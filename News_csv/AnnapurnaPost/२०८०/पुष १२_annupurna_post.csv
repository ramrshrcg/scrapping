शीर्षक,विवरण
रुमलिएका प्रदेश सरकारहरू,"एक वर्ष व्यर्थै बिताएका प्रदेशहरूको आगामी दिन पनि उज्यालो हुन सकेन भने जनतामा थप निराशा बढ्ने र व्यवस्था कमजोर हुने निश्चित छ। संघ सरकार जनताका कामको सट्टा सत्ता जोगाउन मात्रै जसरी अल्झिएको छ, उस्तै हालत प्रदेशहरूमा पनि छ। र, त प्रदेश पनि संघको छायाँ नै बनेको छ। पोहोर साल पुस १० गते प्रधानमन्त्री नियुक्त भएका पुष्पकमल दाहाल प्रचण्डले जनतालाई अनुभूति हुने कुनै खास काम देखाउन सकेका छैनन्। त्यस्तै नै प्रदेशका सरकारहरूको पनि अस्तित्व जनताका नजरमा दुर्बल छ। यही एक वर्षभित्र पनि पटकपटक प्रदेश सरकार बदलिएका छन्। जनताकेन्द्रित कर्मभन्दा को मुख्यमन्त्री र को मन्त्री बन्ने रस्साकस्सीमै प्रदेशहरूको एक वर्ष व्यतित भएको छ। कोशी प्रदेशले यसपालि न्वारन हुन पायो तर मुख्यमन्त्री तीन जना भइसके। कतै मध्यावधि निर्वाचनमै पो धकेलिने हो कि भन्ने अनेपक्षित सम्भावनाबाट त्यो प्रदेश मुक्त छैन। गैरराजनीतिक हर्कत र चरम बेइमानीका गतिविधि कोशी प्रदेशमै धेरै देखिए। तटस्थ र निष्पक्ष भूमिका निर्वाह गर्न छाडेर संविधानविपरीत सत्ता राजनीतिको हतियार सभामुख बनेको प्रदेश त्यही हो। मुख्यमन्त्री उही व्यक्ति ररिरहँदा स्थिरजस्तो देखिए पनि मधेस र कर्णालीमा पनि जनअपेक्षाअनुरुप काम हुन सकेका छैनन्। त्यहाँका प्रदेश सरकारहरू पनि आलोचित छन्। भ्रष्टाचार मौलाउन मलजल गर्न प्रदेश सरकारहरूले बजेटमा जसरी बेथितिपूर्ण विनियोजन गरेका छन्, अनुदान बाँड्ने र सस्तो लोकप्रियता कमाउने तरिका अपनाएका छन् वास्तवमा त्यो प्रदेशलाई बदनाम गर्ने व्यूहरचना हो भन्दा अत्युक्ति हुँदैन। राज्यशक्ति र स्रोतको बाँडफाँट तलसम्म होस्। जनताको नजिक सरकार होस्। यस खातिर अपनाइएको संघीयताको मोडललाई बलियो बनाउने गरी संघले कानुन निर्माणमा कन्जुस्याइँ त गरेको छ नै। तर, प्रदेशहरू आफूले सक्नेसम्मका काम गर्न र आफ्नो कार्यक्षेत्रका कामबाट जनता सन्तुष्ट पार्न असमर्थ र अकर्मण्य देखिन्छन्। त्यसैको परिणाम जनतामा निराशा व्याप्त छ। संघीय व्यवस्थामाथि चौतर्फी आक्रमण भएका छन्। अरू काम गर्न संघबाट सहयोग नपाएको बताउने प्रदेश सरकारहरू पनि संघ सरकारजस्तै विकास बजेट खर्च गर्न भने असमर्थ देखिन्छन्। कामै गरेरै प्रगति हासिल गर्न नसक्ने तर दोष लगाउने प्रवृत्ति ज्यादा देखिन्छ। एक वर्ष व्यर्थै बिताएका प्रदेशहरूको आगामी दिन पनि उज्यालो हुन सकेन भने जनतामा थप निराशा बढ्ने र व्यवस्था कमजोर हुने निश्चित छ।"
रोयल इन्फिल्ड मिटिओर ३५० सीसीको तीन नयाँ मोटरसाइकल सार्वजनिक,"काठमाडौं : रोयल इन्फिल्ड मिटिओर ३५० सीसीको तीन नयाँ मोटरसाइकल पुनः सार्वजनिक भएको छ। नेपालका लागि रोयल इन्फिल्डको आधिकारिक बिक्रेता अल्फा अटोमोटिभ प्रालि नक्साल स्थित रोयल इन्फिल्ड शोरुममा सार्वजनिक गरिएको हो। त्रिवेणी ग्रुरुपका निर्देशक सुवाष चन्द्र संघाइ र रोयल इन्फिल्डका प्रतिनिधी नेपाल बजार प्रमुख अभिषेक सुक्लाले मिटिओर फाइरबल, मिटिओर स्टेलर र मिटिओर सुपरनोभा सार्वजनिक गरेका हुन्। मिटिओर मोटरसाइकल जे प्लेटफर्ममा निर्माण गरिएको हो। यी सबै मोटरसाइकलहरुमा १५ लिटरको फ्युल ट्यांक क्षमता रहेको छ भने प्रति लिटर औषत ४० किमिमाइलेज दिने छ। यी मोटरसाइकल कालो, पहेँलो, रातो, निलो र म्याट हरियो रंगमा उपलब्ध छन्। जसको मूल्य पाँच लाख ५० हजार रुपैयाँदेखि ५ लाख ६५ हजार रुपैयाँसम्म रहेको छ।"
कर्मचारी नहुँदा रोकियो अस्थायी आवासको अनुदान,"जाजरकोट : नलगाड नगरपालिकाका प्रमुख प्रशासकीय अधिकृत दिनेश भट्टराई सामाजिक विकास मन्त्रालयले आयोजना गरेको एक कार्यक्रममा भाग लिन गत २ पुसमा सुर्खेत गए। उतैबाट उनी काठमाडौंतिर हानिए। अहिलेसम्म फर्केका छैनन्। उनी नहुँदा नलगाड नगरपालिकाका भूकम्पपीडितले अहिलेसम्म पहिलो किस्ताको रकम पाउन सकेका छैनन्। सुरुमा सरकारले रकम पठाउन ढिला गर्यो। अहिले सरकारले नगरपालिकाको खातामा पैसा पठाइसकेको छ। तर, कुनै पनि लाभग्राहीले हालसम्म रकम पाउन सकेका छैनन्। खातावाला नै नभएपछि कसरी पाउनू, वडा नम्बर २ का वडाध्यक्ष पूर्णबहादुर खत्रीले भने, हाकिम साब हुनु हुँदैन। पैसा आएर पालिकाको खातामा थन्किएको छ। उता पीडितले टहरा बनाउन थालिसके कहिले पैसा पाइन्छ भनेर हामीलाई हैरान पारेका छन्। प्रमुख प्रशासकीय अधिकृतमात्र होइन नलगाड नगरपालिकाका नगरप्रमुख डम्बरबहादुर रावत पनि काठमाडौंमै छन्। भूकम्पपीडितको व्यवस्थापनमा जुट्नुपर्ने बेला एक कार्यक्रमका लागि आफू काठमाडौं गएको र पीडितकै कामका लागि त्यहाँ बसेको उनले दाबी गरेका छन्। जुनीचाँदे गाउँपालिकाले पनि अहिलेसम्म एक जना लाभग्राहीको खातामा पहिलो किस्ता हाल्न सकेको छैन। गाउँपालिकाका लेखापाल मनोज शर्माले काम नगरिदिँदा सबै कामकाज ठप्प भएको छ। उनी पनि जिल्ला बाहिरै छन्। काम गर्नुको साटो राजीनामा दिएर हिँडिदिएपछि समस्या भयो। यसको समाधानका लागि हामीले पहल गरिरहेका छौं, गाउँपालिका अध्यक्ष वेदबहादुर शाहीले भने, काम नगर्ने बहानामा प्रमुख प्रशासकीय अधिकृतलाई राजीनामा बुझाएर लेखापाल हिँड्नु भएछ। उहाँले दसैंदेखि कुनै पनि काम गर्नु भएको छैन। वैकल्पिक व्यवस्थाका लागि कोष तथा लेखा नियन्त्रक कार्यालय र संघीय मामिला मन्त्रालयमा अनुरोध गरेका छौं। लेखापालले काम नगर्दा लाभग्राहीले अस्थायी आवासका लागि पहिलो किस्ताको रकमसमेत दिन सकेका छ्रैनौं। रकम आएर पालिकाको खातामा थन्किएको छ। नलगाडका ८ हजार ९७ जना लाभग्राहीले हालसम्म पहिलो किस्ताको रकम पाउन सकेका छैनन्। उक्त पालिकाले सबै लाभग्राहीसँग सम्झौता नै गरिसकेको छ। सरकारले सम्झौता गर्ने बित्तिकै रकम दिने भने पनि उनीहरूले पाउन सकेका छैनन्। हाकिम नहुँदा गत पुस ६ गते नै रकम पालिकाको खातामा निकासा भए पनि पीडित परिवारले पाउन नसकेका हुन्। त्यस्तै, जुनीचाँदेका २ हजार ५ सय ६३ लाभग्राहीले पनि रकम पाउन सकेका छैनन्। खातामा रकम आइसक्दा पनि लेखापालले काम गर्न नमानेको र वैकल्पिक व्यवस्था हुन नसक्दा लाभग्राहीले रकम पाउन नसकेको निमित्त प्रमुख प्रशासकीय अधिकृत बलबहादुर शाहीले बताए। जिल्ला प्रशासन कार्यालयले पालिकाका जनप्रतिनिधि, प्रशासकीय अधिकृत र जिम्मेवार कर्मचारी विभिन्न संघसंस्थाले आयोजना गरेका छलफल, गोष्ठीमा जिल्ला बाहिर भई लाभग्राहीले प्रथम किस्ताबापतको रकम नपाएको भन्ने गुनासोसमेत प्राप्त भएको जनाउँदै विपद्को समयमा अनुमतिबिना जिल्ला बाहिर रहने कर्मचारीहरूलाई प्रचलित कानुनबमोजिम कारबाहीको लागि लेखी पठाइने सार्वजनिक चेतावनीसमेत दिएको छ। प्रमुख जिल्ला अधिकारी सुरेश सुनारले नलगाड, जुनीचाँदेलगायत केही पालिकाको हाजिरी रजिस्टरसमेत प्रशासनमा झिकाइएको बताए। जुनीचाँदेको लेखापाल काममा फर्किन राजी भएको र नलगाडका प्रमुख प्रशासकीय अधिकृत बाटोमै रहेको जानकारी पाएको प्रमुख जिल्ला अधिकारी सुनारले बताए। कर्मचारी तथा जनप्रतिनिधिको लापरबाही र ढिलासुस्तीले गर्दा भूकम्प गएको दुई महिना पुग्न लाग्दा पनि जिल्लाभरका ८ हजार ८ सय २८ परिवारले मात्र पहिलो किस्ताको २५ हजारका दरले रकम पाएका छन्। चिसो बढिरहेको छ। भूकम्पपछि त्रिपालमा बसेका परिवारलाई मंसिरभित्र अस्थायी आवासमा सार्ने सरकारी योजना थियो तर अहिलेसम्म २६ हजार ३ सय १२ परिवारले अझै पहिलो किस्ता पाउन सकेका छैनन्। जाजरकोटमा मात्र ३५ हजार १ सय ४० भूकम्पपीडित लाभग्राही कायम भएका छन्। ८४ करोड ९५ लाख ७५ हजार विभिन्न पालिकाको खातामा अस्थायी आवासका लागि रकम गए पनि हालसम्म लाभग्राहीको खातामा २२ करोड ७ लाख मात्र गएको जिल्ला प्रशासन कार्यालयको तथ्यांकमा उल्लेख छ। हालसम्म जिल्लाभर ६ हजार ९६ अस्थायी टहरा बनेका छन्। तर अधिकांश टहरामा अझै पीडित सर्न सकेका छैनन्।"
गहुँको मूल्य प्रतिक्वीन्टल ३६५० रुपैयाँ तोक्ने सरकारको निर्णय,काठमाडौं : सरकारले आर्थिक वर्ष २०८००८१ का लागि गहुँको समर्थन मूल्य प्रतिक्वीन्टल ३६५० रुपैयाँ निर्धारण गर्ने निर्णय गरेको छ। बिहीबार दिउँसो बसेको मन्त्रिपरिषद बैठकका निर्णय सार्वजनिक गर्दै सूचना तथा सञ्चार प्रविधिमन्त्री रेखा शर्माले गहुँको समर्थन मूल्य प्रतिक्वीन्टल ३६५० रुपैयाँ निर्धारण गर्ने निर्णय भएको जानकारी गराएकी हुन्। उद्योग वाणिज्य तथा आपूर्ति मन्त्रालयको प्रस्तावमा उक्त मूल्य निर्धारण गरिएको मन्त्री शर्माले जानकारी दिइन्।
गृह मन्त्रालयका १७ जना उपसचिवहरूको सरूवा,"काठमाडौं : गृह मन्त्रालयले १७ जना उपसचिवहरूको सरूवा गरेको छ। मन्त्रालयले केही जिल्लाका सहायक सिडिओहरूको सरुवा गरेको हो। जसमा शम्भु प्रसाद रेग्मीलाई सल्यानको सिडिओ, रुद्र प्रसाद न्यौपानेलाई इलाका प्रशासन कार्यालय मोरङ, अनिल खनाललाई अध्यागमन विभाग, निराजन श्रेष्ठलाई अध्यागमन विभाग, माधव प्रसाद ढकाललाई सिन्धुपाल्चकको सहायक सिडिओ, लेवन काश्यम अधिकारीलाई पाँचथर, चोमेन्द्र न्यौपानेलाई गृह मन्त्रालय, रेवती शर्मालाई सप्तरी, विष्णु भुसाललाई धनुषा र मुकेश केशरीलाई राष्ट्रिय परिचयपत्र पञ्जिकरण विभागमा सरुवा गरेको हो। त्यस्तै रविन्द्र प्रसाद आचार्यलाई मोरङ, अनिल पौडेललाई काठमाडौं, भविश्वर घिमिरेलाई कपिलवस्तु, मोहन न्यौपानेलाई राष्ट्रिय विद् जोखिम न्युनीकरण प्राधिकरण, वेदराज फूयाललाई सुनसरी, चुडामणि चापागाईँलाई झापा र एकदेव अधिकारीलाई गृह मन्त्रालयमा सरुवा गरिएको हो।"
मन्त्री हेरफेर गर्ने विषयमा प्रधानमन्त्रीलाई अवरोध गर्दैनौं : कांग्रेस,"काठमाडौं : नेपाली कांग्रेसले मन्त्री हेरफेर गर्ने विषयमा अवरोध नगर्ने स्पष्ट पारेको छ। मन्त्री हेरफेर गर्ने अधिकार प्रधानमन्त्रीलाई रहेको बताउँदै गठबन्धनमा छलफल गराएर जुनसुकै बेला मन्त्री हेरफर गर्न सकिने बताएको छ। कांग्रेसको सूचना विभाग प्रमुख मीन विश्वकर्माले मुलुकको सरकार सफल हुँदा प्रधानमन्त्री सफल हुने र असफलताको दोष र गुण पनि प्रधानमन्त्रीले नै भोग्नुपर्ने भएकाले त्यसमा कांग्रेसले अवरोध नगर्ने स्पष्ट पारेका छन्। 'मन्त्री हेरफेर गर्ने अधिकार प्रधानमन्त्रीको हो। प्रधानमन्त्रीलाई असहज लाग्यो भने गठबन्धन दलको शीर्ष नेताहरूको बैठकमा त्यस्तो प्रस्ताव ल्याउन सकिन्छ। कांग्रेसले त्यसलाई अवरोध गर्दैन,' उनले भने। प्रधानमन्त्रीले आफूलाई सहज हुने वा सहयोग गर्ने खालका मन्त्री चाहियो भनेर प्रस्ताव गर्न सक्ने उनको भनाइ छ। 'मुलुकको सरकार सफल हुँदा प्रधानमन्त्री सफल हुने हो। सफलता र असफलताको दोष र गुण दुवै प्रधानमन्त्रीले लिने भएकाले आफ्नो अनुकूल वा सहयोग गर्नसक्ने मन्त्री चाहिन्छ भन्ने मान्यता हाम्रो पनि हो। गठबन्धन दलको बैठकमा छलफल गरेर जुनसुकै बेला पनि मन्त्री हेरफेर गर्न सक्नुहुनेछ,' उनले भने। उनले कांग्रेसको जारी केन्द्रीय समितिको बैठकमा मन्त्रीहरूले बोल्ने कार्यक्रम रहेको बताए। मन्त्रीहरूले बोलिसकेपछि मात्रै कांग्रेसले त्यसबारे धारणा बनाउने उनले बताए।"
एनसेलको सेयर खरिदबिक्री कानुन विपरित भए जोसुकैलाई पनि कारवाही हुन्छ : मन्त्री शर्मा,"काठमाडौं : सूचना तथा सञ्चार प्रविधिमन्त्री रेखा शर्माले एनसेल बिक्रीमा गैरकानुनी काम भएको पाइए कारबाही हुने बताएकी छन्। एनसेल बिक्रीबारे प्रतिनिधिसभाअन्तर्गतको शिक्षा, स्वास्थ्य तथा सूचना प्रविधि समितिमा बिहीबार भएको छलफलमा मन्त्री शर्माले एनसेल बिक्रीबारे पूर्वमहालेखा परीक्षक टङ्कमणि शर्मा नेतृत्वको समितिले काम गरिरहेको भन्दै कानुन बमोजिम काम नभएको पाइए जोसुकै भएपनि कारबाहीको दायरामा आउने बताएकी हुन्। उनले उक्त छानबिन समितिले तोकिएको समयमै काम सक्ने भन्दै समितिले आफ्नो छानबिन सक्नासाथ सरकारले आवश्यक निर्णय लिने बताइन्। उनले छानबिन समितिले सम्बन्धित सबै निकायसँग छलफल गरेर काम गरिरहेकाले समितिप्रति आशंका गर्नुभन्दा पनि समितिको काम र निष्कर्ष हेनुपर्नेमा जोड दिइन्। नेपाल दूरसञ्चार प्राधिकरणका अध्यक्ष पुरुषोत्तम खनालले दुरसञ्चार कम्पनी खरिदबिक्रीपूर्व जानकारी गराउनुपर्ने प्रावधान भएपनि एनसेल खरिदबिक्रीपूर्व आफूहरूलाई जानकारी नगराइएको बताइन्। उनले किनबेचबारे जानकारी गराउन एनसेललाई पटकपटक अनुरोध गरिएको पनि जानकारी दिइन्। बैठकमा राष्ट्रिय स्वतन्त्र पार्टीकी सांसद सुमना श्रेष्ठले एनसेल खरिदबिक्रीबारे उच्चस्तरीय छानबिन समितिको हैसियतमा प्रश्न उठाउँदै हालका प्रधानमन्त्री र पूर्वप्रधानमन्त्री एनसेल सेयर खरिदकर्ताको घरमा बस्ने गरेकाले अध्ययन रिपोर्ट हुनेमा आशंका व्यक्त गरिन्। कांग्रेसका सांसद चन्द्र भण्डारीले एनसेल खरिदबिक्रीले नेपाललाई जति बेला पनि किन्न सक्ने र आफ्नो कोल्टामा पार्न सक्ने भन्ने सन्देश गएको बताए । नेपाल सैद्धान्तिक रूपमा स्पष्ट नभएसँग कुनै पनि कुरा पार ल्याउन नसक्ने बताए। एनसेलमा रहेको आफ्नो ८० प्रतिशत सेयर बेलायतको स्पेक्ट्रलाइट यूके लिमिटेडलाई बिक्री गरेपछि विवाद उत्पन्न भएको छ ।"
राष्ट्रिय सभामा पुराना नेताहरूलाई नदोहोर्याउन कांग्रेस बैठकमा उठ्यो माग,"काठमाडौं : नेपाली कांग्रेसको केन्द्रीय समिति बैठकमा आसन्न राष्ट्रिय सभा निर्वाचनमा नयाँ नेताहरूलाई अवसर दिनुपर्ने माग उठेको छ। बैठकमा बोल्ने केही नेताहरूले खोजेर भए पनि नयाँ अनुहारलाई अवसर दिनुपर्ने माग गरेका हुन्। गत मंसिरमा सम्पन्न संसदीय निर्वाचनमा पराजित भएका नेताहरू राष्ट्रियसभामा लैजाँदा जनतामा नकारात्मक सन्देश प्रवाह हुने भन्दै उनीहरूले शीर्ष नेतृत्वको ध्यानाकर्षण गराए। राष्ट्रिय सभा निर्वाचनमा पुरानै नेताहरूलाई लैजान शीर्ष नेतृत्वको दबाब आएपछि कांग्रेसको केन्द्रीय कमिटी बैठकमा यस विषयमा खुलेरै बहस भएको छ। 'कसलाई राष्ट्रिय सभामा लैजाने विषयमा देशभरिक सिफारिसको लर्को चलेको छ। सिफारिस पर्नेमा पुरानै नेताहरूको लाम छ। केही नेताहरू हालै सम्पन्न निर्वाचनमा पराजित भएका छन् भने केही पटकपटक अवसर भएका छन्। अब नयाँलाई अवसर दिनुपर्ने समय आएको भनेर हामीले माग उठाएका छौं,' सहभागी एक केन्द्रीय सदस्यले भने। कांग्रेसका सूचना विभाग प्रमुख मीन विश्वकर्माले राष्ट्रिय सभा निर्वाचन बैठकको एजेण्डा नै भएको बताए। उनले केही नेताहरूले नयाँलाई न्याय गर्नुपर्ने भन्दै माग गरेको बताए। 'राष्ट्रिय सभामा निरन्तर एउटैलाई नहोदोर्याउन माग उठेको छ। केही साथीहरूले खोजेर भए पनि नयाँलाई अवसर दिनुपर्ने, उनीहरूलाई न्याय गर्नुपर्ने आवाज उठाउनुभएको छ,' उनले भने।बैठकमा सांगठनिक गतिविधि, महासमिति बैठकको तयारी, मेलमिलाप दिवसको तयारी, समुदायमा कांग्रेस कार्यक्रमलगायत विषयमा छलफल भइरहेको उनले बताए।"
प्रधानमन्त्री फेर्ने कोसिस भइरहेको छ : शेखर कोइराला,"फिदिम : नेपाली कांग्रेसका वरिष्ठ नेता डा शेखर कोइरालाले प्रधानमन्त्री फेर्ने कोसिस भइरहेको बताएका छन्। पाँचथरको फिदिमा आयोजित पत्रकार सम्मेलनमा उनले अहिलेको सरकारले देशलाई निकास दिन नसकेकाले प्रधानमन्त्री परिवर्तन गर्न कोसिस भइरहेको प्रस्ट पारे। उनले वर्तमान सरकारले देशलाई बर्बाद बनाएको आरोप लगाए। देशलाई बचाउन सरकार परिवर्तन गर्नुपर्ने बाध्यता रहेको उनको भनाइ छ। संसदीय व्यवस्थामा गणितको खेल हुन्छ। राम्रो सरकार निर्माणका लागि हामी पहल गरिरहेका छौं,' उनले भने। नेता कोइरालाले ठूलो भ्रष्टाचारका काण्डमा ठूला नेताहरू मुछिएको बताए। सुन काण्डमा ठूला नेता मुछिएपछि सामसुम भयो। एनसेल खरिदबिक्री काण्डमा पनि त्यस्तै भएको छ,' उनले भने। देशको अर्थतन्त्र डामाडोल भएको उल्लेख गर्दै उनले बैंकहरू पनि मिटरव्याजी भएको उल्लेख गरे। उद्योगी र बैंकर्ष एउटै व्यक्ति हुन नहुने उनले बताए। नेपालमा उद्योगी र व्यापारीले नै बैंक सञ्चालन गरेका छन्, कोइरालाले भने, यसरी एउटै व्यक्ति सबैतिर हुनु ठीक हैन।'"
थाइल्याण्डका लागि आवासीय राजदूत वलीले लिए शपथ,काठमाडौं : थाइल्याण्डका लागि नेपालका नवनियुक्त आवासीय राजदूत धनबहादुर वलीले आफ्नो पद तथा गोपनीयताको शपथ लिएका छन्। राष्ट्रपति कार्यालय शीतल निवासमा बिहीबार आयोजित एक समारोहमा राजदूत वलीले राष्ट्रपति रामचन्द्र पौडेलसमक्ष शपथ ग्रहण गरेको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिइन्। समारोहमा परराष्ट्रमन्त्री एनपी साउदलगायत नेपाल सरकारका उच्च पदस्थ अधिकारीहरूको उपस्थित थियो।
प्रधानमन्त्री कार्यालयको ६८ दरबन्दी कटौती गर्ने सरकारको निर्णय,"काठमाडौं : सरकारले प्रधानमन्त्री कार्यालयको दरबन्दी कटौती गर्ने निर्णय गरेको छ। बिहीबार बसेको मन्त्रिपरिषद् बैठकले प्रधानमन्त्री कार्यालयको पुनःसंचनासम्बन्धी प्रस्तावलाई स्वीकृत गरेको सञ्चार तथा सूचना प्रविधि मन्त्री रेखा शर्माले बताइन्। प्रस्ताव स्वीकृति भएसँगै प्रधानमन्त्री कार्यालयमा रहेका ६८ दरबन्दी कटौती हुने उनले बताइन्। 'प्रधानमन्त्री कार्यालयमा रहेको दरबन्दी कटौती भएपछि उहाँहरू अन्यत्र सर्नुहुन्छ,' उनले भनिन्। प्रधानमन्त्री पुष्पकमल दाहालले गत मंगलबार प्रधानमन्त्री कार्यालयको पुनःसंरचना गर्ने बताएका थिए। एक वर्षे कार्यकालको अवसरमा देशबासीका नाममा सम्बोधन गर्दै प्रधानमन्त्री दाहालले प्रधानमन्त्री कार्यालयबाटै नयाँ कुराको सुरुवात गर्ने बताएका थिए। सोही अभिव्यक्तिको कार्यान्वयन आज गरिएको सरकारका प्रवक्तासमेत रहेकी शर्माले बताइन्।"
राष्ट्रियसभा निर्वाचन : दुई सिटका लागि कोशीमा गठबन्धन दलका सय बढी आकांक्षी,"विराटनगर : राष्ट्रियसभा निर्वाचनको उम्मेदवार बन्न कोशी प्रदेशमा सयौं आकांक्षी देखिएका छन्। राष्ट्रियसभाका लागि कोशी प्रदेशमा दुई सिटमा मात्र प्रतिस्पर्धा हुने भए पनि १०० भन्दा धेरै आकांक्षी देखिएका हुन्। नेपाली कांग्रेसका पूर्वमहामन्त्री कृष्णप्रसाद सिटौलादेखि लिएर कांग्रेसकै सुजाता कोइरालासम्म उम्मेदवार बन्ने दाउमा छन्। राष्ट्रियसभाको निर्वाचन आगामी माघ ११ गते हुने तय भएको छ। निर्वाचनको लागि पुस २३ गते उम्मेदवार मनोनयनको मिति तोकिएको छ। राष्ट्रियसभा निर्वाचनमा कोशी प्रदेशमा दुई सिटका लागि प्रतिस्पर्धा हुँदै छ। खुलातर्फका कांग्रेसका रमेशजंग रायमाझी र महिलातर्फ नेकपा माओवादी केन्द्रकी बिना पोखरेलको पदावधि सकिने भएकोले निर्वाचन हुन लागेको हो। कोशीमा सत्तारूढ गठबन्धन आबद्ध दलकै सिट खाली हुन लागेको छ। यसअघि नै घोषणा गरेअनुरूप गठबन्धन दलले साझा उम्मेदवारका रूपमा कांग्रेस र माओवादीले एकएक पद लिने तयारी गरेका छन्। त्यसबाहेक नेकपा एमालेको सिट बाँडफाँट गर्नेगरी पनि गठबन्धन दलबीच सहमति भएको छ। यद्यपि, एउटा प्रदेशको सिट अर्को प्रदेशमा साटफेर हुने सम्भावना पनि उत्तिकै छ। गठबन्धनको बाँडफाँटमा एक सिट पाउने कांग्रेसले उम्मेदवार बन्ने प्रदेशका ६३ जना आकांक्षीको नाम सिफारिस गरेको छ भने माओवादी केन्द्रले पनि करिब एक दर्जन जनाको नाम केन्द्रमा पठाएको छ। पार्टीको प्रदेश कमिटीले केन्द्रले पार्टीका पूर्वमहामन्त्री कृष्णप्रसाद सिटौला, पूर्वमन्त्रीहरू सुजाता कोइराला, महेश आचार्य र मीनेन्द्र रिजालसहितको नाम सिफारिस गरेर केन्द्रमा पठाएको छ। यता, माओवादी केन्द्रले भने सिट बाँडफाँट हुँदा महिला कोटा आफ्नो भागमा पर्ने सम्भावना देखेर महिलालाई प्राथमिकतामा राखेको छ। उसले अजम्बर काङमाङ राई, टंक गिरी, भोगेन्द्र यादव, चम्पा कार्की, समिता कार्की, लक्ष्मी न्यौपाने, लता न्यौपाने, ममता राजवंशी, कृष्णकुमारी राईलगायतको नाम सिफारिस गरेको छ। एमालेले भने उम्मेदवारको नाम सिफारिस गर्ने विषयमा छलफलको थालनी गरेको छैन। कांग्रेसबाट सिटौलालाई प्राथमिकताकांग्रेसले पूर्व उपप्रधानमन्त्रीसमेत रहेका कृष्णप्रसाद सिटौलालाई पहिलो प्राथमिकतामा राखेर उनको नाम सिफारिस गरेको छ। प्रदेश कमिटीले पहिलो प्राथमिकतामा राखेर सिफारिस गरेका सिटौला पछिल्लो समयमा कांग्रेस सभापति शेरबहादुर देउवासँग एउटै सिटमा रहेको कारण पनि उम्मेदवार हुने करिबकरिब निश्चितजस्तै छ। संविधान निर्माण, शान्ति प्रक्रियामा नेतृत्त्वदायी भूमिका खेलेका सिटौलाको पक्षमा कोशी प्रदेश समिति उभिएको छ। कांग्रेस कोशी प्रदेश सभापति तथा पूर्वमुख्यमन्त्री उद्धव थापाले केन्द्रीय सभापति देउवालाई आकांक्षीको नामको सूची पठाएका थिए, जसमा खसआर्य पुरुषतर्फ सिटौला र महिलातर्फ सुजाता कोइरालाको नाम पहिलो नम्बरमा छ। त्यससँगै उनले ३८ पुरुष र २५ महिला गरी जम्मा ६३ जनाको नाम सिफारिस गरेर पठाएका छन्। सिटौला गत वर्ष सम्पन्न संसदीय निर्वाचनमा झापा क्षेत्र नम्बर ३ मा राष्ट्रिय प्रजातन्त्र पार्टी (राप्रपा) का राजेन्द्र लिङ्देनसँग पराजित भएका थिए। सत्ता गठबन्धनको साझा उम्मेदवार हुँदा चुनाव जित्ने भएकाले सिटौला राष्ट्रियसभामा जाने दौडमा छन्। कोइराला भने मोरङ २ मा नेकपा एमालेका ऋषिकेश पोखरेलसँग पराजित बनेकी थिइन्। कुन दलको मतभार कति ?कोशी प्रदेशमा राष्ट्रियसभाका लागि स्थानीय तहका दुई सय ७४ र प्रदेशका ९३ सांसद गरी जम्मा तीन सय ६७ मतदाता छन्। प्रदेशमा प्रदेशसभाका ९३ सांसदमा एमालेका ४०, कांग्रेसका २९, माओवादी केन्द्रका १३, राप्रपाको ६, एकीकृत समाजवादीको चार र जसपाको एक जना छन्। निर्वाचनमा प्रदेशसभा सदस्यको मतभार ५३ हुन्छ। जसअनुसार सांसदहरूतर्फ एमालेको दुई हजार एक सय २०, कांग्रेसको एक हजार पाँच सय ३७, माओवादीको ६ सय ८९, राप्रपाको तीन सय १८, एकीकृत समाजवादीको दुई सय १२ र जसपाको ५३ मतभार छ। गठबन्धन कायम रहँदा गठबन्धनको पक्षमा पाँच हजार चार सय ८३ मतभार हुनेछ। जुन एमालेको भन्दा एक हजार दुई सय ६४ ले बढी हो। त्यस्तै स्थानीय तहका प्रमुख तथा उपप्रमुखको मतभार १९ हुन्छ। स्थानीय तहका प्रमुख र उपप्रमुखमा प्रदेशमा रहेका एक सय ३७ पालिकाका दुई ७४ मध्ये एमालेका एक सय १०, कांग्रेसका एक सय १५, माओवादीका ३१, राप्रपाका चार, एकीकृत समाजवादीका सात, जसपाका चार र स्वतन्त्र तीन जना छन्। पालिकामा एमालेको दुई हजार ९०, कांग्रेसको दुई हजार एक सय ८५, माओवादीको पाँच सय ८९, राप्रपाको ७६, एकीकृत समाजवादीको एक सय ३३, जसपाको ७६ र स्वतन्त्रको ५७ मतभार छ।"
सन्दीप लामिछानेविरुद्धको मुद्दा आज पनि 'हेर्दाहेर्दै' मा,काठमाडौं : क्रिकेटर सन्दीप लामिछानेविरुद्धको मुद्दा आज पनि 'हेर्दाहेर्दै' मा राखिएको छ। यसअघि बुधबार बहस नसकिएपछि मुद्दालाई 'हेर्दाहेर्दै'मा राखिएको थियो। काठमाडौं जिल्ला अदालतका न्यायाधीश शिशिर ढकालको इजलासमा आइतबारबाट निरन्तर सुनुवाइ भइरहेको हो। सोमबार र मंगलबार सार्वजनिक बिदा परेकाले सुनुवाइ भएन। आज सन्दीपका कानुन व्यवसायीको बहस नसकिएकाले मुद्दा हेर्दाहेर्दैमा राखिएको हो। जाहेरीवाला गौशाला २६ र सरकारी वकिलका तर्फबाट बहस सकिएको छ। अब सन्दीपका कानुन व्यवसायीहरूको बहस सकिएपछि वादीपक्षका कनुन व्यवसायीहरूले जवाफी बहस गर्नेछन्। दुवै पक्षको बहस सकिएपछि न्यायाधीशले फैसला गर्नेछन्। सर्वोच्च अदालतले गत १५ फागुनमा मुद्दाको चाँडो फैसला गर्न आदेश दिएको थियो। । फैसलाका लागि पटक पटक पेशी तोकिएपनि सुनुवाइ हुन सकेको थिएन। लामिछानेमाथि काठमाडौंको गौशालास्थित एक होटलमा नाबालिका बलात्कार गरेको आरोप छ। यस अगाडि जिल्ला अदालत काठमाडौंले लामिछानेविरुद्धको मुद्दामा गौशाला९२६ को बसाइँसराइ तथा जन्मदर्तासम्बन्धी थप अभिलेख झिकाउने आदेश दिएको थियो। यसअघि मुद्दाको थुनछेक बहसका क्रममा जिल्ला अदालत काठमाडौंले लामिछानेलाई पुर्पक्षका लागि कारागार पठाउने निर्णय गरेको थियो। बाहिरबाट मुद्दा लड्न पाउने माग गर्दै लामिछाने जिल्ला अदालतको सो फैसलाविरुद्ध उच्च अदालत पाटनमा रिट दायर गरेका थिए। पछि उच्च अदालत पाटनले २० लाख धरौटीमा छाड्न आदेश दिएको थियो। धरौटीमा रिहा भएपछि लामिछाने फेरि सर्वोच्च अदालत गएका थिए। धरौटी रकम धेरै लिएको र विदेश जान रोकेकाले त्यसको विरुद्धमा सर्वोच्च पुगेका थिए। पछि सर्वोच्च अदालतले लामिछानेलाई क्रिकेट खेल्न विदेश जान अनुमति दिएको थियो। त्यसपछि उनलाई अन्तर्राष्ट्रिय रुपमा क्रिकेट खेल्नका लागि विदेश जान सहज भएको थियो। पीडित किशोरीले आफन्तको सहयोगमा गत भदौ २१ गते गौशाला प्रहरी कार्यालयमा उजुरी दिएकी थिइन्। प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी हिरासतमा लिएको थियो।
प्रधानमन्त्री प्रचण्डले बोलाए मन्त्रिपरिषद्को बैठक,"काठमाडौं : प्रधानमन्त्री पुष्पकमल दाहाल (प्रचण्ड)ले आज मन्त्रिपरिषद्को बैठक बोलाएका छन्। आज दिउँसो ३ बजे सिंहदरबारस्थित मन्त्रिपरिषद्को कार्यालयमा बैठक बोलाइएको हो। प्रधानमन्त्रीको सचिवालयका अनुसार मन्त्रालयका नियमित प्रस्ताव, काम कारबाही र समसामयिक विषयमा छलफल गर्न बैठक बोलाइएको छ।"
"स्मार्टकार्ड छपाइ र वितरण प्रभावकारी बनाउनू, लापरवाही गर्नेको ठेक्का तोड्नू","काठमाडौं : प्रधानमन्त्री पुष्पकमल दाहाल प्रचण्डले सवारी चालक अनुमति पत्र समयमै सेवाग्राहीले नपाएको जनगुनासो आएको बताएका छन्। बिहीबार बिहान सिंहदरवारस्थित प्रधानमन्त्री कार्यालयमा भौतिक पूर्वाधार तथा यातायात मन्त्रालयसँगको छलफलमा प्रधानमन्त्री दाहालले अनुमति पत्र जतिसक्दो चाँडो उपलब्ध गराउने व्यवस्था गर्न निर्देशन दिएका हुन्। प्रधानमन्त्री दाहालले स्मार्टकार्ड छपाइमा भएको ढिलाइले व्यवस्थापकीय कमजोरी देखाउने भन्दै गम्भीर भएर छपाइ र वितरणको व्यवस्था गर्न समेत निर्देशन दिए। प्रधानमन्त्रीले भने,'समयमै सेवाग्राहीले नपाउँदा ठूलो जनगुनासो हुने गरेको छ। स्मार्टकार्ड छपाइमा भएको ढिलाइले व्यवस्थापकीय कमजोरी दर्शाउँछ। यस विषयलाई गम्भीरतापूर्वक लिई थप स्मार्टकार्ड छपाइ गर्ने र समयमै सेवाग्राहीलाई वितरणको विशेष योजना बनाइ काम गर्नुहोला।' उनले मन्त्रालयले राम्रो काम गरेनन् भने सरकार र प्रधानमन्त्रीलाई आरोप आउने भन्दै यसमा सचेत रहन आग्रह समेत गरे। ,'नीति कार्यक्रम र बजेट निर्माणको प्रक्रियामा गुणात्मक परिवर्तन गर्दैछौं। योजना आयोग र अर्थ मन्त्रालयले पनि यो कुरा राम्रोसँग मनन गर्नुहोला। हाम्रो जिम्मेवारी राष्ट्र बनाउनु छ,'प्रधानमन्त्री दाहालले भने,' जनताको आशा बचाउन पनि हामीले गम्भीर रूपमा काम गर्नुपर्छ। यतातर्फ गम्भीरतापूर्वक सोच्नुहोला। हामीले काम गर्न सक्दैनौं भने ठाउँ ओगटिरहन जरूरी छैन, यसमा प्रष्ट हुनुहोला।' मन्त्रालयलाई दिएको १० बुँदे निर्देशन १ भौतिक पूर्वाधार तथा यातायात व्यवस्था मन्त्रालयका समग्र काममा गुणात्मक परिवर्तन ल्याउन र नीतिगत एवं प्रक्रियागत सुधार ल्याउन मन्त्रालयको तत्कालिन, मध्यमकालिन र दीर्घकालिन कार्ययोजना तयार गर्ने कार्यलाई उच्च प्राथमिकता दिई कार्यसम्पादन गर्नुहोला। २ दुर्गम क्षेत्रका किसानहरूले उत्पादन गरेका वस्तु तथा सेवाहरूमा लागत घटाउन र बजार पहुँच सुनिश्चित गर्न भौगोलिक विकटताले सम्भव नभएका बाहेक आधा घण्टाभित्रको दूरीमा सबै गाउँबस्तीलाई समेत सडकको पहुँचमा पुर्याउन आवश्यक छ। त्यस्तै, जिल्ला सदरमुकामहरू जोड्ने सडक कालोपत्रे गरी बाह्रै महिना यातायात सञ्चालनयोग्य बनाउनुपर्नेछ। यसका लागि विशेष योजना तयार गर्नुहोला। ३ आगामी आर्थिक वर्षदेखि योजना छनौट र प्राथमिकता हुने प्रणाली परिवर्तन गर्नुपर्नेछ। सरकारले आयोजना वर्गीकरणको आधार र मापदण्ड तयार भई मन्त्रिपरिषदबाट पारित पनि भइसकेको छ। साना लागतका योजनाहरूमा संघीय सरकारबाट रकम विनियोजन गर्ने प्रथालाई हटाउनुपर्नेछ। चालु आर्थिक वर्षमा छनौट भएका योजनाका हकमा पछि कार्यान्वयनमा समस्या नपर्ने गरी आगामी आर्थिक वर्षमा छनौंट भएका योजनाहरूको कार्यान्वयनका लागि पूर्वतयारीका काम शीघ्र सम्पन्न गरेर समयमै ठेक्का गर्ने व्यवस्था गर्नुहोला। ४ चालु आयोजनामा ठेक्का लाग्न बाँकी खण्डहरूको विस्तृत अध्ययन सम्पन्न गर्ने, पूर्व तयारीका कार्य सम्पन्न गर्ने र ठेक्का लगाउने कामलाई पहिलो प्राथमिकता राखेर काम गर्नुहोला। ५ राष्ट्रिय गौरवका आयोजनाहरू र राष्ट्रियस्तरका प्रमुख पूर्वाधार आयोजनाहरू दुई सिफ्टमा सञ्चालन गर्ने व्यवस्था सम्वन्धमा तत्काल प्रक्रिया अगाडि बढाउनुहोला। ६ निर्माणाधीन योजनाहरूको वस्तुगत विश्लेषण गरी समस्या पहिचान गर्ने र समाधानको विकल्पसहित तीब्र गतिमा निर्माणको लागि कार्ययोजना तयार गर्नुहोला। ७ आयोजनाहरू समयमै सम्पन्न नहुने र अलपत्र हुने अवस्थालाई पूर्ण रुपमा अन्त्य गर्नुछ। आयोजना कार्यान्वयनका क्रममा जग्गा प्राप्ति, रुखपोलपाइप लगायतका युटिलिटी हटाउन, स्थानीय निर्माण सामग्री प्राप्ति जस्ता कार्यमा परेका कठिनाइका विषयमा तत्काल कानुनी एवं प्रक्रियागत झन्झट हटाउनुपर्नेछ। यसका लागि कानुन संशोधन लगायतका काममा विशेष प्राथमिकताका साथ कार्यसम्पादन गर्नुहोला। ८ सम्पन्न भइसकेको कामको दायित्व भुक्तानीका लागि अर्थमन्त्रालयले थप बजेट ब्यवस्थापन गर्नु नै पर्छ। काम भइसकेपछि पनि समयमै दायित्व भुक्तानी नदिँदा एकातिर सरकारी निकायप्रतिको विश्वासको संकट पैदा हुने र अर्कोतिर पुँजीगत खर्च कमजोर हुने समस्या हुन्छ। समयमै कामको भुक्तानी, जायज कारणबाट गरिदिनुपर्ने म्याद थपमा सहजीकरण र अन्य आवश्यक समन्वय गरी चालु ठेक्काका काम सम्पन्न गराउनतर्फ प्राथमिकता दिनुहोला। र,आवश्यक सहजीकरण गर्दा पनि हेलचक्र्याइँ गरी काम नगर्नेको ठेक्का तोडी आवश्यक कारबाही अगाडि बढाउनुहोला। ९ सरकारले पूर्वाधार विकासलाई तीब्रता दिन पूर्वाधारमैत्री छाता ऐन ल्याउने तयारी गरिरहेको छ। यस कार्यलाई प्राथमिकताका साथ अगाडि बढाउनुहोला। सडक यातायात, रेल, जलमार्ग र हवाई सबै योजनालाई समेट्ने गरी एकीकृत राष्ट्रिय यातायात गुरुयोजना तयार गरी तत्काल पेश गर्नुहुनेछ। १० भयावह बनिरहेको सडक दुर्घटनाका कारणहरूको गहन अनुसन्धान आवश्यक छ। यातायात सञ्चालनमा रहेका सडकहरूको सडक सुरक्षा अडिट गरी दुर्घटनाग्रस्त क्षेत्र ब्ल्याकस्पट पहिचान गर्ने र वारम्बार दुर्घटना भइरहेका सडकहरू पहिचान गरी त्यस्ता सडकहरूको प्राथमिकता साथ मर्मतसुधार गर्ने कार्यलाई प्राथमिकता दिनुहोला। ११ हुलाकी राजमार्ग, मध्यपहाडी राजमार्ग, मदन भण्डारी राजमार्गका साथै उत्तर दक्षिण जोड्ने राणनीतिक महत्त्वका सडक पूर्वाधार निर्माणलाई उच्च प्राथमिकता दिई काम गर्नुहोला। १२ सवारी चालक अनुमति पत्र समयमै सेवाग्राहीले नपाउँदा ठूलो जनगुनासो हुने गरेको छ। स्मार्टकार्ड छपाइमा भएको ढिलाइले व्यवस्थापकीय कमजोरी दर्शाउँछ। यस विषयलाई गम्भीरतापूर्वक लिई थप स्मार्टकार्ड छपाइ गर्ने र समयमै सेवाग्राहीलाई वितरणको विशेष योजना बनाइ काम गर्नुहोला।"
संघीयता कार्यान्वयनकै चरणमा रहेकाले आत्तिनु पर्दैन : मुख्यमन्त्री जम्कट्टेल,"हेटौंडा : बागमती प्रदेशका मुख्यमन्त्री शालिकराम जम्कट्टेलले संघीयता कार्यान्वयनकै चरणमा रहेकाले संघीय अभ्यासमा आत्तिनुहाल्नुपर्ने स्थिति नरहेको बताएका छन् । बिहीबार हेटौंडामा तहगत अधिकारको कार्य विस्तृतीकरण विषयक अन्तरक्रिया कार्यक्रमलाई सम्बोधन गर्दै मुख्यमन्त्री जम्कट्टेलले नेपालमा सङ्घीयता कार्यान्वयनका लागि एकल र साझा अधिकारका विषयमा तिनै तहका सरकार सकारात्मक रहेकाले आत्तिहाल्नुपर्ने स्थिति नरहेको बताएका हुन् । संघीयता लागू भएका अन्य मुलुकमा अधिकार प्राप्तिका लागि विभिन्न चरणहरू पार गर्नु परेको बताउँदै हाम्रो देशको सन्दर्भमा सकारात्मक रहेको उनको भनाइ छ । अहिले देखिएको विकास,समृद्धि सामाजिक चेतना लामो समयपछिको राजनीतिक आन्दोलन र बलिदानबाट प्राप्त भएको भन्दै यो व्यवस्थाको विकल्प समेत नरहेको उनले बताए । 'एकल र साझा अधिकार प्राप्त नभएर कामनै गर्न कठिन भएको भन्ने होइन । केही तहगत अधिकारहरु आउन सकेको छैन । छिट्टै नै संस्थागत रूपमा आउँछ,'उनले भने,'अधिकार प्रत्यायोजन गर्न नै प्रधानमन्त्रीले समिति गठन गरेर परिमार्जन गर्ने भन्ने निर्णय गरेका छन् । प्रक्रियागत रूपमा अधिकार प्राप्त हुन्छ । ' नकारात्मक भन्दा पनि सबै सकारात्मक भएर अघि बढ्नु पर्ने उनले बताए । दुई दिनसम्म हुने कार्यक्रममा ७ वटै प्रदेशका मुख्यमन्त्रीहरुको सहभागीता रहने बताइएको छ भने कार्यक्रममा सबै प्रदेशका मुख्यसचिव विज्ञ टोलीलगायतको सहभागिता रहेको छ ।"
"कांग्रेस केन्द्रीय समिति बैठक आजदेखि, केके छन् एजेण्डा ?","काठमाडौं : सत्तारूढ दल नेपाली कांग्रेसको केन्द्रीय समिति बैठक आजदेखि बस्दैछ। कांग्रेस प्रचार विभाग प्रमुख मीनबहादुर विश्वकर्माका अनुसार पार्टी केन्द्रीय कार्यालय सानेपामा दिउँसो १ बजेदेखि बैठक सुरू हुने छ। सरकारमा सहभागी भएका मन्त्रीको कार्यसम्पादनबारे समीक्षा, राष्ट्रिय सभा सदस्य उम्मेदवारको मापदण्ड तय गर्न र समसामयिक विषयमा छलफल गर्न केन्द्रीय कमिटी बैठक बोलाइएको हो। गत मंसिर २९ गते बसेको केन्द्रीय कार्यसम्पादन समितिको बैठकले केन्द्रीय समिति बैठक बोलाउने निर्णय गरेको थियो । प्रधानमन्त्री पुष्पकमल दाहाल प्रचण्ड स्वयमले मन्त्रीको कार्यसम्पादनबाट चित्त बुझाएका छैनन्। उनले सार्वजनिक रुपमा नै कार्यसम्पादन कमजोर भएका मन्त्रिहरुलाई परिवर्तन गरेर नयाँ ढंगले जाने उद्घोष गर्दै आएका छन्। सरकारको १ वर्ष पुगेको अवसरमा राष्ट्रका नाममा सम्बोधन गर्दै प्रचण्डले भनेका थिए, मन्त्रीहरूलाई भन्न चाहन्छु हामीलाई असफल हुने छुट छैन। कार्यसम्पादन कमजोर भएको अवस्थामा कसैलाई माफ गर्ने अवस्था र मनस्थितिमा छैन। हामी सबैले आआफ्नो भूमिका न्याय गर्नैपर्ने नैतिक दबाबमा छौं। कार्यक्षमता प्रमाणित गर्न सकेनौं भने कसैले पनि ठाउँ ओगटिरहनु हुँदैन छाडदिनुपर्छ। यो मैले अरुलाई उपदेश दिएको मात्र होइन, आफैंसँग गरेको वाचा पनि हो। देशमा सकारात्मक आशा जगाउन नसके मैले पनि पद ओगटिरहने जरुरी छैन। कांग्रेसभित्रै सरकारप्रति चर्को असन्तुष्टि रहेको छ। संस्थापनइतरका शेखर कोइराला, महामन्त्रीद्वय विश्वप्रकाश शर्मा र गगन थापालगायतका नेताहरूले सार्वजनिक रुपमै सरकारका कामप्रति असन्तुष्टि जनाइरहेका छन्। कांग्रेसका मन्त्रीहरुको रिपोर्ट कार्ड कमजोर रहेको र प्रभावकारी काम गर्न नसकेको भन्दै आलोचना बढेपछि केन्द्रीय समिति बैठकमा मन्त्रीसँग प्रश्नोत्तर र अन्तरक्रिया कार्यक्रम गर्ने कांग्रेसले जनाएको छ। प्रधानमन्त्रीले मन्त्री फेर्ने अभिव्यक्ति दिएपनि आलोचना हुने डरले कांग्रेस सभापति शेरबहादुर देउवा राष्ट्रिय सभाको निर्वाचन र महासमिति बैठकभन्दा अगाडि मन्त्री फेर्ने पक्षमा देखिएका छैनन्।"
मन्त्रिपरिषद् बैठक सिंहदरबारमा सुरू,काठमाडौं : मन्त्रिपरिषद् बैठक सुरू भएको छ। सिंहदरबारस्थित प्रधानमन्त्री तथा मन्त्रिपरिषद् कार्यालयमा बैठक सुरू भएको प्रधानमन्त्रीको सचिवालयले जनाएको छ। बैठकमा सरकारका नियमित कामकारबाहीमाथि छलफल हुने बताइएको छ।
"राष्ट्रियसभा निर्वाचन : सातजना जिल्ला न्यायाधीशलाई निर्वाचन अधिकृत तोकियो, को कहाँ ?","काठमाडौं : निर्वाचन आयोगले राष्ट्रियसभा सदस्य निर्वाचनका लागि सातजना जिल्ला न्यायाधीशहरूलाई निर्वाचन अधिकृतको पदमा नियुक्त गरेको छ। पुष १९ गतेदेखि लागू हुनेगरी न्यायाधीशहरूलाई सात प्रदेशका लागि निर्वाचन अधिकृत पदमा नियुक्त गरिएको आयोगले जनाएको छ। २०८० माघ ११ गते हुने राष्ट्रियसभा निर्वाचनका लागि सात जिल्ला न्यायाधीशहरूलाई सात प्रदेशका लागि निर्वाचन अधिकृत पदमा नियुक्त गरिएको सहसचिव एवं प्रवक्ता शालिग्राम शर्मा पौडेलले जानकारी दिए। मोरङ जिल्ला अदालतका न्यायाधीश दुर्गाप्रसाद ढुंगेल कोशी,धनुषा जिल्ला अदालतका न्यायाधीश नारायणप्रसाद सुवेदी मधेश,मकवानपुर जिल्ला अदालतका न्यायाधीश महेन्द्रबहादुर कार्की बागमती प्रदेशको निर्वाचन अधिकृतको पदमा नियुक्त गरिएको हो। यसैगरी कास्की जिल्ला अदालतका न्यायाधीश केशवप्रसाद वास्तोला गण्डकी, दाङ जिल्ला अदालतका न्यायाधीश कृपासुर कार्की लुम्बिनी,सुर्खेत जिल्ला अदालतका न्यायाधीश विष्णुप्रसाद अर्याल कर्णाली र कैलाली जिल्ला अदालतका न्यायाधीश ओमप्रसाद अर्याललाई सु्दूरपश्चिम प्रदेशका लागि निर्वाचन अधिकृत तोकेको निर्वाचन आयोगले जनाएको छ। निर्वाचन अधिकृतले पुष १६ गते सम्बन्धित प्रदेशको प्रदेश निर्वाचन कार्यालयमा निर्वाचन अधिकृतको कार्यालय स्थापना गर्नुपर्ने विज्ञप्तिमा उल्लेख छ।"
संसदीय समितिले माग्यो पशुपति क्षेत्र विकास कोषमा नियुक्त कार्यकारी निर्देशकको कागजात,"काठमाडौं : संसदको अन्तर्राष्ट्रिय सम्बन्ध र पर्यटन समितिले पशुपति क्षेत्र विकास कोषमा हालै नियुक्त भएका कार्यकारी निर्देशकको नियुक्तिसम्बन्धी कागजातहरू ३ दिनभित्र समितिमा पेस गर्न निर्देशन दिएको छ। बिहीबार बसेको समितिको बैठकले संस्कृति, पर्यटन तथा नागरिक उड्डयन मन्त्रालय र पशुपति क्षेत्र विकास कोषलाई निर्देशन दिएको हो। बैठकले निर्णयको माइन्युट, निजको शैक्षिक योग्यता र अनुभवको प्रमाणपत्र, वैयक्तिक विवरणलगायत कागमाजत मागेको हो। सरकारले पशुपति क्षेत्र विकास कोषको कार्यकारी निर्देशकमा रुकुमकी लक्ष्मी पुनलाई नियुक्त गरेको थियो। पुनको योग्यतामाथि प्रश्न उठेपछि समितिले उनको कागजात मागेको हो। त्यस्तै पशुपति क्षेत्र विकास कोषको गुरुयोजना यथाशक्य चाँडो पारित गरी कार्यान्वयनमा लैजान सरकार र पशुपति क्षेत्र विकास कोषलाई निर्देशन भएको समितिका सभापति राज किशोर यादवले बताए। उनका अनुसार पशुपति क्षेत्र विकास कोषको नाममा रहेको सम्पूर्ण जग्गाको शीघ्र यकीन र हालसाविक गरी कोषको नाममा लालपूर्जा लिने व्यवस्था गर्न समितिले निर्देशन दिएको छ। त्यस्तै पशुपति क्षेत्र विकास कोषले आनन्द होटल प्रालिसँग गरेको सम्झौताको विवरणसहितको विस्तृत जानकारी यस समितिलाई ३ दिनभित्र उपलब्ध गराउन निर्देशन दिइएको छ भने पशुपति आर्यघाटमा शवको चापको आधारमा विद्युतीय शवदाह गृहको संख्यामा बढोत्तरी गर्न आवश्यक व्यवस्था गर्न पशुपति क्षेत्र विकास कोषलाई निर्देशनसमेत दिइएको छ।"
बन्द तथा रुग्ण उद्योगको विषय अध्ययन गर्न उच्चस्तरीय समिति गठनको प्रक्रिया अगाडि बढाउनू,"काठमाडौं : प्रधानमन्त्री पुष्पकमल दाहाल प्रचण्डले बन्द तथा रुग्ण अवस्थामा रहेका उद्योगहरू सञ्चालन, खारेजी वा एकीकरणको विषय अध्ययन गर्न उच्चस्तरीय अध्ययन समिति गठनको प्रक्रिया अगाडि बढाउन निर्देशन दिएका छन्। बिहीबार दिउँसो सिंहदरबारमा उद्योग, वाणिज्य तथा आपूर्ति मन्त्रालयसँगको मन्त्रालयगत छलफलमा प्रधानमन्त्रीले लामो समयदेखि बन्द तथा रुग्ण अवस्थामा रहेका उद्योगहरू सञ्चालन, खारेजी, एकीकरण वा आवश्यक व्यवस्थापनको विषयमा अध्ययन गर्न एक उच्चस्तरीय अध्ययन समिति गठन गर्ने प्रक्रिया अगाडि बढाउन निर्देशन दिएका हुन्। उनले अनधिकृत व्यापार नियन्त्रण गरी स्वदेशी उद्यम र व्यापारको प्रवर्धन गर्न सम्बन्धित क्षेत्रका निकायको समन्वयमा रणनीतिक नियन्त्रण कार्यदल परिचालन गर्न कार्ययोजना तयार गर्न समेत आग्रह गरे। प्रचण्डले युवाहरूका निम्ति स्टार्टअप बिजनेशलाई उच्च प्राथमिकता दिएर काम गर्न उद्योग वाणिज्य तथा आपूर्ति मन्त्रालयलाई निर्देशन दिए।नवप्रवर्तनशील सोच र जोश भएका नवयुवाहरूमा उद्यमशीलता प्रवर्धन गर्न विजनेस इन्कवेसन सेन्टरको माध्यमबाट सातै प्रदेश केन्द्रित व्यवसाय प्रवर्धन अभियान सञ्चालन गर्ने तयारी गर्नुहोला।बैठकमा प्रधानमन्त्रीले भने, स्टार्टअप फण्डको समेत परिचालन गरी वर्षेनी कम्तिमा २० हजार युवाहरूको नवीनतम सोचलाई वस्तु र सेवा उत्पादनमा जोड्ने तथा स्वरोजगारी, स्टार्टअप र विभिन्न व्यवसायले सिर्जना गर्ने रोजगारी मापनका लागि जबमिटर को व्यवस्था गर्न विशेष योजना तयार गर्नुहोला। प्रधानमन्त्रीले नेपाल सरकारका कुटनीतिक निकायलाई उद्योग तथा वाणिज्य प्रवर्धनमा केन्द्रित गर्नुपर्नेमा जोड दिँदै त्यसका लागि आवश्यक योजना, संयन्त्र र कार्यक्रम बनाएर अगाडि बढ्न निर्देशन दिए। बैठकमा उद्योग वाणिज्य तथा आपूर्ति मन्त्री रमेश रिजालले उद्योग तथा वाणिज्य प्रवर्धनका लागि विनियोजित रकम थोरै हुँदा निर्धारित कार्यक्रम सञ्चालन गर्न बाधा पुगेको बताउँदै त्यसका लागि सरकारकै तर्फबाट एकीकृत समाधान खोजिनुपर्ने बताए। मुख्यसचिव डा बैकुण्ठ अर्यालले प्रधानमन्त्रीको राष्ट्रका नाममा सम्बोधनमा समेटिएका विषयहरू कार्ययोजना बनाएर कार्यान्वयनमा जान निर्देशन दिँदै अब उप्रान्त मन्त्रालयगत आंकडाका आधारमा मूल्यांकन हुने बताए। साथै उनले औद्योगिक क्षेत्र घोषणा गरिएका क्षेत्रहरूको कामलाई प्राथमिकता दिएर काम गर्न सचिवहरूलाई निर्देशन दिए। बैठकमा प्रधानमन्त्रीको बुँदागत निर्देशन १ उत्पादन र व्यापारः सबै क्षेत्रगत विकासको दिगो आधार भन्ने मूल आधारलाई कार्यान्वयन गर्न वाणिज्य नीति, व्यापार घाटा न्यूनीकरण सम्बन्धी राष्ट्रिय कार्ययोजना र राष्ट्रिय व्यापार एकीकृत रणनीति कार्यान्वयन गर्न क्षेत्रगत समन्वय र सहकार्यको ठोस कार्यढाँचा तयार गर्नुहोला। २ नवप्रवर्तनशील सोच र जोश भएका नवयुवाहरूमा उद्यमशीलता प्रवर्धन गर्न विजनेस इन्कवेसन सेन्टरको माध्यमबाट सातै प्रदेश केन्द्रित व्यवसाय प्रवर्धन अभियान सञ्चालन गर्ने तयारी गर्नुहोला। स्टार्टअप फण्डको समेत परिचालन गरी वर्षेनी कम्तिमा २० हजार युवाहरूको नवीनतम सोचलाई वस्तु र सेवा उत्पादनमा जोड्ने तथा स्वरोजगारी, स्टार्टअप र विभिन्न व्यवसायले सिर्जना गर्ने रोजगारी मापनका लागि जबमिटर को व्यवस्था गर्न विशेष योजना तयार गर्नुहोला। ३ अनधिकृत व्यापार नियन्त्रण गरी स्वदेशी उद्यम र व्यापारको प्रवर्धन गर्न सम्बन्धित क्षेत्रका निकायको समन्वयमा रणनीतिक नियन्त्रण कार्यदल परिचालन गर्न कार्ययोजना तयार गर्नुहोला। ४ लामो समयदेखि बन्द तथा रुग्ण अवस्थामा रहेका उद्योगहरू सञ्चालन खारेजी एकीकरण वा आवश्यक व्यवस्थापनको विषयमा अध्ययन गर्न एक उच्चस्तरीय अध्ययन समिति गठन गर्ने प्रक्रिया अगाडि बढाउनुहोला। ५ प्रधानमन्त्री तथा मन्त्रिपरिषद कार्यालयमा औद्योगिक पूर्वाधार विकास सहजीकरण डेस्क स्थापना गरी सबै क्षेत्रगत निकायको समन्वय सुनिश्चित गर्ने विषयमा प्रधामन्त्री तथा मन्त्रिपरिषद्को कार्यालय समेतको समन्वयमा तयार गर्नुहोला। ६ प्रधानमन्त्री नेपाली उत्पादन तथा उपभोग अभिवृद्धि कार्यक्रमलाई प्रधानमन्त्री कृषि आधुनिकीकरण कार्यक्रम र प्रधानमन्त्री रोजगार कार्यक्रम लगायतका सम्बन्धि अन्य क्षेत्रगत कार्यक्रमसँग तादाम्यता हुनेगरी पुनसंरचना गर्न र मेक इन नेपाल र मेड इन नेपाल कार्यक्रमको अवधारणा र कार्यान्वयन ढाँचा परिमार्जन गरी कार्यान्वयन गर्न प्राथमिकताका साथ काम गर्नुहोला। ७ बजार अनुगमनलाई नियमित र थप प्रभावकारी तुल्याउन सबै विषयगत निकायको प्रतिनिधित्वसहितको एकीकृत एवं विशिष्टिकृत बजार अनुगमन निर्देशनालय गठन गरी परिचालन गर्नुपर्ने आवश्यकता छ। यस विषयमा मन्त्रालयले आवश्यक अध्ययन कार्य अगाडि बढाउने नै छ। ८ उद्योग, वाणिज्य तथा आपूर्ति क्षेत्रमा स्थानीय तह, प्रदेश र संघ सरकारको कार्यक्षेत्र र भूमिकालाई थप प्रष्ट पार्दै कानुनी कार्यक्रमगत र क्रियाकलाप तहमा नै सामञ्जस्यता मिलाउनुपर्ने आवश्यकता छ। वाणिज्य कुटनीतिको प्रभावकारी उपयोग गरी अन्तर्राष्ट्रिय व्यापार प्रवर्धनमा राष्ट्रिय क्षमता विकास गर्न उद्योग वाणिज्य तथा आपूर्ति मन्त्रालयमा एक वाणिज्य कुटनीति सेल गठन गर्ने विषयलाई प्राथमिकताकासाथ लिनुहोला। ९ नेपाली उत्पादक तथा निर्यातकर्ताहरूले भोग्नुपरेका व्यापार सम्बन्धित समस्या र वाधाहरू हटाई व्यापार सहजीकरण गर्न अन्तरनिकाय सम्मिलित राष्ट्रिय व्यापार सहजीकरण समिति सम्बन्धी निर्देशिका तर्जुमा गर्ने कार्य प्राथमिकताका साथ लिनुहोला। १० एउटा उद्योग दर्ता गर्दा पनि प्रक्रियागत कारणले महिनौं लाग्ने अवस्था छ। प्रक्रियागत झन्झटका कारण लगानीमैत्री वातावरणमा असर गरिरहेको छ। कम्पनी दर्ता सम्वन्धी कानुनी सुधार गर्नुपर्नेछ। हामीसँग अहिले एकैस्थानमा उद्योग दर्ता सम्वन्धी प्रक्रिया एकै स्थानबाट सेवा दिनका लागि कानुनी रुपमा एकल विन्दु सेवा केन्द्र पनि रहेको छ। तर, अधिकार प्रत्यायोजन लगायत कानुनी संरचना नहुँदा यसको प्रभावकारी उपादेयता रहेको देखिँदैन। अब यसमा कानुनी र संरचनात्मक रुपान्तरण गरी प्रभावकारी बनाउनुपर्नेछ। कर्मचारीलाई आवश्यक अधिकार प्रत्यायोजन गरी सशक्त निकायको रूपमा विकास गर्नुपर्नेछ। यसका साथै नयाँ उद्योग दर्ता, नवीकरण व्यवसाय दर्ता तथा जनशक्तिको भिसा लगायत व्यवस्थापनका लागि १ हप्ताभित्रमा काम सक्ने कानुन तर्जुमा र उद्योग व्यवसाय दर्ताका लागि सुरुकै बिन्दुबाट सबै प्रकारका स्वीकृतिहरू उपलब्ध हुने कुराको सुनिश्चित गर्न टाइम कार्डको व्यवस्था गर्ने विषयसमेतको कार्यान्वयनका लागि विशेष कार्ययोजना तयार गर्नुहोला।"
"राष्ट्रियसभा निर्वाचन : गठबन्धन भाग लाउँदै, एमाले भत्काउने दाउ हेर्दै","काठमाडौं : राष्ट्रियसभाका एक तिहाइ सदस्यका लागि माघ ११ गते चुनाव हुँदैछ। सत्ता गठबन्धनलाई दलगत भागबन्डा र आकांक्षीहरूको व्यवस्थापन चुनौती छ। विपक्षी एमाले भने गठबन्धनभित्र दरार उत्पन्न गरेर चुनाव जित्ने दाउमा छ। सत्ता गठबन्धनको जनता समाजवादी पार्टी गठबन्धन र एमाले दुवैसँग बार्गेनिङ गरिरहेको छ। राष्ट्रियसभा निर्वाचनका मतदाता निश्चित छन्। प्रदेशसभाका सदस्य तथा स्थानीय तहका प्रमुखअध्यक्षउपप्रमुखउपाध्यक्ष मतदाता हुन्। सत्ता गठबन्धन कायमै रहे विपक्षी एमालेले सबै (१९) सिट नै गुमाउने स्थिति छ। चुनाव जित्ने निश्चित देखिएकाले सत्ता गठबन्धनमा भागबन्डाको लुछाचुँडी छ। सत्ता गठबन्धनका दलभित्र उम्मेदवारका आकांक्षी पनि धेरै छन्। विपक्षी एमाले एक्लै चुनाव जित्ने अवस्था नभएकाले असन्तुष्ट जसपालगायतका दलहरूसँग अर्को गठबन्धनको तयारी गरिरहेको छ। एमालेले सत्ता गठबन्धनमा नरहेका दलसँग चुनावी गठबन्धनको पहल गरिरहेको नेताहरू बताउँछन्। राष्ट्रियसभामा बागमती प्रदेशबाट ४, गण्डकी, कर्णाली र सुदूरपश्चिम प्रदेशबाट ३३ तथा कोशी, मधेस र लुम्बिनीबाट २२ जना सदस्यको चुनाव हुँदैछ। फागुन २० गते एक तिहाइ (२० जना सदस्य) को कार्यकाल सकिँदैछ। तीमध्ये एक जना राष्ट्रपतिबाट मनोनीतको कार्यकाल पनि सकिन लागेको हो। कार्यकाल सकिनु ३५ दिनअगावै चुनाव गर्नुपर्ने कानुनी व्यवस्था छ। गठबन्धनको रणनीति अहिले सत्तामा नेपाली कांग्रेस, माओवादी केन्द्र, नेकपा एकीकृत समाजवादी, जनता समाजवादी पार्टी (जसपा), जनमत पार्टी, लोकतान्त्रिक समाजवादी पार्टी (लोसपा) नागरिक उन्मुक्ति पार्टी छन्। राष्ट्रिय जनमोर्चा सरकारमा नगए पनि उसले बाहिरबाट समर्थन गरेको छ। प्रधानमन्त्री पुष्पकमल दाहाल प्रचण्ड र कांग्रेस सभापति शेरबहादुर देउवा राष्ट्रियसभा निर्वाचन पनि यो गठबन्धनलाई साथमा लान चाहन्छन्। मतभारको आधारमा भागबन्डा गर्नुपर्ने पक्षमा कांग्रेस र माओवादी केन्द्र छ भने अन्य साना सत्ता साझेदारी दलहरू पनि केन्द्रमा जस्तै सातवटै प्रदेशमा गठबन्धन गरेर रहेका छन्। अहिले कांग्रेसमाओवादी गठबन्धनको सरकार सबैमा छ। स्थानीय तहमा पनि सत्ता गठबन्धनकै दलहरू हाबी भएकाले उनीहरू मिलेर चुनाव लडे राष्ट्रियसभा निर्वाचन एमालेका लागि प्रतिकूल हुने देखिन्छ। गठबन्धन एक ठाउँमा भएमा सबै सिट जित्ने भएकोले आकांक्षी धेरै देखिएका छन्। शीर्ष तहका प्रभावशाली नेताहरूले समेत दाबी गरिरहेका छन्। कांग्रेस कोशी प्रदेश समितिले कृष्ण सिटौलासहित ६३ जनाको नाम सिफारिस गरेको छ। कांग्रेसले नाम सिफारिस गरेकोमा पूर्वमन्त्री महेश आचार्य, डा मीनेन्द्र रिजाल, सुजाता कोइराला, डिला संग्रौला, गुरुराज घिमिरे, उमेशजंग रायमाझी, आङगेलु शेर्पा र रुक्मिणी कोइरालालगायत सिफारिस भएका छन्। सिफारिस भएकामध्ये पुरुष ३८ र महिला २५ जना छन्। त्यस्तै पूर्वसभापति गोपालमान श्रेष्ठ, सहमहामन्त्रीद्वय फरमुल्ला मन्सुर, डीना उपाध्याय, चीनकाजी श्रेष्ठ, सहमहामन्त्री आनन्दप्रसाद ढुंगानालगायत धेरै छन्। कांग्रेस कांग्रेसको इतरपक्ष भने आफूसँग राष्ट्रियसभा निर्वाचनको विषयमा छलफल नै नभएको बताउँछ। इतरपक्षका नेता डा चन्द्र भण्डारी आफूलाई राष्ट्रियसभाको निर्वाचनको विषयमा थाहा नै नभएको प्रतिक्रिया दिए। पार्टीमा यो विषयमा छलफल नै भएको छैन, आफूआफूले नाम लिनेमात्रै भएको छ, त के थाहा हुनु त ? ' उनले भने। माओवादी केन्द्रमा आकांक्षीहरू धेरै छन्। माओवादीमा लीलामणि पोखरेल, डोरप्रसाद उपाध्याय, चक्रपाणि खनाल, कुबेर ओलीलगायत आकांक्षी छन्। हालै प्रधानमन्त्री प्रचण्डको राजनीतिक सल्लाहकारबाट राजीनामा दिएका हरिबोल गजुरेलको नाम पनि चर्चामा छ। एकीकृत समाजवादीले भने चार सिट दाबी गरेको छ। उसले चार जना उम्मेदवारको नामसमेत टुंग्याएको छ। उपाध्यक्ष प्रमेश हमाल, उपमहासचिव गंगालाल तुलाधर, नेता गणेश विके र सावित्री भुसाललाई राष्ट्रियसभा सदस्य निर्वाचनमा उम्मेदवार बनाउने एकीकृत समाजवादीको छ। जसपा, लोसपा, नागरिक उन्मुक्ति, जनमत पार्टीलगायतमा आकांक्षी छन्। एमालेको मौनता यो निर्वाचनको पूर्वसन्ध्यामा एमाले भने मौन छ। उसले गठबन्धन एक हुँदा जित्ने अवस्था कमजोर रहेको एमालेले कुनै हल्लाखल्ला गरेको छैन। तर, भित्रभित्रै भने उसले राणनीति खेलिरहेको छ। गठबन्धन दलहरू एक भएमा एमाले अहिले भएका राष्ट्रपतिद्वारा मनोनीतसहित ९ वटै सिट गुमाउनुपर्ने अवस्था छ। उसले कांग्रेसलाई १३ लिएर आफूलाई ६ सिट दिन प्रस्ताव गरेको चर्चा पनि छ। कांग्रेसको इतरपक्ष जुन पक्षको सहयोगमा कोशी प्रदेशमा केदार कार्कीलाई मुख्यमन्त्री बनाइएको थियो। त्यही समूहसँग एमाले छलफल गरिरहेको छ। पछिल्लो समयमा कोशी प्रदेशमा सरकार बनाउन रणनीतिक खेल खेलका कांग्रेस नेता डा मीनेन्द्र रिजाललाई उठाएमा सहयोग गर्न वचन दिएको चर्चा पनि छ। एमालेको सहयोग भएमा प्रदेश १ मा विद्रोही भए पनि चुनाव जित्ने अवस्था छ। एमाले उपमहासचिव प्रदीप ज्ञावालीले अन्य पक्षसँग समझदारीको प्रयास भए पनि निष्कर्षमा भने नपुगिएको बताए। अन्य पक्षसँग समझदारीको प्रयास पनि भइरहेको छ, निष्कर्षमा पुगिएको छैन, उनले भने। उनले प्रदेश कमिटीलाई उम्मेदवारको नाम सिफारिस गरेर पठाउने भनिएको बताए। जसपाले के गर्छ ? जनता समाजवादी पार्टीले दुई सिटको दाबी गरेको छ। जसपाका प्रवक्ता मनीष सुमनले एउटा रिक्त हुने र एमालेमा भागबाट कट्ने थप एक गरी दुईवटा हुन सक्ने बताउँछन्। गठबन्धनको साझा बैठक बसेर निर्णय नगरेसम्म यसै भन्न नसकिने उनको भनाइ छ। हामी गठबन्धनमा छौं, गठबन्धनको साझा उम्मेदवार बनाउने विषयमा छलफल नै भएको छैन, त्यो बैठक बसेर कस्ले कहाँ कहाँ साझा उम्मेदवार पाउँछ, त्यसपछि नै हाम्रो निर्णय हुन्छ, उनले भने। सिटौलाको चर्चा कांग्रेस सभापति शेरबहादुर देउवाले कृष्णप्रसाद सिटौलाको राष्ट्रियसभाको अध्यक्ष बनाएर व्यवस्थापन गर्न खोजिरहेका छन्। सिटौला २०७९ सालको निर्वाचनमा झापाको क्षेत्र नम्बर ३ बाट राप्रपा अध्यक्ष राजेन्द्र लिङ्देनसँग पराजित भएका थिए। प्रदेशमा कस्को कति मतभार ? कोशी प्रदेश कोशी प्रदेश सभामा ९३ सिट छ। जसमा एमालेका ४०, कांग्रेसका २९, माओवादीका १३, राप्रपाका ६, एकीकृत समाजवादीका ४ र जसपाका १ प्रदेश सांसद छन्। कोशी प्रदेशसभामा एमाले सबैभन्दा ठूलो दल छ। यो प्रदेशमा १ सय ३७ स्थानीय तह छन्। जसमा स्थानीय तहका प्रमुख र प्रमुख गरेर २ सय ७४ र प्रदेशसभा सदस्य ९३ गरी ३ सय ६७ मतदाता हुनेछन्। पालिका प्रमुख र उपप्रमुखमा एमालेका क्रमशः ४७ र ६३ गरेर १ सय १० जना छन्। कांग्रेसका प्रमुख ६९ र उपप्रमुख ४६ गरेर १ सय १५ तथा माओवादी केन्द्रको प्रमुख १२ र उपप्रमुख १९ गरेर ३१ जना छन्। स्थानीय तहमा कांग्रेसका धेरै मतदाता छन्। कोशी प्रदेशमा एक्लैएक्लै निर्वाचन जाने भएमा एमाले बलियो देखिन्छ। एमालेको एक्लै मतभार ४ हजार २ सय १० छ। सत्ता गठबन्धनका दलले गठबन्धन गर्दा मतभार ५ हजार ९ सय ६२ सम्म हुन सक्छ। मधेस प्रदेश मधेस प्रदेशको प्रदेशसभामा १ सय ७ सिट छ भने १ सय ३६ स्थानीय तह छन्। १ सय ३६ स्थानीय तहका प्रमुख र उपप्रमुख गरेर २ सय ७२ मतदाता हुन्छ। प्रदेशसभामा एमालेका २३, कांग्रेसका २२, जसपाका १५, जनमत पार्टीका १३, लोकतान्त्रिक समाजवादी पार्टी (लोसपा)का ९, माओवादीका ८, एकीकृत समाजवादीका ७, नागरिक उन्मुक्ति, राप्रपा र संघीय समाजवादीका ११ प्रदेश सांसद छन्। ६ जना स्वतन्त्र प्रदेशसभा सदस्य पनि छन्। मधेस प्रदेशमा कांग्रेसको मतभार बढी छ। सत्ता गठबन्धन एक भएमा पनि उसको स्पष्ट बहुमत छ। तर यहाँ पछिल्लो समयमा सत्ता गठबन्धनसँग जसपाको खटपट छ। एमालेले जसपालाई गठबन्धनबाट बाहिर ल्याउने प्रयास गरिरहेको छ। यो प्रदेशमा जसपालगायतका मधेसवादी दलको मत निर्णायक छ। बागमती प्रदेश बागमती प्रदेशमा १ सय १० सदस्यीय प्रदेश सभा छ भने १ सय १९ स्थानीय तह छन्। स्थानीय तहका २ सय ३८ प्रमुख उपप्रमुख तथा १ सय १० प्रदेश सांसद गरी ३ सय ४८ मतदाता रहेका छन्। यो प्रदेशमा कांग्रेस ३७ सिटसहित कांग्रेस बलियो छ। एमालेको २७, माओवादीका २१, एकीकृत समाजवादीको ७, राप्रपा १३, नेमकिपाको ३, हाम्रो नेपाली पार्टीका २ प्रदेश सांसद छन्। स्थानीय तहतर्फ कांग्रेसका १ सय ८, एमालेका ६०, माओवादीका ५७ प्रमुखउपप्रमुख छन्। यो प्रदेशमा पनि कांग्रेस बलियो छ। एक्लाएक्लै लड्दा पनि कांग्रेस नै बलियो हुन्छ। गठबन्धन गर्दा त बागमतीमा कांग्रेस माओवादीसहितका सत्तारूढ दलहरू मिल्नासाथ थप सहजता हुन्छ। गण्डकी प्रदेश गण्डकी प्रदेशसभा ६० सदस्यीय प्रदेशसभामा छ। जसमा कांग्रेस २७, एमालेका २२, माओवादी केन्द्रको ७, एकीकृत समाजवादी र राप्रपाको ११ प्रदेश सांसद छन्। यो प्रदेशमा ८५ स्थानीय तह छन्। पालिका प्रमुख र उपप्रमुख गरेर १ सय ७० जना मतदाता हुन्छन्। जसमा कांग्रेसका ६७ एमालेका ६८ जना छन्। माओवादी केन्द्रका ३० जना छन्। यो प्रदेशमा कांग्रेस अगाडि छ। सत्ता गठबन्धन एक ठाउँमा यो प्रदेशमा पनि एमालेलाई झन प्रतिकूल हुनेछ। लुम्बिनी प्रदेश लुम्बिनी प्रदेशमा ८७ सदस्यीय प्रदेशसभा छ भने १ सय ९ स्थानीय तहका प्रमुख र उपप्रमुख २ सय १८ गरी कुल ३ सय ५ मतदाता छन्। प्रदेशसभामा २९ सांसदसहित एमाले सबैभन्दा ठूलो दल छ। नेपाली कांग्रेसका २७, माओवादी केन्द्रका ९, राप्रपाका र नागरिक उन्मुक्ति पार्टीका ४४ जना, जनमत पार्टी, जसपा र लोकतान्त्रिक समाजवादी पार्टीका ३३ जना, राष्ट्रिय जनमोर्चा र नेकपा एकीकृत समाजवादीका ११ जना र ३ जना स्वतन्त्र सांसद रहेका छन्। कर्णाली प्रदेश कर्णाली प्रदेशमा ७९ स्थानीय तह रहेका छन्। स्थानीय तहका प्रमुख र उपप्रमुख गरी १ सय ५८ र प्रदेशसभाका ४० सदस्य गरी १ सय ९८ मतदाता रहेका छन्। कर्णाली प्रदेशसभामा माओवादी केन्द्र र कांग्रेसका १४१४ सांसद छन्। एमालेका ९, एकीकृत समाजवादीका, राप्रपा र स्वतन्त्रका ११ सांसद छन्। यसैगरी स्थानीय तहमा कांग्रेसका ३२ प्रमुख र २७ उपप्रमुख छन् भने पालिका प्रमुख र उपप्रमुखमा गरी एमालेका ३५ र माओवादी केन्द्रका ४८ जना छन्। यो प्रदेशमा पनि गठबन्धन नै हाबी छ। एमालेलाई कर्णालीको राष्ट्रियसभा चुनाव कठिन बन्नेछ। सुदूरपश्चिम प्रदेश सुदूरपश्चिममा ५३ प्रदेशसभा सदस्य छन्। ८८ वटा स्थानीय तहका प्रमुख र उपप्रमुख पनि मतदाता हुनेछन्। प्रदेशसभामा कांग्रेस १९ सिटसहित ठूलो दल छ। माओवादी केन्द्र ११, एमालेका १०, नागरिक उन्मुक्ति पार्टीका ७, एकीकृत समाजवादीका ४ र राप्रपा र स्वतन्त्र ११ जना प्रदेशसभा सदस्य छन्। स्थानीय तहतर्फ कांग्रेसको प्रमुख ४० र ४६ उपप्रमुख छ भने एमालेले प्रमुख र उपप्रमुख गरेर ५०, माओवादी केन्द्रको २४ रहेको छ।"
मानवीय त्रुटिका कारण पोखरामा यति एयरलाइन्सको विमान दुर्घटना : प्रतिवेदन,"काठमाडौं : गत वर्ष माघ १ गते पोखरामा भएको यति एयरलाइन्सको विमान दुर्घटना मानवीय त्रुटिका कारण भएको निष्कर्ष निकालिएको छ । विमान दुर्घटनापछि गठित जाँचबुझ आयोगले मानवीय त्रुटिका कारण विमान दुर्घटना भएको निष्कर्षसहितको प्रतिवेदन आज सरकारलाई बुझाएको हो । पूर्वसचिव नगेन्द्रप्रसाद घिमिरे संयोजकत्वको जाँचबुझ आयोगले आठ महिना तीन दिन लगाएर तयार पारेको प्रतिवेदन संस्कृति पर्यटन तथा नागरिक उड्डयनमन्त्री सुदन किरातीलाई बुझाएको हो। विमान दुर्घटना भएकै दिन सरकारले पूर्वसचिव घिमिरेको संयोजकत्वमा पाँच सदस्यीय जाँचबुझ आयोग गठन गरेको थियो । आयोगमा हवाई विज्ञ नेपाली सेनाका अवकाशप्राप्त क्याप्टेन दीपकप्रकाश बास्तोला, अवकाशप्राप्त क्याप्टेन सुनिल थापा, जहाज मर्मतसम्भार विषयका इन्जिनियर एकराज जंग थापा र आयोगको सदस्य सचिवमा संस्कृति पर्यटन तथा नागरिक उड्डयन मन्त्रालयका सहसचिव बुद्धिसागर लामिछाने थिए। प्रतिवेदन बुझ्दै मन्त्री किरातीले आयोगले दिएको सुझाव कडाइका साथ कार्यान्वयन गर्न मातहतका निकायलाई निर्देशन दिएका छन्। दुर्घटनमा विमानमा सवार ७२ जनाको मृत्यु भएको थियो।"
चोरी भएका २३ वटा मोटरसाइकल बरामद,भैरहवा : रुपन्देही प्रहरीले विभिन्न समयमा चोरी भएका २३ वटा मोटरसाइकल बरामद गरी सार्वजनिक गरेको छ। जसमा संलग्न ८ जना शंकास्पद व्यक्तिलाई पक्राउ गरिएको जिल्ला प्रहरी कार्यालय रुपन्देहीले पत्रकार सम्मेलन मार्फत जानकारी गराएको छ। त्यस्तै दुई वटा फोर्ड इको स्पोर्ट नामक गाडीको एउटै इन्जिन नम्बर देखिएकाले तिलोत्तमा नगरपालिका२ जानकी नगर स्थित श्रीनगर अटो ग्यारेजबाट नियन्त्रणमा लिएर अनुसन्धान गरिरहेको रुपन्देहीका एसपी भरत बहादुर विकले जानकारी दिए। केही समय यता रुपन्देहीमा मोटरसाइकलका साथै अन्य चोरीका घटना ह्वात्तै बढेको छ। रुपन्देहीको सिद्धार्थनगर नगरपालिका११ (भैरहवा)बाट चोर गिरोहले एकैरातमा ८ वटा मोटरसाइकल चोरी गरेपछि खोजतलास गर्ने क्रममा अन्य मोटरसाइकल बरामद भएको हो। चोरीको मोटरसाइकल बरामदका लागि सडकमा चेकजाँच मात्रै नभई सूचना प्राप्त भएमा घरमा गएर खानतलासी गर्ने योजना रहेको एसपी विकले बताए।
सडक मर्मतमा अनियमितता गर्ने उपभोक्ता समितिका ४ जनाविरुद्ध भ्रष्टाचार मुद्दा,"काठमाडौं : अख्तियार दुरूपयोग अनुसन्धान आयोगले सडक मर्मत तथा निर्माण समितिका चारजना पदाधिकारीहरूविरुद्ध भ्रष्टाचार मुद्दा दायर गरेको छ। आयोगले काठमाडौं गोकर्णेश्वर नगरपालिका वडा नम्बर ३ स्थित राजाडिल सडक खण्ड मर्मत र निर्माण उपभोक्ता समितिका पदाधिकारीहरूविरुद्ध विशेष अदालत काठमाडौंमा आज भ्रष्टाचार मु्द्दा दायर गरेको हो। आयोगका प्रवक्ता नरहरी घिमिरेका अनुसार उपभोक्ता समितिका अध्यक्ष लक्ष्मण अधिकारी, सचिव प्रेम प्रसाद भण्डारी , सदस्य मोहन प्रसाद कुइँकेल र बालुवा डिपो संचालक सुशान्त कुइँकेलले गोकर्णेश्वर नगरपालिकाबाट मर्मत र निर्माणको काम लिइ ठेक्कामा लगाएपछि सेवाग्राहीबाट १ लाख घुस लिएको पुष्टि हुन आएकाले मुद्दा दायर गरेको हो। उनीहरूविरुद्ध एक लाख बिगो र जरिवाना माग गरिएको अख्तियारले जनाएको छ।"
झापामा मोटरसाइकलको ठक्करबाट पूर्व सैनिकको मृत्यु,झापा : झापामा मोटरसाइकलको ठक्करबाट पूर्व सैनिकको मृत्यु भएको छ। मृत्यु हुनेमा बाह्रदशी गाउँपालिका२ का ३९ वर्षीय ह्रदय भण्डारी रहेका छन्। बुधबार साँझ सवा ७ बजे पूर्व सैनिक भण्डारीलाई घर नजिकै नम्बर नखुलेको मोटरसाइकलले ठक्कर दिएको थियो। दुर्घटनामा परी गम्भीर घाइते भण्डारीलाई उपचारका लागि बिर्तासिटी हस्पिटल बिर्तामोड लगिएको थियो। त्यहाँ उपचार सम्भव नभएपछि उनलाई सैनिक अस्पताल छाउनी रेफर गरिएको थियो। त्यहाँ पनि उपचार नहुने भएपछि उनलाई घर ल्याएको र उपचारका लागि बिहीबार दिउँसो प्रादेशिक अस्पताल भद्रपुर लैजाँदा गर्दा बाटैमा मृत्यु भएको बाह्रदशीका कार्यपालिका सदस्य लक्ष्मी निरौला अधिकारीले जानकारी दिइन्। ठक्कर दिने मोटरसाइकल चालक पन्थापाडातर्फ फरार भएको र उनको खोजी कार्य जारी रहेको जिल्ला ट्राफिक प्रहरी कार्यालय बिर्तामोडले जनाएको छ।
इलाममा एभोकाडो खेतीप्रति किसानको आकर्षण,"इलाम : इलाममा एभोकाडो खेतीप्रति किसानको आकर्षण बढ्दै गएको छ। थोरै मिहेनतमा धेरै आम्दानी लिन सकिने भएपछि जिल्लाका किसान यस खेतीतर्फ आकर्षित भएका छन्। माइजोगमाई गाउँपालिका५ सोयाङका लक्ष्मण खत्रीले १२ रोपनी क्षेत्रफलमा एक सयभन्दा धेरै एभोकाडो लगाए। 'तीन वर्ष भएका बिरुवाले सामान्य उत्पादन दिन सुरु गरेको छ, दुई वर्ष पुराना बिरुवा धेरै छन्, गत वर्ष लगाएका बिरुवा भर्खर सर्दैछन्', उनले भने। जिल्ला सदरमुकामका खगेन्द्र देवानले इलाम बजार नजिकैको सुन्तलाबारीमा एभोकाडो खेती गरेका छन्। धेरै सुन्तला फलेकाले सुन्तलाबारीको नाम रहेको उक्त गाउँमा हाल सुन्तला मासिएर एभोकाडोको पहिचानले कब्जा जमाउन थालेको उनी बताउँछन्। 'सुन्तला विस्थापित भयो, नयाँ फलका रुपमा एभोकाडो खेती सुरु गरेका छौँ, एउटै बोटबाट एक क्विन्टलसम्म उत्पादन हुन्छ', उनले भने, 'एउटै झ्याङमा ८० हजारको एभोकाडो फलेको तथ्याङ्क छ।' यहाँका अधिकांश किसानले सुन्तलाबारी मासेर एभोकाडो खेती गर्न थालेका छन्। करिब २० रोपनी क्षेत्रफल जमिनमा अढाइ सय बिरुवा रोपिएको देवानले जानकारी दिए। उनी भन्छन्, 'कम स्याहारले नै उच्चतम आम्दानी लिन सकिने भएपछि सहज भएको छ।' नेपाली कांग्रेसका महासमिति सदस्यसमेत रहेका देवान सामाजिक तथा राजनीतिक भूमिकाको अलवा कृषि कर्ममा समेत रमाउने गरेका छन्। 'हामी राजनीति गर्नेले ढुक्क बसेर खेती गर्न समय नहुँदोरहेछ तर एभोकाडोलाई त्यति धेरै समय दिनुपर्दैन फुर्सदमा खटिँदा मात्र पनि राम्रै उपार्जन छ', उनले भने। जिल्लामा यस वर्ष एभोकाडोको उत्पादन बढेको कृषि ज्ञान केन्द्र इलामले जानकारी दिएको छ। गत वर्ष चार सय १९ दशमलव २२ मेट्रिक टन एभोकाडो उत्पादन भएको इलाममा यस वर्ष चार सय २२ दशमलव पाँच मेट्रिक टन एभोकाडो उत्पादन भएको ज्ञान केन्द्रका प्रमुख टानी बर्देवाले जानकारी दिए। गतवर्ष ५५ हेक्टर जमिनमा खेती लगाइएको थियो भने यस वर्ष ६० दशमलव पाँच हेक्टर जमिनमा खेती गरिएको उनले बताए। उनका अनुसार गतसालको तुलनामा उत्पादकत्व भने घटेको छ। 'गत वर्ष प्रतिहेक्टर सात दशमलव ६३ मेट्रिक टन एभोकाडोको उत्पादकत्व थियो तर यस वर्ष प्रतिहेक्टर सात दशमलव तीन मेट्रिक टन मात्र रहेको छ', उनले भने। नयाँ फलका रूपमा परिचित एभोकाडो पछिल्लो समय इलामका गाउँगाउँमा समेत विस्तार हुँदै गएको माइजोगमाईका खत्रीले बताएका छन्। सो फलबाट किसानले मनग्ये आयआर्जनसमेत गर्न थालेको स्वयम् किसानको भनाइ छ। एक दशक मलेसिया बसेर स्वदेश फर्किएका खत्रीले गाउँको बाँझो जमिनमा लगाएको एभोकाडो खेती यहाँको हावापानीमा एकदमै फस्टाएको बताए। एभोकाडो कात्तिक मङ्सिरमा नै पाक्ने भएकाले यसको बजार राम्रो भएको किसान बताउँछन्। सुरुमा तीन सय किलो बिक्ने एभोकाडोको बजार भाउ पनि तलमाथि भइरहन्छ। इलाम बजारमा हाल रु दुई सय प्रतिकिलो यसको खरिद बिक्री भइरहेको छ। 'व्यापारीको दु्ख छैन, बगानमै आउँछन् र मुस्टमा दामकाम गरेर पनि किन्छन्', देवानले भने। हाल इलाममा उत्पादित एभोकाडो इलामको स्थानीय बजार तथा झापा तथा सुनसरीमा बिक्री भइरहेको किसान तथा निजामती कर्मचारी कृष्ण लिम्बूले बताए। उनका अनुसार हाल इलामसहित, झापा, सुनसरी काठमाडौँलगायतका स्थानमा यसको बिक्री भइरहेको छ। बजारको समस्या नभएपछि पनि यस खेतीतर्फ किसानको आकर्षण बाक्लिएको हो। दिउँसो अन्यत्रै काम गरेर भए पनि बिहान बेलुकाको समय निकालेर खेती गर्न सकिने यो फल यस याममा मुख्य उत्पादन लिन सकिन्छ। दीर्घरोगीले समेत खान मिल्ने एभोकाडो फल लटरम्म फलेपछि एउटै बोटबाट राम्रो आम्दानी गर्न सकिने बताइएको छ। सुरुमा धनकुटाबाट ल्याएर रोप्न सुरु भएको एभोकाडो पछिल्लो समय प्रायः जिल्लाभर नै खेती विस्तार भइरहेको हो। कुनै लामो त कुनै डल्लो आकारको हुने एभोकाडो धेरै प्रजातिका हुने गरेका छन्। यसकै कुनै फल स्वादिष्ट त कुनै खास स्वाद नहुने गरेको उपभोक्ताको भनाइ छ। दानाबाट यसको उत्पादन लिन सकिन्छ। रुखमा फल्ने यसको फल सामान्यतया दुई सय ग्रामदेखि एक किलोसम्मको हुने गर्दछ। भित्र दानो बीचमा खानयोग्य फल र बाहिर बोक्राले ढाकेको हुन्छ। त्यस्तै एभोकाडो सजिलैसँग रोप्न सकिने कारण कृषक यस खेतीमा तानिएको रोङ गाउँपालिका५ जिर्मलेका किसान प्रेम राईले बताए। एभोकाडो खेती गर्दा क्षेत्रफल भने बढी आवश्यक पर्छ। एक रोपनीमा करिब छ वटासम्म एभोकाडो रोप्न सकिने माइजोगमाईका किसान खत्रीको भनाइ छ। कात्तिक महिनामा टिप्न सुरु गरिने एभोकाडोको फल फागुनसम्म बोटमा राख्न सकिने इलामका किसान एवं राजनीतिज्ञ देवानले बताए। ठूला होटल, पर्यटक र सहर बजारका बासिन्दाले प्रायः एभोकाडोलाई मुख्य फलको रुपमा उपभोग गर्न थालेको होटल व्यवसायी नवीना कार्कीले बताएका छन्। यसमा भिटामिन र खनिजतत्व पर्याप्त मात्रामा पाइन्छ भने एभोकाडोको भित्री र बाहिरी भाग दुवै प्रयोग गर्न सकिन्छ। विज्ञका अनुसार, एउटा एभोकाडोमा ६४ क्यालोरी हुन्छ। यसमा छ ग्राम चिल्लो, तीनचार ग्राम कार्बोहाइड्रेट, एक ग्रामभन्दा कम चिनी र तीन ग्राम फाइवर हुने गरेको छ। एभोकाडोमा भिटामिन सी, ई, के, बी पाइने जनाइएको छ। राइवोप्लाविन, नियासिन, फोलेट, पयान्टोथेनिक एसिड, म्याग्नेसियम र पोटासियम पनि यो फलमा पाइन्छ। साथै बिटाक्यारोटिन र ओमेगा३ चिल्लो एसिड पनि यसमा पाइन्छ। एभोकाडो पूर्णरूपमा स्वास्थ्यवर्धक मानिन्छ। यसले रगतमा ग्लुकोजको मात्र नियन्त्रण गर्न मद्दत गर्ने जनाइएको छ। जिल्लामा उत्पादन भएको एभोकाडोलाई देशका विभिन्न ठाउँमा प्रवद्र्धन गर्नका साथै प्रचारप्रसार गर्न र किसानलाई हौसला प्रदान गर्न कृषि ज्ञान केन्द्रले समन्वय र सहयोग गर्दै आएको छ। बिरुवा रोपेको तीन वर्षदेखि नै उत्पादन दिन सुरु गर्ने र मूल्य पनि राम्रो पाइने भएपछि कृषक यसतर्फ आकर्षित भएको ज्ञान केन्द्रका प्रमुख बर्देवाले बताए। एभोकाडोको जुस बनाएरसमेत उपभोग गर्न सकिन्छ। समुद्री सतहबाट दुई हजार पाँच सय मिटरसम्म यसको खेती गर्न सकिन्छ। बिरुवा रोपेको केही वर्षभित्रै उत्पादन दिने भएकाले यहाँका किसानले पाखोबारी, कान्ला र खोला छेउमा एभोकाडो रोपेर नियमित आम्दानीको स्रोत बनाउन थालेका छन्। चार नगरपालिका र छ गाउँपालिका भएको इलामका सबै स्थानीय तहमा एभोकाडोको आंशिक खेती हुन सुरु भएको ज्ञान केन्द्रले जनाएको छ। रासस"
काठमाडौंको सिफलबाट जुवातास खेलिरहेको अवस्थामा २१ जना पक्राउ,काठमाडौं: काठमाडौं महानगरपालिका८ सिफलबाट जुवा खेलिरहेका २१ जना पक्राउ परेका छन्। ओखलढुङ्गा सिद्धिचरण नगरपालिका४ घर भएका हाल सिफलमा डेरा गरी बस्ने५० वर्षीय रोहित गुरुङको कोठामा जुवातास खेलिरहेको अवस्थामा गुरूङसहित २१ जनालाई प्रहरीले पक्राउ गरेको होऽ प्रहरी वृत्त गौशालाबाट खटिएको प्रहरीले उनीहरूलाई नगद ५ लाख ११ हजार ३ सय रुपैयाँसहित पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।
बाँकेको मध्यवर्ती क्षेत्रमा सकेट बम फेला,बाँके : बाँकेको मध्यवर्ती क्षेत्रमा सकेट बम फेला परेको छ। मध्यवर्ती क्षेत्रमा पर्ने राप्ति सोनारी गाउँपालिका२ स्थित खैरिखोला सुरक्षा पोष्ट नजिकै आज उक्त सकेट बम फेला परेको हो। बाँकेका प्रमुख जिल्ला अधिकारी श्रवणकुमार पोखरेलका अनुसार बाँके निकुञ्जको सुरक्षामा तैनाथ नेपाली सेनाको अर्जुनबाण गणको टोलीले गस्ती गर्ने क्रममा उक्त सकेट बम फेला पारेको हो। खैरीखोलाबाट तीन किलोमिटर दक्षिणतर्फ तथा राप्ती नदीबाट झण्डै पाँच सय मिटर उत्तरतर्फ उक्त सकेट बम फेला परेको सेनाले जनाएको छ। अहिले नेपाली सेनाको डिस्पोजल टोलीले बम निस्किृय पारिरहेको बाँकेका प्रमुख जिल्ला अधिकारी पोखरेलले जानकारी दिए।
गाम्फा धुरी ओझेलमा,"म्याग्दी : पर्यटकीय सम्भावना बोकेको म्याग्दीको मंगला गाउँपालिका४ र बाग्लुङको ताराखोला गाउँपालिका३ को सिमानामा रहेको गाम्फा धुरी ओझेलमा परेको छ। हिमाल र पहाडी भूगोलका साथै सूर्योदयको अवलोकन गर्न उपयुक्त स्थान भए पनि पूर्वाधार र प्रचारप्रसारको कमीले गाम्फाधुरीमा पर्यटक भित्रन नसकेका हुन्। पूर्वी रुकुमको चुरेनदेखि गुर्जा, धवलागिरि, मानापाथी, नीलगिरि, अन्नपूर्ण, माछापुच्छ्रेर हुँदै गोर्खामा रहेका मनास्लुसहितका २० भन्दाबढी हिमशृङ्खला अवलोकन गर्न सकिने गाम्फाधुरी सुनसान छ। म्याग्दी, बागलुङ, पर्वत र कास्की जिल्लाकासमेत अधिकांश ग्रामीण बस्ती देख्न सकिने गाम्फाधुरीमा स्वामी परमानन्द महाराजले तपस्या गर्नेक्रममा बनाएको कुटी, साधनास्थल र हवनकुण्डको भग्नावशेष देख्न सकिने मंगला गाउँपालिका४ का वडा सदस्य होममाया पुनले बताए। 'व्यवस्थित पदमार्ग, खाने, बस्ने सुविधा, खानेपानी, विद्युत् सुविधाविहीन गाम्फाधुरीको सौन्दर्य र विशेषता स्थानीयस्तरमा सीमित हुँदा ओझेल परेको हो', उनले भने, 'घना जङ्गलको बीचमा रहेको अग्लो पहाडको टुप्पो, गाम्फा धुरीको सौन्दर्यको वर्णन गरिसाध्य छैन।' गाम्फाधुरीमा परापूर्वकालमा स्वर्गद्वारीबाट आएका १००८ स्वामी परमानन्द महाराजले तपस्या गरेका थिए। बस्तीदेखि टाढा रहेको गाम्फाधुरीमा तपस्वीले ढुंगा खोपेर पानी संकलन गर्न बनाएको संरचना छ। तपोभूमि क्षेत्रका ऐतिहासिक संरचनाको दृश्यावलोकन र प्राकृतिक सुन्दरताले मोहित बनाउने बेनीका अमित विश्वकर्माले बताए। 'सूर्योदय र सूर्यास्तको सुन्दर दृश्यले मोहित बनायो', उनले भने, 'यस क्षेत्रको जंगलमा विभिन्न प्रजातिका लालीगुराँस, वनस्पति, विभिन्न चराचुरुंगी र जनावर पनि अवलोकन गर्न पाइन्छ।' गाम्फाधुरीमा पूर्वाधार निर्माण, आध्यात्मिक र धार्मिक क्षेत्रको विकास गर्न, ऐतिहासिक तपोभूमिको संरक्षण तथा प्रवर्द्धनमा जनप्रतिनिधिले चासो देखाएका छन्। मंगला गाउँपालिका४ का वडाध्यक्ष लालबहादुर रोकाले ऐतिहासिक तपोभूमिको संरक्षण, पूर्वाधार निर्माण र प्रवर्द्धन गरी पर्यटकीय क्षेत्रका रूपमा विकास गर्न वडाले पहल थालेको बताए। 'गाम्फाधुरी प्राकृतिक सुन्दरतासँगै ऐतिहासिकस्थल हो', उनले भने, 'यहाँ भग्नावशेषमा परिणत भएका संरचनाको संरक्षण, पूर्वाधार निर्माण र प्रवर्द्धन गरेर तपस्वी, भक्तजन र पर्यटक भित्र्याउन सकिन्छ।' २०१७ देखि २०२७ सालसम्म गाम्फाधुरी बसेका स्वामी परमानन्दबाट स्थानीय छविप्रसाद शाहनन्द लामिछाने र खड्कप्रसाद रोकाले पनि शिक्षा प्राप्त गरेका थिए। उनले २०१८ सालमा सोही वडाको दुर्दिमा शिवालय मन्दिर स्थापना गरेका थिए। तपोभूमि क्षेत्रमा मन्दिर, स्वामी परमानन्दसहित उनका चेलाहरू छविप्रसाद र खड्कप्रसादको मूर्ति बनाउने वडा कार्यालयको योजना छ। 'गाम्फाधुरीलाई धार्मिक र पर्यटकीय क्षेत्रका रूपमा विकास गर्न सडक निर्माण, खानेपानी, पदमार्ग निर्माण, तपोभूमिमा पूर्वाधार निर्माण र प्रवर्द्धनका लागि गाउँपालिका, प्रदेश र संघ सरकारका सम्बन्धित कार्यालयसमक्ष बजेटको माग गरेका छौँ', वडाअध्यक्ष रोकाले भने। गाउँपालिकाका सबइञ्जिनियर धनबहादुर बोहराले तपोभूमि क्षेत्रको संरक्षण, गाम्फाधुरीसम्म पूर्वाधार निर्माण, सडक र पदमार्ग निर्माणका लागि ठूलो रकम आवश्यकपर्ने बताए। गाम्फाधुरीमा पूर्वाधार निर्माणका लागि प्रदेश तथा संघ सरकारसँग बजेटको माग गर्नलाई हाल वडा कार्यालयले सर्वेक्षण गरेको उनले बताए। म्याग्दीको सदरमुकाम बेनीबाट तातोपानी हुँदै मंगला४ बुकेनीमा सवारी साधनमार्फत एक घण्टाको यात्रा र बुकेनीबाट करिब साढे तीन घण्टाको पैदलयात्रामार्फत गाम्फाधुरी पुग्न सकिन्छ। त्यस्तै मंगला३ को झाँक्रीपानी भएर पनि उक्त स्थानमा पुग्न सकिन्छ।"
चिसोले मुसहर बस्तीको जनजीवन कष्टकर,"मध्यविन्दु : चिसो बढ्दै जाँदा नवलपरासी(बर्दघाट सुस्तापूर्व)को देवचुली नगरपालिका२ मुसहर बस्तीको जनजीवन कष्टकर बन्दै गएको छ । मुसहर बस्तीमा करिब एक सय १३ घरधुरी बसोबास गर्छन् । उनीहरु दैनिक ज्याला मजदुरीबाट गुजारा गर्ने जनाइएको छ । स्थानीय शान्ति मुसहरले भने, 'जाडोमा न लगाउने न्यानो कपडा छ, न पेटभरि खाने अन्न । जाडो छल्न घामको पार ताप्नु परेको छ ।' ब्लकले बनाएको सानो घरमा न ढोका छ न त झ्याल । 'घरमा ओड्ने ओछ्याउने छैन्, पराल ओछ्याएर सुतेका छौँ, श्रीमान्ले काम पाउनुभएको छैन', उनले भने, 'यो चिसोमा बिहान बेलुकाको छाक टार्न पनि मुस्किल भएको छ ।' झुप्रो घरभित्र परालमा सुतेर रात कटाउने शान्ति जस्तै यहाँ धेरै छन् । स्थानीय जितनी माझी उमेरले ६५ वर्ष पुगे। अहिले काम नभएपछि अन्न र लत्ताकपडा किन्ने पैसा नभएको उनले बताए। 'पेटभरि खान नपाएको छैन, जाडोमा केटाकेटीले छिनछिनमै खान खोज्छन्, तर खानदिने अन्न छैन', उनले भने, 'मजदुरी गर्न काम पाइएको छैन , कति दिन भई सक्यो एक छाक खान्छौ ।' देवचुली नगरपालिकाका प्रमुख हरिप्रसाद न्यौपानेले मुसहर बस्तीमा लत्ताकपडा र खाद्यान्न तत्काल व्यवस्था गर्ने जानकारी दिए। उनले भने, 'केही लत्ताकपडा, खाद्यान्न नगरपालिकाको तर्फबाट तत्काल व्यवस्था गर्छांै । ती समुदायको आर्थिक स्तर माथि उठान नगरपालिकाले विभिन्न कार्यक्रम कार्यान्वयन समेत गर्ने छ । 'रासस"
विद्यार्थीलाई ज्याकेट,"मुगु : जिल्लाको पश्चिम क्षेत्रमा पर्ने खत्याड गाउँपालिकामा रहेका नौ विद्यालयका १ हजार ६ सय विद्यार्थीलाई जाडोमा लगाउने न्यायो ज्याकेट वितरण गरिएको छ। खत्याड गाउँपालिकामा रहेका चार माध्यमिक विद्यालय र पाँच आधारभूत प्राथमिक विद्यालयका १ हजार ६ सय ९ जना विद्यार्थीलाई सोवरस् नेपालले चिसोमा लगाउने ज्याकेट वितरण गरेको हो। उक्त गाउँपालिकामा रहेको लोकप्रिय मावि गम्थाका ५ सय ३०, जनजागरण मावि सेरीका ३ सय ३०, रारा आधारभूत रोलका १ सय २१, बाल ज्योति श्रीकोट ५५, सरस्वती मावि रिखियाका १ सय ६०, महादेव मावि ह्यागुलुका २ सय ३, सरस्वती आधारभूत विद्यालयका २७, सुमामाई आधारभूत विद्यालय डाडियका ५६ र आधारभूत विद्यालय खर्कका १ सय २७ गरी १ हजार ६ सय ९ जना विद्यार्थीलाई न्यानो ज्याकेट वितरण गरिएको हामी नेपालीको जिल्ला संयोजक अनिल बानियाँले जानकारी दिएका हुन्। हामी नेपालीले काठमाडौंबाट सम्बन्धित स्थानसम्म ढुवानी गरी स्थानीय व्यवस्थापन गर्ने जिम्मा लिएको हो। संस्थाका संयोजक बानियाँका अनुसार सोवरस् नेपालले कुल ४५ लाखमा १ हजार ६ सय ज्याकेट खरिद गरेको हो। हामी नेपालले ६ सय छात्रालाई प्रतिव्यक्ति ६ पिस स्यानेटरी प्याडसमेत वितरण भएको जानकारी दिए। सोवरस् नेपालका संयोजक रोजी राणाका अनुसार यो अभियान कुनै राजनीतिक आस्था र कुनै व्यापारिक स्वार्थ नभई स्वतःस्फुर्त सामाजिक सेवाको भावना र चिसोकै कारण कुनै पनि विद्यार्थी पढ्नबाट वञ्चित हुन नपरोस् भन्ने उद्देश्यले ज्याकेट वितरण गरिएको बताइन्। कक्षा कोठामा दिनभर बस्दा चिसोले धेरै विद्यार्थी विद्यालय नियमित आउँदैनन्। सबैको घरमा ज्याकेट किनेर विद्यालय आउने आर्थिक अवस्था राम्रो पनि छैन। निःशुल्क सबै विद्यार्थीलाई ज्याकेटले व्यवस्था मिलाइएको लोकप्रिय माविका विद्यार्थी अनिल थापाले बताए।"
जीवनभरको कमाइले विद्यालय,"भोजपुर : आफूले जीवनभरको दुःख, पसिना, मेहनतले आर्जेको श्रीसम्पत्ति सामाजिक कल्याणमा लगाउने उदाहरणीय समाजसेवीमा पर्छन्, भूपू ब्रिटिस आर्मी कृष्णबहादुर राई। हाल धरान बस्दै आएका ७१ वर्षीय राईले आफू जन्मिएको गाउँको एक विद्यालयलाई १ करोड ३९ लाख रुपैयाँको भवन बनाइदिएका छन्। जन्मथलोमा केही गरौं भन्ने मनोभावनाका साथ राईले पौवादुङमा गाउँपालिका२, तिवारीभन्ज्याङको हाँबु थर्पुस्थित एक विद्यालयलाई व्यक्तिगत खर्चमा विद्यालय भवन तथा भौतिक पूर्वाधार निर्माण गरिदिएका हुन्। स्थानीय शीतलादेवी आधारभूत विद्यालयको शैक्षिक गुणस्तर र गाउँको हितका लागि राईले अन्तर्राष्ट्रिय मापदण्ड अनुरूपको सुविधासम्पन्न भवन निर्माण गरिदिएका हुन्। एउटा व्यक्तिले विद्यालयलाई व्यक्तिगत लगानीमा गरेको यो सहयोग जिल्लाकै एकमात्र उदाहरण हो। शिक्षा मानवीय जीवनको पहिलो आधार हो। शिक्षाबिना जीवन अँध्यारो छ। आफ्नै जन्मोथलोमा केही गर्छु भन्ने हेतुले सके जति सहयोगले गाउँका साना नानीहरूको पढ्ने विद्यालय भवन बनाइदिएको हुँ, राई भन्छन्, जिन्दगीमा कति कमाएँ कति, खर्चको पनि लेखाजोखा छैन। आफूले जोहो गरेको सम्पत्तिलाई गाउँकै कल्याणमा लगाउने सोच गरेँ। गाउँ आएँ र विद्यालय भवन बनाएँ। योभन्दा खुसीको क्षण अरू के हुन्छ र ? शिक्षाबाट वञ्चित गाउँका बालबालिकालाई निजी विद्यालय जस्तै गाउँकै सरकारी विद्यालयमा गुणस्तरीय शिक्षा मिलोस् भन्ने मनोकांक्षा र उद्देश्यले भवन निर्माण गरिदिएको राई सुनाउँछन्। उनी भन्छन्, आफ्ना नानीहरूलाई सहरबजारमा बोर्डिङ स्कुल लगाउन नपरोस्, गाउँमै बोर्डिङ सरह भौतिक सुविधायुक्त शिक्षा मिलोस्, भविष्यमा गाउँकै लागि केही गर्ने जनशक्ति बनोस् भन्ने मेरो इच्छा हो। राईको अतुलनीय योगदानले विद्यालयको भौतिक संरचना मात्रै नभई शैक्षिक गुणस्तरमा पनि सहयोग पुग्ने प्रधानाध्यापक चन्द्रबहादुर बोगटी सुनाउँछन्। शैक्षिक गुणस्तरको पहिलो आधार भौतिक पूर्वाधार भएकाले बालबालिकालाई व्यवस्थित र सुरक्षित रूपमा पठनपाठन सुरु गर्न सकिने उनले बताए। करिब एक वर्षको समयावधिमा सम्पन्न उक्त भवन निर्माणमा राई स्वयम्ले धरान, विराटनगरबाट कच्चापदार्थ ढुवानी गर्नेदेखि भवन निर्माणका काममा समेत खटे। २०७९ मंसिर १५ गतेबाट सुरु विद्यालय भवनको काम गत मंसिर मसान्तमा सकिएको थियो। विद्यालयलाई गरेको उदाहरणीय काम प्रशंसनीय रहेको स्थानीय सरोकारवाला पदमबहादुर राईले बताए। उनले भने, हाम्रो गाउँ, हाम्रो ठाउँमात्रै नभएर सिंगो जिल्लामै यस्तो सहयोग गर्ने मान्छे छैनन्, सुनेका पनि छैनौं। उहाँले गर्नुभएको यो सामाजिक कल्याणकारी भावनाको सिंगो गाउँले कदर गर्दछ। गाउँको शिक्षामा नयाँ आयाम थपिएको छ। मानिस सामाजिक प्राणी भएसँगै सामाजिक कार्यमा पनि उत्तिकै सक्रिय हुनु जो कोहीको बसमा हुँदैन भन्ने ज्वलन्त उदाहरण राई बनेका छन्। उनको यो अतुलनीय सहयोगप्रति उच्च सम्मान गर्दै पौवादुङमा गाउँपालिकाका अध्यक्ष किरण राईले विद्यालयको थप व्यवस्थापनमा गाउँपालिका सहयोगी रहने समेत जिकिर गरेका छन्। अध्यक्ष राईले विद्यालयका लागि थप घेराबारा, प्रवेशद्वार र अन्य भौतिक व्यवस्थापनका लागि बजेटीकरण गर्ने प्रतिबद्धता पनि जनाएका छन्।"
भोजपुरमा शिक्षकमाथि निर्घात कुटपिट,"भोजपुर : सामान्य भनाभनका क्रममा शिक्षकमाथि निर्घात कुटपिट भएको छ। भोजपुरको षडानन्द नगरपालिका४, दिङ्लाबजारस्थित अरुण माविका शिक्षक नीलबहादुर चौहानमाथि कुटपिट भएको हो। गत शनिबार विद्यालयको काम सकाएर बजार जाने क्रममा सामान्य भनाभन भएपछि स्थानीय पवन राईले शिक्षक चौहानमाथि मरणासन्न हुने गरी कुटपिट गरेका थिए। कुटपिटबाट गम्भीर घाइते चौहानलाई धरानस्थित विपी कोइराला स्वास्थ्य विज्ञान प्रतिष्ठान लगिएको छ। कुटपिटपछि ज्यान मार्ने धम्कीसमेत दिएपछि पीडित परिवारले राईमाथि कडाभन्दा कडा कानुनी कारबाही र उपचार क्षतिपूर्तिको माग गरेका छन्। दिनदहाडै ज्यान मार्ने धम्किसहित निर्घात कुटपिट भएको छ। न्याय र ज्यानको सुरक्षाका लागि सम्बन्धित निकायसँग माग गर्छौं, पीडितका आफन्तले भने। शिक्षक चौहानमाथि भएको कुटपिटप्रति घोरभत्र्सना जनाउँदै शिक्षक महासंघ दोषी राईमाथि कानुनी कारबाहीको जोडदार माग गरेको छ। नेपाल शिक्षक महासंघ भोजपुरका अध्यक्ष ज्ञानराज खुलालले घटनाबाट पीडित शिक्षकको हक र नैसर्गिक अधिकारको प्रत्याभूतिका लागि स्थानीय प्रशासन र प्रहरी प्रशासनले तत्काल कदम चाल्नुपर्ने बताए। एक शिक्षकमाथि यसरी गुण्डाशैलीमा दिनदहाडै कुटपिट गरिनु मौलिक हक र कानुनी शासनको खिल्ली उडाएको सरह हो। हाम्रो माग भनेको दोषीमाथि कडा कारबाहीको माग हो। अन्यथा सम्बन्धित निकायसम्म हामी जानेछौँ। अध्यक्ष खुलालले भने। दोषी राईमाथि तत्काल कारबाही प्रक्रिया अघि नबढाइए आन्दोलनका कार्यक्रम गर्न बाध्य हुने संघले जनाएको छ।"
अर्घाखाँचीमा कार दुर्घटना : घाइते एकजनालाई उपचारका लागि काठमाडौं पठाइयो,अर्घाखाँची : अर्घाखाँचीमा भएको कार दुर्घटनामा गम्भीर घाइते भएका अर्जुन पोख्रेल संघर्षलाई थप उपचारका लागि काठमाडौं पठाइएको छ । बिहीबार पाणिनि गाउँपालिकादेखि सन्धिखर्क आउँदै गरेको लु ३ च ८८७ नम्बरको कार सन्धिखर्क नगरपालिका ४ तीनथुप्रेमा दुर्घटना हुँदा चालक पाणिनि गाउँपालिका १ पणेनाका अर्जुन पोख्रेल घाइते भएको जिल्ला प्रहरी कार्यालय अर्घाखाँचीका प्रमुख डीएसपी प्रतीतसिंह राठोरले जानकारी दिए। कार सडकदेखि अन्दाजी ५० मिटर तल खोलामा खसेको थियो । कारमा चालक पोख्रेलसहित दुई बालबालिका थिए । उनीहरुको अवस्था भने सामान्य रहेको छ । घाइते पोख्रेललाई छातिमा समस्या देखिएपछि थप उपचारका लागि हेलिकोप्टरबाट काठमाडौं पठाइएको हो। घाइते पोख्रेल पाणिनि गाउँपालिका दुर्गाफाँटमा रहेको सगुन एग्रो रिसोर्टका सञ्चालक हुन् ।
१५ लाख बराबरको मोबाइलसहित एक जना पक्राउ,"बारा : अवैधरूपमा भारतबाट भन्सार छलेर बिक्रीका लागि नेपाल ल्याइएका १५ लाख बराबरको मोबाइलसहित एक जनालाई प्रहरीले पक्राउ गरेको छ। बारागढी गाउँपालिका वडा नं ३ खोपवा टोल बस्ने रूपन भन्ने रूपनारायण चौधरीलाई प्रहरीले आज पक्राउ गरेको जिल्ला प्रहरी प्रवक्ता दधीराम न्यौपानेले जानकारी दिए। विभिन्न कम्पनीका ५१ थान एन्ड्रोइड मोबाइल र चार्जर प्रहरीले बारागढी गाउँपालिका३ खोपवा निवासी रूपनारायणको घरबाट बरामद गरेको प्रहरी प्रवक्ता न्यौपानेले बताए । विशेष सूचनाका आधारमा जिल्ला प्रहरी कार्यालय बाराबाट खटिएको प्रहरी टोलीले चौधरीको घरमा खानतलासी गर्दा विभिन्न कम्पनीका मोबाइल सेट, ४८ थान चार्जर, ब्याट्री नौ थान र मोबाइल कभर १४ थान गरी १५ लाख रुपैँया मूल्य बराबरको रहेको बारा प्रहरीले जनाएको छ। चौधरीले सो एरियामा सस्तोमा आफ्नो घरबाट मोबाइल बिक्रीवितरण गर्दै आएको थियो। उनलाई हिरासतमा राखी थप अनुसन्धान भइरहेको जिल्ला प्रहरीले जनाएको छ।"
आगोले जलेर शिशुको मृत्यु,दार्चुला : दार्चुलामा आगोले जलेर चार महिनाको शिशुको मृत्यु भएको छ। नौगाड गाउँपालिका३ होपरीगाडमा बुधबार राति जलेर शिशुको ज्यान गएको हो। जिल्ला प्रहरी कार्यालयका प्रहरी निरीक्षक एवं सूचना अधिकारी गोविन्द भण्डारीका अनुसार रणवीर टमटाको घरमा आगलागी हुदाँ उहाँका चार महिनाका छोरा विजयको मृत्यु भएको हो। विद्युत चुहावट भएर टमटाको घरमा आगलागी भएको हो। उनको घर जलेर नष्ट भएको प्रहरी निरीक्षक भण्डारीले जानकारी दिए। प्रहरी र स्थानीयले आगो निभाएका थिए।
सन्दीप लामिछानेविरुद्धको मुद्दामा आज पनि बहस,काठमाडौं : क्रिकेटर सन्दीप लामिछानेविरुद्धको मुद्दामा आज पनि सुनुवाइ हुँदैछ। बुधबार बहस नसकिएपछि मुद्दालाई 'हेर्दाहेर्दै' मा राखिएको थियो। काठमाडौं जिल्ला अदालतका न्यायाधीश शिशिर ढकालको इजलासमा आइतबारबाट निरन्तर सुनुवाइ भइरहेको हो। आज सन्दीपका कानुन व्यवसायीले बहस गर्नेछन्। जाहेरीवाला गौशाला २६ र सरकारी वकिलका तर्फबाट बहस सकिएको छ। आज सन्दीपका कानुन व्यवसायीहरूको बहस सकिएपछि वादीपक्षका कनुन व्यवसायीहरूले जवाफी बहस गर्नेछन्। दुवै पक्षको बहस सकिए आजै फैसला आउने संभावना छ। सर्वोच्च अदालतले गत १५ फागुनमा मुद्दाको चाँडो फैसला गर्न आदेश दिएको थियो। । फैसलाका लागि पटक पटक पेशी तोकिएपनि सुनुवाइ हुन सकेको थिएन। लामिछानेमाथि काठमाडौंको गौशालास्थित एक होटलमा नाबालिका बलात्कार गरेको आरोप छ। यस अगाडि जिल्ला अदालत काठमाडौंले लामिछानेविरुद्धको मुद्दामा गौशाला(२६ को बसाइँसराइ तथा जन्मदर्तासम्बन्धी थप अभिलेख झिकाउने आदेश दिएको थियो। यसअघि मुद्दाको थुनछेक बहसका क्रममा जिल्ला अदालत काठमाडौंले लामिछानेलाई पुर्पक्षका लागि कारागार पठाउने निर्णय गरेको थियो। बाहिरबाट मुद्दा लड्न पाउने माग गर्दै लामिछाने जिल्ला अदालतको सो फैसलाविरुद्ध उच्च अदालत पाटनमा रिट दायर गरेका थिए। पछि उच्च अदालत पाटनले २० लाख धरौटीमा छाड्न आदेश दिएको थियो। धरौटीमा रिहा भएपछि लामिछाने फेरि सर्वोच्च अदालत गएका थिए। धरौटी रकम धेरै लिएको र विदेश जान रोकेकाले त्यसको विरुद्धमा सर्वोच्च पुगेका थिए। पछि सर्वोच्च अदालतले लामिछानेलाई क्रिकेट खेल्न विदेश जान अनुमति दिएको थियो। त्यसपछि उनलाई अन्तर्राष्ट्रिय रुपमा क्रिकेट खेल्नका लागि विदेश जान सहज भएको थियो। पीडित किशोरीले आफन्तको सहयोगमा गत भदौ २१ गते गौशाला प्रहरी कार्यालयमा उजुरी दिएकी थिइन्। प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी हिरासतमा लिएको थियो।
एम्बुलेन्समा गाँजा तस्करी,धरान : सुनसरीको बराहक्षेत्र नगरपालिकाको चतरामा एम्बुलेन्समा गाँजा तस्करी हुने गरेको पाइएको छ। धनकुटाबाट सप्तकोसी नदी हुँदै तस्करी गरी चतरा ल्याएर एम्बुलेन्समा लोड गर्दै गरेको अवस्थामा सुनसरी प्रहरीले एम्बुलेन्ससहित गाँजा बरामद गरेको जिल्ला प्रहरी कार्यालय सुनसरीका प्रवक्ता डीएसपी नबिनकृष्ण भण्डारीले बताए। चतराको सप्तकोसी किनारमा मे १ च ५१९ नम्बरको एम्बुलेन्समा गाँजा लोड गर्दै गरेको अवस्थामा एम्बुलेन्स र २६६ केजी ४०० ग्राम गाँजा बरामद गरिएको डीएसपी भण्डारीले बताए। प्रहरीले गाँजा र एम्बुलेन्स बरामद गरे पनि तस्करीमा संलग्न व्यक्ति र एम्बुलेन्स चालक फरार भएका छन्। डीएसपी भण्डारीले चालक र गाँजा तस्करी गर्ने व्यक्तिको पहिचान भएकाले उनीहरूलाई पक्राउ गर्न प्रहरी परिचालन गरिएको बताए। १५ दिनअघि सशस्त्र प्रहरीले धनकुटाको केही भागमा गाँजा फडानी गरेको भए पनि सबै ठाउँमा अवैध गाँजा फडानी नगरेकाले तस्करहरूले किसानलाई थोरै मूल्य दिएर महंगोमा बिक्री गर्दै आएका छन्।

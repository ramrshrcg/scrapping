शीर्षक,विवरण
कर्णधारका कन्तबिजोग,"ढलेका स्कुलहरू उठाई हाल्नुपर्छ। ढलेका बस्तीहरू पुनर्निर्माण गरिहाल्नुपर्छ। जाजरकोट र पश्चिमरुकुममा कात्तिक १७ गते गएको भूकम्पले त्यहाँका घरहरूमात्रै ढालेन। मान्छेहरूको ज्यानेै पनि लियो। अनि भत्कायो धेरैको भविष्य र सपनाहरू। भूकम्पले घर ढले र सार्वजनिक भवनहरू पनि ढले। स्वास्थ्यचौकी र विद्यालयहरू पनि भत्किए। जसैं दसैं र तिहार बिदापछि देशभरका विद्यालयहरू खुलेर पहिलाझै पठनपाठन सुरु भयो, जाजरकोट र पश्चिमरुकुममा भने त्यसो हुन सकेन। कतिपय विद्यार्थीले नै ज्यान गुमाएका छन्, कति विद्यार्थीले अभिभावक गुमाएका छन्, शिक्षक वा अरू कुनै पेसाकर्मी भूकम्पले भनेन। मान्छेसँग घरमा कपी, कलम र किताब पनि पुरिए। एकातिर विद्यालय भवन भत्कने र अर्काेतिर विद्यार्थी तथा शिक्षकहरूको दैनिक जनजीवन नै सामान्य हुन नसक्नुलगायत कारण त्यहाँका विद्यालयमा पठनपाठन सामान्य कहिले बन्ने हो टुंगो छैन। जाजरकोटमा मात्रै झन्डै तीन सय विद्यालय भवनमा भूकम्पले क्षति पुर्याएको छ। रुकुम पश्चिममा उस्तै हालत छ। त्यहाँका लाखभन्दा बढी विद्यार्थीको शैक्षिक भविष्य के हुने हो थाहा छैन। व्यक्तिका घरहरूमात्रै नभई हाम्रा सार्वजनिक र सामुदायिक भवन पनि भूकम्प प्रतिरोधी हुन नसक्नु नै विद्यालय शिक्षा भूकम्पले बिथोलिनुको कारण हो। अझ विद्यार्थीलाई त न विद्यालयमा पढ्ने वातावरण भयो न घरमा पनि। कैयौं त अझै पनि टहरा वा त्रिपालमा ओत लागिरहेका छन्। त्यस्तो हालतमा विद्यार्थीलाई पढाइलेखाइमा ध्यान जाने कुरै भएन। घरको अवस्थाले पनि सताउनु स्वाभाविक हुने नै भयो। गोरखा भूकम्प जाँदा दुई दर्जनभन्दा बेसी जिल्ला निकै प्रभावित भएका थिए २०७२ सालमा। यसपालि भने भूकम्पको प्रभाव र क्षति मात्रै दुई जिल्लामा हो। यसर्थ सरकारले चाहना राखेर काम गर्ने हो भने प्रभावितहरूको घर र सार्वजनिक भवनहरूको पुनर्निर्माणलाई पहिला झै धेरै वर्ष नलाग्नुपर्ने हो। मात्रै सरकारको इच्छाशक्ति र अग्रसरता भयो भने जाजरकोट र रुकुमपश्चिमको जनजीवनलाई सामान्य अवस्थामा फर्काउन धेरै समय लाग्दैन। उद्धार राहत अनि स्वास्थ्योपचारपछि सरकारले ती जिल्लामा पढाइलेखाइ निरन्तरताका लागि तत्कालै ठोस कदम चाल्नुपर्छ। विस्तारै भुल्दै जाने जस्तो गरे पछि वास्तविक प्रभावितहरूको बिजोग हुनेछ। झन् कलिला बालबालिकाको शैक्षिक भविष्यलाई त बिग्रनै दिनु हुँदैन। ढलेका स्कुलहरू उठाई हाल्नुपर्छ। ढलेका बस्तीहरू पुनर्निर्माण गरिहाल्नुपर्छ।"
"दुर्गा प्रसाईंका कार्य र अभिव्यक्तिबाट कानुन उल्लंघन, सरकार मूकदर्शक","काठमाडौं : हरेक नागरिक कानुनद्वारा बाँधिएको हुन्छ। शासकदेखि जनतासम्मलाई यो लागू हुन्छ। तर, पछिल्लो समय दुर्गा प्रसाईंले कतिपय यस्ता कार्य गर्दै आएका छन्, अभिव्यक्ति दिएका छन्, जसले खुलमखुला कानुन उल्लंघन गरेका छन्। तैपनि, सरकार देखेको नदेख्यै गरिरहेको छ। राष्ट्रिय झन्डा र राष्ट्रिय गानको प्रयोगसम्बन्धी कार्यविधि (पहिलो संशोधन), २०७६ को दफा १५ अनुसार राष्ट्रिय गानको अपमान हुने गरी र असान्दर्भिक तवरले प्रयोग गर्न निषेध गरिएको छ। त्यही कार्यविधिको दफा १७ ले त्यसको अनुगमन र नियमन गर्ने जिम्मेवारी प्रमुख जिल्ला अधिकारीलाई दिइएको छ। हालै प्रसाईंले राजाकालीन राष्ट्रिय गान बजाएर कार्यक्रम गरेका छन्। जुन देशको राष्ट्रिय गान माथिको ठूलो अपमान हो। संविधान र कानुनद्वारा बर्जित हो। त्यति मात्र होइन, उनका कतिपय अभिव्यक्ति सामाजिक सद्भाव खलबल्याउने, साम्प्रदायिक विद्वेष ल्याउने र अनावश्यक आश्वासनबाटसर्वसाधारणलाई भड्काउने खालका छन्। जस्तो : नेपालमा बर्माबाट खेदिएका मारवाडीहरू १९७० देखि पसेका थिए। यो १६ परिवारले राज गरिसक्यो नेपालीलाई। (साम्प्रदायिक अभिव्यक्ति) (पार्टी नेताहरूको नाम लिँदै) सबैलाई भारी पयो नि ! किनभने, म सत्य हुँ। सत्यसँग नटकराओ साथी हो, टुक्राटुक्रा हुन्छौं। (हिंसात्मक अभिव्यक्ति) ती जम्मै केटी ल्याओस् न, एकएकवटा घर बनाएर थन्क्याइदिन्छु। मेरा बाउले ७ वटी ल्याएको हो। लु आऊन् त ती महिला, ड्याम कि ड्याम घर किनेर राखिदिन्छु। म जस्तो पानी मरुवा होइन नि !(महिला अस्मितामा प्रहार, गैरकानुनी बहुविवाहकको खुला दम्भ) व्यवस्था परिवर्तन भएको रात तपाईंहरूको २० लाखभन्दा तलको ऋण मिनाहा हुन्छ। भोलिपल्ट उज्यालो हुँदा तपाईंहरू ऋणविहीन भएर आनन्दले घुम्नुहुन्छ। (गैरकानुनी आश्वासन) राजनीतिक विश्लेषक डा लोकराज बराल यत्रो संघर्ष र बलिदानबाट ल्याएको लोकतन्त्रलाई संकटमा पार्ने खालका प्रसाईंका क्रियाकलाप आपत्तिजनक रहेको प्रतिक्रिया दिए। प्रसाईंले भाइरल हुने नाममा सामाजिक सञ्जालमा यस्ता अभिव्यक्ति छरपस्ट पारेका छन्। बरालले जनताका असन्तुष्टिलाई क्यास गरेर प्रसाईंले जनतालाई उचालेको उनको भनाइ छ। बैंक, वित्तीय संस्थाको ब्याज मिनाहा गरिदिन्छु भनेर जनताका निराशा र असन्तुष्टिको विषय उठाएकै भरमा राजतन्त्र फर्किला र ? हावादारी कुरा, खै मलाई त त्यस्तो लाग्दैन, उनले भने, केही सामाजिक सञ्जालले उचालिदिएका छन्, यसैमा उनी उफ्रिइरहेका छन्। यस्ता गैरकानुनी क्रियाकलाप नियन्त्रण गर्न सरकार बलियो भएर अघि बढ्नुपर्ने उनले सुझाव दिए। राजनीतिक विश्लेषक श्याम श्रेष्ठले दुर्गा प्रसाईंका गैरकानुनी क्रियाकलापको कुनै तुक नभएको बताए। उनको आन्दोलनले न त व्यवस्था ढल्छ, न गणतन्त्र जान्छ, केही हुन्छ जस्तो लाग्दैन, उनले भने, गणतन्त्र नेताले मात्रै ल्याएको होइन। जनताको ठूलो बलिदानबाट आएको हो। राजालाई त्यतिकै धपाएको होइन। कसैले ल्याउँछु भन्दैमा आइहाल्ने होइन। प्रसाईंले बैंकबाट लिएको ऋण नतिर्ने बाटो खोज्न आन्दोलन गरेको श्रेष्ठको भनाइ छ। उनले ऋण नर्तिदा जनता डुब्ने हो, जनताले जम्मा गरेको रकम डुब्ने हो, उनले भने। बैंकको ऋण नतिर्न गरेको सार्वजनिक आह्वान आपत्तिजनक र कानुनी राज्यका लागि चुनौतीपूर्ण रहेको श्रेष्ठले बताए। ऋण नतिर्ने भन्ने उनको सार्वजनिक आह्वान आपत्तिजनक छ। नियम कानुन मान्नेले त्यो त्यसलाई ठीक भन्नै सक्दैन, उनले भने, शान्तिपूर्ण आन्दोलन गर्न पाइने हक छ। तर, अराजक ढंगले प्रस्तुत हुनु हुँदैन। यसमा सरकारले ध्यान दिनुपर्छ। लघुवित्तीय संस्थाविरुद्धको संघर्ष समिति का अध्यक्ष मनिराम ज्ञवालीले राजतन्त्रको मुद्दा बोक्ने प्रसाईंबाट वित्तीय अराजकताबाट पीडित जनताले मुक्ति नपाउने ठोकुवा गरे। संघर्ष समितिका संरक्षक अगस्त अधिकारीले आफूहरूको नारा बेचेर प्रसाईंले राजसंस्था ल्याउने आधार बनाउन लागेको भन्दै आक्रोश व्यक्त गरे। आफूहरूले २२ महिनादेखि आन्दोलन गर्दै आएको मुद्दा उठाएर प्रसाईंले संघर्षलाई डाइभर्ट गर्न लागेको उनको भनाइ छ। ठूलो त्याग गरेर सामन्ति राजतन्त्र फाल्यौं। पुनः त्यसैको पुनस्र्थापना गर्न पीडित जनतालाई भ्रमित पार्दै बितन्डा मच्चाउने उनको सपना पूरा हुनै सक्दैन। प्रसाईं तत्कालीन एमाले अध्यक्ष केपी ओली र माओवादी अध्यक्ष पुष्पकमल दाहाललाई घरमा बोलाएर मार्सी चामलको भात खुवाएर चर्चामा आएका थिए। पहिला माओवादीमा आबद्ध उनी त्यसपछि एमाले प्रवेश गरे। अध्यक्ष ओलीका निकट भए। अहिले उनी एमाले त्यागेर ओली र प्रचण्डका खरो विरोधी बनेका छन्। उनको अभियान संविधानको आधारभूत चरित्रविरुद्ध छ। संशोधन गर्न नसकिने विषय उनले उठाइरहेका छन्। जुन संविधानमा राजद्रोह कहलिन्छ। उनले आफ्ना कार्यक्रममा संविधानविरुद्ध पुरानो राष्ट्रिय गान बजाइरहेका छन्। राष्ट्रिय गान, राष्ट्रिय झन्डाविरुद्ध लाग्नु भनेको राजद्रोह हो। एमाले गलत प्रतिवादमा प्रसाईंको आन्दोलनको प्रतिवादमा प्रमुख प्रतिपक्षी एमाले उत्रिएको छ। युवा संघ र त्यसका संस्थापक महेश बस्नेत खुलेर बाहिर आएको छ। दुवै पक्षका कार्यक्रम बिहीबार एक ठाउँ (माइतीघरमण्डला) मा तय गरेपछि सम्भावित मुठभेडलाई ध्यान दिएर प्रशासनले त्यस क्षेत्रलाई निषेध गरेको छ। गैरकानुनी हर्कतलाई कानुनी दायरामा ल्याउने दायित्व सरकारको हो। युवा संघले आयोजना गरेको (प्रसाईं विरोधी) सभामा एमाले अध्यक्ष केपी शर्मा ओली स्वयंले सम्बोधन गर्ने भएका छन्। महेश भर्सेस दुर्गा भइरहेकामा एमाले भर्सेस दुर्गाको अवस्था आएको छ। यसलाई धेरैले आलोचना गरेका छन्। अनावश्यक भाउ दिएको भन्नेहरू धेरै छन्।"
के हो अर्थसंकट ? कहाँ छ समाधान ?,"अर्थतन्त्रका समस्या पहिल्याउने र सुधार्ने अभियानअन्तर्गत सरकार र प्रतिपक्ष गहन छलफलमा छन् । निजी क्षेत्र सरकारले लिएका कतिपय नीतिप्रति सन्तुष्ट छैन, देशको अर्थतन्त्र बिग्रनुमा त्यसैलाई खोट देखाउँछ । अर्थतन्त्रका समस्या र समाधान पहिल्याउन विभिन्न संस्थागत प्रतिनिधि पात्रसँग हामीले अवधारणा बुझेका छौं। प्रस्तुत छ, ती भनाइका सम्पादित अंश अहिले नेपालको अर्थतन्त्र संवेदनशील मोडमा छ। व्यवसायीहरूको मनोबल कमजोर भएको छ। व्यवसायीहरूको मनोबल बढाउन राज्यले पुँजीगत खर्च बढाएर, लगानीमैत्री वातावरण बनाउँदै आर्थिक गतिविधि बढाउन आवश्यक छ। गत आर्थिक वर्षको पहिलो तीन महिनामा सरकारी पुँजीगत खर्चको वृद्धिदर १८६ प्रतिशत थियो। यस आर्थिक वर्ष ०९ प्रतिशतले मात्र बढेको छ। आर्थिक गतिविधि सुस्त हुनुमा यो पनि एक प्रमुख कारण हो। त्यसैले सरकारको पुँजीगत खर्च बढाउनुपर्ने आवश्यक छ। सरकारले आन्तरिकका साथै बाह्य ऋण लिएर विकासका कामलाई तीव्र रूपमा अघि बढाउनुपर्छ। यो समयमा लगानी बढाउने र आर्थिक गतिविधि बढाउन सकेमात्र व्यवसायीको मनोबल उच्च बनाउन सकिन्छ। अर्थतन्त्रलाई चलायमान बनाउन सहरदेखि गाउँगाउँसम्म पुँजी प्रवाहलाई चलायमान बनाउनुपर्ने छ। त्यसका लागि नेपाल राष्ट्र बैंकले गाउँगाउँसम्म पुँजी प्रवाहमा देखिएका अवरोधहरू हटाउनुपर्छ। सरकारले अंगिकार गरेका कतिपय नीतिगत प्रयास लगानी निरुत्साहन गर्ने किसिमका छन्। भूतप्रभावी कानुन र अस्थिर नीतिगत व्यवस्थाले आन्तरिक तथा बाह्य लगानीलाई दुरुत्साहन गर्ने भएकाले राज्यले लचिलो व्यवस्था मिलाउनुपर्छ। अर्थनीति खुकुलो चाहियो राजेश अग्रवाल, अध्यक्ष नेपाल उद्योग परिसंघ (सीएनआई) अर्थ मन्त्रालयले सबै आर्थिक परिसूचकहरू ठीक हुँदै छन्, भनिरहेको छ। राष्ट्र बैंकले पनि सबै तथ्यांक राम्रो छ, भनिरहेको छ। सबै आर्थिक परिसूचक राम्रा छन् भने यसको असर कुल गार्हस्थ्य उत्पादन(जीडीपी) मा किन देखिरहेको छैन त ? यसको मतलब अर्थतन्त्रको वास्तविकता फरक छ। निर्माण व्यवसायदेखि, स्टिल, सिमेन्टको बिक्री वितरणलगायत सबै उद्योग व्यवसाय नकारात्मकतिर गइरहेका छन्। त्यस कारण केही क्षेत्रलाई मात्र हेरेर अर्थतन्त्र सकारात्मक छ भन्न मिल्दैन। यसका लागि सरकारले खुकुलो नीति लिनुपर्यो। राष्ट्र बैंकले पनि खुकुलो नीति लिनुपर्छ। सरकारले अर्थतन्त्रमा गरेको कडाइले बजार चलायमान हुन सकेन। खुकुलो नीति लिएर बजारमा पैसाको प्रवाह बढाउनुपर्छ। सेयर मार्केट, घरजग्गा कारोबार चलायमान गराउन सके अर्थतन्त्रले पनि गति लिन्छ। सरकारले रोकिराखेको निर्माण व्यवसायीको भुक्तानी पनि परिचालन गर्नुपर्छ। योसँगै भारतले १० हजार मेगावाट विद्युत् किन्छु भनेको छ, त्यसका लागि पीपीए खोल्नुपर्छ। जनताले पैसा खर्च गर्ने वातावरण बनाउनका लागि छुट सुविधा, आकर्षक प्याकेजहरूको व्यवस्था गर्न जरुरी छ। सबैभन्दा महत्वपूर्ण पक्ष भनेको सरकारले पुँजीगत खर्च गर्नुपर्छ। अर्कोतिर बैंकको ब्याज घट्न सकिरहेको छैन। यसका लागि सरकारले पुँजीगत खर्च बढाउनुपर्ने आवश्यक्ता छ। महिनैपिच्छे सरकारका नीति फेर्नुभएन राजेन्द्र मल्ल, अध्यक्ष नेपाल चेम्बर अफ कमर्स अर्थतन्त्रका सूचक नकारात्मक छन्। आमजनतालाई आभास हुने गरी अर्थतन्त्र बढ्नुपर्छ। यसका लागि सरकारले स्थायी आर्थिक नीति ल्याउनु जरुरी छ। महिनामहिनामा नीति फेर्ने, नेतृत्व परिवर्तनपिच्छे नै नीति बदल्ने प्रवृत्तिको अन्त्य हुनुपर्छ। अर्थमन्त्री फेरिँदैपिच्छे नीति फेरिदा अर्थतन्त्र अस्थिरतातर्फ जान्छ। दलगत नेतृत्वको स्वार्थअनुसार नीति ल्याउनुभएन। सरकारले आफू अनुकूलको नीतिभन्दा पनि अर्थतन्त्रले खोजेको नीति ल्याउनुपर्छ। राष्ट्रिय योजना आयोगले ल्याएका योजना कार्यान्वयन गर्नेतर्फ सरकारको ध्यान जान जरुरी छ। यस्तै अहिलेको अर्थतन्त्र मौलाउन नसकेको अर्को पाटो भनेको बैंकको ब्याजदर नै हो। ७८ प्रतिशतमा लिएको ब्याज १३१४ प्रतिशत पुग्दा व्यवसाय त धराशय हुन्छ नै। राष्ट्र बैंक र अर्थ मन्त्रायलले सच्याएर अघि बढ्न आवश्यक छ। ठूला प्रोजेक्ट बनाउनुपर्योसुनील केसीअध्यक्ष, नेपाल बैंकर्स संघ (एनबीए) बैंकको ब्याजदर पछिल्लो समय घटेको छ। बैंकहरूको आधार दर एकल बिन्दु अर्थात् औसत ९९९ प्रतिशतमा आएको छ। साथै, मंसिरमा निक्षेपको ब्याजदर पनि केही घटेको छ। एक वर्षे निक्षेपको ब्याजदर औसत ९६८ प्रतिशतमा छ। समग्रमा लागत घटेको छ। अझै घट्ने क्रममा छ। यसले सकारात्मक प्रभाव हुनुपर्ने हो। तर, अझै पनि देखिएको छैन। यद्यपि गत वर्षको ४ महिनामा भन्दा यसपटकको ४ महिनामा त्योभन्दा बढी कर्जा प्रवाह त भएको छ। तर, त्यो पनि ठ्याक्कै अपेक्षाअनुसार बढेको त होइन। आर्थिक गतिविधिहरू तल्लोतहसम्म पुग्न सकेका छैनन्। पैसा ग्राउन्ड लेभलमा पुग्नुपर्यो। त्यो कसरी गर्ने भन्ने विषयमा सरकारले निर्णय लिनुपर्छ। तल्लो तहसम्ममा पैसा पुर्याउन राज्यले प्रसस्त मात्रामा ठूला परियोजनाहरू सञ्चालनमा ल्याउनुपर्छ। यसैले सरकारले पुँजीगत खर्च बढाएरै पैसा बजारमा ल्याउनुपर्छ। बैंकिङ क्षेत्र लगानी गर्न तयार छ। बैंकसँग अहिले ३ खर्ब ५० अर्ब रुपैयाँभन्दा बढी लगानीयोग्य पुँजी छ। प्रोजेक्टहरू राम्रो भए कर्जा दिन तयारी अवस्थामा बसेका छौं। विगतका वर्षमा ब्याजदर बढी भयो भन्ने गुनासो विस्तारै घटेर कोभिडभन्दा अघिको स्थितिमा आएको छ। यो अझै घट्छ। बैंकमा पर्याप्त पुँजी भए पनि ऋणको माग छैन। हुनत व्यापार, व्यवसाय, उद्योगको उत्पादनकै बजारमा माग कम छ। त्यसकारण पनि थप कर्जा लिन सक्ने स्थिती नभएको हो। पर्यटन दशकलाई अघि बढाउनुपर्छ विनायक शाहअध्यक्ष, होटल संघ नेपाल(हान) सरकारले समग्र वस्तुस्थितिको राम्रोसँग समीक्षा गर्न जरुरी छ। सरकारले रणनीतिक योजना बनाएर अर्थतन्त्र सुधारको बाटो लिने भनिरहेको छ। यसका लागि सरकार, निजी क्षेत्रलगायत सरोकारवाला निकायहरूसँग संवाद गरी कुन क्षेत्रका समस्या केके छन् भनेर निक्र्योल गर्न जरुरी छ। र, यसको समाधानका लागि तत्कालीन, मध्यकालीन र दीर्घकालीन रूपमा कसरी अघि बढ्न सकिन्छ भनेर प्राथमिकीकरण गर्नुपर्छ। यसका साथै होटल तथा पर्यटन क्षेत्रमा आपूर्ति क्षेत्र बलियो छ। तर, होटलहरू पूर्णक्षमतामा सञ्चालनमा आउन सकेका छैनन्। पर्यटक बढेका छन्, तर होटलहरू एकतिहाइ क्षमतामा मात्र चलिरहेका छन्। सरकारले दुई छिमेकी मुलुक भारत र चीनका पर्यटक बढाउनका लागि हवाई सञ्जाल बढाउन आवश्यक छ। हवाई सञ्जालको अभावले त्यहाँ पर्यटक अन्यत्र गइरहेका छन्। पोखरा, भैरहवाका अन्तर्राष्ट्रिय विमानस्थलहरू व्यावसायिक सञ्चालनका लागि गृहकार्य गर्नुपर्छ। साथै, सरकारले घोषणा गरेको पर्यटन दशकलाई प्रावकारी रूपमा अघि बढाउनुपर्यो। पर्वतारोहणलाई छुट्टै पहिचान निमा नुरु शेर्पा, अध्यक्ष नेपाल पर्वतारोहण संघ पर्वतारोहण क्षेत्रलाई पर्वतीय पर्यटन भनेर छुट्टै पहिचान दिनुपर्छ। त्यसपछि मात्रै यो क्षेत्रलाई कसरी प्रबद्र्धन गर्ने र समग्र हिमाली क्षेत्रको विकास कसरी गर्न सकिन्छ भनेर सरकारले ध्यान जानुपर्छ। पर्वतारोहण क्षेत्रको स्रोत, यसमा आबद्ध जनशक्ति, यसबाट आउने रोयल्टी, सबै पर्वतीय पर्यटनबाट नै प्राप्त हुन्छ। यस क्षेत्रका स्रोतहरूलाई राम्रो व्यवस्थापन गर्ने, दक्ष जनशक्ति उत्पादन गर्ने, यसको प्रबद्र्धनका लागि सरकारले काम गर्नुपर्छ। यसमा लगानी बढाउन सरकारलाई सुझाव पनि दिएका छांै। यस क्षेत्रमा नदेखिने लगानी छ। यसको बजारीकरण गर्न विदेश नै जानुपर्छ। यस्तै, आरोहणका लागि खुलेका लज, होटल, रेष्टुराँ लगायतमा निजी क्षेत्रबाट ठूलो लगानी भएको छ, जुन जोखिममा छ। तर, पर्यटक कसरी आउँछन् ? कति खर्च गर्छन् ? जस्ता विषयमा सरकारको नीति स्पष्ट छैन। यसका लागि सरकारले स्पष्ट नीति ल्याउनुपर्छ। हिमालमा हुने गतिविधिलाई बढाउन सके यसले पर्यटन क्षेत्रसँगै मुलुकको अर्थतन्त्रलाई माथि उकास्न सघाउ पुर्याउँछ। पोखरा र भैरहवा विमानस्थल चलाउनुपर्योरमेश थापा, अध्यक्ष नेपाल एसोसिएसन अफ टुर एन्ड ट्राभल्स एजेन्ट(नाटा) सरकारले एयर कनेक्टिभिटी (हवाई सञ्जाल) बढाउनुपर्यो। काठमाडौं बाहिर बनेका पोखरा र गौतमबुद्ध अन्तर्राष्ट्रिय विमानस्थललाई पनि पूर्णरूपमा सञ्चालनमा ल्याउनुपर्यो। यससँगै जहाजहरू थप्नुपर्यो। अहिले मुख्य पर्यटकीय नगरी पोखरा जान बिहान ७ बजे चढेको बस १२ घण्टामा पनि पुग्न सक्ने अवस्था छैन। त्यसकारण सडक सञ्जाललाई व्यवस्थित गर्नुपर्छ। यस्तै, पर्यटकीय पूर्वाधार पनि छैनन्। यसमा सरकारले काम गर्न जरुरी छ। सरकारले नीति र नियमलाई स्पष्ट पार्न पनि उत्तिकै जरुरी छ। कहिले अध्यागमनको समस्या, कहिले करको समस्यासँगै सरकारले गर्ने अकस्मातका निर्णयहरूले यस क्षेत्रलाई समस्यामा पारिरहेको छ। सरोकारवाला व्यवसायीहरूसँग संवाद र सहकार्य गरेर व्यवसायमैत्री नीति, कानुन र नियम बनाउनुपर्छ। पछिल्ला दिनमा पर्यटक बढिरहेका छन्, यसलाई थप चलायमान बनाउनका लागि बैंकले ऋण प्रवाह गर्नुपर्यो, ब्याज घट्नुपर्यो। बैंकमा पैसा राखेर ब्याज खानेहरूलाई निरुत्साहित गर्दै निक्षेपमा ब्याजदर घटाउन सके बजारमा पैसा निस्कन्छ र अर्थतन्त्र पनि चलायमान हुन्छ। ऊर्जा विकास दशक घोषणा गरियोसगणेश कार्की, अध्यक्ष स्वतन्त्र ऊर्जा उत्पादकहरूको संस्था, नेपाल(इप्पान) सरकारले सबै जलविद्युत् आयोजनाको विद्युत् खरिद बिक्री सम्झौता (पीपीए) खुलाउनुपर्छ। ऊर्जाबाट देशलाई समृद्धितर्फ लैजान सरकारले ऊर्जा विकास दशक घोषणा गर्नुपर्छ। १० वर्षमा २८ हजार मेगावाट विद्युत् उत्पादनको लक्ष्य हाँसिल गर्न सम्भाव्य सबै विद्युत् आयोजनाको पीपीए गर्ने नीति लिनुपर्छ। विद्युत् प्रसारण लाइन एवं विद्युत् आयोजना निर्माणका लागि आवश्यक सरकारी जग्गा प्राप्ति र रूख कटानसम्बन्धी झन्झटिला प्रक्रिया हटाउन वन तथा वातावरणसँग सम्बन्धित केही ऐन र नियमहरू निलम्बन गर्नुपर्ने जरुरी छ। एकल अंकको ब्याजदर कायम गरी ऊर्जा क्षेत्रमा गरिने लगानीको सीमा वार्षिक २ प्रतिशतका दरले बढाउनुपर्छ। यस्तै, निजी क्षेत्रको हित अनुकूल नरहेको विद्युत् विधेयक,२०८० लाई पनि निजी क्षेत्र मैत्री बनाएर मात्रै संसद्बाट पारित गर्नुपर्छ। ऊर्जा विकास दशक अवधिभर जलविद्युत् आयोजनामा लगानीको स्रोत जुटाउन तथा प्रत्यक्ष विदेशी लगानी भित्र्याउन सरकारले सहजीकरण गर्नुपर्छ। २० करोडको क्याप हटनुपर्यो राधा पोखरेलअध्यक्ष, नेपाल पुँजीबजार लगानीकर्ता संघ पुँजीबजार सलबलाउन बजारमा पैसा नै पर्याप्त आउनुपर्छ। तर, अहिले कर्जा लिएर लगानी गर्ने अवस्था छैन। सेयर बजारमा सरकारले लगाएको २० करोडको क्यापलाई हटाउनुपर्छ। बैंकको ब्याजदर त घट्यो, तर एकदमै कम घट्यो। ब्याजदर एकल अंकमा आउनुपर्छ। सेयर बजारलाई सबैभन्दा बढी जोखिमको क्षेत्र भनेर मानिएको छ। यसको भारीत औसत १ सयलाई लगेर १ सय ५० पुर्याइएको छ। नेपाल धितोपत्र बोर्ड (सेवोन)ले प्रिमियममा बढी आईपीओ निष्कासन गर्दा बजारमा आपूर्ति बढी भयो। २३ वर्षदेखि बजार निरन्तर घटेको छ। धेरैसँग किन्ने पैसा छैन। गरेको लगानी सेयर बजारमा गइसकेको छ। निश्चित दायरा तोकेकाले नयाँ पैसा पनि बैंकले दिँदैन। यसले गर्दा बजार ओरालो लाग्यो। यसलाई व्यवस्थित गर्ने संयन्त्रै भएन। सहुलियतकर्जा चाहियोशोभा ज्ञवालीअध्यक्ष, नेपाल महिला उद्यमी महासंघ साना तथा मझौला व्यवसायमा थुप्रै महिला उद्यमी आबद्ध छन्। अहिलेको कोभिड महामारीसँगै धेरै कुराको आर्थिक संकट बेहोरेका छौं। आयात बढी र निर्यात कम भइरहेको छ। सन २०१५ देखि १५ लाखको महिला उद्यमशीलता कोषबारे बहस गरेर सहुलीयत ब्याजदर ल्याएका थियौं। तर, यसपटकको बजेटबाट कटौती भयो। यद्यपि ५ लाखसम्म महिला उद्यमी सहुलियतपूर्ण कर्जा करोडौंको आकारमा गयो भनेर तथ्यांक आउँछ। तर, हाम्रै संघमा आबद्ध ६१ जिल्लाका ५ हजार उद्यमी सदस्यमध्ये मुस्किलले १२ जनाले मात्रै पाएका छन्। यो लिन पनि धेरै झमेला भएकाले बरु चाहिँदैन भन्ने स्थिति छ। यसैले व्यवसायमैत्री वातावरण बनाउन राज्यले ध्यान दिनुपर्यो। कम ब्याजदर र सहुलियतपूर्ण कर्जा दिनेतिर सरकारले ध्यान जानुपर्छ। आन्तरिक उत्पादनलाई बढाउन र बजारमा उपभोग गर्ने वातावरण पनि बनाइदिनुपर्यो। हस्तकला निर्यातमा सहजीकरण होस् प्रचण्ड शाक्य अध्यक्ष, नेपाल हस्तकला महासंघ हस्तकलाको क्षेत्रअन्तर्गत मूर्तिको राम्रो बजार छ। तर, बजारको माग पूरा गर्न सकेका छैनौं। किनभने युवा जनशक्ति सबै विदेश गइरहेको छ। त्यसकारण यस क्षेत्रमा दक्ष कामदार पाउनै मुस्किल भइरहेको छ। त्यसकारण सरकारले युवा, उद्यमीलाई आकर्षण र प्रोत्साहन गर्ने उद्देश्यले केही न केही गर्नै पर्छ। साथै हस्तकला निर्यात गर्नेलाई पनि प्रोत्साहन गर्नुपर्ने जरुरी छ। तर, सरकार कर बढाएर मात्रै आय गर्ने पक्षमा छ। बरु, कर छली नहोस् भन्नका लागि सबैलाई करको दायरामा ल्याउन सहुलियत दिन आवश्यक छ। अर्कोतर्फ बैंकको ब्याजदर पनि धेरै बढिरहनु भएन, स्थिर हुनुपर्यो। हस्तकला क्षेत्र, स्टार्टअपमा सरकारले योगदान दिएको देखिन्छ। तर, ब्याजदर बढी भएकाले उद्यमीहरूले जोखिम उठाउन गाह्रो मानिरहेका छन्। सहुलियत कर्जा चाहियो पशुपतिदेव पाण्डेअध्यक्ष, नेपाल तयारी पोसाक संघ अर्थतन्त्र सुधार गर्न ब्याजदरको समस्या हल गर्नुपर्यो। राज्यको ब्यालेन्ससिट सुध्रिएको छ, तर जनता र व्यवसायीको स्थिति नाजुक भयो। यसलाई सूक्ष्म अध्ययन गरेर ब्याजदरका समस्या, व्यवसायको लागतको समस्या, व्यवसायीलाई हतोत्साहित गराउने विषयमा आमूल परिवर्तन जरुरी छ। विकसित मुलुकभन्दा बढी स्रोत हामीसँग छ। तर, यसलाई प्रयोग गर्न सकिरहेका छैनौं। अब मान्छे निर्यात गर्ने होइन, वस्तु निर्यात गर्ने हिसाबले अघि बढ्नुपर्छ। उद्योगको आवश्यकताअनुसार श्रम नीति पनि मिलाउनुपर्छ। व्यवसायीलाई सहुलियतपूर्ण कर्जा दिनुपर्छ। विदेशमा हाम्रा नियोगहरू जुनजुन मुलुकमा छन्, ती देशमा निर्यातित वस्तु बढाउने नीति लिनुपर्छ। तयारी पोसाक उद्योगलाई बढाउन अन्य सफल भएका मुलुकको अभ्यास हेरेर सुधार गर्नुपर्यो। हाम्रोमा कामदारको अभाव छ। लजिस्टिक अभाव छ। त्यसकारण बजार प्रबद्र्धनमा राज्यले नै बढी जोड दिनुपर्यो। अटोमोबाइलमा जथाभावी कर लगाउनुभएन ध्रुव थापाअध्यक्ष, नाडा अटोमोबाइल नेपाल संघ अर्थतन्त्रका जटिलताबारे सरकारलाई दुई वर्षदेखि झक्झक्याइ रहेका छौं। समयमै ट्रयापमा ल्याउन गुहार माग्दा पनि सरकारबाट सुनुवाइ भएन। अहिले सरकार अलिकति तातेको जस्तो देखिएको छ। यो सकारात्मक पक्ष हो। अटो मोबाइल्स क्षेत्र राजस्वदेखि सबै गतिविधिका दृष्टिकोणले महत्वपूर्ण छ। यसकारण यस क्षेत्रमा सुधार गर्न सरकारलाई सुझाव दिएका छौं। अटोमोबाइल्स क्षेत्रको मुख्य समस्या भनेको यो क्षेत्रलाई उद्योगका रूपमा मान्यता दिनुपर्यो। त्यसपछि सरकारका नीतिमा सुधार भयो भने यो क्षेत्र अघि बढ्छ। यसलाई विलासिताको वस्तु तथा अनुत्पादक क्षेत्र भनेर चुरोट र बिंडीमा जस्तै कर लगाउने काम मात्रै भएको छ। सार्वजनिक यातायात आयातमा भन्सार दर घटाइदिने हो भने धेरै उपभोग्य सामानको मूल्य पनि घट्छ। धेरै हदसम्म महँगी कम हुन्छ र उपभोक्तालाई जीवनयापन सहज बनाउँछ। सरकारले भुक्तानी दिनुपर्यो रवि सिंह अध्यक्ष, नेपाल निर्माण व्यवसायी महासंघ अर्थतन्त्र चलायमान बनाउन सरकारले पुँजीगत खर्च बढाउनुपर्छ। पुँजीगत खर्च बढाउनका लागि भएका निर्माणका कामको भुक्तानी गर्नुपर्यो। करिब ४ अर्ब बिल बनाएर सरकारलाई बुझाए पनि सरकारले भुक्तानी गरेको छैन। म्याद थपमा आएको समस्या, पारिश्रमिकको समस्या लगायतले करिब ४० अर्बको बिल नै बनाउन सकिएको छैन। सरकारले भुक्तानी नगर्दा बैंकको किस्ता तिर्न सकिएको छैन। सप्लाइ चेनलाई पनि भुक्तानी गर्न सकिएको छैन। निर्माण उद्योग समस्यामा परेको भएर अहिले अरू उद्योगहरू समस्यामा परेका छन्। आफ्नो क्षमताको २५३० प्रतिशतमा मात्र सञ्चालन भइरहेका छन्। यसले गर्दा लागत अत्याधिक रूपमा बढेको छ। लागत बढेका कारण नै निजी क्षेत्रले लगानी नगरेको र बढाउन सकेको छैन। यसका लागि सरकारले सबै साधारण खर्च कटौती गरेर पुँजीगत खर्च नै बढाउनुपर्छ। यो गर्न बैंकको ब्याजदरमा भइरहेको बढोत्तरीलाई रोकी एकल अंकमा झार्नुपर्यो। निजी क्षेत्रको मनोबल बढाउन लागि अन्य सुविधाहरू पनि सरकारले दिनुपर्छ। चलचित्रको कर घटाउनुपर्यो नवराज खड्का(नवल)अध्यक्ष, नेपाल चलचित्र निर्माता संघ समग्र अर्थतन्त्र सुधारका लागि आर्थिक चुहावट र भ्रष्टाचार रोक्न सरकारले ध्यान दिनुपर्छ। देशमा कलकारखाना, उद्योग सञ्चालनको वातावरण तयार पार्नेसँगै लगानीमैत्री वातावरण बनाउनुपर्छ। यसो हुन सके युवा विदेश पलायन रोकिन्छ। युवालाई देशमा राख्न सके देश समृद्ध हुन्छ। यसका लागि नीति, नियम, सस्तो ब्याजलगायतमा सरकारले सहजीकरण गर्न जरुरी छ। चलचित्र क्षेत्रलाई सुधार गर्न यसमा लगाइएको करलाई न्यूनीकरण गर्नुपर्छ। राज्यले नै चलचित्र निर्माण गर्न नसके पनि राष्ट्रभक्ति, देशभक्ति, संस्कृति झल्काउने चलचित्र निर्माणका लागि अनुदानको व्यवस्था गर्नुपर्छ। विशेषगरी विदेशी चलचित्रलाई निरुत्साहित गर्नुपर्छ। आफ्नै चलचित्रलाई विश्व बजारमा बिक्री गर्न सके आम्दानी बढ्छ। यसले यस क्षेत्रमा आकर्षण बढाउँछ। विदेशी चलचित्र चलाएर २४ जनाले कमाएर देशलाई फाइदा हुँदैन। यसका लागि नेपाली चलचित्र बाँच्न सक्नुपर्छ। यसो हुन सके रोजगारी सिर्जना हुन्छ, राज्यलाई कर बढ्छ, दक्षता बढ्छ र देशको अर्थतन्त्रमा सघाउ पुर्याउँछ। जग्गा हदबन्दीको सीमा हटाउनुपर्छ विदुर धमला अध्यक्ष, नेपाल जग्गा तथा आवास विकास संघ सरकारले हदबन्दीको सीमालाई खोलिदिनुपर्यो। यो क्षेत्रलाई उद्योगको मान्यता दिएर उद्योग सरह सुविधा दिनुपर्यो। बैंकको ब्याजदर घटाउन सबैभन्दा बढी महत्वपूर्ण छ। ऋणको मूल्यांकन पनि ७० प्रतिशत पुर्याउन जरुरी छ। यो क्षेत्रसँगै निर्माण व्यवसाय, सिमेन्ट, छड, फर्निचर र श्रमिक सबै जोडिने हुँदा सरकारले चलायमान बनाउने गरी काम गर्नुपर्छ। यो क्षेत्रलाई सहजीकरण गर्न सरकारले बैंकको ऋण लिँदा वा किस्ता तिर्न लगायतका कामका लागि झन्झटिलो व्यवस्था गर्नुभएन। वैज्ञानिक सहरीकरणलाई कार्यान्वयन गर्नुपर्यो। यो व्यवसाय सञ्चालनका लागि पनि सरकारले अनुमति (लाइसेन्स) को व्यवस्था गर्नुपर्यो। लाइसेन्स व्यवस्था गरेर कम्पनीले मात्र कारोबार गर्न पाउने नीति बनाए यो क्षेत्र पनि व्यवस्थित बन्छ। नभए कारोबारमा विचलन आउँछ। वायुसेवा सञ्चालनमा सहजीकरण चाहिन्छ राधाकृष्ण थापाकार्यकारी निर्देशक, वायुसेवा सञ्चालक संघ नेपाल वायुसेवा क्षेत्र पर्यटन प्रबद्र्धनका लागि महत्वपूर्ण हो। आन्तरिक पर्यटनभन्दा पनि विदेशी पर्यटक ल्याउन सके देशको अर्थतन्त्रलाई प्रत्यक्ष फाइदा पुग्छ। यसका लागि हवाई सञ्जाल र वायुसेवा कम्पनीहरूलाई सञ्चालनका लागि सहज वातावरण बनाउनुपर्छ। विदेशी पर्यटक आउँदा विदेशी मुद्रा आर्जन हुन्छ। यसका लागि उद्योग सरह अनुदान दिनुपर्ने जरुरी छ। सरकारले पर्यटन प्रबद्र्धनका लागि २०२३ देखि २०३३ सम्म घोषणा गरेको पर्यटन दशकलाई कार्यान्वयन गर्न उड्डयन क्षेत्रलाई व्यवस्थित गर्नुपर्छ। हवाई टिकटमा लगाइएको मूल्य अभिवृद्धि कर(भ्याट) लाई तत्काल हटाउनुपर्छ। बैंक ब्याजदर घटाउनुपर्यो। साथै नीति निर्माणको तहमा यो क्षेत्र बुझेका व्यक्तिहरूको उपस्थित हुनुपर्यो। सरकारले विकास खर्च बढाउनुपर्योइ ध्रुवराज थापाअध्यक्ष, नेपाल सिमेन्ट उद्योग संघ सिमेन्टको व्यापार व्यवसाय चौपट छ। समग्र बजारको प्रभाव सिमेन्ट उद्योगलाई परेको छ। राष्ट्रियअन्तर्राष्ट्रिय कारणले बजारमा माग झन्झन् कम हँुदै गएको छ। वार्षिक १०१२ प्रतिशत माग वृद्धि होला भन्ने अपेक्षा थियो। सोहीअनुसार सिमेन्ट उद्योगहरू खुले। उत्पादन क्षमता अत्यधिक वृद्धि भयो। तर, वार्षिक माग बढ्नुपर्नेमा उल्टै १०१२ प्रतिशतको दरले घट्दै गयो। सन् २०१८ मा सिमेन्टको आन्तरिक माग १० मिलियन टन थियो अहिले ७ मिलियन टनमा झरेको छ। सिमेन्ट आपूर्ति र मागमा ठूलो अन्तर आएकाले बढी मार परेको छ। यसबीच करिब ५६ उद्योग बन्द नै भए। कतिपय अनौपचारिक रूपमा ठप्प छन्। अरूलाई पनि टिक्न मुस्किल छ। ३ सय करोडभन्दा बढी लगानी गरेको सिमेन्ट उद्योगहरूलाई धराशायी हुन नदिन सरकारले चासो दिनुपर्यो। सरकारले विकास खर्च समयमा गरे पनि केही समस्या हल हुन्छ। आन्तरिक खपत बढाउनुपर्यो। सडकहरू पनि कालोपत्र होइन, सिमेन्टको प्रयोगले सेतोपत्रे ढलान गर्नुपर्यो। सुनचाँदी व्यवसायसम्बन्धी नीति चाहियो माणिकरत्न शाक्यअध्यक्ष, नेपाल सुनचाँदी व्यवसायी महासंघ देशको चुनौतीपूर्ण स्थिती सबैले महसुस गरेका छौं। आर्थिक संकुचनले सबैको आम्दानी घटेको छ। व्यापार, व्यवसाय खस्केको छ। सरकारले खर्च गर्नुपर्ने पनि सकेको छैन। यसबाट निकास पाउन सरकारले ल्याएका नीतिहरूमा तुरुन्तै पुनरावलोकन गर्न जरुरी छ। वर्षौंदेखिका ऐन, कानुनहरूमा समयसापेक्ष सुधार गर्नुपर्ने थियो, तर गर्न सकेको छैन। कानुन बनाउने संसद् नै विभिन्न बहाना, राजनीति खिचातानी, पूर्वाग्रहआग्रहले थिचिएको छ। सुनचाँदीको व्यवसायले ०४४ सालदेखि नै आवश्यक नीति नियम बनाउन माग गरेको हो। तर, अहिलेसम्म सुनुवाइ भएको छैन। यस क्षेत्रमा प्रत्यक्ष र अप्रत्यक्ष गरेर २ लाखभन्दा बढीले रोजगारी पाएका छन्। यसले देशको अर्थतन्त्रमा राम्रो योगदान दिन्छ। हामीले गरेको एक अध्ययनले पनि सुनचाँदी व्यवसायले कुल गार्हस्थ्य उत्पादन (जीडीपी)मा साढे ३ प्रतिशत योगदान दिएको छ। यसर्थ सरकारले यस क्षेत्रलाई प्रबद्र्धन गर्न सबै क्षेत्र जुट्न जरुरी छ।"
नेपाल सरकारले भन्यो इजरायल र प्यालेस्टाइनबीच युद्धविराम गर्न भएको सम्झौता स्वागतयोग्य,"काठमाडौं : गाजामा युद्धविराम गर्न भएको सम्झौताप्रति नेपाल सरकारले स्वागत गरेको छ। इजरायल र प्यालेस्टाइनका अधिकारीहरू गाजा केन्द्रित युद्ध विराम गर्न सहमत भएका हुन्। नेपाल सरकारले उक्त कदमको स्वागत गरेको हो। परराष्ट्र मन्त्रालयले विज्ञप्ति जारी गर्दै अमेरिका, कतार र इजिप्टले उक्त युद्धविराम गराउन खेलेको कूटनीतिक प्रयासको प्रशंसा गरेको छ। हमासले अपहरण गरेका नेपाली विद्यार्थी विपीन जोशीको तत्काल रिहाइ गर्न परराष्ट्रले आग्रहसमेत गरेको छ। इजरायलमा भएको युद्धले ठूलो जनधनको क्षतिसमेत गरेको छ। उक्त युद्धमा दस जना नेपाली विद्यार्थीको मृत्यु भएको छ। इजरायल सरकारको सहयोगमा 'लर्न एन्ड अर्न' कार्यक्रममा त्यहाँ पुगेका नेपाली विद्यार्थीहरू हमासको आक्रमणमा ज्यान गुमाएका थिए।"
स्वीटजरल्याण्डले दिने ६५ करोड रुपैयाँ अनुदान स्वीकृत,काठमाडौं : सरकारले प्राविधिक शिक्षाको क्षेत्रमा स्वीटजरल्याण्ड सरकारले प्रदान गर्ने स्वीसफ्र्याङ्क ४४६५ मिलियन (करिब ६५ करोड रुपैयाँ) अनुदान स्वीकृत गरेको छ। आज बिहान बसेको मन्त्रिपरिषद बैठकले स्वीटजरल्याण्ड सरकारले दिने अनुदान स्वीकृत गर्ने निर्णय भएको सञ्चार तथा सूचना प्रविधि मन्त्री रेखा शर्माले जानकारी दिइन् । यसैगरी ऊर्जा मन्त्रालयका सचिव दिनेश कुमार घिमिरेले दिएको राजीनामा स्वीकृत गरेको छ। उनले पदावधि सकिनुभन्दा एक महिना अगाडि नै राजीनामा दिएका थिए । बैठकले सुनको अवैध तस्करीबारे जाँचबुझ गठन गर्न भएको आयोगको माग बमोजिम चार जना प्राविधिक जनशक्ति थप गर्ने निर्णय पनि गरेको शर्माले जानकारी दिइन् । यसैगरी विद्युत सुशासन आयोगको सदस्य पदमा कञ्चनपुर निवासी पूर्णबहादुर कुँवरलाई नियुक्त गर्ने निर्णय पनि भएको छ।
उपरथी ताराध्वज पाण्डेले दिएको राजीनामा स्वीकृत,काठमाडौं : सरकारले नेपाली सेनाका उपरथी ताराध्वज पाण्डेले दिएको राजीनामा स्वीकृत गरेको छ । आज बिहान बसेको मन्त्रिपरिषद बैठकले पाण्डेले दिएको राजीनामा स्वीकृत गरेको सञ्चार तथा सूचना प्रविधि मन्त्री रेखा शर्माले जानकारी दिइन् । उमेर विवादमा परेपछि प्रधानसेनापतिको रोलक्रममा रहेका पाण्डेले व्यक्तिगत कारण देखाउँदै पदबाट राजीनामा दिएका थिए। उनको कात्तिक २४ गतेबाट लागु हुने गरी मन्त्रिपरिषद् बैठकले स्वीकृत गरेको हो।
सिंहदरबारमा मन्त्रिपरिषद् बैठक,"काठमाडौं : मन्त्रिपरिषद् बैठक जारी रहेको छ। प्रधानमन्त्री पुष्पकमल दाहाल प्रचण्डको सचिवालयका अनुसार अहिले सिंहदरबारमा मन्त्रिपरिषद् बैठक बसिरहेको हो। बैठकमा नियमित काम कारबाही र आज काठमाडौंमा भएको प्रदर्शनका विषयमा छलफल हुनेछ। दुर्गा प्रसाईं नेतृत्वको राष्ट्र, राष्ट्रियता, धर्म, संस्कृति र नागरिक बचाउ अभियानले आज बल्खुमा प्रदर्शन गर्दैछ। जसमा राजावादी समूह सहभागी छन्। प्रसाईँ समूहले हिन्दुत्व र राजसंस्था पुनःस्थापनाका लागि विरोध प्रदर्शन तयारी गरेको छ। यता राष्ट्रिय युवा संघले सरकारको बेथितिविरुद्धमा विरोध प्रदर्शन गर्ने दाबी गरेको छ।"
"भ्रष्टाचार, महंगी र राज्यको अराजकताविरुद्ध तीनकुनेमा प्रदर्शन (तस्बिर)","काठमाडौं : राष्ट्रिय युवा संघ नेपाल र अनेरास्ववियुले तीनकुनेमा गरेको युवाविद्यार्थी विशेष कार्यक्रम गरेको छ। भ्रष्टाचार, महंगी, अनियमितता र राज्यको अराजकताविरुद्ध काठमाडौंमा राष्ट्रिय युवा सघं नेपाल र अनेरास्ववियुले जनप्रदर्शन गरेको हो। अहिले तीनकुनेमा उपत्यकाभरीबाट भेला भई शान्तिपूर्ण र्यालीमा सहभागी हुने क्रम जारी रहेको छ। प्रदर्शनलाई सम्बोधन गर्दै एमाले युवा नेता महेश बस्नेतले महंगी, भ्रष्टाचार,अनियमितता विरुद्ध लगाएको कार्यक्रम भएको बताए। आफूहरुको कार्यक्रमलाई कसैले गलत ढंगले प्रयास गर्दैमा दिगभ्रमित हुन नपर्ने उनको भनाई छ। बस्नेतले सरकारको विरुद्ध आन्दोलन निषेधाज्ञासम्म नपुगोस भनेर आग्रह गरे। प्रचण्ड सरकारको आयु छोटो रहेकाले उखरमाउलो भएको उनले टिप्पणी गरे। गणतन्त्रको रक्षा गर्न सरकारले नसके आफूहरु तयार रहेको युवा संघले जनाएको छ। प्रधानमन्त्री पुष्पकमल दाहाल र प्रमुख प्रतिपक्ष दलका नेता एवम् एमाले अध्यक्ष केपी शर्मा ओलीले विभिन्न सार्वजनिक कार्यक्रममा गणतन्त्रविरुद्ध प्रहार हुन थालेको भन्दै गणतन्त्र पक्षधर शक्ति एकजुट हुन आग्रह गर्दै आएका छन्। मुलुकमा सरकार भएको अनुभूति नभएको र दण्डहिनताले सीमा नाघेको भन्दै युवा संघको दाबी छ। प्रधानमन्त्रीले मुलुकमा सरकार भएको अनुभूति दिलाउने हो भने विरोधका स्वर आफैँ बिलाएर जाने युवा संघको दाबी छ। मुलुकमा बढ्दै गएको अराजकता र सरकारको निरीहताले देश नै असफलउन्मुख हुने अवस्थामा पुगेपछि युवाविद्यार्थी आफ्नो दायित्व पूरा गर्दै उत्रिएको जनाएका छन्। तस्बिर : सुनिता डंगोल अभिषेक महर्जन"
राष्ट्रियसभा सदस्यको निर्वाचन माघ ११ गते गर्न सरकारलाई आयोगको सुझाव,"काठमाडौं : निर्वाचन आयोगले निर्वाचन आगामी माघ ११ गते राष्ट्रियसभा सदस्यको निर्वाचन गर्न सरकारलाई सुझाव दिएको छ। आगामी फागुन २० गते समाप्त हुने राष्ट्रियसभा सदस्यको निर्वाचन आगामी माघ ११ गते बिहीबार गर्ने गरी मिति तोक्न सरकारलाई परामर्श दिएको आयोगका सहायक प्रवक्ता सूर्यप्रसाद अर्यालले जानकारी दिए। प्रधानमन्त्री पुष्पकमल दाहाललाई आयोगका पदधिकारीले भेटेर उक्त परामर्श दिएको उनले बताए। आयोगको पदाधिकारीसँगको भेटमा प्रधानमन्त्री दाहालले आयोगको सुझावअनुसार नै निर्वाचनको मिति तोक्ने संकेत गरेको अर्यालले बताए। नेपालको संविधानमा राष्ट्रियसभाका एक तिहाई सदस्यको पदावधि २०८० फागुन २० गते समाप्त हुन लागेको र राष्ट्रियसभा सदस्य निर्वाचन ऐन, २०७५ बमोजिम पद रिक्त हुनुभन्दा ३५ दिन पहिले निर्वाचन गरिसक्नुपर्ने कानुनी व्यवस्था छ। आगामी फागुन २० गते निर्वाचित १९ र सरकारबाट मनोनित एक गरी २० सदस्यको पद रिक्त हुँदैछ। राष्ट्रिय सभामा प्रत्येक दुई वर्षमा रिक्त हुने एक तिहाइ सदस्य पदको निर्वाचन हुँदै आएको छ। राष्ट्रिय जनगणना २०७८ को नतिजाबमोजिम राष्ट्रियसभा सदस्यको अब रिक्त हुने पदको निर्वाचनका लागि मतदाता रहेका प्रदेशसभा सदस्यको ५३ र गाउँपालिकाका अध्यक्ष तथा उपाध्यक्ष र नगरपालिकाका प्रमुख तथा उपप्रमुखको १९ मतभारका दरले गणना हुने गरी निर्वाचन आयोगबाट निर्णय भएको भइसकेको छ।"
"काठमाडौंको सुरक्षा व्यवस्थामा कडाइ, चोकचोकमा प्रहरी","काठमाडौं : आज हुन लागेको काठमाडौं उपत्यका केन्द्रित प्रदर्शनको सुरक्षाका लागि उपत्यकाको सुरक्षा व्यवस्थामा कडाइ गरिएको छ। उपत्यकाका तीनवटै जिल्लाका चोकचोक र गल्ली तथा सडकहरूमा सुरक्षा फोर्सको परिचालन गरिएको छ। अप्रिय घटना नहोस् भनेर प्रहरीले सिभिल ड्रेसमासमेत प्रहरी परिचालन गरेको छ। सशस्त्र प्रहरी बल र राष्ट्रिय अनुसन्धान विभागका कर्मचारी पनि फिल्डमा खटिएका छन्। आज नेकपा एमाले निकट राष्ट्रिय युवा संघ र अनेरास्ववियुले तीनकुनेमा प्रदर्शन गर्दैछन्। कार्यक्रम सुरु हुनु अगावै तीनकुने वरपर बाक्लो संख्यामा प्रहरी परिचालन गरिएको छ। त्यसैगरी मेडिकल व्यवसायी दुर्गा प्रसाई समूहले बल्खुमा प्रदर्शन गर्दैछन्। उनको प्रदर्शनमा राजावादी समूहले पनि साथ दिएका छन्।बल्खु आसपासमा पनि बाक्लो संख्यामा प्रहरी परिचालन गरिएको छ। आज हुने भनिएको प्रदर्शनको सुरक्षा व्यवस्थापनमा खटिने प्रहरी कर्मचारीलाई संयमित हुन नेपाल प्रहरीका आईजीपी बसन्त कुँवरले निर्देशन दिएका छन्। आवश्यकताअनुसार अन्य सुरक्षा निकायसँग आपसी समन्वय र सहकार्य गर्नुपर्नेमा उनको जोड छ। उपत्यका प्रहरी कार्यालय रानीपोखरीका प्रवक्ता दिनेशराज मैनालीका अनुसार प्रदर्शनको सुरक्षाका लागि उपत्यका प्रहरी कार्यालयले एकीकृत सुरक्षा योजना बनाएर लागू गरेको छ। प्रदर्शनको सुरक्षा व्यवस्थापनका लागि करिब ७ हजार सुरक्षाकर्मी परिचालन गर्ने गरी सुरक्षा योजना तयार भएको छ। प्रदर्शन निगरानीका लागि तीनवटै जिल्लामा सशस्त्र प्रहरीका सवै युनिट, नेपाल प्रहरीका सवै कार्यालय, परिसर र वृत तथा राष्ट्रिय अनुसन्धानका कर्मचारी पनि तयारी अवस्थामा छन्। उपत्यका प्रहरी कार्यालयका डीआईजी लालमणि आर्चायको नेतृत्वमा कमाण्ड सेन्टर निर्माण गरिएको छ। प्रवक्ता मैनाली भन्छन्, प्रदर्शनमा मुठभेड हुन नदिन र सुरक्षा व्यवस्था चुस्त राख्नका लागि हामी तयारी अवस्थामै छौं। सुरक्षा निकायलार्ई हाई अलर्टमा राखिएको छ। तस्बिर : अभिषेक महर्जन"
युवा संघ र दुर्गा प्रसाई समूहको प्रदर्शनले उपत्यकाको सवारी आवागमन अस्तव्यस्त (तस्बिर),"काठमाडौं : काठमाडौंको कोटेश्वरतीनकुने र बल्खु आसपासको सवारी आवागमन अस्तव्यस्त बनेको छ। नेकपा एमाले निकट राष्ट्रिय युवा संघ र अनेरास्ववियुका नेताकार्यकर्ता कोटेश्वरतीनकुनेमा प्रवेश गर्ने क्रम बढेसँगै सवारी साधन अस्तव्यस्त बनेको हो। प्रदर्शनकारीहरु सडकमा प्रवेश गरेसँगै भक्तपुरकाठमाडौं, रत्नपार्ककोटेश्वर सडकमा आवातजावतमा समस्या भएको छ। भ्रष्टाचार, महंगी, अनियमितता र राज्यको अराजकताविरुद्ध काठमाडौंमा जनप्रदर्शन गरेको युवा संघ नेपालले जनाएको छ। युवा संघका प्रवक्ता निरोज पौड्यालले मुलुकमा सरकार भएको अनुभूति नभएको र दण्डहिनताले सीमा नाघेको भन्दै युवासंघले आज काठमाडौंमा प्रदर्शन गरेको बताए। त्यसैगरी मेडिकल व्यवसायी दुर्गा प्रसाई समूहले बल्खुमा प्रदर्शन गर्दैछन्। उनको प्रदर्शनमा राजावादी समूहले पनि साथ दिएका छन्। उनीहरुको प्रदर्शनले बल्खु आसपासमा पनि सवारी आवागमन अवरुद्ध भएको छ। प्रसाई पक्षधरको प्रदर्शन कार्यक्रम सुरु हुनु अगावैदेखि उपत्यकामा बाक्लो संख्यामा प्रहरी परिचालन गरिएको छ। उपत्यका केन्द्रित प्रदर्शनको सुरक्षाका लागि उपत्यकाको सुरक्षा व्यवस्थामा कडाइ गरिएको छ। अप्रिय घटना नहोस् भनेर प्रहरीले सिभिल ड्रेसमासमेत प्रहरी परिचालन गरेको छ। सशस्त्र प्रहरी बल र राष्ट्रिय अनुसन्धान विभागका कर्मचारी पनि फिल्डमा खटिएका छन्। प्रदर्शनको सुरक्षा व्यवस्थापनका लागि करिब ७ हजार सुरक्षाकर्मी परिचालन गर्ने गरी सुरक्षा योजना तयार भएको छ। प्रदर्शन निगरानीका लागि तीनवटै जिल्लामा सशस्त्र प्रहरीका सवै युनिट, नेपाल प्रहरीका सवै कार्यालय, परिसर र वृत तथा राष्ट्रिय अनुसन्धानका कर्मचारी पनि तयारी अवस्थामा छन्।"
गणतन्त्रमाथि आक्रमण हुँदा सबैभन्दा पहिला एमाले आक्रामक हुन्छ : महेश बस्नेत (भिडियो),कथित राजतन्त्रवादीहरु गणतन्त्र ढाल्ने हल्ला गरेको र दुर्गा प्रसाईजस्ता मान्छेलाई अघि सारेर अनावश्यक बहस सिर्जना गर्न खाजेको उनको भनाइ छ । काठमाडौं : नेकपा एमालेका युवा नेता महेश बस्नेतले आफूहरुको आन्दोलन परिवर्तनको रक्षाका लागि भएको बताएका छन्। राष्ट्रिय युवा संघ नेपालले काठमाडौंको तीनकुनेमा आयोजना गरेको विरोध प्रदर्शन अघि सञ्चारकर्मीसंग कुरा गर्दै बस्नेतले अहिले विभिन्न आन्दोलनबाट प्राप्त परिवर्तनमाथि चुनौति खडा गर्ने प्रयास प्रतिगामी तत्वबाट हुन खोजेको भन्दै त्यसकोविरुद्ध आफूहरुको आन्दोलन केन्द्रित रहेको बताएका हुन् । उनले गणतन्त्रको विकल्प पुरानो व्यवस्था हुन नसक्ने स्पष्ट पारे । कथित राजतन्त्रवादीहरु गणतन्त्र ढाल्ने हल्ला गरेको र दुर्गा प्रसाईजस्ता मान्छेलाई अघि सारेर अनावश्यक बहस सिर्जना गर्न खाजेको उनको भनाइ छ । त्यस्तै बस्नेतले राजनीतिक आग्रहका आधारमा सरकारले काम गर्न खोज्दा भ्रष्टाचार अन्त्य हुन नसकेको र सुशासन कायम हुन नसकेको बताए। उनले अहिलेको व्यवस्थामा देखिएका कमी कमजोरीलाई सुधार गर्दै बलियो बनाउदै अघि बढ्नुपर्ने धारणा राखे। गणतान्त्रिक व्यवस्थामाथि आक्रमण हुँदा सबैभन्दा पहिला एमाले आक्रामक हुने उनको दाबी छ।
नेपाली सेना र भारतीय सेनाबीच प्रतिआतंकवाद केन्द्रित सैन्य अभ्यास पिथौरागढमा,"काठमाडौं : नेपाली सेना र भारतीय सेनाबीचको संयुक्त सैन्य अभ्यास भोलि (शुक्रबार)देखि सुरु हँदैछ। भारतको उत्तराखण्डस्थित पिथौरागढमा हुने सैन्य अभ्यासमा सहभागी हुन नेपाली सेनाको टोली त्यसतर्फ प्रस्थान गरिसकेको जनसम्पर्क तथा सूचना निर्देशनालय जंगी अड्डाले जानकारी दिएको छ। नेपाल र भारतीय सेनाबीच हुने संयुक्त सैन्य अभ्यासको १७औं संस्करणलाई 'सूर्य किरण' नाम दिइएको छ। गतवर्ष नेपाल र भारतीय सेनाबीच १६औं संस्करणको संयुक्त अभ्यास रुपन्देहीस्थित सालझण्डीमा भएको थियो। भारतीय सेनासँग हुने संयुक्त अभ्यासमा नेपाली सेनाका ३ सय ३४ जनाको टोली सहभागी हुनेछ। नेपाली सेनाको तर्फबाट प्रमुख सेनानी सुवास केसीले सैन्य अभ्यासको नेतृत्व गर्नेछन्। मंसिर २१ सम्म चल्ने संयुक्त सैन्य अभ्यास प्रति विद्रोह, प्रति आतंकवाद युद्धकला, र विपद् व्यवस्थापनमा केन्द्रित हुने जंगी अड्डाद्वारा जारी विज्ञप्तिमा उल्लेख छ। दुई देशका सेनाबीच हुने अभ्यासले वर्षौं पुरानो पारस्परिक सम्बन्धलाई प्रगाढ बनाउने र दुई देशका सेनाहरूबीच आपसी समझदारीमा अभिवृद्धि हुने नेपाली सेनाले जनाएको छ।"
"दुर्गा प्रसाईंका कार्य र अभिव्यक्तिबाट कानुन उल्लंघन, सरकार मूकदर्शक","काठमाडौं : हरेक नागरिक कानुनद्वारा बाँधिएको हुन्छ। शासकदेखि जनतासम्मलाई यो लागू हुन्छ। तर, पछिल्लो समय दुर्गा प्रसाईंले कतिपय यस्ता कार्य गर्दै आएका छन्, अभिव्यक्ति दिएका छन्, जसले खुलमखुला कानुन उल्लंघन गरेका छन्। तैपनि, सरकार देखेको नदेख्यै गरिरहेको छ। राष्ट्रिय झन्डा र राष्ट्रिय गानको प्रयोगसम्बन्धी कार्यविधि (पहिलो संशोधन), २०७६ को दफा १५ अनुसार राष्ट्रिय गानको अपमान हुने गरी र असान्दर्भिक तवरले प्रयोग गर्न निषेध गरिएको छ। त्यही कार्यविधिको दफा १७ ले त्यसको अनुगमन र नियमन गर्ने जिम्मेवारी प्रमुख जिल्ला अधिकारीलाई दिइएको छ। हालै प्रसाईंले राजाकालीन राष्ट्रिय गान बजाएर कार्यक्रम गरेका छन्। जुन देशको राष्ट्रिय गान माथिको ठूलो अपमान हो। संविधान र कानुनद्वारा बर्जित हो। त्यति मात्र होइन, उनका कतिपय अभिव्यक्ति सामाजिक सद्भाव खलबल्याउने, साम्प्रदायिक विद्वेष ल्याउने र अनावश्यक आश्वासनबाटसर्वसाधारणलाई भड्काउने खालका छन्। जस्तो : नेपालमा बर्माबाट खेदिएका मारवाडीहरू १९७० देखि पसेका थिए। यो १६ परिवारले राज गरिसक्यो नेपालीलाई। (साम्प्रदायिक अभिव्यक्ति) (पार्टी नेताहरूको नाम लिँदै) सबैलाई भारी पयो नि ! किनभने, म सत्य हुँ। सत्यसँग नटकराओ साथी हो, टुक्राटुक्रा हुन्छौं। (हिंसात्मक अभिव्यक्ति) ती जम्मै केटी ल्याओस् न, एकएकवटा घर बनाएर थन्क्याइदिन्छु। मेरा बाउले ७ वटी ल्याएको हो। लु आऊन् त ती महिला, ड्याम कि ड्याम घर किनेर राखिदिन्छु। म जस्तो पानी मरुवा होइन नि !(महिला अस्मितामा प्रहार, गैरकानुनी बहुविवाहकको खुला दम्भ) व्यवस्था परिवर्तन भएको रात तपाईंहरूको २० लाखभन्दा तलको ऋण मिनाहा हुन्छ। भोलिपल्ट उज्यालो हुँदा तपाईंहरू ऋणविहीन भएर आनन्दले घुम्नुहुन्छ। (गैरकानुनी आश्वासन) राजनीतिक विश्लेषक डा लोकराज बराल यत्रो संघर्ष र बलिदानबाट ल्याएको लोकतन्त्रलाई संकटमा पार्ने खालका प्रसाईंका क्रियाकलाप आपत्तिजनक रहेको प्रतिक्रिया दिए। प्रसाईंले भाइरल हुने नाममा सामाजिक सञ्जालमा यस्ता अभिव्यक्ति छरपस्ट पारेका छन्। बरालले जनताका असन्तुष्टिलाई क्यास गरेर प्रसाईंले जनतालाई उचालेको उनको भनाइ छ। बैंक, वित्तीय संस्थाको ब्याज मिनाहा गरिदिन्छु भनेर जनताका निराशा र असन्तुष्टिको विषय उठाएकै भरमा राजतन्त्र फर्किला र ? हावादारी कुरा, खै मलाई त त्यस्तो लाग्दैन, उनले भने, केही सामाजिक सञ्जालले उचालिदिएका छन्, यसैमा उनी उफ्रिइरहेका छन्। यस्ता गैरकानुनी क्रियाकलाप नियन्त्रण गर्न सरकार बलियो भएर अघि बढ्नुपर्ने उनले सुझाव दिए। राजनीतिक विश्लेषक श्याम श्रेष्ठले दुर्गा प्रसाईंका गैरकानुनी क्रियाकलापको कुनै तुक नभएको बताए। उनको आन्दोलनले न त व्यवस्था ढल्छ, न गणतन्त्र जान्छ, केही हुन्छ जस्तो लाग्दैन, उनले भने, गणतन्त्र नेताले मात्रै ल्याएको होइन। जनताको ठूलो बलिदानबाट आएको हो। राजालाई त्यतिकै धपाएको होइन। कसैले ल्याउँछु भन्दैमा आइहाल्ने होइन। प्रसाईंले बैंकबाट लिएको ऋण नतिर्ने बाटो खोज्न आन्दोलन गरेको श्रेष्ठको भनाइ छ। उनले ऋण नर्तिदा जनता डुब्ने हो, जनताले जम्मा गरेको रकम डुब्ने हो, उनले भने। बैंकको ऋण नतिर्न गरेको सार्वजनिक आह्वान आपत्तिजनक र कानुनी राज्यका लागि चुनौतीपूर्ण रहेको श्रेष्ठले बताए। ऋण नतिर्ने भन्ने उनको सार्वजनिक आह्वान आपत्तिजनक छ। नियम कानुन मान्नेले त्यो त्यसलाई ठीक भन्नै सक्दैन, उनले भने, शान्तिपूर्ण आन्दोलन गर्न पाइने हक छ। तर, अराजक ढंगले प्रस्तुत हुनु हुँदैन। यसमा सरकारले ध्यान दिनुपर्छ। लघुवित्तीय संस्थाविरुद्धको संघर्ष समिति का अध्यक्ष मनिराम ज्ञवालीले राजतन्त्रको मुद्दा बोक्ने प्रसाईंबाट वित्तीय अराजकताबाट पीडित जनताले मुक्ति नपाउने ठोकुवा गरे। संघर्ष समितिका संरक्षक अगस्त अधिकारीले आफूहरूको नारा बेचेर प्रसाईंले राजसंस्था ल्याउने आधार बनाउन लागेको भन्दै आक्रोश व्यक्त गरे। आफूहरूले २२ महिनादेखि आन्दोलन गर्दै आएको मुद्दा उठाएर प्रसाईंले संघर्षलाई डाइभर्ट गर्न लागेको उनको भनाइ छ। ठूलो त्याग गरेर सामन्ति राजतन्त्र फाल्यौं। पुनः त्यसैको पुनस्र्थापना गर्न पीडित जनतालाई भ्रमित पार्दै बितन्डा मच्चाउने उनको सपना पूरा हुनै सक्दैन। प्रसाईं तत्कालीन एमाले अध्यक्ष केपी ओली र माओवादी अध्यक्ष पुष्पकमल दाहाललाई घरमा बोलाएर मार्सी चामलको भात खुवाएर चर्चामा आएका थिए। पहिला माओवादीमा आबद्ध उनी त्यसपछि एमाले प्रवेश गरे। अध्यक्ष ओलीका निकट भए। अहिले उनी एमाले त्यागेर ओली र प्रचण्डका खरो विरोधी बनेका छन्। उनको अभियान संविधानको आधारभूत चरित्रविरुद्ध छ। संशोधन गर्न नसकिने विषय उनले उठाइरहेका छन्। जुन संविधानमा राजद्रोह कहलिन्छ। उनले आफ्ना कार्यक्रममा संविधानविरुद्ध पुरानो राष्ट्रिय गान बजाइरहेका छन्। राष्ट्रिय गान, राष्ट्रिय झन्डाविरुद्ध लाग्नु भनेको राजद्रोह हो। एमाले गलत प्रतिवादमा प्रसाईंको आन्दोलनको प्रतिवादमा प्रमुख प्रतिपक्षी एमाले उत्रिएको छ। युवा संघ र त्यसका संस्थापक महेश बस्नेत खुलेर बाहिर आएको छ। दुवै पक्षका कार्यक्रम बिहीबार एक ठाउँ (माइतीघरमण्डला) मा तय गरेपछि सम्भावित मुठभेडलाई ध्यान दिएर प्रशासनले त्यस क्षेत्रलाई निषेध गरेको छ। गैरकानुनी हर्कतलाई कानुनी दायरामा ल्याउने दायित्व सरकारको हो। युवा संघले आयोजना गरेको (प्रसाईं विरोधी) सभामा एमाले अध्यक्ष केपी शर्मा ओली स्वयंले सम्बोधन गर्ने भएका छन्। महेश भर्सेस दुर्गा भइरहेकामा एमाले भर्सेस दुर्गाको अवस्था आएको छ। यसलाई धेरैले आलोचना गरेका छन्। अनावश्यक भाउ दिएको भन्नेहरू धेरै छन्।"
वीरगन्ज महानगरले नारायणी क्रिकेट रंगशालाको स्तरोन्नति गर्ने,वीरगन्ज : वीरगन्जको नारायणी क्रिकेट रंगशालालाई व्यवस्थित र स्तरोन्नति गर्न महानगर आफैं अघि सरेको छ। संघ र प्रदेश सरकारले नारायणी रंगशाला पुनर्निर्माणका लागि उपेक्षा गरेकाले महानगर आफैंले रंगशाला व्यवस्थित बनाउने जमर्को गरेको हो। बिहीबार महानगरपालिकाका मेयर राजेशमान सिंहले स्थलगत निरीक्षण गर्दै नारायणी क्रिकेट रंगशालाको स्तरोन्नति अब महानगरले गर्ने बताए। रंगशालामा अभ्यासका लागि मुख्य मैदानको दक्षिणतर्फको क्षेत्र प्रयोगमा ल्याउने गरी आवश्यक काम अघि बढाउन उनले मातहतका कर्मचारीलाई निर्देशन समेत दिए। मेयर सिंहले तत्काल रंगशालाले ओगटेको जग्गाको नापजाँच गरेर घेराबेरा गर्ने र अभ्यासका लागि छुट्टै स्थान बनाउने गरि काम अघि बढाउन टोलीलाई निर्देशन दिए। नारायणी रंगशालाको स्तरोन्नती नहुँदा यहाँ राष्ट्रिय तथा अन्तर्राष्ट्रिय स्तरका प्रतियोगिता हुन सकेको छैन। अहिले पर्सा क्रिकेट संघको अगुवाईमा अन्तर्राष्ट्रिय स्तरको प्रो क्लब च्याम्पियनसिप को दोस्रो संस्करणको प्रतियोगिता गर्ने तयारी भइरहेको छ। त्यसैलाई मध्यनजर गर्दै महानगरले रंगशाला स्तरोन्नतीका साथै आवश्यक काम अघि बढाउने जमर्को गरेको हो।
दुर्गा प्रसाईं समूहको प्रदर्शनमा पाँच प्रहरी र २३ जना प्रदर्शनकारी घाइते,"काठमाडौं : मेडिकल व्यवसायी दुर्गा प्रसाईं समूहको विरोध प्रदर्शनमा प्रहरीतर्फ ५ जना घाइते भएका छन्। बिहीबार बल्खुमा विरोध प्रदर्शनका क्रममा झडप हुँदा ५ जना प्रहरी घाइते भएको उपत्यका प्रहरी कार्यालयका प्रवक्ता दिनेशराज मैनानलीले जानकारी दिए। उनका अनुसार प्रहरीको मेघाफोन ३ वटा, शिल्ड११, हेल्मेट३ वटा र वाटर क्यानन लगायतमा क्षति पुगेको छ। त्यस्तै भीडलाई नियन्त्रणमा लिन प्रहरीले १५७ सेल अश्रुग्यास र ५ राउण्ड रवरको गोली प्रहार गरेको जनाएको छ। यता प्रदर्शनकारीतर्फ २३ जना सामान्य घाइते भएको र १७ जना उपचारपछि डिस्चार्ज भएको प्रहरीले जानकारी दिएको छ। बाँकी ६ जनाको काठमाडौं मेडिकल कलेज सिनामंगलमा उपचार भइरहेको छ।"
कर छली बढ्दा राजश्व घट्यो,"जनकपुरधाम : मधेस प्रदेशका जिल्लाहरूमा पछिल्लो समय कर छली गर्ने परिपाटी बढ्दै गएको तथ्यांकले देखाएको छ। गरिरहेको व्यापार व्यवसायमा समेत कम मुनाफा देखाउने, भन्सारबाट सामान आयात गर्दा न्यून बिजकीकरण, भ्याट छली, आयकर छली र करको दायरामै नआउने जस्ता परिपाटीले गर्दा राजश्व संकलन प्रभावित हुँदै गएको छ। आन्तरिक राजस्व कार्यालय जनकपुरले बिहीबार १२औं राष्ट्रिय कर दिवसका अवसरमा आयोजना गरेको कर सप्ताहको समापन समारोहमा कार्यालयद्वारा सार्वजनिक गरिएको तथ्यांक अनुसार अधिकांश करदाताहरू करको दायराभन्दा बाहिर रहेको देखाइएको छ। धनुषा, महोत्तरी, सिन्धुली र सर्लाही कार्यक्षेत्र रहेको आन्तरिक राजस्व कार्यालय जनकपुरअन्तर्गत आयकर तर्फ करदाताको संख्या ३६ हजार ३७२ रहेको छ भने मूल्य अभिवृद्धि करतर्फ ७ हजार ८९१ करदाता छन्। अन्त शुल्क तर्फ १ हजार ४७१, व्यक्तिगत तर्फ ८१ हजार ६७ र सरकारी तर्फ ५९९ कर दाता छन्। जसमध्ये आयकर बक्यौता मात्रै ३४० करदाताको रहेको छ। जुन रकम ३१ करोड ९१ लाखभन्दा बढी रहेको छ। त्यसैगरी मुअ कर बक्यौता रहेका करदाताको संख्या ३५४ रहेको छ। जसको कुल बक्यौता ६५ करोड ८९ लाखभन्दा बढी रहेको आन्तरिक राजश्व कार्यालयका कार्यालय प्रमुख किशोर बर्तौलाले जानकारी दिए। करदाताहरू करको दायरामा नआउनु र समयमा कर नबुझाउनुले सम्पूर्ण अर्थतन्त्रलाई नै प्रभावित गर्छ, कार्यालय प्रमुख बर्तौलाले भने, कुनै पनि प्रकारले कर छलि गर्नु अपराध हो र यसलाई निरुत्साहित गर्न हामीले सामाजिक जनचेतना फैलाउने कार्यक्रमहरू नियमित संचालन गरिरहेका छौं। अर्थ मन्त्रालयद्वारा आर्थिक वर्ष २०७९८० मा आन्तरिक राजश्व कार्यालय जनकपुरलाई ३ अर्ब ७० करोड रुपैयाँ राजश्व संकलनको लक्ष्य तोकेकोमा कार्यालयबाट कुल ३ अर्ब ४४ करोड अर्थात् लक्ष्यको ९३ प्रतिशत राजस्व संकलन मात्र गर्न सकिएको कार्यालयले तथ्यांक सार्वजनिक गरेको छ। त्यसैगरी चालु आर्थिक वर्ष २०८००८१ को कार्तिक महिनासम्मको राजस्व संकलनको लक्ष्य रु १ अर्ब १० करोड रहेकोमा सो अवधिमा रु ९२ करोड अर्थात लक्ष्यको ८४ प्रतिशत मात्र राजश्व संकलन हुन सकेको हो। चालु आवको कुल वार्षिक लक्ष्य ४ अर्ब ४७ करोड अर्थात गत आवको भन्दा करिब २१ प्रतिशतले बढेको कार्यालयले जनाएको छ। जनकपुरधाम उद्योग वाणिज्य संघका अध्यक्ष जितेन्द्र महासेठले कर छली मात्र व्यापारी वर्गबाट नभई कर्मचारी, जनप्रतिनिधि र समाजका विभिन्न पक्षहरूबाट भइरहेको दावी गरे। इमान्दार व्यापारीहरूले सक्दो कर बुझाउने प्रयास गर्छन्। तर, केही यस्ता छन् जो करको दायराभन्दा बाहिर बसी चलखेल गरिरहेका छन्। भ्रष्टाचारबाट आर्जन गरिएका अकुत सम्पत्तिहरू र काला धन लुकाएर राखेकाहरूले बढी कर छलि गरिरहेका छन्, अध्यक्ष महासेठको भनाइ थियो। साताव्यापी कर सप्ताहअन्तर्गत सबैभन्दा बढी कर बुझाएका करदाताहरूलाई कार्यालयले सम्मान समेत गरेको हो। सम्मानित हुने उत्कृष्ट करदाताहरूमा उद्योग क्षेत्रबाट जनकपुर रिफाइनरिज प्रालि, व्यापार क्षेत्रबाट नाथ इम्पेक्स प्रालि, बैंक तथा वित्तीय संस्था क्षेत्रबाट जानकी फाइनान्स कम्पनी लिरहेका छन्। त्यसैगरी महोत्तरी जिल्लाबाट रक्षा ट्रेडर्स एण्ड सप्लार्यस, सर्लाही जिल्लाबाट द साहारा लोन सेविंग्सको ओपरेटिब सोसाइटी लिमिटेड रहेका छन्।"
जातीय विभेद् गरेपछि पोखरा२४ का वडाध्यक्षलाई चार महिना कैद,"पोखरा : पोखरा महानगरपालिकाको वडा नम्बर २४ का अध्यक्ष भरतबहादुर अधिकारीलाई कास्की जिल्ला अदालतले जातीय विभेद् मुद्दामा साढे ४ महिना कैद र ७५ हजार रुपैयाँ जरिवाना सजाय तोकेको छ। पीडित वडा सदस्य मैया नेपालीलाई १० हजार रुपैयाँ क्षतिपूर्तिको फैसला पनि अदालतले गरेको छ। वडाध्यक्ष अधिकारीले आफूलाई जातीय रुपमा विभेद गरेको आरोप वडासदस्य नेपालीले लगाएकी थिइन्। २०७९ पुस २४ गते नेपालीमाथि विभेद भएको थियो। त्यसविरुद्ध परेको मुद्दामा जिल्ला अदालत कास्कीका न्यायाधीश अवनी मैनाली भट्टराईको इजलासले बिहीबार वडाध्यक्षलाई कैद, जरिवाना र क्षतिपूर्ति भराउने फैसला गरेको हो। जनप्रतिनिधि भएकैले अदालतले ३ महिनामा ५० प्रतिशत थप गरी साढे ४ महिना र ५० हजारमा ७५ हजार जरिवाना सजाय तोकेको हो। छुवाछुत र विभेद भएलगत्तै जाहेरी परेपछि वडाध्यक्ष अधिकारी २०७९ पुस २६ गते पक्राउसमेत परेका थिए। तर १५ दिन हिरासत परेपछि उनी धरौटीमा रिहा भएका थिए। तर बिहीबार जिल्ला अदालतले फैसला गर्दै कैद, जरिवाना र क्षतिपूर्ति दिनुपर्ने फैसला गरेको हो।"
चौतारा नगरपालिकाद्वारा प्रधानमन्त्रीलाई १७ लाखको चेक हस्तान्तरण,"सिन्धुपाल्चोक : चौतारा साँगाचोकगढी नगरपालिकाले जाजरकोट र रुकुम पश्चिममा गएको भूकम्पबाट प्रभावितहरूलाई १७ लाख आर्थिक सहयोग गरेको छ। गत बिहीबार बसेको कार्यपालिकाको बैठकले गरेको निर्णय अनुसार आज चौतारा साँगाचोकगढी नगरपालिकाका नगरप्रमुख कृष्णप्रसाद सापकोटाले उक्त रकम बराबरको चेक प्रधानमन्त्री पुष्पकमल दाहाल 'प्रचण्ड'लाई हस्तान्तरण गरेका हुन्। केन्द्रीय राहतकोष मार्फत एकद्वार प्रणालीमा रकम जम्मा गर्ने गरी नगरपालिकाले १७ लाख रकम दिने कार्यपालिकाको निर्णय अनुसार नै उक्त रकम हस्तान्तरण गरिएको नगरप्रमुख सापकोटाले बताए। नगरप्रमुख सापकोटा, उपप्रमुख सीता थापा र प्रमुख प्रशासकीय अधिकृत रामबहादुर केसी सहितको टोलीले प्रधानमन्त्री दाहालको निवास बालुवाटारमा पुगि १७ लाखको चेक हस्तान्तरण गरेका थिए। नगरपालिकाले भूकम्पका कारण घरवारविहीन बनेका नागरिकलाई सहयोग गर्नु मानवीय धर्म र कर्तव्य रहेको नगरप्रमुख सापकोटाले बताए।"
पसलमा आगलागी हुँदा १५ लाखको क्षति,"विराटनगर : मोरङको बेलबारी नगरपालिका५ कसेनी बजारमा पसल सञ्चालन गरिएको एउटा घरमा बिहीबार आगलागी हुँदा १५ लाख बराबरको क्षति भएको छ। विद्या भगतको २ तले टाँडे घरमा बिहान १०:१५ बजेतिर अचानक आगलागी भएको प्रहरीले जनाएको छ। प्रहरीका अनुसार भगतको घरमा भाँडा, किराना र सनपाटको पसल थियो। स्थानीय, प्रहरी र विभिन्न ठाउँबाट आएका दमकलको सहयोगमा लगभग डेढ घण्टापछि आगो नियन्त्रणमा लिइएको प्रहरीको भनाइ छ। प्रहरीका अनुसार आगोले घरसहित घरमा सञ्चालित पसलमा रहेका सामानहरू जलेका छन्। घटनामा मानवीय तथा चौपाया क्षति नभएको जनाइएको छ। विद्युत सर्ट भएर आगलागी भएको हुनसक्ने अनुमान प्रहरीको छ। इलाका प्रहरी कार्यालय बेलबारीका प्रहरी निरीक्षक तेजबहादुर दाहाल नेतृत्वको टोलीले घटनाको अनुसन्धान सुरु गरेको छ।"
गुल्मीमा सुन्तला खाँदा अड्किएर तीन वर्षीय शिशुको मृत्यु,गुल्मी : गुल्मीमा सुन्तला खाँदा अड्किएर तीन वर्षीय शिशुको मृत्यु भएको छ। जिल्लाको मालिका गाउँपालिका५ छापहिले राङ्लाका आयुष ठकुरीको मृत्यु भएको हो। बिहीबार दिउँसो साढे १ बजेको समयमा घरको छतमा बसेर घाम ताप्दै आमाछोराले सुन्तला खाएका थिए। सुन्तला फोकेर खाने क्रममा छोरा आयुषको घाँटीमा दुई केसरा सुन्तला अड्किएर श्वास फेर्न गारो भएपछि शिशुलाई उपचारका लागि गुल्मी अस्पतालमा परिवारले पुर्याएका थिए। दिउँसो साढे २ बजे शिशुको उपचारका क्रममा गुल्मी अस्पतालले मृत घोषणा गरेको जिल्ला प्रहरी कार्यालय गुल्मीले जनाएको छ। आयुषका परिवार गुल्मीको सदरमुकाम तम्घासस्थित मिलनचोकमा डेरामा बस्दै आएका थिए। अभिभावकलाई यो समय चिसो मौसम भएकाले साना बालबालिकालाई खानेकुरा तथा खेलौना लगायतका वस्तु दिँदा विशेष ध्यान दिन प्रहरीले अनुरोध गरेको छ।
देशका विभिन्न जिल्लामा ७ जना मृत अवस्थामा फेला,"काठमाडौं : काठमाडौँ महानगरपालिका१५ सानोभर्याङमा काभ्रे पाँचखल घर भएका २६ वर्षीय त्रिपाठी भनिने रविन अधिकारी बुधबार मृत अवस्थामा फेला परेको प्रहरी प्रधान कार्यालयले जनाएको छ। यसैगरी गोकर्णेश्वर नगरपालिका८ डेरा गरी बस्ने मकवानपुर गडी नगरपालिका९ घर भएका ३८ वर्षीय प्रेमकुमार भुजेल र सोही नगरपालिका८ माकलबारी डेरा गरी बस्ने सर्लाही ईश्वरपुर नगरपालिका३ घर भएका २८ वर्षीय संगम पोख्रेल आआफ्नै कोठामा बुधबार मृत अवस्थामा फेला परेका हुन्। उदयपुरको त्रियुगा नगरपालिका५ श्रीपुर बस्ने ३२ वर्षीय प्रदीप वाग्ले आफ्नै घरमा बुधबार मृत अवस्थामा फेला परेका छन्। रूकुम पश्चिम, चौरजहारी नगरपालिका५ भाग्री बस्ने ७८ वर्षीय रामबहादुर सार्की सोही ठाउँस्थित सिँचाइ कुलोमा बुधबार मृत अवस्थामा फेला परेका छन्। यसैगरी, रुकुम पश्चिमको आठबिसकोट नगरपालिका१३ घेत्मास्थित गुहे खोलामा सोही ठाउँ बस्ने ४६ वर्षीय मोती राम बुधबार मृत अवस्थामा फेला परेका छन्। सिरहाको नवराजपुर गाउँपालिका३ मेनहामा नाम, थर, वतन नखुलेको अन्दाजी ५५ वर्षीया महिला बुधबार मृत अवस्थामा फेला परेको पनि प्रहरी प्रधान कार्यालयले जनाएको छ। यी सबै घटनाका सम्बन्धमा प्रहरीले आवश्यक अनुसन्धान गरिरहेको छ।"
खोटाङको बरहापोखरीमा सांस्कृतिक महोत्सव,"उदयपुर : उदयपुरसँग सिमाना जोडिएको खोटाङको बराहपोखरीको प्रवर्द्धनका लागि सांस्कृतिक महोत्सव आयोजना गरिएको छ। खोटाङको दक्षिणी क्षेत्रमा पर्ने धार्मिक तथा पर्यटकीयस्थल बराहपोखरीलाई पर्यटकीय हबका रूपमा विकास गर्ने उद्देश्यले महोत्सवको आयोजना गरिएको हो। बराहपोखरी गाउँपालिकाको आयोजना तथा खोटाङ कलाकार समाजको सहआयोजनमा दुई दिने बृहत् सांस्कृतिक महोत्सव आयोजना गरिएको हो। महोत्सवमा गाउँपालिका भित्रका विभिन्न जातजातिको आआफ्नो मौलिकता, संस्कृति र पहिचान झल्काउने सांस्कृतिक झाँकी र स्थानीय तथा राष्ट्रियस्तरका कलाकारको सांगीतिक प्रस्तुति रहेको गाउँपालिकाका प्रमुख शालिकराम बञ्जाराले जानकारी दिए। धार्मिक तथा पर्यटकीयस्थल बराहपोखरीमा हरिबोधनी एकादशीका अवसरमा दुई दिन बृहत् मेला लगाइएको उनले बताए। 'बरहापोखरीलाई प्रवद्र्धन गर्न सांस्कृतिक महोत्सव आयोजना गरिएको छ' उनले भने, 'बराहपोखरीमा आयोजना गरिएको सांस्कृतिक महोत्सवले गाउँपालिकाको आर्थिक उन्नतिमा समेत सघाउ पुग्ने अपेक्षा गरेका छौं, यसलाई आगामी दिनमा समेत निरन्तरता दिन्छौ।' महोत्सवमा चर्चित गायक शम्भु राई, हास्य कलाकार सुवोध गौतम, गायक कमल खत्री लगायतका दुई दर्जन बढी कलाकार सहभागी रहने सहआयोजक खोटाङ कलाकार समाजका अध्यक्ष एवं गायक रुपकुमार राईले बताए। महोत्सवमा भर्खरै सम्पन्न खोटाङ प्रतिभा२०८०का विजेताकोसमेत सांगीतिक प्रस्तुति रहने जनाइएको छ। परापूर्वकालदेखि लाग्दै आएको मेलाका साथै सांस्कृतिक महोत्सवलाई लक्षित गर्दै गाउँपालिकाले पालिकाभरी दुई दिन सार्वजनिक बिदाको औपचारिक घोषणासमेत गरेको छ। संसारकै लोपोन्मुख रातो माछा पाइने धार्मिक तथा पर्यटकीयस्थल बराहपोखरीलाई नेपाल सरकारले सय गन्तव्यस्थलको सूचीमा समावेश गरेको अध्यक्ष बन्जराले बताए।"
"उपप्राध्यापक चलाउनेमाथि आक्रमण गर्ने ६ जना दोषी ठहर, दुई वर्ष कैद सजाय","काठमाडौं : त्रिभुवन विश्वविद्यालयका उपप्राध्यापक प्रेम चलाउनेमाथि आक्रमण गर्ने ६ जनालाई दोषी ठहर गर्दै दुई वर्ष कैद सजाय सुनाएको छ। जिल्ला अदालतका न्यायाधीश विनोद खतिवडाको इजलासले ७ जनामध्ये ६ जनालाई दोषी ठहर गरेको हो। विद्यार्थी संघ त्रिवि इकाइका तत्कालीन सभापति हरिप्रसाद आचार्य, सचिव योगेन्द्र रावल, रुपेश साह, रविन लामा, सयुज श्रेष्ठ, निरज रानामगरलाई दोषी ठहर गरेको हो भने अर्का आरोपित दीपक ओझाले सफाइ पाएका छन्। उनीहरूबाट पीडितलाई २८ लाख रुपैयाँ क्षतिपूर्ति भराउने आदेशसमेत गरेको छ। चलाउनेलाई २०७७ असोज २० गते त्रिभुवन विश्वविद्यालय परिसरमै आचार्यसहितको समूहले कुटपिट गरी गम्भीर घाइते बनाएको थियो। त्यसविरुद्ध काठमाडौं जिल्ला अदालतमा मुद्दा दायर भएको थियो। सरकारले गत जेठ ३० गतेको मन्त्रिपरिषद्को बैठकमार्फत् सो मुद्दा फिर्ता गर्ने निर्णय गरे पनि उक्त निर्णय कार्यन्वयन नगर्न सर्वोच्च अदालतले अन्तरिम आदेश दिएको थियो।"
शुक्रबार देशका यी स्थानमा हुने छ वर्षा,"काठमाडौं : शुक्रबार देशको पहाडी भूभागमा आंशिक बदली रही देशका बाँकी भूभागको मौसम सामान्यतया सफा रहनेछ। मौसम पूर्वानुमान महाशाखाका अनुसार देशका पहाडी भूभागको एकदुई स्थानमा हल्का वर्षाको सम्भावना रहेको छ। साथै देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। शुक्रबार राति देशको पहाडी भूभागमा आंशिक बदली रही देशको बाँकी भूभागको मौसम सामान्यतया सफा रहनेछ। कोशी, बागमती र गण्डकी प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
मुगुको छायाँनाथमा चल्यो नगरबस,मुगु : छायाँनाथ रारा नगरपालिकाले नगर बस सेवा सञ्चालनमा ल्याएको छ। नगरपालिकाले बिहीबारदेखि नगर क्षेत्रभित्र नगरबस सेवा सञ्चालन गरेको हो। पालिकाले ८४ लाखमा दुईवटा बस खरिद गरेको छ। नगरपालिका भित्रका ३४ रुट मध्ये पहिलो चरणमा सदरमुकाम गमगढीबाट आठ वटा रुटमा नगर बसले सेवा दिने नगरपालिकाले जनाएको छ। वडा नम्बर १४ बाम गाउँसम्मको २२ किलोमिटरसम्मको रुटमा बिहीबार औपचारिक रुपमा उद्घाटन गरिएको हो। नगरपालिकाको १४ वडाका ८७ बस्तीमध्ये दुई बस्तीमा सडक पुगेको छैन। अन्य सबै बस्तीमा सडक पुगेको भए पनि सर्वसाधारणले सहुलियत दरमा यातायात सेवा प्रयोग गर्न पाएका थिएनन्। गमगढीदेखि बाम गाउँसम्म भाडा जीपहरूले प्रतिव्यक्ति एकतर्फी ६ सय रुपैयाँ भाडा लिने गरेका छन्। नगर पालिकाले आफ्नो सेवामार्फत प्रतिव्यक्ति ३ सय र अपांगता भएका व्यक्ति र जेष्ठ नागरिकलाई नगरबस सञ्चालन कार्यविधि अनुसार भाडामा छुट हुने नगरपालिकाका प्रमुख प्रशासकीय अधिकृत पशुपति शाहीले जानकारी दिए । नगरपालिका नगरबस सञ्चालनमा ल्याएपछि वडा नम्बर १३ र १४ का स्थानीय खुसी भएका छन्। नगरबस सञ्चालन आउनुअघि दुईतर्फी एक हजार २ सय भाडा तिर्दै आएका थिए। अहिले ६ सय रुपैयाँमा आवतजावत गर्न पाउने भएपछि स्थानीयवासी खुसी भएका छाँयानाथ रारा नगरपालिका१४ का तिलक बुढाले बताए। नगरबस सञ्चालनमा आएको यो सडक खण्ड सदरमुकाम गमगढी र हुम्ला जोड्ने सडक हो। नगरपालिकाले सहुलियत दरमा यातायात प्रयोग गर्न पाउने वातावरण बनेको सांसद ऐनबहादुर शाहीले बताए। नगर प्रमुख विष्णुकुमार भामले आफ्नो चुनावी नारामानगरवासीको सहज यातायात पहुँचका लागि आफ्नो पाँच वर्षे कार्यकालमा चारवटा नगरबस खरिद गर्ने प्रतिबद्धताअनुसार पहिलो पटक दुई वटा बस खरिद भएको बताए।
"झापा लिग सुरु, उद्घाटन खेलमा हल्दिबारी र बिर्तामोडले अंक बाँडे","झापा : मेची रंगशाला भद्रपुरमा आजदेखि प्रथम झापा लिग फुटबल प्रतियोगिता सुरु भएको छ। अन्तरपालिका जिल्लास्तरीय लिग तथा नकआउट फुटबल प्रतियोगिताको उद्घाटन खेलमा हल्दिबारी गाउँपालिका र बिर्तामोड नगरपालिकाले अंक बाँडेका छन्। भद्रपुर झापा गोल्डकपको आयोजनामा आज भएको उद्घाटन खेलको सुरुवाती अग्रता हल्दिबारीले लिए पनि खेल बराबरी हुन पुग्यो। २२ गोलको बराबरी भएपछि हल्दिबारी र बिर्तामोडको एक एक अंक भएको छ। खेलको २८ औँ मिनेटमा हल्दिबारीका हिरण राजवंशीले गोल गर्दै टिमलाई अग्रता दिलाएका थिए। तर, ३१ औँ मिनेटमा बिर्तामोडका सुजनविक्रम लिम्बूले गोल फर्काएका थिए। त्यस्तै, खेलको ६२ औँ मिनेटमा बिर्तामोडका रोमन भुजेलले गोल गर्दै टिमलाई अग्रता दिलाएका थिए। तर, खेलको ७६ औँ मिनेटमा हल्दिबारीका कप्तान विकास जवेगूले गोल फर्काएपछि खेल बराबरी भएको थियो। आजको खेलको प्लेयर अफ दि म्याच हल्दिबारीका हिरण राजवंशी भए। उनलाई गोल्डकपका अध्यक्ष दीपेश ढकाल, झापा जिल्ला खेलकुद विकास समितिका अध्यक्ष प्रशान्त भण्डारी र सौजन्यकर्ता तीर्थराज ढकालले नगद दुई हजार र ट्रफी प्रदान गरे। फुटबलको उर्वर भूमि झापाबाट युवा खेलाडी उत्पादन गर्ने उद्देश्यले आयोजना भएको प्रतियोगसितको उद्घाटन नेपाली कांग्रेसका नेता कृष्णप्रसाद सिटौलाले गरेका थिए। कार्यक्रममा भद्रपुर नगर प्रमुख गणेश पोखरेल र मुख्य प्रायोजक ओम साई पाथीभरा हस्पिटलका अध्यक्ष दीपक पोखरेलले शुभकामना मन्तव्य राखेका थिए। प्रतियोगितामा झापाका १४ वटा पालिका र आयोजकको भद्रपुर ब्लेजर्स टिम गरी प्रतियोगितामा १५ वटा टिमले प्रतिस्पर्धा गर्ने छन्। प्रतियोगिताको विजेताले नगद ३ लाख, ट्रफी, मेडल र प्रमाणपत्र पाउनेछ भने उपविजेताले नगद २ लाख, ट्रफी, मेडल र प्रमाणपत्र प्राप्त गर्नेछ। प्रत्येक खेलको प्लेयर अफ द म्याचले नगद २ हजार रुपैयाँ पाउने छन्। प्रतियोगिताको सर्वोत्कृष्ट खेलाडीले नगद १० हजार रुपैयाँ, ट्रफी र मेडल पाउने छन्। त्यस्तै, उत्कृष्ट गोल किपर, उत्कृष्ट डिफेन्डर, उत्कृष्ट मिडफिल्डर, उत्कृष्ट फरवार्ड र उत्कृष्ट प्रशिक्षकले नगद ५ हजार रुपैयाँ, ट्रफी र मेडल प्राप्त गर्ने छन्। प्रतियोगिता सम्पन्न गर्न ८० लाख रुपैयाँ खर्चको अनुमान गरिएको छ।"
मोरङमा मोटरसाइकल ग्यारेज सञ्चालक घाँटी काटिएको अवस्थामा भेटिए,विराटनगर : मोरङको धनपालथान गाउँपालिका४ कर्सिया बजारमा मोटरसाइकल ग्यारेज सञ्चालन गरेर बसेका एक पुरुष घाँटी काटिएको अवस्थामा फेला परेका छन्। अर्तु वर्कसप नामक ग्यारेज सञ्चालन गरेर बसेका कटहरी गाउँपालिका३ का ५० वर्षीय अर्तुलाल राजवंशीलाई स्थानीयले घाँटीको अगाडिको भाग काटिएर गम्भीर घाइते भएको अवस्थामा फेला पारेका हुन्। ग्यारेजभित्रै रक्ताम्य अवस्थामा राजवंशी भेटिएपछि बिहीबार बिहान १:३० बजेतिर स्थानीयले प्रहरीलाई खबर गरेका थिए। मोरङ प्रहरीका प्रवक्ता डीएसपी रन्जनकुमार दाहालले गम्भीर अवस्थाका घाइतेलाई उपचारका लागि विराटनगरको गोल्डेन अस्पतालमा भर्ना गरिएको जानकारी दिए। उनी बोल्न सक्ने अवस्थामा छैनन्। दाहालका अनुसार यसअघिदेखि नै राजवंशी ग्यारेजमा एक्लै बस्ने गरेको खुलेको छ। उनी सुत्ने खाटनजिकैको टेबलबाट रगत लागेको हँसियाजस्तो देखिने धारिलो हतियार बरामद भएको डीएसपी दाहालले बताए। उनका अनुसार राजवंशीले त्यही धारिलो हतियारले आफ्नो घाँटी आफैंले काटेका हुन् कि अरुले नै घटना गराएभन्ने बारेमा खुल्न बाँकी छ। उपचारपश्चात उनी बोल्न सक्ने भएपछि घटनाको वास्तविकता पत्ता लाग्ने दाहालको भनाइ छ। इलाका प्रहरी कार्यालय रंगेलीका इन्सपेक्टर बुद्धिराम चौलागाईं नेतृत्वको टोलीले घटनाको अनुसन्धान गरिरहेको छ।
बल्खुमा यस्तो देखियो दुर्गा प्रसाईँ समूहको प्रदर्शन (फोटो फिचर),काठमाडौं : मेडिकल व्यवसायी दुर्गा प्रसाईँको समूहले बल्खुमा बृहत् प्रदर्शन गरेको छ। हिन्दु राष्ट्र र राजसंस्था पुनःस्थापनाको मागसहित प्रसाईँ समूहले विरोध प्रदर्शन गरेको हो। कार्यक्रममा प्रसाईँले सम्बोधन गरेलगत्तै सिंहदरवार घेर्न भन्दै हिँडेका प्रदर्शनकारीमाथि प्रहरीले अश्रुग्यास प्रहार गरेको छ। बल्खुबाट कालिमाटीतिर आउने क्रममा प्रदर्शनकारीमाथि अश्रग्यास प्रहार गरिएको हो। स्थिति नियन्त्रणमा लिन प्रहरीले पानीको फोहोरासमेत हानेको छ। स्थिति तनावग्रस्त बनेको छ।
जालपादेवीमा हजारौंले गरे पितृ उद्धारको कामना गर्दै महाद्वीप प्रज्वलन,"देवीघाट : आफ्ना दिवंगत पितृको उद्धारको कामना गर्दै नुवाकोटको देवीघाटस्थित प्रसिद्ध जालपादेवी मन्दिरमा हरिवोधनी एकादशीको अवसरमा हजारौंद्वारा महाद्वीप प्रज्वलन गरेका छन्। जालपा क्षेत्र विकास समितिका अध्यक्ष मानबहादुर डंगोलले स्थानीयावासीले आफ्नो दिवंगत पितृहरुको सम्झनामा जाल्पादेवी मन्दिरको किनारा त्रिशूली नदीमा पुगेर द्विप प्रज्वलन गरेको जानकारी दिए । एकादशी मेला भर्न नुवाकोटलगायत विभिन्न स्थानबाट आएका तीर्थालुहरु गत वर्षको तुलनामा यस वर्ष ५० प्रतिशत बढेका छन् । यसवर्षको हरिवोधनी एकादशी मेलाको अवसरमा नुवाकोटको विदुर नगरपालिका वडा नं ५ देवीघाटको जालपादेवी मन्दिरमा मात्र बधबार राती पाँचहजार भन्दा बढीले महाद्वीप प्रज्वलन र दिवंगत पितृको मोक्षको कामना गर्दै द्विप प्रज्वलन गरेका हुन्। भक्तजनले रातभर जाग्राम बसेर महाद्वीप प्रज्वलन र आज बिहान जालपा देवी मन्दिरमा दर्जनौं फूलको डोली तारेका हुन्। जालपादेवी मन्दिर हुँदै त्रिशूली नदी ३० वटा फूलको डोरी टांगिएको छ । आफ्नी दिवंगत पिताको स्मृतिमा आफू देवीघाटको जालपादेवी मन्दिरमा आएर परिवारसहित द्विप प्रज्वलन गरेको विदुर नगरपालिका ५ माझीटारका हेमन्त ओझाले बताए । उनले आफूले मानवीय धार्मिक संस्कारको भावनाले पिताको स्मृतिमा पुजापाठ गरेकोसमेत बताए । सदियौं पुरानो प्रसिद्ध जालपादेवी मन्दिरमा हरिवोधनी एकादशीका अवरसरमा आफ्ना पितृको उद्धार गर्ने उद्देश्यले महादीप प्रज्वलन गरेर हजारौंले एकादशी मेला मनाउने गरेको वेलकोटगढी नगरपालिका८ धुरपुरेका शिवप्रसाद दाहालले बताए । आफूले परिवारसहित जालपादेवीमै आएर दिवंगत पिताको स्मृतिमा बत्ति बालेकोसमेत बताए । आफूले दिवंगत आफ्नी माताको स्मृतिमा परिवारसहित आएर नुवाईधुवाई गरि जालपादेवीमा द्विप प्रज्वलन गरेको विदुर १ ढुंगेबजारका नवराज उप्रेतीले वताए । रातभर जाग्राम बसेर बालेको द्विपलाई पण्डितद्वारा मन्त्रोच्चरणसहित बिहीबार बिहान त्रिशूली नदीमा सेलाइएको उप्रेतीले वताए । आफ्ना दिवंगत पितृको मोक्षको प्रार्थना र जीवनभरी गरेका पापलाई तार्ने जनाउँदै जालपादेवी मन्दिर र खड्गभञ्याङको फिर्केप वीचमा रहेको त्रिशूली नदीमाथी जालपादेवी मन्दिरवाट दजैनौं फूलको डोली तारिने परम्परागत र आकर्षक कार्य हेर्न सर्वसाधारणको बाक्लो सहभागिता रहने गरेको छ । धार्मिक सहिष्णुता र हिन्दू धर्मको आस्थाको सम्मान गर्दै जालपादेवी मन्दिरमा पुजापाठमा सर्वसाधारण आएका हुन् । हिन्दु धर्मावलम्वीहरुले प्रत्येक वर्षको कार्तिक शुक्ल एकादशीका दिन भगवान विष्णुको पुजाअर्चना गर्दै ठुलो एकादशी मनाउने गरेका छन् । एकादशी मेलाको अवसरमा नुवाकोटको जालपादेवीको साथै तारुकाको तारकेश्वर, गेर्खुको वेत्रावति, सुन्दरादेवी, गणेशस्थान, थानसिङ, राउवेशीलगायतका स्थानमा बिहीबार एकादशीको विशेष मेला भएको छ। हरिबोधनी एकादशी अर्थात ठूलो एकादशीमा विभिन्न घाटमा विभिन्न थरीका फूलहरुलाई उनेर बनाएको तोरणलाई नदी, कुवा, तलाउ, धारामाथि टाँगिएको छ ।"
धनकुटाको निगालेमा एकै परिवारका ३ जना मृत फेला,धनकुटा : धनकुटा नगरपालिका१ निगालेमा तीन जना मृत फेला परेका छन् । संखुवासभाको चैनपुर नगरपालिका नुनढाकी घर भई हाल धनकुटा नगरपालिका १ निगालेका वर्ष ३५ का टिकाराम गुरुङ झुण्डिएको र ३६ वर्षीया श्रीमती भीमा तामाङ र छोरा वर्ष १० वर्ष आयुष गुरुङको हत्या गरिएको अवस्थामा फेला परेका हुन् । स्थानीय मानिकलाल श्रेष्ठको खाली घरमा बसी ज्याला मजदुर काम गर्दै आएका गुरुङले मादक पदार्थ सेवनको कारण घरायसी विवाद हुँदा मृतक गुरुङले घटना घटाएको हुन सक्ने प्रहरीको भनाई छ । जिल्ला प्रहरी कार्यालय धनकुटाका प्रहरी उपरीक्षक कृष्णप्रसाद कोइरालाको अनुसार घटनास्थलमा प्रहरी पुगिसकेको छ । घटनास्थल धनकुटाहिले सडक खण्ड अन्तर्गत निगालेमा रहेको छ । घटनाको अनुसन्धान भइरहेको छ । मृतक गुरुङ सुत्ने कोठामा झुण्डिएको अवस्था र उनका श्रीमती र छोरा हत्या गरिएको अवस्थामा छन् । मृतक गुरुङकी कान्छी छोरी वर्ष ६ की आसिकी गुरुङ भने छिमेकीको घरमा सुताउन लगिएकाले जिवित छन् । मृतकका आफन्त संखुवासभाबाट आउने क्रममा छन् ।
हरि बोधिनी एकादशी : तुलसी र दामोदरको विवाह गरिँदै,"काठमाडौँ : चार महिनासम्म विष्णुका भक्तले तुलसीको व्रत गरी विशेष पूजा गर्दै आएकामा आज दामोदरसँग विवाह गरिँदैछ। आषाढ शुक्ल एकादशी अर्थात् हरि शयनी एकादशीदेखि कार्तिक शुक्ल एकादशी अर्थात् हरि बोधिनी एकादशीका दिनसम्म तुलसीको विशेष पूजा आराधना गर्ने शास्त्रीय विधि छ। प्रत्येक वर्ष कार्तिक शुक्ल एकादशीका दिनमा भगवान् विष्णुको प्रतीकका रुपमा तुलसीको दामोदरसँग विवाह र विशेष पूजा गरी मनाइने हरि बोधिनी एकादशी पर्व आज मनाउन लागिएको हो। आषाढ शुक्ल एकादशी अर्थात् हरि शयनी एकादशीका दिनमा क्षीरसागरमा सुतेका विष्णु आज ब्युँझने भएकाले आजको एकादशीलाई हरिबोधिनी वा प्रवोधिनी एकादशी पनि भनिन्छ। हरिशयनी एकादशीका दिन घर घरमा रोपेर विशेष पूजा गरिएको तुलसीको मठमा गाईको गोबर र रातो माटोले पोतेर सिँगारी फूल मालाले सजाएर आज विवाह गरिन्छ। तुलसी विष्णुप्रिया भएकाले यस दिन तुलसीको दामोदरसँग विवाह गर्ने परम्परा बसेको हो। तुलसीको मठ नजिकै विष्णुको प्रतीकका रुपमा निगालाको लिङ्ग गाडेर विधिपूर्वक पूजा गरिन्छ। कार्तिक महिनाभर सबै देव देवी तुलसीमै निवास गर्छन् भन्ने धार्मिक विश्वास छ। आदिकालदेखि पूजाको परम्परा बसेको तुलसीको महिमा वैज्ञानिकरुपमा पनि लाभदायक प्रमाणित भएको छ। यसैले तुलसीको मठ हुने घरलाई तीर्थ समान मानिन्छ। तुलसीको सुगन्धले दश दिशा पवित्र हुन्छ भनिन्छ। तुलसीको पूजा गरिएको घरमा यमदूत पनि पस्दैनन् भन्ने आस्थाका कारण हिन्दू धर्मावलम्बीले घरमा तुलसीको मठ बनाउँछन्। तुलसीको महत्व तुलसीको पात, डाँठ, वा फूलको रस रुघाखोकी र औलो लगायत रोगका लागि औषधि हुन्छ। यो रस शरीरमा लगाएर सुतेमा लामखुट्टेले टोक्दैन। तुलसीको मठ भएको स्थल वरपर विषालु सर्प पनि आउँदैन। मठको वरपर वहने हावाले विषालु कीटाणुलाई नष्ट गर्दछ। शरद ऋतुभर सबै प्राणीका लागि तुलसीलाई महा औषधि मानिन्छ। तुलसीबाट बनेको चिया मानव शरीरमा रोग प्रतिरोधी क्षमता वृद्धि गर्न उपयुक्त मानिन्छ। कोरोनालगायत भाइरसबाट बच्न तुलसीको चिया नियमित सेवन गर्नाले लाभ मिल्ने आयुर्वेदका चिकित्सक नरदेवी आयुर्वेद अस्पतालका प्रमुख डा श्यामबाबु यादव बताउँछन्। कार्तिक महिनामा तुलसीको माला लगाउँदा र एक लाख तुलसी पत्र विष्णुलाई अर्पण गर्दा मनोकांक्षा पूरा हुन्छ भन्ने विश्वास छ। गरुड पुराणमा उल्लेख भए अनुसार यस महिनामा एउटा तुलसी पत्र भगवान् विष्णुलाई अर्पण गर्दा १० हजार गाई दान गरे बराबरको फल मिल्दछ। आजका दिन भगवान् विष्णुको मूर्तिलाई रथमा राखी यात्रा गराउने प्रचलन पनि छ। रात्रिमा गोविन्द उठ्नुस् तपाईँ सुते जगत् सुत्छ, तपार्इँ उठे जगत् उठ्छ भन्दै शङ्ख, घन्ट र ढोल बजाएर विष्णुलाई जगाउने गरिन्छ। यसको प्रतीकका रुपमा मानवका पाँच ज्ञानेन्द्रिय र पाँच कर्मेन्द्रिय एवम् मन गरी एघार वटालाई जित्न उपयोग गरिने शास्त्रीय मान्यता रहेको धर्मशास्त्रविद् प्रा डा रामचन्द्र गौतम बताउँछन्। किसानले उखुको बोट मठमा गाड्छन्। आजको दिन अन्न खान नहुने भएकाले सखरखन्ड, पिँडालु र वनतरुल उसिनेर फलाहार गरिन्छ। यसरी व्रत गरेमा पापको नाश भई पुण्य वृद्धि हुने र मोक्ष प्राप्ति हुन्छ भन्ने धार्मिक विश्वास छ। ठूलो एकादशी पनि भनिने आजको एकादशी व्रतले हजार अश्वमेध यज्ञ तथा राजसूय यज्ञ गरे बराबरको फल पाइने शास्त्रीय मान्यता छ। कार्तिक महिनामा भगवान् विष्णुलाई भक्तिपूर्वक सम्झी गरिएको स्नान, दान, जप र होमले फल पाइने एवम् सय जन्मका पापबाट मुक्ति मिल्ने प्रसङ्ग विभिन्न ग्रन्थमा वर्णन गरिएको नेपाल पञ्चाङ्ग निर्णायक विकास समितिका सदस्य एवं धर्मशास्त्रविद् प्रा डा देवमणि भट्टराई बताउँछन्। आषाढ शुक्ल एकादशीदेखि कार्तिक शुक्ल एकादशीसम्मका चार महिना विष्णु क्षीर सागरमा सुतेकाले विवाह, ब्रतवन्ध जस्ता माङ्गलिक कार्य नगरिने परम्परा छ। यस समयमा खोला, नदी नालामा बाढी पहिरो आउने र सर्पजस्ता जीवको भयका कारण यात्रा नगर्नु शुभ मानिन्छ। आजका दिन काठमाडौँ उपत्यकाका चार नारायण, भक्तपुरको चाँगुनारायण, ललितपुरको विशङ्खुनारायण, काठमाडौँका शेष नारायण र इचँगुनारायण स्थानमा विशेष मेला लाग्दछ। यहाँ जान नसक्नेले काठमाडौँको उत्तरी भेगमा रहेका बूढानीलकण्ठ नारायणस्थानको दर्शन गर्दा चार नारायणको दर्शन र पूजा गरे बराबरको फल पाइने विश्वास गरिन्छ। आजै देशभरका नारायण मन्दिरमा विशेष पूजा गरी यो पर्व मनाइन्छ। वर्षमा एक दिनअर्थात् आजका दिन यी चार नारायण मन्दिरमा धेरै दर्शनार्थीले पूजा आराधना गर्न आउने गरेकाले चारै मन्दिरमा विशेष व्यवस्था गरिएको जनाइएको छ।  रासस"
"सिरहामा मोटरसाइकल दुर्घटना : तीन जनाको मृत्यु, एक घाइते","सिरहा : सिरहामा दुई मोटरसाइकल एक आपसमा ठोक्किँदा तीन जनाको मृत्यु र एक घाइते भएका छन्। सिराहा नगरपालिका१९ सन्हैठास्थित नयाँ चोकमा दुई मोटरसाइकल एक आपसमा ठोक्किँदा तीन जनाको मृत्यु भएको प्रहरीले जनाएको छ। बुधबार राति पूर्वबाट पश्चिमतर्फ आउँदै गरेको स २ प ४५३१ नम्बरको मोटरसाइकल र पश्चिमबाट पूर्वतर्फ जाँदै गरेको प्रदेश २०१००१ प १८५० नम्बरको मोटरसाइकल एक आपसमा ठोक्किँदा दुवै मोटरसाइकलका चालकसहित तीन जनाको मृत्यु भएको प्रहरीले जनाएको छ। मृत्यु हुनेमा सिरहाको अर्नामा गाउँपालिका५ का २७ वर्षीय दिनेशकुमार यादव, ३२ वर्षीय रामवृक्ष यादव र १९ वर्षीय मुकेशकुमार सिंह रहेको जिल्ला प्रहरी कार्यालय सिराहाले बताएको छ। घाइतेहरुको उपचारको क्रममा प्रादेशिक अस्पताल सिराहामा मृत्यु भएको हो। दुर्घटनामा घाइते भएका १५ वर्षीय युवराज कुमार यादवलाई थप उपचारका लागि विराटनगर पठाएको छ।"
"प्रहरी र प्रदर्शनकारीबीच झडप, बल्खुको अवस्था तनावग्रस्त",काठमाडौं : बल्खुको स्थिति तनावग्रस्त बनेको छ। मेडिकल व्यवसायी दुर्गा प्रसाईं समूहले प्रहरीको घेराबन्दी तोड्न खोजेपछि स्थिति तनावग्रस्त बनेको हो। सो क्रममा प्रहरीले लाठीचार्जसमेत गरेको छ भने प्रदर्शनकारीले ढुंगा हानाहान गरेका छन्। प्रदर्शनकारीलाई नियन्त्रणमा लिन प्रहरीले अश्रुग्यास प्रहार गरेको छ।
युवा संघ र दुर्गा प्रसाईं समूहको प्रदर्शनले सर्वसाधारणलाई सास्ती,काठमाडौं : एमालेको भातृसंगठन युवा संघ र मेडिकल व्यवसायी दुर्गा प्रसाईं समूहको शक्ति प्रदर्शनका कारण सर्वसाधारणले सास्ती भोग्नुपरेको छ। तिनकुने र बल्खु क्षेत्रमा शक्ति प्रदर्शन गरेपछि लामो तथा छोटो दूरीमा हिँडेका सर्वसाधारणको अवस्था सास्ती भोग्नुपरेको हो। शक्ति प्रदर्शनका कारण ट्राफिक अस्तव्यस्त भएपछि सर्वसाधारणहरू पैदल हिँड्न बाध्य भएका थिए। प्रदर्शनकारीहरूले फुटपाथमै मोटरसाइकल र गाडी पार्किङ गरेपछि पैदल यात्रुलाई समेत सास्ती भोग्नुपरेको थियो। युवा संघले तिनकुनेगैह्रीगाउँको बीच सडकमै आमसभा गरेको थियो भने प्रसाईं समूहले बल्खु चोकमै आमसभा गर्दा सर्वसाधारणले सास्ती भोगेका हुन्। युवा संघले सरकारको बेथितिविरुद्ध आन्दोलन गरेको हो भने प्रसाईं समूहले हिन्दु राष्ट्र र राजसंस्था पुनःस्थापनाको मागसहित प्रदर्शन गरेको हो। तस्बिर : सुनिता डंगोल
स्याङ्जामा १ लाख ७० हजार किलो आलु रोपियो,"स्याङ्जा : स्याङ्जामा १ लाख ७० हजार किलो आलु रोपिएको छ। कृषि ज्ञान केन्द्रको समुदाय स्तरमा प्रशोधन योग्य आलु प्रवर्द्धन कार्यक्रम अन्तर्गत आठवटा स्थानीय तहमा १७ सय रोपनीमा आलु रोपिएको हो। जिल्लाका ३५ वटा समूहसहकारीमार्फत १ सय ७० मेट्रिक टन आलु लगाइएको कृषि ज्ञान केन्द्रका वरिष्ठ कृषि अधिकृत विनोद हमालले जानकारी दिए। व्यावसायिक आलु खेतीमार्फत किसानलाई औद्योगीकरण गर्ने उद्देश्यसहित आलुबाट चिप्स, फ्रेन्च फ्राई लगायतका आलुका परिकार बनाई आर्थिकोपार्जन गर्नु हो। पुतलीबजार, भीरकोट, वालिङ्, गल्याङ्, चापाकोट नगरपालिका र फेदिखोला, अर्जुनचौपारी, बिरुवा गाउँपालिकामा न्यूनतम ३० रोपनीदेखि ५ सय ५४ रोपनीसम्ममा आलु खेती गरेका छन्।"
बल्खुमा राष्ट्रिय युवा संघ र दुर्गा प्रसाई समूहबीच ढुंगा हानाहान,"काठमाडौं : काठमाडौंको बल्खुमा राष्ट्रिय युवा संघ र दुर्गा प्रसाई समूहबीच झडप भएको छ। सरकारविरुद्ध प्रदर्शनमा उत्रिएका दुवै समूहबीच आज दिउँसो झडप भएको हो। तीनकुन आउनेक्रममा युवा संघका कार्यकर्ता मोटरसाइकल र्याली गर्दै बल्खु पुगेपछि दुर्गा प्रसाईं समूह र युवा संघ कार्यकर्ताबीच ढुंगा हानाहान भएको हो। प्रहरी उक्त स्थानमा पुगे लगत्तै स्थिति नियन्त्रणमा आएको छ। भ्रष्टाचार, महंगी, अनियमितता र राज्यको अराजकताविरुद्ध र गणतन्त्रको पक्षमा काठमाडौंमा जनप्रदर्शन गरेको युवा संघ नेपालले जनाएको छ। प्रसाईँ समूहले हिन्दुत्व र राजसंस्था पुनःस्थापनाका पक्षमा नाराबाजी गरेका छन्। आज युवा संघले तीनकुने र प्रसाई नेतृत्वको राष्ट्र, राष्ट्रियता, धर्म, संस्कृति र नागरिक बचाउ अभियानको नाममा बल्खुमा प्रदर्शन भएको हो।"
आगलागीबाट घाइते भएका थप एक जनाको मृत्यु,"विराटनगर : मोरङको उर्लाबारी नगरपालिका७ बरगाछीमा लक्ष्मी पूजाको राति आगलागी हुँदा घाइते भएकामध्ये थप एक जनाको मृत्यु भएको छ। आगलागीमा परेर गम्भीर घाइते भएका उर्लाबारी७ का ४९ वर्षीय हेमकुमार दाहालको मृत्यु भएको हो। अनुहार, घाँटी, छात्ती, दुवै हात र खुट्टा जलेर घाइते भएका उनको उपचारका क्रममा काठमाडौंस्थित कीर्तिपुर वर्न अस्पतालमा बुधबार राति १०:३५ बजेतिर मृत्यु भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। दाहालको शव अस्पतालमै राखिएको छ। योसँगै उर्लाबारी आगलागीमा परेर मृत्यु हुनेको संख्या २ पुगेको छ। घाइतेमध्ये उर्लाबारी७ का ४३ वर्षीय तपन पण्डितको उपचारका क्रममा गत मंगलबार बिहान कीर्तिपुर वर्न अस्पतालमै मृत्यु भएको थियो। प्रहरीका अनुसार दीपक कार्कीले घरमै सञ्चालन गरेको स्नेहा सुनचाँदी पसलबाट लक्ष्मी पूजाको राति १०:३० बजेतिर अचानक आगलागी सुरु भएको थियो। आगो निभाउन गएका ४ प्रहरी र २४ स्थानीय गरेर २८ जना घाइते भएका थिए। हाल २६ जना उपचाररत छन्। गम्भीर अवस्थाका ७ जनाको कीर्तिपुर वर्न अस्पतालको आईसीयूमा उपचार भइरहेको प्रहरीले जनाएको छ। कार्कीको घरमा सुनचाँदी पसलसहित भायनेटको कार्यालय र नजिकै फर्निचर पसल पनि थियो। सुनचाँदी पसल तथा भायनेटको कार्यालयमा पूर्ण रूपमा र फर्निचरमा आंशिक क्षति भएको प्रहरीले जनाएको छ। प्रहरीका अनुसार आगलागीबाट ३ करोड ४१ लाखको क्षति भएको थियो। आगलागीपछि घरभित्र पार्किङ गरेर राखेको बा ०१०२५ च ६८४६ नम्बरको कार विष्फोट भएको थियो। आगलागी नियन्त्रणमा लिने क्रममा अचानक कार विष्फोट भएको हो। कार र ग्यास शिलिण्डर विष्फोट हुँदा आगो निभाउन खटिएकाहरु घाइते भएका थिए। आगलागीको कारण अझैसम्म खुल्न सकेको छैन। इलाका प्रहरी कार्यालय उर्लाबारीका इन्सपेक्टर देवेन्द्र दास नेतृत्वको टोलीले घटनाको अनुसन्धान गरिरहेको छ।"
"सिंहदरबार घेर्न हिँडेका दुर्गा प्रसाईँ समूहमाथि अश्रुग्यास प्रहार, स्थिति तनावग्रस्त",काठमाडौं : मेडिकल व्यवसायी दुर्गा प्रसाईँको प्रदर्शनमा प्रहरीले अश्रुग्यास प्रहार गरेको छ। बल्खुमा आयोजित कार्यक्रममा प्रसाईँले सम्बोधन गरेलगत्तै सिंहदरबार घेर्न भन्दै हिँडेका प्रदर्शनकारीमाथि प्रहरीले अश्रुग्यास प्रहार गरेको हो। सम्बोधनका क्रममा प्रसाईँले सिंहदरबार घेर्न सहर पस्ने उद्घोष गरेका थिए। बल्खुबाट कालिमाटीतिर आउने क्रममा प्रदर्शनकारीमाथि अश्रग्यास प्रहार गरिएको हो। स्थिति नियन्त्रणमा लिन प्रहरीले पानीको फोहोरासमेत हानेको छ। प्रदर्शनकारीले प्रहरीमा ढुंगा प्रहार गरेपछि स्थिति तनावग्रस्त बनेको छ। प्रहरीले स्थिति नियन्त्रण लिने प्रयास गरिरहेको छ।
विराटनगरबाट ठूलो परिमाणमा गाँजा बरामद,"विराटनगर : विराटनगरबाट बिहीबार बिहान ठूलो परिमाणमा लागूऔषध गाँजा बरामद भएको छ। विराटनगर महानगरपालिका१८ स्थित खेतमा लुकाएर राखेको अवस्थामा १ सय ९६ किलोग्राम गाँजा प्रहरीले बिहान ३ बजेतिर बरामद गरेको हो। इलाका प्रहरी कार्यालय बुधनगरबाट प्रहरी वरिष्ठ नायव निरीक्षक विजय बस्नेतको नेतृत्वमा खटिएको टोलीले गाँजा बरामद गरेको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार प्लाष्टिकको झोलामा पोको पारी खेतमा परालभित्र लुकाएर राखेको अवस्थामा गाँजा बरामद भएको हो। विशेष सुराकीका आधारमा प्रहरीले गाँजा बरामद गरे पनि यसको ओसारपसार र भण्डारणमा संलग्न भने फेला परेनन्। गाँजा कसले ल्याएको हो भन्ने खुल्न बाँकी रहेको डीएसपी दाहालले बताए। उनका अनुसार बरामद गरिएको गाँजा इलाका प्रहरी कार्यालय रानीमा ल्याएर राखिएको छ। रानीका इन्सपेक्टर सन्दीप बेलबासे नेतृत्वको टोलीले थप अनुसन्धान अघि बढाएर गाँजाको कारोबार एवं ओसारपसारमा संलग्नको खोजी तीव्र पारेको जानकारी दाहालले दिए। अवैध धन्दामा संलग्नले भारत कटाउनका लागि खेतमा भण्डारण गरेर गाँजा राखेको हुनसक्ने प्रहरीको अनुमान छ। धनकुटा, भोजपुरलगायतका पहाडी जिल्लामा उत्पादन हुने लागूऔषध गाँजा सुरक्षाकर्मीलाई छलेर अवैध हिसाबले भण्डारण गर्दै भारततर्फ कटाउने गरिएको छ। माग र मूल्य उच्च रहेका कारण तस्करीमा संलग्नले गाँजा भारततर्फ लैजाने गरेको प्रहरी अधिकारीहरु बताउँछन्।"
आगलागीमा मृत्यु हुनेको संख्या ३ पुग्यो,"विराटनगर : मोरङको उर्लाबारी नगरपालिका७ बरगाछीमा भएको आगलागीमा परेर मृत्यु हुनेको संख्या ३ पुगेको छ। कात्तिक २६ गते लक्ष्मी पूजाको राति आगलागी हुँदा घाइते भएकामध्ये उर्लाबारी७ का ४९ वर्षीय हेमकुमार दाहाल र ४२ वर्षीय कुमार तामाङको मृत्यु भएको छ। दाहालको बुधबार राति १०:३५ बजेतिर र तामाङको बिहीबार बिहान ६:२५ बजेतिर मृत्यु भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार अनुहार, घाँटी, छात्ती, दुवै हात र खुट्टा जलेर गम्भीर घाइते भएका दुवै जनाको उपचारका क्रममा काठमाडौंस्थित कीर्तिपुर वर्न अस्पतालमा मृत्यु भएको हो। दाहाल र तामाङसगै उर्लाबारीको आगलागीमा परेर मृत्यु हुनेको संख्या ३ पुगेको छ। घाइतेमध्ये उर्लाबारी७ का ४३ वर्षीय तपन पण्डितको गत मंगलबार बिहान कीर्तिपुर वर्न अस्पतालमै मृत्यु भएको थियो। प्रहरीका अनुसार दीपक कार्कीले घरमै सञ्चालन गरेको स्नेहा सुनचाँदी पसलबाट लक्ष्मी पूजाको राति १०:३० बजेतिर अचानक आगलागी सुरु भएको थियो। आगो निभाउन गएका ४ प्रहरी र २४ स्थानीय गरेर २८ जना घाइते भएका थिए। हाल २५ जना उपचाररत छन्। गम्भीर अवस्थाका ६ जनाको हाल कीर्तिपुर वर्न अस्पतालको आईसीयूमा उपचार भइरहेको प्रहरीले जनाएको छ। कार्कीको घरमा सुनचाँदी पसलसहित भायनेटको कार्यालय र नजिकै फर्निचर पसल पनि थियो। सुनचाँदी पसल तथा भायनेटको कार्यालयमा पूर्ण रूपमा र फर्निचरमा आंशिक क्षति भएको प्रहरीले जनाएको छ। प्रहरीका अनुसार आगलागीबाट ३ करोड ४१ लाखको क्षति भएको थियो। आगलागीपछि घरभित्र पार्किङ गरेर राखेको बा ०१०२५ च ६८४६ नम्बरको कार र ग्यास शिलिन्डर विष्फोट भएको थियो। आगलागी नियन्त्रणमा लिने क्रममा अचानक विष्फोट हुँदा आगो निभाउन खटिएकाहरु घाइते भएका थिए। आगलागीको कारण अझैसम्म खुल्न सकेको छैन। इलाका प्रहरी कार्यालय उर्लाबारीका इन्सपेक्टर देवेन्द्र दास नेतृत्वको टोलीले घटनाको अनुसन्धान गरिरहेको छ।"
सिन्धुलीमा छोराले गरे बुवाको हत्या,"सिन्धुली : सिन्धुलीमा आफ्नै छोराले बुवाको हत्या गरेका छन्। हरिहरपुरगढी गाउँपालिका १ शिखरडाँडाका वर्ष ३२ का दावा घिसिङले आफ्नै ७२ वर्षीय बुवा बुद्धिमान घिसिङको हत्या गरेका हुन्। जिल्ला प्रहरी कार्यालय सिन्धुलीका प्रहरी नायव उपरीक्षक तथा प्रवक्ता चिरन्जीवी दाहालका अनुसार दावाले फलामको रडले टाउको हिर्काउँदा बुद्धिमानको घटनास्थलमै मृत्यु भएको हो। बुधबार राति करिब पौने ९ बजे उक्त घटना घएको हो। घरायसी विवादमा दावाले आफ्नै बृद्ध बुवाको टाउकोमा फलामको रड प्रहार गरेर हत्या गरेको पाइएको छ, दाहालले भने। प्रहरीले घटनास्थलको अनुगमन गरी मृतक बुद्धिमानका शव पोष्टमार्टमका लागि प्राथमिक स्वास्थ्य केन्द्र कपिलाकोटमा ल्याइएको छ। घटनापछि छोरा दावा फरार छन्। उनको खोजि कार्य भइरहेको प्रहरीले जनाएको छ।"
रणभूमि बन्यो बल्खु (फोटो फिचर),"काठमाडौं : काठमाडौंको बल्खुमा प्रदर्शन गर्ने दुर्गा प्रसाईं समूह र प्रहरीबीच झडप भएको छ। प्रदर्शनकारी प्रहरीको घेरा तोडेर कालीमाटीतर्फ जान खोजेपछि प्रहरीले हस्तक्षेप गरेको थियो। सो क्रममा प्रहरीले पानीको फोहरा, आधादर्जन बढी अश्रुग्यास प्रहार गरेको थियो भने प्रदर्शनकारीले ढुंगा प्रहार गरेका थिए। झडपका क्रममा केही प्रहरी र प्रदर्शनकारी घाइते भएका छन्। दुर्गा प्रसाईं समूह भने आफूहरूको शान्तिपूर्ण आन्दोलनमा घुसपैठ भएको आरोप लगाएका छन्।"
उपत्यकाको सुरक्षा व्यवस्थामा कडाइ,"काठमाडौं : नेपाल प्रहरीका आईजीपी बसन्त कुँवरले सुरक्षा व्यवस्था चुस्त दुरुस्त बनाउन कानुनबमोजिम बल प्रयोगको सिद्धान्त अवलम्बन गनुपर्नेमा जोड दिएका छन्। मंसिर ७ मा हुने भनिएको प्रदर्शनको सुरक्षा व्यवस्थापनमा खटिने प्रहरी कर्मचारीलार्ई संयमित हुन उनले निर्देशन दिएका हुन्। बुधबार प्रहरी प्रधान कार्यालयको एक कार्यक्रममा बोल्दै उनले सुरक्षा चुनौतीको सामना गर्न तयार पारिएको सुरक्षा योजना तथा नीतिको प्रभावकारी रूपमा कार्यान्वयन गर्न पनि निर्देशन दिएका छन्। आवश्यकताअनुसार अन्य सुरक्षा निकायसँग आपसी समन्वय र सहकार्य गर्नुपर्नेमा उनको जोड छ। आईजीपी कुँवरले कार्यसम्पादनका सिलसिलामा आउन सक्ने सुरक्षा चुनौतीको सामना गर्न तयारी अवस्थामा रहन आग्रह गरे। साथै, उनले प्रहरी कर्मचारीहरूले आफ्नो विवेकको उचित प्रयोग गर्दै धैर्य र संयमित भएर सुरक्षा व्यवस्थापनलार्ई प्रभावकारी बनाउनुपर्नेमा जोड दिए। आज बिहीबार हुन लागेको उपत्यका केन्द्रित प्रदर्शनको सुरक्षाका लागि उपत्यकाको सुरक्षा व्यवस्थामा कडाइ गरिएको छ। उपत्यकाका तिनवटै जिल्लाका चोकचोक र गल्ली तथा सडकहरूमा सुरक्षा फोर्सको परिचालन गरिएको छ। अप्रिय घटना नहोस भनेर प्रहरीले सिभिल ड्रेसमासमेत प्रहरी परिचालन गरेको छ। सशस्त्र प्रहरी बल र राष्ट्रिय अनुसन्धान विभागका कर्मचारी पनि फिल्ममा खटिएका छन्। मंसिर ७ गते मेडिकल व्यवसायी दुर्गा प्रसाई समूहले बल्खुमा प्रदर्शन गर्दैछन्। उनको प्रदर्शनमा राजावादी समूहले पनि साथ दिएका छन्। यस्तै नेकपा एमाले निकट युवा संघले तीनकुनेमा प्रदर्शन गर्दैछन्। उपत्यका प्रहरी कार्यालय रानीपोखरीका प्रवक्ता दिनेशराज मैनालीका अनुसार प्रदर्शनको सुरक्षाका लागि उपत्यका प्रहरी कार्यालयले एकीकृत सुरक्षा योजना बनाएर लागू गरेको छ। प्रदर्शनको सुरक्षा व्यवस्थापनका लागि करिब ७ हजार सुरक्षाकर्मी परिचालन गर्ने गरी सुरक्षा योजना तयार भएको छ। प्रदर्शन निगरानीका लागि तीनवटै जिल्लामा सशस्त्र प्रहरीका सवै युनिट, नेपाल प्रहरीका सवै कार्यालय, परिसर र वृत तथा राष्ट्रिय अनुसन्धानका कर्मचारी पनि तयारी अवस्थामा छन्। प्रवक्ता मैनाली भन्छन्, प्रदर्शनको अवस्था र आवश्यकता अनुसार खटिन र खटाउनका लागि सबै सुरक्षा फोर्स तयारी अवस्थामा छन्। उपत्यकाको ट्राफिक व्यवस्थापनका लागि सवै ट्राफिक कार्यालयका प्रहरी तयारी अवश्थामा छन्। आवश्यक मात्रामा परिचालित भइसकेका पनि छन्। सिभिल ड्रेसमा समेत प्रहरी परिचालन हुनेछन्। उपत्यका प्रहरी कार्यालयका डीआईजी लालमणि आर्चायको नेतृत्वमा कमाण्ड सेन्टर निर्माण गरिएको छ। प्रवक्ता मैनाली भन्छन्, प्रदर्शनमा मुठभेड हुन नदिन र सुरक्षा व्यवस्था चुस्त राख्नका लागि हामी तयारी अवस्थामै छौं। सुरक्षा निकायलार्ई हाई अलर्टमा राखिएको छ। कमाण्ड सेन्टरमा सशस्त्र प्रहरी बलका एसएसपी प्रकाश थापा, राष्ट्रिय अनुसन्धान विभागका अनुसन्धान निर्देशक प्रदेश सिंह हमाल र नेपाली सेनाका कर्णेलसहितको संयुक्त टिम गठन गरिएको छ। आवश्यक पर्दा चारवटै सुरक्षा निकायले सहकार्य गर्ने गरी कमाण्ड सेन्टर तयारी अवस्थामा छ।"
श्रीमतीलाई कुटपिट गरी हत्या गरेपछि श्रीमानले गरे आत्महत्या,"झापा : श्रीमतीलाई कुटपिट गरी हत्या गरेपछि श्रीमानले सुसाइड नोट लेखेर आत्महत्या गरेका छन्। झापाको साबिक पृथ्वीनगर गाविस हाल भद्रपुर नगरपालिका१ चमेली बस्ती निवासी ३६ वर्षीय सुभाष लिम्बुले आफ्नै श्रीमती ३५ वर्षीया जुनिता लिम्बुलाई कुटपिट गरी हत्या गरेका छन्। श्रीमतीको हत्यापछि सुभाषले श्रीमतीको फोटो र सुसाइड नोट लेखेर घर नजिकैको रुखमा झुन्डिएर आत्महत्या गरेको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। घटना आज बिहानको हो। श्रीमतीको फोटो र सुसाइड नोट सुभाष झुन्डिएकै ठाउँमा फेला परेको छ। स्थानीयले आज बिहान सुभाष रुखमा झुन्डिएको देखेपछि तत्काल सीमा प्रहरी चौकी पृथ्वीनगरलाई खबर गरेका थिए। घटनास्थलमा प्रहरी टोली पुग्दा सुभाषसँगै उनको श्रीमती जुनिता घरभित्र मृत अवस्थामा फेला परेको डीएसपी रिजालले बताए। घटनाको प्रारम्भिक प्रहरी अनुसन्धान अनुसार श्रीमान्श्रीमतीबीच गएराति घरायसी झगडासँगै कुटपिट समेत भएको थियो। सुभाषको दाजुले गएराति १२ बजेसम्म उनीहरूको झगडा मिलाएर घर फर्किएका थिए। त्यसपछि पुनः उनीहरुबीच झगडा भएको रहेछ, डीएसपी रिजालले भने, झगडाकै निहुँमा श्रीमानले आवेश आएर श्रीमतीको हत्या गरेको देखिन्छ। श्रीमानको कुटपिटबाटै श्रीमतीको मृत्यु भएको उनको भनाई छ। उनीहरूको तीन जना छोराछोरी रहेका छन्। जिल्ला प्रहरी कार्यालय झापाका एसपी दुर्गाराज रेग्मीसहितको टोली घटनास्थल पुगेर कानुनी प्रक्रिया पूरा गरी दुवै शवलाई पोस्टमार्टमका लागि प्रादेशिक अस्पताल भद्रपुर पठाइसकेको जनाइएको छ।"

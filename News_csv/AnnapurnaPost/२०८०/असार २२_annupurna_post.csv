शीर्षक,विवरण
"भ्रष्टाचारको हद छैन, हदम्याद किन ?","राज्यको सम्पत्ति हिनामिना र भ्रष्टाचारमा पनि हदम्यादको व्यवस्था हुने गरेको छ, तर त्यसैको दुरुपयोग वा अपव्याख्या गरी भ्रष्टाचारीहरूले उन्मुक्ति पाउने गरेका छन्। न्यायका लागि निवेदन वा मुद्दाका लागि निश्चित समयावधि दिने कानुनी व्यवस्था संसारभरिकै चलन हो। त्यसलाई कानुनी भाषामा हदम्याद भनिन्छ। जघन्य र गम्भीर प्रकृतिका आपराधिक घटनामा भने हदम्याद नलाग्ने व्यवस्था हुन्छ। राज्यको सम्पत्ति हिनामिना र भ्रष्टाचारमा पनि हदम्यादको व्यवस्था हुने गरेको छ, तर त्यसैको दुरुपयोग वा अपव्याख्या गरी भ्रष्टाचारीहरूले उन्मुक्ति पाउने गरेका छन्। त्यसैको एउटा उदाहरण ललिता निवास जग्गा प्रकरण हो। सरकारी स्वामित्व जग्गा व्यक्तिको नाममा सारेर गरिएको आपराधिक कार्यमा न्यायपालिकाले समेत हदम्यादसम्बन्धी कानुनी व्यवस्थाकै बहानामा उन्मुक्ति दिनु न्यायभन्दा कानुन माथि बनाइनु हो। जब कि कानुन न्यायका लागि हो, अन्याय र उन्मुक्तिका लागि होइन। ललिता निवास प्रकरणमा दोषी ठहर टीकाराम घिमिरेलगायत १७ जनालाई सर्वोच्च अदालतले पक्राउ नगर्न दिएको एक वर्षअघिको अन्तरिम आदेशभित्रको कारण उही हदम्याद नाघेको देखाइएको थियो। नाबालिकामाथि भएका यौनहिंसा र बलात्कारलगायत घटनामा हदम्याद नराख्न भइरहेको बहसबीच भ्रष्टाचारलगायत गम्भीर प्रकृतिका मुद्दामा हदम्याद राखिनुलाई कानुनका जानकारहरू नै बदनियत मान्छन्। उनीहरूकै भनाइमा त्यो भनेको भ्रष्टाचारीलाई उन्मुक्ति दिने छिद्र राखिदिनु हो। नेपालको सबैभन्दा असाध्य रोग नै भ्रष्टाचार हो। जसको कुनै हदै छैन। भ्रष्टाचार बेहद छ। अनि भ्रष्टाचारका मुद्दामा चाहिँ हदम्यादको व्यवस्था किन गरिएको हो ? उदेकलाग्दो छ। भ्रष्टाचार निवारण ऐन, २०५९ लाई संशोधन गर्न बनेको विधेयकमा भ्रष्टाचारजन्य कसुरमा पाँच वर्षको हदम्याद राखिएको छ। अख्तियार दुरुपयोग अनुसन्धान आयोग ऐन, २०४८ लाई संशोधन गर्न बनेको विधेयकमा भ्रष्टाचारजन्य कसुरमा त्यस्तो कसुर थाहा पाएको मितिले पाँच वर्षभित्र मुद्दा चलाउनुपर्ने भन्ने छ। यस्ता हदम्यादले भ्रष्टाचार नियन्त्रणमा होइन, मलजल गर्न, ढाकछोप गर्न र उन्मुक्ति दिन नै मद्दत गर्छ। ललिता निवास प्रकरणमात्रै होइन, थुप्रै यस्ता भ्रष्टाचारका काण्डहरूमा हदम्यादकै तगारोले न्याय मरिरहेको छ। तसर्थ अब बन्ने कानुनमा हदम्यादमाथि विचार गर्न जरुरी छ। हदम्यादको अपव्याख्याकै कारण जसरी भ्रष्टाचारीहरूलाई उन्मुक्ति मिलिरहेको छ, त्यस कारणले पनि हदम्यादको व्यवस्था हटाउनु मनासिब हुन्छ।"
"एसईईको नतिजामा सुधार, जीपीएमा देखिए विद्यार्थी अब्बल","काठमाडौं : शैक्षिक वर्ष २०७९ माध्यमिक शिक्षा परीक्षा (एसईई)को नतिजा स्तरीकृत अंक (जीपीए)को हिसाबमा विगतको भन्दा अब्बल देखिएको छ। राष्ट्रिय परीक्षा बोर्डले बिहीबार सार्वजनिक गरेको एसईई नतिजाअनुसार २२ हजार ४ सय ७५ जना विद्यार्थीले सर्वोत्तम अर्थात् ३६० देखि ४० जीपीए ल्याउन सफल भएका छन्। यसपटक कुल विद्यार्थी संख्या ४ लाख ८४ हजार ९ सय ९३ जना विद्यार्थीमध्ये ४६३ प्रतिशतले उक्त जीपीए ल्याउन सफल भएका हुन्। जबकि गत वर्ष कुल संख्यामध्ये १९४ प्रतिशतले उक्त जीपीए ल्याउन सफल भएका थिए। यसैगरी माथिल्लो जीपीए ३२० देखि ३६० सम्म ५५ हजार ६९ जनाले प्राप्त गरेका छन्। यो कुल संख्याको ११३६ प्रतिशत छ। यो संख्या २०७८ को नतिजामा कुल संख्याको ८४० प्रतिशत थियो। यसपछि २८० देखि ३२० सम्म जीपीए ल्याउने विद्यार्थी संख्या ७२ हजार ३ सय ६२ छन्। यो कुल संख्याको १४९२ प्रतिशत हो। सो जीपीए गत वर्षकै हाराहारीमा छ। गत वर्ष कुल विद्यार्थीको १४१० ले सोही आधारमा स्तरीकृत अंक ल्याएका थिए। ०८ देखि १२ सम्म जीपीए ल्याउने २ हजार २ सय विद्यार्थी छन्। यस्तै, ३८ हजार ७ सय ७० विद्यार्थीले १२ देखि १६ सम्म जीपीए ल्याएका छन्। १६ देखि २ सम्म जीपीए ल्याउने ८८ हजार ४ सय ४७, २ देखि २४ सम्म जीपीए ल्याउने विद्यार्थी संख्या १ लाख २ हजार २ सय ९३ जना छन्। यसैगरी २४० देखि २८० सम्म जीपीए ल्याउने विद्यार्थी संख्या ८९ हजार ३ सय ३१ जना छन्। यो कुल संख्याको १८४२ प्रतिशत हो। यस्तै क्रमशः १ लाख २ हजार २ सय ९३ जनाले २ देखि २४० जीपीए ल्याउन सफल भएका छन्। यो कुल संख्याको २१०९ प्रतिशत हो। सबैभन्दा बढी विद्यार्थीले सन्तोषजनक अर्थात् सी प्लस ल्याएका छन्। यस्तै, ८८ हजार ४ सय ४७ जनाले १६० देखि २ जीपीए अर्थात् सी ग्रेड (एसेप्टेवल) प्राप्त गरेका छन्। यो कुल संख्याको १८२४ प्रतिशत हो। यस्तै, ३८ हजार ७ सय ७० जनाले १२० देखि १६० सम्मको जीपीए ल्याएका छन्। यो कुल संख्याको ७९९ प्रतिशत हो। सबैभन्दा कम अर्थात् २ हजार २ सय विद्यार्थीले ०८० देखि १२० जीपीए ल्याएका छन्। यो कुल विद्यार्थीको ०४५ प्रतिशत हो। यो आधारभूत उपलब्धि स्तर अर्थात् डी ग्रेड हो। यसपछि १३ हजार ९ सय ९२ विद्यार्थी भने अवर्गीकृत (नट ग्रेडेड) भएका छन्। यो भनेको ३५ प्रतिशतभन्दा कम ल्याउनहरू हुन्। यो कुल संख्याको २८९ प्रतिशत हो। यसपटकको एसईईमा अंग्रेजी, गणित र विज्ञानमा स्तरीकृत प्रश्न सोधिएको थियो। यस वर्ष कुल ४ लाख ८४ हजार ९ सय ९३ जना विद्यार्थीले परीक्षा दिएका छन्। गत वर्ष ४ लाख ९५ हजार ६ सय ४८ जना विद्यार्थी थिए। तुलनात्मक रूपमा यसवर्ष करिब ११ हजार कम परीक्षार्थी घटे। परीक्षार्थीको संख्या घटे पनि यसपटक माथिल्लो तहमा उत्तीर्ण हुनेको संख्या भने उल्लेखनीय भएको बोर्डका अध्यक्ष डामहाश्रम शर्मा बताउँछन्। यसअनुसार बोर्डका अध्यक्ष डा शर्मा विद्यार्थीले माथिल्लो ग्रेड ल्याउने प्रतिशत विगतको भन्दा राम्रो भएको तर्क गर्छन्। जीपीएको हिसाबले नतिजा तुलनात्मक राम्रो छ। गत वर्ष कोभिडबाट सोझै निस्केका विद्यार्थी थिए। यसपटक पठनपाठन राम्रो भएको थियो। विद्यार्थीले मेहनत गरेको नतिजामा देखिन्छ, उनले भने। यसपटक बोर्डले निजी विद्यालय र सरकारी विद्यालय भनेर छुट्टाछुट्टै नतिजा निकालेको छैन। छुट्टै निकाले पछि निजी र सरकारीको उत्तीर्णबारे विवाद हुने भएकाले यसपटकदेखि यस्तो नहोस् भनेर बन्द गरेको उनले जनाए। उनकाअनुसार नतिजा लेटर ग्रेडिङ निर्देशिका २०७२ अनुसार सार्वजनिक भएका छ। यसपालि एसईई दिने विद्यार्थी पुरानो पाठ्यक्रमको अन्तिम समूह हुन्। यसकारण पुरानो निर्देशिका (२०७२) मा सैद्धान्तिक र प्रयोगात्मकको अंक जोडेर ३५ प्रतिशत अंक ल्याए पनि विद्यार्थी ग्रेडिङमा पर्ने व्यवस्था छ। तर, निर्देशिका २०७८ मा सैद्धान्तिक विषयमा अनिवार्य ३५ प्रतिशत अंक ल्याउनुपर्ने व्यवस्था छ। यसरी दुई विषयसम्म नन् ग्रेडिङ परे पछि ग्रेडवृद्धि परीक्षा दिन पाइने व्यवस्था छ। यसैक्रममा शिक्षाविद् प्राडा विद्यानाथ कोइराला योपटक ३५ नम्बर नल्याए पनि पहिलाकै हिसाबमा गर्ने कुरा लहडमा हुने होकी क्षमतामा हुने हो भन्नेमा प्रश्न गर्छन्। उनी भन्छन्, क्षमतामा हुनुपर्ने तर लहडमा भइरहेको छ। लहडको निरन्तरता राख्नु हुँदैन थियो। बरु ३५ नम्बर पनि नल्याउनेले गरिखाने सीप पनि पाउनुपथ्र्यो र पढिखाने क्षमतालाई जहाँ पनि पढ्न सक्छु भन्ने हिम्मत पाउनुपथ्र्यो। यसपछि ती विद्यार्थीले आफ्नो करियर बनाउन रहर लागेको विषय जे पनि पढ्न पाउने वातावरण बनाउनुपथ्र्यो। यस्तो बनाउन सकेनौं। यसैले यसबारे शिक्षकहरूले सोच्नै पर्ने विषय हो। यस्तै, एसईई भनेर अझै पनि आतंक छ यसलाई सरल बनाइनु पने उनले सुझाव दिए। अबको माग शैक्षिक गुणस्तर सुधार गर्नुपर्नेमा समेत उनले जोड दिए। समुदायले खोजेको र पाठ्यक्रमले दिन खोजेको कुरा पनि विद्यार्थीलाई दिन सकेको अवस्था छैन। यी ३ वटै कुरामा हामी चुक्यौं। यसर्थ यी सबैलाई समेट्ने गरी शिक्षक, विद्यार्थी र अभिभावकलाई कसरी तयार पार्ने भनेर सोच्न जरुरी छ। अब पनि यस्तो कुरा नसोच्ने हो भने हाम्रो शिक्षा कर्मकाण्ड ढंगको मात्रै हुन्छ। शैक्षिक स्थिति सुधार्न धेरै गाह्रो हुने देखिन्छ, कोइरालाले औंल्याए। राष्ट्रिय परीक्षा बोर्डले देशव्यापी रूपमा शैक्षिक वर्ष २०७९ को माध्यमिक शिक्षा परीक्षा (एसईई) चैत १७ गतेदेखि चैत २९ गतेसम्म सञ्चालन गरेको थियो। परीक्षामा देशभर कुल ४ लाख ८५ हजार ३ सय ९६ जना विद्यार्थी सहभागी थिए। यसमध्ये छात्रको संख्या २ लाख ८२ हजार ६ सय ७४ जना थिए भने छात्राको संख्या २ लाख ४२ हजार ७ सय १२ र अन्यमा १० जना परीक्षार्थी रहेका थिए। उक्त परीक्षार्थीले २ हजार ३७ वटा विद्यालयबाट परीक्षा दिएका थिए। यसमध्ये जापानमा एउटा थियो। गत वर्षदेखि विदेशी मूलमा परीक्षा हुँदै आएकोमा यसपटक १४ जना विद्यार्थीले एसईई परीक्षा दिएका थिए। एसईई परीक्षामा सहभागी हुने कुल १२ हजार ८३ वटा विद्यालय थिए। उक्त विद्यालयका कुल विद्यार्थीमध्ये सामुदायिक विद्यालयबाट ३ लाख ४१ हजार ७९ जना र निजी विद्यालयबाट १ लाख ४२ हजार ३ सय १७ जना परीक्षार्थी थिए।"
नाली नै नबनाई कालोपत्र,"गोरखा : डुम्रेबेसीसहर सडकखण्ड धमाधम कालोपत्र भइरहेको छ। सडक विभागको करिब ३४ करोड रुपैयाँको लागतमा आशिष अनेस्ट जेभी निर्माण कम्पनीले सडक दुई लेन बनाएर कालोपत्र गरिरहेको हो। ८५ किलोमिटर सडक कालोपत्र गर्ने योजनामध्ये हाल दुई किलोमिटर खण्ड कालोपत्र भइसकेको डुम्रेबेसीसहरचामे सडक योजना कार्यालयले जनाएको छ। तर, नाला नबनाई सडक धमाधम कालोपत्र गरेको भन्दै स्थानीयबासीले आलोचना गरेका छन्। एकभित्ता पनि नाला नबनाई सडक कालोपत्र गरेर यहाँ लाजमर्दाे काम भइरहेको छ, स्थानीय शिव ढकालले भने, नालै नबनाई सडक कालोपत्र गर्ने यो कस्तो काम हो ? नाला बनाउनु पयो भनेर हामीले कराएको करायै छौं, तर न ठेकेदारले सुन्छ, न कार्यालयले सुन्छ। धुलोमाथि सडकको डिलसम्मै पिच गरेको उनले बताए। उँधो खेत छ, माथिल्लो गराको डिलसम्म सडक पिच गरेको छ। यस्तो ठाउँमा नाला कहाँ बनाउने हो ? हामीले कुरा नबुझेका हौं कि, सडक विभागले आँखा चिम्लेको हो ?, उनी प्रश्न गर्छन्, माथिल्लो गराको डिलसम्म सडक पिच गरेको छ, तल्लो गरामा मेरो घर छ। यस्तो ठाउँमा न नाला बनाउन मिल्छ, न सिँढी बनाउन मिल्छ। दिनहूँ ईञ्जिनियर हेर्न आइरहने तर यस्तो अवस्थाको वास्ता नगरेको उनले आरोप लगाए। हामीले भनेको कुरा सुन्या नसुन्यै, देख्या नदेख्यै गर्छन्, उनले भने। सडकको चौडा ९ मिटरको भए पनि कल्भर्ट भने ८ मिटरको भएको भन्दै स्थानीयबासीले आलोचना गरेका छन्। स्टिमेटै यस्तै भए प्राविधिकको गल्ती भयो, ठेकेदारले यस्तो बनाएको भए कसरी बिल पास हुन्छ ? हेरौं, अर्का स्थानीय विपिन मगरले भने, बजेट अपुग भए बरु धेरै काम नहोस्, तर सरकारको आँखामा छारो हाल्ने काम गर्नुहुन्न। तर कार्यालय प्रमुख दासले भने नाला बनेको दाबी गरेका छन्। जहाँ पिच छ, त्यहाँ नाला छ, उनी भन्छन्, बस्ती भएको ठाउँमा केही डिजाइन परिवर्तन गर्ने कार्यक्रम छ।"
ललिता निवास जग्गा प्रकरण : खोजिँदै फराकिलो कानुनी दायरा,"काठमाडौं : सरकारले बालुवाटारस्थित ललिता निवासको सरकारी जग्गा हिनामिना प्रकरणमा कम्तीमा दुइटा मुद्दामा अनुसन्धान गरी मुद्दा दायर गर्ने तयारी गरेको छ। उजुरी आएको अवस्थामा ठगी मुद्दामा पनि अनुसन्धान गर्ने योजना छ। मुलुकी ऐन, २०२० अनुसार मुद्दा दायरको तयारी गरिएको सरकारी वकिल कार्यालयले जनाएको छ। तत्काल सरकारी कागजात किर्ते गरी जग्गा हडपेको र संगठित रूपमा अपराध गरेको कसुरमा अनुसन्धान भइरहेको छ। यद्यपि, पीडितले उजुरी गरेको अवस्थामा ठगीमासमेत मुद्दा दायर गर्न सकिने निष्कर्षमा प्रहरी पुगेको छ। यद्यपि, कानुनका जानकारहरू मुलुकी ऐन, २०२० को किर्ते कागजको महलअनुसार मुद्दा दायर हुने सम्भावना रहेको बताउँछन्। केन्द्रीय अनुसन्धान ब्युरो (सीआईबी)का एसएसपी दिनेश आचार्यले तत्काल दुई किसिमका मुद्दामा अनुसन्धान गरिरहेको जानकारी दिए। एसएसपी आचार्यले भविष्यमा पीडितले उजुरी गरेको अवस्थामा अर्को मुद्दा पनि आकर्षित हुने बताए। अहिले किर्तेसम्बन्धी कसुर र संगठित अपराधमा अनुसन्धान भइरहेको छ। उजुरी आएको अवस्थामा उजुरीको प्रकृतिअनुसार ठगी मुद्दा पनि आकर्षित हुन सक्छ, एसएसपी आचार्यले भने, कतिपयले अन्जानमा झुक्याएर जग्गा बिक्री गरेको पनि हुन सक्छ। यस्तो किसिमको उजुरी आएमा ठगीमा पनि अनुसन्धान गरी मुद्दा चल्न सक्छ। ललिता निवासको सरकारी १ सय ४३ रोपनी ६ आना जग्गा हडपेको प्रहरीको दाबी छ। २०४९, २०६२, २०६६६७ र २०६९ साल गरी चारपटक किर्ते गरी सरकारी जग्गा व्यक्तिका नाममा दर्ता सीआईबीको अनुसन्धानमा उल्लेख छ। २०४९ सालमा ११२ रोपनी ४ आना १ पैसा जग्गा व्यक्तिको नाम दर्ता गरिएको पाइएको छ। त्यसपछिका तीन चरणमा बाँकी जग्गा व्यक्तिको नाममा सारिएको थियो। तत्कालीन प्रधानमन्त्री माधवकुमार नेपालको पालामा ५८ जना नक्कली मोही खडा गरी सो जग्गा व्यक्तिको नाममा दर्ता भएको थियो। यसरी व्यक्तिको नाममा सार्दा हडपेको मध्येबाट २३ रोपनी जग्गा कर्मचारीले घूसवापत लिएको पाइएको छ। यसअघि अख्तियार दुरुपयोग अनुसन्धान आयोगले पूर्वउपप्रधानमन्त्री विजयकुमार गच्छदारसहित ३ मन्त्री, ३ सचिवसहित ९ जना उच्च पदस्थ व्यक्तिसहित १ सय ७५ जनाविरुद्ध विशेष अदालतमा हालेको मुद्दा टुंगो लागेको छैन। पूर्वसचिव शारदाप्रसाद त्रिताल संयोजक रहेको छानबिन समितिको प्रतिवेदनका आधारमा ०७५ फागुन २८ गते तत्कालीन प्रधानमन्त्री केपी शर्मा ओली नेतृत्वको मन्त्रिपरिषद्ले छानबिन गर्ने निर्णय गरेको थियो। जग्गा हिनामिनाबारे किर्ते र ठगीमा छानबिन गर्न सीआईबीलाई जिम्मेवारीसमेत दिएको थियो। उक्त काण्डको भ्रष्टाचारबारे छानबिन गर्न अख्तियार दुरुपयोग अनुसन्धान आयोगलाई जिम्मा दिइएको थियो। अख्तियारले २०७६ माघ २२ गते तत्कालीन उपप्रधान एवं भौतिक निर्माणमन्त्री विजयकुमार गच्छदार, भूमिसुधारमन्त्रीहरू डम्बरबहादुर श्रेष्ठ, चन्द्रदेव जोशी, तत्कालीन भौतिक निर्माण सचिव दीपकुमार बस्न्यातसहित १ सय ७५ जनाविरुद्ध विशेष अदालतमा मुद्दा दर्ता गरेको छ। २०७८ सालमा सीआईबीले अनुसन्धान गरी जिल्ला सरकारी वकिलको कार्यालयमा प्रतिवेदन बुझाएको थियो। त्यतिबेला ४ सय जनालाई प्रतिवादी बनाएर किर्ते र ठगीमा मुद्दा चलाउन सीआईबीले सिफारिस गरेको थियो। तत्कालीन प्रधानमन्त्री डा बाबुराम भट्टराई नेतृत्वको मन्त्रिपरिषद्ले गरेको निर्णयअनुसार नै नेपाल सरकार समरजंग कम्पनीको नाममा रहेको दर्ता सच्याएको पाइएको छ। नक्कली पशुपति टिकिन्छा गुठी कायम गराइएको थियो। २०६९ कात्तिक २६ गते मन्त्रिपरिषद्को निर्णयको आधारमा भूमिसुधार मन्त्रालयले गुठी संस्थानलाई दर्ता स्वीकृति गर्न परिपत्र गरेको थियो। बढीमा १० वर्ष कैद सरकारी कागजात किर्ते गर्नेगराउने मात्र नभई जानी बुझी किर्ते कागजमा बस्ने साक्षी मतियार समेतलाई समेत कसुर आकर्षित हुन्छ। सरकारी अड्डाको छाप वा सरकारी काममा सरकारी कर्मचारीको छाप दस्तखत वा सो छाप दस्तखत भएको सरकारी कागज किर्ते गर्नेलाई सजायको व्यवस्था छ। मुलुकी ऐन, २०२० को ८ नम्बरमा लालमोहर लागेको वा प्रमाणीकरण भएको कागज किर्ते गरेमा सो गर्नेबाट बिगो भराउनु पर्ने भए बिगो भराई १० वर्ष कैद गर्नुपर्ने व्यवस्था छ। त्यस्तै १२ नम्बरमा सरकारी कागज किर्ते गर्नेलाई अरू नम्बरले हुने सजायमा एक वर्ष र उसै अड्डाको कर्मचारीले किर्ते गरेमा दुई वर्ष कैद हुने उल्लेख छ। अख्तियारले विशेष अदालतमा दायर गरेको मुद्दामा साविक भ्रष्टाचार निवारण ऐन, २०१७ र २०५९ आकर्षित हुने उल्लेख गरेको छ। भ्रष्टाचार निवारण ऐन, २०१७ को दफा ६ अनुसार, कामकाजसँग सम्बन्ध भएको व्यक्तिसँग बिना मोल वा कम्ती मोलमा कुनै मालवस्तु लिने राष्ट्रसेवकलाई दण्ड सजायको व्यवस्था गरिएको छ। कसुरको मात्राअनुसार, ६ महिनादेखि ३ वर्षसम्म कैद वा जरिवाना वा दुवै सजाय हुने व्यवस्था छ। त्यस्तै दफा १३ मा राष्ट्रिय सम्पत्ति लापरबाही वा बदनियत वा जालसाजी गरी हिनामिना, हानिनोक्सानी वा दुरुपयोग गरे, गराएमा कसुरको मात्राअनुसार १ देखि ५ वर्षसम्म कैद वा जरिवाना वा दुवै सजाय हुने व्यवस्था छ। प्रचलित भ्रष्टाचार निवारण ऐन, २०५९ को दफा १७ मा सार्वजनिक सम्पत्तिको हानिनोक्सानी गर्नेलाई सजायको व्यवस्था गरिएको छ। कुनै राष्ट्रसेवकले आफ्नो ओहदाको वा सोसम्बन्धी कर्तव्य पालन गर्दा सरकार वा सार्वजनिक संस्थाको सम्पत्तिको लापरबाही वा बदनियत गरी हिनामिना, हानिनोक्सानी वा दुरुपयोग गरे गराएमा वा मासेमा वा निजी प्रयोगमा लगाएमा निजलाई कसुरको मात्राअनुसार सजायको व्यवस्था छ। त्यसरी हिनामिना, हानिनोक्सानी वा दुरुपयोग गरेको वा मासेको वा मास्न दिएको सम्पत्ति पनि निजबाट असुलउपर गरिने छ। एक करोड रुपैयाँभन्दा बढी जतिसुकै भए पनि ८ वर्षदेखि १० वर्षसम्म कैदको व्यवस्था गरिएको छ। बिगो असुलउपरजफत हुन सक्ने कानुनी व्यवस्थासमेत छ।"
सहमति नजुट्दा प्रतिनिधिसभा बैठक आइतबारसम्मका लागि स्थगित,"काठमाडौं : प्रतिनिधिसभा बैठक आइतबारसम्मका लागि स्थगित भएको छ। सभामुख देवराज घिमिरेले शुक्रबार ३ बजे बैठक बोलाए पनि सत्तारुढ र प्रतिपक्षी दलबीच सहमति नजुट्दा बैठक बस्दै नबसी स्थगित भएको हो। शुक्रबार बसेको कार्यव्यवस्था समितिको बैठकले आजको बैठक स्थगित गर्ने निर्णय गरेको हो। बैठकमा सभामुख घिमिरेले दुई पक्षबीच छलफल गरेर शनिबारसम्म सहमति जुटाउन आग्रह गरेका छन्। 'सत्तापक्ष र प्रमुख विपक्षीबीच घनिभूत छलफल गरेर भोलिसम्ममा सहमति गर्नुहोला। संसद अवरुद्ध हुँदा विधेयक (खासगरी मिटरब्याजसम्बन्धी) निष्क्रिय हुनु राम्रो होइन,' बैठकमा सभामुख घिमिरेले भने, 'तपाईँहरू एउटा निष्कर्षमा पुग्नैपर्छ। त्यसका लागि म सहजीकरण गर्न तयार छु।' गत बुधबारको बैठकमा प्रमुख प्रतिपक्षी दल नेकपा एमालेले प्रधानमन्त्री पुष्पकमल दाहालको अभिव्यक्तिलाई लिएर संसद अरुवद्ध गरेको थियो। प्रधानमन्त्री बनाउन सरदार प्रितम सिंह पटकपटक दिल्ली गएको अभिव्यक्तिले एमाले सशंकित बनेको छ। प्रधानमन्त्रीको उक्त अभिव्यक्तिले नेपालीको मनमा आघात पुगेको एमाले सांसद रघुजी पन्तले बताएका थिए। एमाले केपी शर्मा ओलीलेसमेत प्रधानमन्त्रीको राजीनामा माग गरेका थिए। प्रधानमन्त्रीको राजीनामा नआएसम्म संसद चल्न नदिने एमालेको अडान छ।"
न्याय सम्पादनमा हुने ढिलाइ क्षम्य हुँदैन : प्रधानन्यायाधीश कार्की,"दाङ : प्रधानन्यायाधीश हरिकृष्ण कार्कीले न्याय सम्पादनमा हुने ढिलाइ क्षम्य नहुने बताएका छन्। दाङ जिल्ला अदालतको नवनिर्मित भवनको शुक्रबार उद्घाटन गर्दै प्रधानन्यायाधीश कार्कीले ढिला गरी न्याय दिनु भनेको न्याय नदिनु सरह भएकाले न्याय सम्पादनमा कुनैपनि बहानाबाजी नचल्ने बताए । न्याय सम्पादनमा हुने ढिलासुस्तीलाई कम गर्न फरक मुद्दा व्यवस्थापन प्रणाली लागू गरिएको उनले बताए । कार्कीले मुद्दालाई ३ प्रकृतिमा बाँडेर सरल प्रकृतिका मुद्दालाई ढिलोमा ६ महिनाभित्र, सामान्य प्रकृतिका मुद्दालाई १ वर्षभित्र र जटिल प्रकृतिका मुद्दालाई १८ महिनामा टुङ्ग्याउने गरी काम भइरहेको उल्लेख गरे। २०७४ पुसदेखि निर्माण सुरु भएको दाङ जिल्ला अदालतको भवन २०७७ चैतमा सम्पन्न भएको थियो । २५ करोड १९ लाख ८८ हजारको लागतमा निर्माण भएको भवनमा ८७ कोठा र ५ तला रहेको छ ।"
"कोसी प्रदेशको मुख्यमन्त्री नियुक्तिविरुद्ध रिट सर्वोच्चमा दर्ता, आइतबार पेशी","विराटनगर : कोसी प्रदेशमा असंवैधानिक तरिकाले नयाँ सरकार गठन भएको भन्दै नेकपा (एमाले) ले शुक्रबार सर्वोच्च अदालतमा दिएको रिट दर्ता भएको छ। रिटको पेशी आइतबारलाई तोकिएको सर्वोच्च अदालत प्रशासनले जनाएको छ। सरकार गठनमा गठबन्धनले सभामुख बाबुराम गौतमको प्रयोग गरेपछि त्यसविरुद्ध एमालेले सर्वोच्चमा रिट दिएको हो। एमाले कोसी प्रदेश संसदीय दलका नेता एवं निवर्तमान मुख्यमन्त्री हिक्मतकुमार कार्कीका तर्फबाट एमालेका प्रमुख सचेतक रेवतीरमण भण्डारीसहितले रिट दिएका हुन् । नेपाली कांग्रेस कोसी प्रदेश संसदीय दलका नेता उद्धव थापालाई प्रदेश प्रमुख पर्शुराम खापुङले बिहीबार मुख्यमन्त्री नियुक्त गरेका थिए । गठबन्धनका तर्फबाट नेपाली कांग्रेसका २९,नेकपा (माओवादी केन्द्र) का १२, नेकपा (एकीकृत समाजवादी) का ४ र जनता समाजवादी पार्टी (जसपा) का १ जना प्रदेशसभा सदस्य तथा सभामुख बाबुराम गौतमसमेतको समर्थनमा थापा मुख्यमन्त्री नियुक्त भएका हुन् । थापाले प्रदेश प्रमुखबाट शुक्रबार पद तथा गोपनीयताको शपथ लिएर ३ सदस्यीय मन्त्रीपरिषद् विस्तार गरिसकेका छन् । समाजवादीका कमलप्रसाद जबेगू र कांग्रेसकै प्रदीप सुनुवारलाई बिना विभागीय मन्त्री बनाएका छन् । तटस्थ भूमिकामा रहनुपर्ने सभामुख सरकार गठनमा संविधानविपरीत प्रयोग भएपछि उनी कानुनी विवादमा मुछिएका हुन् । उनले प्रदेशसभा सदस्यको हैसियतामा अलग्गै हस्ताक्षर गरेर थापालाई समर्थन गरेका थिए । नयाँ सरकार गठनमा सभामुख र प्रदेश प्रमुखको भूमिकाप्रति तीव्र आलोचना भइरहेको छ । एमालेले सर्वोच्चमा दिएको रिटमा सभामुखसमेतलाई जोडेर गठबन्धनले दाबी पेश गर्दा मुख्यमन्त्री नियुक्त गर्ने प्रदेश प्रमुखको निर्णय खारेज गर्न माग गरिएको छ । यो पनि पढ्नुहोस्"
छिमेकीलाई 'कम्फर्टेवल' हुनेगरी सरकार बनाउने कामले परिस्थिति पेचिलो बन्यो : लिङ्देन,काठमाडौं : राष्ट्रिय प्रजातन्त्र पार्टीका अध्यक्ष राजेन्द्र लिङ्देनले आफूलाई दिल्लीले प्रधानमन्त्री बनाएको भनेर सुनाउँदै जनतालाई प्रभाव दिन खोज्ने प्रधानमन्त्री देशले पाएको टिप्पणी गरेका छन्। नेपाल प्राज्ञिक परिषद्ले शुक्रबार काठमाडौंमा आयोजना गरेको नेपालको भूराजनीतिक तथा सामरिक चुनौतीहरू विषयक विचार गोष्ठीमा लिङ्देनले प्रधानमन्त्री बनाउनका लागि भित्रिरूपमा हुने चलखेल सबैलाई थाहा भए पनि अहिले आफूलाई दिल्लीले प्रधानमन्त्री बनाएको भनेर सुनाएर प्रभाव दिन खोज्ने प्रधानमन्त्री देशले पाएको बताए। छिमेकीलाई कम्फर्टेवल हुनेगरी सरकार बनाउने कामले मुलुकको भूराजनीतिक परिस्थिति पेचिलो बन्दै गएको उनको भनाइ छ। उनले देशलाई सबै हिसाबले परनिर्भर बनाउने र कसैको आड लिएर सत्तामा टिकिरहने संस्कृतिले नेपाल गम्भीर भूराजनीतिक चपेटामा परेको अनुभव गरेको जिकिर गरे। विभिन्न आवरणमा विदेशीहरूको सेवा गरेर सत्तामा जाने प्रवृति बढिरहेको र आफ्ना चाहना पूरा गर्न विदेशी शक्ति पनि मुलुकमा हाबी हुन थालेको उनले बताए। लिङ्देनले विदेशीलाई खुसी पार्नका लागि नै अहिले सेनामाथि पनि आक्रमण सुरु भएको र सेनाको संख्या घटाउनुपर्छ भन्ने आवाज उठ्न थालेको जिकिर गरे।
देउवालाई बाइपास गरेर जिल्ला सभापतिहरूको भेला डाकेको महामन्त्रीद्वयमाथि आरोप,"काठमाडौं : नेपाली कांग्रेसका सभापति शेरबहादुर देउवालाई 'बाइपास' गरेर जिल्ला सभापतिहरूको भेला डाकेको भन्दै महामन्त्रीद्वयमाथि प्रश्न उठेको छ। पार्टी कार्यालय सानेपामा भइरहेको बैठकमा स्याङ्जाका सभापति राजु थापाले सभापति देउवाको अनुपस्थितिलाई लिएर प्रश्न गरेका छन्। 'यस्तो भेलामा सभापतिज्युको उपस्थिति किन देखिएन? कि तपाइँहरूले सभापतिज्युलाई बाइपास गरेर भेला गर्नुभएको हो,' थापाले महामन्त्रीद्वयलाई प्रश्न गरे। जवाफमा महामन्त्री विश्वप्रकाश शर्माले पार्टी सभापतिको जानकारी बेगर यस्तो कार्यक्रम गर्न सम्भव नहुने बताए। उनले जानकारी दिएरै भेला बोलाएको स्पष्ट पारे। 'जिल्ला सभापतिहरूको भेला पार्टी सभापतिलाई जानकारी नदिइकन गरियो भन्ने कुरा बेकारको कुरा हो। सभापतिलाई थाहा नभइकन यस प्रकारको भेला सम्भव छैन,' उनले भने। सभापतिसँग कतिपय कुरामा फरक मत भए पनि भेला होटलमा नभई पार्टी कार्यालयमै आयोजना भएको उनको भनाई थियो। 'सभापतिसँग कतिपय विषयमा फरक मत भए पनि हामीले होटलमा भेला गरेका छैनौं। सभापतिहरूको भेला केन्द्रीय कार्यालयमा भइरहेको छ। पार्टीको क्रियाशील सदस्यलाई कसरी व्यवस्थित बनाएर सबै तहको सम्मेलनहरू गर्न सकिन्छ। यसमा कसैले पनि आशंका नगरौं,' उनले भने। महामन्त्री शर्माले जिल्ला सभापतिहरूले कुन काम कसरी लिएर कार्यकर्तामा जाने भन्ने विषयमा साझा ढंगको प्रतिबद्धता ल्याउन लागेको बताए।"
ललिता निवास प्रकरणमा आरोप पुष्टि भए माधव नेपाललाई पनि कारबाही गर्नुपर्छ : प्रेम आले,काठमाडौं : नेकपा एकीकृत समाजवादीका नेता प्रेम आलेले ललिता निवास प्रकरणमा आफ्नै पार्टीका अध्यक्षको पनि संलग्नता पुष्टि भए कारबाही हुनुपर्ने बताएका छन्। शुक्रबार काठमाडौंमा दृश्यमा खप्तड विमोचन समारोहपछि सञ्चारकर्मीसँग कुरा गर्दै आलेले ठूला ठूला भ्रष्टाचारको फाइल खोल्नुपर्ने भन्दै ललिता निवास प्रकरणमा आफ्नै पार्टीका अध्यक्षको संलग्नता पुष्टि भए कारबाही हुनुपर्ने बताए। उक्त प्रकरणमा धेरै व्यक्तिको नाम आएकाले निष्पक्ष छानविन गरी दोषी भए कारबाही गर्नुपर्ने उनले बताए। उनले सरकारले भ्रष्टाचार नियन्त्रणमा सरकारको कदम निकै राम्रो भए पनि सरकारले जनतालाई दिने सेवामा ढिलासुस्ती भइरहेको जिकिर गरे। उनले सरकारले कामकारबाहीमा सुधार नआए पार्टीले सोच्नुपर्ने बेलासमेत आउनसक्ने बता। पूर्वपर्यटनमन्त्रीसमेत रहेका आलेले राज्यको सम्पती दोहन नहोस भनेर आफूले पशुपति जग्गाको विषयमा आवाउ उठाएको बताए।
"प्रधानमन्त्रीले देशको सार्वभौमसत्तामाथि मजाक उडाए, यो मामुली कुरा होइन : ओली","काठमाडौं : नेकपा एमालेका अध्यक्ष केपी शर्मा ओलीले प्रधानमन्त्री पुष्पकमल दाहालले देशको सार्वभौमसत्तामाथि मजाक उडाएको बताएका छन्। स्ववीयु काउन्सिल नेपालको १०औं राष्ट्रिय भेला तथा प्रशिक्षण कार्यक्रमको किर्तिपुरमा उद्घाटन गर्दै एमाले अध्यक्ष ओलीले प्रधानमन्त्रीले राष्ट्रियता र देशको सार्वभौमसत्तामाथि मजाक उडाएको बताए। ओलीले भने, नेपाली सांसद्हरूले सरकार बनाउने होइन। दिल्ली दौडिएर सरकार बन्छ। राष्ट्रियतामाथि मजाक उडाइएको छ। देशको सार्वभौमसत्तामाथि मजाक उडाइएको छ। हामीले राजीनामा माग्यौं, यो अत्ति भयो, संसद्को अपमान भयो, संविधानको बर्खिलाप भयो, लोकतन्त्रको उपहास भयो भनेर। यो मामुली कुरा होइन।' ओलीले गठबन्धनको दम्भ बढेको बताए। ओलीले भने, हिजो गठबन्धनका नेताहरूले मसल देखाएर भोलि संसदमै भेटौंला भने। गठबन्धनका नेताहरूले वार्ता गर्छौं, समाधान गर्छौं भन्नुभएन, सामना गरौंला भन्नुभयो। प्रतिपक्षिको तर्फबाट नम्रताका साथ भन्न चाहन्छु, सत्ता पक्षले संसदमामात्रै होइन, जहाँ भन्छ त्यहाँ हामी तयार छौं। स्पट तोकेर बोलाए हुन्छ, त्यहाँ पुग्न तयार छौं। नेपालको सार्वभौमसत्ता नेपालको संसद् र नेपाली जनतामा निहित रहेको ओलीको भनाइ छ। ओलीले भने, प्रधानमन्त्री आफैँले एउटा प्रमाण बल्ल पेस गर्नुभएको छ। त्यस्ता कति प्रमाण छन्। कति कुदेका छन् दील्ली। उहाँले एउटा मित्र राष्ट्रलाई दिल्लीले हामी कहाँ कोही आएको छ भनेको छैन। प्रितम सिंहले प्रेस कन्फ्रेन्स गरी भन्नुहुन्छ म दिल्ली प्रचण्डलाई प्रधानमन्त्री बनाउन गएको होइन भनेर। उहाँले किन भन्नुहुन्छ उहाँले नै जान्नुहुन्छ।' प्रधानमन्त्री दाहालले प्रितम सिंहलाई बेकारमा मुछेको बतँए। 'प्रितम सिंह दिल्ली नै जानुभएको छैन। तर दिल्ली जानुभयो प्रितम सिंह भनेर प्रचण्डज्यूले झुट बोल्नुभयो। मित्रराष्ट्र भारतले नेपालमा सरकार बनाउँछु भनेर अहिलेसम्म भनेको छैन। त्यो भन्नु नेपालको सार्वभौमसत्ता विपरीत हुन्छ। त्यो कुरा भारतलाई पनि थाह छ। भारत भन्दैन तर, नेपालको प्रधानमन्त्री भनिरहेका छन्। नेपालको सार्वभौमसत्ता नेपालको संसद् र नेपाली जनतामा निहित छैन,' उनले भने।"
कर्मचारीहरूलाई जनताको जीवनरक्षाका निम्ति गम्भीर बन्न प्रधानमन्त्रीको निर्देशन,"काठमाडौं : प्रधानमन्त्री पुष्पकमल दाहाल प्रचण्डले कर्मचारीहरूलाई जनसेवक भएर काम गर्न निर्देशन दिएका छन्। शुक्रबार दिउँसो सिंहदरबारमा आयोजित राष्ट्रिय विपद् जोखिम न्यूनीकरण तथा व्यवस्थापन राष्ट्रिय परिषदको ११ औँ बैठकलाई सम्बोधन गर्दै प्रधानमन्त्रीले औपचारिक नेतृत्व वा प्रशासक नभएर जनताको सेवकका रूपमा आफूलाई स्थापित गर्न निर्देशन दिएका हुन्। बैठकमा प्रधानमन्त्रीले भने, 'वर्षात्को समयपूर्व नै किन हामी उद्धार र राहतसम्बन्धी आवश्यक आधारभूत सामग्रीहरूको बन्दोबस्त गर्दैनौँ? विपद्जस्तो अत्यन्तै संवदेनशील विषयमा पनि किन हामी झन्झटिलो प्रशासनिक जञ्जाल बनाएर नागरिकलाई सास्ती दिइरहेका छौँ? राहत र पुनःस्थापनामा मानवीय भावनासहितको तदारूकता देखिनुपर्नेमा किन हामी औपचारिक नेतृत्व र प्रशासक बनेर प्रस्तुत हुन्छौँ ? यी र यस्ता प्रश्नहरूप्रति जिम्मेवार बनेर मात्र हामीले सही अर्थमा विपद् न्यूनीकरण र व्यवस्थापनको कामलाई प्रभावकारी बनाउन सक्छौँ।'"
"सत्ता सञ्चालनमा गगनको असन्तुष्टि गठबन्धनलाई ठीकठाक मात्र लागेर भएन, हामीलाई पनि लाग्नुपर्यो","काठमाडौं : नेपाली कांग्रेसका महामन्त्री गगनकुमार थापाले सरकारको काम कारबाहीमा आफू सन्तुष्ट नरहेको बताएका छन्। काठमाडौंमा आयोजित एक कार्यक्रममा उनले प्रधानमन्त्री पुष्पकमल दाहाल नेतृत्वको सरकारले विकास र सुशासनमा चुकिरहेको बताए। उनले ठूल्ठूला काण्डहरूप्रति समर्थन रहे पनि जनतामाझ सरकारले कामको डेलिभरी दिन नसकेको आरोप लगाए। 'सत्ता पक्षकै धेरै सांसदहरूमा आक्रोश छ। डेलिभरीको सबालमा जसरी सरकारले काम गर्नपर्थ्यो। जटिल अर्थतन्त्रका बेला नागरिकले अनुभूति हुने काम भइरहेका छैनन्। नागरिकले अनुभूत गर्न नपाए त्यो छटपटी हामीलाई पनि हुन्छ,' उनले भने। उनले प्रधानमन्त्री दाहालले 'कम्फर्ट मेजोरिटी'को धाक लगाउन नहुने बताए। बालुवाटारमा हुने सत्ता गठबन्धनको बैठकमा सबै ठीकठाक भनेर नटार्न पनि आग्रह गरे। 'सरकार सञ्चालन गर्ने साथीहरूलाई मैलै संसदमा पनि भनेको थिएँ, तपाइँहरुले यदि हामीलाई टाउको गनेर मसँग टन्न सांसदहरू छन्। म कम्फर्टेबल मेजोरिटीमा छु भनेर गठबन्धनका ठूल्ठूला नेताहरू बालुवाटार बैठकमा बसेर सब ठीकठाक छ भन्नुभएन। कुनै बेला सब ठीकठाक नहुन पनि सक्छ। किनकि त्यो ठीकठाक हामीलाई पनि लाग्नुपर्छ,' उनले भने, 'हामीलाई त्यतिबेला ठीकठाक लाग्छ जतिबेला नागरिकलाई ठीकठाक लाग्छ। हामीले प्रतिनिधित्व गर्ने जनताहरू ठीक मानिरहेका छैनन्। पलपलमा काम र कामसँगै परिणाम आओस् भन्ने हाम्रो चाहना छ। डेभलमेन्ट र गर्भनेन्सको काममा हामीलाई चित्त बुझिरहेको छैन।'"
सर्वोच्चले माथिल्लो कर्णाली जलविद्युत आयोजना निर्माण गर्न भारतीय कम्पनीलाई दियो अन्तिम मौका,"काठमाडौं : सर्वोच्च अदालतले माथिल्लो कर्णाली जलविद्युत आयोजना पाएको भारतीय कम्पनी गान्धी मल्लिकार्जुन राओ (जीएमआर)लाई लगानी जुटाउन दुई वर्ष समय थप्ने सरकारको निर्णय सदर गरेको छ। प्रधानमन्त्री तथा मन्त्रिपरिषद कार्यालयको नाममा निर्देशनात्मक आदेश जारी गर्दै सर्वोच्चले आयोजनालाई अन्तिम पटकलाई मात्रै दिनेगरी फैसलाको पूर्ण पाठ सार्वजनिक गरेको छ। कायममुकायम प्रधानन्यायाधीश हरिकृष्ण कार्की, न्यायाधीशहरु विश्वम्भरप्रसाद श्रेष्ठ, आनन्द मोहन भट्टराई, सपना प्रधान मल्ल, टंकबहादुर मोक्तानको संयुक्त संवैधानिक इजालसले सरकारको निर्णयलाई सदर गर्दै जीएमआरलाई वित्तीय व्यस्थापनका लागि बाटो खुलाएको छ। 'प्रस्तावित माथिल्लो कर्णाली जलविद्युत आयोजनाको विकासको लागि सम्झौता भएको करिब १० वर्षसम्म विकासकर्ता कम्पनीले वित्तीय व्यवस्थापन गर्न नसकेको अवस्था रहेको सन्दर्भमा सोही कारण आयोजनालाई अघि नबढाई राख्नु उचित नहुने र सो विषयमा आयोजना विकासकर्ता कम्पनीलाई पर्याप्त समय दिइसकेको पाइँदा र अदालतको अन्तरिम आदेशको कारण गुम्न गएको समयबाहेक वित्तीय व्यवस्थापनको लागि गरिएको थप सम्झौताको विपरीत हुनेगरी वित्तीय व्यवस्थापनको लागि अनवरत म्याद थप दिनु आयोजनाको सीघ्र विकासमा सन्निहित विकास र समृद्धिको चाहना, हित तथा सार्वजनिक नीतिसमेतको विपरीत हुने देखिंदा गुम्न गएको समयको समायोजन गर्नेबाहेक सो प्रयोजनको लागि अब थप म्याद नदिनु र आयोजनाको काम तदारुखतापूर्वक सम्पन्न गर्नू गराउनू,' पूर्ण फैसलामा भनिएको छ। २०७९ असार ३१ मा सरकारले माथिल्लो कर्णाली जलविद्युत आयोजनामा जीएमआरलाई वित्तीय व्यवस्थापन गर्न दुई वर्ष म्याद थप्ने निर्णय गरेको थियो। उक्त निर्णयविरुद्ध सर्वोच्चमा रिट निवेदन दायर भएको थियो। सर्वोच्चले २४ वैशाख २०८० मा रिट खारेज गरिदिएको थियो। सम्झौताअन्तर्गत वित्तीय व्यवस्थापन पूर्व नेपाल सरकारले निर्वाह गर्नुपर्ने दायित्वमध्ये जग्गा अधिग्रहण तथा खरिदको लागि समन्वय गर्नुपर्ने कुराको हकमा अधिकांश कार्य सम्पन्न गरिएको पाइए पनि अछाम जिल्लामा पर्ने केही हेक्टर जग्गा श्रेष्ताको अभावमा खरिद हुन नसकेको भन्दै सो श्रेस्ता खडा गरी जग्गा खरिदलाई सहजीकरण गर्न सर्वोच्चले नेपाल सरकारबाट गर्नुपर्ने कार्य तुरुन्त गर्नू गराउनू निर्देशन दिएको छ। 'आयोजना विकासको क्रममा गरिएको वातावरणीय प्रभाव मूल्यांकन प्रतिवेदन नेपाल सरकारले स्वीकृत गरिसकेको र प्रसारणलाइनको विस्तारको सन्दर्भमा गरिएको प्रारम्भिक वातावरणीय अध्ययन प्रतिवेदन पनि हाल स्वीकार गरिसकिएको कुरा सुनुवाइको क्रममा जानकारीमा आयो। प्रस्तावित जलविद्युत आयोजनाको कारण केही परिवारको स्थानान्तरण र अन्य केही परिवारलाई प्रत्यक्ष असर पर्ने कुरा पनि बहसको क्रममा खुल्न आयो। तसर्थ आयोजनाको कारण स्थानीय वातावरणमा उल्लेखनीय प्रतिकूल असर नपर्ने गरी वातावरणको रक्षा गर्ने र स्थानान्तरण गरिनुपर्ने परिवार र आयोजनाबाट प्रत्यक्ष रुपमा प्रभावित परिवार र व्यक्तिहरुको उचित बसोबाससहित क्षतिपूर्तिको प्रबन्ध र आयोजनाबाट रोजगारी समेत उपलब्ध गराउनेतर्फ आवश्यक कार्य गर्नू गराउनू,' पूर्ण फैसलामा भनिएको छ। जलस्रोत ऐन, २०४९ को दफा ७ ले जलस्रोतको उपयोगमा प्राथमिकता तोकेको कुरालाई मध्यनजर गरी कर्णाली नदीको जलाधार क्षेत्रमा खानेपानी आयोजनाको विकास र विद्यमान सिचाई आयोजनालाई रोकटोक गर्ने वा प्रतिकूल असर पार्ने कार्य नगर्नसमेत सर्वोच्चको पूर्ण फैसलामा भनिएको छ।"
कोसीका मुख्यमन्त्री थापासहित दुई मन्त्रीले लिए शपथ,विराटनगर : कोसी प्रदेशका नवनियुक्त मुख्यमन्त्री उद्धव थापाले पद तथा गोपनीयताको शपथ लिएका छन् । प्रदेश प्रमुख पर्शुराम खापुङले मुख्यमन्त्री थापालाई शपथग्रहण गराएका हुन् । नवनियुक्त मुख्यमन्त्री थापाले दुई मन्त्रीसहित शपथ लिएका हुन् । उनले दुई बिना विभागीय मन्त्रीसहित मन्त्रीपरिषद् विस्तार गरेका हुन् । मन्त्रीमण्डलमा नेकपा (एकीकृत समाजवादी)बाट पाँचथरका कमलप्रसाद जबेगू र नेपाली कांग्रेसबाट ओखलढुंगाका प्रदीप सुनुवार मन्त्री नियुक्त भएका छन् । उनीहरुको कार्यविभाजन बाँकी रहेकोले बिना विभागीय मन्त्रीका रुपमा शपथ ग्रहण गरेका छन् । सरकारमा जाने नजाने विषयमा नेकपा (माओवादी केन्द्र)ले निर्णय गरेको छैन । सभामुखलाई सरकारको दाबी पेशमा संलग्न गराएको विषयमा माओवादीमा विवाद देखिएको छ । सरकारलाई समर्थन गरेको जनता समाजवादी पार्टी (जसपा)ले भने पहिचानको मुद्दालाई लिखित रुपमा सम्बोधनको सुनिश्चित नगरिकन तत्काल सरकारमा नजाने निर्णय गरिसकेको छ । मुख्यमन्त्री नियुक्त हुनसाथ थापाले बिहीबार प्रदेशको नाम परिवर्तन नहुने बताए । प्रदेशको नाम परिवर्तन र बहुपहिचानसहितको नामकरण जसपाको बटमलाइन हो ।
सरकारले संविधान र लोकतन्त्रको चीरहरण गर्यो : शंकर पोखरेल,"काठमाडौं : नेकपा एमालेका महासचिव शंकर पोखरेलले सरकारले संविधान र लोकतन्त्रको चीरहरण गरेको आरोप लगाएका छन्। कोशी प्रदेशमा सरकार गठनमा सभामुख बाबुराम गौतमको दुरूपयोग भएको भन्दै एमाले नेता पोखरेलले सरकारले पटकपटक राष्ट्र,संविधान र लोकतन्त्रको चीरहरण गर्दै आएको आरोप लगाएका हुन्। सभामुख गौतमले आफै हस्ताक्षर गरेर नेपाली कांग्रेसका उद्धव थापालाई कोशी प्रदेशको मुख्यमन्त्रीमा समर्थन दिएका थिए। समर्थन पत्रमा गौतमले आफूलाई प्रदेशसभा सदस्य भनेर उल्लेख गरेका छन् । सभामुखको हस्ताक्षरले मात्रै थापालाई मुख्यमन्त्री बन्न बहुमत (४७) पुगेको हो । उनले सामाजिक सञ्जालमा लेखेका छन् प्रधानमन्त्री भारत भ्रमणमा उड्ने बेलामा मन्त्रिपरिषदको निर्णयका आधारमा निष्कृय बनेको नागरिकता विधेयक प्रमाणिकरणगर्ने राष्ट्रपतिको कदम ,आफुलाई प्रधानमन्त्री बनाउन प्रितम सिंह पटक पटक दिल्ली गएको प्रधानमन्त्रीको अभिव्यक्ति र कोशी प्रदेशमा सरकार गठनमा सभामुखको दुरुपयोग राष्ट्र,संविधान र लोकतन्त्रको चीरहरणगर्ने घटनाहरु हुन् ।' सरकारले गर्दै आएको यस्ता घटना र प्रवृत्तिको जति आलोचना गरेपनि कम नहुने उनको भनाइ छ। उनले भनेका छन्,'उक्त घटनाका सन्दर्भमा सत्ता गठबन्धनमा सहभागी दलहरुको बचाउले त्यसबाट नैतिक मुल्यमा भएको क्षतिको भर्पाई हुन सक्तैन । राष्ट्रको गरिमा, संविधान र लोकतत्रको रक्षाका लागि सबै जिम्मेवार दल र नेताहरु गम्भीर हुनुपर्यो ।'"
"कोशी प्रदेशका सभामुख गठबन्धनको इसारामा चले, सरकार असंवैधानिक : केपी ओली","काठमाडौं : नेकपा एमाले अध्यक्ष केपी शर्मा ओलीले कानुन विपरीत कोशी प्रदेशमा सरकार गठन भएको बताएका छन् । स्ववियु काउन्सिल नेपालको १० औं राष्ट्रिय भेला तथा प्रशिक्षण कार्यक्रमको कीर्तिपुरमा उद्घाटन गर्दै एमाले अध्यक्ष ओलीले यो सरकारले दम्भको आधारमा अलोकतान्त्रिक र असंवैधानिक कदम चालेको बताए। अहिलेको सरकार उन्मादको भाषा बोलिरहेको उनको जिकिर छ । ओलीले भने,अहिलेको सरकार देशलाई लतारेर गुलामी काम गर्दै आएको छ । सभामुख कुनै दल विशेषको सदस्य हुँदैन । सभामुख भएपछि बहुमत नभएका पार्टीहरुले स्वार्थपूरण काम गरिरहेको उनको आरोप छ। अहिले पनि संघर्षको आवश्यकता छ । संविधान लगातार मिच्ने काम भयो । बहुमत नभएका पार्टीले स्वार्थपूर्ण काम गरेका छन्,'उनले भने,' राष्ट्रका हितलाई काटकुट गरिरहेका छन् । राष्ट्रपतिबाट संविधानविपरीत तथाकथित विधेयक प्रमाणिकरण गर्ने काम भयो ।"
विपक्षीले माग्दैमा प्रधानमन्त्रीले राजीनामा दिँदै हिँड्ने प्रचलन कतै छैन : सरकारका प्रवक्ता,काठमाडौं : सञ्चार तथा सूचना प्रविधिमन्त्री रेखा शर्माले विपक्षीले राजीनामा माग्दैमा प्रधानमन्त्रीले राजीनामा दिँदै हिँड्ने प्रचलन कतै नरहेको बताएकी छन्। प्रेस सेन्टर नेपाल काठमाडौं शाखाले शुक्रबार आयोजना गरेको अन्तक्रिया कार्यक्रममा मन्त्री शर्माले प्रधानमन्त्रीले भावनात्मक र एउटा मान्छेको विषयमा बोलेको विषयलाई उठाएर संसद अवरुद्ध गरेको भन्दै आपत्ती जनाइन्। प्रधानमन्त्रीको राजीनामा माग्ने काम नियोजित देखिएको भन्दै मन्त्री शर्माले विपक्षीले राजीनामा माग्दैमा प्रधानमन्त्रीले राजीनामा दिँदै हिँड्ने प्रचलन कतै नरहेको बताइन्। उनले सरकार गठन भए देखिनै सुशासनको पक्षमा दृढता पूर्वक उभिएकाले कतिपयको टाउको दुखाई भएको तर्क गरिन्। उनले सरकारले राम्रो काम गरिरहेकाले सरकार ढल्ने औचित्य र आवश्यकता नभएको स्पष्ट पारिन्। मन्त्री शर्माले सदनको गतिरोधका कारण मिटरब्याज पीडितलाई न्याय दिन ल्याइएको प्रतिस्थापन विधेयकजस्ता महत्वपूर्ण र संवेदनशील विषयलाई अघि बढाउन नपाइएको उल्लेख गरिन्। नागरिकता सम्बन्धी विषयमा पनि अनावश्यक रुपमा सरकारलाई विवादमा ल्याउने प्रयन्त भएको उल्लेख गर्दै उनले नेपालीलाई नागरिकता प्रदान गर्न र विदेशीलाई नागरिकता दिनबाट रोक्न सरकार गम्भीर रहेको बताइन्। उनले संघीय निजामती ऐन र संघीय शिक्षा ऐनलाई अगाडि बढाउने प्रक्रियामा सरकार रहेको पनि जानकारी गराइन्।
"ललिता निवास छानविन प्रकरण पोलिटिकल स्टन्ट हो, यसमा गठबन्धनकै नेता पर्छन् : ओली","काठमाडौंः नेकपा एमालेका अध्यक्ष केपी शर्मा ओलीले ललिता निवास छानविन प्रकरण 'पोलिटिकल स्टन्ट' मात्रै भएको बताएका छन्। स्ववियू काउन्सिल नेपालको १० औं राष्ट्रिय भेला तथा प्रशिक्षण कार्यक्रमको कीर्तिपुरमा उद्घाटन गर्दै ओलीले ललिता निवास छानविन प्रकरण नाटक मात्रै भएको बताएका हुन्। ओलीले भने, यो भ्रष्टाचार विरोधी देखिने पोलिटिकल स्टन्ट मात्रै हो। गठबन्धनकै नेता पर्ने हुन् यसमा पनि। एमाले स्वच्छता, पारदर्शिता, कानुनी राज, लोकतान्त्रिक प्रणालीमा विश्वास गर्छ। देशलाई अलमल पार्न अनेक प्रकारका भ्रम फिजाइएको छ। ओलीले यो दुई वर्षमा भ्रष्टाचार बढेको बताए। ओलीले भने, अहिले बढो फुर्ति गरिराख्या छन् फेरि। ललिता निवास प्रकरणको छानविन गरौं। यसमा जो जो दोषी छन् सबैलाई कारबाही गरौं। को को दोषी छन् ? कहिलेबाट यो प्रकरण सुरु भयो ? कहिलेबाट जफत गरिएको जमिन कांग्रेसलाई दिन सुरु गरियो ? ककसले छानविन गरे ? के के भयो ? समग्र कुरा सरकारले बाहिर ल्याउनुपर्छ।"
'सरकार निर्माणमा सभामुखको भूमिका तटस्थ हुनुपर्छ',"विराटनगर : नेपाली कांग्रेसका नेता डाशेखर कोइरालाले कोशी प्रदेश सरकार निर्माणमा सभामुखको भूमिका तटस्थ हुनुपर्ने बताएका छन्। विराटनगर विमानस्थलमा शुक्रबार सञ्चारकर्मीसँग कुरा गर्दै नेता कोइरालाले सभामुखले सरकार निर्माणका क्रममा सदस्यको हैसियतले समर्थन गर्नु भोलिका दिनमा अप्ठ्यारो अवस्था सिर्जना हुनसक्ने बताए। कांग्रेसको केन्द्रीय सदस्यसमेत रहेका कोइरालाले सरकार निर्माणका क्रममा संसदीय व्यवस्थामा गणितको खेल हुने बताउँदै यस्ता उतार चढावलाई झेल्दै संसदीय परम्परा र संविधानमा भएका करारलाई टेकेर अगाडि बढ्दै जानुपर्नेमा जोड दिए। उनले कांग्रेस लोकतान्त्रिक परिपाटी, ससंदीय अभ्यास र संविधानलाई टेकेर अगाडि बढ्नुपर्छ भन्ने मान्यता राख्ने पार्टी भएको उनको भनाइ छ। 'कोशी प्रदेश सरकार निर्माणका विषयमा प्रतिपक्ष दल नेकपा (एमाले) सर्वोच्च अदालत जान सक्ने कुरा छ,'उनले भने,'अदालतको निर्णय हामी सबैले स्वीकार गर्नुपर्छ ।' उनले दण्डहीनताको अन्त्य र भ्रष्टचार मुक्त समाजले मुलुकलाई समृद्धितर्फ डोर्याउने र लोकतन्त्रलाई बलियो बनाउने बताए।"
कोसी प्रदेशको मुख्यमन्त्री नियुक्तिविरुद्ध सर्वोच्च पुग्यो एमाले,"विराटनगर : कोसी प्रदेशमा असंवैधानिक तरिकाले नयाँ सरकार गठन भएको भन्दै नेकपा (एमाले) ले शुक्रबार सर्वोच्च अदालतमा रिट दिएको छ । यद्यपि,रिट दर्ता प्रक्रियामा रहेको सर्वोच्च जनाएको छ। सरकार गठनमा गठबन्धनले सभामुख बाबुराम गौतमको प्रयोग गरेपछि त्यसविरुद्ध एमाले सर्वोच्च पुगेको हो । एमाले कोसी प्रदेश संसदीय दलका नेता एवं निवर्तमान मुख्यमन्त्री हिक्मतकुमार कार्कीका तर्फबाट एमालेका प्रमुख सचेतक रेवतीरमण भण्डारीसहितले सर्वोच्चमा रिट दिएका छन् । नेपाली कांग्रेस कोसी प्रदेश संसदीय दलका नेता उद्धव थापालाई प्रदेश प्रमुख पर्शुराम खापुङले बिहीबार मुख्यमन्त्री नियुक्त गरेका थिए । गठबन्धनका तर्फबाट नेपाली कांग्रेसका २९,नेकपा (माओवादी केन्द्र) का १२, नेकपा (एकीकृत समाजवादी) का ४ र जनता समाजवादी पार्टी (जसपा) का १ जना प्रदेशसभा सदस्य तथा सभामुख बाबुराम गौतमसमेतको समर्थनमा थापा मुख्यमन्त्री नियुक्त भएका हुन् । थापाले प्रदेश प्रमुखबाट शुक्रबार पद तथा गोपनीयताको शपथ लिएर ३ सदस्यीय मन्त्रीपरिषद् विस्तार गरिसकेका छन् । समाजवादीका कमलप्रसाद जबेगू र कांग्रेसकै प्रदीप सुनुवारलाई बिना विभागीय मन्त्री बनाएका छन् । तटस्थ भूमिकामा रहनुपर्ने सभामुख सरकार गठनमा संविधानविपरीत प्रयोग भएपछि उनी कानुनी विवादमा मुछिएका हुन् । उनले प्रदेशसभा सदस्यको हैसियतामा अलग्गै हस्ताक्षर गरेर थापालाई समर्थन गरेका थिए । नयाँ सरकार गठनमा सभामुख र प्रदेश प्रमुखको भूमिकाप्रति तीव्र आलोचना भइरहेको छ । कानुनविद्हरु सभामुख र प्रदेश प्रमुखले संवैधानिक भूमिका बिर्सिएको बताउँछन् । एमालेले सर्वोच्चमा दिएको रिटमा सभामुखसमेतलाई जोडेर गठबन्धनले दाबी पेश गर्दा मुख्यमन्त्री नियुक्त गर्ने प्रदेश प्रमुखको निर्णय खारेज गर्न माग गरिएको छ । प्रमुख सचेतक भण्डारीले सर्वोच्चमा १२ बजेअघि नै आफूहरुले दिएको रिट दर्ताको क्रममा रहेको जानकारी दिए । संविधानको धारा १६८ को उपधारा २ द्वारा निर्मित सरकार असंवैधानिक भएकाले उत्प्रेषणको आदेशद्वारा बदर गरी धारा १६८ को उपधारा ३ अनुसार नयाँ सरकार गठनको बाटो खोल्नलाई परमादेश जारी गर्न माग गरिएको भण्डारीले बताए । प्रक्रिया मिचेर सरकार बनाइएकोले असंवैधानिक कदमविरुद्ध सर्वोच्च पुग्नुपर्ने अवस्था आएको उनको भनाइ छ । उपधारा २ अन्तर्गत दुई वा दुईभन्दा बढी दलको समर्थनमा प्रदेशसभाबाट बहुमत प्राप्त गर्ने प्रदेशसभा सदस्यलाई प्रदेश प्रमुखले मुख्यमन्त्री नियुक्त गर्नसक्ने कानुनी व्यवस्था छ । उपधारा ३ अन्तर्गत प्रदेशसभामा सबैभन्दा बढी सदस्य रहेको (ठूलो) दलका नेतालाई मुख्यमन्त्री नियुक्त गर्नसक्ने व्यवस्था छ । जुनसुकै व्यवस्था अनुसार नियुक्त भएपनि मुख्यमन्त्रीले ३० दिनभित्र प्रदेशसभाबाट विश्वासको मत लिनुपर्ने हुन्छ । विश्वासको मत प्राप्त गर्न नसक्ने पदमुक्त हुने कानुनी व्यवस्था छ । कोसीको ९३ सदस्यीय प्रदेशसभामा बहुमत पुर्याउनका लागि ४७ जना प्रदेशसभा सदस्यको समर्थन चाहिन्छ । गठबन्धन दलहरुका तर्फबाट ४६ मात्रै पुगेपछि सभामुखलाई समेत जोडर बहुमत पुर्याउँदै थापा मुख्यमन्त्री बनेका थिए । सरकार गठन र विघटनमा सभामुखको प्रयोग गर्न नमिल्ने कानुनी व्यवस्था छ । एमाले नेता हिक्मतकुमार कार्की नेतृत्वको प्रदेश सरकार प्रदेशसभाबाट बहुमत गुमाएपछि असार १५ गते ढलेको थियो । प्रदेशसभामा मत विभाजन हुँदा कार्कीले पनि ४६ मत मात्रै पाएका थिए । १ मत पुर्याउन नसक्दा एमालेले सरकारको नेतृत्व गुमाएको थियो ।"
स्वास्थ्य सेवामा सहज पहुँचका लागि गम्भीर बनौँ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले स्वास्थ्य सेवाका लागि आवश्यक पर्ने जनशक्ति र स्वास्थ्य सेवा प्रवाहमा जनताको सरल र सहज पहुँचका लागि स्वास्थ्य क्षेत्रका प्रतिष्ठानहरूले विशेष भूमिका निर्वाह गर्नुपर्ने बताएका छन्। पोखरा स्वास्थ्य विज्ञान प्रतिष्ठानको छैटौँ सभा बैठकलाई सम्बोधन गर्दै प्रधानमन्त्रीले स्वास्थ्य सेवा र यस क्षेत्रमा आवश्यक पर्ने जनशक्तिको विकासका निम्ति प्रतिष्ठानको उत्पादन, सेवा र वितरण प्रणाली सरल, पूर्वाग्रहरहित,आम नागरिकको पहुँच पुग्ने स्तरको हुनुपर्ने बताए। सो अवसरमा प्रतिष्ठानका कुलपतिसमेत रहेका प्रधानमन्त्री दाहालले प्रतिष्ठानको रणनीतिक विकास र समावादोन्मुख स्वास्थ्यको लक्ष्य प्राप्तिका निम्ति यस सभाले महत्वपूर्ण योगदान गर्ने विश्वास लिँदै सोही बमोजिम नीति, योजना,कार्यक्रम र कार्यान्वयनको प्रक्रियामा लाग्न अपीलसमेत गरे। विसं २०१३ सालमा सोल्जर बोर्ड अस्पतालको रुपमा स्थापना भएको यस अस्पताल निरन्तर क्षमता वृद्धि हुँदै ५०० शैयाको अस्पतालका साथसाथै चिकित्शाशास्त्रमा दक्ष जनशक्ति उत्पादन गर्ने प्रतिष्ठानका रुपमा विकसित भएको छ। प्रतिष्ठानबाट गण्डकी प्रदेशका नागरिकका लागि गुणस्तरीय स्वास्थ्य सेवा उपलव्ध हुनुका साथै सहज र सुलभ रूपमा चिकित्सा शिक्षासमेतको अध्यापन हुनु आफैमा गौरवको विषय हो। अध्ययन, अनुसन्धान र गुणस्तरीय स्वास्थ्य सेवाका क्षेत्रमा यस प्रतिष्ठानबाट थप योगदान पुग्ने विश्वास व्यक्त गरेको छु,'प्रधानमन्त्री दाहालले भने। प्रधानमन्त्रीले भने,स्थापनाको छोटो अवधिमा प्रतिष्ठानले हासिल गरेको भौतिक एवं शैक्षिक उपलब्धिको जगमा टेकेर संस्थाको बृहत् हितका पक्षमा नेपालको संविधान,प्रचलित कानुन र प्रतिष्ठानका आफ्नै विधिविधानअनुरूप अगाडि बढ्दै देशकै अग्रणी स्वास्थ्य प्रतिष्ठानका रूपमा विकास एवं विस्तार गर्न यहाँहरू सबैले गम्भीर मेहेनत र पहलकदमी लिनुहुनेछ। स्वास्थ्य सेवा र यस क्षेत्रमा आवश्यक पर्ने जनशक्तिको विकासका निम्ति प्रतिष्ठानको उत्पादन, सेवा र वितरण प्रणाली सरल,पूर्वाग्रहरहित,आम नागरिकको पहुँच पुग्ने स्तरको हुनेछ भन्ने पनि विश्वास लिएको छु।"
निजामति कर्मचारी सेवा ऐन ल्याउने लुम्बिनी सरकारको निर्णय,"दाङ : लुम्बिनीमा प्रदेश निजामति कर्मचारी सेवा ऐन आउने भएको छ । लुम्बिनी प्रदेश सरकारले कर्मचारीहरुको हितलाई ख्याल गर्दै कर्मचारीको वृद्धि विकासका लागि प्रदेश निजामति कर्मचारी सेवा ऐन ल्याउन लागेको हो । शुक्रबार बसेको लुम्बिनी प्रदेश मन्त्री परिषद्को बैठकले यस्तो निणर्य गरेको हो । बैठकले प्रदेश निजामति सेवाको गठन, सञ्चालन र सेवाका सम्बन्धमा व्यवस्थापन गर्न बनेको विधेक प्रदेशसभासमक्ष पेश गर्ने निणर्य गरेको सरकारका प्रवक्ता तथा आन्तरिक मामिलामन्त्री सन्तोष कुमार पाण्डेयले जानकारी दिए । मुख्यमन्त्री डिल्लीबहादुर चौधरीले प्रदेशमा रहेका कर्मचारीको वृद्धि विकास र सहज व्यवस्थापनका लागि सरकारले ऐन ल्याउन लागेको र त्यो छिट्टै कार्यान्वयनको चरणमा जाने बताए । मुख्यमन्त्री चौधरीले सबैको सुझाव समेटेर ऐन तयारी भएको बताए ।"
प्रधानमन्त्रीको राजीनामा नआएसम्म सदन अगाडि नबढाइयोस्,"काठमाडौं : प्रमुख प्रतिपक्षी दल नेकपा एमालेका सांसद्हरुले प्रधानमन्त्री पुष्पकमल दाहाल प्रचण्डको राजीनामा माग गरेका छन्। राष्ट्रिय सभा बैठकमा सांसद्हरुले देशको सार्वभौमसत्तालाई खलल पुग्ने गरी प्रधानमन्त्री दाहालले अभिव्यक्ति दिएको भन्दै राजीनामा माग गरेका हुन्। राष्ट्रिय सभा सदस्य बिमला घिमिरेले प्रधानमन्त्रीले आत्मसमर्पणबादी अभिव्यक्ति दिएको बताइन्। घिमिरेले भनिन्, कहिले कसैको उपनिवेश नभएको हाम्रो मुलुकमा देशकै सम्मानित पदमा रहेका प्रधानमन्त्रीले दिएको अभिव्यक्तिप्रति गम्भीर ध्यानाकर्षण भएको छ। प्रधानमन्त्री ज्यूले आफ्नै पदको निम्ति आत्मसमर्पण गर्नुभयो। प्रधानमन्त्रीको कुर्सीमा बस्ने नैतिक अधिकार गुमाइसक्नुभएको छ। प्रधानमन्त्रीको राजीनामा नआएसम्म आजको कार्यसूचि फेरि पनि अगाडी बढ्न सक्दैन। राष्ट्रिय सभामा प्रतिपक्षि दल नेकपा एमालेले प्रधानमन्त्रीको अभिव्यक्तिलाई लिएर पटक पटक सदन अवरोध गर्दै आएको छ। प्रधानमन्त्री दाहालले गत सोमबार आफूलाई प्रधानमन्त्री बनाउन सरदार प्रीतम सिंह पटक पटक दिल्ली धाएको अभिव्यक्ति दिएका थिए। राष्ट्रियसभाको अर्को बैठक असार २४ गते आइतबार बिहान ११ बजेर ३१ मिनेटमा बस्ने गरी स्थगित भएको छ।"
कोसीका नवनियुक्त मुख्यमन्त्रीले आज शपथ लिने,"प्रदेश प्रमुख पर्शुराम खापुङले उनलाई बिहान ९ बजे शपथ ग्रहण गराउने कार्यक्रम छ । प्रदेश प्रमुखको कार्यालयले मुख्यमन्त्रीको शपथग्रहणको सबै तयारी पूरा भएको जनाएको छ । शपथपछि मुख्यमन्त्री थापाले केही मन्त्री नियुक्त गर्दै आजै सानो आकारको मन्त्रिपरिषद् विस्तारको तयारी गरेका छन् । विराटनगर : कोसी प्रदेशका नवनियुक्त मुख्यमन्त्री उद्धव थापाले आज (शुक्रबार) बिहान पद तथा गोपनियताको शपथ लिने भएका छन् । प्रदेश प्रमुख पर्शुराम खापुङले उनलाई बिहान ९ बजे शपथ ग्रहण गराउने कार्यक्रम छ । प्रदेश प्रमुखको कार्यालयले मुख्यमन्त्रीको शपथग्रहणको सबै तयारी पूरा भएको जनाएको छ । शपथपछि मुख्यमन्त्री थापाले केही मन्त्री नियुक्त गर्दै आजै सानो आकारको मन्त्रिपरिषद् विस्तारको तयारी गरेका छन् । कम्तीमा ३ जना मन्त्री नियुक्त गर्ने तयारी रहेको उनीनिकट स्रोतले जनाएको छ । स्रोतका अनुसार पहिलो चरणमा नेपाली कांग्रेस, नेकपा (माओवादी केन्द्र) र नेकपा (एकीकृत समाजवादी)बाट ११ जना मन्त्री बन्ने सम्भावना छ । कांग्रेस कोसी प्रदेश संसदीय दलका नेता थापा बिहीबार प्रदेशको पाँचौं मुख्यमन्त्री नियुक्त भएका थिए । गठबन्धनका तर्फबाट दाबी पेश गरेका उनलाई प्रदेश प्रमुख खापुङले संविधानको धारा १६८ को उपधारा २ बमोजिम मुख्यमन्त्री नियुक्त गरेका हुन् । गठबन्धनका तर्फबाट माओवादी, एकीकृत समाजवादी, जनता समाजवादी पार्टी (जसपा) र सभामुख बाबुराम गौतमसमेतको समर्थनमा कांग्रेस नेता थापा मुख्यमन्त्री बने । उनलाई कांग्रेसका २९, माओवादीका १२, समाजवादीका ४ र जसपाका १ जना प्रदेशसभा सदस्य (सांसद)को समर्थन छ । सभामुख बाबुराम गौतमले प्रदेशसभा सदस्यको हैसियतमा अलग्गै हस्ताक्षर गरेर संविधानविपरीत समर्थन दिएका छन् । समर्थन पत्रमा आफूलाई प्रदेशसभा सदस्य भनेर गौतमले उल्लेख गरेका हुन् । माओवादीबाट प्रदेशसभा निर्वाचित उनी सभामुख भएपछि दल त्याग गर्दै तटस्थ भएको घोषणा गरेका थिए । तटस्थ भूमिकामा प्रदेशसभाको नेतृत्व गरेर बस्नुपर्ने व्यक्ति कानुनलाई लत्याउँदै सरकार गठनको खेलमा सामेल भएपछि सभामुख विवादको भूमरीमा फसेका छन् । कोसीको ९३ सदस्यीय प्रदेशसभामा बहुमतका लागि ४७ जना प्रदेशसभा सदस्यको समर्थन चाहिन्छ । गठबन्धन दलका ४६ जना मात्रै सांसद छन् । संविधानको ठाडो उल्लंघन गर्दै सभामुखले समर्थन गरेपछि मात्रै थापालाई मुख्यमन्त्री बन्न झिनो बहुमत पुगेको हो । थापाले सभामुखको समर्थनसहितको दाबी पेश गर्दा स्वीकार गरेर मुख्यमन्त्री नियुक्त गरेपछि प्रदेश प्रमुखको भूमिकामा पनि प्रश्न उठेको छ । सभामुख र प्रदेश प्रमुखले असंवैधानिक कदम चालेको भन्दै चौतर्फी आलोचना भइरहेको छ । प्रदेशसभामा सबैभन्दा ठूलो दल नेकपा (एमाले)का ४० र राष्ट्रिय प्रजातन्त्र पार्टी (राप्रपा)का ६ जना सांसद छन् । संसदबाट विश्वास गुमाएपछि एमाले नेता हिक्मतकुमार कार्की नेतृत्वको सरकार असार १५ गते ढलेको थियो । कांग्रेस कोसी प्रदेशका सभापतिसमेत रहेका थापा प्रदेशसभाको दोस्रो कार्यकालका दोस्रो मुख्यमन्त्री हुन् । सरकार गठनमा सभामुखको प्रयोग कानुनविपरीत भएका कारण थापा नेतृत्वको सरकारको निरन्तरता अन्योलमा परेको छ । राप्रपालाई गठबन्धनमा सामेल गराउने प्रयास असफल भएपछि सभामुखको सहरा लिएर उनी मुख्यमन्त्री बनेका हुन् । सत्ता स्वार्थसँग जोडिएर बलमिच्याइँ गर्दा संविधानको कल्पनाभन्दा बाहिर गएर सभामुख पदको दुरुपयोग भएपछि भद्र र सालिन नेताको पहिचान बनाएका थापाको तीव्र आलोचना भइरहेको छ । संविधानको मर्म र भावनविपरीतको कदम चालेर सत्तायात्रा सुरु गरेको आरोप खेप्दैछन् । हालसम्म कोसी प्रदेशले थापासहित ५ जना मुख्यमन्त्री पाइसकेको छ । प्रदेशसभाको पहिलो कार्यकालमा एमालेबाट शेरधन राई र भीम आचार्य तथा एकीकृत समाजवादीबाट राजेन्द्रकुमार राई मुख्यमन्त्री बनेका थिए । दोस्रो कार्यकाल ६ महिना पुग्दै गर्दा एमालेबाट हिक्मतकुमार कार्की र कांग्रेसबाट थापा मुख्यमन्त्री बनेका छन् । कांग्रेसले प्रदेश सरकारको नेतृत्व पहिलोपटक प्राप्त गरेको हो । अर्थात, थापा प्रदेशका पहिलो गैरकम्युनिष्ट मुख्यमन्त्री हुन् ।"
श्रमजीवीको तलब न्युनतम २५ हजार कायम गर्न सरकारसँग माग,"काठमाडौं : नेपाल ट्रेड युनियन कांग्रेसले श्रमजीवीको न्युनतम पारिश्रमिक २५ हजार कायम हुनुपर्ने माग गरेको छ। काठमाडौंमा सम्पन्न युनियनको सातौं महाधिवेशनले नयाँ पारिश्रमिक निर्धारण हुनुपर्ने निर्णय गरेको महासचिव अजयकुमार राईले जानकारी दिएका छन्। सरकारले कार्यालय सहयोगीलाई मासिक २६ हजार रुपैयाँ तोकेको स्मरण गराउँदै युनियनले मूल्य वृद्धि र महँगीमा श्रमिकलाई १५१६ हजारमै सीमित राखिएको जनाएको छ। 'रोजगारदाता श्रमजीवीको न्युनतम पारिश्रमिकमा गम्भीर देखिँदैन। सरकार आफैं कानुन विपरित देशमा दुई प्रकारको न्युनतम पारिश्रमिक निर्धारण गरी विभेद् गरिरहेको छ,' ट्रेड युनियनद्वारा जारी विज्ञप्तिमा भनिएको छ, 'अनौपचारिक र उत्पादन क्षेत्रमा संलग्न लाखौं श्रमिकलाई बजार मूल्य वृद्धिको दाँजोमा अव्यवहारिक र अपुग पारिश्रमिक निर्धारण गरी कसरी उत्पादकत्व वृद्धि र देश समृद्ध बनाउन सकिन्छ?' आकासिदो महँगीको वर्तमान अवस्थामा चिया बगानलगायत सबै क्षेत्रका श्रमिकको एकरुपता कायम गरी न्युनतम पारिश्रमिक मासिक २५ हजार निर्धारण नभए श्रमजीवीहरूको हकहित र अधिकारका लागि नेपाल ट्रेड युनियन कांग्रेस कडाभन्दा कडा कदम चाल्ने चेतावनी दिएको छ।"
"प्रतिनिधिसभा बैठक बस्दै, तीनवटा विधेयक प्रस्तुत हुने","काठमाडौं : प्रतिनिधिसभा बैठक बस्दैछ। बैठक शुक्रबार दिउँसो ३ बजे बोलाइएको छ। आजको बैठकमा तीनवटा विधेयक प्रस्तुत गरिने संभावित कार्यसूची छ। जसअनुसार राष्ट्रियसभामा उत्पत्ति भएको नेपाल विश्वविद्यालय विधेयक,२०८० का सम्बन्धमा राष्ट्रिय सभाबाट प्राप्त सन्देशसहितको विधेयक टेबुल हुनेछ। यस्तै केही नेपाल ऐन संशोधन गर्न बेको विधेयक २०८० लाई प्रस्तुत गर्न अनुमति माग्ने प्रस्तावमाथि ज्ञानबहादुर शाही र प्रेम सुवालबाट प्राप्त विरोधको सूचनाहरूलाई निर्णयार्थ प्रस्तुत गरिने संभावित कार्यसूची छ। यसैगरी कानुन, न्याय तथा संसदीय मामिला मन्त्री धनराज गुरुङले केही नेपाल ऐन संसोधन गर्न बनेको विधेयक २०८० पेश गर्नेछन् भने राष्ट्रियसभामा उत्पति भएको मुलकी संहिता सबन्धी केही नेपाल ऐन संसोधन गर्ने विधेयक २०८० माथिको दफावार छलफल सदनमा गरियोस भन्ने प्रस्ताव पेश गर्नेछन्। उक्त विधेयमाथि प्राप्त संशोधनहरूलाई निर्णयार्थ प्रस्तुत गरिनेछ।"
प्रधानमन्त्रीको अभिव्यक्तिले संसद्को गरिमामा ठेस पुर्याएको छ : डाशेखर कोइराला,"विराटनगर : नेपाली कांग्रेसका नेता डाशेखर कोइरालाले प्रधानमन्त्री पुष्पकमल दाहाल प्रचण्डको अभिव्यक्तिले संसदको गरिमामा ठेस पुगेको बताएका छन्। शुक्रबार विराटनगर विमानस्थलमा सञ्चारकर्मीहरूसँग कुराकानी गर्दै नेता कोइरालाले प्रधानमन्त्रीको अभिव्यक्ति गलत भएको बताए। उनले भने,' कुन परिप्रेक्षमा बोल्नुभयो मैले त्यो जान्दिन। तर यसले अत्यन्त गलत भाष्य भएको छ। यसले संसदको गरिमालाई ठेस पुर्याएको छ। नेपाली जनतालाई पनि ठेस पुर्याएको छ।' उनले प्रधानमन्त्रीलाई विचार पुर्याएर बोल्नुपर्ने बताए। प्रधानमन्त्री पुष्पकमल दाहाल प्रचण्डले आफूलाई प्रधानमन्त्री बनाउन सरदार प्रितम सिंह पटक पटक दिल्ली धाएको अभिव्यक्ति दिएका थिए। सोही विषयलाई लिएर प्रमुख प्रतिपक्ष दल नेकपा एमालेसहित रास्वपा र राष्ट्रिय प्रजातन्त्र पार्टीले विरोध जनाएका छन्। उनीहरूले प्रधानमन्त्रीको राजीनामा माग गरेका छन्। एमालेको अवरोधका कारण प्रतिनिधिसभा बैठक र राष्ट्रिय सभा बैठक बस्न सकेका छैनन्।"
संसद्मा प्रधानमन्त्रीलाई जवाफ दिने वातावरण बनाऔं : राष्ट्रियसभा अध्यक्ष,"काठमाडौं : राष्ट्रियसभाका अध्यक्ष गणेश प्रसाद तिमिल्सिनाले प्रधानमन्त्रीलाई जवाफ दिने वातावरण बनाउन आग्रह गरेका छन् । प्रमुख प्रतिपक्ष दल नेकपा एमालेले राष्ट्रियसभा बैठकमा अवरोध गरेपछि अध्यक्ष तिमिल्सिनाले प्रधानमन्त्री पुष्पकमल दाहाललाई जवाफ दिने वातावरण बनाउन आग्रह गरेका हुन् । तिमिल्सिनाले भने,लगातार तीन दिनदेखि प्रधानमन्त्रीसँग जोडिएको विषयमा प्रश्न राख्दै आउनुभएको छ । प्रधामन्त्रीज्यूलाई प्रधानमन्त्री नेपालको संसद्ले बनाउँछ कि अरु कसैले बाहिरबाट भनेर प्रश्न सोध्न चाहन्छु पनि भन्नुभएको छ । यसको उत्तर दिनपनि यहाँहरु बसेर प्रधानमन्त्रीलाई बोल्न दिने वातावरण बनाउनुपर्ने हुन्छ । संसद् सुचारु गरौं । प्रधानमन्त्रीज्यूलाई जवाफ दिने वातावरण बनाऔं । प्रधानमन्त्री दाहालले गत सोमबार आफूलाई प्रधानमन्त्री बनाउन सरदार प्रितम सिंह पटकपटक दिल्ली धाएको अभिव्यक्ति दिएपछि राष्ट्रिय सभामा एमालेले प्रधानमन्त्रीको राजीनामा मागेको छ ।"
प्रधानमन्त्रीले प्रतिनिधिसभा बैठकमा सम्बोधन गर्ने,काठमाडौं : प्रधानमन्त्री पुष्पकमल दाहाल 'प्रचण्ड' ले आज प्रतिनिधिसभा बैठकमा सम्बोधन गर्ने भएका छन्। आफ्नो अभिव्यक्तिलाई लिएर प्रमुख प्रतिपक्षी दल नेकपा एमालेसहित राश्वपा र राप्रपाले राजीनामा मागेपछि प्रधानमन्त्री दाहालले संसदमा जवाफ दिन लागेका हुन्। प्रतिनिधिसभा बैठक दिउँसो ३ बजे बस्दैछ। सञ्चार तथा सूचना प्रविधिमन्त्री रेखा शर्माले सदनमा उठाइएका विषयमा प्रधानमन्त्री पुष्पकमल दाहाल प्रचण्डले आज प्रतिनिधिसभाको बैठकमा आफ्ना कुरा राख्न समय मागेकाको जानकारी दिइन्। मन्त्री शर्माले प्रधानमन्त्रीको जवाफ पछि गतिरोध हट्ने विश्वास व्यक्त गरिन् । प्रधानमन्त्री दाहालले पुस्तक विमोचन कार्यक्रममा आफूलाई प्रधानमन्त्री बनाउन सरदार प्रितम सिंह पटकपटक दिल्ली धाएको अभिव्यक्ति दिएका थिए। प्रधानमन्त्रीको सोही अभिव्यक्तिलाई लिएर विपक्षी दल एमालेले अवरोध जनाउँदै आएको छ ।
कोसीको मुख्यमन्त्रीमा उद्धव थापा : संविधान लत्याउँदै सत्तायात्रा,"विराटनगर : नेपाली कांग्रेस कोसी प्रदेश संसदीय दलका नेता उद्धव थापा प्रदेशको पाँचौं मुख्यमन्त्री नियुक्त भएका छन् । गठबन्धनका तर्फबाट दाबी पेश गरेका थापालाई प्रदेश प्रमुख पर्शुराम खापुङले संविधानको धारा १६८ को उपधारा २ बमोजिम मुख्यमन्त्री नियुक्त गरेका हुन् । गठबन्धनका तर्फबाट नेकपा (माओवादी केन्द्र), नेकपा (एकीकृत समाजवादी) र जनता समाजवादी पार्टी (जसपा) र सभामुख बाबुराम गौतमसमेतको समर्थनमा कांग्रेस नेता थापा मुख्यमन्त्री बने । उनलाई कांग्रेसका २९, माओवादीका १२, समाजवादीका ४ र जसपाका १ जना प्रदेशसभा सदस्य (सांसद)को समर्थन छ । सभामुख बाबुराम गौतमले आफैं हस्ताक्षर गरेर समर्थन दिएका छन् । समर्थन पत्रमा गौतमले आफूलाई प्रदेशसभा सदस्य भनेर उल्लेख गरेका छन् । सभामुखको हस्ताक्षरले मात्रै थापालाई मुख्यमन्त्री बन्न बहुमत (४७) पुगेको हो । प्रदेशसभा (संसद)मा सबैभन्दा ठूलो दल नेकपा (एमाले)का ४० र राष्ट्रिय प्रजातन्त्र पार्टी (राप्रपा)का ६ जना सांसद छन् । संसदबाट विश्वास गुमाएपछि एमाले नेता हिक्मतकुमार कार्की नेतृत्वको सरकार असार १५ गते ढलेको थियो । प्रदेश प्रमुखले बिहीबार अपरान्ह ५ बजेसम्मको समय दिएर नयाँ सरकार गठनको आह्वान गरेका थिए । गठबन्धन दलका नेतासहित समयसीमाभित्रै प्रदेश प्रमुखको कार्यालयमा पुगेर थापाले मुख्यमन्त्रीमा दाबी पेश गरेका हुन् । कोसी प्रदेशका सभामुख बाबुराम गौतम । मुख्यमन्त्री नियुक्त भएका थापा कांग्रेस कोसी प्रदेशका सभापतिसमेत छन् । २ पटकसम्म पार्टीको झापा जिल्ला सभापति भइसकेका उनी खसआर्य कोटाका समानुपातिक सांसद हुन् । सरकार गठनमा सभामुखको प्रयोग कानुनविपरीत हुने भन्दै संविधानविद् र कानुनका जानकारले विरोध गरिरहँदा संविधान लत्याएरै थापाले सत्तायात्रा सुरु गरेका छन् । कोसीको ९३ सदस्यीय प्रदेशसभामा बहुमत पुर्याउनका लागि ४७ मत आवश्यक पर्ने थियो । एमाले र राप्रपा विपक्षमा बस्दा सभामुखबाहेक बहुमत पुग्ने अवस्था थिएन । ४६ मात्रै हुन्थ्यो । राप्रपालाई ल्याउने प्रयास असफल हुँदा १ मत जुटाउन संविधानविपरीत सभामुखसमेतको हस्ताक्षर लिएर ४७ पुर्याउँदै दाबी पेश गरेर थापा मुख्यमन्त्री बनेका हुन् । हिक्मत कार्की मुख्यमन्त्री रहेको एमाले नेतृत्वको सरकार पनि थप १ मत जुटाउन नसकेकै कारण ढलेको थियो । सत्ता स्वार्थसँग जोडिएर बलमिच्याइँ गर्दा संविधानको कल्पनाभन्दा बाहिर गएर सभामुख पदको दुरुपयोग भएको छ । भद्र र सालिन नेताको पहिचान बनाएका थापाले संविधानको मर्म र भावनविपरीतको कदम चालेर सत्तायात्रा सुरु गरेका छन् । यसको चौतर्फी आलोचना र विरोध भइरहेको छ । थापाको नियुक्ति प्रक्रियालाई लिएर अन्योलता एवं विवाद उत्पन्न भएको छ । हालसम्म कोसी प्रदेशले थापासहित ५ जना मुख्यमन्त्री पाइसकेको छ । प्रदेशसभाको पहिलो कार्यकालमा एमालेबाट शेरधन राई र भीम आचार्य तथा एकीकृत समाजवादीबाट राजेन्द्रकुमार राई मुख्यमन्त्री बनेका थिए । दोस्रो कार्यकाल ६ महिना पुग्दै गर्दा एमालेबाट हिक्मतकुमार कार्की र कांग्रेसबाट थापा मुख्यमन्त्री बनेका छन् । कांग्रेसले प्रदेश सरकारको नेतृत्व पहिलोपटक प्राप्त गरेको हो । अर्थात, थापा प्रदेशका पहिलो गैरकम्युनिष्ट मुख्यमन्त्री हुन् । विवादमा सभामुख, अलग्गै हस्ताक्षर कोसी प्रदेशसभामा माओवादीका १३ जना प्रदेशसभा सदस्य थिए । बाबुराम गौतम सभामुख बनेपछि त्यो संख्या १२ मा झर्यो । नेकपा (माओवादी केन्द्र)का तर्फबाट उम्मेदवार बन्दै ओखलढुंगाको प्रदेशसभा निर्वाचन क्षेत्र नम्बर २ बाट प्रदेशसभा सदस्य (सांसद)मा निर्वाचित भएका गौतम अहिले कोसी प्रदेशको सभामुख छन् । उद्धव थापालाई मुख्यमन्त्री नियुक्त गर्दै प्रदेश प्रमुख पर्शुराम खापुङ । सभामुख भएपछि उनले २०७९ पुस २८ गते दल त्यागको घोषणा गरे । त्यसपछि उनी माओवादी संसदीय दलको बैठकमा उपस्थित भएनन् । तटस्थ भूमिका निर्वाह गरिरहेका उनै सभामुख गौतम सरकार गठनमा सामेल भएर अहिले विवादित बनेका छन् । संविधानविपरीत पदको गरिमा र अस्तित्वमाथि नै संकट सिर्जना गर्दै सरकार गठनको गोलचक्करमा फसेका छन् । संविधानको धारा १८६ मा भनिएको छ, प्रदेश सभामा निर्णयका लागि प्रस्तुत गरिएको जुनसुकै प्रस्तावको निर्णय उपस्थित भई मतदान गर्ने सदस्यहरूको बहुमतबाट हुनेछ । अध्यक्षता गर्ने व्यक्तिलाई मत दिने अधिकार हुने छैन । तर, मत बराबर भएमा अध्यक्षता गर्ने व्यक्तिले आफ्नो निर्णायक मत दिनेछ । प्रदेशसभामा निर्णायक मत दिनुअघि नै सभामुख सरकार गठनमा सहभागी बनेका हुन् । थापालाई मुख्यमन्त्री बनाउन पेश गरिएको दाबीमा संसदीय दलका नेताका तर्फबाट कांग्रेसका थापा आफैं, माओवादीका इन्द्रबहादुर आङ्बो, एकीकृत समाजवादीका राजेन्द्रकुमार राई, जसपाकी निर्मला लिम्बूको हस्ताक्षर छ । थापा मुख्यमन्त्री नियुक्त हुँदै गर्दा हस्ताक्षर गर्नेमध्ये लिम्बूबाहेक सबै नेता प्रदेश प्रमुखको कार्यालयमा उपस्थित थिए । माओवादीले थापालाई दिएको समर्थनमा सभामुखलाई समेटेन । तर, सभामुख गौतमले प्रदेश सांसदको हैसियतमा अलग्गै हस्ताक्षर गरेर थापालाई समर्थन दिएका छन् । थापाले मुख्यमन्त्रीका लागि पेश गरेको दाबी पत्रको पाँचौं नम्बरमा उनको नाम र हस्ताक्षर छ । सरकार निर्माणमा समर्थन जनाउँदै स्वतन्त्र सांसदको हैसियतमा बहुमत संख्या पुर्याउन मद्धत गरेपछि सभामुख ठूलो विवादमा फसेका हुन् । स्वतन्त्र भूमिकामा रहनुपर्ने जिम्मेवारी अनुसार दल त्याग गर्दै निष्पक्षताको पदमा आसिन भएका गौतमले सरकार निर्माणका क्रममा चालेको कदम आलोचनायुक्त छ । धेरै विवादित बन्ने देखिएको छ । सभामुखले दल त्यागको घोषणा गरेको पत्र । सरकार गठनका लागि गरिएको आह्वान अनुसार दुई वा दुईभन्दा बढी दलहरूको समर्थनमा बहुमत प्राप्त गर्न सक्ने प्रदेशसभाको सदस्यलाई प्रदेश प्रमुखले मुख्यमन्त्री नियुक्त गर्नसक्ने व्यवस्था छ । तर, ९३ सदस्यीय प्रदेशसभामा बहुमत पुर्याउन प्रदेशसभा सदस्यका रूपमा अलग्गै हिसाबले सभामुखको प्रयोग गरिएको छ । सभामुख गौतमले भने विगतको अभ्यासलाई हेरेर आफूले निर्णय लिएको बताए । पुरानो परम्परा र अभ्यासलाई हेर्दा सरकार गठनमा सभामुखको प्रयोग भएको रहेछ । सरकार बनाउने बेलामा माथि राष्ट्रपति कहाँ नाम जाने गरेको पाइयो । तल प्रदेश प्रमुखमा पनि सभामुखहरुको नाम जाने गरेको रहेछ, उनले भने, दलले निर्वाचनको आयोगको सूचीबाट पठाउने गरेको पाइयो । त्यसो हुँदा मलाई पनि समर्थन जनाउन अवरोध भएन । संख्या गणनाकै परिस्थितिले एउटा जटिलता उत्पन्न चैं भयो । यहाँ १ मतका कारण यो अवस्था आएको हो । नत्र सरकार गठनमा सभामुखको प्रयोग हुने रहेछ । विश्वासको मत दिँदा भने परिस्थितिलाई विचार गर्ने गौतम बताउँछन् । विश्वासको मतविभाजन हुँदा संविधानले बराबरी भनेका कारण संसदमा बराबरी मत नभएमा आफूले मत दिनुपर्ने अवस्था नआउने उनको भनाइ छ । प्रदेश प्रमुखको भूमिकामा प्रश्न उद्धव थापालाई मुख्यमन्त्री नियुक्त गरिएको पत्र । मुख्यमन्त्री नियुक्तिलाई लिएर प्रदेश प्रमुखको भूमिकामा पनि प्रश्न खडा भएको छ । गठबन्धन दलहरुले मुख्यमन्त्रीका लागि पेश गरेको दाबी पत्रमा प्रदेश प्रमुखज्यूबाट नेपालको संविधानको धारा १६८ को उपधारा (२) बमोजिम २ वा २ भन्दा बढी दलहरूका समर्थनमा बहुमत प्राप्त सरकारका लागि मिति २०८७०३१७ गते आह्वानको सूचना भएकोले सोही सूचना बमोजिम कोसी प्रदेशसभामा प्रतिनिधित्व गर्ने दलहरू नेपाली कांग्रेसका प्रदेशसभा सदस्य संख्या २९, नेकपा (माओवादी केन्द्र)का प्रदेशसभा सदस्य संख्या १२, नेकपा (एकीकृत समाजवादी)का प्रदेशसभा सदस्य संख्या ४, जनता समाजवादी पार्टी नेपालका प्रदेशसभा सदस्य संख्या १ गरी ४ राजनीतिक दलका सदस्य संख्या ४६ र माननीय बाबुराम गौतमसमेत जम्मा ४७ जना सांसद सदस्य हाल प्रदेशसभामा तत्काल कायम रहेका सदस्य संख्या ९३ जना सदस्यको बहुमत संख्या भएको उल्लेख छ । पत्रमा ४७ जना प्रदेशसभा संदस्यहरूले नेपाली कांग्रेस संसदीय दलका नेता थापालाई नेपालको संविधानको धारा १६८ को उपधारा (२) बमोजिम कोसी प्रदेश सरकारको मुख्यमन्त्री पदमा नियुक्त गर्न दलहरूको समर्थन र हस्ताक्षरसहित नयाँ सरकार गठनका लागि चार राजनीतिक दल र माननीय बाबुराम गौतमका तर्फबाट दाबी प्रस्तुत गरिएको खुलाइएको छ । सरकार गठनमा सभामुख विवादित बन्दै गर्दा प्रदेश प्रमुख खापुङको भूमिकामागि प्रश्न उब्जिएको छ । सभामुखसमेतको हस्ताक्षरलाई आधार मान्दै मुख्यमन्त्री नियुक्त गरेपछि उनी पनि विवादमा मुछिएका छन् । मुख्यमन्त्रीमा थापाको नियुक्ति नै विवादित बन्ने देखिएपछि सभामुख गौतमले हस्ताक्षर गरेको सरकार गठनको दाबी पत्रलाई प्रदेश प्रमुखले विरोधका वावजुत लगाएको तोकआदेशलाई च्यातेर प्रदेश प्रमुखको कार्यालयले उपलब्ध गराएको छ । प्रदेश प्रमुखको कार्यालयका प्रवक्ता नरेन्द्र श्रेष्ठले जारी गरेको विज्ञप्तिमा पनि सभामुख गौतमको समर्थनका बारेमा खुलाइएको छैन । विज्ञप्तिमा कांग्रेस, माओवादी, एकीकृत समाजवादी र जसपासमेतको समर्थनमा मुख्यमन्त्री नियुक्त गरिएको उल्लेख छ । सभामुखको कदम संविधानविपरीत : संविधानविद् उद्धव थापालाई मुख्यमन्त्री नियुक्त गरेपछि प्रदेश प्रमुखको कार्यालयले जारी गरेको विज्ञप्ति । संविधान एवं कानुनका जानकारहरु सत्ता स्वार्थभित्रको बलमिच्याइँमा सभामुखले गलत कदम चालेको बताउँछन् । सभामुखले संविधानको मर्म एवं भावनामाथि प्रहार गरेको र प्रदेश प्रमुखले त्यसलाई स्वीकार गरेको उनीहरुको प्रतिक्रिया छ । संविधानविद् डा भीमार्जुन आचार्य सरकार गठनमा सभामुखको प्रयोग कुनै पनि दृष्टिकोणले ठीक नभएको बताउँछन् । संवैधानिक दृष्टिकोण, संसदीय शासन प्रणालीको दृष्टिकोण, क्याबिनेट पद्धतिको दृष्टिकोण, सभामुख सम्बन्धी संवैधानिक मान्यतासमेतका ४ वटै आधारले सरकार बनाउन र ढाल्न सभामुख प्रयोग हुन पाउँदैन । सभामुख दलमा आवद्ध नहुने तटस्थ पद हो, उनले भने, संविधानले सभामुखलाई संसदको नेता मान्छ । संसदको लिडरको जिम्मेवारी पाएको व्यक्तिले संविधानविपरीतको कदम चाल्नु दुर्भाग्यपूर्ण हो । संविधानले तटस्थ भूमिका प्रदान गरेका कारण सभामुखको कदम असंसदीय र असंवैधानिक भएको आचार्यको भनाइ छ । सभामुखको संलग्नतामा सरकार गठनको संवैधानिक परिकल्पना छैन, उनले भने, यस्तो कदम संसदको अवहेलनाजन्य कार्य हो । यसरी सरकार गठन गर्नुभन्दा प्रदेश सरकार नै नरहनु उचित हुने धारणा उनको छ । सरकारका लागि सभामुखको प्रयोग संसदीय शासन व्यवस्थाको मुत्युसरह हो, संविधानविद् आचार्य भन्छन्, सभामुखले नै मुलुकको व्यवस्थामाथि गम्भीर प्रहार गरे । रहर हुँदा पदबाट राजीनामा दिएर सांसदको हैसियतामा सरकार निर्माणमा सहभागी हुन पाउने उनले बताए । राजीनामा नदिएसम्म सरकार निर्माणमा सभामुखले औपचारिक नाम दिन र मत व्यक्त गर्न नपाउने उनको भनाइ छ । पदका लागि सभामुखको प्रयोग गर्नेले पनि राजनीतिक नैतिकताविपरीत काम गरेको आचार्य बताउँछन् । वरिष्ठ अधिवक्ता शान्तिराम भण्डारीले सरकार गठनमा सभामुखको प्रयोग गरेर संसदीय व्यवस्थाको हुर्मत लिने काम भएको बताए । त्यसमा प्रदेश प्रमुखले पनि सहयोग गरिदिनु अर्को दुर्भाग्य भएको उनको भनाइ छ । बहुमत पुर्याउने नाममा संविधानविपरीतका गतिविधि गरेर संख्या देखाउँदा सभामुख पदको मर्यादा सकियो, भण्डारी भन्छन्, सत्ता स्वार्थभित्र संविधानलाई लत्याएर र चुनौती दिएर बलमिच्याइँ गरियो । उनले सभामुखलाई तिमि सत्ता र प्रतिपक्ष केहीपनि हैनौ भनेरै कानुनले संसदको स्पिकरका रूपमा व्यवस्थापिकीय प्रमुखको जिम्मेवारी दिएको स्मरण गरे । सदनभित्र कुनै निर्णयमा समान मत प्राप्त हुँदा निर्णायक मत दिन पाउने अधिकार हुन्छ, भण्डारी भन्छन्, सरकार बनाउने र ढाल्ने गतिविधि गर्ने संविधानविपरीतको गतिविधि मुलुकको व्यवस्थाकै लागि दुर्भाग्यपूर्ण हो । सभामुख प्रयोग हुँदा हाउसप्रतिको इमान सकिएको भण्डारीको तर्क छ । स्पष्टसँग संविधानले भूमिका तोकिदिएर स्वतन्त्र, तटस्थ र सदनप्रति जिम्मेवार बनाएको सभामुखजस्तो गरिमायुक्त पदलाई स्वार्थका लागि क्षतविक्षत बनाइएकाले मुलुकको व्यवस्था कहाँ पुग्छ भनेर सोच्नुपर्ने अवस्था आएको उनी बताउँछन् । यसलाई मुलुकका लागि ठूलो दुर्घटनाका रूपमा लिनुपर्छ, उनी भन्छन्, सरकार अस्थायी तथा पद स्थायी हुने कुरा सोच्न नसकेर जिम्मेवारी र दायित्वबाट स्खलित हुँदा मर्यादित पदको महत्व सकियो । सभामुख कानुन निर्माता संस्थाको प्रमुख भएको बताउँदै भण्डारीले निष्पक्ष र स्वतन्त्र रहनुपर्छ भनेर संविधानले नै व्याख्या गरेको उल्लेख गरे । भने संविधानको मूल मर्म र मान्यतामाथिको प्रहारबाट सभामुख अछुतो रहनु नसक्नु दुर्भाग्य हो । मुख्यमन्त्री थापा तल्लो तहसम्म लोकप्रिय संविधान उल्लंघन गरेर मुख्यमन्त्री बनेका थापा तल्लो तहका कार्यकर्तामा भने लोकप्रिय मानिन्छन् । राजनीतिक दौरानमा उनले अनेक आरोहअवरोह खेपेका छन् । पञ्चायतकालमा शंकरदेव क्याम्पसमा नेविसंघ कार्यकर्ताबाट थापाको राजनीतिक जीवन सुरु भएको हो । बीपी कोइरालाको सुरक्षा दस्तामा खटिएर काम गरेको अनुभव पनि उनीसँग छ । उनी पूर्वपञ्चायत समर्थक पनि हुन् । नेताहरुका अनुसार पञ्चायतका तर्फबाट २०४६ को जनआन्दोलन दबाउन प्रतिकार समिति बनाएर थापा खटिएका थिए । आन्दोलन सफल भएपछि उनी कांग्रेसमा सक्रिय भएको नेताहरु बताउँछन् । उनलाई साधारण जीवनशैली अपनाउने भद्र, इमान्दार र सालिन नेताका रूपमा चिन्ने गरिन्छ । कार्यकर्तामाझको लोकप्रियकै कारण उनले हालका कांग्रेस महामन्त्री विश्वप्रकाश शर्मालाई झापा जिल्ला सभापतिमा हराएका थिए । कांग्रेसभित्र पूर्वमहामन्त्री कृष्णप्रसाद सिटौला समूहका थापा पार्टी सभापति शेरबहादुर देउवासमेतको सहयोगमा पार्टीको १४ औं महाधिवेशनबाट प्रदेश सभापतिमा निर्वाचित भए । पार्टी महाधिवेशनमा संस्थापनइतर पक्षका उम्मेदवार गुरुराज घिमिरेलाई थापाले २ मतले प्रदेश सभापतिमा पराजित गरेका हुन् । थापाले ८ सय ४४ मत ल्याउँदा घिमिरेले ८ सय ४२ मत मात्रै पाएका थिए । प्रतिनिधि तथा प्रदेशसभा निर्वाचनमा खसआर्य कोटाको समानुपातिक सूचीको पहिलो नम्बरमा रहेका उनी प्रदेश सांसद बन्न सफल भए । यसअघिका २ वटा निर्वाचनमा एमालेका उम्मेदवारसँग पराजय बेहोरेको अनुभव पनि उनीसँग छ । २०७० को संविधानसभा निर्वाचनमा झापा क्षेत्र नम्बर४ बाट प्रेम गिरी र २०७४ सालको प्रतिनिधिसभा निर्वाचनमा झापा२ बाट पवित्रा खरेलसँग हार बेहोर्न बाध्य भए । गत मंसिर ४ गते सम्पन्न प्रदेशसभा निर्वाचनबाट भने संसदको यात्रा तय गरे । उनी प्रदेश संसदीय दलको निर्वाचनमा संस्थापनइतर समूहका केदार कार्की र संस्थापन पक्षकै अमृत अर्याललाई हराएर दलको नेता बने । सिटौला प्यानलबाट दलको नेतामा चुनाव लड्दै गर्दा देउवाको पनि साथ पाएका उनले १८ मत ल्याए । शेखर कोइराला पक्षका कार्कीलाई ९ र अर्याललाई २ मतमा खुम्च्याउन सफल भए । गत पुस १० गते बनेको केन्द्रको राजनीतिक समीकरण राष्ट्रपतिको निर्वाचनसँगै टुटेपछि थापाले मुख्यमन्त्रीसम्मको यात्रा तय गर्न सकेका हुन् । हेमबहादुर थापा र डम्बरकुमारी थापाको सन्तानका रूपमा झापाको अर्जुनधारा४ शनिश्चरेमा २०१४ मंसिर १५ गते जन्मिएका थापा २०३४ सालदेखि नेविसंघको राजनीतिमा जोडिए । काठमाडौंको शंकरदेव क्याम्पसबाट नेविसंघको राजनीति सुरु गरेका उनीसँग नेविसंघको विभिन्न तहमा बसेर काम गरेको अनुभव छ । २०३५ सालको जनमतसंग्रहमा निरंकुश पञ्चायती व्यवस्थाविरुद्ध बहुदलीय व्यवस्था स्थापनका लागि बहुदलको प्रचार अभियानमा खटेका थिए । उनले कांग्रेस अर्जुनधारा गाउँसमितिको सचिव र सभापतिको एकएक कार्यकाल पूरा गरे । त्यसपछि झापा २ नम्बर क्षेत्रको क्षेत्रीय सभापति हुँदै निरन्तर पार्टीमा सक्रिय रहे । पार्टीको १० औं जिल्ला अधिवेशनबाट कांग्रेस जिल्ला सचिव बनेका उनी ११ औँ अधिवेशनबाट उपसभापति बने । वाणिज्य शास्त्रमा स्नातक गरेका थापाले पार्टी झापा जिल्ला सभापति २ कार्यकाल चलाए । १२ औं र १३ औं अधिवेशनबाट उनी जिल्ला सभापति भएका हुन् । दोस्रो जनआन्दोलनका क्रममा तत्कालीन शाही नेपाली सेनाको युनिफाइड कमाण्डले पक्राउ गरेर झापा चारआलीस्थित सैनिक ब्यारेकको बंकरमा राखेर आफूलाई यातना दिएको थापा बताउँछन् । ३० दिनभित्र विश्वासको मत लिन्छु : थापा नवनियुक्त मुख्यमन्त्री थापाले संवैधानिक व्यवस्था अनुसार संसदबाट ३० दिनभित्र विश्वासको मत लिने बताएका छन् । विश्वासको मत लिन सकेमा उनको पद जोगिने छ । सरकार निरन्तर चल्नेछ । नत्र पदमुक्त हुने छन् । त्यसपछि पुन: नयाँ सरकार गठनको बाटो खुल्ने छ । थापाले गठबन्धनको सरकार अब पूरै कार्यकाल चल्ने बताए । थापाले बुझाएको दाबी पत्र । जुन पत्र सभामुखको समर्थन च्यातेर उपलब्ध गराइएको थियो । मुख्यमन्त्री नियुक्त भएपछि थापाले वर्तमान सरकार गठन र सभामुखले हस्ताक्षर गरेर दिएको समर्थनका बारेमा संविधानले व्याख्या गर्ने बताए । यो ठीक छ कि छैन भनेर संविधानले प्रष्ट पार्छ, थापा भन्छन्, सभामुखले कुनै दलको नभइकन तटस्थ सदस्यको नाताले सहयोग गर्नु भएको हो । दलको सदस्य भनेर सभामुखलाई विवादमा नपारेको उनको तर्क छ । उहाँ सभामुख मात्रै होइन । प्रदेशसभाको सदस्य पनि हो । ९३ जनाभित्रमै पर्नुहुन्छ । सभामुख नभइकन प्रदेशसभाको सदस्यको नाताले उहाँले समर्थन गर्नुभएको हो । सभामुखबाट राजीनामा दिनु हुँदैन, थापाले भने । सभामुख निर्वाचित भएसँगै गौतमले दलको सदस्यता त्यागेको भन्दै उनले आफूहरुलाई पनि तटस्थ सदस्यका रूपमा गौतमले समर्थन दिएको जिकिर गरे । उनले आफ्ना प्राथमिकता प्रदेशको विकास र समृद्धि रहेको बताए । यो सरकारको प्राथमिकता समग्र प्रदेशको विकास र समृद्धि, आर्थिक उन्नतिको कुरा नै हुनेछन् । स्वास्थ्य, शिक्षा प्राथमिकतामा रहनेछ । पहिचानको मुद्दालाई पनि समिति गठन गरेर वार्ताको माध्यामबाट सम्बोधन गर्ने प्रयास हुने छ, थापाले भने । उनले प्रदेशको नाम कोसी परिवर्तन नहुने स्पष्ट पारे । एमालेको आपत्ति प्रदेश प्रमुखलाई ध्यानआकर्षण पत्र बुझाउँदै एमाले संसदीय दलका नेता हिक्मतकुमार कार्की । सरकार गठनमा सभामुखको प्रयोग हुने बुझेपछि एमाले संसदीय दलले बिहीबार दिउँसो प्रदेश प्रमुख खापुङको ध्यानआकर्षण गराएको थियो । प्रदेश प्रमुखको कार्यालयमा पुगेरै मुख्यमन्त्री एवं संसदीय दलका नेता हिक्मतकुमार कार्कीलगायतले सरकार गठनमा सभामुखको प्रयोग असंवैधानिक हुने भन्दै ध्यानआकर्षण पत्र पनि बुझाए । तर, सभामुखकै प्रयोग गरेर मुख्यमन्त्रीलाई नियुक्ति दिएपछि एमालेले आपत्ति जनाएको छ । दलका नेता कार्कीले सरकार पूर्णत: असंवैधानिक भएकाले कानुनी उपचार खोज्ने विषयमा सल्लाह भइरहेको बताए । पदमा रहेसम्म सभामुखले सरकार बनाउने र विघटन गर्ने काममा भाग लिन नपाउने उनको भनाइ छ । अन्नपूर्णसँग कुरा गर्दै कार्कीले भने, असंवैधानिक तरिकाबाट मुख्यमन्त्री नियुक्त गरिएको छ । यसको जोडार विरोध, भत्र्सना र आलोचना गर्छौ । संवैधानिक सर्वोच्चताको रक्षाका लागि राजनीतिक, कानुनी र संसदीय सबै खालका उपचार खोज्छौं । उनले सभामुख र प्रदेश प्रमुखले संवैधानिक भूमिकामा रहेर जिम्मेवारी निर्वाह गर्न नसकेको बताए । उहाँहरुले संवैधानिक भूमिका निर्वाह गर्न सक्नु भएन । संविधान र कानुनलाई लिकमा ल्याएर स्थापित गर्ने काम एमालेले गर्छ, उनले भने । कार्कीले व्यवस्थापिका र कार्यपालिका दुई फरक अंग भएको पनि बताए । एकले अर्काको काममा हस्तक्षेप नगर्ने उल्लेख गर्दै उनले सरकार गठनको विषयलाई लिएर शक्ति सन्तुलन र नियन्त्रणको सिद्धान्तको पालना नभएको बताए । कानुनी कुरालाई लत्याएर सिधै गैरकानुनी ढंगले गरिएको मुख्यमन्त्री नियुक्ति एमालेले स्वीकार नगर्ने कार्कीको भनाइ छ । कोइरालाको पनि विरोध मुख्मयन्त्री नियुक्तिमा सभामुखको प्रयोगको विषयलाई लिएर कांग्रेस नेता डा शेखर कोइरालाले पनि विरोध जनाएका छन् । बहुमत पुर्याउन सभामुखको हस्ताक्षर गरिनु असंवैधानिक र गैरकानुनी भएको उनको भनाइ छ । सामाजिक सञ्जालमा लेख्दै कोइरालाले सरकार गठनमा सभामुखको हस्ताक्षर गरिनु पूर्णत: गैरकानुनी भनेका छन् ।"
लम्पी स्किन रोग नियन्त्रण गर्न स्थानीय तहलाई आग्रह,"काठमाडौं : पशु सेवा विभागले पशुमा देखिने लम्पी स्कीन रोगको उपचार गर्न सबै स्थानीय तहलाई आग्रह गरिएको छ। सङ्क्रमण फैलिँदै गएकाले विभागले यथाशिघ्र औषधि उपचार तथा खोप खरिद गर्न आग्रह गरेको छ। विभागका महानिर्देशक डा सम्झनाकुमारी काफ्लेले आज विज्ञप्ति जारी लम्पी स्कीन रोग फैलिने गएकोले स्थानीय तहलाई उपचार गर्न आग्रह गरेका हुन्। विभागले महामारी नियन्त्रण गर्नका लागि फैलिएका स्थानीय तहमा एक लाख रुपैयाँ अनुदान उपलब्ध गराएको छ। विभागले महामारी रोकथाम र नियन्त्रण गर्न प्रदेश र स्थानीय तहमा सम्पर्क व्यक्ति तोकेको उनले जानकारी दिनुभयो। विभागले लम्पी स्कीन रोग नियन्त्रण कक्ष स्थापनासहित प्रभावित क्षेत्रमा रोग अन्वेषण, उपचार र प्राविधिक सल्लाहका लागि टोली परिचालन गरेको छ। उनका अनुसार २०७९ चैतदेखि फैलिएको लम्पी स्कीन सङ्क्रमणबाट २५ हजार ८७२ पशु मरेका छन्। सङ्क्रमणमबाट देशभरि सात लाख नौ हजार दुई सय तीन पशुवस्तुमध्ये चार लाख ५३ हजार आठ सय १९ पशु निको भइसकेका जनाइएको छ। अहिले पनि दुई लाख २९ हजार छ सय दुई पशु सक्रिय सङ्क्रमित रहेका छन्। रोग २०७९ चैत महिनादेखि कोशी प्रदेशबाट रोगको प्रकोप सुरु भई हालसम्म ७६ जिल्लामा रोग पुष्टि भइसकेको छ। उनले पशुमा महामारीको रुपमा फैलिएको लम्पी स्कीन रोग नियन्त्रणका लागि विभाग र मातहतका निकाय, प्रदेश सरकार मातहतका निकाय तथा स्थानीय तहमा कार्यरत पशु स्वास्थ्यकर्मी परिचालन गरिएको छ। उनका अनुसार अहिले क्रमश सङ्क्रमण घट्दै गइरहेको छ। सङ्क्रमणबाट प्रभावित एक लाख ८० हजार ९२२ पशुलाई खोप लगाइएको छ। सङ्क्रमण नियन्त्रणका लागि विभागसँग हालसम्म सात लाख ३७ मात्रा खोप आयात गरिएको छ। लम्पी स्कीन गाईभैँसीमा भाइरसको कारणले लाग्ने महामारी रोग हो। यो रोग लागेमा पशुमा उच्च ज्वरो आउने, दाना पानी कम खाने, दूध उत्पादन घट्ने, छालामा गोला गिर्खा तथा गाँठाहरु देखिने, र्याल सिँगान वग्ने, चिप्राकचेरा लाग्ने, खुट्टाजोर्नी सुन्निनेजस्ता लक्षण देखा पर्दछन्। यस रोग बाच्छाबाच्छी, जोत्ने गोरु, उन्नत जातका बढी दूध दिने दूधालु र गर्भिणी गाईभैँसीलाई असर गर्ने गर्दछ। लम्पी स्कीन नेपालमा पहिलो पटक २०७७ असारमा मोरङ जिल्लाको सुन्दरहरैचा नगरपालिकामा देखिएको थियो। रोग देखिएको दुई वर्षमा १६ जिल्लाका २९ पालिकामा रोग फैलिदा तीन हजार तीन सय एक पशु सङ्क्रमित भई १३ पशु परेका थिए। अहिले देखिएको सङ्क्रमणबाट कर्णाली, सुदूरपश्चिम, लुम्बिनी र कोशी प्रदेशकामध्ये पहाडी तथा पहाडी क्षेत्रमा रहेका पशु बढी प्रभावित भएका छन्। विभागले सङ्क्रमण नियन्त्रणका लागि अहिले प्रदेश र स्थानीय तहमा सम्पर्क व्यक्ति तोेकेको छ। रोग नियन्त्रण गर्नका लागि एक सय ६१ स्थानीय तहमा भेटेरिनरी डाक्टर र सबै स्थानीय तहमा प्राविधिकको व्यवस्थापन आगामी आर्थिक वर्षको बजेटबाट गरिएको छ।"
"मेलम्चीमा स्वास्थ्य मन्त्रीद्वारा पुल उद्घाटन, जनप्रतिधिले गरे बहिस्कार","सिन्धुपाल्चोक : नेपाली सेनाको सहयोगमा सिन्धुपाल्चोकको मेलम्ची, इन्द्रावती र पाँचपोखरी जोड्ने बेलिबृज निर्माण सम्पन्न भएको छ। २०७८ असार १ र १७ गते आएको बाढीले मेलम्ची नगरपालिका, इन्द्रावती र पाँचपोखरी गाउँपालिका जोड्ने पुल बगाएपछि सोही ठाउँमा नेपाली सेनाले बेलिब्रिज निर्माण गरेको हो। शुक्रबार स्वास्थ्य तथा जनसंख्या मन्त्री मोहनबहादुर बस्नेतले बेलिब्रिज उद्घाटन गरेका छन्। उद्घाटन कार्यक्रममा प्रधानसेनापति प्रभुराम शर्मा, बागमती प्रदेश सभा सदस्य कृष्णकुमार तामाङ लगायतको उपस्थिति थियो। तर बेलिब्रिज उद्घाटन कार्यक्रममा तीन स्थानीय सरकारका प्रतिनिधिहरू उपस्थित भएनन्। बेलिब्रिज उद्घाटनमा स्थानीय सरकारलाई उपेक्षा गरिएको भन्दै तीनै पालिकाका जनप्रतिनिधिहरूले कार्यक्रमको बहिस्कार गरे। हामीलाई कुनै जानकारी छैन, जानकारी नभएको कार्यक्रममा स्थानीय सरकार कसरी जानु ?, प्रश्नसँगै रोष प्रकट गर्दै तामाङले भने, बेलिबृज जसले बनाएको भए पनि हाम्रो ठाउँमा र हाम्रा नागरिकहरूले प्रयोग गर्ने गरी बनाएका होलान्। हामीलाई त्यो बारे जानकारी त हुनुपर्यो नि। उनले स्थानीय सरकारको क्षेत्राधिकारमा बनेका संरचनाहरू निर्माण सम्पन्न भएपछि स्थानीय तहलाई जिम्मा लगाउनुपर्ने भन्दै त्यसो नगरिएको बताए। खबर नभएका कारण मेलम्ची नगरपालिकाका कोही पनि जनप्रतिनिधि कार्यक्रममा नगएको उनले बताए। दुई वर्षसम्म बन्न नसकेको बेलिबृज निर्माण भएपछि स्थानीय सरकार पनि केही हुनेमा ढुक्क थियो। तर, मेलम्चीमा बनेको बेलिबृज उद्घाटनमा भने स्थानीय सरकारलाई पुरै उपेक्षा गरिएको पाँचपोखरी गाउँपालिकाका अगुवा निर्मल बञ्जरा बताए। उनले स्वास्थ्य मन्त्री बस्नेतलाई प्रश्न समेत गरे स्थानीय सरकारसँग समन्वय गर्नु पर्दैन ? सिन्धुपाल्चोकको क्षेत्र नम्बर २ मा विकासको सुनामी ल्याउने भाषण दिने गरेका बस्नेत आफूले पुल बनाएको होड देखाउन हतारोमा कार्यक्रम गर्दा त्रुटी देखिएको मेलम्चीका स्थानीय सुदर्शन दुलालले बताए। आफू र आफ्ना आसेपासे भन्दा बाहेक अरू कोही नदेख्ने उनले आफैँ ईश्वर हो भन्ने देखाउन आफ्नैलाई बाइपास गरे, उनले भने। नेपाली कांग्रेसबाटै विजयी भएका मेलम्ची नगर प्रमुख आइतमान तामाङलाई बोलाउँदा पुल बनेको जस स्थानीय तहलाई दिनुपर्ने देखिएकोले मन्त्री बस्नेतले जनप्रतिनिधिलाई बोलाउन नलगाएको उनले बताए। नेपाली सेनाले भने आफूले निर्माणको जिम्मा मात्रै लिएको उद्घाटनको बारे कुनै जिम्मा नलिएको जनाएको छ। हामीले निर्माणको जिम्मा पाएको ३ सातामा बेलिब्रिज निमार्ण सम्पन्न गरेर जिम्मा लगायौं, नेपाली सेनाको इञ्जिनियरिङ विभाग, १४ नं बाहिनी अड्डाका सेनानी चिरञ्जीवी चौलागाईंले बताए। बेलिब्रिज निर्माण गर्नका लागि अर्थ मन्त्रालय र भौतिक पूर्वाधार तथा यातायात मन्त्रालयले रक्षा मन्त्रालयलाई जिम्मेवारी दिएको थियो। स्वास्थ्य तथा जनसंख्या मन्त्री मोहनबहादुर बस्नेतले भने के कारणले पुलको उद्घाटनमा जनप्रतिनिधिहरू नआएको हो भन्ने कुराको जानकारी नभएको बताए। उहाँहरूको सम्पत्ति हो, यहिँको जनतालाई यो पुलले सहजता बनाउने हो, बस्नेतले भने, तर आजको उद्घाटनमा जनप्रतिनिधिहरू किन आउनु भएन थाहा भएन। कुनै काम विशेषले पनि हुन सक्छ। मन्त्री बस्नेतले आफू सधैं जनताको सुख, दुःखमा साथ दिनका लागि प्रयत्नशील रहेको समेत बताए।"
दोलखाको हुलाक कार्यालयका १४५ जना कर्मचारी अनिवार्य अवकाशमा,"दोलखा : जिल्लाको हुलाक कार्यालयमा कार्यरत १४५ जना कर्मचारी अनिवार्य अवकास हुने भएका छन्। सरकारले सार्वजनिक गरेको आगामी आर्थिक वर्षको बजेटमा अतिरिक्त हुलाक कार्यालय खारेज गर्ने निर्णयसँगै दोलखाका ४३ वटा अतिरिक्त हुलाक कार्यालय खारेज हुने भएको छ। जसका कारण १४५ जना कर्मचारी अनिवार्य अवकास हुने भएका हुन्। कर्मचारीहरुलाई अतिरिक्त हुलाक नियमावली अनुसार सेवा सुविधा दिएर अवकाश दिने सरकारले तयारी गरेको छ। दोलखामा अतिरिक्त हुलाक कार्यालयमा एक जना हुलाक प्रतिनिधि, दुई जना पत्र वितरक र एक जना डाँकबाहक सहित चार जना गरी कुल १४५ जना कर्मचारी रहेको जिल्ला हुलाक कार्यालयका प्रमुख सुरेशबाबु घिमिरेले जानकारी दिए। हुलाक कार्यालयअन्तर्गत जिल्लामा अतिरिक्त हुलाक, इलाका हुलाक र जिल्ला हुलाक रहेका छन्। जफे, मेलुङ, जिरी, शैलुङ, सुनखानी, बिगु, खोपाचागु, खारे, र लामाबगरमा इलाका हुलाक कार्यालय रहेका छन्। ९ वटा इलाका हुलाक कार्यालयमा १९ जना र जिल्ला हुलाकमा हुलाक अधिकृतसहित १७ जना कर्मचारी रहेका छन्।"
चितवनमा कृष्णसार स्थानान्तरणको तयारी,"भरतपुर : चितवनमा कृष्णसार स्थानान्तरणको तयारी अन्तिम चरणमा पुगेको छ। कृष्णसारको दीर्घकालीन संरक्षणका लागि शुक्लाफाँटा राष्ट्रिय निकुञ्जबाट चितवनमा स्थानान्तरण गर्ने तयारी गरिएको हो। चितवनको रत्ननगर नगरपालिकाको टिकौलीमा कृष्णसार राख्नका लागि प्राविधिकरूपमा अध्ययनपश्चात् आवश्यक तयारीको काम गरिएको नगरप्रमुख प्रल्हाद सापकोटाले बताए। उनका अनुसार असोजसम्म यहाँ कृष्णसार ल्याउने गरी काम भइरहेको छ। टिकौलीमा कृष्णसार राख्नका लागि तयार पारिएको क्षेत्रमा तारबार, घाँसेमैदान र दुईवटा पोखरी निर्माण गरिएको प्रमुख सापकोटाले जानकारी दिए। कृष्णसारलाई चितवनमा ल्याउनका लागि नगरपालिकाले अग्रसरता लिएको उनको भनाइ थियो। नगरपालिकाको प्रमुख संरक्षकत्वमा डिभिजन वन कार्यालय चितवनले यसको व्यवस्थापनको काम गर्नेछ। कृष्णसार व्यवस्थापनका लागि नगरपालिकाले गत वर्ष ३८ लाख रुपैयाँ छुट्याएको थियो भने यस वर्ष ५० लाख रुपैयाँ बजेट विनियोजन गरेको छ। कृष्णसारको संरक्षण र पर्यापर्यटनको विकासका लागि कृष्णसार यहाँ ल्याउन लागिएको प्रमुख सापकोटाले बताए। 'चितवनमा हात्ती, बाघ र गैँडाबाहेक अन्य जनावर पनि छन् भन्ने सन्देश दिने उद्देश्यले पनि हामीले कृष्णसारको स्थानान्तरणमा पहल गरेका हौँ', उनले भने, 'नयाँ वन्यजन्तुको आगमनले पर्यटकलाई नयाँ अनुभव दिन सकिन्छ।' पञ्चकन्या सामुदायिक वनको टिकौलीमा १९ हेक्टर क्षेत्रफलमा तारबार गरेर कृष्णसार राखिने नगरप्रमुख सापकोटाले जानकारी दिए। उनका अनुसार निर्माण गरिएको तारबार चितुवा, बाघ र हात्तीले भत्काउन नसक्ने गरी बनाइएको छ। यही सामुदायिक वनमा नगरपालिकाले हरियाली पार्कसमेत निर्माणको तयारी गरेको उनले बताए। कृष्णसार स्थानान्तरणका लागि स्थानीय सरकार, चितवन राष्ट्रिय निकुञ्ज र संरक्षणको क्षेत्रमा काम गर्दै आएका विभिन्न संघसंस्था तथा सामुदायिक वनको संयन्त्र निर्माण गरिएको छ। अहिले कृष्णसार बर्दियाको खैरापुर र कञ्चनपुरको शुक्लाफाँटास्थित हिरापुरमा मात्र पाइन्छ। पूर्व प्रमुख संरक्षण अधिकृत बर्णबहादुर थापाले कृष्णसारको संरक्षणका लागि स्थानान्तरणको तयारी गरिएको बताए। उनका अनुसार कुनै प्रजाति एक ठाउँमा मात्र रहँदा रोग तथा बाढी, पहिराका कारण संरक्षणमा चुनौती हुने भएकाले कृष्णसारलाई चितवन ल्याउन लागिएको हो। वन मन्त्रालयको निर्देशनमा राष्ट्रिय निकुञ्ज विभागले कृष्णसार स्थानान्तरणका लागि हरिभद्र आचार्यको नेतृत्वमा प्राविधिक अध्ययन टोली बनाएको थियो। प्राविधिक टोलीले टिकौलीमा कृष्णसार ल्याउन र टिकाउ सम्भव छ भन्ने प्रतिवेदन बुझाएपछि स्थानान्तरणको तयारी गरिएको हो। विसं २०७७ मा अध्ययन सुरु भएर विसं २०७८ देखि कृष्णसार ल्याउनका लागि पूर्वाधार निर्माणको काम तयारी सुरु गरिएको थियो। 'प्राविधिक रूपमा व्यवस्थापनका लागि पाँचवर्षे कार्ययोजना तयार हुँदैछ', पूर्व प्रमुख संरक्षण अधिकृत थापाले भने, 'कार्ययोजनाको रिपोर्ट बुझाउनासाथ कृष्णसार स्थानान्तरणको काम सुरु हुन्छ।' उनका अनुसार पहिलो चरणमा छ भाले र १२ पोथीसहित १८ कृष्णसार ल्याउने तयारी गरिएको छ। कृष्णसार नेपालको संरक्षित वन्यजन्तु हो। कुनै समय नेपालको तराई क्षेत्रमा प्रशस्त पाइने कृष्णसार पछिल्लो समय भेटिन छाडेपछि सरकारले संरक्षणको प्रयास थालेको हो। नेपालमा कृष्णसारको सङ्ख्या चार सय ५२ पुगेको राष्ट्रिय निकुञ्ज तथा वन्यजन्तु संरक्षण विभागले जनाएको छ। बर्दियामा एक सय ९६ र कञ्चनपुरको शुक्लाफाँटामा दुई सय ५६ कृष्णसार छन्।"
दुई लाख घुससहित सुन्दरहरैंचा नगरपालिकाका लेखा अधिकृत रंगेहात पक्राउ,काठमाडौं : दुई लाख घुससहित लेखा अधिकृत रंगेहात पक्राउ परेका छन्। अख्तियार दुरुपयोग अनुसन्धान आयोगको इटहरी कार्यालयबाट खटिएका टोलीले मोरङको सुन्दरहरैंचा नगरपालिकाका लेखा अधिकृत शेखर ढकाललाई दुई लाख घुससहित पक्राउ गरेको हो। अख्तियारको टोलीले ढकाललाई कार्यकक्षबाटै पक्राउ गरेको थियो। ढकालले नगरपालिका कार्यालयको विभिन्न मर्मत सम्भार कार्यको भुक्तानी प्रयोजनका लागि सेवाग्राहीसँग २ लाख रुपैयाँ घुस लिइसकेको अवस्थामा अख्तियारको टोलीले पक्राउ गरेको स्रोतले बताएको छ।
लागूऔषधसहित दुई जना पक्राउ,सिरहा : जिल्लाको भगवानपुर गाउँपालिका४ ठाडी बसपार्कबाट लागूऔषधसहित दुई जनालाई शुक्रबार बिहान प्रहरीले पक्राउ गरेको छ। पक्राउ पर्नेहरूमा उदयपुर त्रियुगा नगरपालिका५ बस्ने ३४ वर्षीय नारायण बुर्जा र सोही ठाउँ बस्ने ३० वर्षीय अनिल खड्का रहेका छन्। उनीहरूको साथबाट नाइट्राभेट ३० ट्याब्लेट र स्पाक्सोप्रोक्सिमन ३२ ट्याब्लेट फेला परेको प्रहरीले जनाएको छ। प्रहरी चौकी ठाडीबाट खटिएको प्रहरीले भारतबाट नेपालतर्फ आउँदै गरेको स ११ प २२७७ नम्बरको मोटरसाइकललाई जाँच गर्न क्रममा मोटरसाइकलमा सवार उनीहरूलाई उक्त लागूऔषधसहित पक्राउ गरेको हो।
नेपाल प्रहरीको नयाँ कार्ययोजना आगामी साउन १ देखि लागू हुने,"काठमाडौं : प्रहरी प्रधान कार्यालयले नेपाल प्रहरी कार्ययोजना२०८० तयार पारेको छ। मुलुकभर सुदृढ शान्तिसुव्यवस्था कायम राख्ने, अपराध रोकथाम तथा नियन्त्रण गर्ने, विशिष्टिकृत तथा वैज्ञानिक अपराध अनुसन्धान क्षमता अभिवृद्धि एवं प्रहरी सेवा प्रवाहको गुणस्तरमा व्यावसायिक सुदृढीकरण गरी समग्र प्रहरी सङ्गठनको दीर्घकालीन विकास तथा रूपान्तरण गर्ने सन्दर्भमा कार्ययोजना तयार पारी लागू गर्न लागिएको हो। उक्त योजना आगामी साउन १ गतेदेखि लागू गरिने प्रहरी प्रधान कार्यालयले जनाएको छ। कार्ययोजनाले समयानुकूल साङ्गठानिक विकासमा महत्त्वपूर्ण टेवा पुग्ने विश्वास लिइएको प्रहरी महानिरीक्षक वसन्तबहादुर कुँवरले जानकारी दिए। उनले आज उक्त कार्ययोजना सार्वजनिक गर्दै सेवा प्रवाहमा यसले सही ढंगले कार्यसम्पादन गर्न सहयोग पुग्ने बताए। कार्यक्रममा नेपाल प्रहरी प्रधान कार्यालय अन्वेषण योजना तथा विकास निर्देशनालयका प्रहरी वरिष्ठ उपरीक्षक विश्व अधिकारीले नेपाल प्रहरी कार्ययोजना२०८०, नेपाल प्रहरी कार्ययोजना२०७९ को समीक्षा, कार्यान्वयन प्रक्रिया एवं कार्ययोजना बेन्चमार्क गतिविधिसम्बन्धी प्रस्तुतीकरण गरेका थिए। सो क्रममा प्रहरी प्रवक्ता, प्रहरी नायव महानिरीक्षक कुबेर कडायतले अहोरात्र जनताको जीउधनको सुरक्षामा खटिनुपर्ने जिम्मेवारी बहन गर्न उच्च मनोवलयुक्त प्रहरी कर्मचारीबाट मात्र सम्भव भएकोले आन्तरिक शुद्धीकरण, वैज्ञानिक र विशिष्टिकृत अपराध अनुसन्धान प्रणाली, प्रहरी कर्मचारीका आधारभूत आवश्यकताको परिपूर्ति, वृत्ति विकास र कल्याणकारी योजना यस कार्ययोजनाको मुख्य लक्ष्यमा परेको उल्लेख गरे। प्रचलित कानुनको अधिनमा रही मुलुकभर सुदृढ शान्तिसुव्यवस्था कायम राख्ने, अपराध रोकथाम तथा नियन्त्रण गर्ने विशिष्टिकृत तथा वैज्ञानिक अपराध अनुसन्धान क्षमता अभिवृद्धि एवं प्रहरी सेवा प्रवाहको गुणस्तरमा व्यावसायिक सुदृढीकरण गरी समग्र प्रहरी सङ्गठनको दीर्घकालीन विकास तथा रूपान्तरण गर्ने कार्ययोजनाको उद्देश्य रहेको छ। कार्ययोजनामा १३ वटा मुख्य लक्ष्य, ४० वटा लक्ष्य अनुरूपको कार्यगत उद्देश्य र एक सय ८३ वटा क्रियाकलाप समेटिएका छन्। नेपाल प्रहरीको आन्तरिक सुदृढिकरण योजनातर्फ पाँच वटा र नागरिक केन्द्रित प्रहरी सेवातर्फ चारवटा गरी प्राथमिकताको आधारमा जम्मा नौ वटा बेन्चमार्क गतिविधि निर्धारण गरिएको छ। प्रहरी कर्मचारीको सङ्घीय संरचना अनुरूप समायोजन गर्नेलगायत १३ वटा मुख्य लक्ष्य रहेको उक्त कार्ययोजनामा नेपाल सरकारको न्यूनतम साझा कार्यक्रम, आव २०८०८१ को स्वीकृत नीति कार्यक्रम, गृह प्रशासन सुधार योजना २०७८, गृह मन्त्रालयको वर्तमान प्राथमिकताका क्षेत्र, नेपाल प्रहरीको रणनीतिक योजना, नेपाल प्रहरीद्वारा कार्यान्वयन गरिएका विगतका कार्ययोजनाको अध्ययनको साथै नेपाल प्रहरीको प्राथमिकतागत क्षेत्रहरूको पहिचान, वर्तमान समस्या तथा चुनौती दृष्टिगत गर्दै कार्ययोजनाका गतिविधि निर्धारण गरिएको छ।"
हालसम्म २७ प्रतिशत रोपाइँ,"काठमाडौं : मुलुकभर हालसम्म करिब २७ प्रतिशत धान रोपाइँ भएको छ। गत वर्ष असार २१ गतेसम्म करिब ४० प्रतिशत रोपाइँ भएकोमा थियो यसवर्ष करिब १३ प्रतिशत कम रोपाइँ भएको कृषि तथा पशुपक्षी मन्त्रालयका सहसचिव एवं प्रवक्ता प्रकाशकुमार सञ्जेलले जानकारी दिए। प्रदेशसँगको समन्वयमा तयार गरिएको तथ्यांक अनुसार असार २१ गते बिहीबारसम्म करिब २७ प्रतिशत मात्र रोपाइँ भएको उनले बताए। विशेषगरी मधेस प्रदेश, गण्डकी प्रदेश र लुम्बिनी प्रदेशमा मनसुन सुरु हुन ढिलो भएका कारण रोपाइँमा कमी भएको हो। आगामी साउन १५ सम्म सामान्य हिसाबले रोपाइँ हुने भएकाले विगत वर्षमा जस्तै शतप्रतिशत रोपाइँ हुने मन्त्रालयको प्रारम्भिक अनुमान छ।"
चट्याङ् लागेर किसानको मृत्यु,सप्तरी : सप्तरीको विष्णुपुर गाउँपालिका७ विष्णुपुर टोलका७० वर्षीय रामप्रसाद रामको चट्याङ लागेर आज मृत्यु भएको छ। घर नजिकैको आफ्नै खेतमा काम गरिरहेका बेला वर्षाको पानीसँगै परेको चट्याङ लागेर रामको मृत्यु भएको जिल्ला प्रहरी कार्यालय सप्तरीले जनाएको छ। घाइते रामको उपचारका क्रममा गजेन्द्रनारायण सिंह अस्पताल राजविराजमा मृत्यु भएको अस्पतालले जानकारी दिएको छ।
विभिन्न देशमा नेपाली कफीको माग बढ्दै,"दोलखा : दोलखा जिल्लामा उत्पादन भएको कफी विभिन्न देशमा निर्यात हुन थालेको छ। यहाँ उत्पादित कफी हाल इटाली, फ्रान्स लगायतका देशमा निर्यात हुन थालेको हो। दोलखाको कालिञ्चोक८ सुनखानीमा रहेको नीलकमल कृषि सहकारीले स्थानीय स्तरमा उत्पादन भएको कफी संकलन गर्दै आएको छ। कफी बजार व्यवस्थापनका लागि द फेस्को हिमालयन कम्पनी काठमाडौंसँग व्यापार सम्झौता गरेर सहकारीको नाम र लोगोसहितको कफी इटाली र फान्स लगायतका देशमा निर्यात सुरु भएको सहकारीका संस्थापक अध्यक्ष टहल आचार्यले बताए। गत वर्ष सहकारीले गाउँमा उत्पादित कफी खरिद गरी परीक्षणका लागि काठमाडौं पठाएको थियो। यो वर्ष धेरै उत्पादन वृद्धि भएकाले सहकारीका सदस्यहरूको आयआर्जनमा सहयोग गर्न सम्झौता गरेको उनको भनाइ छ। संस्थाका शेयर सदस्यहरूले उत्पादन गरेको साढे दुई क्विन्टल कफी सहकारीले प्रति केजी पाँच सय रुपैयाँमा खरिद गरी फेस्कोलाई प्रति केजी ५७५ का दरले १ लाख ४३ हजारको कफी बिक्री गरेको छ। कफीको उत्पादन र बजारको सम्भावनालाई अध्ययन गरेर सहकारीले यस वर्ष सहकारीका १७ सय सेयर सदस्यमध्ये कफी उत्पादन गर्दै आएका सदस्यलाई छनौट गरी ५१ जना कृषकलाई कफी सम्बन्धी तालिम प्रदान गरेको छ। तालिम प्रदान गरी ६ हजार कफीका बिरुवा वितरण गरेको सहकारीका अध्यक्ष कल्पना खरेलले बताइन्।"
स्रोत नखुलेको नगदसहित एकजना पक्राउ,महोत्तरी : जलेश्वर नगरपालिका३ स्थित जलेश्वर भिठ्ठामोड सडकबाट स्रोत नखुलेको नगद १० लाख ३० हजार रूपैयाँसहित भारत बिहार प्रान्त सितामढी थाना सुरखण्ड ग्राम सिखण्डी५ बस्ने २० वर्षीय चन्दन कुमार साफीलाई प्रहरीले पक्राउ गरेको छ । प्रहरी चौकी भिट्टामोडबाट खटिएको प्रहरीले बीआर ३० डब्लु ५३१२ नम्बरको मोटरसाइकललाई जाँच गर्ने क्रममा चालक चन्दनको साथबाट उक्त नगद फेला पारी पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।
फर्निचर पसलमा चोरी गर्ने एक जना पक्राउ,"काठमाडौं : कागेश्वरी मनोहरा नगरपालिका भित्रका विभिन्न स्थानमा दिन दहाडै चोरी गर्ने एक जना पक्राउ परेका छन्। चोरी गरिरहेको अवस्थामा वडा नम्बर ९ काँडाघारीबाट उमेश पदैवा पक्राउ परेका हुन्। बिहिबार दिउँसो काँडाघारीको सनसीटी नजिकै रहेको तामाकोसी फर्निचरमा चोरी गर्दा गर्दै उनलाई स्थानीयले नियन्त्रणमा लिई प्रहरीलाई बुझाएका थिए। उनको टिममा अन्य दुई जना रहेको र स्थानीयले समात्न खोजेपछि उनीहरू भागेको बताइएको छ। उनीहरूको समूहले घरका धाराका टुटी, साइकल तथा कोठाभित्र पसेर मोबाइल, पैसा, सुनका गहना चोर्ने गरेका थिए।"
शनिबार देशका यी स्थानमा हुने छ वर्षा,"काठमाडौं : शनिबार देशभर आंशिकदेखि सामान्य बदली रहने छ। मौसम पूर्वानुमान महाशाखाका अनुसार देशका सबै प्रदेशका केही स्थानहरूमा हल्कादेखि मध्यम वर्षाको सम्भावना रहेको छ। कोशी, बागमती, गण्डकी र कर्णाली प्रदेशका एकदुई स्थानमा मेघगर्जनचट्याङसहित भारी वर्षाको समेत सम्भावना रहेको छ। लुम्बिनी र सुदूरपश्चिम प्रदेशका तराई भूभागका केही स्थानहरूमा हावाहुरीको पनि सम्भावना रहेको छ। शनिबार राति देशभर सामान्यदेखि पूर्ण बदली रहनेछ। सबै प्रदेशका केही स्थानहरूमा हल्कादेखि मध्यम वर्षाको सम्भावना रहेको छ। कर्णाली र सुदूरपश्चिम प्रदेशका एकदुई स्थानमा मेघगर्जनचट्याङसहित भारी वर्षाको समेत सम्भावना रहेको छ।"
अतिक्रमित संरचना तत्काल हटाउन सडक डिभिजनको आग्रह,"हेटौंडा : डिभिजन सडक कार्यालय हेटौंडाका डिभिजन प्रमुख राजेश कुमार यादवले सडक क्षेत्रमा अतिक्रमण गरी बनाइएका घर टहरा घरधनी स्वयमले नहटाए कानूनी तवरबाट हटाइने बताएका छन्। पूर्वपश्चिम राजमार्ग तथा त्रिभुवन राजपथ अन्तरगत हेटौंडा बजार क्षेत्रमा पर्ने सडकखण्ड विस्तारको सन्दर्भमा शुक्रबार सरोबारवालाहरूबीच भएको छलफलमा डिभिजन प्रमुख यादवले साउन १६ सम्म पनि सडक क्षेत्र खाली नभए कार्यालयले आफैँ खाली गराउने बताए। प्रमुख यादवले असार १० गते प्रकाशन भएको सूचनाको विषयमा जानकारी गराउँदै यो पटक हेटौँडाका घरधनीको माग अनुसार सरकारले २५ मिटरलाई घटाएर २५ गज मात्र बनाएको बताए। उनले साउन १६ सम्म सूचनालाई वेवास्ता गरिए कानूनी तवरबाट अतिक्रमित घर टहरा हटाइने बताए। सडक विस्तार कार्य कानून अनुसार अघि बढ्छ। त्यसकारण यसमा अवरोध गर्ने कार्य कसैले नगरौँ। बरु आफैँ घर भत्काउन चाहानुहुन्छ भने, हामी सहयोग गर्छौँ। जसबाट कम क्षति हुन्छ। तर, यस पटक सडक विस्तार भएरै छाड्छ। डिभिजन प्रमुख यादवले भने। प्रमुख जिल्ला अधिकारी सूर्यप्रसाद सेढाइले सरोकारवालाहरूबीच आवश्यक समन्वय गरी विकासको पक्षमा सबै एकजुट हुन् आह्वान गरे। कार्यक्रममा हेटौँडा उपमहानगरपालिकाकी मेयर मिना लामाले यस पटक हेटौँडामा सडक बिस्तार भएरै छाड्ने दाबी गरिन्। यो विषयलाई थप गिजोलेर समस्या थप्न नहुनेमा उनले जोड दिइन्। त्यस्तै उपमेयर राजेश बानियाँले सडक विस्तारको विषयमा आवश्यक समन्वय गर्न उपमहानगरपालिका तयार रहेको बताउँदै नगरसभाबाटै विस्तारको पक्षमा निर्णय गरिएको बताए। छलफलमा मकवानपुर उद्योग वाणिज्य संघका अध्यक्ष कृष्ण गुप्ता अग्रवालले चालु आवस्थामा राज्यले पीडितलाई मुआब्जा र कुनै क्षतिपूर्ति नदिई घर भत्काउन नहुने बताए। उनले राज्यले पेलेर अघि बढ्न खोजे प्रतिकार गरिने बताए। छलफलमा विभिन्न राजनीतिक दल, जिल्ला समन्वय समिति, सुरक्षा निकाय तथा सडक क्षेत्रका घरधनीहरूले आआफ्नो धारणा राखेका थिए।"
एलओडी क्लबका अर्का सञ्चालक श्रेष्ठ पनि पक्राउ,काठमाडौं : काठमाडौंको ठमेलस्थित लर्ड अफ द ड्रिङ्क्स (एलओडी) क्लबका अर्का सञ्चालक रुदिलबल्ल श्रेष्ठलाई प्रहरीले आज पक्राउ गरेको छ। उक्त एलओडीमा गएकी १६ वर्षकी बालिका बलात्कृत भएको घटना सार्वजनिक भएपछि सञ्चालक श्रेष्ठलाई आज बिहान कुपण्डोलबाट पक्राउ गरिएको जिल्ला प्रहरी परिसर ललितपुरका प्रमुख तथा प्रहरी वरिष्ठ उपरीक्षक सिद्धिविक्रम शाहले जानकारी दिए। उनका अनुसार सोही मुद्दाका अर्का सञ्चालक राजुसिंह सुवाललाई बिहीबार साँझ बालुवाटारबाट पक्राउ गरिएको थियो। उमेर नपुगेका व्यक्ति क्लबमा प्रवेश गराएको विषयमा अनुसन्धानका लागि उनीहरुलाई पक्राउ गरिएको ललितपुरका प्रहरी प्रमुख एसएसपी शाहले जानकारी दिए। जिल्ला प्रहरी परिसर ललितपुरले ललितपुर जिल्ला अदालतबाट क्लबका दुई जना सञ्चालक रुदिल श्रेष्ठ र राजुसिंह सुवालविरुद्ध पक्राउ अनुमति लिएको थियो। प्रहरीले यसअघि बलात्कारको आरोप लागेका सुदन कोइरालालाई पक्राउ गरिसकेको छ।
ललिता निवासको जग्गा कसले कसरी लिए ?,"सुरुमा श्री ३ महाराज भीमशमशेरले किनेको र पछि उनका शाखासन्तानमा हस्तान्तरण हुँदै आएको यो जग्गा २०२१ सालमा नै सरकारीकरण भएको थियो। त्यसपछि जग्गा व्यक्तिविशेषका नाममा बनाउन सरकारी कर्मचारी, राणापरिवार, बिचौलिया, राजनीतिक नेता, प्रशासनिक निकाय र न्यायालयका नेतृत्व नै लागेको देखिन्छ। ललिता निवास जग्गा प्रकरण अहिलेको चर्चाको विषय हो। सुरुमा श्री ३ महाराज भीमशमशेरले किनेको र पछि उनका शाखासन्तानमा हस्तान्तरण हुँदै आएको यो जग्गा २०२१ सालमा नै सरकारीकरण भएको थियो। त्यसपछि जग्गा व्यक्तिविशेषका नाममा बनाउन सरकारी कर्मचारी, राणापरिवार, बिचौलिया, राजनीतिक नेता, प्रशासनिक निकाय र न्यायालयका नेतृत्व नै लागेको विभिन्न प्रतिवेदन र अध्ययन अनुसन्धानले देखाउँछ। २९९ रोपनी ९ आना जग्गा र त्यहाँ निर्मित दरबार ललिता निवास कसले कसरी हडप्न सुरु गरे अन्नपूर्णकर्मी सुरेन्द्र काफ्लेले तयार पारेको खोजमूलक विवरण :"
नाली नै नबनाई कालोपत्र,"गोरखा : डुम्रेबेसीसहर सडकखण्ड धमाधम कालोपत्र भइरहेको छ। सडक विभागको करिब ३४ करोड रुपैयाँको लागतमा आशिष अनेस्ट जेभी निर्माण कम्पनीले सडक दुई लेन बनाएर कालोपत्र गरिरहेको हो। ८५ किलोमिटर सडक कालोपत्र गर्ने योजनामध्ये हाल दुई किलोमिटर खण्ड कालोपत्र भइसकेको डुम्रेबेसीसहरचामे सडक योजना कार्यालयले जनाएको छ। तर, नाला नबनाई सडक धमाधम कालोपत्र गरेको भन्दै स्थानीयबासीले आलोचना गरेका छन्। एकभित्ता पनि नाला नबनाई सडक कालोपत्र गरेर यहाँ लाजमर्दाे काम भइरहेको छ, स्थानीय शिव ढकालले भने, नालै नबनाई सडक कालोपत्र गर्ने यो कस्तो काम हो ? नाला बनाउनु पयो भनेर हामीले कराएको करायै छौं, तर न ठेकेदारले सुन्छ, न कार्यालयले सुन्छ। धुलोमाथि सडकको डिलसम्मै पिच गरेको उनले बताए। उँधो खेत छ, माथिल्लो गराको डिलसम्म सडक पिच गरेको छ। यस्तो ठाउँमा नाला कहाँ बनाउने हो ? हामीले कुरा नबुझेका हौं कि, सडक विभागले आँखा चिम्लेको हो ?, उनी प्रश्न गर्छन्, माथिल्लो गराको डिलसम्म सडक पिच गरेको छ, तल्लो गरामा मेरो घर छ। यस्तो ठाउँमा न नाला बनाउन मिल्छ, न सिँढी बनाउन मिल्छ। दिनहूँ ईञ्जिनियर हेर्न आइरहने तर यस्तो अवस्थाको वास्ता नगरेको उनले आरोप लगाए। हामीले भनेको कुरा सुन्या नसुन्यै, देख्या नदेख्यै गर्छन्, उनले भने। सडकको चौडा ९ मिटरको भए पनि कल्भर्ट भने ८ मिटरको भएको भन्दै स्थानीयबासीले आलोचना गरेका छन्। स्टिमेटै यस्तै भए प्राविधिकको गल्ती भयो, ठेकेदारले यस्तो बनाएको भए कसरी बिल पास हुन्छ ? हेरौं, अर्का स्थानीय विपिन मगरले भने, बजेट अपुग भए बरु धेरै काम नहोस्, तर सरकारको आँखामा छारो हाल्ने काम गर्नुहुन्न। तर कार्यालय प्रमुख दासले भने नाला बनेको दाबी गरेका छन्। जहाँ पिच छ, त्यहाँ नाला छ, उनी भन्छन्, बस्ती भएको ठाउँमा केही डिजाइन परिवर्तन गर्ने कार्यक्रम छ।"
वडाध्यक्षले उपभोक्ताको साढे ६ लाख रुपैयाँ लिएर भागेको भन्दै प्रहरीमा उजुरी,"वीरेन्द्रनगर : सुर्खेतको वीरेन्द्रनगर नगरपालिका३ का वडा विनोदसिंह बिष्टलाई उपभोक्ता समितिको ६ लाख ५० हजार खोसेर लिएको आरोप लागेको छ। केही समयअघि कर्णाली प्रदेश सरकारका मुख्यमन्त्री तथा मन्त्रिपरिषदको कार्यालयमा कार्यरत उपसचिवलाई मुक्का हानेर चर्चामा आएका वडाध्यक्ष बिष्टलाई अहिले उपभोक्ताको पैसा खोसेर भागेको आरोप लागेको हो। वीरेन्द्रनगर नगरपालिका३ स्थित खोर्के खोलामा तटबन्ध गर्नका लागि ३० लाख बजेट थियो। 'तटबन्धको काम एक महिनाअघि सम्पन्न गरी उपभोक्ता समितिले रकम भुक्तानी लिएर कामदारहरूलाई वितरण गर्न बसिरहेका बेला वडा अध्यक्ष बिष्टसहित बलिराज शाही र सुशील गुरुङ रकम वितरण गर्न उपभोक्ता समितिको छलफल भएको ठाउँमा आए', उपभोक्ता समितिकी सदस्य दिपा खड्काले भनिन, बिहीबार दिउँसो २ बजेतिर उपभोक्ता समितिका पदाधिकारी सदस्यहरू छलफल गरिरहेकै स्थानबाट वडाध्यक्ष आफैंले ६ लाख ५० हजार रुपैयाँ राखेको ब्याग समातेर भागे। हामीले त्यहाँ रोक्न पनि सकेनौँ।' खोर्के खोला तटबन्धन योजनाका उपभोक्ता समितिहरूले ६ लाख ५० हजार लिएर भागेका वडा अध्यक्ष बिष्टका विरुद्धमा जिल्ला प्रहरी कार्यालयमा उजुरी दिएका छन्। जिल्ला प्रहरी कार्यालय सुर्खेतका सूचना अधिकारी डीएसपी लक्ष्मणबहादुर शाहीले भने, 'वडा अध्यक्षले उपभोक्ता समितिको पैसा लिएर भागेको भनेर उजुरी प्राप्त भएको छ। हामीले त्यस विषयमा सत्यतथ्य के हो भनेर छलफलका लागि दुवै पक्षलाई बोलाएका छौँ। उहाँहरू आउनुभएको छैन। आएर छलफल भएपछि सत्यतथ्य केहो भन्ने विषयमा थाहा हुन्छ।' वडाअध्यक्ष बिष्टले आफूले पैसा लिएको कुरा सत्य नभएको बताए। उनले भने, 'त्यहाँ निर्माण सामग्रीको रकम उपभोक्ता समितिका मान्छेहरूले नदिएको भनेर कुरा आएकाले छलफलका लागि गएको हुँ। तर मैले पैसा लिएर आएको होइन। म माथि गलत आरोप लगाउनेका बिरुद्ध उजुरी दिन्छु। बरु त्यो उपभोक्ता समितिकै मान्छेहरू मेरो घरमा पैसा दिने भनेर आएका थिए।'"
इलाममा श्रीमतीको हत्या गरी आत्महत्या,प्रहरीचौकी गोर्खेका प्रहरी सहायक निरीक्षक मदन बस्नेत तथा प्रहरीचौकी जौबारीका प्रहरी सहायक निरीक्षक धनप्रसाद रिमालको नेतृत्वमा टोली घटनास्थलमा पुगेको छ । इलाम : इलाममा एकजनाले श्रीमतीको हत्या गरी आत्महत्या गरेका छन् । माइजोगमाई२ टारसिंहका ५६ वर्षीय पिताम्बर खतिवडाले ५२ वर्षीया श्रीमती राधिकाको हत्या गरी आत्महत्या गरेको इलामका प्रहरी उपरीक्षक दिलीपकुमार घिमिरेले जानकारी दिए। राधिका पिताम्बरी जेठी श्रीमती भएको बताइएको छ । गए राति करिब १०:३० बजेतिर चिच्याएको आवाज सुनेपछि छिमेकीले खतिवडाको घरमा गएर हेरेपछि घटनाबारे जानकारी प्राप्त भएको उनले बताए। राधिका कोठामा लडिरहेको अवस्थामा फेला पारेपछि स्थानीयले प्रहरीलाई खबर गरेका थिए । प्रहरीचौकी गोर्खेका प्रहरी सहायक निरीक्षक मदन बस्नेत तथा प्रहरीचौकी जौबारीका प्रहरी सहायक निरीक्षक धनप्रसाद रिमालको नेतृत्वमा टोली घटनास्थलमा पुगेको छ । गालामा गहिरो चोट लागेकी राधिकाको घटनास्थलमै मृत्यु भएको एसपी घिमिरेले जानकारी दिए । पिताम्बर भने घरदेखि एक सय मिटर टाढाको निबारोको रुखमा झुण्डिएको अवस्थामा फेला परेका छन् । अनुसन्धानका लागि इलाका प्रहरी कार्यालय पशुपतिनगरबाट समेत थप प्रहरी टोली परिचालन गरिएको प्रहरीले जनाएको छ । रासस
एलओडीका अर्का सञ्चालक पनि पक्राउ,उमेर नपुगेका व्यक्ति क्लबमा प्रवेश गराएको विषयमा अनुसन्धानका लागि उनीहरुलाई पक्राउ गरिएको ललितपुरका प्रहरी प्रमुख एसएसपी शाहले जानकारी दिए। काठमाडौं : काठमाडौंको ठमेलस्थित लर्ड अफ द ड्रिङ्क्स (एलओडी) क्लबका अर्का सञ्चालक रुदिलबल्ल श्रेष्ठलाई प्रहरीले आज पक्राउ गरेको छ। उक्त एलओडीमा गएकी १६ वर्षकी बालिका बलात्कृत भएको घटना सार्वजनिक भएपछि सञ्चालक श्रेष्ठलाई आज बिहान कुपण्डोलबाट पक्राउ गरिएको जिल्ला प्रहरी परिसर ललितपुरका प्रमुख तथा प्रहरी वरिष्ठ उपरीक्षक सिद्धिविक्रम शाहले जानकारी दिए। उनका अनुसार सोही मुद्दाका अर्का सञ्चालक राजुसिंह सुवाललाई बिहीबार साँझ बालुवाटारबाट पक्राउ गरिएको थियो। उमेर नपुगेका व्यक्ति क्लबमा प्रवेश गराएको विषयमा अनुसन्धानका लागि उनीहरुलाई पक्राउ गरिएको ललितपुरका प्रहरी प्रमुख एसएसपी शाहले जानकारी दिए। जिल्ला प्रहरी परिसर ललितपुरले ललितपुर जिल्ला अदालतबाट क्लबका दुई जना सञ्चालक रुदिल श्रेष्ठ र राजुसिंह सुवालविरुद्ध पक्राउ अनुमति लिएको थियो। प्रहरीले यसअघि बलात्कारको आरोप लागेका सुदन कोइरालालाई पक्राउ गरिसकेको छ।
"उपभोक्ता समितिसँग सम्झौता गर्दै, ठेकेदारलाई काममा पठाउँदै","गोरखा : पालुङटार कुन्दुरटार सिँचाइ आयोजना कार्यालयले योजना सम्झौता उपभोक्ता समितिसँग गरेर काम भने ठेकेदारलाई लगाएको छ। पालुङटार नगरपालिका ९ को लामगराफाँट संरक्षणको ४० लाख रुपैयाँको काम गर्न निर्माण व्यवसायी संघ गोरखाका अध्यक्ष सूर्य भण्डारी पुगेका हुन्। उपभोक्ता समितिमार्फत काम गर्नेगरी सिँचाइ आयोजना कार्यालयले योजना सम्झौता गरेको भए पनि समितिले काम गर्न पाएन। काम गर्न निर्माण व्यवसायी संघ गोरखाका अध्यक्ष भण्डारी पुगे। समितिले नै काम गर्ने भनेर हामी तयार थियौं तर भण्डारी काम गर्ने भन्दै आउनु भयो। अध्यक्षज्यू नै आइसकेपछि हुन्छ भन्नै पर्यो, उपभोक्ता समितिका सचिव रूपेश कुमालले भने, तर पछि उहाँले अर्को ठेकेदार सविन बस्नेतलाई पठाउनु भयो। विवाद गर्दा योजना गुम्ने डरले चुपचाप बस्यौं। समितिले गर्ने काममा पनि कार्यालयले नै ठेकेदार तोकेर पठाउने गरेको भन्दै उनले आक्रोश पोखे। सोही ठाउँमा अघिल्लो वर्ष परेको योजना ठेकेदारसम्बन्धी विवाद हुँदा फिर्ता भएको थियो। उक्त आयोजना कार्यालयले गोरखा नगरपालिका १२ को खत्रीबेंसी फाँट संरक्षण उपभोक्ता समिति, नयाँ साँगुफाँट संरक्षण समिति र बालुवाफाँट संरक्षण समितिको कामका लागि पनि स्थानीय उपभोक्ता समितिसँग योजना सम्झौता गरेको थियो। तर ती सबै ठाउँमा मध्यपहाडी लोकमार्गमा काम गरिरहेका ठेकेदार उमेश कार्कीको टिमलाई खटाएर काम गर्न पठायो। समितिलाई कुल बजेटको पाँच प्रतिशत रकम कमिसनबापत दिनेगरी उनीहरूले काम गरे। दरौंदी नदी तथा ढोडेनी क्षेत्र कटान नियन्त्रणका लागि सो आयोजना कार्यालयले उपभोक्ता समितिलाई कामको जिम्मेवारी दियो। तर त्यहाँ पनि ठेकेदारले नै काम गरे। यीलगायत यस वर्ष सो कार्यालयले ढोडेनीफाँट संरक्षण, जरेबर फाँट संरक्षण, बेनीखोलाफाँट संरक्षणको काम पनि उपभोक्ता समितिलाई जिम्मा दिएको थियो। तर सबै ठाउँमा कार्यालयले नै ठेकेदार तोकेर पठाएको समितिहरू बताउँछन्। विवाद गर्दा योजना फिर्ता हुने त्रासले माथिबाट खटाएको ठेकेदारलाई चुपचाप स्वीकार गर्ने गरेको समितिहरू बताउँछन्। उपभोक्ता समितिले गर्ने त भन्ने कुरा मात्रै हो, एक समितिका अध्यक्षले भने, अहिले हाम्रो पनि नाम खुलाइदिनुभयो भने अर्को वर्षदेखि योजना पाउने आशा नगरे हुन्छ। समितिले गर्ने अधिकांश योजनामा भने कार्यालयले नै ठेकेदार पठाउँछ। कतिपयमा समितिले पाँच प्रतिशत कमिसन लिने गरी ठेकेदारलाई दिने गर्छन्। उपभोक्ता समितिले गर्ने काममा घुमाइफिराइ ठेकेदार प्रयोग गर्नु उचित नभएको निर्माण व्यवसायी स्वयं पनि बताउँछन्। कार्यालयले समितिलाई काम दिन्छ। तर साँठगाँठ गरी कर्मचारीले नै ठेकेदार छानेर पठाउँछन्। कार्यालयसँग धेरै मिल्न सक्ने ठेकेदारले धेरै ठाउँमा काम पाउँछन्। मिलेमतो नगर्ने ठेकेदारलाई दिँदैनन्, निर्माण व्यवसायी सन्तबहादुर गुरुङ भन्छन्, घुमाइफिराइ ठेकेदारलाई नै काम बेच्ने हो भने कार्यालयले सीधै ठेक्का लगाए भइहाल्यो नि। घटाघटमा प्रतिस्पर्धा हुन्छ, सरकारी ढुकुटी बच्छ। सर्वसाधारणको विकासको नाममा आएको पैसा सिध्याउने बाटोमात्र भएको उनले बताए। उपभोक्ता समितिले निर्माण व्यवसायीलाई काम सुम्पने परम्परा नयाँ नभएको निर्माण व्यवसायी संघ गोरखाका महासचिव भोला मरहट्टाको भनाइ छ। एक करोड रुपैयाँसम्मको काम उपभोक्ता समितिमार्फत गर्ने सरकारको नीति एक हिसाबले हेर्दा त ठीकै पनि हो तर व्यावहारिक रूपमा ठीक छैन, मरहट्टा भन्छन्। उपभोक्ता समितिलाई जिम्मा दिएको काम फेरि घुमिफिरी ठेकेदारकै पोल्टामा पुग्ने परम्परासँग आफू राम्रै जानकार रहेको पालुङटार, कुन्दुरटार सिँचाइ आयोजना कार्यालयका प्रमुख दिनेशप्रसाद आचार्य बताउँछन्। आफ्नो ठाउँको योजना आफैंले गर्दा गुणस्तरीय हुने, स्थानीय श्रमिकले रोजगार पाउने हुँदा सरकारले उपभोक्ता समितिलाई दिने नीति लिएको तर व्यवहारमा उतार्न कठिन भएको उनको भनाइ छ। उपभोक्ता समितिले आफ्ना लागि गरेको काममा नियमित निगरानी हुने, गुणस्तरीय र दिगो हुने भएकाले सरकारले एक करोड रुपैयाँसम्मको काम समितिमार्फत गर्न सकिने नीति लिएको हो, आचार्य भन्छन्, ठेक्का लगाउँदा प्रक्रिया पुर्याउँदैमा लामो समय बित्ने, ठेकेदारलाई ओभरहेड दिनुपर्ने जस्ता कारणले समितिलाई दिने भनिएको हुन सक्छ। व्यवहारमा भने समितिले नै ठेकेदारलाई कामको जिम्मेवारी सुम्पिने गरेको भन्दै उनले यो प्रवृत्ति राम्रो नभएको बताए।"
पढाइ छाडेको २१ वर्षपछि वडाध्यक्ष एसईई उत्तीर्ण,"घर फर्किएपछि रोका स्थानीय देउराली युवा क्लबलगायतका सङ्घ संस्थामा आबद्ध भए। उनी गत वर्षको स्थानीय तह निर्वाचनमा नेकपा (एमाले) बाट उम्मेदवार बनेर वडाध्यक्षमा निर्वाचित भए। म्याग्दी : म्याग्दीको मङ्गला गाउँपालिका१ कुहुँका वडाध्यक्ष एकजित रोका पढाइ छाडेको २१ वर्षपछि एसईई परीक्षामा उत्तीर्ण भएका छन्। माध्यमिक शिक्षा परीक्षा, २०७९ (एसइई) मा दीपशिखा मावि कुहुँबाट परीक्षामा सहभागी भएका वडाध्यक्ष रोकाले दुई दशमलव ६५ जिपिए ल्याएर उत्तीर्ण भएका हुन्। विसं २०५८ मा एसएलसी परीक्षामा सामेल भएका रोकाले अनुत्तीर्ण भएपछि पढाइ नै छाडेका थिए। एसएलसीमा फेल भएपछि उनले वैदेशिक रोजगारको सिलसिलामा मलेसिया र अफगानिस्तानमा आठ वर्ष बिताए । उनी २०६९ सालमा घर फर्किएका थिए। घर फर्किएपछि रोका स्थानीय देउराली युवा क्लबलगायतका सङ्घ संस्थामा आबद्ध भए। उनी गत वर्षको स्थानीय तह निर्वाचनमा नेकपा (एमाले) बाट उम्मेदवार बनेर वडाध्यक्षमा निर्वाचित भए। सामाजिक र राजनीतिक जीवन सुरु गरेपछि धेरै आफन्तबाट पढाइलाई निरन्तरता दिन सुझाव आएको र आफूलाई समेत पटकपटक पढाइको आवश्यकताको महसुस भएपछि एसइई परीक्षा दिएको वडाध्यक्ष रोकाको भनाइ छ । यसैबीच, राष्ट्रिय परीक्षा बोर्डले बिहीबार सार्वजनिक गरेको माध्यमिक शिक्षा परीक्षा २०७९ (एसइई) को नतिजामा म्याग्दीका एक विद्यार्थी ४ जिपिए ल्याउन सफल भएका छन्। सदरमुकाम बेनीस्थित प्रकाश माध्यमिक विद्यालयका समिर सुवेदीले ४ जिपिए नतिजा ल्याएका हुन्। शिक्षा विकास तथा समन्वय एकाइका एकाइ प्रमुख दलबहादुर थापाले यस वर्षको एसइई परीक्षामा म्याग्दीबाट सहभागी विद्यार्थीमध्ये सुवेदीले ४ जिपिए ल्याएर सर्वोकृष्ट बन्न सफल भएको बताए। रासस"
भारतीय क्रिकेट टिमका पूर्व कप्तान धोनीको जन्मदिनमा विरगन्जका युवाद्वारा झोला वितरण,वीरगन्ज : भारतीय क्रिकेट टिमका पूर्व कप्तान महेन्द्रसिंह धोनीको जन्मदिन वीरगन्जमा पनि युवाहरूले मनाएका छन्। शुक्रबार परेको धोनीको ४२ ओैं जन्मदिन वीरगन्जमा युवाहरूले परोपकारी कार्य गरेर मनाएका हुन्। धोनीको जन्मदिनका उपलक्ष्यमा एमएस धोनी फ्यान क्लबका युवाहरूले शुक्रबार विपन्न दलितका बालबालिकालाई स्कुल ब्याग र रिक्सा तथा ठेला चालकहरूलाई पसिना पुछ्ने गम्छा र पानी खाने बोत्तल वितरण गरेका हुन्। वीरगन्जमा रहेको हाम्रो पाठशालामा अध्ययनरत २५ जना विपन्न दलित बालबालिकालाई स्कुल ब्याग वितरण गरिएको क्लबका अध्यक्ष विक्की सर्राफले बताए। यस्तै वीरगन्जमा रिक्सा र ठेला चलाउने एक सय जना मजदुरहरूलाई गर्मीमा पसिना पुछ्ने गम्छा र पानी खाने वितरण गरिएको सर्राफले जानकारी दिए। वीरगन्जका विभिन्न स्थानका सडकमा ठेला र रिक्सा चलाउदै भेटिएकाहरूलाई गम्छा र बोतल वितरण गरिएको उनले बताए।
"बाजुरामा लम्पी स्किनले ७ हजार गाई गोरु मरे, जोत्न नपाउँदा किसानका खेत बाँझै","बाजुरा : गाई गोरुमा देखिएको लम्पी स्किन भाइरल रोग बाजुरामा जिल्लाब्यापी रुपमा फैलिएको छ। रोग फैलिंदा किसान चिन्तित बनेका छन्। रोगले गोरु मरेपछि बाजुराका किसानले धान रोप्न पाएका छैनन्। धेरैका गोरु मरेपछि किसानका खेत बाँझो रहने अवस्था आएको छ। गएको भदौ महिनामा बडिमालिका नगरपालिका १ मा पहिलो पटक रोग देखिएको थियो। अहिले यो रोग जिल्लाभरि फैलिएको छ। बाजुरामा लम्पी स्किन रोगबाट ७ हजार बढी गाई गोरु मरेका छन् भने ३० हजार बढी संक्रमित भएका जिल्ला भेटेनरी अस्पताल बाजुराका प्रमुख पशुपति नाथले बताए। 'रोग अत्याधिक फैलिरहेको छ। औषधि अभाव छ लम्पी स्किन भाइसरको यो नै औषधि भन्ने छैन। ज्वरो कम गर्ने अनि सामन्य खोप लगाउने गरेका छौं', प्रमुख नाथले बताए। रोग झिंगाबाट सर्ने भएकाले किसानलाई प्राथामिक उपचारको लागि सल्लाह दिने र पशु स्वास्थ्यकर्मीले पनि प्राथामिक उपचार गरिरहेका उनले बताए। खोप महंगो हुन्छ एक डोज खोपको ३ देखि ५ सयसम्म पर्ने उनले बताए। बुढीगंगा नगरपालिकाका गाई गोरुको तथ्याङ्कलाई हेर्दा बुढीगंगा नगरपालिकामा मात्र २५ लाख बराबरको खोप चाहिने र जिल्लाभर त बजेटले नै नभ्याउने अवस्था रहेको नाथले उल्लेख गरे। 'खोप खरिद गर्न बजेट नै छैन। प्राथामिक उपचारको सल्लाह बाहेक किसानलाई अरु केही दिन सकेको छैन', उनले भने। वडा अध्यक्ष आफैं उपचारमा खटिए बुढिगंगा नगरपालिका ६ का वडा अध्यक्ष हेमराज जैशी यतिबेला किसानहरुको घरगोठमामा पुगिरहेका छन्। पशुचौपायामा लम्पी स्किन भाइरल रोग फैलिएपछि बुढिगंगा नगरपालिका किसानको घरगोठमा पुगेर निशुल्क उपचार गरिरहेको बुढिगंगा नगरपालिका वडा नम्बर १० का वडाअध्यक्ष दलबहादुर साउदले बताए। जैशीले पशु विकास कार्यकर्ता अध्ययन गरेका हुन्। उनले जेटिए पढेको भएकाले आफैँ औषधि खरिद गरेर पशुको उपचारमा कुदिरहेका छन्। सुरुमा आफ्नो वडाबाट उपचार सुरु गरेको जैशी अहिले पालिकाका अन्य वडामा पुगेर पशुको उपचार गरिरहेका छन्। वडाको उपचारका लागि वडा बाट ५० हजार बराबरको औषधि खरिद गरेर उपचार गरेका थिए। अन्य वडामा भने उनले तालिम गोष्ठि तथा उनले पाउने सुबिधा बापतको रकमको औषधि खरिद गरेर निशुल्क उपचार गरिहेका छन्। के हो लम्पी स्किन? उपचार के ? यो गाई गोरुलाई हुने एकदमै सङ्क्रामक रोग हो। लामखुट्टे, झिँगा र किर्नाजस्ता किराको टोकाइबाट यो रोग सर्ने गर्छ। सङ्क्रमित गाई गोरुको ओसारपसार, सामुदायिक चरण क्षेत्र दाना एवं पानी खाने साझा ठाउँ, प्राकृतिक वा कृत्रिम गर्भाधानबाट र पशु उपचार गर्ने क्रममा फरक गाईभैँसीमा एउटै सुईको प्रयोगबाट पनि यो रोग सर्छ। गर्मीयाममा लामखुट्टे र किर्ना आदिको सङ्ख्या बढ्ने र ती किरा बढी सक्रिय हुने भएकाले यसको प्रकोप अझ बढी देखिन्छ। पशुचिकित्सका अनुसार सङ्क्रमित गाईभैँसीको दूध उत्पादनमा तीव्र गिरावट आउनुका साथै उच्च ज्वरो आउने, तौल घट्ने र कहिलेकाहीँ मृत्यु पनि हुन सक्ने बताएका छन्। 'खासगरी ज्वरो नियन्त्रण गर्न सकिएन त्यस्तो अवस्थामा सङ्क्रमित गाईबस्तु मर्ने गर्छन्। यो रोग लागेका गाई गोरुको छालामा एकदेखि पाँच सेन्टिमिटरको साह्रा र गोला गाँठा हुन्छन्। त्यस्तै सङ्क्रमित गाईभैँसीको थुतुनो, मुख र नाकमा घाउ देखिन्छ भने आँखा र नाकबाट अत्यधिक मात्रामा तरल पदार्थ निस्कन्छ। यो रोगको प्रभावकारी उपचार छैन। त्यसैले रोग लाग्न नदिनु नै उत्तम उपाय भएको पशु चिकित्सकहरू बताउँछन्। यो रोग लाग्न नदिन खोप लगाउँदै आइएको छ। तर रोग लाग्न नदिनका लागि भ्याक्सिनेशन हो। सङ्क्रमण भएको बेला खोप लगाउन हुँदैन। भाइरसको प्रकृतिअनुसार १० देखि १५ दिनमा यो रोग निको हुन्छ। 'एक पटक यो रोग लागेपछि एन्टिबडी बनेका कारण दोहोर्याएर नलाग्ने पशु स्वास्थ्यकर्मी बताउँछन्।"
बाढीले मेलम्ची र फट्टेको ह्युमपाइपमा क्षति,"गए रातिको वर्षाले मेलम्ची तथा इन्द्रावती दुवै नदीको ह्युमपाइपमा क्षति भएको फट्टेका स्थानीय दशरथ दनुवारले जानकारी दिए। 'फट्टेबाट अब सवारीसाधन चल्ने अवस्था छैन', उनले भने। सिन्धुपाल्चोक : अविरल वर्षापछि मेलम्चीमा आएको बाढीले ह्युमपाइप राखेर बनाइएको दुई पुलमा क्षति पुर्याएको छ । गए रातिको वर्षाले मेलम्ची तथा इन्द्रावती दुवै नदीको ह्युमपाइपमा क्षति भएको फट्टेका स्थानीय दशरथ दनुवारले जानकारी दिए। 'फट्टेबाट अब सवारीसाधन चल्ने अवस्था छैन', उनले भने। फट्टेको पुल क्षति हुँदा मेलम्ची नगरपालिका७ र ८, हेलम्बु गाँउपालिका२ र ३ तथा पाँचपोखरी थाङपाल गाउँपालिका१ र २ का बासिन्दा प्रभावित भएका छन् । इन्द्रावती नदीमा भने आज बेलीब्रिजको उद्घाटन हुँदैछ । रासस"
ललिता निवास जग्गा प्रकरण : खोजिँदै फराकिलो कानुनी दायरा,"काठमाडौं : सरकारले बालुवाटारस्थित ललिता निवासको सरकारी जग्गा हिनामिना प्रकरणमा कम्तीमा दुइटा मुद्दामा अनुसन्धान गरी मुद्दा दायर गर्ने तयारी गरेको छ। उजुरी आएको अवस्थामा ठगी मुद्दामा पनि अनुसन्धान गर्ने योजना छ। मुलुकी ऐन, २०२० अनुसार मुद्दा दायरको तयारी गरिएको सरकारी वकिल कार्यालयले जनाएको छ। तत्काल सरकारी कागजात किर्ते गरी जग्गा हडपेको र संगठित रूपमा अपराध गरेको कसुरमा अनुसन्धान भइरहेको छ। यद्यपि, पीडितले उजुरी गरेको अवस्थामा ठगीमासमेत मुद्दा दायर गर्न सकिने निष्कर्षमा प्रहरी पुगेको छ। यद्यपि, कानुनका जानकारहरू मुलुकी ऐन, २०२० को किर्ते कागजको महलअनुसार मुद्दा दायर हुने सम्भावना रहेको बताउँछन्। केन्द्रीय अनुसन्धान ब्युरो (सीआईबी)का एसएसपी दिनेश आचार्यले तत्काल दुई किसिमका मुद्दामा अनुसन्धान गरिरहेको जानकारी दिए। एसएसपी आचार्यले भविष्यमा पीडितले उजुरी गरेको अवस्थामा अर्को मुद्दा पनि आकर्षित हुने बताए। अहिले किर्तेसम्बन्धी कसुर र संगठित अपराधमा अनुसन्धान भइरहेको छ। उजुरी आएको अवस्थामा उजुरीको प्रकृतिअनुसार ठगी मुद्दा पनि आकर्षित हुन सक्छ, एसएसपी आचार्यले भने, कतिपयले अन्जानमा झुक्याएर जग्गा बिक्री गरेको पनि हुन सक्छ। यस्तो किसिमको उजुरी आएमा ठगीमा पनि अनुसन्धान गरी मुद्दा चल्न सक्छ। ललिता निवासको सरकारी १ सय ४३ रोपनी ६ आना जग्गा हडपेको प्रहरीको दाबी छ। २०४९, २०६२, २०६६६७ र २०६९ साल गरी चारपटक किर्ते गरी सरकारी जग्गा व्यक्तिका नाममा दर्ता सीआईबीको अनुसन्धानमा उल्लेख छ। २०४९ सालमा ११२ रोपनी ४ आना १ पैसा जग्गा व्यक्तिको नाम दर्ता गरिएको पाइएको छ। त्यसपछिका तीन चरणमा बाँकी जग्गा व्यक्तिको नाममा सारिएको थियो। तत्कालीन प्रधानमन्त्री माधवकुमार नेपालको पालामा ५८ जना नक्कली मोही खडा गरी सो जग्गा व्यक्तिको नाममा दर्ता भएको थियो। यसरी व्यक्तिको नाममा सार्दा हडपेको मध्येबाट २३ रोपनी जग्गा कर्मचारीले घूसवापत लिएको पाइएको छ। यसअघि अख्तियार दुरुपयोग अनुसन्धान आयोगले पूर्वउपप्रधानमन्त्री विजयकुमार गच्छदारसहित ३ मन्त्री, ३ सचिवसहित ९ जना उच्च पदस्थ व्यक्तिसहित १ सय ७५ जनाविरुद्ध विशेष अदालतमा हालेको मुद्दा टुंगो लागेको छैन। पूर्वसचिव शारदाप्रसाद त्रिताल संयोजक रहेको छानबिन समितिको प्रतिवेदनका आधारमा ०७५ फागुन २८ गते तत्कालीन प्रधानमन्त्री केपी शर्मा ओली नेतृत्वको मन्त्रिपरिषद्ले छानबिन गर्ने निर्णय गरेको थियो। जग्गा हिनामिनाबारे किर्ते र ठगीमा छानबिन गर्न सीआईबीलाई जिम्मेवारीसमेत दिएको थियो। उक्त काण्डको भ्रष्टाचारबारे छानबिन गर्न अख्तियार दुरुपयोग अनुसन्धान आयोगलाई जिम्मा दिइएको थियो। अख्तियारले २०७६ माघ २२ गते तत्कालीन उपप्रधान एवं भौतिक निर्माणमन्त्री विजयकुमार गच्छदार, भूमिसुधारमन्त्रीहरू डम्बरबहादुर श्रेष्ठ, चन्द्रदेव जोशी, तत्कालीन भौतिक निर्माण सचिव दीपकुमार बस्न्यातसहित १ सय ७५ जनाविरुद्ध विशेष अदालतमा मुद्दा दर्ता गरेको छ। २०७८ सालमा सीआईबीले अनुसन्धान गरी जिल्ला सरकारी वकिलको कार्यालयमा प्रतिवेदन बुझाएको थियो। त्यतिबेला ४ सय जनालाई प्रतिवादी बनाएर किर्ते र ठगीमा मुद्दा चलाउन सीआईबीले सिफारिस गरेको थियो। तत्कालीन प्रधानमन्त्री डा बाबुराम भट्टराई नेतृत्वको मन्त्रिपरिषद्ले गरेको निर्णयअनुसार नै नेपाल सरकार समरजंग कम्पनीको नाममा रहेको दर्ता सच्याएको पाइएको छ। नक्कली पशुपति टिकिन्छा गुठी कायम गराइएको थियो। २०६९ कात्तिक २६ गते मन्त्रिपरिषद्को निर्णयको आधारमा भूमिसुधार मन्त्रालयले गुठी संस्थानलाई दर्ता स्वीकृति गर्न परिपत्र गरेको थियो। बढीमा १० वर्ष कैद सरकारी कागजात किर्ते गर्नेगराउने मात्र नभई जानी बुझी किर्ते कागजमा बस्ने साक्षी मतियार समेतलाई समेत कसुर आकर्षित हुन्छ। सरकारी अड्डाको छाप वा सरकारी काममा सरकारी कर्मचारीको छाप दस्तखत वा सो छाप दस्तखत भएको सरकारी कागज किर्ते गर्नेलाई सजायको व्यवस्था छ। मुलुकी ऐन, २०२० को ८ नम्बरमा लालमोहर लागेको वा प्रमाणीकरण भएको कागज किर्ते गरेमा सो गर्नेबाट बिगो भराउनु पर्ने भए बिगो भराई १० वर्ष कैद गर्नुपर्ने व्यवस्था छ। त्यस्तै १२ नम्बरमा सरकारी कागज किर्ते गर्नेलाई अरू नम्बरले हुने सजायमा एक वर्ष र उसै अड्डाको कर्मचारीले किर्ते गरेमा दुई वर्ष कैद हुने उल्लेख छ। अख्तियारले विशेष अदालतमा दायर गरेको मुद्दामा साविक भ्रष्टाचार निवारण ऐन, २०१७ र २०५९ आकर्षित हुने उल्लेख गरेको छ। भ्रष्टाचार निवारण ऐन, २०१७ को दफा ६ अनुसार, कामकाजसँग सम्बन्ध भएको व्यक्तिसँग बिना मोल वा कम्ती मोलमा कुनै मालवस्तु लिने राष्ट्रसेवकलाई दण्ड सजायको व्यवस्था गरिएको छ। कसुरको मात्राअनुसार, ६ महिनादेखि ३ वर्षसम्म कैद वा जरिवाना वा दुवै सजाय हुने व्यवस्था छ। त्यस्तै दफा १३ मा राष्ट्रिय सम्पत्ति लापरबाही वा बदनियत वा जालसाजी गरी हिनामिना, हानिनोक्सानी वा दुरुपयोग गरे, गराएमा कसुरको मात्राअनुसार १ देखि ५ वर्षसम्म कैद वा जरिवाना वा दुवै सजाय हुने व्यवस्था छ। प्रचलित भ्रष्टाचार निवारण ऐन, २०५९ को दफा १७ मा सार्वजनिक सम्पत्तिको हानिनोक्सानी गर्नेलाई सजायको व्यवस्था गरिएको छ। कुनै राष्ट्रसेवकले आफ्नो ओहदाको वा सोसम्बन्धी कर्तव्य पालन गर्दा सरकार वा सार्वजनिक संस्थाको सम्पत्तिको लापरबाही वा बदनियत गरी हिनामिना, हानिनोक्सानी वा दुरुपयोग गरे गराएमा वा मासेमा वा निजी प्रयोगमा लगाएमा निजलाई कसुरको मात्राअनुसार सजायको व्यवस्था छ। त्यसरी हिनामिना, हानिनोक्सानी वा दुरुपयोग गरेको वा मासेको वा मास्न दिएको सम्पत्ति पनि निजबाट असुलउपर गरिने छ। एक करोड रुपैयाँभन्दा बढी जतिसुकै भए पनि ८ वर्षदेखि १० वर्षसम्म कैदको व्यवस्था गरिएको छ। बिगो असुलउपरजफत हुन सक्ने कानुनी व्यवस्थासमेत छ।"
वर्षा कम भएपछि मात्र मेलम्चीको पानी काठमाडौं ल्याइने,"नदीमा सफा पानी बग्न थालेपछि मात्र पानी काठमाडौं ल्याउन सकिने मेलम्ची खानेपानी विकास समितिका सूचना अधिकारी राजेन्द्रप्रसाद पन्तले जानकारी दिए। काठमाडौं : वर्षा कम भएपछि मात्र मेलम्चीको पानी काठमाडौं उपत्यकामा ल्याइने भएको छ। मेलम्ची नदीको माथिल्लो क्षेत्रमा नियमित वर्षा भइरहेकाले लेदोसहितको बाढी आउँदा हाल सुरुङ बन्द गरिएको छ। नदीमा सफा पानी बग्न थालेपछि मात्र पानी काठमाडौं ल्याउन सकिने मेलम्ची खानेपानी विकास समितिका सूचना अधिकारी राजेन्द्रप्रसाद पन्तले जानकारी दिए। 'आयोजनाले काठमाडौं उपत्यकामा पानी यति नै महिना बन्द गर्ने भनी निर्णय त गरेको छैन। तर वर्षापछि बाढी आउने हुँदा हाललाई सुरुङ बन्द गरिएको छ', उनले भने। वर्षा रोकिए सङ्लो पानी भएको अवस्थामा पुनः पानी काठमाडौं उपत्याकामा ल्याइने पन्तको भनाइ छ। आयोजनाले काठमाडौं उपत्यकामा पानी यस वर्ष वर्षाभर नै बन्द नगर्ने गरी योजना बनाएको थियो। लेदोसहितको पानी आएपछि सुरुङ केही समय बन्द गरिएको हो। आयोजनामा संलग्न दातृ निकाय र परामर्शदाता कम्पनीले चलाउँदै बन्द गर्दै गर्दा सुरुङमा समस्या आउनसक्ने सम्भावना भएकाले वर्षा हुँदासम्म बन्द गर्न सुझाब दिएको उहाँले बताउनुभयो। पानी पठाउँदा बालुवा र माटो थुप्रिन सक्ने भएकाले बन्द गरिएको हो', पन्तले भने। मेलम्चीको पानी विगत वर्षमा पनि हिउँदमा काठमाडौँ ल्याइएको भए पनि वर्षामा सुरुङ बन्द गरिएको थियो। विसं २०७८ असार १ गते मेलम्चीमा बाढी आउँदा आयोजनामा क्षति पुगेको थियो। क्षति भएका संरचनाको पुनःनिर्माण बाँकी छ।"
२९ किलो विस्फोटक पदार्थसहित एकजना भारतीय पक्राउ,"टीकापुर : कैलालीको सीमावर्ती कैलारीबाट ठूलो मात्रामा विस्फोटक पदार्थसहित एक भारतीय नागरिक पक्राउ परेका छन्। सशस्त्र प्रहरी सीमा सुरक्षा बलको टोलीले गएराति कैलारी गाउँपालिका वडा नं ३, खोम्पुर घाटबाट २९ किलो ५० ग्राम विस्फोटक पदार्थ गन्धक (बारुद बनाउन प्रयोग हुने पदार्थ) बरामद गरेको हो। भारतको लखिमपुर चन्दनचौकीका ४२ वर्षीय शिवा गुप्ता साइकलमा उक्त विष्फोटक पदार्थ ल्याइरहेको अवस्थामा बरामद गरिएको हो। विशेष प्रस्तावित सीमा सुरक्षा गुल्म खोम्पुरका सशस्त्र प्रहरी नायब उपरीक्षक नरेश खड्का नेतृत्वको टोलीले उक्त विष्फोटक पदार्थसहित गुप्तालाई पक्राउ गरेको सशस्त्र प्रहरी बल ३४ नम्बर गणका सूचना अधिकारी डीएसपी धिरेन्द्र शाहले जानकारी दिए। शाहका अनुसार पक्राउ परेका गुप्तालाई कारबाहीका लागि जिल्ला प्रहरी कार्यालय कैलालीको जिम्मा लगाइएको छ। गुप्ताले उक्त विष्फोटक पदार्थ कुन प्रयोजनका लागि ल्याएका हुन भन्ने खुलेको छैन। खुल्ला सीमा क्षेत्र रहेको कैलालीको दक्षिणी भारतीय क्षेत्रमा आपराधिक गतिविधि हुन थालेपछि सशस्त्र प्रहरीले निगरानी बढाएको छ।"

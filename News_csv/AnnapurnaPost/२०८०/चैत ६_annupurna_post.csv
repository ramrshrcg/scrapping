शीर्षक,विवरण
"बयालपाटा अस्पताललाई बजेट दिन आलटाल गर्दै प्रदेश सरकार, अस्पतालको सेवा प्रभावित","अछाम : तीन वर्षदेखि सुदूरपश्चिम प्रदेश सरकारले बयालपाटा अस्पताललाई उपलब्ध गराउँदै आएको अनुदान रकम यस वर्ष रोकिँदा सेवा नै प्रभावित हुने अवस्थामा पुगेको छ। चालु आर्थिक वर्षको आठ महिना बितिसक्दा समेत प्रदेश सरकारबाट बजेटको सुनिश्चितता हुन सकेको छैन। अस्पताल व्यवस्थापन र अछामका स्थानीय तह, प्रदेश र प्रतिनिधिसभामा प्रतिनिधित्व गर्ने जनप्रतिनिधिले सामूहिक रुपमा पटकपटक बजेटको व्यवस्था गर्न माग गरे पनि प्रदेश सरकारले भने विभिन्न बहानामा आलटाल गर्दै आइरहेको छ। विभिन्न बहाना बनाएर प्रदेश सरकारले भने आठ महिनादेखि बजेट विनियोजन गर्ने आश्वासन देखाउँदै अल्मल्याउँदै आएको छ। दाताबाट पनि बजेट कटौती हुँदै गएको र प्रदेश सरकारबाट बजेट विनियोजन नहुँदा सेवा समेत प्रभावित हुन थालेको छ। प्रदेश सरकारले भने अहिलेसम्म रकम दिन्नौं पनि भनेको छैन र दिने निर्णय पनि गर्न सकेको छैन। बयालपाटा अस्पतालले कार्यरत कर्मचारीको व्यवस्थापनका लागि चालु खर्चको माग गरिरहेको छ। तर, प्रदेश सरकारले अस्पतालका कर्मचारीको पारिश्रमिकका लागि सरकारले पैसा दिनै नमिल्ने अडान राख्दै आएको छ। सोमबार बयालपाटा अस्पतालमा सम्पन्न अस्पताल सरोकार समितिको बैठकले दर्जनौं पटक प्रदेश सरकारका पदाधिकारीसँग वार्ता गर्दा पनि परिणाम नआएकाले आन्दोलन नै गर्ने निष्कर्ष निकालेको छ। बैठकमा सहभागी पूर्व उपप्रधान गृह तथा रक्षा मन्त्री डा भीम रावलले प्रदेश सरकारलाई मात्रै नभएर संघ सरकारलाई पनि दबाब दिन आवश्यक रहेको बताए। उनले भने, 'फेरि एकपटक आन्दोलनमा जानु भन्दा पहिले संघ र प्रदेश सरकारसँग गरौं। सबै पार्टीका नेता जनप्रतिनिधिहरू मार्फत दबाब सिर्जना गरौं, नभए अन्तिम विकल्प आन्दोलन हुनेछ। बयालपाटा अस्पताल सरोकार समितिका अध्यक्ष तथा साँफेबगर नगर प्रमुख राजेन्दबहादुर कुँवरले आफ्नो पालिकाले बर्सेनि अस्पताललाई एक करोड बजेट दिँदै आएको बताए। उनले जति पटक छलफल गरे पनि हुन्छ मात्र भन्ने तर कुनै निर्णयमा प्रदेश सरकार पुग्न नसक्नु दुखद रहेको बताए। साँफेबगर नगरपालिकाका पूर्व मेयर कुलबहादुर कुँवरले बयालपाटा अस्पताल कमिशनको मारमा परेको बताए। उनले भने, प्रदेश सरकारले बिना कमिशन कुनै पनि क्षेत्रमा बजेट हाल्दैन। त्यही कमिशनको मारमा बयालपाटा अस्पताल पर्यो। ठूला ठूला निजी मेडिकल अस्पतालहरूलाई समेत यो अस्पतालको सेवा प्रविधिले चुनौती दिन थालेपछि सबै मेडिकल माफीहरूको निद्रा हराम भएको छ ,त्यस्ता मेडिकल, अस्पतालमा ठूला ठूला नेताहरूको लगानी छ। न्याय हेल्थ नेपालका अध्यक्ष कुन्दन दीक्षितले अबको केही महिनामा अस्पताल चरम आर्थिक संकटमा पर्ने बताए। उनले प्रदेश सरकारबाट बजेटको सुनिश्चितता नहुँदा दाताबाट प्राप्त रकम समेत रोकिएको भन्दै प्रदेश सरकारले आफ्ना नागरिक प्रति अपनत्व देखाउन नसक्दा दाताहरूले हात झिक्ने अवस्थाका पुगेको बताए। उनले भने, 'सरकारबाट बजेटको यस्तै अन्यौलता रहने हो भने अब विस्तारै ४ वर्षको अवधिभित्र दातृनिकायले हात झिक्ने निश्चित जस्तै छ। आफ्ना नागरिकको निःशुल्क स्वास्थ्य सेवा प्रति सरकार उदासिन देखियो। चालु आर्थिक वर्ष २०८०८१ मा सुदूरपश्चिम सरकारसँग माग गरिएको ९ करोड बजेट हालसम्म सुनिश्चितता गर्न सकेको छैन। बजेट विनियोजन नभएपछि अछामस्थित सम्पूर्ण राजनीतिक दलका नेता एकजुट भएर नौ महिनादेखि प्रदेश सरकार समक्ष धाइरहेका छन्। बजेट अन्यौलताका कारण कर्मचारीहरूले समेत जागीर छोड्दै जान थालेको अस्पतालले जनाएको छ। विदेशी दाताको सहयोगमा लामो समयसम्म विशेषज्ञ सेवा दिइरहेको अछामको बयालपाटा अस्पताल आर्थिक संकटमा छ। सबै सेवा निःशुल्क दिइरहेको यो अस्पतालमा बढी जस्तो सुदूरपश्चिम र कर्णाली प्रदेशका बिरामीहरू आउने गर्दछन्। दाताको सहयोग रोकिएपछि सरकारीस्तरबाट सहयोग गर्नेनगर्नेबारे अन्योल भइरहँदा अस्पताल भने संकटमा पुगेको हो। न्याय हेल्थ नामक गैरसरकारी संस्थाद्वारा सञ्चालित यो अस्पताललाई यसअघिका तीन आर्थिक वर्षमा प्रदेश सरकारले बजेट विनियोजन गरेको थियो। २०७७७८ मा ७ करोड, २०७८७९ मा ८ करोड र गत आर्थिक वर्ष २०७९८० मा ९ करोड दिएको थियो। अस्पताल सञ्चालनका लागि वार्षिक २३ करोडको आवश्यकता पर्ने अस्पतालले जनाएको छ। चालु आर्थिक वर्षको आठ महिनामा अस्पतालबाट ५० हजार भन्दा बढीले सेवा लिएका अस्पतालका मेडिकल निर्देशक एवम् हाडजोर्नी विशेषज्ञ डा मन्दीप पाठकले बताए।"
"अन्तरपालिका स्तरीय भलिबल प्रतियोगिता : रैनादेवी, रम्भा र रामपुर सेमिफाइनलमा प्रवेश","तानसेनमा : चौथो अध्यक्ष कप अन्तरपालिका स्तरीय पुरुष भलिबल प्रतियोगिताअन्तर्गत मंगलबार भएको खेलमा रैनादेवीछहरा गाउँपालिका, रम्भा गाउँपालिका र रामपुर नगरपालिका सेमिफाइनलमा प्रवेश गरेका छन्। रैनादेवी छहरा गाउँपालिकाले माथाँगढी गाउँपालिकालाई २० को सोझो सेटमा पराजित गर्यो भने रम्भाले निस्दीलाई २० को सोझो सेटमा हरायो। यसैगरी रामपुर नगरपालिकाले तिनाउँ गाउँपालिकालाई २० को सोझो सेटमा हराएको छ। यसैगरी पूर्वखोला र बगनासकाली गाउँपालिका बीचको क्वाटरफाइनल खेल चैत ७ गते बिहान हुने छ। सेमिफाइनल र फाइनल खेल चैत ७ गते हुने खेलकुद विकास समितिका संयोजक नारायण कार्कीले जानकारी दिए। प्रतियोगितामा प्रथम हुने टोलीले नगद ७५ हजार, द्वितीय टोलीले नगद ४५ हजार, तृतीय टोलीले नगद ३० हजार र सान्त्वना हुनेले १५ हजार नगद, मेडल, ट्रफी, प्रमाण सहित पुरस्कार पाउने छन्। प्रतियोगितामा पाल्पाका १० वटै पालिकाबाट खेलाडीहरूको सहभागिता रहेको छ। पाल्पाको रैनादेवी छहरा गाउँपालिकाले प्रतियोगितामा सञ्चालन गरेको हो।"
नेपालको भन्सार हुकुमी शैलीमा चलिरहेको छ : प्रदीप यादव,"वीरगन्ज : जनता समाजवादी पार्टीका प्रमुख सचेतक प्रदीप यादवले नेपालको सीमा नाकामा रहरेका भन्सार हुकुमी शैलीमा चलिरहेको बताएका छन्। मंगलबार प्रतिनिधि सभामा अर्थमन्त्री वर्षमान पुनले पेस गरेको भन्सार विधेयकमाथि आफ्नो धारणा राख्दै पर्सा क्षेत्र नम्बर १ प्रतिनिधिसभा सदस्यसमेत रहेका यादवले भन्सारमा तस्कर र कर्मचारीहरूको राज रहेको बताए। उनले भन्सार कार्यालयका कर्मचारीहरूको मिलोमतोमा तस्करहरूले कम बिलबिजक देखाएर राजश्व छलेर मालसामान भित्र्याइरहेको बताए। यादवले भने, भन्सार हुकुमी शैलीमा चलिरहेको छ। किनभने आयातकर्ताले भन्सार मूल्यपुस्तिकाभन्दा कम मूल्यको बिलबिजक पेस गरेमा भन्सार विभागले ५० प्रतिशत जरिवाना लाग्छ। तर, भन्सार मूल्यपुस्तिकाभन्दा बढी बिलबजिक पेस गरेर सोहीअनुसार एलसी खोल्छ। त्यसमा जरिवाना लाग्दैन। बिलभन्दा बढी रकम हुण्डीमार्फत देशमा आइरहेको छ। यसले राज्यलाई घाटा भइरहेको छ। भन्सारको अहिलेको नीति नै स्वदेशी उद्योगलाई डुबाउने खालको रहेको यादवको भनाइ छ। विदेशबाट आउने कच्चा पदार्थको भन्दा तयारी वस्तुको आयातमा लाग्ने भन्सार राजश्व दर कम रहेको उनले बताए। जसका कारण विदेशबाट कच्चा पदार्थ आयात गरेर उत्पादन गरिरहेका स्वदेशी उद्योगहरूले आफ्ना मालवस्तु विदेशमा निर्यात गर्न नसकिरहेको उनले बताए।"
"हत्यामा जन्मकैदको फैसला, प्रतिवादीहरू १६ वर्षपछि पक्राउ","विराटनगर : मोरङमा १६ वर्षअघि भएको हत्याको घटनामा संलग्न प्रतिवादीहरूलाई प्रहरीले पक्राउ गरेको छ। अदालतले यसअघि नै जन्मकैदको फैसला सुनाइसकेका ३ जना प्रतिवादी घटना गराएको १६ वर्षपछि पक्राउ परेका हुन्। पक्राउ पर्नेमा मोरङको मिक्लाजुङ गाउँपालिका१ (साविकको रमिते गाविस४) का ४८ वर्षीय जीतबहादुर राई, ४१ वर्षीय गंगा भनिने ज्ञानबहादुर राई र ४० वर्षीय लक्ष्मण राई रहेका छन्। उनीहरूलाई इलाका प्रहरी कार्यालय उर्लाबारीका इन्सपेक्टर देवेन्द्र दास नेतृत्वको टोलीले पक्राउ गरेको हो। गाउँघरमै लुकिछिपी बसिरहेका जीतबहादुर र ज्ञानबहादुरलाई सोमबार राति पक्राउ गरिएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार लक्ष्मणलाई मंगलबार बिहान झापाको काँकडभिट्टाबाट पक्राउ गरिएको हो। जीतबहादुर र ज्ञानबहादुर पक्राउ परेको जानकारी पाउनसाथ लक्ष्मण काँकडभिट्टा हुँदै भारततिर भाग्न खोजेका थिए, दाहाल भन्छन्, तर, पक्राउ गर्न प्रहरी सफल भएपछि भारत पलायन हुने उनको योजना सफल भएन। पक्राउ परेकाहरूलाई प्रहरीले मंगलबार जिल्ला अदालत मोरङमा पेस गरेको छ। प्रहरीले पक्राउ गरेर बुझाएपछि ३ जनालाई नै कैद सजाय भुक्तानका लागि कारागार चलान गरिएको अदालतका सूचना अधिकारी ओमराज सुवेदीले बताए। सुवेदीका अनुसार अदालतबाट जन्मकैदको फैसला भएपनि सजाय भुक्तान नगरिकन उनीहरू भागिरहेका थिए। साविकको रमिते गाविस४ मा २०६४ जेठ २० गते राति ३८ वर्षीय सन्तोष राईको हत्या भएको थियो। स्थानीय हर्कराज राईको घरपैँचोमा भेला हुने क्रममा भएको आपसी विवाद हत्यामा परिणत भएको प्रहरीको अनुसन्धानबाट खुलेको छ। लाट्ठी, भाटालगायतले प्रहार गरी सन्तोषको हत्या गरेर शवलाई केमुना भञ्ज्याङको जंगलमा खाल्डो खनेर गाडिएको थियो। खाल्डोमा पुरेको शव उत्खनन् गरेर प्रहरीले घटनाको अनुसन्धान अघि बढायो। घटनामा ११ जनालाई प्रतिवादी बनाएर अदालतमा कर्तव्य ज्यान मुद्दा दायर गरिएको थियो। जिल्ला अदालत मोरङले २०७७ साल फागुन १८ गते मुद्दाको फैसला गरेको हो। जिल्लाको फैसला उच्च अदालत विराटनगर र सर्वोच्च अदालतबाट पनि सदर भइसकेको छ। अदालतले मुद्दाको किनारा लगाउने क्रममा ११ जना प्रतिवादीमध्ये ५ जनालाई जन्मकैद, ३ जनालाई जनही ५ वर्ष कैद र ३ जनालाई सफाइ दिने फैसला गरेको थियो। जन्मकैदको फैसला सुनाइएकामध्ये ३ जना हाल परेकाहरू हुन्। १ जनाको मृत्यु भइसकेको र अर्का १ जना विदेशमा रहेको जानकारी प्रहरीले प्राप्त गरेको छ। जनही ५ वर्ष कैद सजाय सुनाइएकामध्ये २ जना गत मंसिरमा पक्राउ परेका थिए। इन्स्पेक्टर देवेन्द्र दास नेतृत्वकै टोलीले ५० वर्षीय धनकुमार राई र ७० वर्षीय देवीप्रसाद राईलाई पक्राउ गरेको थियो। धनकुमार मंसिर २ र देवीप्रसाद मंसिर ५ गते पक्राउ परेका थिए। दुवै जनालाई सजाय भुक्तानका लागि कारागार चलान गरिसकिएको छ। ५ वर्ष कैद सुनाइएका १ जना अझैसम्म फरार रहेकाले खोजी जारी राखिएको प्रहरीले जनाएको छ।"
विभिन्न मुद्दामा फरार ६ जना कसुरदार पक्राउ,"बुटवल : जिल्ला प्रहरी कार्यालय रुपन्देहीले विभिन्न मुद्दाका ६ जना फरार कसुरदारलाई पक्राउ गरेको छ। जिल्ला अदालत रुपन्देहीबाट विभिन्न मितिको फैसलामा कैद तथा जरिवाना तोकिएका फरार व्यक्तिहरूलाई पक्राउ गरेर कैद तथा जरिवाना भुक्तानका लागि पेश गरिएको छ। सवारी ज्यान मुद्दामा फैसला भएका बुटवल उपमहानगरपालिका४ का रामप्रसाद नेपाली, रोहिणी गाउँपालिका२ का आजाद खाँ, ज्यान मार्ने उद्योग मुद्दामा बुटवल उपमहानगरपालिका७ का विष्णु गुरुङ, सिद्धार्थ नगरनगरपालिका११ का बिरेन्द्र यादव, अपहरणबन्धक मुद्दामा रोहिणी गाउँपालिका२ का अफाक खान र जवरजस्ती करणी मुद्दामा सिद्धार्थनगर नगरपालिका११ का राम मिलन यादव पक्राउ परेका छन्। पक्राउ परेका सबैलाई कैद सजाय भुक्तानका लागि मंगलवार जिल्ला अदालत रुपन्देहीमा पेश गरिएको जिल्ला प्रहरी कार्यालय रुपन्देहीका सूचना अधिकारी एवं प्रहरी नायव उपरीक्षक मनोहरप्रसाद भट्टले जानकारी दिए। उनीहरूलाई इलाका प्रहरी कार्यालय बुटवल, वडा प्रहरी कार्यालय बुटवल, प्रहरीचौकी मैनिहवा र मेडिहवाबाट खटेको प्रहरी टोलीले पक्राउ गरेको हो।"
अतिक्रमित नेपाली भूमि फिर्ता लिन गठबन्धनले कूटनीतिक प्रयास गर्ने,"काठमाडौं : सरकारले लिम्पियाधुरा, लिपुलेक, कालापानी, सुस्तालगायतका नेपाली भूमि फिर्ता लिन प्रभावकारी कूटनीतिक प्रयास अगाडि बढाउने भएको छ। सरकारमा सहभागी पाँच राजनीतिक दलले आज प्रधानमन्त्री कार्यालयमा सार्वजनिक गरेको न्यूनतम नीतिगत प्राथमिकता र साझा संकल्पमा उक्त प्रयास अगाडि बढाउने उल्लेख छ। 'नेपालको राष्ट्रियता, सार्वभौमसत्ता, भौगोलिक अखण्डता, स्वाधीनता, स्वतन्त्रता, स्वाभिमान र राष्ट्रियहितको रक्षालाई केन्द्रबिन्दुमा राख्नेछ,' सरकारको योजनामा भनिएको छ, 'संयुक्त राष्ट्रसंघको बडापत्र, पञ्चशीलको सिद्धान्त, विश्वशान्तिका मान्यता, अन्तर्राष्ट्रिय प्रतिबद्धता तथा न्यायमा आधारित स्वतन्त्र, तटस्थ र असंलग्न परराष्ट्र नीति अवलम्बन गर्नेछ।' विदेश सम्बन्ध सञ्चालनमा सार्वभौम समानता, पारस्परिकहित र सम्मानलाई केन्द्रबिन्दुमा राखी दुवै छिमेकीलगायत सबै मित्रराष्ट्रसँग सन्तुलित, विश्वसनीय र मैत्रीपूर्ण सम्बन्ध सञ्चालन गर्ने, नेपालको भौगोलिक अखण्डता, सार्वभौमसत्ता, स्वाधीनता र स्वतन्त्रतालाई थप सुदृढ बनाउनेसमेत सत्तारुढ दलको योनजामा रहेको छ। 'सीमाको प्रभावकारी व्यवस्थापन गर्ने, नेपालको हित संरक्षण र प्रवर्द्धन हुनेगरी विद्यमान सन्धिसम्झौताको पुनरावलोकन गर्नेछ,' सरकारको योनजामा भनिएको छ, 'आवश्यकताअनुसार नयाँ सन्धिसम्झौता गर्ने, द्विपक्षीय तथा बहुपक्षीय संस्थामा आबद्धता वृद्धि गर्ने, राष्ट्रियता, राष्ट्रिय सुरक्षा, परराष्ट्र सम्बन्ध, प्रमुख आर्थिक विषय एवं रणनीतिक पूर्वाधारलगायत राष्ट्रका आधारभूत विषयमा राष्ट्रिय सहमति निर्माणका लागि प्रयास गर्ने, नागरिकता वितरणको कार्यलाई सहज बनाउने रहेको छ।' सरकारले गैरआवासीय नेपालीको सीप, पुँजी राष्ट्रहितमा प्रयोग गर्दै उनीहरुको जायज चासोको सम्बोधन गर्ने रहेको छ।"
खानेपानी समस्याबाट मुक्ति पाउँदै फाक्सिववासी,"धनकुटा : वषौंदेखि खानेपानीको समस्या झेल्दै आइरहेका साँगुरीगढी गाउँपालिका४ फाक्सिव गाउँका बासिन्दाले अव छुटकारा पाउने भएका छन्। कादुरी एग्रिकल्चरल एड एसोसिएशन विट्रिस गोर्खाज नेपालले ७१ वटा धारा बनाएर हस्तान्तरण गरेपछि फाक्सिव गाउँका बासिन्दाले उक्त समस्या छुटकारा पाउने भएका हुन्। परियोजना प्रबन्धक देवान राईले फाक्सिव लिफ्ट खानेपानी तथा सरसफाइ उपभोक्ता समितिका अध्यक्ष पूर्णबहादुर लिम्बूलाई स्वामित्व हस्तान्तरण गरेका थिए। स्वामित्व हस्तान्तरण ग्रहण गरेसँगै उपभोक्ता समितिका अध्यक्ष लिम्बूले यहाँका स्थानीय बासिन्दाले वर्षौदेखि भोग्दै आइरहेको खानेपानी समस्याबाट छुटकारा पाउँदा खुशी लागेको बताए। उनका अनुसार यो क्षेत्रमा वर्षौदेखि खानेपानीको चरम समस्या थियो। जसको कारण यहाँका स्थानीय पानी ल्याउन बिहान घण्टौ पैदल हिँडेर मुहानसम्म पुग्ने गर्थे। तर अहिले भने घरको आँगनमै रहेको धारामा पानी आउँदा खुशी देखिन्छन्। कादुरी एग्रीकल्चरल र उपभोक्ताको लागत साझेदारीमा करिब डेढ करोड रुपैयाँ खर्चेर लिफ्टिङ खानेपानी योजना निर्माण गरिएको हो। उक्त योजना अन्तर्गत स्थानीय ६७, विद्यालय, स्वास्थ्य चौकी र सरकारी कार्यालयमा ११ गरी ७१ वटा मिटर जडित धारा वितरण गरिएको छ। तीनवटा मुहानको पानीलाई संकलन गरी लिफ्टिङ प्रविधिबाट पानी ल्याइएको छ। लिफ्टिङ हेड ३ सय २७ मिटरको छ। कुल लागत मध्ये १ करोड ३४ लाख ७३ हजार ८ सय २१ रुपैयाँ कादुरीको र उपभोक्ताको तर्फबाट श्रमदानबापत १२ लाख ३५ हजार रुपैयाँ बराबरको लगानी छ। गत मंसिरबाट निर्माण सुरु गरिएको योजना निर्माणको काम चार महिनाभित्रै सम्पन्न भएको हो। हस्तान्तरण कार्यक्रममा साँगुरीगढी गाउँपालिका अध्यक्ष जितेन्द्र राईले खानेपानी आयोजनामा आर्थिक तथा प्राविधिक सहयोग उपलब्ध गराउने संस्थाप्रति धन्यवाद व्यक्त गरे। निर्माण सम्पन्न भएसँगै खानेपानी घरघरसम्म त आइपुग्यो। तर दीर्घकालीनसम्म सञ्चालन गर्न धेरै समस्या हुने गर्छ। मर्मत सम्भारका लागि दक्ष जनशक्ति निर्माण गर्न गाउँपालिकाले सहयोग गर्ने प्रतिवद्धता समेत व्यक्त गरे।"
प्रकोपले बदलियो खेती प्रणाली,"टीकापुर : जलवायु परिवर्तनका कारण हुने प्राकृतिक प्रकोपले सधैं विनाश मात्रै गर्दैन। प्रकोपले कहिलेकाहिँ राम्रो अवसर पनि सिर्जना गर्छ भन्ने उदाहरण हो, कैलालीको भजनी नगरपालिकामा लगाइएको चैते धान खेती। जलवायु परिवर्तन तथा वन विनाश जस्ता कारणले बर्सेनि प्राकृतिक प्रकोपबाट डुबानमा पर्दै आएको भारतीय सीमावर्ती भजनी नगरपालिकाको डुबान क्षेत्रको खेती प्रणाली नै बद्लिएको छ। दशक अघिसम्म उखरमाउलो चैत र वैशाख महिनाको गर्मीमा प्रायः बाँझो रहने भजनीका फाँटहरूमा यतिबेला चैते धान खेती लहराई रहेको छ। यहाँका किसानहरूले बाढीबाट बर्सेनि प्रभावित हुन थालेपछि खेती प्रणाली नै बद्लिएका छन्। वर्षायाममा बाढी आएर बाँझो रहने जमिनमा उनीहरू तोरी रोप्छन्। फागुन महिनामा तोरी निकालेपछि ती फाँटहरूमा चैते धान खेती लगाउँछन्। यहाँका किसानहरू गर्मी सहन सक्ने, बाढीको प्रकोपले असर नगर्ने, चिउरा आदि बनाउनका लागि सहजै बिक्री गर्न सकिने चैते धान खेती लगाई रहेका छन्। किसानहरूले सिँचाइको सामान्य सुविधामा नै खेतबारीमा फागुन अन्तिममा लगाएर असारमा भित्र्याउन मिल्ने चैते धान लगाउन थालेका हुन्। पालिका भएर बग्ने मोहना नदी, पथरैया, काँढा र कान्द्रा लगायतका साना ठूला नदीहरूले बाढीको उच्च जोखिममा रहेको वडा नम्बर ३ र ८ का अधिकांश किसानहरू यतिबेला चैते धान लगाई रहेका छन्। भजनी नगरपालिका८ का किसन चौधरीले वर्षायाममा लगातार बाढी आउन थालेपछि खेती प्रणाली नै परिवर्तन गरेर विगत ११ वर्षदेखि चैते धान खेती गर्दै आएको बताए। हामी ८ जनाको परिवारमा छौं, तीन विघा जमिनमा ११ वर्ष जति भयो, चैते धानखेती लगाई रहेका छौं उनले भने हाम्रो वडाभरि नै चैते धान खेती लगाउने किसानहरू बढ्दै गइरहेका छन्, हामीले खेती प्रणाली नै परिवर्तन गरेका छौं। भजनीकै वडा नम्बर ३ का पवित्रा चौधरीको परिवार समेत विगत छ वर्षदेखि चैते धानखेती गर्दै आइरहेका छन्। ९ जनाको संयुक्त परिवार कृषि उत्पादनकै भरमा चलाउँदै आएका बताउने पवित्राले आफ्नो सहित अन्य किसानको जग्गामा समेत चैते धानखेती लगाउँदै आएकी छन्। कैलालीमा अत्यधिक डुबान हुने क्षेत्रका रुपमा रहेको उनको खेतमा बाढीका कारण फल्नै आँटेको फाँटमा बालुवा पाटिन्छ त कहिले भित्र्याउने समयमा सोत्तर पार्छ। डुबानको यही समस्याबाट गुज्रिरहेको पवित्राको परिवारका लागि अहिले चैते धान खेती मुख्य आम्दानीको मुख्य श्रोत बनेको छ। आफ्नो तीन विघासहित अरूको ठेक्का र अधियाँ गरी दश विघामा चैते धान लगाइरहेका छौं पवित्राले भनिन् वर्षामा लगाउने हो भने बाढीले लगानी समेत उठ्दैन, गहुँ लगाउँदा जंगली जनावरले खाइदिन्छ, त्यही भएर फागुनमा चैते धान लगाई रहेका छौं। बाढीका कारण वर्षे धानखेतीमा बर्सेनि क्षति पुग्न थालेपछि वैकल्पिक खेतीका रुपमा चैते धान खेती गरिरहेका किसानहरू स्थानीय सरकार, प्रदेश सरकारले चैते धान खेतीमा सहयोग गर्न थालेपछि व्यावसायिक रुपमै चैते धानखेती गरिरहेका छन्। भजनी नगरपालिका वडा नम्बर ८ का किसान प्रमोद सुनारले सिँचाइ, मलखाद, बिउमा पालिका र कृषि ज्ञान केन्द्रले सहयोग गर्न थालेपछि किसानहरूको आकर्षण बढ्दै गएको बताए। पानीका लागि डिजल चाहियो, मलखाद पनि बेमौसम भएको हुनाले नपाइने समस्या हुन्थ्यो सुनारले भने सबै ठाउँमा विद्युत पनि पुगेको छ, सिँचाइका लागि मोटर, मलखाद र बिउमा ज्ञान केन्द्रले सहयोग गरेपछि यहाँका अधिकांश किसान चैते धान खेती लगाइरहेका छन्। भजनी नगरपालिकाका कृषि अधिकृत सुशोधन अधिकारीका अनुसार पालिकाका वडा नम्बर ३, ६ र ८ को झण्डै १ हजार बढी हेक्टर जमिनमा चैते धान खेती भइरहेको छ। डुबान क्षेत्र भएकाले पनि चैते धान खेती गर्ने किसानहरू बढिरहेका छन्, प्रधानमन्त्री आधुनिक कृषि परियोजना, सुदूरपश्चिम प्रदेशको कृषि ज्ञान केन्द्र कैलालीले समेत चैते धान खेती प्रवर्द्धनका लागि कार्यक्रमहरू गरिरहेका छन् कृषि अधिकृत अधिकारीले भने यहाँको माटोमा समेत चैते धानखेती राम्रो हुँदै गइरहेको हुनाले पालिकाले समेत प्राविधिक सहयोग गर्दै आइरहेको छ। भजनी नगरपालिकामा झण्डै ११ हजार हेक्टर कृषियोग्य जमिन छ। पालिकाका अनुसार वर्षायाममा झण्डै ३ हजार जमिन बाढीको समस्याका कारण बाँझो रहने गरेको छ। कृषि अधिकृत अधिकारीले भने अन्य वडामा पनि चैते धान खेती हुँदै आएकोमा वडा नम्बर ३ र ८ लाई चैते धान खेती जोनकै रुपमा खेती विस्तार भइरहेको छ। पालिकाका नगर प्रमुख केबल चौधरीले चैते धान खेती विस्तारका लागि नेपाल विद्युत प्राधिकरणसँग विद्युतीय पोल र तार विस्तारका लागि झण्डै २ करोडको सम्झौता प्रक्रिया बढाइएको बताए। बाढी प्रभावित क्षेत्रमा पर्याप्त मात्रामा चैते धान खेती विस्तारका लागि सिँचाइ सुविधा पुर्याउन हामीले विद्युत प्राधिकरणसँग सम्झौता प्रक्रिया अगाडि बढाएका छौं नगर प्रमुख चौधरीले भने चैते धान खेतीलाई वर्षे खेतीकै रुपमा विकास गर्ने पालिकाको योजना छ। कृषि ज्ञान केन्द्र कैलालीका अनुसार बाढीबाट डुबानमा जोखिममा परेका भजनी नगरपालिकासहित कैलालीमा टीकापुर, घोडाघोडी नगरपालिका, जानकी, जोशीपुर, बर्दगोरिया र कैलारी गाउँपालिकामा चैते धान खेती हुँदै आएको छ। सिँचाइको सुविधा भएका किसानहरूले तोरी निकालेपछि लगाउने हुनाले किसानका लागि चैते धान खेती अतिरिक्त आम्दानीको श्रोत बनेको कृषि ज्ञान केन्द्र कैलालीका कृषि प्रसार अधिकृत रामनारायण चौधरीले बताए। बाढीले डुबान हुने क्षेत्रलाई चैते धानमा बढी प्रोत्साहन गर्ने गरिएको छ कृषि प्रसार अधिकृत चौधरी भने, भजनी कैलालीको सबैभन्दा बढी चैते धान लगाउने पालिका हो। वर्षातमा बाढीले जलमग्न हुने भएकाले चैते धान विकल्पका रुपमा गर्ने गरिएकोमा आम्दानी राम्रो हुन थालेपछि किसानहरू आकर्षित भइरहेका छन्। सिँचाइ सुविधा पुर्याउन सके चैते धान खेतीको उत्पादन प्रतिहेक्टर ६० क्वीन्टलसम्म रहेको बाली विकास अधिकृत चौधरीले बताए। कृषि ज्ञान केन्द्रका अनुसार कैलालीमा १ हजार १ शय हेक्टर जमिनमा चैते धान खेती हुँदै आएको छ भने ५ हजार ७ शय २० मेटिक टन चैते धान उत्पादन हुँदै आएको छ। चिउरा उत्पादनका लागि राम्रो मानिने हुनाले चैते धान बिक्री गर्न समस्या नरहेको किसानहरू बताउँछन्। बाढी प्रभावित क्षेत्रका किसानका लागि आम्दानीको मुख्य श्रोत बन्दै गएको चैते धान खेती विस्तारका लागि स्थानीय सरकारले पहल गर्नुपर्ने किसानहरूको माग छ। जलवायु तथा विपद् विज्ञ डाक्टर धरमराज उप्रेती विपद्ले क्षति मात्रै गर्दैन् कहिलेकाहिँ अवसर पनि सिर्जना गर्छ भन्ने उदाहरण चैते धान खेती भएको बताउँछन्। हरेक वर्ष बाढीले धान बगाउने, किसानले दुःख पाउने हुनाले चैते धान खेतीमा किसानका आकर्षण बढेको हो डाक्टर उप्रेतीले भने जलवायु परिवर्तनका कारण मौसमी प्रणाली नै पछाडि धकेलिएको छ, यसले खेती प्रणालीमा समेत परिवर्तन गर्नुपर्ने आवश्यकता भइरहेका बेला चैते धान खेती त्यसको उदाहरण हो। बाढी प्रकोपबाट प्रभावित भएका अन्य पालिका तथा जिल्लामा समेत सिँचाइको सुविधा पुर्याएर चैते धान खेती विस्तार गर्न सकिने डाक्टर उप्रेतीले बताए। चैत, वैशाख सुक्खायाम हुनाले सिँचाइको सुविधा गर्न सके बाढी प्रभावित क्षेत्रका किसानका लागि चैते धान उत्तम विकल्प हो, किसानले फाइदा पनि लिइरहेका छन्, यसको विस्तारका लागि सबै तहले योजना बनाउन आवश्यक छ। बाढी प्रकोपबाट आक्रान्त बनेका कैलालीको दक्षिणवर्ती क्षेत्रका किसानहरू चैते धान खेतीलाई मुख्य आम्दानीको श्रोत बनाइरहेका छन्।"
मकवानपुरको जितमा कंसकार नायक,"सिमराः शुभ कंसकारको उत्कृष्ट अलराउन्डर प्रदर्शनको मद्दतबाट मकवानपुर क्रिकेट संघले जितपुरसिमरा टिट्वान्टी क्रिकेट कप प्रतियोगितामा मंगलबार शानदार जित हात पारेको छ। समूह बी अन्तर्गतको पहिलो खेलमा मकवानपुरले जनकपुर पिस फाएन्डेशनमाथि ३१ रनको रोमाञ्चक जित निकालेको हो। मकवानपुरको जितमा कंसकारका अलराएन्डर प्रदर्शन प्रशंसनीय रह्यो। जनकपुरविरुद्ध शानदार सतक प्रहार गरेका कंसकारले बलिङतर्फ पाँच विकेट लिए। टस जितेर ब्याटिङ रोजेको मकवानपुरले निर्धारित २० ओभरमा तीन विकेट गुमाउँदै १८१ रन जोडेको थियो। ओपनरका रुपमा मैदानमा आएका कंसकारले विष्फोटक ब्याटिङ गर्दै १११ रन जोड्ने क्रममा ५५ बलमा आठ छक्का र नौ चौका प्रहार गरे। कप्तान सुमन सुनारले अविजित २४, गौरव खड्का र आस्तिक दाहालले समान १८ रन बनाए। जनकपुरका अधिकांश बलर महँगो सावित भए। उसका लागि बि धवन सहनी, साइमोन रोय, अभिजित मण्डलले समान एकएक विकेट लिए। मकवानपुरले दिएको १८२ रनको लक्ष्य पछ्याउन मैदानमा उत्रिएको जनकपुरले सानदार सुरुवात गरेपनि मध्यक्रमका ब्ईंटर चल्न नसक्दा पराजित हुन पुग्यो। जनकपुरका ओपनर अलि अकबर अंशारी र हिमांशु दत्तले आक्रामक ब्याटिङ गर्दै राम्रो सुरुवात दिलाएका थिए। उनीहरूले पहिलो विकेटका लागि ७९ रनको साझेदारी समेत गरेका थिए। तर मकवानपुरका अशिम श्रेष्ठले अंशारीको विकेट लिँदै पहिलो सफलता हात पारे। अंशारीपछि क्रिजमा आएका बिशाल सुस्लिङ समेत उस्तै लयमा देखिँदा जनकपुरको जित सहज बनिरहेको थियो। तर खेलको १२औं ओभरमा बलिङ गर्न आएका कंसकारले सुस्लिङ र पर्शुराम यादवलाई एउटै ओभरमा पेभेलियन फर्काए। १७ बलमा १९ रन बनाउँदै खेलिरहेका सिस्लुङको विकेट लिएका कंसकारले त्यसपछि क्रिजमा आएका यादवलाई शून्यमै आउट गरे। कंसकारले एक ओभरमै दुई विकेट लिएपछि जनकपुरको पालि धर्मराउन पुग्यो। १२१ को स्थितिमा दोस्रो विकेट गुमाएको जनकपुरले १३८ रन जोड्दा आठ विकेटको क्षति व्यहोरेको थियो। चन्दन यादवले १३ रन बनाउँदा अन्य ब्याटरले दोहोरो संख्यामा रन बनाउन सकेनन्। मकवानपुरका कंसकारले तीन ओभर बलिङ गर्दै सात रन खर्चिएर पाँच विकेट लिए। पियुश शर्माले दुई, समिर चौलागाईं, अशिम श्रेष्ठ र सुवर्ण भट्टले समान एकएक विकेट लिए। कंसकार खेलको प्लेयर अफ दि म्याच घोषित भए। उनलाई नेकपा एमालेका मधेश प्रदेश सचिव मनोज पौडेलले पुरस्कृत गरेका थिए। प्रतियोगिता अन्तर्गत समूह बी को दोस्रो खेलमा जनकपुरले खुकुरी क्रिकेट क्लब भैरहवाबीच खेल हुनेछ। यस समूहमा मकवानपुर, जनकपुर र भैरहवा छन्। यो समूहको विजेताले चैत १० गते पर्सा क्रिकेट संघसँग उपाधिका लागि खेल्नेछ। समूह ए को विजेता बन्दै पर्सा फाइनलमा प्रवेश गरिसकेको छ। अभियान नेपालको आयोजना र जितपुरसिमरा उपमहानगरपालिकाको सहयोगमा जारी प्रतियोगिताको विजेताले एक लाख र उपविजेताले ५० हजार नगद प्राप्त गर्नेछन्।"
चेरी फूलले ढकमक्क राजधानी (फोटो फिचर),काठमाडौं : काठमाडौंका विभिन्न स्थानमा चेरी फूल ढकमक्क फुलेको छ। यसले राजधानीको सुन्दरता पनि बढाएको छ। सडक छेउछाउँमा फूलेको चेरीले राजधानीबासीलाई मनमोहक बनाउने काम गरेको छ। पैदलयात्रीहरूले चेरी फूलसँगै सेल्फी खिचाउँदै रमाउने गरेको भेटिन्छन्। वसन्त ऋतुमा फूल्ने चेरी जापानको राष्ट्रिय फूल पनि हो।
सन्धिखर्कका ७५ असल बुहारी सम्मानित,"अर्घाखाँची: अर्घाखाँचीको सन्धिखर्क नगरपालिकाले नगर भित्रका असल बुहारीहरूलाई सम्मान गरेको छ। नगरपालिकाका १२ वटै वडा भित्रका ९० वर्ष माथिका वृद्धवृद्धाहरू पाल्ने ७५ जना असल बुहारीहरूलाई सम्मान गरिएको प्रमुख प्रशासकीय अधिकृत खुमलाल भुसालले बताए। उपप्रमुख असल बुहारी सम्मान कार्यक्रमअन्तर्गत ७५ जना बुहारीलाई सम्मान गरिएको हो। उनले वृद्धवृद्धालाई वृद्धाश्रममा नराखेर घरघरमा स्याहार सुसार गर्नुपर्छ भन्ने सन्देश दिनका लागि छुट्टै प्रकृतिका नयाँ कार्यक्रम गरेको बताए। वडा कार्यालयले गरेको सिफारिसका आधारमा करुवा, खादा र आउने जाने भाडासहित सम्मान गरिएको हो।"
"अर्थमन्त्री पुन र चिनियाँ राजदूत सोङबीच भेट, पोखरा र भैरहवा विमानस्थलमा उडानबारे छलफल","काठमाडौं : अर्थमन्त्री वर्षमान पुन र नेपालका लागि चिनियाँ राजदूत छन् सोङबीच शिष्टाचार भेटवार्ता भएको छ । अर्थमन्त्रालयमा मंगलबार भएको भेटघाटमा द्विपक्षीय आपसी हित र सहकार्यका विषयमा छलफल भएको अर्थमन्त्री पुनको सचिवालयले जनाएको छ । भेटमा पोखरा विमानस्थल र भैरहवा विमानस्थलमा चिनियाँ कम्पनीका जहाजले उडान गर्नेबारे छलफल भएको छ। अर्थमन्त्री पुनले राजदूत सोङलाई भैरहवा र पोखरा विमानस्थलमा अन्तर्राष्ट्रिय उडान सुरु गर्न आग्रह गरे। जवाफमा राजदूत सोङले भने,'चीननेपाल सम्बन्ध उचाइमा पुर्याउन तथा नेपालको विकास र समृद्धिमा हातेमालो गर्न चाहन्छौँ । साथै दुई देशबीच आगामी दिनमा आपसी समन्वय र सहकार्य थप प्रगाढ हुने विश्वास दिलाउन चाहन्छौँ।' त्यसका लागि हवाई रुटका साथै पोखराकाठमाडौँ र भैरहवाकाठमाडौँ उडानको अनुमति चाहिने राजदूत सोङले बताएका थिए। भेटमा अर्थमन्त्री पुनले चिनियाँ सहयोग तथा लगानीमा निर्माणाधीन विकास आयोजनाका कामलाई तीव्रता दिन आग्रह गरे। त्यस्तै,लगानी प्रक्रियामा रहेका आयोजना शीघ्र अघि बढ्ने विश्वास पनि उनले व्यक्त गरे। पछिल्ला दशकमा चीनले आर्थिक विकास र गरिबी निवारणका क्षेत्रमा गरेको काम विश्वकै लागि उदाहरणीय रहेको उल्लेख गर्नुहुँदै अर्थमन्त्री पुनले चीनको अनुभव नेपालका लागि पनि सान्दर्भिक हुनसक्ने बताए । नेपालको अर्थतन्त्रमा केही शिथिलता देखिएको र जनताको विकासको आकाङ्क्षा उच्च भएकाले विभिन्न द्विपक्षीय तथा बहुपक्षीय निकायबाट नेपालले अतिरिक्त सहयोगको अपेक्षा राखेको पनि अर्थमन्त्री पुनले बताए। चिनियाँ लगानीमा चक्रपथको दोस्रो खण्डको काम छिट्टै अघि बढ्ने विश्वास पनि उनले व्यक्त गरे । जिलोङकेरुङरसुवागढीचिलिमे दुई सय २० केभी अन्तरदेशीय प्रसारणलाइन निर्माण पनि तत्काल अघि बढाउनुपर्नेमा उनले जोड दिए। प्रधानमन्त्री पुष्पकमल दाहाल प्रचण्डको गत असोजमा भएको चीन भ्रमणका क्रममा क्रस हिमालय रेलवे परियोजनालाई प्राथमिकताका साथ अघि बढाउने सहमति भएकामा चिनियाँ पक्षबाट भइरहेको सम्भाव्यता अध्ययनको प्रगतिबारे अर्थमन्त्री पुनले चासो व्यक्त गरे । नेपाल र चीनबीच रेल मार्गसम्बन्धी परियोजनामा यसअघि नै सैद्धान्तिक सहमति भइसकेको छ । केरुङकाठमाडौँपोखरालुम्बिनी रेलमार्गको सम्भाव्यता अध्ययन र विस्तृत परियोजना प्रतिवेदन (डिपिआर) निर्माण जारी छ । रेल मार्ग नेपालीको सपना हो । यो आयोजनालाई हामीले प्राथमिकतामा राखेका छौँ र चिनियाँ पक्षबाट छिटो काम अघि बढोस् भन्ने चाहन्छौँ, अर्थमन्त्री पुनले भने। तातोपानी र रसुवागढी नाका नियमित सञ्चालनमा आएकामा अर्थमन्त्री पुनले चिनियाँ पक्षलाई धन्यवाद व्यक्त गर्नुभयो । चीनसँगका अरू नाका खोल्नका लागि पनि चिनियाँ पक्षसँग उनले आग्रह गरे । टोखाछहरे सुरुङमार्ग निर्माणलाई नेपालले प्राथमिकतामा राखेकाले उक्त आयोजनाको सम्भाव्यता अध्ययनको काम चाँडो सकिने विश्वास पनि उनले व्यक्त गरे। आगामी वैशाखमा आयोजना हुन लागेको लगानी सम्मेलनका लागि चिनियाँ लगानीकर्तालाई निमन्त्रणा गरिसकिएको जानकारी दिँदै अर्थमन्त्री पुनले उक्त सम्मेलनमा बढीभन्दा बढी लगानीकर्ता आउन प्रेरित गरिदिन राजदूत छनमार्फत आग्रह गरे। जवाफमा राजदूत छनले चिनियाँ राष्ट्रपतिको नेपाल भ्रमण र प्रधानमन्त्री पुष्पकमल दाहालको चीन भ्रमणका क्रममा भएका द्विपक्षीय सहमति कार्यान्वयनमा जोड दिए।"
लागुऔषधसहित एकजना कारोबारी पक्राउ,काठमाडौं : प्रहरीले लागुऔषध कारोबारमा संलग्न एकजनालाई पक्राउ गरेको छ। पक्राउ पर्नेमा प्रकाश ठकुरी भन्ने थिरेन्द्र शाही रहेको प्रहरीले जनाएको छ। काठमाडौं उपत्यका अपराध अनुसन्धान कार्यालयका प्रवक्ता प्रहरी उपरीक्षक रविन्द्र गौतमले शाहीसमेतका केही व्यक्तिहरूले काठमाडौंको कलंकी एरियामा लागुऔषध ओसारपसार तथा बिक्री वितरण गर्ने गरेको सूचनाका आधारमा खोजतलास गर्दा कलंकीको मकालु पम्पन नजिकबाट उनलाई नियन्त्रणमा लिएको जानकारी दिए। प्रवक्ता गौतमका अनुसार उनको साथबाट ४१० ग्राम खैरो हिरोइन समेत बरामद भएको छ। शाहीलाई थप अनुसन्धान एवं कारवाहीका लागि जिल्ला प्रहरी परिसर काठमाडौं पठाइएको छ।
साझा न्यूनतम कार्यक्रम : जुनसुकै कालखण्डका भ्रष्टाचारमाथि अनुसन्धान गरी दोषीलाई कारबाही गरिने,"काठमाडौं : सरकारले जुनसुकै कालखण्डको भ्रष्टाचारमाथि अनुसन्धान गर्ने घोषणा गरेको । मंगलबार पाँच दलीय सत्ता गठबन्धनले सार्वजनिक गरेको सरकार संचालनको न्यूनतम साझा संकल्पमा कुनै पनि कालखण्डमा भएका भ्रष्टाचार र जो कोही भ्रष्टाचारीमाथि कानुनी कारबाही अगाडि बढाउने उल्लेख छ। 'अख्तियार दुरुपयोग अनुसन्धान आयोगजस्ता नियामक निकायलाई कानुन,जनशक्ति,स्रोत र साधनसहित अधिकारसम्पन्न बनाई भ्रष्टाचार नियन्त्रण र सदाचारको प्रत्याभूति गर्ने,भ्रष्टाचार र अख्तियारको दुरुपयोगसँग जोडिएका विषयको छानबिन र अनुसन्धान गरी कुनै पनि कालखण्डमा भएका भ्रष्टाचार र जो कोही भ्रष्टाचारीमाथि कानुनी कारबाही अगाडि बढाउने र भ्रष्टाचारी एक दिन कानुनको कठघरामा पुग्नेछ भन्ने विश्वास नेपाली समाजमा स्थापित गर्ने,'न्यूनतम साझा संकल्पमा उल्लेख छ। सार्वजनिक प्रशासन,न्यायालय र सम्बद्ध नियामक निकायहरूमा जवाफदेहिता सुनिश्चित गर्ने र लाइनमा रहेका सबैको पालो आउँछ भन्ने मान्यतालाई बल पुर्याने दिगो प्रणाली विकास गरी जनतामा राज्यप्रतिको भरोसा जगाउने साझा न्यूनतम कार्यक्रममा उल्लेख छ। सरकारी सेवाहरू तोकिएको समयमा उपलब्ध गराउन टाइम कार्ड प्रणाली लागू गर्ने सरकारको तयारी छ। फरकफरक कार्यालयमा नागरिकतालगायत कागजात पटकपटक बुझाउनुपर्ने झन्झटलाई हटाउन नागरिक एपलाई सुदृढ गरी त्यसैमार्फत् सबै प्रकारको सेवा उपलब्ध गराउने सरकारले घोषणा गरेको छ। सार्वजनिक खरिद प्रक्रियामा उच्चतम दक्षता र सदाचार सुनिश्चित गर्न आवश्यक कानुनी र संस्थागत सुधार गर्ने ,सार्वजनिक खरिद अनुगमन कार्यालय र राष्ट्रिय सतर्कता केन्द्रलाई परिणाममुखी र प्रभावकारी बनाउन आवश्यक सुधार गर्ने साझा न्यूनतम कार्यक्रममा समेटिएको छ।"
लागुऔषध कारोबार गर्ने तीनजना पक्राउ,"गोरखा : लागुऔषध कारोबारीलाई शून्य पार्ने अभियान सञ्चालन गरिरहेको इलाका प्रहरी कार्यालय आँबुखैरेनी तनहुँले तीनजना कारोबारीलाई पक्राउ गरेको छ। आँबुखैरेनीको बाटो प्रयोग गरेर लागुऔषध ओसारपसार पूर्णरुपमा बन्द गर्ने अभियानमा लागेको प्रहरीले सवारी साधन चेकजाँच गर्दा आइतबार तीन जनालाई लागुऔषधसहित पक्राउ गरेको हो। मुग्लिनतर्फबाट आँबुखैरेनीतर्फ आउँदै गरेको सवारी साधन चेकजाँच गर्दा आँबुखैरेनी गाउँपालिका४ स्थित पृथ्वी राजमार्ग सडकखण्डबाट उनीहरूलाई पक्राउ गरिएको इप्रका आँबुखैरेनीका इञ्चार्ज इन्स्पेक्टर शिव थापाले जानकारी दिए। आइतबारको चेकजाँचमा मालिका गाउँपालिका वडा न १ म्याग्दी घर भई पोखरा महानगरपालिका १४ बस्ने २३ वर्षका एबिन पुनसहित अन्य दुई जनालाई पक्राउ गरिएको थापाले जानकारी दिए। उनीहरूको साथमा लुकाइछिपाइ ल्याएको डाइजेपाम(दुई मिलिलिटर) को २० एम्पुल, फेनार्गन(दुई मिलिलिटर)को २० एम्पुल र बुप्रेनोर्फिन(दुई मिलिलिटर)को २० एम्पुल गरी जम्मा ६० एम्पुल लागुऔषध बरामद गरिएको छ। त्यस्तै निट्राभेट १० लेखिएको १०५० ट्याब्लेट नियन्त्रणमा लिइएको प्रहरीले जनाएको छ। लागुऔषधसहित पक्राउ परेका उनीहरूलाई तनहुँ जिल्ला अदालतबाट म्याद थप गरी इलाका प्रहरी कार्यालय आँबुखैरेनी तनहुँबाट थप अनुसन्धान भइरहेको इन्स्पेक्टर थापाले जानकारी दिए।"
एमालेमाओवादी गठबन्धनका १३ प्राथमिकता : संक्रमणकालीन न्याय टुंग्याउनेदेखि अर्थतन्त्र सुधार गर्नेसम्म,"काठमाडौं : पाँच दलीय सत्ता गठबन्धनले १३ विषयलाई प्राथमिकतामा राख्दै न्यूनतम साझा संकल्प सार्वजनिक गरेको छ। प्रधानमन्त्री कार्यालयमा मंगलबार गठबन्धनका तर्फबाट मस्यौदा समितिका संयोजक विष्णु पौडेलले ८ पृष्ठको नीतिगत प्राथमिकता र साझा संकल्प सार्वजनिक गरे। गठबन्धनले अर्थतन्त्र शिथिलता अन्त्य गर्ने, वित्तीय संस्थालाई विसंगतिमुक्त बनाउने, संघीयता कार्यान्वयन गर्ने, सेवा प्रवाह छरितो बनाउने, उद्यमशीलता र स्वदेशी उत्पादनमा जोड दिने, सङ्क्रमणकालीन न्याय र दिगो शान्तिलाई पूर्णता दिनेलगायत विषय समेटिएका छन्। सुस्त कर्जा प्रवाह र पुँजीगत सार्वजनिक खर्चको न्यूनताजस्ता समस्याको समाधान गर्ने, वित्तीय र मौद्रिक नीतिबीच समन्वय गर्दै, तात्कालिक र मध्यकालीन लगानी र रोजगारमैत्री नीतिगत सुधारमा बाधा पुर्याउने कानुनहरू संशोधन गर्ने साझा संकल्पमा उल्लेख छ। त्यस्तै वित्तीय संस्थाहरूमा उत्पन्न समस्या समाधान गर्न विभिन्न समयमा गठित आयोगहरूका सुझावलाई क्रमशः कार्यान्वयन गर्दै सहकारी, लघुवित्त संस्था एवं अनुचित लेनदेनसम्बन्धी समस्या समाधान गर्ने र सार्वजनिक पदमा रहेका सबै भ्रष्ट, सबै निकम्माको रूपमा व्याप्त भावनालाई बदल्न बेइमानी गर्नेले कानुनी रूपमा सजायँ पाउँछ भन्ने उदाहरण प्रस्तुत हुने गरी सार्वजनिक प्रशासन, न्यायालय र सम्बद्ध नियामक निकायहरूमा जवाफदेहिता सुनिश्चित गर्ने गठबन्धनले संकल्प लिएको छ। त्यस्तै शान्ति प्रक्रियाका बाँकी कामलाई टुङ्याउन तत्काल कानुनी प्रबन्ध गर्ने र पीडितलाई केन्द्रमा राखी तथ्यको आधारमा सत्य स्थापित गरी न्याय, क्षतिपूर्ति, परिपुरण, माफी र मेलमिलापका माध्यमबाट द्वन्द्व सिर्जित पीडाको सम्बोधन गर्ने गठबन्धनको संकल्प छ। द्वन्द्वकालमा घाइते तथा अंगभंग भएका व्यक्तिहरूलाई उपचार, रोजगारी, स्वरोजगारका अवसर र पुनःस्थापनासँगै द्वन्द्वपीडित परिवारलाई क्षतिपूर्ति, पुनःस्थापना र परिपूरणको व्यवस्था गर्ने गठबन्धनले संकल्प लिएको छ। त्यस्तै तराईमधेसलगायतका आन्दोलनका क्रममा अन्यायपूर्ण ढंगले बन्दी बनाइकाहरूलाई सरकार र आन्दोलनकारीहरूबीच भएका सम्झौताअनुरूप कानुनसम्मत ढंगले रिहाई गर्ने संकल्पमा उल्लेख छ। यी हुन् १३ प्राथमिकता आर्थिक शिथिलता अन्त्य गर्ने अर्थतन्त्रमा उत्पादनदेखि उपभोगसम्म र लगानीदेखि व्यापारसम्म देखिएको शिथिलता हटाउन नीतिगत सुधार गर्दै आर्थिक क्रियाकलापलाई तीब्रता दिने ।  सुस्त कर्जा प्रवाह र पुँजीगत सार्वजनिक खर्चको न्यूनताजस्ता समस्याको समाधान गर्ने, वित्तीय र मौद्रिक नीतिबीच समन्वय गर्दै, तात्कालिक र मध्यकालीन लगानी र रोजगारमैत्री नीतिगत सुधारमा बाधा पुर्याउने बिभिन्न कानुनहरु संशोधन गर्ने,  सार्वजनिक वित्तको दिगो व्यवस्थापनमा चुनौतीको रूपमा रहेको राजश्व र खर्चबीच बढिरहेकोे अन्तरलाई कम गर्न राजश्व सुधार, सरकारी खर्चमा मितव्ययिता, वैदेशिक सहयोगका नवीन स्रोतहरूको पहिचान र परिचालन गर्ने,  विप्रेषण आप्रवाहलाई उत्पादनशील गतिविधिमा लगाउने र सेयर बजारलाई नीतिगत सुधारमार्फत् चलायमान बनाउने,  सहुलियतमा रहेको हरित वित्त, अन्तर्राष्ट्रिय बजारमा पहुँच र प्रविधि हस्तान्तरणलाई केन्द्रविन्दूमा राखी अतिकम विकसित राष्ट्रको दर्जाबाट स्तरोन्नति भएपछिको संक्रमणकालिन रणनीति कार्यान्वयन गर्ने,  पन्ध्रौं योजनाको कार्यान्वयन अवस्थाको वस्तुनिष्ठ समीक्षासहित सोर्हौं राष्ट्रिय योजना प्रारम्भ गर्ने । यस आवधिक योजना आरम्भ गर्दा डिजिटलाइजेसन, पर्यटन, कृषि, ऊर्जा र हरित औद्योगिकीकरणलाई रोजगारमूलक आर्थिक वृद्धि एवं संरचनात्मक रूपान्तरणका नयाँ आधारका रूपमा परिभाषित गर्दै सन् २०३० भित्र दिगो विकास लक्ष्य हासिल गरी सम्मानजनक मध्यम आय भएको अर्थतन्त्र निर्माण गर्ने । वित्तीय संस्थालाई विसंगति मुक्त बनाउने वित्तीय संस्थाहरूमा उत्पन्न समस्या समाधान गर्न विभिन्न समयमा गठित आयोगहरूका सुझावलाई क्रमशः कार्यान्वयन गर्दै सहकारी, लघुवित्त संस्था एवं अनुचित लेनदेनसम्बन्धी समस्या समाधान गर्ने ।  सहकारी कर्जा असुली न्यायाधिकरणको गठन गर्ने र सहकारी बचत तथा कर्जा सुरक्षण कोष सुरुवात गर्ने,  ठुलो कारोबार गर्ने सहकारीलाई केही समय राष्ट्र बैंकको नियमन र सुपरीवेक्षणमा राख्न कानुनी प्रबन्ध गर्ने, वचत तथा ऋण सहकारी संस्थाको नाममा रहेका सम्पत्तिको धितोमा नेपाल राष्ट्र बैङ्कवाट छोटो अवधिको पुनर्कर्जा उपलव्ध गराउने,  हाललाई बचत तथा ऋण कारोबार गर्ने संस्थाको दर्ता र कार्यक्षेत्र विस्तार अनुमति तथा सेवा केन्द्र स्वीकृति बन्द गर्ने, लघुवित्तका ऋणीहरूको कर्जा पुनर्तालिकीकरण तथा पुनर्संरचनाको व्यवस्था गर्ने । संघीयता कार्यान्वयन र सार्वजनिक संरचनागत सुधार सङ्घीयता कार्यान्वयनका समस्या समाधान गर्ने । सार्वजनिक सेवा प्रवाहमा सुधार गर्न, सुशासन प्रवद्र्धन गर्न, व्यावसायिक वातावरण निर्माणमा असहज र असान्दर्भिक नीति तथा कानुनमा परिमार्जन गर्ने । संगठन संरचनामा कायम रहेको दोहोरोपना हटाइ चुस्त र मितव्ययी संरचना निर्माण गर्ने । राज्यका निकाय बीच अन्तरसमन्वय कायम गरी प्रविधिआधारित, सुधारनिर्देशित अनुगमन प्रणाली स्थापना गर्ने ।  समावेशिता, धर्मनिरपेक्षता सहित सङ्घीयता कार्यान्वयनसँग सम्बन्धित बाँकी कानुन निर्माण गरी सबै तहका सरकारलाई प्रभावकारी बनाउने ।  आमनागरिकलाई सहज र छरितो ढंगबाट निष्पक्ष न्यायको सुनिश्चितता गर्न न्यायपालिकाको संरचनागत सुधारका लागि सुझाव तथा सिफारिश गर्न उच्चस्तरीय आयोग गठन गर्ने,  नागरिक प्रशासन, सुरक्षा निकाय, सार्वजनिक संस्थानलाई सक्षम र जनउत्तरदायी बनाउन नीति, संरचना र प्रणालीमा सुधार गर्नका लागि विज्ञ सम्मिलित कार्यदल गठन गर्ने । छरितो सेवा प्रवाहसँगै सुशासन सार्वजनिक पदमा रहेका सबै भ्रष्ट, सबै निकम्माको रूपमा व्याप्त भावनालाई बदल्न बेइमानी गर्नेले कानुनी रूपमा सजायँ पाउँछ भन्ने उदाहरण प्रस्तुत हुने गरी सार्वजनिक प्रशासन, न्यायालय र सम्बद्ध नियामक निकायहरूमा जवाफदेहिता सुनिश्चित गर्ने । लाइनमा रहेका सबैको पालो आउँछ भन्ने मान्यतालाई बल पुयाउने दिगो प्रणाली विकास गरी जनतामा राज्यप्रतिको भरोसा जगाउने ।  कार्यसम्पादन करारसम्बन्धी विद्यमान निर्देशिकालाई परिमार्जन गरी प्रमुख पदमा बहाल कर्मचारीहरूसँग वस्तुनिष्ठ मूल्यांकन र मापनयोग्य परिसूचकहरूका आधारमा कार्यसम्पादन सम्झौता गर्ने,  राष्ट्रिय परिचयपत्रलाई प्रचलनमा ल्याउने । फरकफरक कार्यालयमा नागरिकतालगायत कागजात पटकपटक बुझाउनुपर्ने झन्झटलाई हटाउन नागरिक एपलाई सुदृढ गरी त्यसैमार्फत् सबै प्रकारको सेवा उपलब्ध गराउने । सरकारी सेवाहरू तोकिएको समयमा उपलब्ध गराउन टाइम कार्ड प्रणाली लागु गर्ने,  सार्वजनिक खरिद प्रक्रियामा उच्चतम दक्षता र सदाचार सुनिश्चित गर्न आवश्यक कानुनी र संस्थागत सुधार गर्ने । सार्वजनिक खरिद अनुगमन कार्यालय र राष्ट्रिय सतर्कता केन्द्रलाई परिणाममुखी र प्रभावकारी बनाउन आवश्यक सुधार गर्ने ।  अख्तियार दुरुपयोग अनुसन्धान आयोगजस्ता नियामक निकायलाई कानुन, जनशक्ति, स्रोत र साधनसहित अधिकारसम्पन्न बनाई भ्रष्टाचार नियन्त्रण र सदाचारको प्रत्याभूति गर्ने । भ्रष्टाचार र अख्तियारको दुरुपयोगसँग जोडिएका विषयको छानबिन र अनुसन्धान गरी कुनै पनि कालखण्डमा भएका भ्रष्टाचार र जो कोही भ्रष्टाचारीमाथि कानुनी कारबाही अगाडि बढाउने । भ्रष्टाचारी एक दिन कानुनको कठघरामा पुग्नेछ भन्ने विश्वास नेपाली समाजमा स्थापित गर्ने । कामरोजगारीउद्यमशीलता र स्वदेशी उत्पादन स्वदेशी उत्पादन र स्वदेशी उपभोगलाई प्रोत्साहन गर्दै राष्ट्रिय पुँजीको विकास गर्ने । कृषिलाई आर्थिक वृद्धि, रोजगारी सिर्जना, गरिबी निवारण, औद्योगिकरण, निर्यात व्यापार र आपूर्ती व्यवस्था अभिवृद्धिको प्रमुख क्षेत्रका रूपमा विकास गर्ने । भन्सार नियमनका माध्यमबाट समेत स्वदेशी उद्योग र उत्पादनलाई संरक्षण गर्ने । ज्याला रोजगारी र स्वरोजगार दुवै क्षेत्रमा कामको अवसर सिर्जना गर्ने गरी मेक इन नेपाल अभियान सञ्चालन गर्ने । स्वदेशको रोजगारीलाई आकर्षक र मर्यादित बनाउने । वैदेशिक रोजगारीलाई सुरक्षित र सीप सिक्ने (स्कील गेन) माध्यम बनाउने ।  रोजगार बैङ्क, स्टार्टअप कोष र व्यवसाय तयारी केन्द्र (बिजनेश इन्कुवेसन सेन्टर) को स्थापना गरी मेक इन नेपाल र मेड इन नेपाल अभियानलाई प्रवद्र्धन गर्ने,  रोजगारी सिर्जना हुने क्षेत्रमा राज्यको लगानी बढाउने, गिग अर्थतन्त्रमा युवाहरुको पार्टटाइम आवद्धतालाई प्रोत्साहित गर्ने,  उद्योगव्यापार र सेवालगायतका सबै क्षेत्रमा व्यावसायिक वातावरण सिर्जना गरी उद्यमीव्यवसायीहरूको टुटेको मनोवललाई उठाउने । निजी क्षेत्रका संघहरूकै साझेदारीमा हरेक पालिकाहरूमा बजार मिल्दो, युवा केन्द्रित सीपमूलक कार्यक्रम सञ्चालन गर्ने,  कृषिमाआधारित उद्योगमा संलग्न हुने नेपालीहरूलाई ऋण तथा सहुलियतका स्किमहरू ल्याउने । पालिकास्तरमा भूमि बैङ्क जस्ता उपायबाट जमिनको व्यवस्था गर्ने । स्थानीय बैंकवित्तिय संस्थामार्फत् पूँजीको व्यवस्था गर्ने । सिँचाई, मल, औजारउपकरण आदिको प्रबन्ध गर्ने । कृषि उपजको वीमा गर्ने, त्यसको समर्थन मूल्य तोक्ने र व्यावसायिक उत्पादनकर्तासँग अग्रिम खरिद सम्झौता सहितको प्रणाली विकास गर्ने,  व्यवसाय, लगानी र व्यापारसँग सम्बन्धित अन्तर्राष्ट्रिय बेन्चमार्किङका सूचकाङ्कहरूमा सुधार गर्ने,  उद्योग, कृषि तथा पशुपालन क्षेत्रमा आयात प्रतिस्थापनसँगै निर्यातको सम्भावना भएका उत्पादनमा आत्मनिर्भरता बढाउने योजना अघि बढाउन तरकारी, फलफूल र माछालगायतका खाद्यवस्तु, जुत्ता, सिमेन्ट, आँखाको इन्ट्राओक्युलर लेन्सलगायतका औषधी आदिको उत्पादन र उपयोगलाई प्राथमिकता दिने,  आर्थिक सम्भाव्यताका रुग्ण उद्योगहरूलाई सार्वजनिक निजी साझेदारीको अवधारणाअनुरूप पुनः सञ्चलनमा ल्याउने । काम, रोजगारी र सामाजिक सुरक्षाका प्रबन्धबाट सबैका लागि नियमित कमाइ हुने वाताबरण बनाउने । शिक्षा, स्वास्थ्य र सामाजिक सुरक्षा सबैको समान पहुँच भएको, राष्ट्र, समाज तथा जीवनसँग जोडिएको र समय अनुरुप अनुमोदित हुने गुणस्तरीय शिक्षा नीति अवलम्बन गर्दै उद्यमशील शिक्षित युवाको नीति कार्यान्वयन गर्ने । मौलिक हकको रूपमा रहेको स्वास्थ्य, खाद्य, आवास र खानेपानीको अधिकार सुनिश्चित गर्ने । श्रमको सम्मान, मर्यादित काम, न्यायोचित ज्याला, सामाजिक सुरक्षा एवं असल औद्योगिक श्रम सम्बन्धलाई श्रम नीतिका आधारभूत मान्यताका रूपमा स्थापित गर्ने । मजदुर, किसान, श्रमजीवी र विपन्न वर्गलाई समृद्धिको केन्द्रमा राख्ने ।  निःशुल्क तथा अनिवार्य शिक्षासम्बन्धी ऐन तथा नियमावलीको मर्म र भावना कार्यान्वयन गरी जनताको शिक्षा पाउने अधिकार सुनिश्चित गर्ने,  विश्वविद्यालयहरूमा विद्यमान समस्याको तत्काल समाधान गरी उच्चशिक्षाका निम्ति विदेश जानुपर्ने अवस्थाको अन्त्य गर्ने । शिक्षा र रोजगारीको बिचमा सन्तुलन कायम गर्ने,  सरकारी र निजी क्षेत्रको शैक्षिक गुणस्तर र उत्पादनमा रहेको अन्तरलाई न्यूनीकरण गर्ने । डिजिटल माध्यम (इलर्निङ)को प्रयोग गरी शिक्षालाई आधुनिकिकरण गर्ने,  अवकाश प्राप्त सरकारी कर्मचारी र ईच्छुक बुद्धिजीवीलाई शैक्षिक क्षेत्र सुधारका लागि स्वयंसेवक शिक्षक बन्ने अवसरहरु सिर्जना गर्ने, नेपाल बाहिर दक्षता हासिल गरेको जनशक्तिले नेपालको शिक्षा क्षेत्रमा योगदान दिने वातावरण सिर्जना गर्ने ।  सबै जनतामा निरोगी रहने उपायबारे सचेतना अभिवृद्धि गर्ने । सबै पालिकामा आधारभूत स्वास्थ्य सुविधा पुयाउने । दायरा बढाउँदै किफायती स्वास्थ्य बीमा कार्यक्रममार्फत् नागरिकको स्वास्थोपचार सहज बनाउने,  सरकारी, सामुदायिक र निजी क्षेत्रबाट प्रदान गरिने स्वास्थ्य सेवाको गुणस्तर सुनिश्चितताका लागि अधिकारसम्पन्न नियमनकारी निकाय राष्ट्रिय प्रत्यायन प्राधिकरण (नेशनल अक्रिडिटेसन अथोरिटी), रोग नियन्त्रण केन्द्र र खाद्य तथा औषधी नियमन प्राधिकरण बनाई स्वास्थ्य सेवाको नियमन गर्ने,  आवासविहीनलाई सुरक्षित आवास र मर्यादित जीवन उपलब्ध गराउने,  भत्ताका रूपमा सुरु गरिएको सामाजिक संरक्षणका कार्यक्रम (जेष्ठ नागरिक, एकल महिला, अपाङ्गता भएका व्यक्ति, बालबालिका हितका कार्यक्रम आदि)लाई रूपान्तरण गर्न स्वदेश तथा विदेशमा, ज्याला रोजगारी तथा स्वरोजगारीमा रहेका सबैलाई समेट्ने गरी सुरु गरिएको योगदानमा आधारित सामाजिक सुरक्षा कार्यक्रम (स्वास्थ्य बीमा, सामाजिक सुरक्षा कोष, कर्मचारी सञ्चय कोष आदिले दिइरहेको सेवा) सुदृढ गर्ने,  रोजगारीको उमेर भएका हरेक व्यक्तिलाई काम अघि सामाजिक सुरक्षा नम्बरको अनिवार्य व्यवस्था गरी नयाँ प्रणालीलाई प्रभावकारी र दिगो बनाउने । पालिकाहरूमा रहेको रोजगार सूचना केन्द्रमार्फत श्रमिक पञ्जीकरणको प्रणाली सुरु गरी श्रमजीवीहरूको तथ्याङ्क व्यवस्थित गर्ने । भौतिक पूर्वाधार विकास र अन्तरनिकाय समन्वय राष्ट्रिय पूर्वाधारमा अन्तरनिकाय समन्वय सुनिश्चित गर्ने । यातायात र सडकलाई आर्थिक विकासका पूर्वाधार, आपूर्ति व्यवस्थाको मेरुदण्ड, नागरिकले पाउने सुविधा एवं समुदायसमुदायबीचको अन्तरसम्बन्धको माध्यमका रूपमा विकास गर्ने । पूर्वाधार विकासमा रहेको दोहोरोपन र भौगोलिक तथा प्रादेशिक असन्तुलन हटाउने । पूर्वाधार विकाससम्बन्धी आयोजनाहरू नीति, कार्यक्रम तथा बजेटमा पर्ने तर बर्षौसम्म कार्यान्वयन नहुने अवस्थाको अन्त्य गर्ने ।  निर्माणाधीन पूर्वाधार आयोजनाहरूको कार्यान्वयनलाई तीव्रता दिने । सम्पन्न भइसकेका आयोजनाहरूको तत्काल भुक्तानी गर्ने व्यवस्था मिलाउने र समयमै कार्यसम्पन्न नगर्ने निर्माण कम्पनीहरूको लाइसेन्स खारेज गरी क्षतिपूर्ति असूल गर्ने । आयोजना प्रमुखहरूसँग कार्यसम्पादन करार गरी वृत्ति विकासको आधार अर्धवार्षिक मुल्याङ्कनको नतिजालाई बनाउने । अधुरा आयोजनाको निर्माणमा स्रोत सुनिश्चित गर्ने, वातावरणीय प्रभाव मुल्याङ्न सहित साइट क्लिरेन्स जस्ता पूर्व तयारी गरेर मात्र नयाँ आयोजना सुरु गर्ने, परियोजनाहरूको छनौट, खरिद, मोडालिटी र कार्यान्वयनलाई प्रभावकारी बनाउन राष्ट्रिय पूर्वाधार योजना सँगै राष्ट्रिय प्राथमिकता प्राप्त केही आयोजनाको द्रूततर निर्माणसम्बन्धी ऐन (सनसेटल) संसदको यसै अधिवेशनबाट पारित गरी कार्यान्वयन गर्ने ।  एकीकृत राष्ट्रिय यातायात गुरुयोजना तयार गरी सार्वजनिक यातायात व्यवस्थापन प्राधिकरण गठन गर्ने । यातायात व्यवस्थापनमा डिजिटल प्रणाली लागू गर्ने । पूर्वाधार विकासका लागि आवश्यक पर्ने वित्तीय न्यूनता परिपूर्तिका निम्ति सार्वजनिक निजी साझेदारी, सह वित्तीय लगानी, पूर्वाधार बण्ड, हरित वित्त, समिश्रित वित्त (ब्लेण्डेड फाइनान्स), भीजीएफ, एस्सेट मोनिटाइजेसन, हाइव्रिड अन्न्युटिजस्ता वित्तीय उपकरणहरू प्रयोगमा ल्याउन कानूनी प्रबन्ध मिलाउने,  पूर्वाधार निर्माण र सञ्चालनमा लगानी गर्ने उद्देश्यबाट स्थापना भएका वित्तिय संस्थालाई एकीकरण गर्ने । प्रत्यक्ष वैदेशिक लगानी तथा वैकल्पिक लगानीहरूको परिचालनका निम्ति आवश्यक कानुनी प्रबन्ध गर्नुका साथै विदेशी लगानी आकर्षित गर्न कन्ट्री रेटिङ्ग गर्ने र स्वचालित डिजिटल एकीकृत एकद्वार सेवा प्रणाली प्रयोगमा ल्याउने,  सम्पूर्ण पूर्वाधार क्षेत्रहरूको अन्तरआवद्धतालाई दृष्टिगत गर्दै राष्ट्रिय पूर्वाधार विकास योजना कार्यन्वयनमा ल्याउने । विशेष आर्थिक क्षेत्र प्राधिकरण र औद्योगिक विकास तथा व्यवस्थापन लिमिटेडलाई गाभी औद्योगिक पूर्वाधार विकास प्राधिकरण बनाउने । ऊर्जा विकास, सूचना र सञ्चार विद्युत् उत्पादन विस्तारमार्फत आर्थिक बृद्धिदर बढाउने, विद्युतीकरणमार्फत आमनागरिकको जीवन सहज तुल्याउने, इन्धनमाथिको परनिर्भरता न्यून गर्ने, मुलुकको औद्योगीकरणमा टेवा पुर्याउने र नवीकरणीय ऊर्जाको प्रयोगमार्फत वातावरणमा सुधार ल्याउने । आधुनिक सञ्चारमार्फत जनताको सुसूचित हुने अधिकारको प्रत्याभूति गर्ने, प्रविधिमार्फत शिक्षा, स्वास्थ्य, उत्पादनलगायत जीवनका सबै क्षेत्रलाई सहज तुल्याउने र रोजगारीका अवसर सिर्जना गर्ने ।  एकीकृत ऊर्जा नीति बनाउने । स्थानीय अवरोध र वनजग्गा प्राप्ति, मुआब्जा वितरण लगायत विद्युत आयोजना निर्माणका क्रममा आउने समस्या समाधान गर्न सम्बन्धित निकायहरुलाई नै स्रोत उपलब्ध गराई जिम्मेवार बनाउने ।  संसदमा विचाराधीन विद्युत् विधेयक २०८० लाई समयानुकूल बनाई पारित गर्ने ।  वैकल्पिक ऊर्जाको प्रयोगलाई प्रोत्साहन गर्ने । हाइड्रोजन इनर्जी जस्ता उर्जाका नयाँ क्षेत्रको प्रवद्र्धन गर्ने ।  विद्युत् प्रसारण तथा वितरणमा सहज पहुँचको नीति अवलम्बन गर्ने । आवासीय क्षेत्रमा विद्युत् खपत बढाउन गतिशिलताको सिद्धान्तका आधारमा महशुल दर निर्धारण गर्ने । विद्युतीय सवारी साधनको प्रयोगमा प्रोत्साहन गर्दै सार्वजनिक निजी साझेदारीमा चार्जिङ्ग स्टेसनहरूको विस्तार गर्ने,  प्रशारण एवम् वितरण लाइन तथा सवस्टेशन लगायतका पूर्वाधार निर्माणमा तीब्रता दिई गुणस्तरीय र निर्वाध उर्जा आपूति सुनिश्चित गर्ने ।  इन्टरनेटलगायतका सूचना प्रविधिका अत्याधुनिक पूर्वाधारहरू तयार गर्ने । डिजिटल नेपाल फ्रेमवर्कलाई आवश्यक परिमार्जनसहित कार्यान्वयन गर्ने । सार्वजनिक सेवा र उत्पादनका क्षेत्रमा डिजिटल प्रविधिको प्रयोग बढाउने,  डाटा सर्भरमा आत्मनिर्भरता कायम गर्ने र साइबर सुरक्षा सुनिश्चित गर्ने । भूमि व्यवस्था, वनवातावरण, जलवायु अनुकूलन र विपद् व्यवस्थापन भूमिमा किसानहरूको सहज पहुँच उपलब्ध गराउन, भूमिको वैज्ञानिक व्यवस्थापनमार्फत यसको सही सदुपयोग गर्न र आवाससम्बन्धी मौलिक हक कार्यान्वयनको सुनिश्चित गर्न आवश्यक प्रक्रिया अगाडि बढाउने । जलवायु परिवर्तनले उत्पन्न गरेको जोखिम न्यूनीकरण गर्ने, वातावरणको सुरक्षा गर्ने र हरित अर्थतन्त्रको विकास गर्ने ।  भूमिको डिजिटल नापी पूरा गर्ने । भूमिको प्रकृति, स्वरूप र सम्भावनाका आधारमा भूउपयोग गर्ने । निर्माण भइसकेका संरचनाको सम्भव सुधार र उपयुक्त विकल्पको योजनासहित भूउपयोग नीति र कानूनको कार्यान्वयन गर्ने,  पहाडी क्षेत्रको कृषिमा क्षति पुयाइरहेका जनावरहरूको व्यवस्थापनका लागि वन तथा राष्ट्रिय निकुञ्ज सम्बन्धि कानुनहरुमा परिवर्तन गर्ने । खोलानदीका किनारमा उपयोगहीन रहेका बाँझो जग्गाको वैज्ञानिक भूउपयोग गर्ने । दुई वर्षभित्र सुकुम्बासी, मुक्त हलिया, मुक्त कमैया र अव्यवस्थित बसोबासीको समस्या समाधान गर्ने ।  जलवायु परिवर्तनका मुद्दालाई अन्तर्राष्ट्रियकरण गर्न, जलवायु सङ्कटले अल्पविकसित तथा हिमाली देशहरूमा उत्पन्न गरेको जोखिमबारे संवेदनशीलता जगाउन, सरोकारवाला मुलुकहरूको सञ्जाल निर्माणको पहल गर्न र जलवायु वित्त परिचालन गर्न जलवायु परिवर्तन, हिमाल र मानवजातिको भविष्य विषयमा सगरमाथा संवाद आयोजना गर्ने,  चुरेको संरक्षणमा जोड दिँदै वातावरण नबिग्रिने, विकास पनि नरोकिने विधि अपनाउने ।  विपद् जोखिम न्यूनिकरण तथा विपद् पूर्वसूचना प्रणालीलाई सुदृढ बनाई जनधनको क्षति हुनबाट जोगाउने ।  जाजरकोट, रुकुम, बझाङलगायतका स्थानमा भूकम्प पछिको पुनर्निर्माण कार्य यथाशीघ्र सम्पन्न गर्ने । युवा र खेलकुद, पर्यटन, संस्कृति तथा सामाजिक सद्भाव युवाहरूलाई सामाजिक जीवनका सबै क्षेत्रमा महत्वपूर्ण साझेदार र संवाहकका रूपमा अगाडि बढाउँदै उनीहरूको सर्वतोमुखी विकासका लागि वातावरण निर्माण गर्ने । बहुलता, विविधता र बहुसांस्कृतिक सामाजिक विशेषतालाई नेपालको पहिचान, गौरव र सम्पदाको रूपमा स्थापित गर्ने । पर्यटनको समग्र विकासमार्फत आर्थिक विकासमा टेवा पुर्याउने ।  युवालाई राजनीतिक, आर्थिक, सामाजिक तथा सांस्कृतिक रूपान्तरणको अभियन्ता र संवाहकका रूपमा विकास गर्ने । युवापङ्क्तिलाई राष्ट्रिय जीवनका सबै आयाममा परिचालन गर्ने ।  खेलकुद विकासका गुरुयोजनासहित क्रिकेट लगायतका खेलका लागि आधुनिक पूर्वाधार निर्माण गर्ने, खेलाडीहरूको सम्मान र वृत्तिविकासका कार्यक्रमहरू ल्याउने ।  पर्यटकीय पूर्वाधारको विकास गर्दै पर्यापर्यटन, सांस्कृतिक पर्यटन र साहसिक पर्यटनको प्रवद्र्धन गरी दिगो पर्यटनको आधार तयार गर्ने । गुणस्तरीय पर्यटकको सङ्ख्यामा उल्लेख्य वृद्धि गर्न पर्यटकीय सेवाको विस्तार गर्ने ।  नेपाली सभ्यता, भाषा, धर्म, संस्कृति र जातजातिको संरक्षण एवं विकास गर्ने । विविधता र बहुलतालाई नेपालको सम्पदाका रूपमा विकास गर्ने ।  अन्धविश्वास, रुढी, सामाजिकजातीय विभेद, विकृतिविसङ्गति एवं शोषण अन्त्य गर्ने । अधिकारको सम्मान, सामाजिक न्यायको प्रत्याभूति र सामाजिक सौहाद्र्रता, जातीय सद्भाव र सांस्कृतिक सहचार्यका माध्यमबाट समुन्नत समाज निर्माण गर्ने । महिला सहभागिता, सशक्तीकरण र सामाजिक समावेशिता लैङ्गिक समानता, सामाजिक समावेशिता र समानता प्रत्याभूत गर्ने एवम् महिला सहभागिता र लैङ्गिक समानता सम्बन्धमा आजसम्म हासिल उपलब्धीहरूलाई अझ दिगो, परिणाममुखी र सार्थक तुल्याउने ।  राष्ट्रिय जीवनका सबै आयाममा महिलाहरूको न्यायोचित सहभागिता सुनिश्चित गर्ने । शिक्षा, स्वास्थ्य, रोजगारी र सामाजिक सुरक्षालगायत महिलाका संविधानप्रदत्त हकको कार्यान्वयनका लागि विशेष कार्यक्रम सञ्चालन गर्ने,  बालबालिकामाथिको दुव्र्यवहार, महिला हिंसा, मानव बेचविखन, बलात्कार, बँधुवा श्रम, छुवाछूत, गुण्डागर्दी, लागु पदार्थ दुव्र्यसन, छाउपडी, दाइजो तथा तिलक प्रथाजस्ता सामाजिक विकृति र शोषण सारभूत रूपमा अन्त्य गरी सभ्य समाजको निर्माण गर्ने । बलात्कारसम्बन्धी मुद्दाको दू्रत छिनोफानो गर्न अदालतमा तदनुरूपको व्यवस्था गर्ने,  दलित, मुसहर, पिछडा वर्ग, वादी, लोपोन्मुख तथा सिमान्तकृत अल्पसङ्ख्यक जातिलगायतको यौनिक र लैङ्गिक अल्पसङ्ख्यकहरूको अधिकार सुरक्षित गर्ने । सङ्क्रमणकालीन न्याय र दिगो शान्ति शान्ति प्रक्रियाका बाँकी कामलाई टुङ्याउन तत्काल कानुनी प्रबन्ध गर्ने । पीडितलाई केन्द्रमा राखी तथ्यको आधारमा सत्य स्थापित गर्ने । सत्यको आधारमा न्याय, क्षतिपूर्ति, परिपुरण, माफी र मेलमिलापका माध्यमबाट द्वन्द्वसिर्जित पीडाको सम्बोधन गर्ने ।  द्वन्द्वकालमा घाइते तथा अङ्गभङ्ग भएका व्यक्तिहरूलाई उपचार, रोजगारी, स्वरोजगारका अवसर र पुनःस्थापनासम्बन्धी कार्य गर्ने,  द्वन्द्वपीडित परिवारलाई क्षतिपूर्ति, पुनःस्थापना र परिपूरणको कार्य सम्पन्न गर्ने,  तराईमधेसलगायतका आन्दोलनका क्रममा अन्यायपूर्ण ढंगले बन्दी बनाइकाहरुलाई सरकार र आन्दोलनकारीहरू बीच भएका सम्झौताअनुरूप कानुनसम्मत ढङ्गले रिहाई गर्ने । राष्ट्रिय हितको रक्षा र स्वतन्त्र तथा असंलग्न परराष्ट्र नीति नेपालको राष्ट्रियता, सार्वभौमसत्ता, भौगोलिक अखण्डता, स्वाधीनता, स्वतन्त्रता, स्वाभिमान र राष्ट्रिय हितको रक्षालाई केन्द्रबिन्दूमा राख्ने । संयुक्त राष्ट्रसङ्घको बडापत्र, पञ्चशीलको सिद्धान्त, विश्व शान्तिका मान्यता, अन्तर्राष्ट्रिय प्रतिबद्धता तथा न्यायमा आधारित स्वतन्त्र, तटस्थ र असङ्लग्न परराष्ट्र नीति अवलम्बन गर्ने ।  विदेश सम्बन्ध सञ्चालनमा सार्वभौम समानता, पारस्परिक हित र सम्मानलाई केन्द्रबिन्दूमा राखी दुवै छिमेकीहरू लगायत सबै मित्रराष्ट्रहरूसँग सन्तुलित, विश्वसनीय र मैत्रीपूर्ण सम्बन्ध सञ्चालन गर्ने,  नेपालको भौगोलिक अखण्डता, सार्वभौमसत्ता, स्वाधीनता र स्वतन्त्रतालाई थप सुदृढ बनाउने । लिम्पियाधुरा, लिपुलेक, कालापानी, सुस्तालगायतका नेपाली भूमि फिर्ता लिन प्रभावकारी कुटनीतिक प्रयास अगाडि बढाउने । सीमाको प्रभावकारी व्यवस्थापन गर्ने,  नेपालको हित संरक्षण र प्रवद्र्धन हुनेगरी विद्यमान सन्धिसम्झौताहरूको पुनरावलोकन गर्ने, आवश्यकताअनुसार नयाँ सन्धिसम्झौताहरू गर्ने, द्विपक्षीय तथा बहुपक्षीय संस्थामा आवद्धता बृद्धि गर्ने,  राष्ट्रियता, राष्ट्रिय सुरक्षा, परराष्ट्र सम्बन्ध, प्रमुख आर्थिक विषय एवं रणनीतिक पूर्वाधारलगायतका राष्ट्रका आधारभूत विषयहरूमा राष्ट्रिय सहमति निर्माणको लागि प्रयास गर्ने,  नागरिकता वितरणको कार्यलाई सहज बनाउने । गैर आवासीय नेपाली (डायस्पोरा)हरुको शीप, पूँजी राष्ट्रहितमा प्रयोग गर्दै उनीहरुको जायज चासोको संबोधन गर्ने ।"
भारतीय प्रहरीको खोजी सूचीमा रहेका दुई जनालाई नियन्त्रणमा लिन पाँच राउन्ड गोली प्रहार,"मलंगवा : भारतीय प्रहरीको खोजी सूचीमा रहेका दुई भारतीयलाई पाँच राउन्ड गोली प्रहार गरेर पक्राउ गरिएको छ। पक्राउ पर्नेमा भारतका बिहार प्रदेश, जिल्ला सीमामढी, थाना सैयारा, ग्राम सैयाराका २८ वर्षीय सन्नी कुमार सिंह र मोतिहारी गंगापिपराका २४ वर्षीय जितेन्द्र कुमार राउत रहेका छन्। सोमबार राति नै पक्राउ गरिएको भए पनि मलंगवा ल्याउँदै गर्दा बसबरिया गाउँपालिका६ पोखरियाबाट ७ सय मिटर अगाडि प्रहरीको भ्यानबाट राउत भाग्न सफल भएका थिए। भाग्दै गरेका राउतलाई नियन्त्रणमा लिनका लागि प्रहरीले चाइनिज पेस्तोल टाइप ५४ बाट फायर गरेका थिए। प्रहरीले ५ राउण्ड फायर गरेको प्रहरी उपरीक्षक ज्ञवालीले बताएका छन्। राउतको बाँया घुडा र दाहिने तिघ्रामा २ राउण्ड गोली लागेको छ । उनलाई लखट्ने क्रममा २ प्रहरी जवान रमेश विक र दिपेश चौहान समेत घाइते भएको प्रहरीले जनाएको छ । घाइते भएका राउतको प्रादेशिक अस्पताल मलंगवामा उपचार भइरहेको छ । बरहथवा नगरपालिका६ मगर टोलबाट इलाका प्रहरी कार्यालय बरहथवा र जिल्ला प्रहरी कार्यालय सर्लाहीको संयुक्त टोलीले सोमबार राति उनीहरूलाई पक्राउ गरेको जिल्ला प्रहरी कार्यालय सर्लाहीले जनाएको छ। प्रहरी उपरीक्षक दयानिधि ज्ञवालीले भारतीय प्रहरीको खोजी सूचीमा रहेका दुई भारतीय डाँकालाई पक्राउ गरिएको जानकारी दिए। उनीहरुलाई स्थानीय रामटहल महतोको घरमा डेरा गरी बसेको भन्ने विशेष सुराकीका आधारमा पक्राउ गरिएको हो। पक्राउ गर्न महतोको घरमा पुग्ने बित्तिकै उनीहरूले प्रहरीमाथि गोली प्रहार गरेका थिए। उनीहरुको साथबाट प्रहरीले मेड इन युएसए लेखिएको ९ एमएमका एक थान पेस्तोल, त्यसमा लाग्ने म्यागजिन एक थान, ६ राउण्ड गोली र फायर गरिएको एक थान खोका बरामद गरिएको छ। प्रहरीले उनीहरुको साथबाट बी आर ०६ ए यु २०१८ नम्बरको भारतीय मोटरसाइकल पनि बरामद गरेको छ। पक्राउ परेका सिंह र राउतमाथि भारतमा कर्तव्य ज्यानका ३, ज्यान मार्ने उद्योगका एक र लागूऔषधका एक गरी ५ वटा मुद्दा रहेको प्रहरीले बताएको छ। उनीहरू भारत तथा नेपालमा बैंक तथा सहकारी संस्था लुटपाटमा पनि संलग्न भएको आशंका गरिएको छ।"
धनगढीका मेयर हमाललाई ज्यान मार्ने धम्की दिने युवकले कार्यालय परिसरमै गरे विष सेवन,"धनगढी : धनगढी उपमहानगरपालिकाका मेयर गोपाल हमाललाई ज्यान मार्ने धम्की दिने भनिएका युवकले उपमहानगरपालिका परिसरभित्रै विष सेवन गरेका छन्। मंगलबार बिहान उपमहानगरपालिका कार्यालय आएका उनले परिसरभित्रै विष सेवन गरिरहेको अवस्थामा देखेपछि अस्पताल पुर्याइएको सूचना अधिकारी सुरेन्द्र कार्कीले बताए। धनगढी उपमहानगरपालिका वडा नम्बर ६ मटियारी घर भएका गणेश रानाले उपमहानगरपालिकाको परिसरमा विहान ११ बजेतिर विष सेवन गरेका हुन्। उनलाई सेती प्रादेशिक अस्पतालको आइसीयुमा उपचारका लागि भर्ना गरिएको छ। धनगढी उपमहानगरका मेयर हमालले सोमबार आफ्नो ह्वाट्एप नम्बरमा फोन गरेर ज्यान मार्ने धम्की दिएको भन्दै जिल्ला प्रशासन कार्यालय कैलालीमा निवेदन दिएका थिए। जिल्ला प्रशासन कार्यालयले मेयर हमालको निवेदन जिल्ला प्रहरीलाई पठाएर मेयरको सुरक्षामा खटिन र धम्की दिनेलाई पक्राउ गर्न निर्देशन दिएको थियो। सोमबा देखि नै कैलाली प्रहरी रानाको खोजीमा सादा पोशाकका प्रहरी लगाएर खोजबिनमा लागेको प्रहरी उपरीक्षक पदमबहादुर विष्टले बताए। सोमबार रानालाई फोन गरेर बोलाएको प्रहरीले, उनले मंगलबार आफैं आउने बताएका थिए। सेती प्रादेशिक अस्पतालमा भर्ना भएका गणेशका बुबा रामदयाल रानाले भने छोरालाई नगरप्रहरीले घरमै पुगेर पक्राउ गरेर ल्याएको दाबी गरेका छन्। तर, जिल्ला प्रहरी कार्यालय कैलालीका प्रहरी उपरीक्षक विष्टले भने नगरपालिकाको सीसी क्यामेरा हेर्दा राना विहान सेवाग्राहीहरूसँगै भित्र पसेका र गेटभित्र पस्नेवित्तिकै किटनाषक औषधि खाएको भिडियो देखिएको बताए। सेती प्रादेशिक अस्पतालका निमित्त मेडिकल सुपरीटेन्डेन्ट डाक्टर शेरबहादुर कमरले रानाको अवस्था गम्भीर तर स्थिर रहेका बताए। विषादी सेवन गरेका केस जटिल नै हुन्छन्। उहाँको अवस्था पनि गम्भीर छ, कमरले भने। आइसीयुमा राखेर उपचार भइरहेको छ। अहिले केही भन्न सकिने अवस्था छैन। धनगढी नगर प्रहरीका इन्चार्ज प्रहरी निरीक्षक भुपेन्द्र खड्काले पनि रानालाई नियन्त्रणमा लिएको कुरामा सत्यता नभएको बताए।"
"नेप्सेमा सामान्य गिरावट, ३ अर्बको सेयर कारोबार","काठमाडौं : नेप्से परिसूचक सामान्य अंकले घटेको छ। सेयर कारोबार साताको तेस्रो दिन नेप्से परिसूचक ६२४ अंकले घटेर २०६७२९ विन्दुमा कायम भएको छ। पहिलो कारोबार दिन आइतबार १० अंकले घटेको नेप्से परिसूचक सोमबार ३२७ अंकले बढेको थियो। सोमबार २ अर्ब ८८ करोड मूल्य बराबरको सेयर कारोबार भएको थियो। नेप्से घटेपनि कारोबार सोमबारको तुलनामा बढेको छ। यसदिन ३०७ कम्पनीको ९४ लाख ७८ हजार ९३३ कित्ता सेयर ३ अर्ब ६३ करोड ३९ लाख ६ हजार ५५४ रुपैयाँमा खरिदबिक्री भए। सामान्य अंकले घटेको बजारमा तीन कम्पनीको मूल्य सकारात्मक सर्किट लेभलमा कारोबार भयो। बुद्ध भूमि नेपाल हाइड्रोपावर, सर्वोत्तम सिमेन्ट र धवलागिरी लघुवित्त वित्तीय संस्थाको सेयर १० प्रतिशतले बढेको हो। कारोबार रकमका आधारमा शिवम सिमेन्ट शीर्षस्थानमा रह्यो। शिवम् सिमेन्टको २५ करोड मूल्य बराबरको सेयर कारोबार भयो। यसैगरी सोनापुर मिनरल्सको १८ करोड,गोर्खाज फाइनान्सको १५ करोड,घोराही सिमेन्टको १० करोड र नेपाल फाइनान्सको ९ करोड मूल्य बराबरको सेयर कारोबार भयो। यसदिन ३ उपसमूहबाहेक अन्यको सूचक नकारात्मक देखिए। फाइनान्स,लाइफ इन्स्योरेन्स र माइक्रो फाइनान्सको सूचक बढ्दा अन्यको घटेको हो।"
करोडौं रकमको स्रोत लुकाउने अग्रवालसहित ४ जनाविरुद्ध मुद्दा दायर,"काठमाडौं : सम्पत्ति शुद्धीकरण अनुसन्धान विभागले अमेरिकी डलरसहित करोडौं रकमको स्रोत पुष्टि गर्न नसक्ने ४ जनाविरुद्ध मुद्दा दायर गरेको छ। विभागले नरेश अग्रवाल, दीपक शाह ठकुरी, मनमोहन साह कलवार र दिवस कार्कीविरुद्ध मंगलबार विशेष अदालतमा मुद्दा दायर गरेको हो। अग्रवालले दिवस कार्कीको नाममा बैंक खाता खोली भूमिगतरूपमा मुद्राको कारोवार गरी सम्पत्ति शुद्धीकरण निवारण ऐन, २०६४ को अनुसुची १ को खण्ड (भ) सम्बन्धी कसूर गरेको विभागको अनुसन्धानबाट खुलेको छ। उनीहरूले गैरकानुनी स्रोत लुकाउने, छल्ने र बैकिङ प्रणालीमा स्थापित गरी सोको अधिकार स्वामित्व प्राप्ति गर्ने कार्यमा संलग्न भई दफा ३ को उपदफा (३) बमोजिमको सम्पत्ति शुद्धीकरणको कसूर गरेको तथ्य स्थापित भएको विभागको भनाइ छ। विभागले अग्रवाललाई ८ करोड ६२ लाख ८५ हजार १५२ रुपैयाँ बिगो मागदाबी गरेको छ। त्यस्तै दिवस कार्कीलाई ७ करोड १२ लाख २० हजार २९२ रुपैयाँ, दीपक शाह ठकुरीलाई ८ करोड ८२ लाख ३९ हजार ५६५ रुपैयाँ र मनमोहन साह कलवारलाई ३ करोड ७५ लाख २९ हजार ८१५ रुपैयाँ बिगो मागदाबी गरिएको छ। उनीहरूलाई सम्पत्ति शुद्धीकरण निवारण ऐन, २०६४ को दफा ३० को उपदफा (१) बमोजिम बिगोको दोब्बर जरिवाना, कसुरको गाम्भीर्यता अनुसार कैद सजाय माग गरिएको छ भने अग्रवालका नाममा दर्ता रहेको बा१९च १०१७ नम्बरको सवारी साधन१ र उनीहरूका बैंक खाता र बरामदी रकम समेत जफत गर्न मागसमेत गरिएको छ।"
सत्ता गठबन्धनले सार्वजनिक गर्यो न्यूनतम साझा कार्यक्रम,"काठमाडौं : सत्ता गठबन्धनले सरकार सञ्चालनका लागि बनाएको न्यूनतम साझा कार्यक्रम सार्वजनिक गरेको छ। नेकपा एमाले नेतृत्वको ५ दलीय गठबन्धनले संयुक्त सरकार सञ्चालनका लागि न्यूनतम साझा कार्यक्रम तय गरी सार्वजनिक गरेका हुन्। नयाँ गठबन्धनमा नेकपा एमाले,माओवादी केन्द्र ,राष्ट्रिय स्वतन्त्र पार्टी, जनता समाजवादी पार्टी र एकीकृत समाजवादी रहेका छन्। प्रधानमन्त्री तथा मन्त्रिपरिषदको कार्यालयमा मंगलबार आयोजित एक समारोहमा मस्यौदा समितिका संयोजक नेकपा एमालेका उपाध्यक्ष विष्णु पौडेलले गठबन्धनबाट पारित भएको न्यूनतम साझा कार्यक्रम सार्वजनिक गरेका हुन्। फागुन २१ गते सत्ता साझेदर दलहरूले सरकारका साझा न्यूनतम कार्यक्रम तयार गर्न १० सदस्यीय कार्यदल गठन गरेको थियो। कार्यदलमा नेकपा एमालेका उपाध्यक्ष विष्णु पौडेल र उपमहासचिव विष्णु रिमाल,नेकपा माओवादी केन्द्रबाट अर्थमन्त्री एवं उपमहासचिव वर्षमान पुन र जनार्दन शर्मा,राष्ट्रिय स्वतन्त्र पार्टीबाट उपसभापति स्वर्णिम वाग्ले र महासचिव मुकुल ढकाल सहभागी छन् । सरकार गठन भएको एक महिना नपुग्दै सरकार सञ्चालन गर्न सत्तारूढ दलहरूको साझा न्यूनतम कार्यक्रम सार्वजनिक भएको हो। प्रधानमन्त्री पुष्पकमल दाहालले गत फागुन २१ गते मन्त्रिपरिषद पुनर्गठन गरेका थिए।"
वीरगन्जमा ब्राउन सुगरसहित चार जना पक्राउ,वीरगन्ज : वीरगन्जबाट प्रहरीले लागुऔषध खैरो हेरोइन (ब्राउन सुगर)सहित चार जनालाई पक्राउ गरेको छ। वीरगन्जको दुई छुट्टा छुट्टै स्थानबाट प्रहरीले एक युवतीसहित चार जनालाई पक्राउ गरेको हो। वीरगन्ज महानगरपालिका१६ रजतजयन्ती चोकस्थित सडकमा प्रहरी चौर्की ईनर्वाबाट खटिएको प्रहरी टोलीले शंकास्पद अवस्थामा भारतबाट नेपालतर्फ आउँदै गरेका चितवनको भरतपुर महानगरपालिका१७ का २४ वर्षीय अमित गुरुङ र २४ वर्षीया सुनिता विकलाई १ ग्राम खैरो हेरोइनसहित पक्राउ गरेको पर्सा प्रहरीका प्रवक्ता प्रहरी नायब उपरीक्षक कुमारविक्रम थापाले जानकारी दिए। यस्तै वीरगन्ज महानगरपालिका१५ स्थित सडकमा प्रहरीले बा ९५ प २३०३ नम्बरको स्कुटी रोकेर चेकजाँच गर्दा त्यसमा सवार दुई युवकपनि खैरो हेरोइनसहित पक्राउ परेको थापाले बताए। पक्राउ पर्नेमा रौतहटको चन्द्रपुर नगरपालिका५ का २४ वर्षीय सेजल श्रेष्ठ र पर्साको जिराभवानी गाउँपालिका२ का १९ वर्षीय विजय साह रहेका छन्। उनीहरूको साथबाट पनि १ ग्राम खैरो हेरोइन बरामद भएको प्रहरी नायब उपरीक्षक थापाले जानकारी दिए। खैरो हेरोइनसहित पक्राउ परेका चारै जना विरुद्ध लागुऔषधसम्बन्धी कसुरमा थप अनुसन्धान कार्य भइरहेको थापाले बताए।
सहकारी ठगीमा मुछिएका रवि लामिछानेबारे प्रधानमन्त्रीले गलत जवाफ दिए : कांग्रेस,"काठमाडौं : नेपाली कांग्रेसले सहकारी ठगी प्रकरणमा उपप्रधान एवं गृहमन्त्री रवि लामिछानेमाथि उठेका विषयमा प्रधानमन्त्री पुष्पकमल दाहाल 'प्रचण्ड'ले गलत जवाफ दिएको जिकिर गरेको छ। मंगलबार प्रतिनिधिसभा बैठकमा बोल्दै प्रमुख सचेतक लेखकले प्रशस्त प्रमाण हुँदाहुँदै प्रधानमन्त्री प्रचण्ड नै गृहमन्त्री लामिछानेको बचाउमा लागेको आरोप लगाए। प्रधानमन्त्रीको प्रश्नोत्तरलगतै कांग्रेसका सांसदहरूले उठेर विरोध जनाएपछि सभामुख देवराज घिमिरेले कांग्रेस मुख्य सचेतक लेखकलाई बोल्न समय दिएका थिए। नेता लेखकले कांग्रेसले गृहमन्त्रीको नैतिकतामाथि प्रश्न उठाउँदै आएकोमा प्रधानमन्त्रीले चित्तबुझ्दो जवाफ नदिएको तर्क गरे। जवाफ दिने क्रममा प्रधानमन्त्री दाहालले सहकारीमा उपप्रधान एवं गृहमन्त्री लामिछानेको कुनै संलग्नता नभएको र अनु्सन्धानबाट दोषी देखिए कारवाही गर्न कसैले नरोक्ने बताएका थिए। लेखकले लामिछानेका विरुद्ध प्रयाप्त प्रमाण रहेको भन्दै प्रधानमन्त्रीले नै प्रमाण नभएको बताउनु आश्चर्यजनक भएको बताए। पत्तीजनक भएको बताए। 'लामिछाने सहकारीको कुनै पनि सदस्यमा रहनु भएको छैन भन्नु भएको छ। सहकारीको रकम हिनामिना भएको छैन भन्नु भएको छ। कांग्रेसले यो विषयलाई राजनीतिकरण गर्यो भनेर भन्नु भएको छ। यो विषयमा हाम्रो चित्त बुझेको छैन,'उनले भने,'पीडितले भनेका कुरा प्रमाण होइन, प्रहरीमा पीडितबाट आएको उजुरी प्रमाण होइन,के प्रमाण हुँदा अनुसन्धान हुन्छ प्रधानमन्त्रीज्यू।' लामिछानेका बारेमा प्रधानमन्त्रीलाई गलत सूचना दिएको भन्दै उनले छानविन हुनेमा आशंका व्यक्त गरे। नेता लेखकले गृहमन्त्रीमाथि अनुसन्धान गर्न छानविन समिति गठन गर्न माग गरे। लेखकले भने,'यही संसदभित्र छानबिन समिति गठन गरौं। प्रमाण छ कि छैन त्यो पनि हेरौं। यो संसदीय अभ्यास पनि हो।' आफूहरु संसद अवरुद्ध गरेर कामकारवाहीलाई अवरोध गर्ने पक्षमा नरहेको भन्दै कांग्रेसले उठाएका विषयमा सरकार गम्भीर नहुँदा आगामी दिनमा सदन अवरुद्ध भए सरकारले संसद अवरुद्ध गरेको मानिने तर्क गरे। उनले कुनै पनि मन्त्रीमाथि अनुसन्धान गर्नुपर्ने परिस्थित आए त्यस्तो मन्त्रीले राजीनामा दिनुपर्ने उल्लेख गरे।"
सुनवलका खोला ठेक्कामा जनप्रतिनिधिहरूबीच सधैं विवाद,"परासी : खोला ठेक्काको विषयलाई लिएर नवलपरासी सुनवल नगरपालिकाका जनप्रतिनिधिहरूबीच सधैं विवाद हुँदै आएको छ। नगर क्षेत्रका खोलाहरूमा रहेका नदीजन्य पदार्थ (ढुंगा, गिट्टी, बालुवा)लाई ठेक्का आह्वानमार्फत प्रतिस्पर्धा गरेर दिने वा प्रतिस्पर्धा बिनै सिधै बिक्री गर्ने भन्ने विषयमा जनप्रतिनिधिहरूबीच विवाद हुँदै आएको हो। उक्त विषयमा मेयर विमला अर्यालसहितका केही जनप्रतिनिधि र उपमेयर सूर्य दुबेसहितका केही जनप्रतिनिधिहरूबीच विवाद हुँदै आएको हो। गतवर्ष पनि सोही विषयमा जनप्रतिनिधिहरूबबीच विवाद भएको थियो। विवादका बाबजुद मेयर अर्यालले सिधै चाइनिज कम्पनीलाई नदीजन्य पदार्थ दिने निर्णय गरेर बिक्री गर्न दिएकी थिइन्। अहिले पनि सोही कम्पनीसहित दुई वटालाई बिक्री गर्ने निर्णय गरेपछि जनप्रतिनिधिहरूबीच विवाद चुलिएको हो। यसवर्षको चालु आवमा नगरपालिकाले चारवटा खोलाको नदीजन्य पदार्थ व्यवस्थापन गर्ने प्रक्रिया अघि बढाएको छ। जसमा ३ वटा खोला सिधैं कम्पनीलाई अमानतमा दिने र एउटा खोलाको मात्र ठेक्कामार्फत प्रतिस्पर्धा गर्नका लागि नगरपालिकाले सूचना निकालेको छ। नदीजन्य पदार्थको व्यवस्थापनका लागि बसेको कार्यपालिकाको बैठकमा सिधै बिक्री(अमानत)मा दिने विषयको प्रस्तावलाई केही जनप्रतिनिधिहरूले अस्वीकार गर्दै प्रतिस्पर्धामा लैजान सुझाव दिएका थिए। तर मेयर अर्यालले उक्त सुझावविपरीत तीन वटा खोला कम्पनीलाई सिधै बिक्री गरेर दिने अडान लिएपछि उक्त विषयमा असहमति जनाउँदै उपमेयर दुबेसहित वडा नम्बर २, ७ र १२ का अध्यक्षहरू बैठकबाट बाहिरिएका थिए। असन्तुष्ट जनप्रतिनिधिहरूले बैठक पुस्तिकामा हस्ताक्षर नगरी सभाहलबाट बाहिरिएको बताइएको छ। अमानतमा दिंदा तोकिएको मूल्य मात्र पाइने र प्रतिस्पर्धा गर्दा मूल्य बढाबढ हुँदा नगरपालिकाको राजश्वमा वृद्धि हुने भन्दै उनीहरूले ठेक्का लगाउन माग गरेका थिए। विवादका बिच नगरपालिकाले तुरिया, विचासय, भूमही र पानभार खोलाको नदीजन्य पदार्थको व्यवस्थापन प्रक्रिया अघि बढाएको छ। जसमध्ये पानभार खोला मात्र प्रतिस्पर्धामार्फत ठेक्का दिन सूचना निकालिएको छ। अन्य तीन खोलाको नदीजन्य पदार्थ बिक्री गर्न लागिएको छ। जसमध्ये तुरिया र विचासय खोलाको नदीजन्य पदार्थ नारायणगढबुटवल सडक खण्ड विस्तार गरिरहेको चिनियाँ कम्पनी (चाइना स्टेट कन्स्ट्रक्सन) र भूमहीको नदीजन्य पदार्थ गौतमबुद्ध अन्तर्राष्ट्रिय विमानस्थल निर्माण कार्यमा दिने कार्यपालिकाको निर्णयअनुसार बिक्री गर्न लागेको प्रमुख प्रशासकीय अधिकृत चेतनाथ गिरीले जानकारी दिए। अमानतमा दिइएका नदीजन्य पदार्थ गतवर्षको मूल्यभन्दा १० प्रतिशत वृद्धि गरी कायम गरिएको उनले बताए। गतवर्ष प्रतिघनफिट १४ रुपैयाँ ७० पैसामा बिक्री गरिएको थियो। यसवर्ष भुइटबाहेक १७ रुपैयाँ ६४ पैसामा अमानतमा दिन लागिएको गिरीले जानकारी दिए। चाइना कम्पनीलाई दुई वटा खोलाको कुल २६ लाख ६ हजार ७५५ घनफिट नदीजन्य पदार्थ बिक्री गर्न लागिएको हो। यसबाट कुल चार करोड ५९ लाख ८२ हजार ३ सय आम्दानी हुने छ। त्यस्तै गौतमबुद्ध अन्तराष्ट्रिय विमानस्थललाई भूमही खोलाको १२ लाख ३६ हजार १५ घनफिट नदीजन्य पदार्थ बिक्री लागिएको छ। यसबाट कुल २ करोड १८ लाख ३ हजार आम्दानी हुने प्रमुख प्रशासकीय अधिकृत गिरीले बताए। पानभारको भने ठेक्का आव्हान भएको छ। १६ लाख ४२ हजार १३४ घनफिटका लागि ठेक्का आव्हान गरिएको पानभार खोला ठेक्कामा गए २ करोड ८९ लाख ६७ हजार आम्दानी हुने नगरपालिकाले जनाएको छ। विवादबारे उपमेयर दुबेले आफू बैठकका लागि सभाहलमा पुगे पनि नदीजन्य पदार्थ प्रतिस्पर्धा नगरी सिधै बिक्री गर्ने प्रस्ताव आएपछि असहमति जनाउँदै बैठक पुस्तिकामा हस्ताक्षर नगरी हिँडेको बताए। आफूसहित अन्य तीन जना वडाअध्यक्षहरू पनि बैठकबाट बाहिरिएको उनले बताए। नदीजन्य पदार्थका विषयमा धेरै नबोलौं, मेयर साहेबलाई नै थाहा होला, उतैबाट जानकारी लिँदा प्रष्ट होला, उपमेयर दुबेले भने। यता मेयर अर्यालले भने राष्ट्रिय गौरवका आयोजनालाई सिधै दिन पाउने प्रावधानअनुसार नदीजन्य पदार्थ अमानतमा दिइएको बताइन्। जनप्रतिनिधिहरूबीच खोलाका विषयमा देखिएको विवादबारे मेयर अर्यालले भनिन्, उपमेयर साहेबलाई नगरपालिकाको राजश्व संकलनको विषय आउने बित्तिकै टाउको दुख्छ। गतवर्ष पनि यस्तै गर्नुभयो। केही बुझ्न सकिएन।"
यस्तो छ सत्ता गठबन्धनले सार्वजनिक गरेको न्यूनतम नीतिगत प्राथमिकता र साझा संकल्प (पूर्ण पाठ),काठमाडौं : सत्ता गठबन्धनले सरकार सञ्चालनका लागि बनाएको न्यूनतम साझा कार्यक्रम सार्वजनिक गरेको छ। नेकपा एमाले नेतृत्वको ५ दलीय गठबन्धनले संयुक्त सरकार सञ्चालनका लागि न्यूनतम साझा कार्यक्रम तय गरी सार्वजनिक गरेका हुन्। प्रधानमन्त्री तथा मन्त्रिपरिषदको कार्यालयमा मंगलबार आयोजित एक समारोहमा मस्यौदा समितिका संयोजक नेकपा एमालेका उपाध्यक्ष विष्णु पौडेलले गठबन्धनबाट पारित भएको न्यूनतम साझा कार्यक्रम सार्वजनिक गरेका हुन्। यस्तो छ पूर्णपाठ:
"विराट गोल्डकपको पुरस्कार राशि घट्यो, चैत १५ देखि प्रतियोगिता हुने","विराटनगर : विराटनगरको प्रतिष्ठासँग जोडिएको ऐतिहासिक विराट गोल्डकप फुटबलको पुरस्कार राशि घटाइएको छ। विजेता र उपविजेताले पुरस्कारवापत पाउनुपर्ने रकम झन्डै आधा घटाइएको हो। गतवर्ष पुरस्कारवापत विजेतालाई २० लाख १५ हजार र उपविजेतालाई १० लाख ५१ हजार रुपैयाँ प्रदान गरिएको थियो। यसवर्ष भने विजेतालाई ११ लाख र उपविजेतालाई ५ लाख ५० हजार रुपैयाँका दरले पुरस्कार प्रदान गरिने छ। त्यसबाहेक उत्कृष्ट प्रशिक्षक, गोलरक्षक, सर्वाधिक गोलकर्तालाई जनही २१ हजारका दरले प्रदान गरिने विराट गोल्डकप ट्रष्टका अध्यक्ष किशोरबहादुर शाहीले बताए। उनका अनुसार प्रत्येक दिन उत्कृष्ट खेलाडीलाई ११ हजार रुपैयाँ प्रदान गरिने छ। सर्वोत्कृष्ट खेलाडीले मोटरसाइकल पाउने छन्। यसवर्षदेखि प्रतियोगिता विराट गोल्डकप ट्रष्ट आफैंले आयोजना गर्दैछ। विगतमा ट्रष्टभन्दा बाहिरका व्यक्तिलाई संयोजक तोकेर प्रतियोगिता गर्ने गरिएको थियो। यसवर्षको प्रतियोगिता विराटनगरको सहिद रंगशालामा हाम्रो सान, विराटनगरको पहिचान विराट गोल्डकप भन्ने मूल नाराका साथ फागुन १५ गतेदेखि २४ गतेसम्म सञ्चालन हुने ट्रष्टका अध्यक्ष शाहीले बताए। आयोजकले विराटनगर महानगरपालिकाका मेयर नागेश कोइरालाको उपस्थितिमा मंगलबार पत्रकार सम्मेलन गरेर आठौं संस्करणको रात्रिकालीन प्रतियोगिताका बारेमा जानकारी दिएको छ। अध्यक्ष शाहीले आर्थिक मन्दीको असर सबै क्षेत्रमा परेका कारण सहयोग जुटाउन समस्या भएर पुरस्कार राशि घटाउनु परेको बताए। विराट गोल्डकपको पहिचानलाई जोगाई राख्न र निरन्तरता दिन विभिन्न चुनौतीको सामना गर्दै प्रतियोगिता आयोजना गर्न लागेका छौं, उनले भने, प्रतियोगितालाई सभ्य र भव्य बनाउन सबै पक्षको सहयोग आवश्यक छ। भारतको २, भुटानको १ गरेर ३ वटा विदेशी र विभागीयसहित नेपालका ७ गरेर प्रतियोगितामा १० वटा टिमले सहभागिता जनाउने जानकारी उनले दिए। शाहीका अनुसार प्रतियोगितामा भारतको साउथर्न समिति फुटबल क्लब कोलकाता, सिक्किम ड्रागन क्लब, भुटानको आरटीसी क्लब थिम्पु तथा नेपालका त्रिभुवन आर्मी, नेपाल पुलिस, एपीएफ, मच्छिन्द्र, एनआरटी, चर्च ब्वाईज क्लब र सांग्रिला मोरङ एफएले सहभागिता जनाउने छन्। प्रतियोगिता सञ्चालनका लागि १ करोड १८ लाख ४३ हजार २ सय रुपैयाँ खर्च हुने अनुमान गरिएको उनले बताए। प्रतियोगिता आयोजनाका लागि रंगशालाको मर्मत तथा सरसफाइ, ब्यानर तथा होर्डिङ बोर्ड निर्माण र रात्रिकालीन खेलका लागि फ्लड लाइट चेकजाँचलगायतका काम भइरहेको जानकारी शाहीले दिए। २०१८ सालदेखि महेन्द्र गोल्डकपका नामबाट यो प्रतियोगिता सञ्चालन हुँदै आएको थियो। परिवर्तित राजनीतिक परिवेशसँगै नाम परिवर्तन गरेर २०६७ सालदेखि विराट गोल्डकप बनाइएको हो।"
कांग्रेस दूधले नुहाएको पार्टी हो कि होइन जनताले बुझेका छन् : रवि लामिछाने,"काठमाडौं : उपप्रधान एवं गृहमन्त्री रवि लामिछाने नेपाली कांग्रेस पनि दूधले नुहाएको पार्टी नभएको दाबी गरेका छन्। उनले एउटा ठाडो उजुरीको आधारमा संसद अवरुद्ध गर्नु राम्रो संसदीय अभ्यास नभएको बताए। 'कांग्रेसले माग गरेको कुरामा मेरो सम्मान छ। हामी त्यसको जवाफ काम गरेर देखाउन चाहन्छौं,' संसद भवनमा सञ्चारकर्मीसँग उनले भने, 'तर, जुनरूपमा उहाँहरूले संसद अवरुद्ध गर्नुभएको छ। एउटा पूरक उजुरीमा संसद अवरुद्ध गर्ने अभ्यास सिकाउन खोजिएको छ भने कांग्रेस दूधले नुहाएको पार्टी हो कि होइन नेपाली जनताले बुझेका छन्।' उनले अनुसन्धानलाई प्रभावित गर्नेगरी कांग्रेसले कुर्सीका मान्छे हटाएको आरोपसमेत लगाए। 'अनि कांग्रेसले नैतिकताको कुरा गर्ने? सुशासनका कुरा गर्ने?,' लामिछानेले प्रश्न गरे। गृहमन्त्री लामिछानेले लामो राजनीतिक इतिहास भएका कांग्रेस नेताहरूलाई आफ्नो मागमा अडिग रहन आग्रहसमेत गरे। 'लामो राजनीतिक इतिहास बोकेका साथीहरूले ठाडो उजुरीलाई लिएर संसद अवरुद्ध गर्ने, राजीनामा माग्ने हो भने आफ्नो मागमा अडिग रहन आग्रह गर्छु। हामी कामले जवाफ दिने हो,' उनले भने। लामिछानले कांग्रेसलाई चार वर्ष नै संसद अवरुद्ध गर्न सुझाव दिँदै सो अवधिमा आफूहरूको संयन्त्रले नेपालमा भ्रष्टाचार अन्त्यका लागि काम गर्ने बताए। उनले संसदमा विरोध गर्नु प्रतिपक्षीको अधिकार भएको र त्यसलाइ सम्मान गर्ने भन्दै छानविन आयोगको विषय संसदको अधिकारको कुरा भएको बताए।"
कांग्रेसलाई ओलीको जवाफ संसदीय छानविन समिति सम्भव छैन,"काठमाडौं : नेकपा एमाले अध्यक्ष केपी शर्मा ओलीले गृहमन्त्री रवि लामिछानेमाथि छानबिन गर्न संसदीय समिति गठन गर्नुपर्ने कांग्रेसको माग अनावश्यक रहेको टिप्पणी गरेका छन्। मंगलबार संसद भवन नयाँ बानेश्वरमा सञ्चारकर्मीसँग कुरा गर्दै अध्यक्ष ओलीले छानविन समिति केका लागि बन्ने भन्दै सम्भव नै नरहेको बताए। सरकारबाट बाहिर हुनेबितिकै कांग्रेसजस्तो पार्टीले आक्रोश, उत्तेजना देखाएर संसद अवरुद्ध गर्ने काम गरेको उनको भनाइ छ। ओलीले कांग्रेसबाट परिवक्क प्रतिपक्षीको भूमिकाको आह्वान गरे। त्यसअघि संसदमा कांग्रेसले सहकारी प्रकरणमा उपप्रधान एवं गृहमन्त्री रवि लामिछानेको संलग्नताबारे छानबिन गर्न संसदीय समिति गठन गर्न माग गरेको थियो।"
सरकारविरुद्ध प्रदर्शन गर्ने नेबिसंघका ९ जना पक्राउ,"काठमाडौं : सिंहदरवारको दक्षिणी गेटबाट नेबिसंघका ९ जना प्रदर्शनकारी पक्राउ परेका छन्। निषेधित क्षेत्रमा सरकारविरोधी गतिविधि गरेको भन्दै प्रहरीले पक्राउ गरेको काठमाडौं प्रहरी परिसरका प्रवक्ता नवराज अधिकारीले जानकारी दिए। कांग्रेस निकट भातृसंस्था नेबिसंघका इकाई सचिव राजेन्द्र रोकायाको नेतृत्वमा सरकारविरोधी गतिविधि भएको प्रवक्ता अधिकारीको भनाइ छ। पक्राउ पर्नेमा शिव क्षेत्री, विशाल पौडेल, महोन बास्तोला, बिनोदराज जोसी, शेखर रोकाय, राजेन्द्र रोकाय, शिव खड्का, शैलेन्द्र उपाध्याय र देवराज योञ्जन रहेका छन्। उनीहरूलाई सिंहदरवारस्थित वृत्तमा राखिएको छ।"
साथीको हत्या गरी फरार प्रतिवादी २१ वर्षपछि पक्राउ,काठमाडौं : आफ्नै साथीको हत्या गरि फरार रहेका एकजनालाई प्रहरीले २१ वर्षपछि पक्राउ गरेको छ । काठमाडौं उपत्यका अपराध अनुसन्धान कार्यालयले मंगलबार पत्रकार सम्मेलन गर्दै २०५९ साल असोज १४ गते संजय शाहीलाई हत्या गरि फरार रहेका सोलुखुम्वु घर भएका तिखे भन्ने तेज बहादुर राईलाई पक्राउ गरि सार्वजनिक गरेको हो । काठमाडौंको मरुढोका इनाटोलस्थित बिनोद शाहीको राँगा काट्ने बधशाला भित्र शाहीको हत्या भएको थियो । फलामको रडले टाउको लगायत शरीरका विभिन्न भागमा प्रहार गरी हत्या पश्चात विष्णुमती खोला किनारमा फाली फरार रहेका राइलाई चैत्र ५ गते काठमाडौंको कोटेश्वरबाट पक्राउ गरिएको काठमाडौं उपत्यका अपराध अनुसन्धान कार्यालयका डीएसपी सुरक्षा केसीले जानकारी दिए। त्यस्तै प्रहरीले मिनभवन कलेजका प्राध्यापक धर्मराज विष्टको हत्याका योजनाकार सविता थापा अधिकारीलाई १६ वर्षपछि पक्राउ गरेको छ । प्राध्यापक विष्टले जिस्काउने गरेको भन्दै सविताका भाइ विनोद थापासहितको समूहले विष्टलाई निर्घात कुटपिट गरी घाइते बनाएको अवस्थामा २०६४ असार २६ गते ललितपुरको शंखमुलमा फेला परेको र उपचारका क्रममा मृत्यु भएको डीएसपी सुरक्षा केसीले बताए । घटना सबिता थापा (अधिकारी) भन्ने सोभिता थापाको योजनामा भएको उनले जानकारी दिए। उक्त घटनामा विनोद १० वर्ष जेल बसेर गत वर्ष मात्र छुटेका थिए ।
"रवि लामिछानेको बचाउमा प्रधानमन्त्री, भन्छन् कुनै पनि सहकारीमा उहाँको संलग्नता छैन","काठमाडौं : प्रधानमन्त्री पुष्पकमल दाहाल 'प्रचण्ड'ले सहकारी विवादमा उपप्रधान एवं गृहमन्त्री रवि लामिछानेलाई 'क्लिन चिट'दिएका छन्। मंगलबार संसदमा प्रधानमन्त्रीसँग प्रत्यक्ष प्रश्नोत्तर कार्यक्रममा बोल्दै प्रधानमन्त्री दाहालले अनुसन्धानबाट दोषी देखिए लामिछानेलाई कारवाही गर्न कसैले नरोक्ने दावी गरे। उपप्रधानमन्त्री तथा गृहमन्त्री रवि लामिछानेका विषयमा प्रतिपक्षी दलहरूले उठाएको विषयमा प्रधानमन्त्री प्रचण्डले भने, 'हालसम्मको अनुसन्धानले उहाँ सहकारीको सञ्चालक समिति, लेखा समिति, ऋण समिति, कर्मचारीलगायत कुनै पनि जिम्मेवारी र भूमिकामा नरहेको र अदालतमा विचाराधीन मुद्दामा पनि कहीँ कतै जोडिएको देखिएको छैन।' लामिछानेको नाममा प्रवाह भएको भनिएको ऋण फरछ्यौट प्रचण्डले सूर्यदर्शन बचत तथा सहकारी संस्थाका एक हजारभन्दा बढी बचतकर्ताले आफ्नो रकम हिनामिना गरेको भन्दै २०८० साउन २२ गते गरेको जाहेरी दरखास्तमा कसैको नाम नकिटिए बताए। प्रचण्डले अनुसन्धानको क्रममा लामिछानेको नाममा प्रवाह भएको भनिएको ऋण फरछ्यौट भइसकेको जानकारी पाएको उल्लेख गरे। मूल उजुरी परेको ६ महिनापछिगएको माघ १६ गते कास्की जिल्ला प्रहरी कार्यालयमा पुरक जाहेरी दिइएको थियो जसमा उहाँ समेत १८ व्यक्ति तथा कम्पनीलाई विपक्षी बनाइएको थियो। मूल उजुरीपछि थप प्रमाणहरु भेटिएमा पुरक जाहेरी दिई अनुसन्धान गर्न सकिने प्रावधान हुन्छ। तर उक्त जाहेरीमा उहाँ सहकारी हिनामिनामा संलग्न भएको कुनै पनि आधार प्रमाण पेश गरिएको छैन। एक पटक अनुसन्धान सकिएर अदालतमा मुद्दा दायर भइसकेको मुद्दामा यस्तो आधार प्रमाण बिनाको जाहेरी पुनः दर्ता गर्न आवश्यक नै हुँदैन। त्यसैले प्रहरीले कानुन बमोजिम नै उक्त जाहेरी छुट्टै दर्ता गर्न समेत उपयुक्त ठानेन। यो कुरा उहाँ सरकारमा आउनु अघिको विषय हो। त्यतिबेलाको सरकारमा त अहिले प्रश्न गर्ने कांग्रेस स्वयं सहभागी थियो। उनले भने प्रवाह भएको भनिएको ऋण फरछ्यौट भइसकेको समेत देखिन आएकोले उहाँको हकमा अनुसन्धान गर्नुपर्ने नै देखिन्न भन्ने प्रहरी निश्कर्ष छ। र, प्रहरीले यो निश्कर्ष उहाँ सरकारमा आएपछिको होइन आउनुअघि नै निकालिसकेको हो। उहाँको पार्टी फेरि सरकारमा सहभागी हुने चर्चा हुन थालेपछि र सरकारमा सहभागी भएपछि यो विषयलाई संसदको नियमित काम कारवाही प्रभावित हुने गरी उठाउनु जायज छ या छैन भन्ने कुरा स्वयम् प्रतिपक्षी दलका माननीयज्यूहरुले बुझ्नुपर्ने हुन्छ। उनले विषयलाई राजनीतिकरण नगर्न अनुरोध गरे। उनले सुशासन कायम गर्ने सवालमा आफूले कसैसँग पनि कुनै पनि सम्झौता नगर्ने स्पष्ट पारे। प्रमुख प्रतिपक्ष नेपाली कांग्रेसले गृहमन्त्री लामिछानेको नैतिकतामाथि प्रश्न उठाउँदै आएको छ।"
"पोखरा अन्तर्राष्ट्रिय विमानस्थल चाँडै सञ्चालन हुन्छ, ऋणलाई अनुदानमा रुपान्तरण गर्न पहल भइरहेको छ : प्रधानमन्त्री","काठमाडौं : प्रधानमन्त्री पुष्पकमल दाहाल प्रचण्डले पोखरा अन्तर्राष्ट्रिय विमानस्थलबाट चाडै अन्तराष्ट्रिय हवाई उडान हुने बताएका छन्। प्रतिनिधि सभामा सांसदको प्रश्नको जवाफ दिँदै उनले विमानस्थल सञ्चालन तथा अन्तर्राष्ट्रिय उडानका बारेमा आवश्यक व्यवस्था मिलाउन लागिएको बताएका हुन्। उनले भने, पोखरा विमानस्थलबाट अन्तर्राष्ट्रिय उडान सञ्चालन तथा व्यवस्थापनका लागि सार्वजनिक निजी साझेदारी () को आधार तयार गर्न समिति गठन भई कार्य भइरहेको छ। समितिको प्रतिवेदनका आधारमा विमानस्थल सञ्चालन तथा अन्तर्राष्ट्रिय उडानका बारेमा आवश्यक व्यवस्था मिलाइनेछ। पोखरा अन्तराष्ट्रिय विमानस्थल निर्माणका लागि लिइएको ऋणलाई अनुदानका रुपमा रुपान्तरण गर्न कूटनीतिक पहल गरिएको उनको दाबी छ। उनले भने, पोखरा अन्तराष्ट्रिय विमानस्थल निर्माणका लागि लिइएको ऋणलाई अनुदानका रुपमा रुपान्तरण गर्न कूटनीतिक पहल सुरु भएको छ। यससँग जोडिएका वित्तीय व्यवस्थापनका विषयमा आवश्यक समन्वय गरिनेछ। उनले चीन भ्रमणको समयमा चीनका विभिन्न शहरबाट पोखरामा उडान गर्न पनि छलफल र सैद्धान्तिक सहमति भएको बताए। उनले पोखरालाई पर्यटकीय राजधानी घोषणा गरिएसँगै यस विमानस्थलबाट देशका विभिन्न क्षेत्रीय विमानस्थल र अन्य विमानस्थलमा समेत हवाई सेवा सञ्चालन गरी आन्तरिक पर्यटनको विकास गर्ने कार्य सरकारको प्राथमिकतामा रहेको बताए।"
इरानमा महसा अमिनीको मृत्युको विरोधमा भएको प्रदर्शनमा २८१ व्यक्तिको मृत्यु,"इरानले सन् २०२२ मा महसा अमिनीको हिरासतमा भएको प्रदर्शनका क्रममा २८१ व्यक्तिको मृत्यु भएको सरकारी प्रतिवेदनमा उल्लेख गरेको छ । यो आँकडा संयुक्त राष्ट्रसङ्घका तथ्यअन्वेषकहरूले यस महिनाको सुरूमा दिएको भन्दा निकै कम हो । इरानी प्रतिवेदनमा अधिकांश सर्वसाधारणको मृत्यु हिंसात्मक प्रदर्शन र आतङ्कवादी गतिविधि वा आक्रमणमा संलग्न अवस्थामा भएको उल्लेख गरिएको छ । राष्ट्रपति कार्यालयबाट आइतबार प्रकाशित करिब ३०० पृष्ठ लामो विशेष प्रतिवेदनमा सन् २०२२ को सेप्टेम्बरमा अमिनीको मृत्युपछि भएको अशान्तिका कारण २८१ जनाको मृत्यु भएको अनुमान गरिएको हो । यो प्रतिवेदन संयुक्त राष्ट्रसंघीय मानव अधिकार परिषद्ले इरानमाथि मानवताविरुद्धको अपराधको आरोप लगाएको नौ दिनपछि प्रकाशित भएको हो । इरानको ड्रेस कोड उल्लङ्घन गरेको आरोपमा पक्राउ गरिएको तीन दिनपछि मृत्यु भएकी २२ वर्षीया अमिनी इरानी कुर्दिश महिला थिइन्। राष्ट्रपति इब्राहिम रइसीले अमिनीको मृत्युपछि देशभर भड्किएको हिंसा र अशान्तिको कारणबारे अनुसन्धान गरेको विशेष समितिले अमिनीको सेरेब्रल हाइपोक्सियाका कारण मृत्यु भएको बताएको थियो। सन् २०२२ को अक्टोबरमा अमिनीको परिवारले उनको मृत्यु कुटपिटका कारण नभएको पुष्टि गर्ने उक्त सरकारी मेडिकल रिपोर्ट अस्वीकार गरेको थियो । सन् २०२२ को नोभेम्बरमा गठन गरिएको संयुक्त राष्ट्रसङ्घको तथ्य खोजी मिसनद्वारा जारी पहिलो प्रतिवेदनमा सुरक्षा बलद्वारा ५५१ जना प्रदर्शनकारी मारिएको देखाएको छ, जसमध्ये कम्तीमा ४९ जना महिला र ६८ जना बालबालिका रहेका छन् । प्रतिवेदनमा भनिएको छ, 'अधिकांश मानिसको मृत्यु राइफललगायत हतियारका कारण भएको छ ।' इरानी सरकार निकट विज्ञहरूले आफ्नो प्रतिवेदनमा सुरक्षा सेवा र न्यायपालिकालगायत सरकारी संस्थाहरूले अशान्तिको सामना गर्न जिम्मेवारीपूर्वक काम गरेको निष्कर्ष निकालेका छन् । संयुक्त राष्ट्रसंघीय मिसनले आफ्नो प्रतिवेदनमा प्रदर्शनका क्रममा अनावश्यक र असमान बल प्रयोग, स्वेच्छाचारीता, स्वतन्त्रताबाट बञ्चित, यातना, बलात्कार, बलपूर्वक बेपत्ता पारिएका र लैङ्गिक उत्पीडन जस्ता घटना भएको उल्लेख गरेको छ । मिसनले धेरै उल्लङ्घनहरू मानवता विरुद्धको अपराध भएको जनाएको छ ।"
बाँस्कोटाको प्रश्नमा प्रचण्डले भने : नापीका कारण काभ्रेमा वितरण नभएको जग्गाधनी प्रमाणपत्र उपलब्ध हुन्छ,"काठमाडौं : प्रधानमन्त्री पुष्पकमल दाहाल प्रचण्डले तयार भएका जग्गाधनी प्रमाणपत्र वितरण गर्न तथा बाँकी काम शीघ्र सम्पन्न गरिने बताएका छन्। प्रतिनिधिसभामा सांसद गोकुल बास्कोटाले सोधेको प्रश्नहरूको आज जवाफ दिँदै प्रधानमन्त्री प्रचण्डले विभिन्न कारणले जग्गाधनी प्रमाणपत्र नभएकाहरूलाई उपलब्ध गराइने जानकारी दिए। काभ्रेपलाञ्चोकको भुम्लु गाउँपालिकाको बडा नं ७ र ८ का जनताले नापीको समस्याका कारणले ५० वर्षदेखि जग्गाधनी प्रमाणपत्र पाउन नसकेको विषयमा आफू जानकार रहेको उल्लेख गर्दै प्रधानमन्त्री प्रचण्डले जग्गाधनी प्रमाणपत्र वितरण गर्न तथा बाँकी काम शीघ्र सम्पन्न निर्देशन दिइसकेको बताए। त्यस क्षेत्रमा २०३२३३ सालतिर नापी हुँदा फिल्डबुकमा ९० प्रतिशतसम्म दर्ता भैसक्दा पनि सिमाना विवादलगायत कारणले स्थानीयबाट विरोध हुँदा प्रमाणपत्र दिने काम हुन सकेको थिएन, प्रधानमन्त्री प्रचण्डले भने, पछिल्लो समयमा यातायात पूर्वाधार निर्माण, अनौपचारिक रूपमा जग्गाको स्वामित्व हस्तान्तरणलगायत कारणले साविकमा नापजाँच हुँदा र अहिलेको अवस्थामा फरक हुन आएको कारण दर्तामा समस्या देखिएको रहेछ। उनले मदन भण्डारी विज्ञान तथा प्रविधि विश्वविद्यालयको दुईवटा भवन मकवानपुरको चित्लाङमा निर्माण भएको र पाँचखाल नगरपालिकामा संरचना निर्माणका लागि विश्विद्यालय अनुदान आयोगको सिफारिस समेतका आधारमा मित्रराष्ट्र चीन सरकारको सहयोगमा संरचना निर्माणका लागि प्रक्रिया अघि बढाइसकिएको बताए। सुनकोशी तेस्रो जलविद्युत आयोजना संयुक्तरूपमा कार्यान्वयनका लागि नेपालका तर्फबाट नेपाल विद्युत प्राधिकरण तथा बङ्गलादेशका तर्फबाट बङ्गलादेश पावर डेभलपमेन्ट बोर्डलाई लाइन एजेन्सी तोकिएको जानकारी दिँदै प्रधानमन्त्री प्रचण्डले दुई देशबीचको सचिवस्तरीय बैठकको निर्णयानुसार संयुक्त लगानीको कम्पनी स्थापना गर्ने प्रक्रिया अघि बढेको स्पष्ट पारे।"
उत्तर कोरियाले रूसलाई ७ हजार कन्टेनर हतियार पठाएको सियोलको दावी,"युक्रेनसँगको युद्धमा प्रयोग गर्न उत्तर कोरियाले रूसलाई करिब सात हजार कन्टेनर हतियार पठाएको दक्षिण कोरियाका रक्षामन्त्रीले सोमबार बताएका छन्। युक्रेनमाथि आक्रमण गरेको भन्दै रूस र उत्तर कोरियामाथि विश्वव्यापी प्रतिबन्ध लगाइएको छ भने प्योङयाङले आणविक हतियार परीक्षण गरेको भन्दै प्रतिबन्ध लगाएको छ । रूसी नेता भ्लादिमिर पुटिन र किम जोङ उनबीच गत सेप्टेम्बरमा रूसको सुदूर पूर्वमा शिखर वार्ता भएको र त्यसपछि प्योङयाङले मस्कोलाई हतियार उपलब्ध गराउन थालेको यसअघि संयुक्त राज्य अमेरिकाले पनि दाबी गरेको थियो । रक्षामन्त्री शिन वोन सिकले सोमबार आयोजित पत्रकार सम्मेलनमा भने, 'उत्तर कोरियाबाट रूसतर्फ सेप्टेम्बरदेखि अहिलेसम्म थप ३०० कन्टेनर हतियार पठाइएको र यसद्ध सुरू भएदेखि अहिलेसम्म करिब सात हजार कन्टेनर त्यहाँ पुगेका छन् ।' संयुक्त राज्य अमेरिकाले सन् २०२३ अक्टोबरमा प्योङयाङबाट मस्कोमा हतियार ढुवानी भइरहेको बताएको थियो र उत्तर कोरियाले त्यस समयमा रूसलाई एक हजार भन्दा बढी कन्टेनर सैन्य उपकरण र युद्धसामग्री पठाएको दावी गरेको थियो । उत्तर कोरियाले मस्कोबाट सैन्य टोही उपग्रह प्रक्षेपण गर्ने प्रयासबारे प्राविधिक सल्लाह प्राप्त गरेको बदलामा नोभेम्बरमा प्योङयाङले रूसमा १० लाखभन्दा बढी तोपगोला पठाएको सियोलले बताएको थियो । गत सेप्टेम्बरमा रूस भ्रमणका क्रममा किमले मस्कोसँगको द्विपक्षीय सम्बन्ध आफ्नो देशको पहिलो प्राथमिकता भएको घोषणा गरेका थिए।"
पेस्तोल र गोलीसहित दुई भारतीय नागरिक पक्राउ,"सर्लाही : बरहथवा नगरपालिका६ मगर टोलबाट पेस्तोल र गोली सहित २ जनालाई सोमबार राति प्रहरीले पक्राउ गरेको छ। पक्राउ पर्नेहरूमा भारत बिहार सितामढी थाना सैयाराग्राम सैयारा बस्ने २८ वर्षीय सन्नी कुमार सिंह र मोतिहारी गंगापिपरा बस्ने २४ वर्षीय जितेन्द्र कुमार राउत रहेको जिल्ला प्रहरी कार्यालय सर्लाहीले जनाएको छ। प्रहरीका अनुसार उनीहरुको साथबाट पेस्तोल १ थान, गोली ६ राउण्ड र म्याग्जिन १ थान बरामद गरेको छ। जिल्ला प्रहरी कार्यालय सर्लाहीका अनुसार बरहथवा नगरपालिका६ मा डेरा गरी बस्ने जितेन्द्रको कोठाबाट उक्त हातहतियारसहित पक्राउ गरेको हो। साथै उनीहरूलाई थप अनुसन्धानको लागि जिल्ला प्रहरी कार्यालय सर्लाहीतर्फ लैजाने क्रममा बसबरिया गाउँपालिका६ पोखरीयास्थित बाटोमा जितेन्द्र गाडीबाट भाग्न खोजे पश्चात प्रहरीले गोली फायर गरी नियन्त्रणमा लिएको हो। साथै गोली लागेर घाइते भएका जितेन्द्रको प्रादेशिक अस्पताल मलंगवामा उपचार भइरहेको छ। प्रहरीले घटनाको थप अनुसन्धान गरिरहेको छ।"
स्वास्थ्य बीमा कार्यक्रमलाई राष्ट्रिय गौरवको अभियान घोषणा गर्ने गृहकार्य भएको छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले स्वास्थ्य बीमा कार्यक्रमलाई राष्ट्रिय गौरवको अभियानका रूपमा घोषणा गर्ने गृहकार्य भइरहेको बताएका छन्। प्रतिनिधिसभाका सांसदले सोधेको प्रश्नको आज जवाफ दिँदै उनले स्वास्थ्य सुरक्षाका कार्यक्रमलाई स्वास्थ्य बीमामार्फत एकीकृत गर्ने बताएका हुन्। उनले स्वास्थ्य बीमा परिचयपत्र अनिवार्य गर्ने, वैदेशिक रोजगारीमा जानेहरुको परिवारको अनिवार्य बीमा, आम्दानीअनुसारको प्रिमियमको आधारमा सबै कर्मचारी, शिक्षक, जनप्रतिनिधिको अनिवार्य बीमा गर्ने लगायतका कार्यक्रम अगाडि बढाइने बताए। सबै प्रकारका स्वास्थ्य सुरक्षाका कार्यक्रमलाई स्वास्थ्य बीमामार्फत एकीकृत गर्ने र स्वास्थ्य बीमालाई राष्ट्रिय गौरवको अभियानको रूपमा घोषणा गर्ने लगायतका विषयमा सरकारले गृहकार्य गरिरहेको छ, प्रधानमन्त्री प्रचण्डले भने। नागरिकहरूको स्वास्थ्य उपचारका क्रममा हुने वित्तीय जोखिम कम गर्न स्वास्थ्य बीमा बोर्डमार्फत् सामाजिक स्वास्थ्य बीमा कार्यक्रम सञ्चालनमा रहेको उल्लेख गर्दै प्रधानमन्त्री प्रचण्डले हालसम्म ३३ दशमलव २ प्रतिशत घरपरिवार तथा २४ दशमलव ७ प्रतिशत जनसङ्ख्या स्वास्थ्य बीमाको दायरामा आएका र ७५१ पालिकासम्म स्वास्थ्य बीमाको पहुँच पुगेको जानकारी दिए। स्वास्थ्य बीमा कार्यक्रममा देखिएका समस्या समाधान गर्नका लागि अनलाइन सदस्यता तथा नवीकरणसँगै बीमा सक्रिय हुने व्यवस्थासहित स्वास्थ्य बीमा नियमावली संशोधनको प्रक्रियामा रहेको जानकारी दिँदै प्रधानमन्त्री प्रचण्डले गरीब परिचय पत्रको म्याद थप गर्ने र बाँकी जिल्लामा पनि यसलाई विस्तार गर्दै सरकारले अतिगरीब नागरिकको प्रिमियमको व्यवस्था गरिने बताए।"
पुटिन ८७ प्रतिशत मतसहित नयाँ कार्यकालका लागि निर्वाचित,"रूसी नेता भ्लादिमिर पुटिन राष्ट्रपतिको छ वर्षको नयाँ कार्यकालका लागि निर्वाचित भएका रूसी सञ्चारमाध्यमले जनाएका छन् । बलियो विपक्षी नेता सहभागी नभएको निर्वाचनमा राष्ट्रपति पुटिनसँग प्रतिस्पर्धा गरेका र उनका अन्य तीन प्रतिस्पर्धीहरू क्रेमलिनले खडा गरेका देखावटी उम्मेदवार मात्र भएका उनका आलोचकहरूले आरोप लगाएका छन् । रूसी निर्वाचन अधिकारीहरूले सार्वजनिक गरेको चुनावी नतिजा अनुसार पुटिनले ८७ प्रतिशत मत पाएका छन् भने उनका प्रतिस्पर्धी निकोलाई खारितोनोभले ४१ प्रतिशत, भ्लादिस्लाभ दाभान्कोले ३८ प्रतिशत र लियोनिद स्लट्स्काईले ३१५ प्रतिशत मत प्राप्त गरेका छन्। निर्वाचन अधिकारीले चुनावमा ७४ प्रतिशत मतदाता सहभागी भएको बताएका छन् । कुनै भरपर्दा विपक्षी नेतालाई निर्वाचनमा उम्मेदवार बन्नबाट रोक लगाइएको यो निर्वाचनमा राष्ट्रपति पुटिनले सन् २०१८ को निर्वाचनमा ल्याएकोभन्दा झण्डै १२ प्रतिशत मत बढी ल्याएका आलोचकहरु बताउँछन्। रूसको राजनीतिमा सशक्त विपक्षीको भूमिका खेल्दै आएका एलेक्सी नभाल्नीको निर्वाचनभन्दा करिब एक महिनाअघि जेलमा मृत्यु भएको थियो । मृत्युलाई पुटिनका आलोचक तथा विपक्षी नेताहरूले रहस्यका रूपमा हेर्दै आएका छन् । यो समय पुटिनको आलोचक मानिने प्राय नेता कित विदेशमा निर्वासित जीवन बिताइरहेका छन् कि रूसी जेलमा छन् । निगरानी समूह ओभीडीइन्फोका अनुसार निर्वाचनका समय विपक्षी नेताहको अभियानलाई सघाएका कम्तीमा ८० जना रूसी नेता पक्राउ परेका छन् । यसैबीच, रूसका पूर्वव्यवसायी तथा क्रेमलिनका आलोचक मिखाइल खोदोर्कोभ्स्कीले रूसी शासकविरुद्ध विपक्षी एकजुट रहेको पुष्टि गर्दै सोमबार पश्चिमा सरकारलाई भ्लादिमिर पुटिनको विजयलाई मान्यता नदिन आग्रह गरेका छन् । सेन्टर फर लिबरल मोडर्निटीथिङ्क ट्याङ्कमा आयोजित एक कार्यक्रममा उनले भने, 'हामीले पश्चिमा समाजप्रति ठूलो अपेक्षा राखेका छौँ र हामी पुटिनलाई वैध नमान्न आग्रह गर्छौं ।' भारतका प्रधानमन्त्री नरेन्द्र मोदीले निर्वाचनबाट चुनिएकोमा रूसी राष्ट्रपति पुटिनलाई बधाई ज्ञापन गर्दै उनीसँग आगामी दिनमा थप सहकार्य गर्ने बताएका छन्। कैयौँ पश्चिमा देशहरूले पनि रूसको चुनाव स्वतन्त्र र निष्पक्ष नभएको भन्दै आलोचना गरेका छन् । वाशिङटनले स्वाभाविक रूपमा चुनाव स्वतन्त्र र निष्पक्ष नरहेको जनाएको छ । अमेरिकाले जस क्रममा पुटिनले राजनीतिक विपक्षीहरूलाई जेल हालेको र अन्यलाई उनीविरुद्ध चुनाव लड्न रोक लगाएको कुरा उल्लेख गरेको छ । जर्मनीले त्यसलाई नियन्त्रण, दमन र हिंसाका भरमा एक अधिनायकवादी शासकले गराएको छद्म निर्वाचन को संज्ञा दिएको छ । यूकेका विदेशमन्त्री डेभिड क्यामरूनले युक्रेनी भूभागमा गराइएका गैर कानुनी निर्वाचन को निन्दा गरेका छन्। युक्रेनी राष्ट्रपति भोलोदिमिर जेलेन्स्कीले रुसी शासकले थप एक चुनावको नाटक गरेको टिप्पणी गरेका छन्। उनले जीवनभर शासन गर्नका लागि पुटिनले जे पनि गर्ने जिकिर गरे। पोल्यान्डले मतदान निकै दमनको अवस्थाबीच भएको र त्यस्तो अवस्थामा स्वतन्त्र र लोकतान्त्रिक विकल्प छान्नु असम्भव भएको बताएको छ । निर्वाचनको नतिजा सार्वजनिक भएपछि नेता पुटिनले रूसी सामाजिक सञ्जाल टेलीग्राममार्फत सन्देश जारी गर्दै आगामी दिनमा देशको सेनालाई थप बलियो बनाउने र युक्रेनमा रूसको विशेष सैन्य कारबाहीलाई प्राथमिकतामा राख्ने बताएका छन्। उनले प्राप्त नतिजाले रूसको हालको कदमप्रति जनताले विश्वास प्रस्तुत गरेको बताएका छन्। उनले रुसीहरू एकताबद्ध हुँदासम्म उनीहरूलाई कसैले भयभित पार्न वा दबाउन नसक्ने बताए।"
समृद्धि मार्गका तगारोहरू,"राजनीति स्थिरता भएन भन्छांै किन भएन त ? कसले गर्न दिएन त ? र के कारणले राजनीति स्थिरता हुन सकेन ? देशमा केही भएको छैन भनौं भने पछिल्ला दुई दशक धेरै भएको छ। राजनीतिक रूपमा देशमा उथलपुथल भएको छ। हिजोको एकात्मक राज्य प्रणाली संघीय शासन प्रणालीमा रूपान्तरण भएको छ। देशमा अहिले नयाँ संविधान, नयाँ व्यवस्था र नयाँ प्रणाली छ। विकास निर्माणकै सन्दर्भमा भन्ने हो भने पनि देशका सबै जिल्ला सडक सञ्जालमा जोडिएका छन्। अबका केही दिनमा हुम्लासमेत सडक सञ्जालमा जोडिने तर्खरमा छ। विद्यालय, स्वास्थ्य चौकीलगायतका आबश्यक विकासका संरचना गाउँगाउँमा पुगेका छन्। खानेपानी र सिँचाइका थुप्रै योजना सबै स्थानीय तहमा अनगिन्ती छन्। तर किन ? आम जनतामा केही भएन, दल र दलका नेताहरूले केही गर्न सकेनन् भन्ने भाष्य स्थापित भयो ? समग्रमा भन्दा अहिले आम मनोवैज्ञानिकका हिसाबले देश र नागरिकको अवस्था अशान्त छ, अस्थिर छ र प्रश्नैप्रश्नको चौघेरामा रुमलिएको छ। सिंगो नेपाली समाजले वर्तमान राजनीतिसँग उत्तर खोजिरहेको छ। देशको वर्तमान राजनीतिले जनताको अशान्त र असन्तुष्ट मनलाई शान्त पार्न सकिरहेको छैन। समस्या कहाँ छन् ? रीतिस्थितिमा छन् कि ? दलमा छन् कि ? दलका नेतामा छन् कि ? वा अन्त कतै छन् ? अहिलेको राजनीतिले स्पष्ट भन्न सक्नुपर्छ। समस्या व्यवस्थामा छैनन् र अन्त कतै पनि छैनन्। समस्या छन् भने दलमा छ। त्यहाँभन्दा धेरै समस्या दलका नेतामा छन्। अब सच्याउँछौं, सचिन्छौं नेताले जनता सामू भन्न सक्नुपर्छ। राजनीतिक शक्ति आर्जन गर्न जे पनि भन्ने, जस्तोसुकै गर्ने परम्परा अब त्याग्छौं, समाजमा प्रश्नहरूको खेती गर्दैनौं, जे भन्छौ त्यो गर्छौं भन्ने प्रतिबद्धता नेताबाट जनताले चाहेका छन्। नेताहरूको बोली फेरिरहन्छ तर व्यवहार फेरिँदैन भन्ने जनताको आमगुनासो छ, त्यो गुनासो नेपालको राजनितिले हल गर्नै पर्ने देखिन्छ। राज्यमा तीन तहका सरकार छन्, जनताको सेवाका निम्ति तीनै सरकारका संयन्त्र पनि छन्। सबै सरकारले नीति, कार्यक्रम र बजेट विनियोजन गरेकै छन्। बजेट पनि खर्च भएकै देखिन्छ। तर, जनताको नजरमा सरकार भएको अनुभूति कतै गरेको देखिँदैन। किन ? गाउँदेखि सहरका सबै बासिन्दा यहाँ बसेर केही हुँदैन भन्दै सक्नेहरू विदेश जान मात्र तम्सिएको देखिन्छ। किन ? उच्च शिक्षा पढ्ने नाम होस् वा कमाउने नाममा होस्, अधिकांशले विदेश जाने मात्र भनेको सुनिन्छ। किन ? यो भयाभव अवस्था किन आयो देशमा ? यसको समाधान के हो ? र कसरी गर्न सकिन्छ ? आजको नेपाली समाजले अहिलेको राजनीतिबाट यी प्रश्नहरूको उत्तर खोजिरहेको छ। बसोबास गाउँमा होस् वा सहरमा, देश दुनियाँमा भएको स्मार्ट विकासको प्रभाव सबैमा परेको छ। आधुनिक विकासले उत्पादन गरेका सबै प्रविधिसँग अहिलेको पुस्ता साक्षात्कार गर्न चाहन्छ। आजको पुस्ताका निम्ति ल्याप्टप, बाइक र मोबाइल रहर होइन, बाध्यता बनिसकेको छ। कसैले म उच्च शिक्षा हासिल गरेर मात्र मोबाइल बोक्छु, वाइक किन्छु भन्यो भने त्यो आजको दुनियाँमा सम्भव छ त ? छैन। आजको बजारमा खपत हुन पनि आजको पुस्ताका निम्ति यो अनिवार्य बनेका छन्। ल्यापटप, बाइक र मोबाइल त्यसै आउँदैनन् र चल्दैनन् पनि। एउटा सामान्य मोवाइल चलाउने गाउँको सर्वसाधारणले मासिक तीन हजार खर्च गर्छ भने स्मार्ट मोबाइल चलाउने एक युवाको मोबाइलमा कति खर्च हुन्छ होला त्यो अनुमान गर्न सकिन्छ। यस्ता धेरै आवश्यकताका वस्तु छन् जो आजको पुस्ताले प्रयोग नगरी नहुने बाध्यता छ। हेर्दा, सुन्दा सामान्य लाग्ने यी कुरा वास्तवमा व्यवहारमा सामान्य छैनन्। एक बेरोजगार युवाका निम्ति मोवाइलको खर्च धान्न पनि हम्मेहम्मे पर्छ। सरकारी विद्यालयमा कक्षा दस पढ्ने विद्यार्थीसँग विद्यालय जाँदा अनिवार्य २० रुपैयाँ खाजाका निम्ति हुनैपर्छ। हिजो सामाजिक हुन समाज भए पुग्थ्यो आज सामाजिक हुन समाज मात्र भएर पुग्दैन, पैसा चाहिने भयो। वर्तमान समाजको यो यथार्थता हो यसलाई कसैले नकार्न ठाउँ छैन। सकोस् वा नसकोस् यो बाध्यता हो। आजको राजनीतिले आजका समाजको आवश्यकता र बाध्यतामा घोत्लिन सक्नुपर्छ। वर्तमान नेपाली समाजको मुख्य प्रश्न रोजीरोटी र रोजगारीको हो। जबसम्म नेपालको राजनीतिले जनताको रोजीरोटी र रोजगारीको ग्यारन्टी गर्दैनन्, तबसम्म जनताका निराशाा कम हुने देखिँदैनन्। सत्ताका निम्ति संसद्मा सरकारले विश्वास त धेरैपटक पाउला तर जनताको विश्वास सरकारप्रति कति हुने भन्ने हो। जबसम्म हामी गर्न सक्ने मात्र भन्ने र भनेको कुरा अनिवार्य गर्ने राजनीतिक परम्परा बसाल्दैनौ, तबसम्म नेपालको राजनीति अस्थिरताको प्रायः बनिरहने देखिन्छ। देश बन्दैन किन कि देश बनाउने नेताहरू देश समृद्ध बनाउन चाहँदैनन् भन्ने आमजनतामा परेको छ। वास्तवमा देश नेताहरूले बनाउने होइन, देश समृद्ध त आमजनताको साझा संकल्पले बन्ने कुरा हो। समृद्ध नेपालको महान् अभियानमा नेपाली जनतालाई साझेदार कसरी बनाउन सकिन्छ। यो सरकारले सोच्न सक्नुपर्छ। देशमा भएको विकासको जगमा नयाँ विकासको खाका सरकारले ल्याउनुपर्ने हुन्छ। विकासका कुरा मात्र गर्ने तर विकासलाई स्थायित्व दिने योजना नहँुदा धेरै योजना अलपत्र छन्। राज्यको अर्बौंको लगानी खेर गएको देखिन्छ। उदारणका निम्ति संघीयता लागू भइसकेपछि जिल्ला सदरमुकाम र क्षेत्रीय सदरमुकाममा भएका विकासका संरचना अहिले खण्डहरमा परिणत हँुदै छन्। राज्यको दूरदर्शिता नभएका कारण नेपालको अर्बौं लगानी धेरै ठाउँमा खेर गएको देखिन्छ। ती ठाउँमा लामो समयदेखि ब्यापार ब्यवसाय गरेर बसेकाहरूको अहिले बिचल्ली छ। सबै जिल्ला सदरमुकाममा सरकारको अर्बौंको लगानी छ, तर ती ठाउँमा आर्थिक गतिविधि छैनन्। यस्ता विषयमा सरकार र सदनमा किन छलफल हँुदैन ? राजनीति स्थिरता भएन भन्छौं किन भएन त ? कसले गर्न दिएन त ? र के कारणले राजनीति स्थिरता हुन सकेन ? यसको जवाफ कसले दिने ? यसको जवाफ दलले नै दिन पर्छ। दल र नेताहरूले भन्न सक्नुपर्छ कि हाम्रो अस्थिर स्वभाव र अस्वाभाविक गतिका कारण देशमा राजनीतिक स्थिरता हुन सकेन। राजनीतिक स्थिरताका निम्ति राजनीतिक दल सुदृढ हुनैपर्छ। तर, नेपालमा सत्ताका निम्ति एकता र सत्ताका निम्ति बलिया हुने र बिघटन हुने राजनीतिक परम्परा छ। संसदिय प्रणालीमा यो हुनसक्छ कहिलेकाहीँ तर नेपालको सन्दर्भमा सत्ता राजनीतिक फेरबदल चौमासिक रूपमा जसरी भइरहन्छ। यो परम्परा जस्तो भएको छ। यसलाई नेपालका राजनीतिक दलले तोड्न सक्नुपर्छ। राजनीतिक स्थिरता र स्थायित्वका निम्ति राजनितिक ध्रुवीकरण हुन जरुरी छ। त्यो ध्रुवीकरण विचार, सिद्धान्त र नीतिको जगमा आधारित हुनुपर्छ। ध्रुवीकरण यस्तो होस् जसले समाजलाई विकासको रोडम्याप दिन सकोस्। जनतालाई विकासको अनुभूति हुने गरी निश्चित अबधिका लागि लागू गर्न सकोस्। यो अवस्था दुई प्रकारले सम्भव हुनसक्छ। पहिलो, वर्तमान संविधानलाई संशोधन गरेर निर्वाचन प्रणाली परिवर्तन गर्ने। दोस्रो, विचार मिल्ने राजनीतिक दलबीच एकता गरेर। अहिलेको चल्तेचलाते राजनीतिलाई यदि बदल्न सकेनौं भने नेपालको राजनीतिमा सत्तालोभिहरूको हालिमुहाली हुने देखिन्छ। देश काण्डैकाण्डको देश हुने देखिन्छ। संसद् ती काण्डहरूको सवालजबाफको चौतारीमा परिणत हुने कुरामा कुनै सन्देह छैन।"
"श्री एयरको जहाजमा समस्या, धनगढीमा मर्मत हुँदै","धनगढी : सोमबार धनगढीमा अवतरण भएको श्री एयरको जहाजको चक्कामा समस्या आएपछि आज बिहानको उडान रद्द भएको छ। काठमाडौंबाट सोमबार अपराह्न धनगढीमा लागि उडेको श्री एयरको विमानमा, धनगढी विमानस्थलमा अवतरण भएपछि चक्कामा समस्या देखिएको हो। धनगढी विमानस्थलका प्रमुख गणेश बहादुर सिंहले श्री एयरको विमानमा समस्या आएकाले आज बिहानको धनगढीकाठमाडौंको उडान नभएको बताए। सोमबार बेलुकी जहाज अवतरण भएपछि चेकजाँच गर्ने क्रममा अगाडीको चक्काको ब्यारिङमा समस्या देखिएको उनले बताए। श्री एयरका धनगढी स्टेसन प्रमुख गजेन्द्र शाहीले जहाजमा टेक्निकल समस्या आएको तर प्राविधिकहरूले त्यसलाई बनाइरहेको बताए। उनले केही मिडियामा जहाजको चक्का नै फुत्केर झाडीमा भेटिएको जस्ता गलत सूचना प्रभाव भएको बताए।"
कीर्तिपुर अस्पताललाई जलनको प्रमुख अस्पताल बनाउन अनुदान दिने प्रक्रिया सुरू भएको छ : प्रधानमन्त्री,"काठमाडौं : प्रधानमन्त्री पुष्पकमल दाहाल 'प्रचण्ड'ले कीर्तिपुरको बर्न अस्पतालाई जलनको प्रमुख अस्पतालका रुपमा विस्तार गर्न सरकारबाट अनुदान दिने प्रक्रिया अघि बढेको जानकारी दिएका छन्। मंगलबार प्रतिनिधिसभा बैठकमा नेपाली कांग्रेस सांसद चन्द्र भण्डारीले जलन उपचारका लागि सरकारले के कस्तो काम गरिरहेको छ भन्ने प्रश्नको जवाफमा प्रधानमन्त्रीले यस्तो जानकारी गराएका हुन्। 'कीर्तिपुरको बर्न अस्पताललाई जलनको प्रमुख अस्पताका रुपमा विस्तार गर्न सरकारबाट अनुदान दिने प्रक्रिया अघि बढेको छ। वर्न अस्पतालाई विस्तार गर्ने मन्त्रिपरिषदको निर्णय कार्यान्वयन गर्ने सम्बन्धमा कीर्तिपुरको बर्न अस्पतालको अतिरिक्त वीर अस्पताल,शिक्षण अस्पताल,पाटन अस्पतालमा जलन युनिट स्थापना गरी सेवा विस्तार गरिदैछ,'प्रधानमन्त्रीले भने,' प्रदेशमा केन्द्रीय अस्पतालहरुमा जलन युनिट स्थापना गरी मध्यम खालको जलनको त्यही उपचार गर्ने र कडा किसिमको लागि रिफरको व्यवस्था मिलाइनेछ।' प्रधानमन्त्री दाहालले स्वास्थ्यकर्मीहरूलाई जलनको प्राथमिक उपचारको तालिमको व्यवस्था गरी प्राथमिक उपचार र सम्बन्धित ठाउँमा समयमै पठाउने व्यवस्था मिलाउने र समन्वयन गराउने काम भइरहेको बताए।"
गृहमन्त्री लामिछानेविरुद्ध सिंहदरबार अगाडि प्रदर्शन : नेविसंघका विद्यार्थी पक्राउ,"काठमाडौं : उपप्रधानमन्त्री एवम् गृहमन्त्री रवि लामिछानेलाई पदबाट हटाउनुपर्ने माग गर्दै नेपाल विद्यार्थी संघ (नेविसंघ)ले सिंहदरबार परिसरमा प्रदर्शन गरेका छन् । सहकारी प्रकरणमा मुछिएका लामिछानेलाई मन्त्री बनाएको भन्दै तत्काल पदबाट हटाउनुपर्ने मागका साथ उनीहरूले प्रदर्शन गरेका हुन् । प्रदर्शनका क्रममा उनीहरुले सिंहदरबारबाहिरको पर्खालमा सहकारी पीडितलाई न्याय खै,नैतिकता खोइ,अर्थमन्त्री सुनमन्त्री लगायत लेखिएका पोष्टर टासेका थिए । पोष्टर टासेपछि प्रहरीले हस्तक्षेप गरि केहि विद्यार्थीहरूलाई नियन्त्रणमा लिएको छ । उनीहरुले गृहमन्त्री राजीनामा दे,सहकारी पीडितलाई न्याय दे, लगायतका नारा लगाएका थिए । सहकारीको रकम हिनामिना प्रकरणमा मुछिएका लामिछाने विरुद्ध कांग्रेसले सदनमा र भातृसंगठनले सडकमा विरोध गर्दै आएको छ ।"
"ठूला भ्रष्टाचार, सुन तस्करी, जग्गा हिनामिनालगायतका काण्डको छानबिन भइरहेको छ : प्रधानमन्त्री (पूर्णपाठ)","काठमाडौं : प्रधानमन्त्री पुष्पकमल दाहाल प्रचण्डले प्रतिनिधि सभामा सांसदले सोधेको प्रश्नको जवाफ दिएका छन्। आजको बैठकमा उनले सुशासन कायम गर्ने सवालमा आफूले कसैसँग पनि कुनै पनि सम्झौता नगर्ने स्पष्ट पारेका छन्। सुशासनको सङ्कल्प लिएर आफूले सरकारको नेतृत्व गरेदेखि नै ठूलाठूला भ्रष्टाचार, सुन तस्करी, जग्गा हिनामिना लगायतका काण्डहरूको छानबिन भइरहेका उल्लेख गरे। उनले प्रधानमन्त्री प्रचण्डले मीटरब्याज, भुटानी शरणार्थी, सुन तस्करी, सरकारी जग्गा हिनामिनालगायत जुनसुकै विषय वा क्षेत्रका आपराधिक क्रियाकलापको निष्पक्ष र तथ्यपरक अनुसन्धान तथा छानविन गरी यस्ता कार्यमा संलग्न व्यक्ति वा समूहलाई कानूनी कारबाहीको दायरमा ल्याउन सरकार दृढ रहेको बताए। भ्रष्टाचार नियन्त्रण गर्न आवश्यक नीतिगत, कानूनी तथा संस्थागत सुधार गर्ने विषय सरकारको उच्च प्राथमिकतामा रहेको छ, प्रधानमन्त्री प्रचण्डले भने । नेपाली कृषकको निरन्तरको प्रयासबाट दूध, माछा र कुखुराको मासु उत्पादनमा देश आत्मनिर्भरता नजिक पुगेको उल्लेख गरे। उनले किसानलाई तत्काल दूधको मूल्य भुक्तानी गर्न नेपाल सरकारबाट दुग्ध विकास संस्थानलाई ३० करोड ऋणको व्यवस्था गरिएको उल्लेख गरे। प्रधानमन्त्री प्रचण्डले अन्य उद्योगीहरूका लागि आफ्नो उत्पादनलाई धितोमा राखी बैंकमार्फत् ऋण प्रवाह गर्न सहजीकरण गरिएको बताए। हेर्नुहोस् पूर्णपाठ"
संसदमा उठेका प्रश्नको जवाफ दिँदै प्रधानमन्त्री,काठमाडौं : प्रतिनिधिसभाको बैठक सुरू भएको छ। बैठकमा प्रधानमन्त्री पुष्पकमल दाहाल प्रचण्डसँग प्रत्यक्ष प्रश्नोत्तर कार्यक्रम छ । सभामुखले हरेक समूहमा १५ जना सांसद रहने गरी १७ समूहमा विभाजन गरेका छन्। यसअघि पनि प्रतिनिधिसभामा प्रधानमन्त्री प्रचण्डसँग प्रत्यक्ष प्रश्नोत्तरको कार्यक्रम सञ्चालन गरिएको थियो । आजको बैठकमा अर्थमन्त्री वर्षमान पुनले 'भन्सार विधेयक'माथि विचार गरियोस् भनी प्रस्ताव प्रस्तुत गर्ने कार्यसूची छ। यसैगरी आर्थिक वर्ष २०८१८२ का लागि विनियोजन विधेयकका सिद्धान्त र प्राथमिकता सम्बन्धमा (कर प्रस्ताव बाहेक) माथि छलफल जारी रहनेछ।
जताततै दलालको दबदबा,"एक मन्त्री छिमेकी देश भारतको विहार भ्रमणमा गएछन्। त्यहाँका एक वरिष्ठ नेताले उनको सम्मानमा एक भव्य रात्रिभोज आयोजना गरेछन्। त्यो देखेर दंग पर्दै मन्त्रीले सोधेछन्, यति ठुलो भोज ? यत्रो खर्च कसरी जुटाउनु भयो ? नेताले झ्यालबाट टालटुल गरेको सडक देखाउँदै भनेछन्, १० प्रतिशत। केही समयपछि ती नेता मन्त्री महोदयको निमन्त्रणमा उनको देशमा आएछन्। आफ्नो सम्मानमा ती मन्त्रीले आयोजना गरेको झन् ठुलो रात्रिभोज देखेर ती नेता तीनछक्क पर्दै सोधेछन्, यत्तिका खर्च ? यस्तो गरिब देशमा पनि यो कसरी सम्भव भयो हँ ? कतै १० प्रतिशतकै करामत त होइन ? नेताको कुरा सुनेर ती मन्त्रीले उनलाई हातमा समाएर झ्यालतिर लगेछन् र एउटा ठुलो खोला देखाउँदै भनेछन्, तपाईंले ऊ त्यो खोला देख्नु भयो ? नेताले भनेछन्, अँ, देखें, देखें। अनि त्यो खोलामाथिको एउटा विशाल पुल देख्नुभयो ?, नेताले आश्चर्य मान्दै भनेछन्, अहँ, त्यहाँ त पुल नै छैन त ? अनि ती मन्त्रीले छाती फुलाउँदै गर्वका साथ भनेछन्, १०० प्रतिशत। यो जोक होइन, यथार्थ हो। भ्रष्टाचारको मामलामा ठिक यस्तै छ नेपालमा। यसरी सिन्को पनि नभाँची पूराका पूरा घोटाला गर्ने यस्ता भ्रष्टमन्त्री महोदयलाई के उपनाम दिने ? चोर वा कामचोर वा कमिसनखोर ? कमिसनखोरलाई आमभाषामा दलाल भन्ने गरिन्छ। दलाल नेपाली समाजका लागि कुख्यात नाम हो। यो कुख्यात नामले जनमानसको हेराइमा कामदार विदेश पठाउने, चेलीबेटी बेचबिखन गर्ने तथा जग्गा खरिदबिक्री गर्ने मानिसलाई जनाउँछ। तर आँखा उघारेर हेर्ने हो भने यसको क्षेत्र व्यापक र विस्तृत छ। यसका अनेकौं रूपरंगहरू छन्। वास्तवमा हरेक पेशा र व्यवसायमा यो कुख्यात नामले अड्डा जमाएको छ। जताततै दलालको दबदबा छ। तर यस कुराप्रति आमजनमानस अनभिज्ञ छन्। एकपटक गहिरिएर सोचौं त, दलाल र दलाली कुन पेशा र व्यावसायमा छैन ? दलाल शब्दको शाब्दिक अर्थ हो, आफू बीचमा परी किनबेचलिनुदिनु गराएर नाफा लिने व्यक्ति, बीच, मध्यस्थ, लमी, कुटिनी। दलाललाई कमिसनखोर भन्न पनि सकिन्छ। यसर्थ, कमिसन खाने सबै दलाल हुन्। त्यसैले कमिसन खाने प्रधानमन्त्री तथा मन्त्रीहरू दलाल हुन्। ठेक्कापट्टाको सिनो लुछ्ने नेता र कार्यकर्ताहरू पनि दलाल हुन्। घुस खाने कर्मचारी वा पैसामा बिक्ने पत्रकार, लेखक, वकिल र न्यायाधीश पनि दलाल हुन्। त्यत्तिमात्र होइन, समाजले ठुलो प्रतिष्ठा दिएका चिकित्सक, जसले निजी क्लिनिक खोलेर प्याथोलोजीबाट, औषधि आदिबाट मोटो कमिसन (५० देखि ८० प्रतिशत) खाएर विरामीको डाढ भाँच्छन्, उनीहरू पनि दलाल नै हुन्। हो, क्लिनिक खोलेर बसेका थुप्रै चिकित्सकले यसरी नै दलाली गरिरहेछन्। कतिपय चिकित्सकले त साधारण रुघाखोकी लागेको बिरामीलाई समेत ईसीजी, सोनोग्राफी तथा इन्डोस्कोपी गराएर तथा बाह्रथरीका रगत टेष्ट गर्न लगाएर तथा पर्चीभरि औषधि लेखेर ठुलो कमिसन कुम्लाइरहेका छन्। वास्तवमा धेरै क्लिनिकमा नांगो लुट छ। तर सत्तामा जुन सरकार आए पनि यो नांगो लुटलाई खुलेआम छुट छ। त्यो किनभने हरेक सरकारले नै सत्ता र कमिसनको दलाली गरिरहेछन्। वास्तवमा नेपालमा बसपार्कको फुटपाथदेखि सिंहदरबारको सत्तासम्म दलाल र दलाली छ। नेपालमा जुन सरकार आए पनि राजनीतिको ठाउँमा दलाली गरेका कारण नै दलाल र दलाली यसरी मौलाएको हो। शिक्षा तथा स्वास्थ्य क्षेत्रमा समेत यसरी दलाल र दलाली प्रष्टाउनु लुटतन्त्रको दृष्टान्त हो। यो भन्दाबढी शर्मनाक कुरा के हुनसक्छ ? स्वास्थ्य र शिक्षा क्षेत्रमा मौलाएको यस्तो लुटतन्त्रले गर्दा नै कलिला बालबालिकाले आफ्नो तौलभन्दा बढी वजनको किताबको भारी बोक्न बाध्य छन्। बिरामीले घरखेत गरेर औषधोपचार गराउनु परेको छ। दुर्गम ठाउँका मानिसले सिटामोल समेत खाना नपाएर मर्नु परेको छ। हिजोआज यहाँ जुनसुकै काम गर्न घुस दिनु परेको छ। नागरिकता निकाल्दा पनि घुस। पासपोर्ट बनाउन पनि घुस। कर तिर्दा पनि घुस। जग्गा नपाउँदा पनि घुस। जग्गा दर्ता गर्दा पनि घुस। घरको नक्शा पास गर्दा पनि घुस। बिजुलीको मिटर राख्दा पनि घुस। पानीको धारामा पनि घुस। पढ्न पनि घुस। जागिर खान पनि घुस। ड्राइभिङ लाइसेन्स बनाउँदा पनि घुस। हस्पिटलमा भर्ना हँुदा पनि घुस। कुटिर धन्दा गर्न पनि घुस। विदेश जान खोज्दा पनि घुस। घुस दिएर पनि काम बने त हुन्थ्यो ? तर अहिले त घुस दिएर पनि काम बन्दैन। त्यसैले हिजोआज यहाँ इमानदारिताको परिभाषा नै अर्कै भएको छ। यहाँ इमानदार मानिस त्यो हो, जसले घुस खान्छ र काम गरिदिन्छ। एउटा बेइमान व्यक्तिले त मोटो घुस टन्न खाएर पनि कहाँ काम गरिदिन्छ र ? समष्टिमा भन्नुपर्दा गणतन्त्रको नाममा संस्थागत हँुदै गएको लुटतन्त्रमा अहिले दलाललाई हिराकटाइ छ। सुशासनको डिंग हाँक्ने नेताहरूले गुन्डाहरू पाल्छन्। कुर्सीका लागि कमिसनखोर पोस्दा गुन्डा र दलालहरू यत्ति बलिया भएका छन् कि चोर, कामचोर र कमिसनखोरहरू बिना न पार्टी चल्छ, न त देश। पानीमात्र होइन कि अब त सास पनि किन्नुपर्ने स्थिति आइसकेको छ। त्यसैले देशलाई बचाएर विकासपथ अगाडि बढाउने हो भने नेपालमा मौलाएका चोर, कामचोर र कमिसनखोरहरू र राजनीतिका नाउँमा दलाली गर्दै आएका पार्टी तथा नेताविरुद्ध एकजुट भएर उठ्नु आवश्यक छ। यो देशको बागडोर अक्षम दलाल नेताहरूको हातबाट सक्षम, पारदर्शी, भिजनरी तथा इमानदार नेताको हातमा आएको खण्डमा यो देश सुन्दर, शान्त र समृद्धिशाली हुन धेरै समय लाग्दैन। तर नेपाल र नेपालीको बिडम्बना के भने ८४ को निर्वाचनले पनि नेपाल र नेपालीमा आशा र उत्साह जगाउने सक्षम नेता दिने देखिएको छैन। विभिन्न कारणले जनतामा झनै आक्रोश र निराशा बढेको छ। बढ्दै जाँदा जुनसुकै बेलामा पनि बिस्फोट हुन सक्छ। त्यसैले हाम्रै पालामा समृद्धि सपना सजाएका इमान्दार युवा जुर्मुराएर आआफ्ना दलमा हस्तक्षेप गर्नुपर्यो। र, देशलाई समृद्धिको बाटोमा अगाडि बढाउनु पर्यो।"
नेपाल प्रहरी र प्रदेश प्रहरी विधेयक संसदको यहि अधिवेशनमा ल्याउँछौं : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले नेपाल प्रहरी र प्रदेश प्रहरी ऐनलाई संशोधन गर्ने विधेयक तत्काल ल्याइने बताएका छन्। प्रतिनिधिसभाका सांसदहरूले सोधेको प्रश्नहरूको आज जवाफ दिँदै प्रधानमन्त्री प्रचण्डले सङ्घीयता कार्यान्वयन गर्न आवश्यक ऐन निर्माण कार्यलाई सरकारले उच्च प्राथमिकतामा राखेको बताएका हुन्। उनले राष्ट्रियसभाको विधायन समिति र सङ्घीयता कार्यान्वयन अध्ययन तथा अनुगमन संसदीय विशेष समितिले दिएको सुझाव कार्यान्वयन गर्ने विषय सरकारको उच्च प्राथमिकतामा रहेको बताए। निजामती कर्मचारीसँग सम्बन्धित ऐनलगायत कतिपय ऐनहरू मस्यौदा तयार भई सम्मानित सदनमा प्रवेश भइसकेका छन् र कतिपय मस्यौदाको चरणमा रहेका छन्,प्रधानमन्त्री प्रचण्डले भने,नेपाल प्रहरीको सञ्चालन र व्यवस्थापनलाई समयानुकूल बनाउन र प्रहरी समायोजनलाई व्यवस्थित गर्न नेपाल प्रहरी ऐन, २०१२ लाई प्रतिस्थापन गर्ने विधेयक, प्रहरी समायोजन ऐन, २०७६ लाई संशोधन गर्ने विधेयक र नेपाल प्रहरी र प्रदेश प्रहरी (कार्यसञ्चालन, सुपरीवेक्षण र समन्वय) ऐन, २०७६ लाई संशोधन गर्ने विधेयक संसदको यसै अधिवेशनमा पेश गर्नेगरी तयार गरिएको छ। प्रधानमन्त्री प्रचण्डले सदनबाट कानुन पारित भएलगत्तै प्रहरी समायोजनको काम तुरुन्त अघि बढाइने गरी समायोजनको तयारी कार्य भैरहेको स्पष्ट पारे। प्रचण्डले नेतृत्वको सरकार गठन भएदेखि नै सरकारले भ्रष्टाचार विरुद्ध शून्य सहनशीलताको नीति लिएको स्पष्ट पारे। प्रचण्डले मीटरब्याज, भुटानी शरणार्थी, सुन तस्करी, सरकारी जग्गा हिनामिनालगायत जुनसुकै विषय वा क्षेत्रका आपराधिक क्रियाकलापको निष्पक्ष र तथ्यपरक अनुसन्धान तथा छानविन गरी यस्ता कार्यमा संलग्न व्यक्ति वा समूहलाई कानूनी कारबाहीको दायरमा ल्याउन सरकार दृढ रहेको बताए। नेपालका महत्त्वपूर्ण स्थान तथा गन्तव्यलाई पर्यटकीयस्थल तोक्ने नीति अनुरूप दोलखा जिल्लामा रहेका पर्यटकीय गन्तव्यहरूको पहिचान गरी सङ्घ, प्रदेश र स्थानीय तहको समन्वयमा दोलखाको पर्यटन प्रवर्द्धधनका लागि आवश्यक कार्य भइरहेको प्रधानमन्त्री प्रचण्डले जानकारी दिए।"
अध्यागमन विभागको महानिर्देशकमा निरौला,"काठमाडौं : सरकारले अध्यागमन विभागका महानिर्देशकको जिम्मेवारी कोषहरी निरौलालाई दिएको छ। गृह मन्त्रालयले मंगलबार गृहका सहसचिव रहेका निरौलालाई अध्यागमन विभागमा महानिर्देशक पदमा सरुवा गरेको हो। मेलम्ची खानेपानी परियोजनामा भ्रष्टाचार गरेको अभियोगमा अख्तियार दुरुपयोग अनुसन्धान आयोगले अध्यागमन विभागका तत्कालीन महानिर्देशक रुद्रसिंह तामाङविरुद्ध मुद्दा दर्ता गरेपछि निरौलालाई महानिर्देशक बनाइएको हो। अख्तियारले मेलम्ची खानेपानी विकास समितिका तत्कालीन बोर्ड सदस्य रहेको बेला तामाङले भ्रष्टाचार गरेको भन्दै विशेष अदालतमा आरोपपत्र दायर गरेको हो। अध्यागमन विभाग महानिर्देशकविहीन हुँदा विभिन्न सेवाहरु प्रभावित भएका थिए। मंगलबार नै गृह मन्त्रालयले विभिन्न जिल्लामा प्रमुख जिल्ला अधिकारी र अन्य कर्मचारी सरुवा गरेको छ। कहाँ, को सरुवा ?"
'अनलाइन क्यासिनो गेम' खेलाउने चारजना पक्राउ,"काठमाडौं : प्रहरीले क्यास एप अप्लिकेसनमार्फत अनलाइन क्यासिनो गेम खेलाउने चारजना पक्राउ परेका छन्। पक्राउ पर्नेमा काभ्रेपलान्चोककी २६ वर्षीया सरिता लामा,सिन्धुपाल्चोककी २५ वर्षीया सारंगा गुरूङ,खोटाङकी २३ वर्षीया पूर्णिमा राई र नुवाकोटका २८ वर्षीय तेम्बा लामा रहेको उपत्यका अपराध अनुसन्धान कार्यालयका प्रवक्ता प्रहरी उपरीक्षक रविन्द्र रेग्मीले जानकारी दिए। प्रहरीका अनुसार क्यास एपलगायतका एप्लिकेसन मार्फत् विभिन्न खेलहरूमा अनलाइनमार्फत् बाजी राख्दा जितिन्छ भन्ने विश्वास दिलाइ हारजित हुने र आफूले लाभ लिने उद्देश्य राखी रकमको बाजी राख्न लगाई सट्टाबाजी गराई खेल खेलाउने गरेको भन्ने गोप्य सूचनाको आधारमा प्रहरीले उनीहरूलाई पक्राउ गरेको हो। उनीहरूको साथबाट अनलाइन गेम खेलाउन प्रयोग भएका ल्यापटप तथा मोबाइल बरामद भएका छन्। उनीहरूलाई आवश्यक कारवाहीका लागि जिल्ला प्रहरी परिसर टेकु पठाइएको प्रहरीले जनाएको छ।"
कांग्रेसको बटमलाइन : गृहमन्त्री रवि लामिछानेको राजीनामा,"काठमाडौं : प्रमुख प्रतिपक्षी नेपाली कांग्रेसले उपप्रधान तथा गृहमन्त्री रवि लामिछानेको राजीनामा माग गरेको छ। मंगलबार प्रतिनिधिसभा बैठक सुरू हुनेवित्तिकै कांग्रेस सांसदहरूले आआफ्नो सिटबाट उठेर विरोध जनाएपछि सभामुख देवराज घिमिरेले सांसद दिपक गिरीलाई बोल्न समय दिएका थिए। सांसद दिपक गिरीले सहकारी ठगीमा मुछिएका उपप्रधान एवं गृहमन्त्री लामिछानेको राजीनामा माग गरे। उनले सहकारी पीडितहरूले लामिछानेमाथि सप्रमाणसहित लिखित उजुरी दिएकोमा अनुसन्धान नगरी उल्टै उनलाई गृहमन्त्री बनाएको भन्दै प्रधानमन्त्रीमाथि खनिए। गिरीले अहिलेको अवस्थामा एउटै विकल्प लामिछानेको राजीनामा भएको जिकिर गरे। उनले भने,'पीडितहरूले सप्रमाणसहित लिखित उजुरी दिएपछि नेपाल प्रहरीले अनुसन्धान अघि बढाएको थियो। सीआईबीले पनि प्राविधिक सहयोग गरेको थियो। बीचमा सत्ता समीकरण बनेपछि सहकारी ठगी प्रकरणम मुछिएका रविछानेछाने गृहमन्त्री बने। उनीमाथि छानविन आवश्यक छ। त्यसैले लामिछानेले नैतिकताका हिसाबले राजीनामा दिनुपर्छ।' उनले स्वार्थ बाझिने गरि लामिछानेलाई किन गृहमन्त्री बनाउनुपर्यो भनेर प्रश्न समेत गरे। नेता गिरीले संसदमा आफूले उठाएका विषयमा सरकार गम्भीर नबनेको आरोप लगाए। पोखराको सूर्यदशन सहकारी ठगी प्रकरणमा बचत कर्ताले रवि लामिछाने र माओवादी केन्द्रका विद्यार्थी नेता दिपेश पुनसहित १८ जनाविरुद्ध उजुरी दिएको बताए। उनले प्रतिपक्षका मागहरूलाई वेवास्ता गर्दै मुलुकलाई अराजकतातिर लैजान खोजिएको भान भइरहेको उल्लेख छ।"
बिर्तामोडमा मोटरसाइकल चोर्दाचोर्दै एक जना पक्राउ,झापा : झापाको बिर्तामोडमा मोटरसाइकल चोर्दाचोर्दै एक जना पक्राउ परेका छन् । बिर्तामोड नगरपालिका४ स्थित मुनाल टोलमा मोटरसाइकल चोर्दाचोर्दै बिर्तामोड५ का २७ वर्षीय दिपु भन्ने शिवु धिमाल पक्राउ परेका जिल्ला प्रहरी कार्यालय झापाले जनाएको छ। सोमबार दिउँसो ३ बजे स्थानीय २५ वर्षीय सन्जोग ईङनामले प्रयोग गर्दै आइरहेको १५० सिसीको कालो निलो रङ्ग भएको मे ८ प १७७० नम्बरको पल्सर मोटरसाइकल घर अगाडि पार्किङ गरी राखेको अवस्थामा धिमालले मास्टर चाबी प्रयोग गरी चोरी गर्न खोजेका थिए । धिमालले मोटरसाइकल चोर्न लाग्दा स्थानीयले देखेर तत्काल पक्राउ गरी इलाका प्रहरी कार्यालय अनारमनिलाई जिम्मा लगाएका छन्। पक्राउ परेका धिमाललाई आवश्यक कारबाहीका लागि प्रहरी कार्यालय अनारमनिमा राखेर अनुसन्धान गरिरहेको प्रहरीले जनाएको छ। पछिल्लो समयमा झापाका विभिन्न स्थानबाट बजाज कम्पनीको पल्सर मोटरसाइकलहरू चोरी हुन थालेको छ। मोटरसाइकल चोरीका घटना बढेसँगै झापा प्रहरी अन्य घटना छाडेर चोरी गर्ने गहिरोको खोजीमा लागि परेको जनाइएको छ।
शीत भण्डार सञ्चालनमा अल्झन,"दैलेख : कर्णालीका कृषि उपजलाई सही तरिकाले भण्डारण गर्ने र बजारीकरणमा सहयोग पुर्याउने महत्त्वाकांक्षी सपनाका साथ निर्माण गरिएका शीत भण्डारहरू उपयोगमा आउन सकेको छैन। यहाँ उत्पादित कृषिजन्य सामग्री भण्डारणका लागि भन्दै कर्णाली प्रदेश सरकारले भण्डार निर्माणको योजना अघि बढाएको थियो। पर्याप्त अध्ययनबिना शीत भण्डारमा सरकारले गरेको लगानी अहिले अनुत्पादक बन्न पुगेको छ। प्रदेश सरकारको लगानीमा बनेका अधिकांश शीत भण्डार उपयोगविहीन छन् । उपयोगमा आएका मेसिन औजारलगायतका सामग्री बिग्रन थालिसकेका छन्। पर्याप्त अध्ययन र दीर्घकालीन योजनाबिनै निर्माण थालिएका कतिपय भण्डार मापदण्डअनुसारका छैनन्। प्रदेश सरकारको अनुदानमा कर्णालीका १० वटै जिल्लामा समूह तथा सहकारीमार्फत शीत भण्डार बनेका थिए। बनेका अधिकांश भण्डारको अवस्था अस्तव्यस्त छ। शीत भण्डार उपयोगविहीन भएर उपकरण बिग्रिन थालेपछि सरकारको लगानी अनुत्पादन बन्न पुगेको हो। प्रदेश सरकारले रुकुमपश्चिममा तीन, सुर्खेतमा एक निर्माणाधीनसहित तीन, दैलेखमा एक र जुम्लामा एक गरी आठ वटा शीत भण्डार निर्माण गरेको छ। निर्माण भइसकेका र निर्माणाधीन अवस्थामा रहेका शीत भण्डार निर्माणमा प्रदेश सरकारको ७० प्रतिशत अनुदान र सहकारीको ३० प्रतिशत लगानी छ। सरकारले शीत भण्डार सञ्चालन एवं व्यवस्थापनका लागि कार्यविधि नबनाइ सोझैं सहकारीलाई जिम्मा दिँदा थप समस्या भएको हो। कर्णाली प्रदेश सरकारको भूमि व्यवस्था कृषि तथा सहकारी मन्त्रालयका प्रवक्ता धनबहादुर कठायतले प्रदेशभर निर्माण भएका शीत भण्डारको विद्यमान अवस्था अध्ययन नगरिए पनि विद्युत् समस्याका कारण सञ्चालनमा कठिनाइ भएको बताए। निर्माण भइसकेका शीत भण्डार राम्रोसँग सञ्चालन नभएको पाइएपछि थप शीत भण्डार बनाउने कार्यक्रम रोकेका छौं, उनले भने, बनेका शीत भण्डार के कसरी प्रभावकारी रूपमा सञ्चालनमा ल्याउन सकिन्छ ? कसको भूमिका के रहन्छ ? छलफल हुँदैछ, अब पुराना शीत भण्डार प्रयोगमा नआएसम्म नयाँ निर्माणको काम रोकिनेछ। प्रवक्ता कठायतका अनुसार सुर्खेतस्थित लाटीकोइलीमा निर्माणाधीन शीत भण्डारको काम पूरा गर्न थप बजेट व्यवस्थापनबाहेक अन्य नयाँ कार्यक्रम छैनन्। सुर्खेतकै भेरीगंगा नगरपालिका१० छिन्चुमा र गुर्भाकोट नगरपालिकामा बनेका शीत भण्डार विद्युत्कै कारण हाल प्रयोगविहीन छन्। वीरेन्द्रनगर११ सुर्खेतको औद्योगिक क्षेत्रभित्र सुर्खेतका व्यापारीद्वारा निर्माण गर्ने भनिएको शीत भण्डार जग निर्माणपछि अलपत्र छ। अख्तियार दुरुपयोग अनुसन्धान आयोगले छानबिन १६ जनाविरुद्ध भ्रष्टाचार कसुरमा विशेष अदालत काठमाडौंमा मुद्दा दायर गरिसकेको छ। कतै अलपत्र, कतै उपयोगविहीन कर्णाली प्रदेश सरकारले निर्माण थालेका शीत भण्डारहरूमध्ये केही अलपत्र छन् भने केही उपयोगविहीन छन्। दैलेखको गुराँस गाउँपालिकाको गुराँसेबजारस्थित निर्माण थालिएको शीत भण्डार अलपत्र अवस्थामा छ। प्रदेश सरकारको ७० प्रतिशत र लालीगुराँस बहुमुखी सहकारी संस्थाको ३० प्रतिशत लगानीमा निर्माण थालिएको शीत भण्डार अहिले अलपत्र अवस्थामा छ। सहकारीका पूर्वअध्यक्ष कृष्णप्रसाद पाण्डेका अनुसार सहकारीको झन्डै ४० लाख र प्रदेश सरकारको झन्डै ६० लाख खर्च भइसकेको छ, तर भवन निर्माणको कामले नै पूर्णता पाउन सकेको छैन। पिलर ठड्याएर ढलान गर्ने काम पूरा भएको पाण्डेले बताए। शीत भण्डारको कामलाई पूर्णता दिन सहकारीले थप लगानी गर्न नसकेपछि अलपत्र बनेको छ, गाउँपालिकाले लगानी गर्ने बताए पनि हालसम्म कुनै प्रक्रिया अघि बढेको छैन, उनले भने। शीत भण्डार निर्माणले पूर्णता नपाउँदा यहाँ उत्पादित कृषि उपज भण्डारण र बजारीकरणमा समस्या परिरहेको उनले बताए। शीत भण्डार नहुँदा यहीँ भण्डारण गर्न सकिएको छैन, पाण्डेले भने। सुर्खेतको वीरेन्द्रनगरस्थित बुलबुले कृषि हाटबजारमा स्थापना भएको शीत भण्डारका उपकरण बिग्रिन थालेको छ। निर्माण भएको पाँच वर्ष बितिसक्दासमेत सञ्चालनमा आउन सकेको छैन। उक्त शीत भण्डारका लागि निर्माण भएका भौतिक संरचना जीर्ण बन्दै गएका छन्। मेसिन तथा उपकरणहरू नचल्ने अवस्थामा पुगेको छ। निर्माण सम्पन्नपछि सञ्चालनमा ल्याउने प्रयास गरिए पनि जिल्ला सहकारी संघ सुर्खेतको कमजोरीले अलपत्रजस्तै बनेको छ। सहकारी संघले परीक्षणका लागि स्याउ, कागती, आलुलगायतका तरकारी, फलफूल तथा मसलाजन्य वस्तु भण्डारण गरेको थियो। तर पहिलोपटक अक्सिजन फाल्ने मेसिनबिनै भण्डारण गरिएका वस्तु कुहिएपछि व्यापारीहरूले घाटा बेहोरेका थिए। हाल विद्युत्लगायतका कारण देखाउँदै यो शीत भण्डार पूर्ण रूपमा बन्द छ। आर्थिक वर्ष २०७५०७६ मा कुल १ करोड ७५ लाख रुपैयाँ लागतमा बनेको यो शीतभण्डार दुईसय मेट्रिकटन क्षमताको हो। यो शीत भण्डारमा प्रदेश सरकारको एक करोड, वीरेन्द्रनगर नगरपालिकाको २५ लाख र जिल्ला सहकारी संघ सुर्खेतको ५० लाख रुपैयाँ लगानी छ। भौतिक रूपमा तयार यो शीत भण्डारमा हावाको चाप मिलाउने, च्याम्बरभित्र पानी सप्लाई गर्नेलगायतका मेसिनहरू जडान भएका छैनन्। शीत भण्डार सञ्चालनका लागि मेसिन खरिद तथा मर्मतका लागि अझै १५ लाख बढी रकम आवश्यक पर्ने सहकारी संघले जनाएको छ। आवश्यक ज्ञानबिना नै शीत भण्डार निर्माण गर्दा समस्या उत्पन्न भएको जिल्ला सहकारी संघ सुर्खेतका व्यवस्थापक ढाकाराम न्यौपाने बताउँछन्। विद्युत्को भोल्टेज नपुग्नु र मर्मतका लागि आवश्यक बजेट व्यवस्थापन नहुनुलगायत समस्याले शीत भण्डार सञ्चालन गर्न समस्या परेको हो, उनले भने।"
"गोठमा आगलागी हुँदा चापाकोटमा ३५ बाख्रा, कुखुरा मरे",स्याङ्जा : चापाकोट नगरपालिका ५ सिम स्थित सोमबहादुर आलेको गोठमा आगलागी हुँदा गोठसहित ३५ बाख्रा कुखुरा जलेर मरेका छन्। आज बिहान ५ बजे कुडो पकाउने क्रममा आगो अनियन्त्रित हुँदा विजुली सर्ट भएको र आगलागी भएको बताइएको छ। आगलागीबाट आलेको गोठ जल्नुका साथै गोठमा भएका १५ वटा बाख्रा र २० वटा कुखुरा जलेर मरेको उद्योग वाणिज्य संघ चापाकोटका अध्यक्ष निर्मल रानाले जनाए।
पर्वतको पैंयुँ पालिकामा बाँदर धपाउन कर्मचारी !,"पर्वत : जिल्लाका केही भागमा बाँदर आतङ्क बढेपछि दक्षिण पर्वतको पैंयुँ गाउँपालिकाले बाँदर धपाउन कर्मचारी नियुक्त गर्ने भएको छ। गाउँपालिकाका सातवटै वडामा बाँदरको आतङ्क बढेपछि कर्मचारी नै नियुक्त गरेर बाली जोगाउन प्रयास थालिएको हो। पैंयुँ गाउँपालिकाको सोमबार सम्पन्न १३औँ गाउँसभाले सातवटै वडामा बाँदर हेरालु कर्मचारी नियुक्त गर्ने निर्णय पारित गरेको प्रमुख प्रशासकीय अधिकृत राजीव रिमालले जानकारी दिए। उनका अनुसार अहिलेलाई यति नै सङ्ख्यामा कर्मचारी नियुक्त गर्ने भन्ने निर्णय नभए पनि न्यूनतम पाँचपाँच जनाका दरले कर्मचारी राख्ने तयारी भएको छ। हरेक वडामा पाँच जनाका दरले ३५ कर्मचारी नियुक्त गर्ने, उनीहरूलाई सेवासुविधा केकति निर्धारण गर्ने भन्ने विषयमा कार्यपालिकाको बैठकले निर्णय गर्नेछ। केही वर्षअघिदेखि बाँदर नियन्त्रणका लागि सबै वडाका खेतीयोग्य जमिन र बस्ती वरिपरिका रुख कटान अभियान थालिएको भए पनि नियन्त्रण हुन नसकेपछि कर्मचारी नै नियुक्त गरेर बाँदर धपाइने गाउँपालिकाका अध्यक्ष तोरण मल्ल ठकुरीले जानकारी दिए। बाँदर नियन्त्रण योजना कार्यान्वयन गर्न चालु आर्थिक वर्षमा पालिकाले रु सात लाख विनियोजन गरेको छ। तेह्रौँ गाउँसभाले बाँदर नियन्त्रणसँगै राँगा पाल्ने किसानलाई पनि अनुदान दिने निर्णय गरेको छ। पछिल्लो समय रैथाने जातका लिमे र पाराकोटे भैँसी लोप हुँदै गएपछि राँगा पाल्न प्रेरित गर्ने उद्देश्यले अनुदान दिने निर्णय भएको अध्यक्ष ठकुरीले बताए। यसैगरी सरकारले कक्षा ५ सम्म दिने दिवाखाजा कार्यक्रमलाई पैंयुँ गाउँपालिकाले कक्षा ६ सम्म विस्तार गर्ने निर्णय गरेको छभने पालिकास्तरीय चिस्यान केन्द्र सञ्चालन गरिने भएको छ। कक्षा ८ को पालिकास्तरीय परीक्षालाई एसइई ढाँचामा सञ्चालन गर्ने निर्णय भएको छ। रासस"
शिक्षकको रक्तदानले बच्यो सुत्केरीको ज्यान,"जाजरकोट : रगत अभावमा जीवनमरणको दोसाँधमा जिल्ला अस्पताल जाजरकोटमा छटपटाइरहेकी एक सुत्केरीलाई त्रिभुवन मावि खलंगामा कार्यरत शिक्षक पार्वती थापाले रगत दिएर बचाएकी छन्। कुशे गाउँपालिका१ कि २१ वर्षीया मायादेवी शाहीलाई शिक्षक थापाले रक्तदान गरेर बचाएकी हुन्। डा समीक्षा मल्लका अनुसार सुत्केरी शाहीको शरीरमा ६ प्वाइन्ट मात्र रगत थियो। शरीरमा रगत कम भएर समस्यामा परेकी उनलाई डाक्टरले रगत चढाउनुपर्ने बताएका थिए। जिल्ला अस्पतालमा ब्लड बैंक छैन। ब्लड बैंक नहुँदा बिरामीलाई समस्या पर्दै आएको छ। उनका श्रीमान् पदम सिंहले सबैतिर गुहार मागे पनि रगत दिन कोही तयार भएनन्। जिल्ला अस्पताल र स्वयम्सेवी रक्तदाता समाजको पहलमा भेरी नगरपालिका३ ठाँटी निवासी थापाले रगत दिन तयार भएपछि बिरामीलाई निकै राहत भएको हो। कसैको ज्यान बच्छ भने मैले किन सहयोग नगर्ने भनेर रक्तदान गरेकी हुँ, थापाले भनिन्, मैले पहिलो पटक रक्तदान गरेकी हुँ। कस्तो होला ? के होला ? भनेर डर लागिरहेको थियो। मेरो डरलाई बिरामी बचाउने कुराले जित्यो र मैले एक प्वाइन्ट रगत दिएँ। सहयोग गर्न पाएकोमा खुसी लागेको छ। चिकित्सकको सहयोगमा आइतबार छोरीलाई जन्म दिएकी शाहीको शरीरमा रगतको मात्रा कम भएपछि समस्या देखिएको डामल्लले जानकारी दिइन्। एक प्वाइन्ट रगत दिएपछि अहिले सुत्केरीको अवस्था सुधारोन्मुख रहेको मल्लले बताइन्। जिल्ला अस्पतालमा ब्लड बैंक नहुँदा जटिल खालका बिरामीलाई तत्काल रक्तदाताबाट रगत चढाउने ब्यवस्था गरिएको छ। धेरैजसो जटिल खालका विबामीलाई जिल्ला बाहिर रेफर गर्ने गरिएको छ। स्टोरेज गर्ने ब्लड बैंकको व्यवस्था हुन नसक्दा समस्या भएको स्वास्थ्य सेवा कार्यालय जाजरकोटका प्रमुख डा प्रतीक्षा भारतीले बताइन्। ५० शय्याको जिल्ला अस्पतालमा विभिन्न विशेषज्ञ पदको दरबन्दी भए पनि पदपूर्ति नहुँदा उपचार सेवा प्रभावित हुने गरेको स्थानीयको गुनासो छ।"
"बेचैन महरा, अनुसन्धान अस्पतालमै हुने","काठमाडौं : ६६ वर्षमा प्रवेश गरेका कृष्णबहादुर महरा अस्वस्थ छन्। बोली प्रष्ट छैन। लर्बरिन्छ। स्वास्थ्यका कारण बोल्न पनि समस्या हुन्छ। उच्चरक्तचाप, ब्रोङ्काइटिस, मधुमेह, क्षयरोगलगायतका रोगले गलाएको छ। आठ किसिमका औषधि सेवन गर्ने महरालाई काठमाडौं जिल्ला अदालतले उपचारको व्यवस्था गरी अनुसन्धान अघि बढाउन आदेश दिएपछि अस्पताल भर्ना गरिएको छ। विगतमा नियमित उपचार भइरहने थापाथलीस्थित नर्भिक इन्टरनेसनलको इमर्जेन्सी वार्डमा उनलाई राखिएको छ। महरालाई हिरासतमा राखेर अनुसन्धानका लागि सरकारी वकिलको कार्यालयले ७ दिनको म्याद मागेको थियो। तर, न्यायाधीश दुर्गाप्रसाद खनालले ४ दिन मात्रै दिएका छन्। महराको बेचैनी जिन्दगी सत्तारुढ नेकपा माओवादी केन्द्रका उपाध्यक्ष महरालाई प्रहरीले निगरानीमा राखेको महसुस भइरहेको थियो। सुन तस्करीमा छोरा राहुल पुर्पक्षका लागि थुनामा परेपछि आफू पनि पक्राउ परिने भयले उनी बेचैन थिए। विद्युतीय चुरोट (भेप) मा लुकाएर ल्याएको सुन प्रकरणमा जोडिएपछि राहुल पक्राउ परेका थिए। त्यसपछि भयभित महरालाई प्रहरीले निगरानीमा राखेको थियो। सुन तस्करीमा संलग्न चिनियाँ गिरोहसँग महरा बाबुछोराको पटकपटक टेलिफोन संवाद भएको सरकारी अनुसन्धानबाटै पुष्टि भइसकेको छ। चिनियाँ सुन तस्करसँग महराका बाबुछोराले २ सय ५६ पटक फोन सम्पर्क गरेको अनुसन्धानमा पाइएको थियो। सुन तस्करीसम्बन्धी जाँचबुझ आयोगले मुद्दा चलाउन सिफारिस गरेपछि महरा असुरक्षित महसुस गरिरहेका थिए। जुनसुकै बेला पक्राउ पर्ने सुईको पाएपछि उनी भाग्ने क्रममा कपिलवस्तुबाट पक्राउ परेका हुन्। अस्पतालमै अनुसन्धान सुन तस्करीमा महराको संलग्नताको विषयमा प्रहरीले अनुसन्धान गरिरहेको थियो। चोरी पैठारी तथा संगठित अपराधमा अनुसन्धान गर्दा महराको संलग्नता पाइएको थियो। यसै विषयमा थप अनुसन्धान अघि बढ्ने जनाइएको छ। आरोपित महरा अस्पतालमा भर्ना भए पनि अनुसन्धानको पाटो जारी रहने छ। जिल्ला अदालत काठमाडौंका न्यायाधीश दुर्गाप्रसाद खनालको इजलासले आदेश दिएपछि अस्पताल भर्ना भएका महरामाथिको अनुसन्धान मंगलबार सुरु हुने भएको छ। महराको स्वास्थ्य अवस्थालाई ध्यान दिँदै सरकारी वकिल कार्यालयमा ल्याएर बयान गर्ने प्रहरीको तयारी छ। यदि यो प्रयास सम्भव नभएमा मेडिकल सुपरिभिजनमा अस्पतालमै बयान लिने लगायतका अनुसन्धानका कार्यहरू अघि बढ्ने गरी डाक्टरहरूसँग समन्वय भइरहेको छ। २०७६ साल असोज १२ गते संघीय संसद् सचिवालयकी तत्कालीन कर्मचारी रोशनी शाहीलाई यौन दुव्र्यवहार गरेको अभियोग लागेपछि महरा अस्पताल भर्ना भएका थिए। महानगरीय प्रहरी वृत्त सिंहदरबारको हिरासतमा राखिएका महरालाई अस्पतालसँग समन्वय गरेर हिरासत कक्षमै अक्सिजनसमेत दिइएको थियो। अनुसन्धानप्रति कांग्रेसको संशय प्रमुख प्रतिपक्षी नेपाली कांग्रेसले महरा पक्राउको कार्यलाई धन्यवाद दिए पनि प्रभावकारी अनुसन्धानमा संशय व्यक्त गरेको छ। प्रतिनिधिसभाको सोमबारको बैठकमा बोल्दै कांग्रेसका महामन्त्री गगन थापाले भने, सुन काण्ड हेरौं, प्रहरीले अनुसन्धान गर्दा खेरी शक्तिशाली मान्छेलाई लुकाउँदो रहेछ। भर्खर देखियो। महरालगायत शक्तिशालीको त नामै नपर्दो रहेछ। यसैबीच सुन तस्करी प्रकरणमा पक्राउ परेका पूर्वउपराष्ट्रपति नन्दबहादुर पुनका सल्लाहकार जीवनकुमार गुरुङ १५ लाख धरौटीमा छुटेका छन्। जिल्ला अदालत काठमाडौंका न्यायाधीश माधवप्रसाद अधिकारीको इजलासले गुरुङलाई १५ लाख धरौटीमा छोड्न आदेश दिएको हो। उनी फागुन १४ मा पक्राउ परेका थिए। नन्दबहादुर पुन उपराष्ट्रपति हुँदा गुरुङ वैदेशिक मामिला सल्लाहकार थिए।"
साझा न्यूनतम कार्यक्रम आज दिउँसो सार्वजनिक गरिँदै,"काठमाडौं : सत्तारूढ दलको साझा न्यूनतम कार्यक्रम आज सार्वजनिक गरिने भएको छ। प्रधानमन्त्री पुष्पकमल दाहाल प्रचण्डको सचिवालयका अनुसार आज दिउँसो २ बजे सिंहदरबारस्थित प्रधानमन्त्रीको कार्यालयबाट साझा न्यूनतम कार्यक्रम सार्वजनिक गर्न लागिएको हो । यस अगाडि सत्तारूढ दलले निर्माण गरेको न्यूनतम साझा नीति तथा कार्यक्रमको कार्यदल संयोजक एवं एमाले उपाध्यक्ष विष्णु पौडेलले शनिबार बालुवाटारमा माओवादीका अध्यक्षसमेत रहेका प्रचण्ड, नेकपा (एमाले) का अध्यक्ष केपी शर्मा ओली लगायतका नेतालाई हस्तान्तरण गरेका थिए। उक्त कार्यदलको मस्यौदा शीर्ष नेताबीच छलफल गरेर आज सिंहदरबारबाट प्रधानमन्त्री प्रचण्डले सार्वजनिक गर्ने सचिवालयले जनाएको छ। कार्यदलमा एमाले उपाध्यक्ष पौडेल र उपमहासचिव विष्णु रिमाल, माओवादी केन्द्रबाट उपमहासचिव एवम् अर्थमन्त्री वर्षमान पुन र जनार्दन शर्मा, रास्वपाबाट उपसभापति स्वर्णिम वाग्ले र महामन्त्री डा मुकुल ढकाल तथा जसपाबाट केन्द्रीय कार्यकारिणी सदस्यद्वय मनीष सुमन, राजेन्द्र श्रेष्ठ, एसका उपाध्यक्ष प्रमेश हमाल र महासचिव घनश्याम भुसाल सहभागी थिए। फागुन २१ गते नेपाल कम्युनिष्ट पार्टी (एमाले), नेपाल कम्युनिष्ट पार्टी (माओवादी केन्द्र), राष्ट्रिय स्वतन्त्र पार्टी र जनता समाजवादी पार्टी, नेपालबीच ८ बुँदे सहमति गर्दै नयाँ सत्ता समिकरण बनेको हो। नयाँ सत्ता गठबन्धन निर्माण भएपछि दलहरूले न्यूनतम साझा कार्यक्रम बनाउन कार्यदल गठन गरेका हुन्। गत पुष १० मा एमाले, माओवादी,रास्वपा र जसपा सरकारमा सामेल हुँदा बनेको नीति तथा कार्यक्रम सम्पादन गरेर ल्याइएको छ। नयाँ सत्ता समीकरण परिवर्तन भएसँगै फागुन २१ मा नीति तथा कार्यक्रमका लागि कार्यदल बनाइएको थियो। एस गठबन्धनमा सामेल भएपछि हमाल र भुसाल थपिएका हुन्।"
"भाग्दै थिए महरा, पछ्याउँदै पुग्यो प्रहरी","विमानस्थलको विशिष्ट कक्षमा केही समय बस्दा महराले प्रधानमन्त्री एवं पार्टी अध्यक्ष पुष्पकमल दाहाल (प्रचण्ड) लाई पनि फोन गरेका थिए। भैरहवा विमानस्थलमै काठमाडौं जान थालेका नेकपाका अध्यक्ष एवं पूर्वसहकर्मी नेत्रविक्रम चन्द (विप्लव) सँग महराको जम्काभेट भएको थियो। बुटवल : काठमाडौंबाट हिँडेका नेकपा (माओवादी) केन्द्रका उपाध्यक्ष एवं पूर्वसभामुख कृष्णबहादुर महरा सोमबार बिहानै ८ बजे नवलपरासी आइपुगेका थिए। आफू आइरहेको गाडी बिग्रिएपछि उनले पार्टी केन्द्रीय सदस्य तथा पूर्ववनमन्त्री कपिलवस्तुका वकिल मुसलमानलाई फोन गरेर भने, तपाईंले मलाई सहयोग गर्नुपर्यो। चन्द्रौटासम्म मलाई तपाईंको गाडीमा पुर्याइदिनुस् न। पार्टीको उपाध्यक्षले बिहानै फोन गरेपछि मुसलमानले गाडी लिएर भैरहवा नवलपरासीको बीचमा पुगेर उनलाई रिसिभ गरे। मुसलमान दिनहुँ थेरापीका लागि भैरहवा आउजाउ गर्छन्। महरालाई चन्द्रौटासम्म पुर्याएर फेरि भैरहवा फर्कने उनको तयारी थियो। चन्द्रौटा पुगेपछि महरालाई लिन अर्कै गाडी बोलाउने तयारी गरिएको थियो। महराले गाडी फेरिफेरि यात्रा गरिरहेका थिए। बागमती ०१०२७ च १९९३ नम्बरको रातो कारमा उनीहरू सवार गर्दै थिए। हिँडिरहेकै बेला एक्कासि लुम्बिनी प्रदेशका प्रहरी प्रमुख डीआईजी कुबेर कडायतले मुसलमानलाई फोन गरेर भने, महरा सर हजुरसँगै हुनुहुन्छ ? माओवादी नेता मुसलमानले हजुर हुनुहुन्छ भनेपछि उनकै फोनबाट डीआईजी कडायत र महराबीच कुरा भयो। कडायतले महरालाई हजुर काठमाडौं जानुपर्ने भयो भनेपछि महराको यात्रा कपिलवस्तुको मायादेवी गाउँपालिका१ स्थित पकडीबाट काठमाडौंका लागि युटर्न भयो। बर्दघाटबाटै पिछा गरिरहेको प्रहरीले कपिलवस्तु पुगेर महरालाई पक्राउ गर्यो। रूपन्देही र कपिलवस्तुका प्रहरी प्रमुखसहितको टोलीले प्रहरी चौकी पकडीमा महरालाई नियन्त्रणमा लिएको थियो। नियन्त्रणमा आएपछि कपिलवस्तुका प्रहरी प्रमुख उतैबाट फर्किए। रुपन्देहीका प्रहरी प्रमुखले आफ्नो गाडीमा राखेर भैरहवा विमानस्थल लिएर गए। महरा रोल्पा जाने गरी काठमाडौंबाट निस्किएको भनिए पनि स्रोतका अनुसार अमरगढवा नाका हुँदै भारत जाने योजनामा रहेको बुझिएको छ। महरा निकट नेताहरूले उनी रोल्पामा आफन्तको निधन भएपछि भेटघाटका लागि जाने तयारी रहेको जनाएका छन्। प्रहरीले नियन्त्रणमा लिएपछि महरालाई जिल्ला प्रहरी कार्यालय रुपन्देहीका एसपी रञ्जितसिंह राठौरले जहाजको टिकट काटेर काठमाडौं पठाएको सँगै यात्रा गरेका नेता मुसलमानले बताए। धेरैले मेरो घरमा खाना खाने तयारी थियो पनि भनेका रहेछन्, पूर्वमन्त्री मुसलमानले भने, खाना खाने तयारी केही पनि थिएन। भैरहवा विमानस्थलमा उनले एक गिलास तातो पानी मात्र खाएर काठमाडौं जानुभयो। स्रोतका अनुसार विमानस्थलको विशिष्ट कक्षमा केही समय बस्दा महराले प्रधानमन्त्री एवं पार्टी अध्यक्ष पुष्पकमल दाहाल (प्रचण्ड) लाई पनि फोन गरेका थिए। भैरहवा विमानस्थलमै काठमाडौं जान थालेका नेकपाका अध्यक्ष एवं पूर्वसहकर्मी नेत्रविक्रम चन्द (विप्लव) सँग महराको जम्काभेट भएको थियो। महरालाई प्रहरीको घेरामा राखेर गौतमबुद्ध विमानस्थलबाट यती एयरलाइन्सको वाई टी८९२ नम्बरको जहाजबाट बिहान साढे १० बजे काठमाडौं पठाइएको थियो। सुनको अवैध पैठारी (तस्करी) नियन्त्रणसम्बन्धी जाँचबुझ आयोगले महरासहित १२ जनालाई कारबाहीका लागि सिफारिस गरेको छ। इलेक्ट्रिक भेपमा ९ किलो सुन तस्करी गरेको प्रकरणमै उनका छोरा राहुल महरा पनि कारागारमा छन्।"
बालविवाह नियन्त्रणमा चुकेको सरकार,"समाजको चेतना स्तर बढ्दै गए पनि बालविवाह भने रोकिएको छैन। सरकारी अनेकन प्रयासका बीच पनि बालविवाह घटेको तथ्यांकहरूले देखाउँदैन। यसलाई नियन्त्रण गर्न सरकारी प्रयास भए। तर, पनि अपेक्षित सफलता हासिल हुन सकेको छैन। केन्द्रीय तथ्यांक विभागको तथ्यांकअनुसार तराईमा बढी बालविवाह हुने गरेको छ। तराईका २० जिल्लामा बालविवाहको दर ४२२ प्रतिशत छ भने यो दर पहाडी जिल्लामा ३२६ प्रतिशत र हिमाली जिल्लामा ३३१ प्रतिशत छ। तराईमा पनि महोत्तरी, सर्लाही, धनुषा, रौतहट आदि जिल्लामा बालविवाहको दर निकै उच्च पाइन्छ। देशका सबै भूभागमा जकडिएको बालविवाहको मुख्य कारण अशिक्षा, जनचेतनाको कमी, दाइजोप्रथा, कम विकास आदि छन्। तर, पछिल्लो समय सूचना प्रविधिको विकासका कारण बालविवाहको स्वरूपमा भने केही बदलिएको छ। पहिला अभिभावकले जबर्जस्ती बालविवाह गरिदिने प्रचलन थियो। तर, अहिले अभिभावकले नचाहँदा पनि भागेर बालविवाह गर्ने प्रचलन बढेको छ। यसको मुख्य कारण देखासिखी र सूचना प्रविधिको विकास र त्यसको दुरुपयोग हो। तर, कानुनी रूपमा यसबिरुद्ध उपचार खोजिने क्रम भने न्यून छ। नेपाल प्रहरीका अनुसार पछिल्लो पाँच वर्षमा बालविवाहसम्बन्धी केवल ३ सय ३८ वटा मात्र मुद्दा परेका छन्। बालविवाहको समस्या निकै लामो समयदेखि विद्यमान छ तर यसलाई रोक्न सरकारी प्रयास पर्याप्त छैनन्। बालविवाह मानवअधिकारको गम्भीर भएकाले नेपाल सरकारले यसको रोकथामका लागि बहुआयामिक रणनीति अवलम्बन गर्नुपर्छ। शिक्षा, चेतनामूलक कार्यक्रम र कानुनी कार्यान्वयनमा जोड दिनुपर्छ। सरकारसँगै परिवार र समाजको पनि बालविवाह रोकथाममा उत्तिकै भूमिका हुने गर्छ। बालबिवाहका कारण सम्बन्ध बिच्छेदका घटना पनि बढेको छ। परिवार मात्र बिग्रेको छैन, यसले स्वास्थ्यका साथै आर्थिक र सामाजिक रूपमा असर परेको छ। बालविवाहले प्रजनन स्वास्थ्य समस्या, लैंगिक हिंसा, घरेलु हिंसा, शिक्षाबाट बञ्चित, आर्थिक परनिर्भरता बढाएको छ। त्यसैले सरकारले नीति निर्माण मात्र हैन, त्यसको व्यावहारिक कार्यान्वयनमा तीनै तहको सरकार गम्भीरताका साथ लाग्न जरुरी छ। साथै परिवार र समाजले पनि बालबिवाह विरुद्धको अभियानलाई प्रभावकारी कार्यान्वयनमा साथ दिएर देशलाई बालविवाह मुक्त बनाउन सहयोग गर्नुपर्छ।"
माओवादी केन्द्रको बैठकमा उपाध्यक्ष महरा पक्राउबारे छलफल,"काठमाडौं : नेकपा माओवादी केन्द्रको पदाधिकारी बैठकमा उपाध्यक्ष कृष्णबहादुर महरा पक्राउको विषयमा छलफल भएको छ। आज बिहान बालुवाटारमा बसेको बैठकमा महराको विषयमा व्यापक छलफल भएको उपाध्यक्ष एवम् प्रवक्ता अग्नी सापकोटाले जानकारी दिए। प्रहरीले महराले पक्राउ गरेपछि जिम्मेवारी मुक्त गर्नु हुन्छ हुँदैन भन्ने पत्रकारको प्रश्नमा उनले स्पष्ट जवाफ दिएनन्। सापकोटाले भने,हरेक पाटा पक्षमा हामीले गम्भीरतापूर्वक छलफल गर्यौं। विभिन्न कोणबाट छलफल जारी छ, छिट्टै निष्कर्षमा जान्छौं, निष्कर्षमा पुगेपछि हामी जानकारी गराउने छौं। सत्तारुढ नेकपा माओवादी केन्द्रका उपाध्यक्ष महरालाई प्रहरीले निगरानीमा राखेको महसुस भइरहेको थियो। सुन तस्करीमा छोरा राहुल पुर्पक्षका लागि थुनामा परेपछि आफू पनि पक्राउ परिने भयले उनी बेचैन थिए। विद्युतीय चुरोट (भेप) मा लुकाएर ल्याएको सुन प्रकरणमा जोडिएपछि राहुल पक्राउ परेका थिए। त्यसपछि भयभित महरालाई प्रहरीले निगरानीमा राखेको थियो। सुन तस्करीमा संलग्न चिनियाँ गिरोहसँग महरा बाबुछोराको पटकपटक टेलिफोन संवाद भएको सरकारी अनुसन्धानबाटै पुष्टि भइसकेको छ। चिनियाँ सुन तस्करसँग महराका बाबुछोराले २ सय ५६ पटक फोन सम्पर्क गरेको अनुसन्धानमा पाइएको थियो। सुन तस्करीसम्बन्धी जाँचबुझ आयोगले मुद्दा चलाउन सिफारिस गरेपछि महरा असुरक्षित महसुस गरिरहेका थिए। जुनसुकै बेला पक्राउ पर्ने सुईको पाएपछि उनी भाग्ने क्रममा कपिलवस्तुबाट पक्राउ परेका हुन्। सुन तस्करीमा महराको संलग्नताको विषयमा प्रहरीले अनुसन्धान गरिरहेको थियो। चोरी पैठारी तथा संगठित अपराधमा अनुसन्धान गर्दा महराको संलग्नता पाइएको थियो। यसै विषयमा थप अनुसन्धान अघि बढ्ने जनाइएको छ। आरोपित महरा अस्पतालमा भर्ना भए पनि अनुसन्धानको पाटो जारी रहने छ। यो पनि पढ्नुहोस सुन तस्करी प्रकरणमा माओवादी केन्द्रका उपाध्यक्ष कृष्णबहादुर महरा पक्राउ महरा पक्राउ परेपछि कांग्रेसले भन्यो  आयोगले किटान गरेका कसैलाई पनि छोड्नु हुँदैन माओवादी केन्द्रका उपाध्यक्ष महरालाई सीआईबीको कार्यालय लगियो महरालाई पुर्याइयो सरकारी वकिलको कार्यालय महरालाई ४ दिन हिरासतमा राख्न अनुमति महरा अस्पताल भर्ना भाग्दै थिए महरा, पछ्याउँदै पुग्यो प्रहरी बेचैन महरा, अनुसन्धान अस्पतालमै हुने"
ओलीको अनौठो लचकता,"केपी शर्मा ओलीलाई सत्यसँग नलड्ने, शक्तिसँग नझुक्ने नेताका रूपमा नेकपा एमालेले नै प्रख्यात बनाएको छ। आफ्ना कुरामा टसमस नहुने नेताको परिचय बनाएका उनको पहिचानै खरो व्यक्तित्व र, रणनीतिक राजनीतिज्ञ हो। तर, अचेल ओलीको यो पहिचान बदलिएको छ। उनले आफूलाई समयानुकूल लचिलो बनाएका छन्। काठमाडौं : केपी शर्मा ओली : नामै काफी छ। उनको एउटा कथन अचेल पार्टीले प्रख्यात बनाएको छ, सत्यसँग नलड्ने, शक्तिसँग नझुक्ने। आफ्ना कुरामा टसमस नहुने नेताका रूपमा चिनिन्छन्, उनी। उनको ब्रान्डै अडानबाट पछि नहट्ने हो। उनको पहिचानै खरो व्यक्तित्व हो। र, रणनीतिकार राजनीतिज्ञका रूपमा परिचित छन्, उनी। तर, अचेल एमाले अध्यक्ष ओलीलाई लिएर सर्वसाधारण प्रश्न गर्छन्, के उनी बदलिएका हुन् ? के उनले समयानुकूल आफूलाई लचिलो बनाएका हुन् ? संसद् विघटनसँगै ओलीविरुद्ध कडा मोर्चाबन्दी गर्न नयाँ गठबन्धन बन्यो। संसद्बाट परमादेश पाई कांग्रेस सभापति शेरबहादुर देउवाको नेतृत्वमा नयाँ सरकार बन्यो। नेकपा फुट्यो। एमालेकै महासचिव भइसकेका माधवकुमार नेपालले नयाँ दल खोले एकीकृत समाजवादी। पुष्पकमल दाहाल नेतृत्वको माओवादी पुरानै ठाउँमा पुग्यो। त्यो गठबन्धन चुनावसम्म कायम रह्यो। चुनावमा चेपुवामा परेका ओलीले एमालेलाई समानुपातिकमा सबैभन्दा ठूलो दल बनाए। प्रत्यक्षमा दोस्रो ठाउँमा उभ्याउन सफल भए। लगत्तै गठबन्धनबाट दाहाललाई खोसेर प्रधानमन्त्री बनाए। तर, उनको रणनीति केही महिना पनि टिकेन। दाहाल पुरानै गठबन्धनमा गए। त्यसपछि राजनीतिक शक्ति केन्द्रबाट बाहियाइएका ओलीले पछिल्लो चोटी देशविदेशलाई चकित बनाए दाहाललाई आफूतिर फर्काएर। रातारात गठबन्धन बदलियो। त्यसभन्दा आश्चर्य त त्यससँगै ओली पूरापूर फेरिएर निस्किए। लगत्तै माधवकुमार नेपाललाई भेट्न गए। त्यति मात्र होइन, आफू लचिलो बनेर उनलाई सरकारमा आउने ढोका उघारिदिए। अप्रत्यासित गठबन्धन बन्यो, कसैले नसोचेको। नेकपा छँदा प्रचण्ड निकट बनेपछि माधवकुमार नेपालसँग टाढिदै गएका ओली संसद विघटनदेखि त पानी बराबारको अवस्थामा पुगेका थिए। झुक्ने भन्ने ओलीको स्वभावविपरीत कामका रूपमा चिनिने गरेको थियो। तर, उनको व्यवहार, स्वभावमा पनि परिवर्तन आएको छ। व्यङ्ग्य गर्न माहिर ७३ वर्षीय ओलीले ठेट शब्दले थला पर्ने गरी दिने गरेका थिए। माओवादी र एकीकृत समाजवादीका नेतालाई सार्वजनिक ठाउँमा उनी यस्तै व्यंग वाण प्रहार गरिरहेकै हुन्थे। तर, कसैले मेलो पाएन भित्रभित्रै नयाँ गठबन्धन बनिरहेको छ भनेर। त्यसभन्दा कसैले मेलो नपाएको अर्को विशेषता देखियो ओलीको उलटफेर। पछिल्ला समय उनका निर्णयदेखि भाषणसम्म साह्रै नरम छन्। उनको लचकता र उदारताको राजनीतिक र गैरराजनीतिक दुवै क्षेत्रमा चर्चा हुन थालेको छ। के साँच्चीकै ओली लचक भएका हुन् वा उनको यो रणनीति हो ? भन्ने प्रश्न पनि टड्कारो रूपमा देखिएको छ। हामीले ओलीको विगत र अहिलेको व्यवहारबारे यहाँ विश्लेषण गर्ने कोसिस गरेका छौं। पहिले १ : दलका लागि सुहाउँदो हिस्सा लिन अडान राख्ने कुनै बेला नेकपा एमालेलाई अडान नभएको पार्टीको रूपमा चित्रण गर्ने गरिएको थियो। कुनै लिंग नछुट्टिएको भनेर पनि एमालेलाई आलोचना गरिन्थ्यो। तर, जब ओली पार्टी र सरकारको नेतृत्वको आए तब एमालेको त्यो विशेषणै परिवर्तन भयो। अडानमा दृढ नेताका रूपमा ओली स्थापित भए। एमालेलाई अडान भएको पार्टी भन्न थालियो। २०७२ सालमा संविधान जारी गर्दा, नाकाबन्दीको समय, लिम्पियाधुरासहितको नक्सा जारी गर्दाको अवस्था लगायतका ओलीका अडान राष्ट्रिय र अन्तर्राष्ट्रिय रूपमै प्रशंसशायोग्य भएका थिए। ओली पार्टीको लागि सुहाउँदा हिस्सा लिन अडान राख्ने गर्थे। भागबन्डामा आफू माथि परेर मात्रै अरूलाई दिने उनको स्वभाव थियो। २०७२ मा होस् वा २०७४ मा होस् प्रधानमन्त्री भएको बेला होस् वा अन्य बेला उनी आफ्नो अडानमा टसमस हुँदैन थिए। २०७२ मा प्रधानमन्त्री, राष्ट्रपति नै एमालेको भाग पार्न सफल भए। २०७४ मा पनि प्रधानमन्त्री, राष्ट्रपतिदेखि महत्वपूर्ण मानिएका मन्त्रालय पनि आफूले नै राखेका थिए। सभामुख (कृष्णबहादुर महरा र अग्नि सापकोटा) माओवादीलाई दिए पनि उनीहरूसँग कहिल्यै सम्बन्ध सुमधुर भएन। नेकपा छँदा प्रचण्ड निकट बनेपछि माधवकुमार नेपालसँग टाढिदै गएका ओली संसद विघटनदेखि त पानी बराबारको अवस्थामा पुगेका थिए। झुक्ने भन्ने ओलीको स्वभावविपरीत कामका रूपमा चिनिने गरेको थियो। तर, उनको व्यवहार, स्वभावमा पनि परिवर्तन आएको छ। २०७९ पुस १० को एमाले माओवादीसहितको गठबन्धन सरकारमा पनि ओलीले अर्थ, परराष्ट्रजस्ता शक्तिशाली मन्त्रालय लिएका थिए। गठबन्धनको अर्को दल माओवादी केन्द्रले प्रधानमन्त्रीबाहेक सबै कम आकर्षक मानिएका मन्त्रालय मात्रै पाएको थियो। उनको अडानका कारण गृहमन्त्री रवि लामिछानेले पाएका थिए भने जलस्रोत, सिँचाइ तथा ऊर्जामन्त्री राप्रपाका अध्यक्ष राजेन्द्र लिङ्देन भएका थिए। ओलीकै अडानका कारण छोडिएका मन्त्रालयमा माओवादीले चित्त बुझाउनु परेको थियो। विभिन्न संवैधानिक नियुक्तमा पनि ओलीले प्रमुख स्थानमा आफ्नै हातमाथि पारेर भागबन्डा गरेका थिए। अहिले १ : अरूले राजेको मन्त्रालय लेऊ, छाडेको देऊ भने ओलीकै नेतृत्वमा पछिल्लो कांग्रेसमाओवादी गठबन्धन भत्कियो। त्यसपछि एमाले माओवादीसहितको चार दलपछि नेकपा एकीकृत समाजवादी थपिएपछि पाँच दलीय गठबन्धन बन्यो। त्यो गठबन्धनको सबैभन्दा ठूलो दल एमाले नै हो। उसँग प्रतिनिधिसभामा ७८ सिट छ। तर, त्यही एमालेले मन्त्रिपरिषद्मा रोज्जा जति अरूलाई दियो, छाडि जति आफूले लियो। पार्टीभित्र असन्तुष्टि रहँदारहँदै पनि ओली सम्झौता गर्न तयार भए। प्रधानमन्त्री, परराष्ट्रमन्त्री, अर्थमन्त्री ३२ सिट धारी माओवादीलाई दिन ओली राजी भए भने गृह, शिक्षा जस्ता आकर्षक मन्त्रालय पनि रास्वपालाई छोडिदिए। बाँकी रहेको आकर्षक स्वास्थ्य र वनमन्त्री जसपालाई, संघीय मामिला तथा सामान्य प्रशासन र सहरी विकास पनि एकीकृत समाजवादीलाई दिए। अरूले छोडेका मन्त्रालय मात्रै आफूले राखे। अर्थ, परराष्ट्रजस्ता मन्त्रालय आफूसँग नहुँदा सरकार चलाउनै गाह्रो हुने भएको गुनासो प्रधानमन्त्रीले राखेपछि आफूहरूले छोडिदिएको एमालेका एक पदाधिकारीले बताए। देश नै संकटमा पर्ने अवस्था आएकाले लचकता अपनाउनु परेको उनको भनाइ छ। २ पहिला : चित्त नबुझेको नेताको खोइरो खन्थे ओलीले चित्त नबुझेका नेतासँग तिक्ततापूर्ण सम्बन्ध राख्ने गरेका थिए। उनले चित्त नबुझेकाविरुद्ध खोइरो खन्नु नै उनको विशेषताका रूपमा चित्रण हुने गरेको थियो। अरूको खोइरो खनेर नै नेता बनेको आरोप पनि उनीमाथि लाग्ने गरेको छ। विगतमा उनले माओवादी सशस्त्र संघर्षको खुलेर विरोध गर्थे। माओवादीको गतिविधि, क्रियाकलापको विरोध गर्न त्यो बेला कमको मात्रै आँट हुन्थ्यो तर त्यसमध्ये एक नम्बरमा ओली थिए। पछिल्लो समय माधवकुमार नेपालसँग उनको सम्बन्ध अति खराब भएको थियो। नाम लिँदा पनि कुल्ला गर्नुपर्छसम्म भन्न भ्याएका थिए। बोलचालै बन्द भएको थियो। पछिल्लो समयमा सबैभन्दा खरो आलोचना नै नेपालको गर्थे उनी। कांग्रेसलगायत अन्य पार्टीका नेताको पनि उनी खोइरो नै खन्थे। चित्त नबुझेका जो कोहीसँग उनी सम्बन्धै राख्न चाहँदैन थिए। मन नपराएको मान्छेलाई देखिसहँदैन थिए। आफ्नो आलोचना गरेको उनी मन पराउँदैनन् भन्ने गरिन्थ्यो। अहिले २ : मतभेद भएका व्यक्तिलाई पनि मिलाएर लैजानुपर्छ भनेर भेट्नै पुगे ओली फेरिएको एउटा उदाहरण हो, मतभेद भएको व्यक्तिलाई पनि मिलाएर लानुपर्छ भन्ने सोचको विकास। विगतमा उनलाई भेट्न बालकोट नै धाउनुपर्ने अवस्था थिए। उनी हतपत कसैलाई भेट्न पनि जादँैन थिए। अझ मतभेद भएको व्यक्तिलाई मनाउनेभन्दा पछि बिच्क्याउने काम उनले गर्ने गरेका थिए। यसपटक भने उनी हदै लचिलो, उदार भएका छन्। माधव नेपाललाई भेट्न उनकै घर कोटेश्वर पुगेका छन्। होटलमा बोलाएर सौहार्दपूर्ण वार्तालाप गरेका छन्। पछिल्लो भेटघाटले दुई नेताबीच सम्बन्ध सुधार भएको आभास हुन्छ। स्वयम् माधवकुमार नेपालले ओलीसँगको सम्बन्ध सुधारको दिसामा गएको प्रतिक्रिया दिन थालेका छन्। एमाले अध्यक्ष ओली विगतलाई गम्भीर रूपमा आत्मासमीक्षा गरेर यो अवस्थामा आउनुभएको हो भन्ने लाग्छ मलाई। यसलाई अन्यथा रूपमा हेर्न हुँदैन। परिवर्तन विरोधी शक्ति एकीकृत भएर आउँदै छन्, हाम्रो अन्तरद्वन्द्वको फाइदा लिने प्रत्यन्न पनि भयो। अनि, वामपन्थी आन्दोलन जोगाउनकै लागि एक हुनुपर्ने अवस्था आयो। दीनानाथ शर्मा, सचिव, माओवादी केन्द्र ओलीको लचकतालाई राजनीतिक रूपमा हेरिनुपर्छ। रियलाइज गरेर सहकार्यका लागि अनुरोध गर्नुभयो। छलफल विचार गरेर हामी पनि तयार भयौं। अगाडि बढ्दै जाँदा वैचारिक, राजनीतिक रूपमा कहाँसम्म पुग्न सकिन्छ, भविष्यले नै बताउने छ। प्रमेश हमाल, उपाध्यक्ष, एकीकृत समाजवादी पहिले ३ : सहमतिमा अलिकति पनि तल नझर्ने, सम्झौता नगर्ने कुनै विषयमा सम्झौता नगर्ने ओलीको स्वभाव हो। विगतमा सहमति, सम्झौता पनि आफ्नो पक्षलाई फाइदा हुने हिसाबले मात्रै गर्ने गरेका थिए। २०७९ पुस १० मा भएको सहमतिविपरीत प्रचण्डले कांग्रेसलाई राष्ट्रपति बनाएपछि सहकार्य नै भंग भएको थियो। अहिले ३ : सहमतिबाट ओली ब्याक गठबन्धनको रक्षाका लागि ओलीमा थप उदारता देखिएको छ। राष्ट्रियसभा उपाध्यक्षका लागि भएको सहमति फेरियो। २०७९ फागुन २१ गते भएको चारदलीय गठबन्धनले राष्ट्रियसभाको अध्यक्ष माओवादी केन्द्र र उपाध्यक्ष एमालेलाई दिने सहमति भएको थियो। तर, फागुन २९ गते एकीकृत समाजवादीसहित पाँचदलीय गठबन्धनबीच सहमतिमा उपाध्यक्ष एमालेलाई दिने सहमतिको बुँदा नै हटाइएको थियो। उपाध्यक्ष एकीकृत समाजवादीलाई दिने भद्र सहमति भएको नेताहरूले बताउने गरेका छन्। यो हटाएको सहमतिमा पनि ओलीले हार्दिकतासाथ हस्ताक्षर गरे। अझ अरू पनि पद समीकरण कायम राख्न आवश्यक परे छाड्न तयार रहेको उनले बताउने गरेका छन्। एमालेको मुख्य लक्ष्य मिसन ८४ हो। राजनीतिक परिस्थिति बदलिँदैमा यो अभियान नरोकिने उनको भनाइ रहँदै आएको छ। पहिले ४ : प्रशंसामा ध्यान नदिने, आलोचनामै रमाउने एउटै गठबन्धनमा रहेका नेताको पनि खुलेर प्रशंसा ओलीका लागि दुर्लभ विषय थिए। ओलीको स्वभावै प्रशंसामा ध्यान नदिने र आलोचना, विरोधमैै रमाउने खालको मानिँदै आएको छ। नेकपा कालमा दुई अध्यक्ष भए पनि उनले दोस्रो अध्यक्ष प्रचण्डको कहिल्यै प्रशंसा गरेको सुनिएन। अरूको कटु आलोचनामै ओली रमाउँथे। अरूको प्रशंसा नै गर्न नजान्ने व्यक्तिका रूपमा ओलीको चित्रण हुने गरेको थियो। अहिले ४ : संसद्मा प्रधानमन्त्रीको खुलेर प्रशंसा ओली सांसदमा बोल्दा विरोधमा मात्रै बोल्छन् भन्ने भाष्य रहँदै आएको थियो। प्रशंसा गरिए पनि खुलेर गर्न हिचकिचाउँथे उनी। यसपटक संसद्मा बोल्दा प्रधानमन्त्री दाहालको खुलेरै प्रशंसा गरेका छन्। उनले प्रतिपक्ष दल कांग्रेसको पनि खासै विरोध गरेनन्। बरु देउवाई भने, मुख बन्द नगरौं। आउनुहोस्, संवाद गरौं। उनले पछिल्लो सरकारका कामकारबाहीको प्रशंसा गर्न थालेका छन्। उनले पछिल्लो समय बल्ल सरकारको अनुभूति हुने थालेको बताएका छन्। पहिले ५ : गठबन्धनमा एकल वर्चश्व कायम गर्ने प्रयास गरिहाल्ने विगत नियाल्ने हो भने ओली नेतृत्वमा रहँदा एकल वर्चश्व कायम गर्ने प्रत्यन्नमा सधैं लागि हाल्थे। २०७४ सालको निर्वाचनमा माओवादीसँग गठबन्धन गरे। झन्डै दुईतिहाइ स्थान जिते। २७५ सिटमा १७४ सिट त एमाले माओवादीको गठबन्धनले पायो। तर, यसको सबै जस आफूले नै लिन खोजको आरोप ओलीमाथि लाग्दै आएको छ। २०७५ जेठ ३ मा पार्टी एकता भएपछि दुई अध्यक्षको व्यवस्था भयो। तर, ओलीले प्रचण्डलाई दोस्रो अध्यक्ष नभई उपाध्यक्षको व्यवहार गरेको दुखेसो रहँदै आएको छ। प्रधानमन्त्री, परराष्ट्रमन्त्री, अर्थमन्त्री ३२ सिट धारी माओवादीलाई दिन ओली राजी भए भने गृह, शिक्षा जस्ता आकर्षक मन्त्रालय पनि रास्वपालाई छोडिदिए। एकले सरकार त अर्कोले पार्टी चलाउने भनिएपछि ओलीले नै एकल रूपमा पार्टी चलाए। सरकारमा पनि आधा आधा कार्यकाल नेतृत्व गर्ने गोप्य सहमति भए पनि ओलीले पाँचै वर्ष आफू नै प्रधानमन्त्री हुने चाहना राखेको प्रचण्डले आरोप लगाए। त्यही कारण उनीहरूको सम्बन्धमा तिक्तता आयो। दाहालले नेपाललाई आफ्नो समर्थनमा ल्याउन सफल भए। फलतः नेकपा फुट्ने ठाउँमा पुग्यो। झन्डै दुईतिहाइ बहुमतको शक्ति धुजाधुजा भयो। अहिले ५ : अरूलाई पनि समेटेर लैजान हदैसम्म लचिलो पछिल्लो समय ओली हदैसम्म लचिलो देखिएका छन्। अरूलाई पनि समेटेर लानेमा उनको प्रयत्न रहँदै आएको छ। लामो समयदेखि तिक्तता रहेका माधवकुमा नेपाललाई फकाउनसमेत लागि परेका छन्। ओली नआएसम्म कुनै हालतमा नयाँ गठबन्धनमा समावेश नहुने नेपालले पो बरु अडान राखे। ओलीले नेपाललाई फोन गरे। घरमा नै पुगेर भेटे। नेपालले चाहेको होटलमा पनि ओली पुगे। सबैलाई समेटेर लान ओलीमा नरमता र उदारता पलाएको स्वयम् अन्य दलका नेताहरूसमेत भन्न थालेका छन्। साना दललाई पनि समेट्न उनी उदार देखिए। पहिला ६ : नेताहरूलाई बालकोटमै बोलाउने केपी ओली उर्फ बालकोट। नेपाली राजनीतिकको विशेष स्थानरूपमा बालकोट गणना हुने गरेको छ। २०७९ पुस १० मा कांग्रेस सभापति शेरबहादुर देउवासँग कुरा नमिलेपछि प्रचण्ड सीधै बालकोट पुगेका थिए। बालकोटले नै उनलाई प्रधानमन्त्री बनाएको थियो। बालकोटको बार्दलीबाट नै ओली र प्रचण्डले हात हल्लाएर एमाले माओवादीसहित गठबन्धन बनाएका थिए। तर, यसपटक गठबन्धनमा विगतमा जस्तो बालकोटको चर्चा भएन। नयाँ गठबन्धनको सुत्रधार ओली नै भए पनि उनको निवास जमघटस्थल बनेन। नयाँ गठबन्धन बनाउन बरु एमाले महासचिव शंकर पोखरेल निवास कोटेश्वर बढी प्रयोग भयो। ओलीले विगतमा प्रधानमन्त्रीलाई समेत बालकोट नै बोलाउने गरेका थिए। उनी अरूले बोलाएको स्थानमा जाँदैन थिए। बालकोटमा नै उनलाई भेट्न जानुपथ्र्यो। अहिले ६ : आवश्यकताअनुसार बालुवाटारदेखि कोटेश्वरसम्म धाउन तयार वार्ता र संवादका लागि ओलीमा उदारता आएको छ। उनी आवश्यकताअनुसार बालुवाटार, खुमलटार, कोटेश्वर, सिंहदरबार जान थालेका छन्। पछिल्लो समय प्रधानमन्त्री निवास बालुवाटार, प्रचण्ड निवास खुमलटार, नेपाल निवास कोटेश्वर र सिंहदबारमा वार्ता संवाद हुने गरेका छन्। ओलीले अरूलाई बोलाउने होइन, आफैं पुग्ने गरेका छन्। माओवादी केन्द्रका सचिव दीनानाथ शर्मा एमाले अध्यक्ष ओलीले विगतलाई गम्भीर रूपमा आत्मासमीक्षा गरेर यो अवस्थामा आएको ठान्छन्। यसलाई सकारात्मक रूपमा लिनुपर्ने, अन्यथा रुपमा हेर्न नहुने उनको धारणा छ। ओली र प्रचण्ड दुवैले गम्भीर रूपमा आत्मासमिक्षा गरेरै नयाँ गठबन्धन बनाएको उनको भनाइ छ। परिवर्तन विरोधी शक्ति एकीकृत भएर आउँदैछन्, हाम्रो अन्तरद्वन्द्वको फाइदा लिने प्रत्यन्न पनि भयो, उनले भने, अनि, वामपन्थी आन्दोलन जोगाउनकै लागि एक हुनुपर्ने अवस्था आयो। उनले नेपालका ठूला कम्युनिस्टको झगडा मतभेदले नै जनतामा विश्वास टुटेको बताए। पुष्पलालबाट गाइडेड भएका कारणले नेपालका कम्युनिस्टहरू एउटै शाक्तिधारमा जानुपर्नेमा दुईमत छैन, उनले भने, ओली के गर्छन्, प्रचण्डले के गर्छन् भन्ने आशंका पनि छ। तर, मलाई अब उहाँहरूले यता उता गर्नु हुन्छ भन्ने लाग्दैन। उनले थपे, शक्तिशाली एकीकृत कम्युनिस्ट शक्ति बनाउन विगतमा ठक्कर, चक्कर खादै यहाँसम्म आइपुगेका छौं। विरोधी र विदेशी शक्तिले पनि हेप्न थालेका छन्। त्यसैले विश्वासको वातावरण बनाउन हामी पनि लागेका छौं। वार्ता र संवादमा माधव नेपालका साथमा सधैं रहेका एकीकृत समाजवादीका उपाध्यक्ष प्रमेश हमाल ओलीको लचकतालाई राजनीतिक रूपमा विश्लेषण गर्छन्। नेता हमाल अहिले यो समीकरणलाई कार्यगत एकताको सज्ञा दिन्छन्। रियलाइज गरेर सहकार्यका लागि अनुरोध गर्नुभयो, छलफल विचार गरेर हामी पनि तयार भयौं, उनले भने। उनले अगाडि बढ्दै जाँदा वैचारिक, राजनीतिक रूपमा कहाँसम्म पुग्न सकिन्छ त्यो भविष्यले नै बताउने बताए। परिस्थितिले जहाँ जसरी अघि बढ्न सकिन्छ, त्यसरी अघि बढ्ने हो, उनले भने। तर, ओलीको यो लचकतालाई झुकेको भन्दै केही विश्वासपात्र र कार्यकर्ता रुष्ट भएका छन्। गल्ती गरे। झुक्नु हुँदैन थियो। जसको बोलीमा जनताको साथ थियो। तर, विश्वास गुमाए, एक कार्यकर्ताले भने, जसले गर्दा अडानका पक्का नै ओलीको विश्वास गुमेको छ। सत्ता पल्टाउने नाम यसरी झुक्नुले ओलीको ब्रान्डमा नै धक्का लागेको ती कार्यकर्ताको धारणा छ।"
औषधि सुरक्षित र गुणयुक्त हुनुपर्छ,"औषधि ऐन, २०३५ कार्यान्वयनका लागि औषधि व्यवस्था विभागको स्थापना भएको हो। एलोपेथी, आयुर्वेदिक, पशु चिकित्सा, होमियोप्याथी र अन्य औषधि उत्पादन, बिक्री वितरण, भण्डारण, निकासी, पैठारी र प्रयोग भइरहेको छ। यसमा सहजीकरण, नियन्त्रण, अनुगमन, परीक्षणलगायतका कार्यहरू विभागबाट भइरहेको छ। स्वस्थ प्रतिस्पर्धा जरुरी औषधि उद्योगका लागि सिफारिस लिएकामध्ये झन्डै ६० प्रतिशतले उद्योग स्थापना गरिसकेका छन्। स्वदेशी मागको झन्डै ५० प्रतिशत औषधि उत्पादन भइरहेको छ। झन्डै १७ हजार ब्रान्डका औषधिहरू स्वदेशमै उत्पादन भइरहेका छन्। गुणयुक्त औषधिको आवश्यकता स्वदेशी औषधिहरूमा झोल, क्याप्सुल, ट्याब्लेट, क्रिम लगायतका छन्। पछिल्लो समय सुईबाट दिइने औषधिहरू पनि उत्पादन भइरहेका छन्। प्रत्येक औषधि तोकिएको स्तर कायम रहने गरी जनसुरक्षित, असरयुक्त र गुणयुक्त हुनुपर्छ। विभागले अनुगमनका क्रममा कतिपय औषधि मापदण्डअनुसार नभएको पनि पाइएको छ। त्यस्ता औषधिलाई बजार जानु अघि रोक्ने काम गरेका छौं। कतिपय उद्योग, फार्मेसी सञ्चालक तथा व्यवसायीलाई सचेत गराउने, फर्म निलम्बन गर्ने, मुद्दा दायर पनि गरेका छौं। स्रोत, साधन र दक्ष जनशक्ति बजेटका साथै अन्य स्रोत साधनको आवश्यकता छ। संख्यात्मक र गुणात्मक जनशक्तिको आवश्यकता खड्किएको छ। काठमाडौंस्थित विभाग र विराटनगर, वीरगन्ज र नेपालगन्ज क्षेत्रीय कार्यालयमार्फत काम भइरहेको छ। परीक्षणसम्बन्धी कार्य विभागअन्तर्गतको राष्ट्रिय औषधि प्रयोगशालाबाट भइरहेको छ। पर्याप्त जनशक्तिको व्यवस्था भए अनुगमन, नियमन, परीक्षणमा अझ बढी नतिजा हासिल हुन सक्थ्यो। नयाँ ऐनको जरुरी ४५ वर्षअघि बनेको औषधि ऐनको दायरा साँघुरो छ। प्रचलित नयाँ अभ्यासहरूलाई समेट्न सकेको छैन। कीट, रिएजेन्टस, सौन्दर्य प्रसाधनका सामग्रीलगायतलाई समेट्ने गरी ऐनको दायरा फराकिलो गराउनुपर्छ। (ढकाल, औषधि व्यवस्था विभागका महानिर्देशक हुन्।)"
"प्रतिनिधिसभाको बैठक बस्दै, प्रधानमन्त्री प्रचण्डसँग प्रश्नोत्तर हुने","काठमाडौं : प्रतिनिधिसभाको बैठकमा आज प्रधानमन्त्री पुष्पकमल दाहाल प्रचण्डसँग प्रत्यक्ष प्रश्नोत्तर कार्यक्रम हुने भएको छ । सभामुख देवराज घिमिरेले आजको बैठकमा प्रधानमन्त्रीसँग प्रत्यक्ष प्रश्नोत्तरका लागि मिति निर्धारण भएको सदनलाई जानकारी गराइसकेका छन्। बैठक आज बिहान ११ बजे संघीय संसद् भवन, नयाँ बानेश्वरमा बोलाइएको छ। सभामुखले हरेक समूहमा १५ जना सांसद रहने गरी १७ समूहमा विभाजन गरेका छन्। यसअघि पनि प्रतिनिधिसभामा प्रधानमन्त्री प्रचण्डसँग प्रत्यक्ष प्रश्नोत्तरको कार्यक्रम सञ्चालन गरिएको थियो ।"
बस दुर्घटनामा अन्नपूर्णकर्मी परियारको निधन,"वीरेन्द्रनगर : बागलुङको निसीखोला गाउँपालिकामा भएको बस दुर्घटनामा रुकुमका अन्नपूर्णकर्मी विक्रम परियारको निधन भएको छ। रुकुम पश्चिमबाट मध्यपहाडी लोकमार्ग हुँदै काठमाडौं जाँदै गरेको बागमती प्रदेश ०१००६ ख ३८७९ नम्बरको रात्रिबस बागलुङको निसीखोला गाउँपालिका६ जाउलेपानीमा सोमबार दुर्घटना हुँदा अन्नपूर्णकर्मी परियारसहित ९ जनाको मृत्यु भएको हो। अन्नपूर्णकर्मी परियार राष्ट्रिय दलित पत्रकार संघको राष्ट्रिय महाधिवेशनमा सहभागि हुन काठमाडौं जाँदै थिए। उनी पछिल्लो समय रुकुमबाट सक्रिय रुपमा पत्रकारिता गर्ने एक कुशल पत्रकार हुन्। उनी रुकुमपूर्वको नेपाल पत्रकार महासंघ जिल्ला शाखाको सहसचिव र प्रेस सेन्टरको उपाध्यक्षसमेत थिए। जिल्ला प्रहरी कार्यालय बागलुङका सूचना अधिकारी प्रहरी नायब उपरीक्षक मदन केसीका अनुसार दुर्घटनामा रुकुमपूर्व सिस्ने गाउँपालिका५ रुमाल बाराका २५ वर्षीय विक्रम परियार, दाङका १८ वर्षीय लक्की पुनमगर, रुकुमपश्चिम मुसिकोट१ का २७ वर्षीया बिनिता केसी, रुकुमपश्चिम मुसिकोट नगरपालिका२ रातामाटाका सवारी धनी बबिददेल नेपाली, गोर्खा घर भएकी गीता थापा, मुसिकोट नगरपालिका४ सोलाबाङका ३५ वर्षीया टीका केसी, मुसिकोट नगरपालिका३ साँखकी कल्पना केसी, रोल्पा घर भएका गाडी चालक सुवास गौतम भनिने मानसिंह विक र ललितपुरका सुजन महर्जनको मृत्यु भएको हो। दुर्घटनामा २८ जना घाइते भएका छन्।"
सुनको मूल्य ७ सयले बढ्यो,"काठमाडौं : नेपाली बजारमा सुन प्रतितोला ७ सय रुपैयाँले वृद्धि भएको छ। नेपाल सुनचाँदी व्यवसायी महासंघका अनुसार आज छापावाला सुन प्रतितोला १ लाख २५ हजार २ सय कायम भएको छ । सोमबार छापावाला सुन प्रतितोला १ लाख २४ हजार ५ सयमा कारोबार भएको थियो । यस्तै, तेजावी सुन पनि प्रतितोला ७ सयले बढेको छ। महासंघले आजका लागि तेजावी सुन प्रतितोला १ लाख २४ हजार ६ सय कायम गरेको छ । सोमबार तेजावी सुन प्रतितोला १ लाख २३ हजार ९सय मूल्यमा कारोबार भएको थियो । चाँदीको मूल्यमा सामान्य वृद्धि भएको छ । सोमबार प्रतितोला १ हजार ५ सय २० रुपैयाँमा कारोबार भएको चाँदी आज १ हजार ५ सय २५ रुपैयाँ कायम भएको हो।"
"महरा पक्राउबारे ओलीको टिप्पणी  माओवादी पक्राउ पर्दैनन्, सुन तस्कर पक्राउ पर्ने हुन्","धनगढी : नेकपा एमालेका अध्यक्ष तथा पूर्वप्रधानमन्त्री केपी शर्मा ओलीले कांग्रेसले आफूतिर नलागेको झोकमा गृहमन्त्री रवि लामिछानेलाई फसाउन लागेको आरोप लगाएका छन् । प्रेस चौतारी नेपाल कैलाली शाखाले मंगलबार धनगढीमा आयोजना गरेको पत्रकार सम्मेलनमा बोल्दै अध्यक्ष ओलीले यस्तो आरोप लगाएका हुन । रवि लामेछाने सहकारीमा संलग्न भएको,सहकारी डुबाएको वा अरु कुनै कुरा प्रमाणित भएको छैन। तर, कांग्रेसले आफूतिर नलागेकाले बदनाम गर्न र फसाउन खोजिरहेको छ,'ओलीले भने । उनले आफू प्रधानमन्त्री भएको बेला शेरबहादुर तामाङ र गोकुल बास्कोटाको प्रसंग उल्लेख गर्दै भने, मैले बोलाई चिप्लेकै कारण शेरबहादुर तामाङ र गोकुल बास्कोटालाई फिर्ता बोलाए,तर, भएको केही पनि थिएन । नेपाली कांग्रेसका मन्त्री त झण्डा हल्लाउँदै अख्तियार गएका थिए,सबैले देखेको होइन,अनी अहिले गृहमन्त्रीका बारेमा कुन नैतिकताले प्रश्न उठाउने ?,' ओलीले प्रश्न गरे । उनले कांग्रेसले सरकार छोडनु परेको पीडामा छाती पिटिरहेको आरोप समेत लगाए । कांग्रेसको अहिलेको कदम,सरकारबाट बाहिरिएको पीडा हो । उसले सरकारबाट बाहिरिएको पीडामा छाती पिटेर रुँदै के भन्छ ? त्यसलाई धेरै महत्व दिइराख्नुपर्ने आवश्यकता छैन,'ओलीले भने । सुनकाण्डमा माओवादीका उपाध्यक्ष पक्राउ परेको घटनामा पत्रकारहरूले राखेका जिज्ञासामा ओलीले भने,सोमबार माओवादीका नेता पक्राउ परेका होइनन् । माओवादीका नेता पक्राउ पर्दैनन् तर अनुसन्धानभित्र आएका जो कोही पनि पक्राउ पर्न सक्छन् । उनले त्यतिबेला नेकपा एमालेले सुनकाण्डका बारेमा आयोग वा छानविन समिति गठन हुनुपर्छ भनेर राखेको अडान अहिले पुष्टि भएको जिकिर गरे । त्यतिबेला हामीले आयोग गठन हुनुपर्छ भन्यौं,तर कांग्रेसले २ महिला ढिलो गरिदियो,' उनले भने । एक अर्को प्रशंगमा ओलीले अबको बाँकी कार्यकाल प्रचण्ड नै प्रधानमन्त्री हुने संकेत गरे । पत्रकारहरूको जिज्ञासामा ओलीले भने, मलाई अहिले प्रधानमन्त्री खान मन छैन,अरु कोही तयार भएको छैन । उहाँले (पचण्ड) ले नै खानुहोला जस्तो पो देखिएको छ त,' मुस्कुराउँदै ओलीले भने । नयाँ गठबन्धनलाई बाग्मती,गण्डकी र कोशीमा प्रदेश सरकार गठन गर्न असहज भएको छ । प्रदेशको भागबण्डा र यी तीन प्रदेशको समिकरणबारे पत्रकारहरूले सोधेका प्रश्नको जवाफमा ओलीले भने,अहिले त्यस बारेमा म केही नभनौं । किनकी मैले पत्रकारलाई भएको कुरा भन्नुपर्छ । अनुमानका भरमा भन्नुहुदैन ।"
महाधिवेशन तयारीमा जुट्न अध्यक्ष नेपालको निर्देशन,"काठमाडौं : नेपाल कम्युनिष्ट पार्टी (एकीकृत समाजवादी)का अध्यक्ष माधवकुमार नेपालले आसन्न १०औँ राष्ट्रिय महाधिवेशनको तयारीमा जुट्न पार्टीपङ्क्तिलाई निर्देशन दिएका छन्। अध्यक्ष नेपालले अन्तरपार्टी निर्देशन जारी गर्दै गत फागुन २१ गते गठबन्धन फेरिएर विकसित नयाँ राजनीतिक घटनाक्रमबाट अन्योलमा नपरी महाधिवेशनमा जुट्न कार्यकर्तापङ्क्तिलाई निर्देशन दिएका छन्। जनतामा रहेको निराशालाई सम्बोधन गर्न हामीले प्रयास गर्नुपर्ने बताउँदै उनले भने, 'हामीले आवश्यक राजनीतिक पहलकदमी लिँदै अगाडि बढ्नुपर्छ। तर कुनै पनि अन्योलमा नपरी पार्टीको मुख्य ध्यान सङ्गठन तथा सदस्यता विस्तार अभियान र महाधिवेशनमा केन्द्रित गर्नुपर्छ।' बदलिएको परिस्थितिमा पार्टी अर्को गठबन्धनमा रहेको उल्लेख गर्दै उनले भने, 'मन्त्रीहरूबाट परिणाममुखी काम होउन्, सरकारले राम्रो काम गरोस्।' पार्टीले आगामी जेठ ३ देखि ७ गतेसम्म काठमाडौँमा गर्न लागेको महाधिवेशनको तयारी सुरु गरेको छ। अध्यक्ष नेपालको नेतृत्वमा १०औँ महाधिवेशन मूल व्यवस्थापन कमिटीका साथै विभिन्न १३ वटा कमिटी गठन गरिएको छ। केन्द्रीय कमिटी र केन्द्रीय निकायका सबै सदस्यलाई कमिटीको सदस्यमा राखिएको छ। महाधिवेशन केन्द्रित अभियान देशभर सञ्चालन गरेको पार्टीले सङ्गठन सुदृढीकरण तथा विस्तारकार्य जारी राखेको छ। पार्टीले राजनीतिक, समाजवादी कार्यक्रम, साङ्गठनिक र विधान प्रतिवदेन लेखन कार्य ९० प्रतिशत सम्पन्न गरेको जनाएको छ। महाधिवेशन केन्द्रित अभियान दुई महिनासम्म सञ्चालन गरेकामा यही चैत २५ गतेसम्म चल्ने छ। पछिल्लो विकसित राजनीतिक अवस्था, समसामयिक विषयवस्तु, अन्तर्राष्ट्रिय घटनाक्रमको समेत समीक्षा गरी ती प्रतिवेदनका आधारमा एउटै दस्तावेज तयार गरिने सचिव जीवनराम श्रेष्ठले जानकारी दिए। पार्टीभित्रको सबै वैचारिक पक्षलाई समेटेर महाधिवेशनमा एउटै दस्तावेज प्रस्तुत गरिने जनाइएको छ। रासस"
२७ देशमा बसोबास गर्ने नेपाली भाषीको बैङ्ककमा सम्मेलन : 'एसोसियसन अफ नेपाली ओरिजन' गठन,"बैङ्कक : विश्वका विभिन्न देशमा बसोबास गर्ने नेपाली मूलका, नेपालीभाषीहरूको एक भेलाले सोमबार थाइल्याण्डको राजधानी बैंककमा एसोसिएसन अफ नेपाली ओरिजिन (एएनओ) गठन गरेको छ। विश्वभरका कम्तिमा २७ देशका नेपाली मूलका सामाजिक अभियन्ताहरूको प्रतिनिधित्व रहेको यस भेलालाई पहिलो महाधिवेशनको स्वरुप दिँदै हालः अमेरिकामा बसोबास गर्दै आएका समाजसेवी डिल्ली अधिकारीको अध्यक्षतामा ५४ सदस्यीय कार्यसमिति गठन गरेको हो। भुटानमा जन्मिएका अधिकारी नेपाली मूलका हुन्। नवनिर्वाचित अध्यक्ष डिल्ली अधिकारी। उनी इन्ट्रा नेशनल वेलफेयर एण्ड सपोर्ट फाउण्डेसन अफ अमेरिकाका समेत अध्यक्ष हुन्। सो फाउण्डेशनको सहयोग र समन्वयमा बैंकक भेलाको आयोजना गरिएको हो। सो भेलाले उपाध्यक्ष वरिष्ठ अधिवक्ता सुशीलकुमार पन्त, महासचिव चुडामणि भट्टराई, सचिव चिरनजङ्ग थापा, सहसचिव अर्जुनकुमार पौडेल, कोषाध्यक्ष उदयनारायण मिश्र र सहकोषाध्यक्षमा गोपी कार्की तथा सदस्यहरू चयन गरेको छ । यसैगरी संस्थाको बोर्ड अफ ट्रष्टीमा अध्यक्ष डिल्ली अधिकारीसहित सदस्यहरूमा सुशीलकुमार पन्त, चुडामणि भट्टराई, साधना घिमिरे, बाबुकृष्ण कार्की, सुनिता गुरुङ, ओमराज गुरुङ, वात्सना राई, टिबी गुरुङ, बिरास अधिकारी र करिष्मा सुब्बालाई चयन गरेको छ । वरिष्ठ अधिवक्ता एवम् उपाध्यक्ष सुशीलकुमार पन्त। विश्वका विभिन्न मुलुकमा स्थायी बसोबास गर्दै आएका सम्पूर्ण नेपाली जातिको चाहना भावनात्मकरूपमा आफ्नो मातृ तथा पितृ भूमिप्रति समर्पित भई नेपालका लागि योगदान गर्न आपसी भाइचारा, सद्भाव एवं सहयोग कायम गर्न तथा नेपाली जातीय, सांस्कृतिक पहिचानलाई समेत जीवन्त राख्न एएनओको गठन गरिएको सो महाधिवेशनको उद्घाटनका क्रममा जानकारी दिइयो । एएनओका अध्यक्ष अधिकारीले यो अभियान विशुद्धरूपमा संसारमा छरिएर रहेका नेपालीभाषी दाजुभाइ तथा दिदीबहिनीलाई एकताको एउटै मालामा गाँस्ने भावना र उद्देश्यले सुरु गरिएको जानकारी दिए। उनले भने, 'यो सबै नेपालीभाषीहरूको साझा संस्था भएकाले गैरराजनीतिक र गैरपक्षधर अभियान पनि हो । यो अभियान नेपाल, नेपाली, नेपाली मातृ तथा पितृभूमि, नेपाली संस्कार र संस्कृति एवं नेपाली दाजुभाइ तथा दिदीबहिनीको साझा र आफ्नै संस्था हो ।' महासचिव चुडामणि भट्टराई। 'यो अभियान विशुद्धरूपमा संसारमा छरिएर रहेका नेपालीभाषी दाजुभाइ तथा दिदीबहिनीहरूलाई एकताको एउटै मालामा गाँस्ने भावना र उद्देश्यले सुरु गरिएको हो। यो सबै नेपालीभाषीहरूको साझा संस्था भएकाले गैरराजनीतिक र गैरपक्षधर अभियान पनि हो। यो अभियान केवल नेपाल, नेपाली, नेपाली मातृ तथा पितृभूमि, नेपाली संस्कार र संस्कृति एवं नेपाली दाजुभाई तथा दिदीबहिनीहरूको साझा र आफ्नै संस्था हो,' अध्यक्ष र महासचिवले विज्ञप्तिमार्फत भनेका छन्। नेपाली भाषा, कला, संस्कृतिको दूतका रूपमा संसारभर यो अभियानले काम गर्ने बताइएको छ। भाबी पुस्तालाई समेत नेपालसँग जोड्दै नेपाली भाषा, कला र संस्कृतिको जगेर्ना, प्रचार प्रसार, विकास र सम्बर्द्धन गर्नुका साथै नेपाली जहाँ रहे पनि संकटको बेला जातीय एकतासहितको सहकार्य गरी सामाजिक सेवा गर्ने यो अभियानको उद्देश्य रहको विज्ञप्तिमा उल्लेख छ। सो संस्थाका उपाध्यक्ष वरिष्ठ अधिवक्ता सुशीलकुमार पन्तले संस्थाको कानुनी व्यवस्थाका बारेमा जानकारी दिँदै जो जहाँ रहे पनि भाषा र संस्कृतिका माध्यमबाट यस संस्थाले विश्वका नेपालीभाषी समुदायलाई जोड्ने धारणा राखे। संस्थाका महासचिव चुडामणि भट्टराईले संस्था गठनको उद्देश्यका बारेमा जानकारी गराउँदै विभिन्न ४५ भन्दा बढी मुलुकका नेपालीभाषी अभियानमा जोडिएको बताए। थाइल्याणडका लागि नेपाली राजदूत धनबहादुर वली। महाधिवेशनको उद्घाटन गर्दै थाइल्याण्डका लागि नेपाली राजदूत धनबहादुर वलीले एएनओ विश्वमा रहेका नेपालीभाषीहरूलाई एकताको सूत्रमा बाँध्न र एकापसमा सहयोग र सद्भाव कायम राख्नसक्ने संस्थाका रूपमा विकास होस् भनी कामना गरे। नेपाल र नेपालीका नाममा जेजस्ता संस्था स्थापना भए पनि तथा नेपालीहरू सङ्गठित भए पनि नेपाली भाषा, साहित्य, संस्कार र संस्कृतिको संरक्षण र संवर्द्धन एवं नेपालीबीचको सहयोग र समन्वयमा लाग्न उनले सुझाव दिए। उनले नेपालीमूलका र नेपालीभाषी नागरिकहरू जो जुन देशमा छन् त्यहाँ उनीहरू इज्जतसाथ बस्न पाउनुपर्ने धारणा राखे। कार्यक्रममा साउदी अरेबियास्थित नेपाली राजदूतावासका नियोग उपप्रमुख डा डम्मरुबल्लभ पौडेलले नेपालमा लगानीका क्षेत्र र अवसरहरूका बारेमा जानकारी दिँदै यसका लागि एएनओमा आबद्ध रहेका विश्वका नेपालीभाषीहरूले पनि पहल गर्नुपर्ने बताए। सो कार्यक्रममा विभिन्न देशबाट आएका प्रतिनिधिले भूगोलको भन्दा भावनाको सीमा फराकिलो हुने भन्दै आफ्नो मातृ तथा पितृभूमिसँग यस संस्थामार्फत जोडिन पाएकामा खुसी व्यक्त गरेका थिए । पहिलो महाधिवेशन भनिएको सो भेलामा नेपालसहित भारत, थाइल्याण्ड, म्यानमार, साउदी अरेबिया, संयुक्त अरब इमिरेट्स, संयुक्त राज्य अमेरिका, बेलायत, पोर्चुगल, जर्मनी, दक्षिण कोरिया, इटाली, न्युजिल्याण्ड, भियतनाम, कम्बोडिया, बहराइनलगायतका २७ देशमा बसोबास गरिरहेका नेपालीहरूको सहभागिता रहेको थियो ।"
'अनलाइन क्यासिनो गेम' खेलाउने चारजना पक्राउ,"काठमाडौं : प्रहरीले क्यास एप अप्लिकेसनमार्फत अनलाइन क्यासिनो गेम खेलाउने चारजना पक्राउ परेका छन्। पक्राउ पर्नेमा काभ्रेपलान्चोककी २६ वर्षीया सरिता लामा,सिन्धुपाल्चोककी २५ वर्षीया सारंगा गुरूङ,खोटाङकी २३ वर्षीया पूर्णिमा राई र नुवाकोटका २८ वर्षीय तेम्बा लामा रहेको उपत्यका अपराध अनुसन्धान कार्यालयका प्रवक्ता प्रहरी उपरीक्षक रविन्द्र रेग्मीले जानकारी दिए। प्रहरीका अनुसार क्यास एपलगायतका एप्लिकेसन मार्फत् विभिन्न खेलहरूमा अनलाइनमार्फत् बाजी राख्दा जितिन्छ भन्ने विश्वास दिलाइ हारजित हुने र आफूले लाभ लिने उद्देश्य राखी रकमको बाजी राख्न लगाई सट्टाबाजी गराई खेल खेलाउने गरेको भन्ने गोप्य सूचनाको आधारमा प्रहरीले उनीहरूलाई पक्राउ गरेको हो। उनीहरूको साथबाट अनलाइन गेम खेलाउन प्रयोग भएका ल्यापटप तथा मोबाइल बरामद भएका छन्। उनीहरूलाई आवश्यक कारवाहीका लागि जिल्ला प्रहरी परिसर टेकु पठाइएको प्रहरीले जनाएको छ।"
कथाकार प्रधानको निधन,"काठमाडौँ : कथाकार परशु प्रधानको ८० वर्षको उमेरमा निधन भएको छ । उनको हिजो राति आफ्नै निवासमा निधन भएको उनका छोरा प्रतीक प्रधानले जानकारी दिए। स्वर्गीय प्रधानका दुई छोरा र दुई छोरी छन् । उनको आजै पशुपति आर्यघाटमा दाहसंस्कार गरिनेछ । स्वर्गीय प्रधानले २०१६ सालमा जीवन पथ कविताबाट साहित्यिक यात्रा आरम्भ गरेका थिए। उनका वक्ररेखा, फेरि आक्रमण, यौटा अर्को दन्त्यकथा, असम्बद्ध, समुद्रमा अस्ताउने सूर्य, प्रतिनिधि कथाहरू, यौटा क्रान्तिपुरुषको जन्म, कथा र रचनागर्भ, उत्तराद्र्ध, द लिटिल बुद्ध इन टोकियो, परशु प्रधानको उत्कृष्ट कथा, नेपलिज लभ स्टोरी र धनियाकथा सङ्ग्रह प्रकाशित कृति हुन् ।  रासस"
बालविवाह नियन्त्रणमा चुकेको सरकार,"समाजको चेतना स्तर बढ्दै गए पनि बालविवाह भने रोकिएको छैन। सरकारी अनेकन प्रयासका बीच पनि बालविवाह घटेको तथ्यांकहरूले देखाउँदैन। यसलाई नियन्त्रण गर्न सरकारी प्रयास भए। तर, पनि अपेक्षित सफलता हासिल हुन सकेको छैन। केन्द्रीय तथ्यांक विभागको तथ्यांकअनुसार तराईमा बढी बालविवाह हुने गरेको छ। तराईका २० जिल्लामा बालविवाहको दर ४२२ प्रतिशत छ भने यो दर पहाडी जिल्लामा ३२६ प्रतिशत र हिमाली जिल्लामा ३३१ प्रतिशत छ। तराईमा पनि महोत्तरी, सर्लाही, धनुषा, रौतहट आदि जिल्लामा बालविवाहको दर निकै उच्च पाइन्छ। देशका सबै भूभागमा जकडिएको बालविवाहको मुख्य कारण अशिक्षा, जनचेतनाको कमी, दाइजोप्रथा, कम विकास आदि छन्। तर, पछिल्लो समय सूचना प्रविधिको विकासका कारण बालविवाहको स्वरूपमा भने केही बदलिएको छ। पहिला अभिभावकले जबर्जस्ती बालविवाह गरिदिने प्रचलन थियो। तर, अहिले अभिभावकले नचाहँदा पनि भागेर बालविवाह गर्ने प्रचलन बढेको छ। यसको मुख्य कारण देखासिखी र सूचना प्रविधिको विकास र त्यसको दुरुपयोग हो। तर, कानुनी रूपमा यसबिरुद्ध उपचार खोजिने क्रम भने न्यून छ। नेपाल प्रहरीका अनुसार पछिल्लो पाँच वर्षमा बालविवाहसम्बन्धी केवल ३ सय ३८ वटा मात्र मुद्दा परेका छन्। बालविवाहको समस्या निकै लामो समयदेखि विद्यमान छ तर यसलाई रोक्न सरकारी प्रयास पर्याप्त छैनन्। बालविवाह मानवअधिकारको गम्भीर भएकाले नेपाल सरकारले यसको रोकथामका लागि बहुआयामिक रणनीति अवलम्बन गर्नुपर्छ। शिक्षा, चेतनामूलक कार्यक्रम र कानुनी कार्यान्वयनमा जोड दिनुपर्छ। सरकारसँगै परिवार र समाजको पनि बालविवाह रोकथाममा उत्तिकै भूमिका हुने गर्छ। बालबिवाहका कारण सम्बन्ध बिच्छेदका घटना पनि बढेको छ। परिवार मात्र बिग्रेको छैन, यसले स्वास्थ्यका साथै आर्थिक र सामाजिक रूपमा असर परेको छ। बालविवाहले प्रजनन स्वास्थ्य समस्या, लैंगिक हिंसा, घरेलु हिंसा, शिक्षाबाट बञ्चित, आर्थिक परनिर्भरता बढाएको छ। त्यसैले सरकारले नीति निर्माण मात्र हैन, त्यसको व्यावहारिक कार्यान्वयनमा तीनै तहको सरकार गम्भीरताका साथ लाग्न जरुरी छ। साथै परिवार र समाजले पनि बालबिवाह विरुद्धको अभियानलाई प्रभावकारी कार्यान्वयनमा साथ दिएर देशलाई बालविवाह मुक्त बनाउन सहयोग गर्नुपर्छ।"
ओलीको अनौठो लचकता,"केपी शर्मा ओलीलाई सत्यसँग नलड्ने, शक्तिसँग नझुक्ने नेताका रूपमा नेकपा एमालेले नै प्रख्यात बनाएको छ। आफ्ना कुरामा टसमस नहुने नेताको परिचय बनाएका उनको पहिचानै खरो व्यक्तित्व र, रणनीतिक राजनीतिज्ञ हो। तर, अचेल ओलीको यो पहिचान बदलिएको छ। उनले आफूलाई समयानुकूल लचिलो बनाएका छन्। काठमाडौं : केपी शर्मा ओली : नामै काफी छ। उनको एउटा कथन अचेल पार्टीले प्रख्यात बनाएको छ, सत्यसँग नलड्ने, शक्तिसँग नझुक्ने। आफ्ना कुरामा टसमस नहुने नेताका रूपमा चिनिन्छन्, उनी। उनको ब्रान्डै अडानबाट पछि नहट्ने हो। उनको पहिचानै खरो व्यक्तित्व हो। र, रणनीतिकार राजनीतिज्ञका रूपमा परिचित छन्, उनी। तर, अचेल एमाले अध्यक्ष ओलीलाई लिएर सर्वसाधारण प्रश्न गर्छन्, के उनी बदलिएका हुन् ? के उनले समयानुकूल आफूलाई लचिलो बनाएका हुन् ? त्यो गठबन्धन चुनावसम्म कायम रह्यो। चुनावमा चेपुवामा परेका ओलीले एमालेलाई समानुपातिकमा सबैभन्दा ठूलो दल बनाए। प्रत्यक्षमा दोस्रो ठाउँमा उभ्याउन सफल भए। लगत्तै गठबन्धनबाट दाहाललाई खोसेर प्रधानमन्त्री बनाए। तर, उनको रणनीति केही महिना पनि टिकेन। दाहाल पुरानै गठबन्धनमा गए। त्यसपछि राजनीतिक शक्ति केन्द्रबाट बाहियाइएका ओलीले पछिल्लो चोटी देशविदेशलाई चकित बनाए दाहाललाई आफूतिर फर्काएर। रातारात गठबन्धन बदलियो। त्यसभन्दा आश्चर्य त त्यससँगै ओली पूरापूर फेरिएर निस्किए। लगत्तै माधवकुमार नेपाललाई भेट्न गए। त्यति मात्र होइन, आफू लचिलो बनेर उनलाई सरकारमा आउने ढोका उघारिदिए। अप्रत्यासित गठबन्धन बन्यो, कसैले नसोचेको। नेकपा छँदा प्रचण्ड निकट बनेपछि माधवकुमार नेपालसँग टाढिदै गएका ओली संसद विघटनदेखि त पानी बराबारको अवस्थामा पुगेका थिए। झुक्ने भन्ने ओलीको स्वभावविपरीत कामका रूपमा चिनिने गरेको थियो। तर, उनको व्यवहार, स्वभावमा पनि परिवर्तन आएको छ। व्यङ्ग्य गर्न माहिर ७३ वर्षीय ओलीले ठेट शब्दले थला पर्ने गरी दिने गरेका थिए। माओवादी र एकीकृत समाजवादीका नेतालाई सार्वजनिक ठाउँमा उनी यस्तै व्यंग वाण प्रहार गरिरहेकै हुन्थे। तर, कसैले मेलो पाएन भित्रभित्रै नयाँ गठबन्धन बनिरहेको छ भनेर। त्यसभन्दा कसैले मेलो नपाएको अर्को विशेषता देखियो ओलीको उलटफेर। पछिल्ला समय उनका निर्णयदेखि भाषणसम्म साह्रै नरम छन्। उनको लचकता र उदारताको राजनीतिक र गैरराजनीतिक दुवै क्षेत्रमा चर्चा हुन थालेको छ। के साँच्चीकै ओली लचक भएका हुन् वा उनको यो रणनीति हो ? भन्ने प्रश्न पनि टड्कारो रूपमा देखिएको छ। हामीले ओलीको विगत र अहिलेको व्यवहारबारे यहाँ विश्लेषण गर्ने कोसिस गरेका छौं। पहिले १ : दलका लागि सुहाउँदो हिस्सा लिन अडान राख्ने कुनै बेला नेकपा एमालेलाई अडान नभएको पार्टीको रूपमा चित्रण गर्ने गरिएको थियो। कुनै लिंग नछुट्टिएको भनेर पनि एमालेलाई आलोचना गरिन्थ्यो। तर, जब ओली पार्टी र सरकारको नेतृत्वको आए तब एमालेको त्यो विशेषणै परिवर्तन भयो। अडानमा दृढ नेताका रूपमा ओली स्थापित भए। एमालेलाई अडान भएको पार्टी भन्न थालियो। २०७२ सालमा संविधान जारी गर्दा, नाकाबन्दीको समय, लिम्पियाधुरासहितको नक्सा जारी गर्दाको अवस्था लगायतका ओलीका अडान राष्ट्रिय र अन्तर्राष्ट्रिय रूपमै प्रशंसशायोग्य भएका थिए। ओली पार्टीको लागि सुहाउँदा हिस्सा लिन अडान राख्ने गर्थे। भागबन्डामा आफू माथि परेर मात्रै अरूलाई दिने उनको स्वभाव थियो। २०७२ मा होस् वा २०७४ मा होस् प्रधानमन्त्री भएको बेला होस् वा अन्य बेला उनी आफ्नो अडानमा टसमस हुँदैन थिए। २०७२ मा प्रधानमन्त्री, राष्ट्रपति नै एमालेको भाग पार्न सफल भए। २०७४ मा पनि प्रधानमन्त्री, राष्ट्रपतिदेखि महत्वपूर्ण मानिएका मन्त्रालय पनि आफूले नै राखेका थिए। सभामुख (कृष्णबहादुर महरा र अग्नि सापकोटा) माओवादीलाई दिए पनि उनीहरूसँग कहिल्यै सम्बन्ध सुमधुर भएन। २०७९ पुस १० को एमाले माओवादीसहितको गठबन्धन सरकारमा पनि ओलीले अर्थ, परराष्ट्रजस्ता शक्तिशाली मन्त्रालय लिएका थिए। गठबन्धनको अर्को दल माओवादी केन्द्रले प्रधानमन्त्रीबाहेक सबै कम आकर्षक मानिएका मन्त्रालय मात्रै पाएको थियो। उनको अडानका कारण गृहमन्त्री रवि लामिछानेले पाएका थिए भने जलस्रोत, सिँचाइ तथा ऊर्जामन्त्री राप्रपाका अध्यक्ष राजेन्द्र लिङ्देन भएका थिए। ओलीकै अडानका कारण छोडिएका मन्त्रालयमा माओवादीले चित्त बुझाउनु परेको थियो। विभिन्न संवैधानिक नियुक्तमा पनि ओलीले प्रमुख स्थानमा आफ्नै हातमाथि पारेर भागबन्डा गरेका थिए। अहिले १ : अरूले राजेको मन्त्रालय लेऊ, छाडेको देऊ भने ओलीकै नेतृत्वमा पछिल्लो कांग्रेसमाओवादी गठबन्धन भत्कियो। त्यसपछि एमाले माओवादीसहितको चार दलपछि नेकपा एकीकृत समाजवादी थपिएपछि पाँच दलीय गठबन्धन बन्यो। त्यो गठबन्धनको सबैभन्दा ठूलो दल एमाले नै हो। उसँग प्रतिनिधिसभामा ७८ सिट छ। तर, त्यही एमालेले मन्त्रिपरिषद्मा रोज्जा जति अरूलाई दियो, छाडि जति आफूले लियो। पार्टीभित्र असन्तुष्टि रहँदारहँदै पनि ओली सम्झौता गर्न तयार भए। प्रधानमन्त्री, परराष्ट्रमन्त्री, अर्थमन्त्री ३२ सिट धारी माओवादीलाई दिन ओली राजी भए भने गृह, शिक्षा जस्ता आकर्षक मन्त्रालय पनि रास्वपालाई छोडिदिए। बाँकी रहेको आकर्षक स्वास्थ्य र वनमन्त्री जसपालाई, संघीय मामिला तथा सामान्य प्रशासन र सहरी विकास पनि एकीकृत समाजवादीलाई दिए। अरूले छोडेका मन्त्रालय मात्रै आफूले राखे। अर्थ, परराष्ट्रजस्ता मन्त्रालय आफूसँग नहुँदा सरकार चलाउनै गाह्रो हुने भएको गुनासो प्रधानमन्त्रीले राखेपछि आफूहरूले छोडिदिएको एमालेका एक पदाधिकारीले बताए। देश नै संकटमा पर्ने अवस्था आएकाले लचकता अपनाउनु परेको उनको भनाइ छ। २ पहिला : चित्त नबुझेको नेताको खोइरो खन्थे ओलीले चित्त नबुझेका नेतासँग तिक्ततापूर्ण सम्बन्ध राख्ने गरेका थिए। उनले चित्त नबुझेकाविरुद्ध खोइरो खन्नु नै उनको विशेषताका रूपमा चित्रण हुने गरेको थियो। अरूको खोइरो खनेर नै नेता बनेको आरोप पनि उनीमाथि लाग्ने गरेको छ। विगतमा उनले माओवादी सशस्त्र संघर्षको खुलेर विरोध गर्थे। माओवादीको गतिविधि, क्रियाकलापको विरोध गर्न त्यो बेला कमको मात्रै आँट हुन्थ्यो तर त्यसमध्ये एक नम्बरमा ओली थिए। पछिल्लो समय माधवकुमार नेपालसँग उनको सम्बन्ध अति खराब भएको थियो। नाम लिँदा पनि कुल्ला गर्नुपर्छसम्म भन्न भ्याएका थिए। बोलचालै बन्द भएको थियो। पछिल्लो समयमा सबैभन्दा खरो आलोचना नै नेपालको गर्थे उनी। कांग्रेसलगायत अन्य पार्टीका नेताको पनि उनी खोइरो नै खन्थे। चित्त नबुझेका जो कोहीसँग उनी सम्बन्धै राख्न चाहँदैन थिए। मन नपराएको मान्छेलाई देखिसहँदैन थिए। आफ्नो आलोचना गरेको उनी मन पराउँदैनन् भन्ने गरिन्थ्यो। अहिले २ : मतभेद भएका व्यक्तिलाई पनि मिलाएर लैजानुपर्छ भनेर भेट्नै पुगे ओली फेरिएको एउटा उदाहरण हो, मतभेद भएको व्यक्तिलाई पनि मिलाएर लानुपर्छ भन्ने सोचको विकास। विगतमा उनलाई भेट्न बालकोट नै धाउनुपर्ने अवस्था थिए। उनी हतपत कसैलाई भेट्न पनि जादँैन थिए। अझ मतभेद भएको व्यक्तिलाई मनाउनेभन्दा पछि बिच्क्याउने काम उनले गर्ने गरेका थिए। यसपटक भने उनी हदै लचिलो, उदार भएका छन्। माधव नेपाललाई भेट्न उनकै घर कोटेश्वर पुगेका छन्। होटलमा बोलाएर सौहार्दपूर्ण वार्तालाप गरेका छन्। पछिल्लो भेटघाटले दुई नेताबीच सम्बन्ध सुधार भएको आभास हुन्छ। स्वयम् माधवकुमार नेपालले ओलीसँगको सम्बन्ध सुधारको दिसामा गएको प्रतिक्रिया दिन थालेका छन्। एमाले अध्यक्ष ओली विगतलाई गम्भीर रूपमा आत्मासमीक्षा गरेर यो अवस्थामा आउनुभएको हो भन्ने लाग्छ मलाई। यसलाई अन्यथा रूपमा हेर्न हुँदैन। परिवर्तन विरोधी शक्ति एकीकृत भएर आउँदै छन्, हाम्रो अन्तरद्वन्द्वको फाइदा लिने प्रत्यन्न पनि भयो। अनि, वामपन्थी आन्दोलन जोगाउनकै लागि एक हुनुपर्ने अवस्था आयो। दीनानाथ शर्मा, सचिव, माओवादी केन्द्र ओलीको लचकतालाई राजनीतिक रूपमा हेरिनुपर्छ। रियलाइज गरेर सहकार्यका लागि अनुरोध गर्नुभयो। छलफल विचार गरेर हामी पनि तयार भयौं। अगाडि बढ्दै जाँदा वैचारिक, राजनीतिक रूपमा कहाँसम्म पुग्न सकिन्छ, भविष्यले नै बताउने छ। प्रमेश हमाल, उपाध्यक्ष, एकीकृत समाजवादी पहिले ३ : सहमतिमा अलिकति पनि तल नझर्ने, सम्झौता नगर्ने कुनै विषयमा सम्झौता नगर्ने ओलीको स्वभाव हो। विगतमा सहमति, सम्झौता पनि आफ्नो पक्षलाई फाइदा हुने हिसाबले मात्रै गर्ने गरेका थिए। २०७९ पुस १० मा भएको सहमतिविपरीत प्रचण्डले कांग्रेसलाई राष्ट्रपति बनाएपछि सहकार्य नै भंग भएको थियो। अहिले ३ : सहमतिबाट ओली ब्याक गठबन्धनको रक्षाका लागि ओलीमा थप उदारता देखिएको छ। राष्ट्रियसभा उपाध्यक्षका लागि भएको सहमति फेरियो। २०७९ फागुन २१ गते भएको चारदलीय गठबन्धनले राष्ट्रियसभाको अध्यक्ष माओवादी केन्द्र र उपाध्यक्ष एमालेलाई दिने सहमति भएको थियो। तर, फागुन २९ गते एकीकृत समाजवादीसहित पाँचदलीय गठबन्धनबीच सहमतिमा उपाध्यक्ष एमालेलाई दिने सहमतिको बुँदा नै हटाइएको थियो। उपाध्यक्ष एकीकृत समाजवादीलाई दिने भद्र सहमति भएको नेताहरूले बताउने गरेका छन्। यो हटाएको सहमतिमा पनि ओलीले हार्दिकतासाथ हस्ताक्षर गरे। अझ अरू पनि पद समीकरण कायम राख्न आवश्यक परे छाड्न तयार रहेको उनले बताउने गरेका छन्। एमालेको मुख्य लक्ष्य मिसन ८४ हो। राजनीतिक परिस्थिति बदलिँदैमा यो अभियान नरोकिने उनको भनाइ रहँदै आएको छ। पहिले ४ : प्रशंसामा ध्यान नदिने, आलोचनामै रमाउने एउटै गठबन्धनमा रहेका नेताको पनि खुलेर प्रशंसा ओलीका लागि दुर्लभ विषय थिए। ओलीको स्वभावै प्रशंसामा ध्यान नदिने र आलोचना, विरोधमैै रमाउने खालको मानिँदै आएको छ। नेकपा कालमा दुई अध्यक्ष भए पनि उनले दोस्रो अध्यक्ष प्रचण्डको कहिल्यै प्रशंसा गरेको सुनिएन। अरूको कटु आलोचनामै ओली रमाउँथे। अरूको प्रशंसा नै गर्न नजान्ने व्यक्तिका रूपमा ओलीको चित्रण हुने गरेको थियो। अहिले ४ : संसद्मा प्रधानमन्त्रीको खुलेर प्रशंसा ओली सांसदमा बोल्दा विरोधमा मात्रै बोल्छन् भन्ने भाष्य रहँदै आएको थियो। प्रशंसा गरिए पनि खुलेर गर्न हिचकिचाउँथे उनी। यसपटक संसद्मा बोल्दा प्रधानमन्त्री दाहालको खुलेरै प्रशंसा गरेका छन्। उनले प्रतिपक्ष दल कांग्रेसको पनि खासै विरोध गरेनन्। बरु देउवाई भने, मुख बन्द नगरौं। आउनुहोस्, संवाद गरौं। उनले पछिल्लो सरकारका कामकारबाहीको प्रशंसा गर्न थालेका छन्। उनले पछिल्लो समय बल्ल सरकारको अनुभूति हुने थालेको बताएका छन्। पहिले ५ : गठबन्धनमा एकल वर्चश्व कायम गर्ने प्रयास गरिहाल्ने विगत नियाल्ने हो भने ओली नेतृत्वमा रहँदा एकल वर्चश्व कायम गर्ने प्रत्यन्नमा सधैं लागि हाल्थे। २०७४ सालको निर्वाचनमा माओवादीसँग गठबन्धन गरे। झन्डै दुईतिहाइ स्थान जिते। २७५ सिटमा १७४ सिट त एमाले माओवादीको गठबन्धनले पायो। तर, यसको सबै जस आफूले नै लिन खोजको आरोप ओलीमाथि लाग्दै आएको छ। २०७५ जेठ ३ मा पार्टी एकता भएपछि दुई अध्यक्षको व्यवस्था भयो। तर, ओलीले प्रचण्डलाई दोस्रो अध्यक्ष नभई उपाध्यक्षको व्यवहार गरेको दुखेसो रहँदै आएको छ। एकले सरकार त अर्कोले पार्टी चलाउने भनिएपछि ओलीले नै एकल रूपमा पार्टी चलाए। सरकारमा पनि आधा आधा कार्यकाल नेतृत्व गर्ने गोप्य सहमति भए पनि ओलीले पाँचै वर्ष आफू नै प्रधानमन्त्री हुने चाहना राखेको प्रचण्डले आरोप लगाए। त्यही कारण उनीहरूको सम्बन्धमा तिक्तता आयो। दाहालले नेपाललाई आफ्नो समर्थनमा ल्याउन सफल भए। फलतः नेकपा फुट्ने ठाउँमा पुग्यो। झन्डै दुईतिहाइ बहुमतको शक्ति धुजाधुजा भयो। अहिले ५ : अरूलाई पनि समेटेर लैजान हदैसम्म लचिलो पछिल्लो समय ओली हदैसम्म लचिलो देखिएका छन्। अरूलाई पनि समेटेर लानेमा उनको प्रयत्न रहँदै आएको छ। लामो समयदेखि तिक्तता रहेका माधवकुमा नेपाललाई फकाउनसमेत लागि परेका छन्। ओली नआएसम्म कुनै हालतमा नयाँ गठबन्धनमा समावेश नहुने नेपालले पो बरु अडान राखे। ओलीले नेपाललाई फोन गरे। घरमा नै पुगेर भेटे। नेपालले चाहेको होटलमा पनि ओली पुगे। सबैलाई समेटेर लान ओलीमा नरमता र उदारता पलाएको स्वयम् अन्य दलका नेताहरूसमेत भन्न थालेका छन्। साना दललाई पनि समेट्न उनी उदार देखिए। पहिला ६ : नेताहरूलाई बालकोटमै बोलाउने केपी ओली उर्फ बालकोट। नेपाली राजनीतिकको विशेष स्थानरूपमा बालकोट गणना हुने गरेको छ। २०७९ पुस १० मा कांग्रेस सभापति शेरबहादुर देउवासँग कुरा नमिलेपछि प्रचण्ड सीधै बालकोट पुगेका थिए। बालकोटले नै उनलाई प्रधानमन्त्री बनाएको थियो। बालकोटको बार्दलीबाट नै ओली र प्रचण्डले हात हल्लाएर एमाले माओवादीसहित गठबन्धन बनाएका थिए। तर, यसपटक गठबन्धनमा विगतमा जस्तो बालकोटको चर्चा भएन। नयाँ गठबन्धनको सुत्रधार ओली नै भए पनि उनको निवास जमघटस्थल बनेन। नयाँ गठबन्धन बनाउन बरु एमाले महासचिव शंकर पोखरेल निवास कोटेश्वर बढी प्रयोग भयो। ओलीले विगतमा प्रधानमन्त्रीलाई समेत बालकोट नै बोलाउने गरेका थिए। उनी अरूले बोलाएको स्थानमा जाँदैन थिए। बालकोटमा नै उनलाई भेट्न जानुपथ्र्यो। अहिले ६ : आवश्यकताअनुसार बालुवाटारदेखि कोटेश्वरसम्म धाउन तयार वार्ता र संवादका लागि ओलीमा उदारता आएको छ। उनी आवश्यकताअनुसार बालुवाटार, खुमलटार, कोटेश्वर, सिंहदरबार जान थालेका छन्। पछिल्लो समय प्रधानमन्त्री निवास बालुवाटार, प्रचण्ड निवास खुमलटार, नेपाल निवास कोटेश्वर र सिंहदबारमा वार्ता संवाद हुने गरेका छन्। ओलीले अरूलाई बोलाउने होइन, आफैं पुग्ने गरेका छन्। माओवादी केन्द्रका सचिव दीनानाथ शर्मा एमाले अध्यक्ष ओलीले विगतलाई गम्भीर रूपमा आत्मासमीक्षा गरेर यो अवस्थामा आएको ठान्छन्। यसलाई सकारात्मक रूपमा लिनुपर्ने, अन्यथा रुपमा हेर्न नहुने उनको धारणा छ। ओली र प्रचण्ड दुवैले गम्भीर रूपमा आत्मासमिक्षा गरेरै नयाँ गठबन्धन बनाएको उनको भनाइ छ। परिवर्तन विरोधी शक्ति एकीकृत भएर आउँदैछन्, हाम्रो अन्तरद्वन्द्वको फाइदा लिने प्रत्यन्न पनि भयो, उनले भने, अनि, वामपन्थी आन्दोलन जोगाउनकै लागि एक हुनुपर्ने अवस्था आयो। उनले नेपालका ठूला कम्युनिस्टको झगडा मतभेदले नै जनतामा विश्वास टुटेको बताए। पुष्पलालबाट गाइडेड भएका कारणले नेपालका कम्युनिस्टहरू एउटै शाक्तिधारमा जानुपर्नेमा दुईमत छैन, उनले भने, ओली के गर्छन्, प्रचण्डले के गर्छन् भन्ने आशंका पनि छ। तर, मलाई अब उहाँहरूले यता उता गर्नु हुन्छ भन्ने लाग्दैन। उनले थपे, शक्तिशाली एकीकृत कम्युनिस्ट शक्ति बनाउन विगतमा ठक्कर, चक्कर खादै यहाँसम्म आइपुगेका छौं। विरोधी र विदेशी शक्तिले पनि हेप्न थालेका छन्। त्यसैले विश्वासको वातावरण बनाउन हामी पनि लागेका छौं। वार्ता र संवादमा माधव नेपालका साथमा सधैं रहेका एकीकृत समाजवादीका उपाध्यक्ष प्रमेश हमाल ओलीको लचकतालाई राजनीतिक रूपमा विश्लेषण गर्छन्। नेता हमाल अहिले यो समीकरणलाई कार्यगत एकताको सज्ञा दिन्छन्। रियलाइज गरेर सहकार्यका लागि अनुरोध गर्नुभयो, छलफल विचार गरेर हामी पनि तयार भयौं, उनले भने। उनले अगाडि बढ्दै जाँदा वैचारिक, राजनीतिक रूपमा कहाँसम्म पुग्न सकिन्छ त्यो भविष्यले नै बताउने बताए। परिस्थितिले जहाँ जसरी अघि बढ्न सकिन्छ, त्यसरी अघि बढ्ने हो, उनले भने। तर, ओलीको यो लचकतालाई झुकेको भन्दै केही विश्वासपात्र र कार्यकर्ता रुष्ट भएका छन्। गल्ती गरे। झुक्नु हुँदैन थियो। जसको बोलीमा जनताको साथ थियो। तर, विश्वास गुमाए, एक कार्यकर्ताले भने, जसले गर्दा अडानका पक्का नै ओलीको विश्वास गुमेको छ। सत्ता पल्टाउने नाम यसरी झुक्नुले ओलीको ब्रान्डमा नै धक्का लागेको ती कार्यकर्ताको धारणा छ।"
शीत भण्डार सञ्चालनमा अल्झन,"दैलेख : कर्णालीका कृषि उपजलाई सही तरिकाले भण्डारण गर्ने र बजारीकरणमा सहयोग पुर्याउने महत्त्वाकांक्षी सपनाका साथ निर्माण गरिएका शीत भण्डारहरू उपयोगमा आउन सकेको छैन। यहाँ उत्पादित कृषिजन्य सामग्री भण्डारणका लागि भन्दै कर्णाली प्रदेश सरकारले भण्डार निर्माणको योजना अघि बढाएको थियो। पर्याप्त अध्ययनबिना शीत भण्डारमा सरकारले गरेको लगानी अहिले अनुत्पादक बन्न पुगेको छ। प्रदेश सरकारको लगानीमा बनेका अधिकांश शीत भण्डार उपयोगविहीन छन् । उपयोगमा आएका मेसिन औजारलगायतका सामग्री बिग्रन थालिसकेका छन्। पर्याप्त अध्ययन र दीर्घकालीन योजनाबिनै निर्माण थालिएका कतिपय भण्डार मापदण्डअनुसारका छैनन्। प्रदेश सरकारको अनुदानमा कर्णालीका १० वटै जिल्लामा समूह तथा सहकारीमार्फत शीत भण्डार बनेका थिए। बनेका अधिकांश भण्डारको अवस्था अस्तव्यस्त छ। शीत भण्डार उपयोगविहीन भएर उपकरण बिग्रिन थालेपछि सरकारको लगानी अनुत्पादन बन्न पुगेको हो। प्रदेश सरकारले रुकुमपश्चिममा तीन, सुर्खेतमा एक निर्माणाधीनसहित तीन, दैलेखमा एक र जुम्लामा एक गरी आठ वटा शीत भण्डार निर्माण गरेको छ। निर्माण भइसकेका र निर्माणाधीन अवस्थामा रहेका शीत भण्डार निर्माणमा प्रदेश सरकारको ७० प्रतिशत अनुदान र सहकारीको ३० प्रतिशत लगानी छ। सरकारले शीत भण्डार सञ्चालन एवं व्यवस्थापनका लागि कार्यविधि नबनाइ सोझैं सहकारीलाई जिम्मा दिँदा थप समस्या भएको हो। कर्णाली प्रदेश सरकारको भूमि व्यवस्था कृषि तथा सहकारी मन्त्रालयका प्रवक्ता धनबहादुर कठायतले प्रदेशभर निर्माण भएका शीत भण्डारको विद्यमान अवस्था अध्ययन नगरिए पनि विद्युत् समस्याका कारण सञ्चालनमा कठिनाइ भएको बताए। निर्माण भइसकेका शीत भण्डार राम्रोसँग सञ्चालन नभएको पाइएपछि थप शीत भण्डार बनाउने कार्यक्रम रोकेका छौं, उनले भने, बनेका शीत भण्डार के कसरी प्रभावकारी रूपमा सञ्चालनमा ल्याउन सकिन्छ ? कसको भूमिका के रहन्छ ? छलफल हुँदैछ, अब पुराना शीत भण्डार प्रयोगमा नआएसम्म नयाँ निर्माणको काम रोकिनेछ। प्रवक्ता कठायतका अनुसार सुर्खेतस्थित लाटीकोइलीमा निर्माणाधीन शीत भण्डारको काम पूरा गर्न थप बजेट व्यवस्थापनबाहेक अन्य नयाँ कार्यक्रम छैनन्। सुर्खेतकै भेरीगंगा नगरपालिका१० छिन्चुमा र गुर्भाकोट नगरपालिकामा बनेका शीत भण्डार विद्युत्कै कारण हाल प्रयोगविहीन छन्। वीरेन्द्रनगर११ सुर्खेतको औद्योगिक क्षेत्रभित्र सुर्खेतका व्यापारीद्वारा निर्माण गर्ने भनिएको शीत भण्डार जग निर्माणपछि अलपत्र छ। अख्तियार दुरुपयोग अनुसन्धान आयोगले छानबिन १६ जनाविरुद्ध भ्रष्टाचार कसुरमा विशेष अदालत काठमाडौंमा मुद्दा दायर गरिसकेको छ। कतै अलपत्र, कतै उपयोगविहीन कर्णाली प्रदेश सरकारले निर्माण थालेका शीत भण्डारहरूमध्ये केही अलपत्र छन् भने केही उपयोगविहीन छन्। दैलेखको गुराँस गाउँपालिकाको गुराँसेबजारस्थित निर्माण थालिएको शीत भण्डार अलपत्र अवस्थामा छ। प्रदेश सरकारको ७० प्रतिशत र लालीगुराँस बहुमुखी सहकारी संस्थाको ३० प्रतिशत लगानीमा निर्माण थालिएको शीत भण्डार अहिले अलपत्र अवस्थामा छ। सहकारीका पूर्वअध्यक्ष कृष्णप्रसाद पाण्डेका अनुसार सहकारीको झन्डै ४० लाख र प्रदेश सरकारको झन्डै ६० लाख खर्च भइसकेको छ, तर भवन निर्माणको कामले नै पूर्णता पाउन सकेको छैन। पिलर ठड्याएर ढलान गर्ने काम पूरा भएको पाण्डेले बताए। शीत भण्डारको कामलाई पूर्णता दिन सहकारीले थप लगानी गर्न नसकेपछि अलपत्र बनेको छ, गाउँपालिकाले लगानी गर्ने बताए पनि हालसम्म कुनै प्रक्रिया अघि बढेको छैन, उनले भने। शीत भण्डार निर्माणले पूर्णता नपाउँदा यहाँ उत्पादित कृषि उपज भण्डारण र बजारीकरणमा समस्या परिरहेको उनले बताए। शीत भण्डार नहुँदा यहीँ भण्डारण गर्न सकिएको छैन, पाण्डेले भने। सुर्खेतको वीरेन्द्रनगरस्थित बुलबुले कृषि हाटबजारमा स्थापना भएको शीत भण्डारका उपकरण बिग्रिन थालेको छ। निर्माण भएको पाँच वर्ष बितिसक्दासमेत सञ्चालनमा आउन सकेको छैन। उक्त शीत भण्डारका लागि निर्माण भएका भौतिक संरचना जीर्ण बन्दै गएका छन्। मेसिन तथा उपकरणहरू नचल्ने अवस्थामा पुगेको छ। निर्माण सम्पन्नपछि सञ्चालनमा ल्याउने प्रयास गरिए पनि जिल्ला सहकारी संघ सुर्खेतको कमजोरीले अलपत्रजस्तै बनेको छ। सहकारी संघले परीक्षणका लागि स्याउ, कागती, आलुलगायतका तरकारी, फलफूल तथा मसलाजन्य वस्तु भण्डारण गरेको थियो। तर पहिलोपटक अक्सिजन फाल्ने मेसिनबिनै भण्डारण गरिएका वस्तु कुहिएपछि व्यापारीहरूले घाटा बेहोरेका थिए। हाल विद्युत्लगायतका कारण देखाउँदै यो शीत भण्डार पूर्ण रूपमा बन्द छ। आर्थिक वर्ष २०७५०७६ मा कुल १ करोड ७५ लाख रुपैयाँ लागतमा बनेको यो शीतभण्डार दुईसय मेट्रिकटन क्षमताको हो। यो शीत भण्डारमा प्रदेश सरकारको एक करोड, वीरेन्द्रनगर नगरपालिकाको २५ लाख र जिल्ला सहकारी संघ सुर्खेतको ५० लाख रुपैयाँ लगानी छ। भौतिक रूपमा तयार यो शीत भण्डारमा हावाको चाप मिलाउने, च्याम्बरभित्र पानी सप्लाई गर्नेलगायतका मेसिनहरू जडान भएका छैनन्। शीत भण्डार सञ्चालनका लागि मेसिन खरिद तथा मर्मतका लागि अझै १५ लाख बढी रकम आवश्यक पर्ने सहकारी संघले जनाएको छ। आवश्यक ज्ञानबिना नै शीत भण्डार निर्माण गर्दा समस्या उत्पन्न भएको जिल्ला सहकारी संघ सुर्खेतका व्यवस्थापक ढाकाराम न्यौपाने बताउँछन्। विद्युत्को भोल्टेज नपुग्नु र मर्मतका लागि आवश्यक बजेट व्यवस्थापन नहुनुलगायत समस्याले शीत भण्डार सञ्चालन गर्न समस्या परेको हो, उनले भने।"
साझा न्यूनतम कार्यक्रम : जुनसुकै कालखण्डका भ्रष्टाचारमाथि अनुसन्धान गरी दोषीलाई कारबाही गरिने,"काठमाडौं : सरकारले जुनसुकै कालखण्डको भ्रष्टाचारमाथि अनुसन्धान गर्ने घोषणा गरेको । मंगलबार पाँच दलीय सत्ता गठबन्धनले सार्वजनिक गरेको सरकार संचालनको न्यूनतम साझा संकल्पमा कुनै पनि कालखण्डमा भएका भ्रष्टाचार र जो कोही भ्रष्टाचारीमाथि कानुनी कारबाही अगाडि बढाउने उल्लेख छ। 'अख्तियार दुरुपयोग अनुसन्धान आयोगजस्ता नियामक निकायलाई कानुन,जनशक्ति,स्रोत र साधनसहित अधिकारसम्पन्न बनाई भ्रष्टाचार नियन्त्रण र सदाचारको प्रत्याभूति गर्ने,भ्रष्टाचार र अख्तियारको दुरुपयोगसँग जोडिएका विषयको छानबिन र अनुसन्धान गरी कुनै पनि कालखण्डमा भएका भ्रष्टाचार र जो कोही भ्रष्टाचारीमाथि कानुनी कारबाही अगाडि बढाउने र भ्रष्टाचारी एक दिन कानुनको कठघरामा पुग्नेछ भन्ने विश्वास नेपाली समाजमा स्थापित गर्ने,'न्यूनतम साझा संकल्पमा उल्लेख छ। सार्वजनिक प्रशासन,न्यायालय र सम्बद्ध नियामक निकायहरूमा जवाफदेहिता सुनिश्चित गर्ने र लाइनमा रहेका सबैको पालो आउँछ भन्ने मान्यतालाई बल पुर्याने दिगो प्रणाली विकास गरी जनतामा राज्यप्रतिको भरोसा जगाउने साझा न्यूनतम कार्यक्रममा उल्लेख छ। सरकारी सेवाहरू तोकिएको समयमा उपलब्ध गराउन टाइम कार्ड प्रणाली लागू गर्ने सरकारको तयारी छ। फरकफरक कार्यालयमा नागरिकतालगायत कागजात पटकपटक बुझाउनुपर्ने झन्झटलाई हटाउन नागरिक एपलाई सुदृढ गरी त्यसैमार्फत् सबै प्रकारको सेवा उपलब्ध गराउने सरकारले घोषणा गरेको छ। सार्वजनिक खरिद प्रक्रियामा उच्चतम दक्षता र सदाचार सुनिश्चित गर्न आवश्यक कानुनी र संस्थागत सुधार गर्ने ,सार्वजनिक खरिद अनुगमन कार्यालय र राष्ट्रिय सतर्कता केन्द्रलाई परिणाममुखी र प्रभावकारी बनाउन आवश्यक सुधार गर्ने साझा न्यूनतम कार्यक्रममा समेटिएको छ।"
नेपालको भन्सार हुकुमी शैलीमा चलिरहेको छ : प्रदीप यादव,"वीरगन्ज : जनता समाजवादी पार्टीका प्रमुख सचेतक प्रदीप यादवले नेपालको सीमा नाकामा रहरेका भन्सार हुकुमी शैलीमा चलिरहेको बताएका छन्। मंगलबार प्रतिनिधि सभामा अर्थमन्त्री वर्षमान पुनले पेस गरेको भन्सार विधेयकमाथि आफ्नो धारणा राख्दै पर्सा क्षेत्र नम्बर १ प्रतिनिधिसभा सदस्यसमेत रहेका यादवले भन्सारमा तस्कर र कर्मचारीहरूको राज रहेको बताए। उनले भन्सार कार्यालयका कर्मचारीहरूको मिलोमतोमा तस्करहरूले कम बिलबिजक देखाएर राजश्व छलेर मालसामान भित्र्याइरहेको बताए। यादवले भने, भन्सार हुकुमी शैलीमा चलिरहेको छ। किनभने आयातकर्ताले भन्सार मूल्यपुस्तिकाभन्दा कम मूल्यको बिलबिजक पेस गरेमा भन्सार विभागले ५० प्रतिशत जरिवाना लाग्छ। तर, भन्सार मूल्यपुस्तिकाभन्दा बढी बिलबजिक पेस गरेर सोहीअनुसार एलसी खोल्छ। त्यसमा जरिवाना लाग्दैन। बिलभन्दा बढी रकम हुण्डीमार्फत देशमा आइरहेको छ। यसले राज्यलाई घाटा भइरहेको छ। भन्सारको अहिलेको नीति नै स्वदेशी उद्योगलाई डुबाउने खालको रहेको यादवको भनाइ छ। विदेशबाट आउने कच्चा पदार्थको भन्दा तयारी वस्तुको आयातमा लाग्ने भन्सार राजश्व दर कम रहेको उनले बताए। जसका कारण विदेशबाट कच्चा पदार्थ आयात गरेर उत्पादन गरिरहेका स्वदेशी उद्योगहरूले आफ्ना मालवस्तु विदेशमा निर्यात गर्न नसकिरहेको उनले बताए।"
अतिक्रमित नेपाली भूमि फिर्ता लिन गठबन्धनले कूटनीतिक प्रयास गर्ने,"काठमाडौं : सरकारले लिम्पियाधुरा, लिपुलेक, कालापानी, सुस्तालगायतका नेपाली भूमि फिर्ता लिन प्रभावकारी कूटनीतिक प्रयास अगाडि बढाउने भएको छ। सरकारमा सहभागी पाँच राजनीतिक दलले आज प्रधानमन्त्री कार्यालयमा सार्वजनिक गरेको न्यूनतम नीतिगत प्राथमिकता र साझा संकल्पमा उक्त प्रयास अगाडि बढाउने उल्लेख छ। 'नेपालको राष्ट्रियता, सार्वभौमसत्ता, भौगोलिक अखण्डता, स्वाधीनता, स्वतन्त्रता, स्वाभिमान र राष्ट्रियहितको रक्षालाई केन्द्रबिन्दुमा राख्नेछ,' सरकारको योजनामा भनिएको छ, 'संयुक्त राष्ट्रसंघको बडापत्र, पञ्चशीलको सिद्धान्त, विश्वशान्तिका मान्यता, अन्तर्राष्ट्रिय प्रतिबद्धता तथा न्यायमा आधारित स्वतन्त्र, तटस्थ र असंलग्न परराष्ट्र नीति अवलम्बन गर्नेछ।' विदेश सम्बन्ध सञ्चालनमा सार्वभौम समानता, पारस्परिकहित र सम्मानलाई केन्द्रबिन्दुमा राखी दुवै छिमेकीलगायत सबै मित्रराष्ट्रसँग सन्तुलित, विश्वसनीय र मैत्रीपूर्ण सम्बन्ध सञ्चालन गर्ने, नेपालको भौगोलिक अखण्डता, सार्वभौमसत्ता, स्वाधीनता र स्वतन्त्रतालाई थप सुदृढ बनाउनेसमेत सत्तारुढ दलको योनजामा रहेको छ। 'सीमाको प्रभावकारी व्यवस्थापन गर्ने, नेपालको हित संरक्षण र प्रवर्द्धन हुनेगरी विद्यमान सन्धिसम्झौताको पुनरावलोकन गर्नेछ,' सरकारको योनजामा भनिएको छ, 'आवश्यकताअनुसार नयाँ सन्धिसम्झौता गर्ने, द्विपक्षीय तथा बहुपक्षीय संस्थामा आबद्धता वृद्धि गर्ने, राष्ट्रियता, राष्ट्रिय सुरक्षा, परराष्ट्र सम्बन्ध, प्रमुख आर्थिक विषय एवं रणनीतिक पूर्वाधारलगायत राष्ट्रका आधारभूत विषयमा राष्ट्रिय सहमति निर्माणका लागि प्रयास गर्ने, नागरिकता वितरणको कार्यलाई सहज बनाउने रहेको छ।' सरकारले गैरआवासीय नेपालीको सीप, पुँजी राष्ट्रहितमा प्रयोग गर्दै उनीहरुको जायज चासोको सम्बोधन गर्ने रहेको छ।"
एमालेमाओवादी गठबन्धनका १३ प्राथमिकता : संक्रमणकालीन न्याय टुंग्याउनेदेखि अर्थतन्त्र सुधार गर्नेसम्म,"काठमाडौं : पाँच दलीय सत्ता गठबन्धनले १३ विषयलाई प्राथमिकतामा राख्दै न्यूनतम साझा संकल्प सार्वजनिक गरेको छ। प्रधानमन्त्री कार्यालयमा मंगलबार गठबन्धनका तर्फबाट मस्यौदा समितिका संयोजक विष्णु पौडेलले ८ पृष्ठको नीतिगत प्राथमिकता र साझा संकल्प सार्वजनिक गरे। गठबन्धनले अर्थतन्त्र शिथिलता अन्त्य गर्ने, वित्तीय संस्थालाई विसंगतिमुक्त बनाउने, संघीयता कार्यान्वयन गर्ने, सेवा प्रवाह छरितो बनाउने, उद्यमशीलता र स्वदेशी उत्पादनमा जोड दिने, सङ्क्रमणकालीन न्याय र दिगो शान्तिलाई पूर्णता दिनेलगायत विषय समेटिएका छन्। सुस्त कर्जा प्रवाह र पुँजीगत सार्वजनिक खर्चको न्यूनताजस्ता समस्याको समाधान गर्ने, वित्तीय र मौद्रिक नीतिबीच समन्वय गर्दै, तात्कालिक र मध्यकालीन लगानी र रोजगारमैत्री नीतिगत सुधारमा बाधा पुर्याउने कानुनहरू संशोधन गर्ने साझा संकल्पमा उल्लेख छ। त्यस्तै वित्तीय संस्थाहरूमा उत्पन्न समस्या समाधान गर्न विभिन्न समयमा गठित आयोगहरूका सुझावलाई क्रमशः कार्यान्वयन गर्दै सहकारी, लघुवित्त संस्था एवं अनुचित लेनदेनसम्बन्धी समस्या समाधान गर्ने र सार्वजनिक पदमा रहेका सबै भ्रष्ट, सबै निकम्माको रूपमा व्याप्त भावनालाई बदल्न बेइमानी गर्नेले कानुनी रूपमा सजायँ पाउँछ भन्ने उदाहरण प्रस्तुत हुने गरी सार्वजनिक प्रशासन, न्यायालय र सम्बद्ध नियामक निकायहरूमा जवाफदेहिता सुनिश्चित गर्ने गठबन्धनले संकल्प लिएको छ। त्यस्तै शान्ति प्रक्रियाका बाँकी कामलाई टुङ्याउन तत्काल कानुनी प्रबन्ध गर्ने र पीडितलाई केन्द्रमा राखी तथ्यको आधारमा सत्य स्थापित गरी न्याय, क्षतिपूर्ति, परिपुरण, माफी र मेलमिलापका माध्यमबाट द्वन्द्व सिर्जित पीडाको सम्बोधन गर्ने गठबन्धनको संकल्प छ। द्वन्द्वकालमा घाइते तथा अंगभंग भएका व्यक्तिहरूलाई उपचार, रोजगारी, स्वरोजगारका अवसर र पुनःस्थापनासँगै द्वन्द्वपीडित परिवारलाई क्षतिपूर्ति, पुनःस्थापना र परिपूरणको व्यवस्था गर्ने गठबन्धनले संकल्प लिएको छ। त्यस्तै तराईमधेसलगायतका आन्दोलनका क्रममा अन्यायपूर्ण ढंगले बन्दी बनाइकाहरूलाई सरकार र आन्दोलनकारीहरूबीच भएका सम्झौताअनुरूप कानुनसम्मत ढंगले रिहाई गर्ने संकल्पमा उल्लेख छ। यी हुन् १३ प्राथमिकता आर्थिक शिथिलता अन्त्य गर्नेअर्थतन्त्रमा उत्पादनदेखि उपभोगसम्म र लगानीदेखि व्यापारसम्म देखिएको शिथिलता हटाउन नीतिगत सुधार गर्दै आर्थिक क्रियाकलापलाई तीब्रता दिने । सुस्त कर्जा प्रवाह र पुँजीगत सार्वजनिक खर्चको न्यूनताजस्ता समस्याको समाधान गर्ने, वित्तीय र मौद्रिक नीतिबीच समन्वय गर्दै, तात्कालिक र मध्यकालीन लगानी र रोजगारमैत्री नीतिगत सुधारमा बाधा पुर्याउने बिभिन्न कानुनहरु संशोधन गर्ने, सार्वजनिक वित्तको दिगो व्यवस्थापनमा चुनौतीको रूपमा रहेको राजश्व र खर्चबीच बढिरहेकोे अन्तरलाई कम गर्न राजश्व सुधार, सरकारी खर्चमा मितव्ययिता, वैदेशिक सहयोगका नवीन स्रोतहरूको पहिचान र परिचालन गर्ने, विप्रेषण आप्रवाहलाई उत्पादनशील गतिविधिमा लगाउने र सेयर बजारलाई नीतिगत सुधारमार्फत् चलायमान बनाउने, सहुलियतमा रहेको हरित वित्त, अन्तर्राष्ट्रिय बजारमा पहुँच र प्रविधि हस्तान्तरणलाई केन्द्रविन्दूमा राखी अतिकम विकसित राष्ट्रको दर्जाबाट स्तरोन्नति भएपछिको संक्रमणकालिन रणनीति कार्यान्वयन गर्ने, पन्ध्रौं योजनाको कार्यान्वयन अवस्थाको वस्तुनिष्ठ समीक्षासहित सोर्हौं राष्ट्रिय योजना प्रारम्भ गर्ने । यस आवधिक योजना आरम्भ गर्दा डिजिटलाइजेसन, पर्यटन, कृषि, ऊर्जा र हरित औद्योगिकीकरणलाई रोजगारमूलक आर्थिक वृद्धि एवं संरचनात्मक रूपान्तरणका नयाँ आधारका रूपमा परिभाषित गर्दै सन् २०३० भित्र दिगो विकास लक्ष्य हासिल गरी सम्मानजनक मध्यम आय भएको अर्थतन्त्र निर्माण गर्ने । वित्तीय संस्थालाई विसंगति मुक्त बनाउनेवित्तीय संस्थाहरूमा उत्पन्न समस्या समाधान गर्न विभिन्न समयमा गठित आयोगहरूका सुझावलाई क्रमशः कार्यान्वयन गर्दै सहकारी, लघुवित्त संस्था एवं अनुचित लेनदेनसम्बन्धी समस्या समाधान गर्ने ।  सहकारी कर्जा असुली न्यायाधिकरणको गठन गर्ने र सहकारी बचत तथा कर्जा सुरक्षण कोष सुरुवात गर्ने, ठुलो कारोबार गर्ने सहकारीलाई केही समय राष्ट्र बैंकको नियमन र सुपरीवेक्षणमा राख्न कानुनी प्रबन्ध गर्ने, वचत तथा ऋण सहकारी संस्थाको नाममा रहेका सम्पत्तिको धितोमा नेपाल राष्ट्र बैङ्कवाट छोटो अवधिको पुनर्कर्जा उपलव्ध गराउने, हाललाई बचत तथा ऋण कारोबार गर्ने संस्थाको दर्ता र कार्यक्षेत्र विस्तार अनुमति तथा सेवा केन्द्र स्वीकृति बन्द गर्ने, लघुवित्तका ऋणीहरूको कर्जा पुनर्तालिकीकरण तथा पुनर्संरचनाको व्यवस्था गर्ने । संघीयता कार्यान्वयन र सार्वजनिक संरचनागत सुधारसङ्घीयता कार्यान्वयनका समस्या समाधान गर्ने । सार्वजनिक सेवा प्रवाहमा सुधार गर्न, सुशासन प्रवद्र्धन गर्न, व्यावसायिक वातावरण निर्माणमा असहज र असान्दर्भिक नीति तथा कानुनमा परिमार्जन गर्ने । संगठन संरचनामा कायम रहेको दोहोरोपना हटाइ चुस्त र मितव्ययी संरचना निर्माण गर्ने । राज्यका निकाय बीच अन्तरसमन्वय कायम गरी प्रविधिआधारित, सुधारनिर्देशित अनुगमन प्रणाली स्थापना गर्ने । समावेशिता, धर्मनिरपेक्षता सहित सङ्घीयता कार्यान्वयनसँग सम्बन्धित बाँकी कानुन निर्माण गरी सबै तहका सरकारलाई प्रभावकारी बनाउने । आमनागरिकलाई सहज र छरितो ढंगबाट निष्पक्ष न्यायको सुनिश्चितता गर्न न्यायपालिकाको संरचनागत सुधारका लागि सुझाव तथा सिफारिश गर्न उच्चस्तरीय आयोग गठन गर्ने, नागरिक प्रशासन, सुरक्षा निकाय, सार्वजनिक संस्थानलाई सक्षम र जनउत्तरदायी बनाउन नीति, संरचना र प्रणालीमा सुधार गर्नका लागि विज्ञ सम्मिलित कार्यदल गठन गर्ने । छरितो सेवा प्रवाहसँगै सुशासनसार्वजनिक पदमा रहेका सबै भ्रष्ट, सबै निकम्माको रूपमा व्याप्त भावनालाई बदल्न बेइमानी गर्नेले कानुनी रूपमा सजायँ पाउँछ भन्ने उदाहरण प्रस्तुत हुने गरी सार्वजनिक प्रशासन, न्यायालय र सम्बद्ध नियामक निकायहरूमा जवाफदेहिता सुनिश्चित गर्ने । लाइनमा रहेका सबैको पालो आउँछ भन्ने मान्यतालाई बल पुयाउने दिगो प्रणाली विकास गरी जनतामा राज्यप्रतिको भरोसा जगाउने । कार्यसम्पादन करारसम्बन्धी विद्यमान निर्देशिकालाई परिमार्जन गरी प्रमुख पदमा बहाल कर्मचारीहरूसँग वस्तुनिष्ठ मूल्यांकन र मापनयोग्य परिसूचकहरूका आधारमा कार्यसम्पादन सम्झौता गर्ने,  राष्ट्रिय परिचयपत्रलाई प्रचलनमा ल्याउने । फरकफरक कार्यालयमा नागरिकतालगायत कागजात पटकपटक बुझाउनुपर्ने झन्झटलाई हटाउन नागरिक एपलाई सुदृढ गरी त्यसैमार्फत् सबै प्रकारको सेवा उपलब्ध गराउने । सरकारी सेवाहरू तोकिएको समयमा उपलब्ध गराउन टाइम कार्ड प्रणाली लागु गर्ने, सार्वजनिक खरिद प्रक्रियामा उच्चतम दक्षता र सदाचार सुनिश्चित गर्न आवश्यक कानुनी र संस्थागत सुधार गर्ने । सार्वजनिक खरिद अनुगमन कार्यालय र राष्ट्रिय सतर्कता केन्द्रलाई परिणाममुखी र प्रभावकारी बनाउन आवश्यक सुधार गर्ने । अख्तियार दुरुपयोग अनुसन्धान आयोगजस्ता नियामक निकायलाई कानुन, जनशक्ति, स्रोत र साधनसहित अधिकारसम्पन्न बनाई भ्रष्टाचार नियन्त्रण र सदाचारको प्रत्याभूति गर्ने । भ्रष्टाचार र अख्तियारको दुरुपयोगसँग जोडिएका विषयको छानबिन र अनुसन्धान गरी कुनै पनि कालखण्डमा भएका भ्रष्टाचार र जो कोही भ्रष्टाचारीमाथि कानुनी कारबाही अगाडि बढाउने । भ्रष्टाचारी एक दिन कानुनको कठघरामा पुग्नेछ भन्ने विश्वास नेपाली समाजमा स्थापित गर्ने । कामरोजगारीउद्यमशीलता र स्वदेशी उत्पादनस्वदेशी उत्पादन र स्वदेशी उपभोगलाई प्रोत्साहन गर्दै राष्ट्रिय पुँजीको विकास गर्ने । कृषिलाई आर्थिक वृद्धि, रोजगारी सिर्जना, गरिबी निवारण, औद्योगिकरण, निर्यात व्यापार र आपूर्ती व्यवस्था अभिवृद्धिको प्रमुख क्षेत्रका रूपमा विकास गर्ने । भन्सार नियमनका माध्यमबाट समेत स्वदेशी उद्योग र उत्पादनलाई संरक्षण गर्ने । ज्याला रोजगारी र स्वरोजगार दुवै क्षेत्रमा कामको अवसर सिर्जना गर्ने गरी मेक इन नेपाल अभियान सञ्चालन गर्ने । स्वदेशको रोजगारीलाई आकर्षक र मर्यादित बनाउने । वैदेशिक रोजगारीलाई सुरक्षित र सीप सिक्ने (स्कील गेन) माध्यम बनाउने ।  रोजगार बैङ्क, स्टार्टअप कोष र व्यवसाय तयारी केन्द्र (बिजनेश इन्कुवेसन सेन्टर) को स्थापना गरी मेक इन नेपाल र मेड इन नेपाल अभियानलाई प्रवद्र्धन गर्ने, रोजगारी सिर्जना हुने क्षेत्रमा राज्यको लगानी बढाउने, गिग अर्थतन्त्रमा युवाहरुको पार्टटाइम आवद्धतालाई प्रोत्साहित गर्ने, उद्योगव्यापार र सेवालगायतका सबै क्षेत्रमा व्यावसायिक वातावरण सिर्जना गरी उद्यमीव्यवसायीहरूको टुटेको मनोवललाई उठाउने । निजी क्षेत्रका संघहरूकै साझेदारीमा हरेक पालिकाहरूमा बजार मिल्दो, युवा केन्द्रित सीपमूलक कार्यक्रम सञ्चालन गर्ने, कृषिमाआधारित उद्योगमा संलग्न हुने नेपालीहरूलाई ऋण तथा सहुलियतका स्किमहरू ल्याउने । पालिकास्तरमा भूमि बैङ्क जस्ता उपायबाट जमिनको व्यवस्था गर्ने । स्थानीय बैंकवित्तिय संस्थामार्फत् पूँजीको व्यवस्था गर्ने । सिँचाई, मल, औजारउपकरण आदिको प्रबन्ध गर्ने । कृषि उपजको वीमा गर्ने, त्यसको समर्थन मूल्य तोक्ने र व्यावसायिक उत्पादनकर्तासँग अग्रिम खरिद सम्झौता सहितको प्रणाली विकास गर्ने, व्यवसाय, लगानी र व्यापारसँग सम्बन्धित अन्तर्राष्ट्रिय बेन्चमार्किङका सूचकाङ्कहरूमा सुधार गर्ने,  उद्योग, कृषि तथा पशुपालन क्षेत्रमा आयात प्रतिस्थापनसँगै निर्यातको सम्भावना भएका उत्पादनमा आत्मनिर्भरता बढाउने योजना अघि बढाउन तरकारी, फलफूल र माछालगायतका खाद्यवस्तु, जुत्ता, सिमेन्ट, आँखाको इन्ट्राओक्युलर लेन्सलगायतका औषधी आदिको उत्पादन र उपयोगलाई प्राथमिकता दिने, आर्थिक सम्भाव्यताका रुग्ण उद्योगहरूलाई सार्वजनिक निजी साझेदारीको अवधारणाअनुरूप पुनः सञ्चलनमा ल्याउने । काम, रोजगारी र सामाजिक सुरक्षाका प्रबन्धबाट सबैका लागि नियमित कमाइ हुने वाताबरण बनाउने । शिक्षा, स्वास्थ्य र सामाजिक सुरक्षासबैको समान पहुँच भएको, राष्ट्र, समाज तथा जीवनसँग जोडिएको र समय अनुरुप अनुमोदित हुने गुणस्तरीय शिक्षा नीति अवलम्बन गर्दै उद्यमशील शिक्षित युवाको नीति कार्यान्वयन गर्ने । मौलिक हकको रूपमा रहेको स्वास्थ्य, खाद्य, आवास र खानेपानीको अधिकार सुनिश्चित गर्ने । श्रमको सम्मान, मर्यादित काम, न्यायोचित ज्याला, सामाजिक सुरक्षा एवं असल औद्योगिक श्रम सम्बन्धलाई श्रम नीतिका आधारभूत मान्यताका रूपमा स्थापित गर्ने । मजदुर, किसान, श्रमजीवी र विपन्न वर्गलाई समृद्धिको केन्द्रमा राख्ने । निःशुल्क तथा अनिवार्य शिक्षासम्बन्धी ऐन तथा नियमावलीको मर्म र भावना कार्यान्वयन गरी जनताको शिक्षा पाउने अधिकार सुनिश्चित गर्ने, विश्वविद्यालयहरूमा विद्यमान समस्याको तत्काल समाधान गरी उच्चशिक्षाका निम्ति विदेश जानुपर्ने अवस्थाको अन्त्य गर्ने । शिक्षा र रोजगारीको बिचमा सन्तुलन कायम गर्ने, सरकारी र निजी क्षेत्रको शैक्षिक गुणस्तर र उत्पादनमा रहेको अन्तरलाई न्यूनीकरण गर्ने । डिजिटल माध्यम (इलर्निङ)को प्रयोग गरी शिक्षालाई आधुनिकिकरण गर्ने, अवकाश प्राप्त सरकारी कर्मचारी र ईच्छुक बुद्धिजीवीलाई शैक्षिक क्षेत्र सुधारका लागि स्वयंसेवक शिक्षक बन्ने अवसरहरु सिर्जना गर्ने, नेपाल बाहिर दक्षता हासिल गरेको जनशक्तिले नेपालको शिक्षा क्षेत्रमा योगदान दिने वातावरण सिर्जना गर्ने ।  सबै जनतामा निरोगी रहने उपायबारे सचेतना अभिवृद्धि गर्ने । सबै पालिकामा आधारभूत स्वास्थ्य सुविधा पुयाउने । दायरा बढाउँदै किफायती स्वास्थ्य बीमा कार्यक्रममार्फत् नागरिकको स्वास्थोपचार सहज बनाउने, सरकारी, सामुदायिक र निजी क्षेत्रबाट प्रदान गरिने स्वास्थ्य सेवाको गुणस्तर सुनिश्चितताका लागि अधिकारसम्पन्न नियमनकारी निकाय राष्ट्रिय प्रत्यायन प्राधिकरण (नेशनल अक्रिडिटेसन अथोरिटी), रोग नियन्त्रण केन्द्र र खाद्य तथा औषधी नियमन प्राधिकरण बनाई स्वास्थ्य सेवाको नियमन गर्ने, आवासविहीनलाई सुरक्षित आवास र मर्यादित जीवन उपलब्ध गराउने,  भत्ताका रूपमा सुरु गरिएको सामाजिक संरक्षणका कार्यक्रम (जेष्ठ नागरिक, एकल महिला, अपाङ्गता भएका व्यक्ति, बालबालिका हितका कार्यक्रम आदि)लाई रूपान्तरण गर्न स्वदेश तथा विदेशमा, ज्याला रोजगारी तथा स्वरोजगारीमा रहेका सबैलाई समेट्ने गरी सुरु गरिएको योगदानमा आधारित सामाजिक सुरक्षा कार्यक्रम (स्वास्थ्य बीमा, सामाजिक सुरक्षा कोष, कर्मचारी सञ्चय कोष आदिले दिइरहेको सेवा) सुदृढ गर्ने, रोजगारीको उमेर भएका हरेक व्यक्तिलाई काम अघि सामाजिक सुरक्षा नम्बरको अनिवार्य व्यवस्था गरी नयाँ प्रणालीलाई प्रभावकारी र दिगो बनाउने । पालिकाहरूमा रहेको रोजगार सूचना केन्द्रमार्फत श्रमिक पञ्जीकरणको प्रणाली सुरु गरी श्रमजीवीहरूको तथ्याङ्क व्यवस्थित गर्ने । भौतिक पूर्वाधार विकास र अन्तरनिकाय समन्वयराष्ट्रिय पूर्वाधारमा अन्तरनिकाय समन्वय सुनिश्चित गर्ने । यातायात र सडकलाई आर्थिक विकासका पूर्वाधार, आपूर्ति व्यवस्थाको मेरुदण्ड, नागरिकले पाउने सुविधा एवं समुदायसमुदायबीचको अन्तरसम्बन्धको माध्यमका रूपमा विकास गर्ने । पूर्वाधार विकासमा रहेको दोहोरोपन र भौगोलिक तथा प्रादेशिक असन्तुलन हटाउने । पूर्वाधार विकाससम्बन्धी आयोजनाहरू नीति, कार्यक्रम तथा बजेटमा पर्ने तर बर्षौसम्म कार्यान्वयन नहुने अवस्थाको अन्त्य गर्ने । निर्माणाधीन पूर्वाधार आयोजनाहरूको कार्यान्वयनलाई तीव्रता दिने । सम्पन्न भइसकेका आयोजनाहरूको तत्काल भुक्तानी गर्ने व्यवस्था मिलाउने र समयमै कार्यसम्पन्न नगर्ने निर्माण कम्पनीहरूको लाइसेन्स खारेज गरी क्षतिपूर्ति असूल गर्ने । आयोजना प्रमुखहरूसँग कार्यसम्पादन करार गरी वृत्ति विकासको आधार अर्धवार्षिक मुल्याङ्कनको नतिजालाई बनाउने । अधुरा आयोजनाको निर्माणमा स्रोत सुनिश्चित गर्ने, वातावरणीय प्रभाव मुल्याङ्न सहित साइट क्लिरेन्स जस्ता पूर्व तयारी गरेर मात्र नयाँ आयोजना सुरु गर्ने,परियोजनाहरूको छनौट, खरिद, मोडालिटी र कार्यान्वयनलाई प्रभावकारी बनाउन राष्ट्रिय पूर्वाधार योजना सँगै राष्ट्रिय प्राथमिकता प्राप्त केही आयोजनाको द्रूततर निर्माणसम्बन्धी ऐन (सनसेटल) संसदको यसै अधिवेशनबाट पारित गरी कार्यान्वयन गर्ने । एकीकृत राष्ट्रिय यातायात गुरुयोजना तयार गरी सार्वजनिक यातायात व्यवस्थापन प्राधिकरण गठन गर्ने । यातायात व्यवस्थापनमा डिजिटल प्रणाली लागू गर्ने । पूर्वाधार विकासका लागि आवश्यक पर्ने वित्तीय न्यूनता परिपूर्तिका निम्ति सार्वजनिक निजी साझेदारी, सह वित्तीय लगानी, पूर्वाधार बण्ड, हरित वित्त, समिश्रित वित्त (ब्लेण्डेड फाइनान्स), भीजीएफ, एस्सेट मोनिटाइजेसन, हाइव्रिड अन्न्युटिजस्ता वित्तीय उपकरणहरू प्रयोगमा ल्याउन कानूनी प्रबन्ध मिलाउने, पूर्वाधार निर्माण र सञ्चालनमा लगानी गर्ने उद्देश्यबाट स्थापना भएका वित्तिय संस्थालाई एकीकरण गर्ने । प्रत्यक्ष वैदेशिक लगानी तथा वैकल्पिक लगानीहरूको परिचालनका निम्ति आवश्यक कानुनी प्रबन्ध गर्नुका साथै विदेशी लगानी आकर्षित गर्न कन्ट्री रेटिङ्ग गर्ने र स्वचालित डिजिटल एकीकृत एकद्वार सेवा प्रणाली प्रयोगमा ल्याउने, सम्पूर्ण पूर्वाधार क्षेत्रहरूको अन्तरआवद्धतालाई दृष्टिगत गर्दै राष्ट्रिय पूर्वाधार विकास योजना कार्यन्वयनमा ल्याउने । विशेष आर्थिक क्षेत्र प्राधिकरण र औद्योगिक विकास तथा व्यवस्थापन लिमिटेडलाई गाभी औद्योगिक पूर्वाधार विकास प्राधिकरण बनाउने । ऊर्जा विकास, सूचना र सञ्चारविद्युत् उत्पादन विस्तारमार्फत आर्थिक बृद्धिदर बढाउने, विद्युतीकरणमार्फत आमनागरिकको जीवन सहज तुल्याउने, इन्धनमाथिको परनिर्भरता न्यून गर्ने, मुलुकको औद्योगीकरणमा टेवा पुर्याउने र नवीकरणीय ऊर्जाको प्रयोगमार्फत वातावरणमा सुधार ल्याउने । आधुनिक सञ्चारमार्फत जनताको सुसूचित हुने अधिकारको प्रत्याभूति गर्ने, प्रविधिमार्फत शिक्षा, स्वास्थ्य, उत्पादनलगायत जीवनका सबै क्षेत्रलाई सहज तुल्याउने र रोजगारीका अवसर सिर्जना गर्ने । एकीकृत ऊर्जा नीति बनाउने । स्थानीय अवरोध र वनजग्गा प्राप्ति, मुआब्जा वितरण लगायत विद्युत आयोजना निर्माणका क्रममा आउने समस्या समाधान गर्न सम्बन्धित निकायहरुलाई नै स्रोत उपलब्ध गराई जिम्मेवार बनाउने । संसदमा विचाराधीन विद्युत् विधेयक २०८० लाई समयानुकूल बनाई पारित गर्ने ।  वैकल्पिक ऊर्जाको प्रयोगलाई प्रोत्साहन गर्ने । हाइड्रोजन इनर्जी जस्ता उर्जाका नयाँ क्षेत्रको प्रवद्र्धन गर्ने । विद्युत् प्रसारण तथा वितरणमा सहज पहुँचको नीति अवलम्बन गर्ने । आवासीय क्षेत्रमा विद्युत् खपत बढाउन गतिशिलताको सिद्धान्तका आधारमा महशुल दर निर्धारण गर्ने । विद्युतीय सवारी साधनको प्रयोगमा प्रोत्साहन गर्दै सार्वजनिक निजी साझेदारीमा चार्जिङ्ग स्टेसनहरूको विस्तार गर्ने,  प्रशारण एवम् वितरण लाइन तथा सवस्टेशन लगायतका पूर्वाधार निर्माणमा तीब्रता दिई गुणस्तरीय र निर्वाध उर्जा आपूति सुनिश्चित गर्ने ।  इन्टरनेटलगायतका सूचना प्रविधिका अत्याधुनिक पूर्वाधारहरू तयार गर्ने । डिजिटल नेपाल फ्रेमवर्कलाई आवश्यक परिमार्जनसहित कार्यान्वयन गर्ने । सार्वजनिक सेवा र उत्पादनका क्षेत्रमा डिजिटल प्रविधिको प्रयोग बढाउने, डाटा सर्भरमा आत्मनिर्भरता कायम गर्ने र साइबर सुरक्षा सुनिश्चित गर्ने । भूमि व्यवस्था, वनवातावरण, जलवायु अनुकूलन र विपद् व्यवस्थापनभूमिमा किसानहरूको सहज पहुँच उपलब्ध गराउन, भूमिको वैज्ञानिक व्यवस्थापनमार्फत यसको सही सदुपयोग गर्न र आवाससम्बन्धी मौलिक हक कार्यान्वयनको सुनिश्चित गर्न आवश्यक प्रक्रिया अगाडि बढाउने । जलवायु परिवर्तनले उत्पन्न गरेको जोखिम न्यूनीकरण गर्ने, वातावरणको सुरक्षा गर्ने र हरित अर्थतन्त्रको विकास गर्ने । भूमिको डिजिटल नापी पूरा गर्ने । भूमिको प्रकृति, स्वरूप र सम्भावनाका आधारमा भूउपयोग गर्ने । निर्माण भइसकेका संरचनाको सम्भव सुधार र उपयुक्त विकल्पको योजनासहित भूउपयोग नीति र कानूनको कार्यान्वयन गर्ने, पहाडी क्षेत्रको कृषिमा क्षति पुयाइरहेका जनावरहरूको व्यवस्थापनका लागि वन तथा राष्ट्रिय निकुञ्ज सम्बन्धि कानुनहरुमा परिवर्तन गर्ने । खोलानदीका किनारमा उपयोगहीन रहेका बाँझो जग्गाको वैज्ञानिक भूउपयोग गर्ने । दुई वर्षभित्र सुकुम्बासी, मुक्त हलिया, मुक्त कमैया र अव्यवस्थित बसोबासीको समस्या समाधान गर्ने । जलवायु परिवर्तनका मुद्दालाई अन्तर्राष्ट्रियकरण गर्न, जलवायु सङ्कटले अल्पविकसित तथा हिमाली देशहरूमा उत्पन्न गरेको जोखिमबारे संवेदनशीलता जगाउन, सरोकारवाला मुलुकहरूको सञ्जाल निर्माणको पहल गर्न र जलवायु वित्त परिचालन गर्न जलवायु परिवर्तन, हिमाल र मानवजातिको भविष्य विषयमा सगरमाथा संवाद आयोजना गर्ने, चुरेको संरक्षणमा जोड दिँदै वातावरण नबिग्रिने, विकास पनि नरोकिने विधि अपनाउने ।  विपद् जोखिम न्यूनिकरण तथा विपद् पूर्वसूचना प्रणालीलाई सुदृढ बनाई जनधनको क्षति हुनबाट जोगाउने । जाजरकोट, रुकुम, बझाङलगायतका स्थानमा भूकम्प पछिको पुनर्निर्माण कार्य यथाशीघ्र सम्पन्न गर्ने । युवा र खेलकुद, पर्यटन, संस्कृति तथा सामाजिक सद्भावयुवाहरूलाई सामाजिक जीवनका सबै क्षेत्रमा महत्वपूर्ण साझेदार र संवाहकका रूपमा अगाडि बढाउँदै उनीहरूको सर्वतोमुखी विकासका लागि वातावरण निर्माण गर्ने । बहुलता, विविधता र बहुसांस्कृतिक सामाजिक विशेषतालाई नेपालको पहिचान, गौरव र सम्पदाको रूपमा स्थापित गर्ने । पर्यटनको समग्र विकासमार्फत आर्थिक विकासमा टेवा पुर्याउने । युवालाई राजनीतिक, आर्थिक, सामाजिक तथा सांस्कृतिक रूपान्तरणको अभियन्ता र संवाहकका रूपमा विकास गर्ने । युवापङ्क्तिलाई राष्ट्रिय जीवनका सबै आयाममा परिचालन गर्ने । खेलकुद विकासका गुरुयोजनासहित क्रिकेट लगायतका खेलका लागि आधुनिक पूर्वाधार निर्माण गर्ने, खेलाडीहरूको सम्मान र वृत्तिविकासका कार्यक्रमहरू ल्याउने ।  पर्यटकीय पूर्वाधारको विकास गर्दै पर्यापर्यटन, सांस्कृतिक पर्यटन र साहसिक पर्यटनको प्रवद्र्धन गरी दिगो पर्यटनको आधार तयार गर्ने । गुणस्तरीय पर्यटकको सङ्ख्यामा उल्लेख्य वृद्धि गर्न पर्यटकीय सेवाको विस्तार गर्ने । नेपाली सभ्यता, भाषा, धर्म, संस्कृति र जातजातिको संरक्षण एवं विकास गर्ने । विविधता र बहुलतालाई नेपालको सम्पदाका रूपमा विकास गर्ने । अन्धविश्वास, रुढी, सामाजिकजातीय विभेद, विकृतिविसङ्गति एवं शोषण अन्त्य गर्ने । अधिकारको सम्मान, सामाजिक न्यायको प्रत्याभूति र सामाजिक सौहाद्र्रता, जातीय सद्भाव र सांस्कृतिक सहचार्यका माध्यमबाट समुन्नत समाज निर्माण गर्ने । महिला सहभागिता, सशक्तीकरण र सामाजिक समावेशितालैङ्गिक समानता, सामाजिक समावेशिता र समानता प्रत्याभूत गर्ने एवम् महिला सहभागिता र लैङ्गिक समानता सम्बन्धमा आजसम्म हासिल उपलब्धीहरूलाई अझ दिगो, परिणाममुखी र सार्थक तुल्याउने । राष्ट्रिय जीवनका सबै आयाममा महिलाहरूको न्यायोचित सहभागिता सुनिश्चित गर्ने । शिक्षा, स्वास्थ्य, रोजगारी र सामाजिक सुरक्षालगायत महिलाका संविधानप्रदत्त हकको कार्यान्वयनका लागि विशेष कार्यक्रम सञ्चालन गर्ने, बालबालिकामाथिको दुव्र्यवहार, महिला हिंसा, मानव बेचविखन, बलात्कार, बँधुवा श्रम, छुवाछूत, गुण्डागर्दी, लागु पदार्थ दुव्र्यसन, छाउपडी, दाइजो तथा तिलक प्रथाजस्ता सामाजिक विकृति र शोषण सारभूत रूपमा अन्त्य गरी सभ्य समाजको निर्माण गर्ने । बलात्कारसम्बन्धी मुद्दाको दू्रत छिनोफानो गर्न अदालतमा तदनुरूपको व्यवस्था गर्ने, दलित, मुसहर, पिछडा वर्ग, वादी, लोपोन्मुख तथा सिमान्तकृत अल्पसङ्ख्यक जातिलगायतको यौनिक र लैङ्गिक अल्पसङ्ख्यकहरूको अधिकार सुरक्षित गर्ने । सङ्क्रमणकालीन न्याय र दिगो शान्तिशान्ति प्रक्रियाका बाँकी कामलाई टुङ्याउन तत्काल कानुनी प्रबन्ध गर्ने । पीडितलाई केन्द्रमा राखी तथ्यको आधारमा सत्य स्थापित गर्ने । सत्यको आधारमा न्याय, क्षतिपूर्ति, परिपुरण, माफी र मेलमिलापका माध्यमबाट द्वन्द्वसिर्जित पीडाको सम्बोधन गर्ने । द्वन्द्वकालमा घाइते तथा अङ्गभङ्ग भएका व्यक्तिहरूलाई उपचार, रोजगारी, स्वरोजगारका अवसर र पुनःस्थापनासम्बन्धी कार्य गर्ने, द्वन्द्वपीडित परिवारलाई क्षतिपूर्ति, पुनःस्थापना र परिपूरणको कार्य सम्पन्न गर्ने, तराईमधेसलगायतका आन्दोलनका क्रममा अन्यायपूर्ण ढंगले बन्दी बनाइकाहरुलाई सरकार र आन्दोलनकारीहरू बीच भएका सम्झौताअनुरूप कानुनसम्मत ढङ्गले रिहाई गर्ने । राष्ट्रिय हितको रक्षा र स्वतन्त्र तथा असंलग्न परराष्ट्र नीतिनेपालको राष्ट्रियता, सार्वभौमसत्ता, भौगोलिक अखण्डता, स्वाधीनता, स्वतन्त्रता, स्वाभिमान र राष्ट्रिय हितको रक्षालाई केन्द्रबिन्दूमा राख्ने । संयुक्त राष्ट्रसङ्घको बडापत्र, पञ्चशीलको सिद्धान्त, विश्व शान्तिका मान्यता, अन्तर्राष्ट्रिय प्रतिबद्धता तथा न्यायमा आधारित स्वतन्त्र, तटस्थ र असङ्लग्न परराष्ट्र नीति अवलम्बन गर्ने ।  विदेश सम्बन्ध सञ्चालनमा सार्वभौम समानता, पारस्परिक हित र सम्मानलाई केन्द्रबिन्दूमा राखी दुवै छिमेकीहरू लगायत सबै मित्रराष्ट्रहरूसँग सन्तुलित, विश्वसनीय र मैत्रीपूर्ण सम्बन्ध सञ्चालन गर्ने, नेपालको भौगोलिक अखण्डता, सार्वभौमसत्ता, स्वाधीनता र स्वतन्त्रतालाई थप सुदृढ बनाउने । लिम्पियाधुरा, लिपुलेक, कालापानी, सुस्तालगायतका नेपाली भूमि फिर्ता लिन प्रभावकारी कुटनीतिक प्रयास अगाडि बढाउने । सीमाको प्रभावकारी व्यवस्थापन गर्ने, नेपालको हित संरक्षण र प्रवद्र्धन हुनेगरी विद्यमान सन्धिसम्झौताहरूको पुनरावलोकन गर्ने, आवश्यकताअनुसार नयाँ सन्धिसम्झौताहरू गर्ने, द्विपक्षीय तथा बहुपक्षीय संस्थामा आवद्धता बृद्धि गर्ने,  राष्ट्रियता, राष्ट्रिय सुरक्षा, परराष्ट्र सम्बन्ध, प्रमुख आर्थिक विषय एवं रणनीतिक पूर्वाधारलगायतका राष्ट्रका आधारभूत विषयहरूमा राष्ट्रिय सहमति निर्माणको लागि प्रयास गर्ने,  नागरिकता वितरणको कार्यलाई सहज बनाउने । गैर आवासीय नेपाली (डायस्पोरा)हरुको शीप, पूँजी राष्ट्रहितमा प्रयोग गर्दै उनीहरुको जायज चासोको संबोधन गर्ने ।"
यस्तो छ सत्ता गठबन्धनले सार्वजनिक गरेको न्यूनतम नीतिगत प्राथमिकता र साझा संकल्प (पूर्ण पाठ),काठमाडौं : सत्ता गठबन्धनले सरकार सञ्चालनका लागि बनाएको न्यूनतम साझा कार्यक्रम सार्वजनिक गरेको छ। नेकपा एमाले नेतृत्वको ५ दलीय गठबन्धनले संयुक्त सरकार सञ्चालनका लागि न्यूनतम साझा कार्यक्रम तय गरी सार्वजनिक गरेका हुन्। प्रधानमन्त्री तथा मन्त्रिपरिषदको कार्यालयमा मंगलबार आयोजित एक समारोहमा मस्यौदा समितिका संयोजक नेकपा एमालेका उपाध्यक्ष विष्णु पौडेलले गठबन्धनबाट पारित भएको न्यूनतम साझा कार्यक्रम सार्वजनिक गरेका हुन्। यस्तो छ पूर्णपाठ:
सत्ता गठबन्धनले सार्वजनिक गर्यो न्यूनतम साझा कार्यक्रम,"काठमाडौं : सत्ता गठबन्धनले सरकार सञ्चालनका लागि बनाएको न्यूनतम साझा कार्यक्रम सार्वजनिक गरेको छ। नेकपा एमाले नेतृत्वको ५ दलीय गठबन्धनले संयुक्त सरकार सञ्चालनका लागि न्यूनतम साझा कार्यक्रम तय गरी सार्वजनिक गरेका हुन्। नयाँ गठबन्धनमा नेकपा एमाले,माओवादी केन्द्र ,राष्ट्रिय स्वतन्त्र पार्टी, जनता समाजवादी पार्टी र एकीकृत समाजवादी रहेका छन्। प्रधानमन्त्री तथा मन्त्रिपरिषदको कार्यालयमा मंगलबार आयोजित एक समारोहमा मस्यौदा समितिका संयोजक नेकपा एमालेका उपाध्यक्ष विष्णु पौडेलले गठबन्धनबाट पारित भएको न्यूनतम साझा कार्यक्रम सार्वजनिक गरेका हुन्। फागुन २१ गते सत्ता साझेदर दलहरूले सरकारका साझा न्यूनतम कार्यक्रम तयार गर्न १० सदस्यीय कार्यदल गठन गरेको थियो। कार्यदलमा नेकपा एमालेका उपाध्यक्ष विष्णु पौडेल र उपमहासचिव विष्णु रिमाल,नेकपा माओवादी केन्द्रबाट अर्थमन्त्री एवं उपमहासचिव वर्षमान पुन र जनार्दन शर्मा,राष्ट्रिय स्वतन्त्र पार्टीबाट उपसभापति स्वर्णिम वाग्ले र महासचिव मुकुल ढकाल सहभागी छन् । सरकार गठन भएको एक महिना नपुग्दै सरकार सञ्चालन गर्न सत्तारूढ दलहरूको साझा न्यूनतम कार्यक्रम सार्वजनिक भएको हो। प्रधानमन्त्री पुष्पकमल दाहालले गत फागुन २१ गते मन्त्रिपरिषद पुनर्गठन गरेका थिए।"
नेपाल प्रहरी र प्रदेश प्रहरी विधेयक संसदको यहि अधिवेशनमा ल्याउँछौं : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले नेपाल प्रहरी र प्रदेश प्रहरी ऐनलाई संशोधन गर्ने विधेयक तत्काल ल्याइने बताएका छन्। प्रतिनिधिसभाका सांसदहरूले सोधेको प्रश्नहरूको आज जवाफ दिँदै प्रधानमन्त्री प्रचण्डले सङ्घीयता कार्यान्वयन गर्न आवश्यक ऐन निर्माण कार्यलाई सरकारले उच्च प्राथमिकतामा राखेको बताएका हुन्। उनले राष्ट्रियसभाको विधायन समिति र सङ्घीयता कार्यान्वयन अध्ययन तथा अनुगमन संसदीय विशेष समितिले दिएको सुझाव कार्यान्वयन गर्ने विषय सरकारको उच्च प्राथमिकतामा रहेको बताए। निजामती कर्मचारीसँग सम्बन्धित ऐनलगायत कतिपय ऐनहरू मस्यौदा तयार भई सम्मानित सदनमा प्रवेश भइसकेका छन् र कतिपय मस्यौदाको चरणमा रहेका छन्,प्रधानमन्त्री प्रचण्डले भने,नेपाल प्रहरीको सञ्चालन र व्यवस्थापनलाई समयानुकूल बनाउन र प्रहरी समायोजनलाई व्यवस्थित गर्न नेपाल प्रहरी ऐन, २०१२ लाई प्रतिस्थापन गर्ने विधेयक, प्रहरी समायोजन ऐन, २०७६ लाई संशोधन गर्ने विधेयक र नेपाल प्रहरी र प्रदेश प्रहरी (कार्यसञ्चालन, सुपरीवेक्षण र समन्वय) ऐन, २०७६ लाई संशोधन गर्ने विधेयक संसदको यसै अधिवेशनमा पेश गर्नेगरी तयार गरिएको छ। प्रधानमन्त्री प्रचण्डले सदनबाट कानुन पारित भएलगत्तै प्रहरी समायोजनको काम तुरुन्त अघि बढाइने गरी समायोजनको तयारी कार्य भैरहेको स्पष्ट पारे।प्रचण्डले नेतृत्वको सरकार गठन भएदेखि नै सरकारले भ्रष्टाचार विरुद्ध शून्य सहनशीलताको नीति लिएको स्पष्ट पारे। प्रचण्डले मीटरब्याज, भुटानी शरणार्थी, सुन तस्करी, सरकारी जग्गा हिनामिनालगायत जुनसुकै विषय वा क्षेत्रका आपराधिक क्रियाकलापको निष्पक्ष र तथ्यपरक अनुसन्धान तथा छानविन गरी यस्ता कार्यमा संलग्न व्यक्ति वा समूहलाई कानूनी कारबाहीको दायरमा ल्याउन सरकार दृढ रहेको बताए। नेपालका महत्त्वपूर्ण स्थान तथा गन्तव्यलाई पर्यटकीयस्थल तोक्ने नीति अनुरूप दोलखा जिल्लामा रहेका पर्यटकीय गन्तव्यहरूको पहिचान गरी सङ्घ, प्रदेश र स्थानीय तहको समन्वयमा दोलखाको पर्यटन प्रवर्द्धधनका लागि आवश्यक कार्य भइरहेको प्रधानमन्त्री प्रचण्डले जानकारी दिए।"
"रवि लामिछानेको बचाउमा प्रधानमन्त्री, भन्छन् कुनै पनि सहकारीमा उहाँको संलग्नता छैन","काठमाडौं : प्रधानमन्त्री पुष्पकमल दाहाल 'प्रचण्ड'ले सहकारी विवादमा उपप्रधान एवं गृहमन्त्री रवि लामिछानेलाई 'क्लिन चिट'दिएका छन्। मंगलबार संसदमा प्रधानमन्त्रीसँग प्रत्यक्ष प्रश्नोत्तर कार्यक्रममा बोल्दै प्रधानमन्त्री दाहालले अनुसन्धानबाट दोषी देखिए लामिछानेलाई कारवाही गर्न कसैले नरोक्ने दावी गरे। उपप्रधानमन्त्री तथा गृहमन्त्री रवि लामिछानेका विषयमा प्रतिपक्षी दलहरूले उठाएको विषयमा प्रधानमन्त्री प्रचण्डले भने, 'हालसम्मको अनुसन्धानले उहाँ सहकारीको सञ्चालक समिति, लेखा समिति, ऋण समिति, कर्मचारीलगायत कुनै पनि जिम्मेवारी र भूमिकामा नरहेको र अदालतमा विचाराधीन मुद्दामा पनि कहीँ कतै जोडिएको देखिएको छैन।' लामिछानेको नाममा प्रवाह भएको भनिएको ऋण फरछ्यौट प्रचण्डले सूर्यदर्शन बचत तथा सहकारी संस्थाका एक हजारभन्दा बढी बचतकर्ताले आफ्नो रकम हिनामिना गरेको भन्दै २०८० साउन २२ गते गरेको जाहेरी दरखास्तमा कसैको नाम नकिटिए बताए। प्रचण्डले अनुसन्धानको क्रममा लामिछानेको नाममा प्रवाह भएको भनिएको ऋण फरछ्यौट भइसकेको जानकारी पाएको उल्लेख गरे। मूल उजुरी परेको ६ महिनापछिगएको माघ १६ गते कास्की जिल्ला प्रहरी कार्यालयमा पुरक जाहेरी दिइएको थियो जसमा उहाँ समेत १८ व्यक्ति तथा कम्पनीलाई विपक्षी बनाइएको थियो। मूल उजुरीपछि थप प्रमाणहरु भेटिएमा पुरक जाहेरी दिई अनुसन्धान गर्न सकिने प्रावधान हुन्छ। तर उक्त जाहेरीमा उहाँ सहकारी हिनामिनामा संलग्न भएको कुनै पनि आधार प्रमाण पेश गरिएको छैन। एक पटक अनुसन्धान सकिएर अदालतमा मुद्दा दायर भइसकेको मुद्दामा यस्तो आधार प्रमाण बिनाको जाहेरी पुनः दर्ता गर्न आवश्यक नै हुँदैन। त्यसैले प्रहरीले कानुन बमोजिम नै उक्त जाहेरी छुट्टै दर्ता गर्न समेत उपयुक्त ठानेन। यो कुरा उहाँ सरकारमा आउनु अघिको विषय हो। त्यतिबेलाको सरकारमा त अहिले प्रश्न गर्ने कांग्रेस स्वयं सहभागी थियो। उनले भने प्रवाह भएको भनिएको ऋण फरछ्यौट भइसकेको समेत देखिन आएकोले उहाँको हकमा अनुसन्धान गर्नुपर्ने नै देखिन्न भन्ने प्रहरी निश्कर्ष छ। र, प्रहरीले यो निश्कर्ष उहाँ सरकारमा आएपछिको होइन आउनुअघि नै निकालिसकेको हो। उहाँको पार्टी फेरि सरकारमा सहभागी हुने चर्चा हुन थालेपछि र सरकारमा सहभागी भएपछि यो विषयलाई संसदको नियमित काम कारवाही प्रभावित हुने गरी उठाउनु जायज छ या छैन भन्ने कुरा स्वयम् प्रतिपक्षी दलका माननीयज्यूहरुले बुझ्नुपर्ने हुन्छ। उनले विषयलाई राजनीतिकरण नगर्न अनुरोध गरे। उनले सुशासन कायम गर्ने सवालमा आफूले कसैसँग पनि कुनै पनि सम्झौता नगर्ने स्पष्ट पारे। प्रमुख प्रतिपक्ष नेपाली कांग्रेसले गृहमन्त्री लामिछानेको नैतिकतामाथि प्रश्न उठाउँदै आएको छ।"
सहकारी ठगीमा मुछिएका रवि लामिछानेबारे प्रधानमन्त्रीले गलत जवाफ दिए : कांग्रेस,"काठमाडौं : नेपाली कांग्रेसले सहकारी ठगी प्रकरणमा उपप्रधान एवं गृहमन्त्री रवि लामिछानेमाथि उठेका विषयमा प्रधानमन्त्री पुष्पकमल दाहाल 'प्रचण्ड'ले गलत जवाफ दिएको जिकिर गरेको छ। मंगलबार प्रतिनिधिसभा बैठकमा बोल्दै प्रमुख सचेतक लेखकले प्रशस्त प्रमाण हुँदाहुँदै प्रधानमन्त्री प्रचण्ड नै गृहमन्त्री लामिछानेको बचाउमा लागेको आरोप लगाए। प्रधानमन्त्रीको प्रश्नोत्तरलगतै कांग्रेसका सांसदहरूले उठेर विरोध जनाएपछि सभामुख देवराज घिमिरेले कांग्रेस मुख्य सचेतक लेखकलाई बोल्न समय दिएका थिए। नेता लेखकले कांग्रेसले गृहमन्त्रीको नैतिकतामाथि प्रश्न उठाउँदै आएकोमा प्रधानमन्त्रीले चित्तबुझ्दो जवाफ नदिएको तर्क गरे। जवाफ दिने क्रममा प्रधानमन्त्री दाहालले सहकारीमा उपप्रधान एवं गृहमन्त्री लामिछानेको कुनै संलग्नता नभएको र अनु्सन्धानबाट दोषी देखिए कारवाही गर्न कसैले नरोक्ने बताएका थिए। लेखकले लामिछानेका विरुद्ध प्रयाप्त प्रमाण रहेको भन्दै प्रधानमन्त्रीले नै प्रमाण नभएको बताउनु आश्चर्यजनक भएको बताए। पत्तीजनक भएको बताए। 'लामिछाने सहकारीको कुनै पनि सदस्यमा रहनु भएको छैन भन्नु भएको छ। सहकारीको रकम हिनामिना भएको छैन भन्नु भएको छ। कांग्रेसले यो विषयलाई राजनीतिकरण गर्यो भनेर भन्नु भएको छ। यो विषयमा हाम्रो चित्त बुझेको छैन,'उनले भने,'पीडितले भनेका कुरा प्रमाण होइन, प्रहरीमा पीडितबाट आएको उजुरी प्रमाण होइन,के प्रमाण हुँदा अनुसन्धान हुन्छ प्रधानमन्त्रीज्यू।' लामिछानेका बारेमा प्रधानमन्त्रीलाई गलत सूचना दिएको भन्दै उनले छानविन हुनेमा आशंका व्यक्त गरे। नेता लेखकले गृहमन्त्रीमाथि अनुसन्धान गर्न छानविन समिति गठन गर्न माग गरे। लेखकले भने,'यही संसदभित्र छानबिन समिति गठन गरौं। प्रमाण छ कि छैन त्यो पनि हेरौं। यो संसदीय अभ्यास पनि हो।' आफूहरु संसद अवरुद्ध गरेर कामकारवाहीलाई अवरोध गर्ने पक्षमा नरहेको भन्दै कांग्रेसले उठाएका विषयमा सरकार गम्भीर नहुँदा आगामी दिनमा सदन अवरुद्ध भए सरकारले संसद अवरुद्ध गरेको मानिने तर्क गरे। उनले कुनै पनि मन्त्रीमाथि अनुसन्धान गर्नुपर्ने परिस्थित आए त्यस्तो मन्त्रीले राजीनामा दिनुपर्ने उल्लेख गरे।"
"अर्थमन्त्री पुन र चिनियाँ राजदूत सोङबीच भेट, पोखरा र भैरहवा विमानस्थलमा उडानबारे छलफल","काठमाडौं : अर्थमन्त्री वर्षमान पुन र नेपालका लागि चिनियाँ राजदूत छन् सोङबीच शिष्टाचार भेटवार्ता भएको छ । अर्थमन्त्रालयमा मंगलबार भएको भेटघाटमा द्विपक्षीय आपसी हित र सहकार्यका विषयमा छलफल भएको अर्थमन्त्री पुनको सचिवालयले जनाएको छ । भेटमा पोखरा विमानस्थल र भैरहवा विमानस्थलमा चिनियाँ कम्पनीका जहाजले उडान गर्नेबारे छलफल भएको छ। अर्थमन्त्री पुनले राजदूत सोङलाई भैरहवा र पोखरा विमानस्थलमा अन्तर्राष्ट्रिय उडान सुरु गर्न आग्रह गरे। जवाफमा राजदूत सोङले भने,'चीननेपाल सम्बन्ध उचाइमा पुर्याउन तथा नेपालको विकास र समृद्धिमा हातेमालो गर्न चाहन्छौँ । साथै दुई देशबीच आगामी दिनमा आपसी समन्वय र सहकार्य थप प्रगाढ हुने विश्वास दिलाउन चाहन्छौँ।' त्यसका लागि हवाई रुटका साथै पोखराकाठमाडौँ र भैरहवाकाठमाडौँ उडानको अनुमति चाहिने राजदूत सोङले बताएका थिए। भेटमा अर्थमन्त्री पुनले चिनियाँ सहयोग तथा लगानीमा निर्माणाधीन विकास आयोजनाका कामलाई तीव्रता दिन आग्रह गरे। त्यस्तै,लगानी प्रक्रियामा रहेका आयोजना शीघ्र अघि बढ्ने विश्वास पनि उनले व्यक्त गरे। पछिल्ला दशकमा चीनले आर्थिक विकास र गरिबी निवारणका क्षेत्रमा गरेको काम विश्वकै लागि उदाहरणीय रहेको उल्लेख गर्नुहुँदै अर्थमन्त्री पुनले चीनको अनुभव नेपालका लागि पनि सान्दर्भिक हुनसक्ने बताए । नेपालको अर्थतन्त्रमा केही शिथिलता देखिएको र जनताको विकासको आकाङ्क्षा उच्च भएकाले विभिन्न द्विपक्षीय तथा बहुपक्षीय निकायबाट नेपालले अतिरिक्त सहयोगको अपेक्षा राखेको पनि अर्थमन्त्री पुनले बताए। चिनियाँ लगानीमा चक्रपथको दोस्रो खण्डको काम छिट्टै अघि बढ्ने विश्वास पनि उनले व्यक्त गरे । जिलोङकेरुङरसुवागढीचिलिमे दुई सय २० केभी अन्तरदेशीय प्रसारणलाइन निर्माण पनि तत्काल अघि बढाउनुपर्नेमा उनले जोड दिए। प्रधानमन्त्री पुष्पकमल दाहाल प्रचण्डको गत असोजमा भएको चीन भ्रमणका क्रममा क्रस हिमालय रेलवे परियोजनालाई प्राथमिकताका साथ अघि बढाउने सहमति भएकामा चिनियाँ पक्षबाट भइरहेको सम्भाव्यता अध्ययनको प्रगतिबारे अर्थमन्त्री पुनले चासो व्यक्त गरे । नेपाल र चीनबीच रेल मार्गसम्बन्धी परियोजनामा यसअघि नै सैद्धान्तिक सहमति भइसकेको छ । केरुङकाठमाडौँपोखरालुम्बिनी रेलमार्गको सम्भाव्यता अध्ययन र विस्तृत परियोजना प्रतिवेदन (डिपिआर) निर्माण जारी छ । रेल मार्ग नेपालीको सपना हो । यो आयोजनालाई हामीले प्राथमिकतामा राखेका छौँ र चिनियाँ पक्षबाट छिटो काम अघि बढोस् भन्ने चाहन्छौँ, अर्थमन्त्री पुनले भने। तातोपानी र रसुवागढी नाका नियमित सञ्चालनमा आएकामा अर्थमन्त्री पुनले चिनियाँ पक्षलाई धन्यवाद व्यक्त गर्नुभयो । चीनसँगका अरू नाका खोल्नका लागि पनि चिनियाँ पक्षसँग उनले आग्रह गरे । टोखाछहरे सुरुङमार्ग निर्माणलाई नेपालले प्राथमिकतामा राखेकाले उक्त आयोजनाको सम्भाव्यता अध्ययनको काम चाँडो सकिने विश्वास पनि उनले व्यक्त गरे। आगामी वैशाखमा आयोजना हुन लागेको लगानी सम्मेलनका लागि चिनियाँ लगानीकर्तालाई निमन्त्रणा गरिसकिएको जानकारी दिँदै अर्थमन्त्री पुनले उक्त सम्मेलनमा बढीभन्दा बढी लगानीकर्ता आउन प्रेरित गरिदिन राजदूत छनमार्फत आग्रह गरे। जवाफमा राजदूत छनले चिनियाँ राष्ट्रपतिको नेपाल भ्रमण र प्रधानमन्त्री पुष्पकमल दाहालको चीन भ्रमणका क्रममा भएका द्विपक्षीय सहमति कार्यान्वयनमा जोड दिए।"
महाधिवेशन तयारीमा जुट्न अध्यक्ष नेपालको निर्देशन,"काठमाडौं : नेपाल कम्युनिष्ट पार्टी (एकीकृत समाजवादी)का अध्यक्ष माधवकुमार नेपालले आसन्न १०औँ राष्ट्रिय महाधिवेशनको तयारीमा जुट्न पार्टीपङ्क्तिलाई निर्देशन दिएका छन्। अध्यक्ष नेपालले अन्तरपार्टी निर्देशन जारी गर्दै गत फागुन २१ गते गठबन्धन फेरिएर विकसित नयाँ राजनीतिक घटनाक्रमबाट अन्योलमा नपरी महाधिवेशनमा जुट्न कार्यकर्तापङ्क्तिलाई निर्देशन दिएका छन्। जनतामा रहेको निराशालाई सम्बोधन गर्न हामीले प्रयास गर्नुपर्ने बताउँदै उनले भने, 'हामीले आवश्यक राजनीतिक पहलकदमी लिँदै अगाडि बढ्नुपर्छ। तर कुनै पनि अन्योलमा नपरी पार्टीको मुख्य ध्यान सङ्गठन तथा सदस्यता विस्तार अभियान र महाधिवेशनमा केन्द्रित गर्नुपर्छ।' बदलिएको परिस्थितिमा पार्टी अर्को गठबन्धनमा रहेको उल्लेख गर्दै उनले भने, 'मन्त्रीहरूबाट परिणाममुखी काम होउन्, सरकारले राम्रो काम गरोस्।' पार्टीले आगामी जेठ ३ देखि ७ गतेसम्म काठमाडौँमा गर्न लागेको महाधिवेशनको तयारी सुरु गरेको छ। अध्यक्ष नेपालको नेतृत्वमा १०औँ महाधिवेशन मूल व्यवस्थापन कमिटीका साथै विभिन्न १३ वटा कमिटी गठन गरिएको छ। केन्द्रीय कमिटी र केन्द्रीय निकायका सबै सदस्यलाई कमिटीको सदस्यमा राखिएको छ। महाधिवेशन केन्द्रित अभियान देशभर सञ्चालन गरेको पार्टीले सङ्गठन सुदृढीकरण तथा विस्तारकार्य जारी राखेको छ। पार्टीले राजनीतिक, समाजवादी कार्यक्रम, साङ्गठनिक र विधान प्रतिवदेन लेखन कार्य ९० प्रतिशत सम्पन्न गरेको जनाएको छ। महाधिवेशन केन्द्रित अभियान दुई महिनासम्म सञ्चालन गरेकामा यही चैत २५ गतेसम्म चल्ने छ। पछिल्लो विकसित राजनीतिक अवस्था, समसामयिक विषयवस्तु, अन्तर्राष्ट्रिय घटनाक्रमको समेत समीक्षा गरी ती प्रतिवेदनका आधारमा एउटै दस्तावेज तयार गरिने सचिव जीवनराम श्रेष्ठले जानकारी दिए। पार्टीभित्रको सबै वैचारिक पक्षलाई समेटेर महाधिवेशनमा एउटै दस्तावेज प्रस्तुत गरिने जनाइएको छ। रासस"
कांग्रेसको बटमलाइन : गृहमन्त्री रवि लामिछानेको राजीनामा,"काठमाडौं : प्रमुख प्रतिपक्षी नेपाली कांग्रेसले उपप्रधान तथा गृहमन्त्री रवि लामिछानेको राजीनामा माग गरेको छ। मंगलबार प्रतिनिधिसभा बैठक सुरू हुनेवित्तिकै कांग्रेस सांसदहरूले आआफ्नो सिटबाट उठेर विरोध जनाएपछि सभामुख देवराज घिमिरेले सांसद दिपक गिरीलाई बोल्न समय दिएका थिए। सांसद दिपक गिरीले सहकारी ठगीमा मुछिएका उपप्रधान एवं गृहमन्त्री लामिछानेको राजीनामा माग गरे। उनले सहकारी पीडितहरूले लामिछानेमाथि सप्रमाणसहित लिखित उजुरी दिएकोमा अनुसन्धान नगरी उल्टै उनलाई गृहमन्त्री बनाएको भन्दै प्रधानमन्त्रीमाथि खनिए। गिरीले अहिलेको अवस्थामा एउटै विकल्प लामिछानेको राजीनामा भएको जिकिर गरे। उनले भने,'पीडितहरूले सप्रमाणसहित लिखित उजुरी दिएपछि नेपाल प्रहरीले अनुसन्धान अघि बढाएको थियो। सीआईबीले पनि प्राविधिक सहयोग गरेको थियो। बीचमा सत्ता समीकरण बनेपछि सहकारी ठगी प्रकरणम मुछिएका रविछानेछाने गृहमन्त्री बने। उनीमाथि छानविन आवश्यक छ। त्यसैले लामिछानेले नैतिकताका हिसाबले राजीनामा दिनुपर्छ।' उनले स्वार्थ बाझिने गरि लामिछानेलाई किन गृहमन्त्री बनाउनुपर्यो भनेर प्रश्न समेत गरे। नेता गिरीले संसदमा आफूले उठाएका विषयमा सरकार गम्भीर नबनेको आरोप लगाए। पोखराको सूर्यदशन सहकारी ठगी प्रकरणमा बचत कर्ताले रवि लामिछाने र माओवादी केन्द्रका विद्यार्थी नेता दिपेश पुनसहित १८ जनाविरुद्ध उजुरी दिएको बताए। उनले प्रतिपक्षका मागहरूलाई वेवास्ता गर्दै मुलुकलाई अराजकतातिर लैजान खोजिएको भान भइरहेको उल्लेख छ।"
"महरा पक्राउबारे ओलीको टिप्पणी  माओवादी पक्राउ पर्दैनन्, सुन तस्कर पक्राउ पर्ने हुन्","धनगढी : नेकपा एमालेका अध्यक्ष तथा पूर्वप्रधानमन्त्री केपी शर्मा ओलीले कांग्रेसले आफूतिर नलागेको झोकमा गृहमन्त्री रवि लामिछानेलाई फसाउन लागेको आरोप लगाएका छन् । प्रेस चौतारी नेपाल कैलाली शाखाले मंगलबार धनगढीमा आयोजना गरेको पत्रकार सम्मेलनमा बोल्दै अध्यक्ष ओलीले यस्तो आरोप लगाएका हुन । रवि लामेछाने सहकारीमा संलग्न भएको,सहकारी डुबाएको वा अरु कुनै कुरा प्रमाणित भएको छैन। तर, कांग्रेसले आफूतिर नलागेकाले बदनाम गर्न र फसाउन खोजिरहेको छ,'ओलीले भने । उनले आफू प्रधानमन्त्री भएको बेला शेरबहादुर तामाङ र गोकुल बास्कोटाको प्रसंग उल्लेख गर्दै भने, मैले बोलाई चिप्लेकै कारण शेरबहादुर तामाङ र गोकुल बास्कोटालाई फिर्ता बोलाए,तर, भएको केही पनि थिएन । नेपाली कांग्रेसका मन्त्री त झण्डा हल्लाउँदै अख्तियार गएका थिए,सबैले देखेको होइन,अनी अहिले गृहमन्त्रीका बारेमा कुन नैतिकताले प्रश्न उठाउने ?,' ओलीले प्रश्न गरे । उनले कांग्रेसले सरकार छोडनु परेको पीडामा छाती पिटिरहेको आरोप समेत लगाए । कांग्रेसको अहिलेको कदम,सरकारबाट बाहिरिएको पीडा हो । उसले सरकारबाट बाहिरिएको पीडामा छाती पिटेर रुँदै के भन्छ ? त्यसलाई धेरै महत्व दिइराख्नुपर्ने आवश्यकता छैन,'ओलीले भने । सुनकाण्डमा माओवादीका उपाध्यक्ष पक्राउ परेको घटनामा पत्रकारहरूले राखेका जिज्ञासामा ओलीले भने,सोमबार माओवादीका नेता पक्राउ परेका होइनन् । माओवादीका नेता पक्राउ पर्दैनन् तर अनुसन्धानभित्र आएका जो कोही पनि पक्राउ पर्न सक्छन् । उनले त्यतिबेला नेकपा एमालेले सुनकाण्डका बारेमा आयोग वा छानविन समिति गठन हुनुपर्छ भनेर राखेको अडान अहिले पुष्टि भएको जिकिर गरे । त्यतिबेला हामीले आयोग गठन हुनुपर्छ भन्यौं,तर कांग्रेसले २ महिला ढिलो गरिदियो,' उनले भने । एक अर्को प्रशंगमा ओलीले अबको बाँकी कार्यकाल प्रचण्ड नै प्रधानमन्त्री हुने संकेत गरे । पत्रकारहरूको जिज्ञासामा ओलीले भने, मलाई अहिले प्रधानमन्त्री खान मन छैन,अरु कोही तयार भएको छैन । उहाँले (पचण्ड) ले नै खानुहोला जस्तो पो देखिएको छ त,' मुस्कुराउँदै ओलीले भने । नयाँ गठबन्धनलाई बाग्मती,गण्डकी र कोशीमा प्रदेश सरकार गठन गर्न असहज भएको छ । प्रदेशको भागबण्डा र यी तीन प्रदेशको समिकरणबारे पत्रकारहरूले सोधेका प्रश्नको जवाफमा ओलीले भने,अहिले त्यस बारेमा म केही नभनौं । किनकी मैले पत्रकारलाई भएको कुरा भन्नुपर्छ । अनुमानका भरमा भन्नुहुदैन ।"
संसदमा उठेका प्रश्नको जवाफ दिँदै प्रधानमन्त्री,काठमाडौं : प्रतिनिधिसभाको बैठक सुरू भएको छ। बैठकमा प्रधानमन्त्री पुष्पकमल दाहाल प्रचण्डसँग प्रत्यक्ष प्रश्नोत्तर कार्यक्रम छ । सभामुखले हरेक समूहमा १५ जना सांसद रहने गरी १७ समूहमा विभाजन गरेका छन्। यसअघि पनि प्रतिनिधिसभामा प्रधानमन्त्री प्रचण्डसँग प्रत्यक्ष प्रश्नोत्तरको कार्यक्रम सञ्चालन गरिएको थियो । आजको बैठकमा अर्थमन्त्री वर्षमान पुनले 'भन्सार विधेयक'माथि विचार गरियोस् भनी प्रस्ताव प्रस्तुत गर्ने कार्यसूची छ। यसैगरी आर्थिक वर्ष २०८१८२ का लागि विनियोजन विधेयकका सिद्धान्त र प्राथमिकता सम्बन्धमा (कर प्रस्ताव बाहेक) माथि छलफल जारी रहनेछ।
बाँस्कोटाको प्रश्नमा प्रचण्डले भने : नापीका कारण काभ्रेमा वितरण नभएको जग्गाधनी प्रमाणपत्र उपलब्ध हुन्छ,"काठमाडौं : प्रधानमन्त्री पुष्पकमल दाहाल प्रचण्डले तयार भएका जग्गाधनी प्रमाणपत्र वितरण गर्न तथा बाँकी काम शीघ्र सम्पन्न गरिने बताएका छन्। प्रतिनिधिसभामा सांसद गोकुल बास्कोटाले सोधेको प्रश्नहरूको आज जवाफ दिँदै प्रधानमन्त्री प्रचण्डले विभिन्न कारणले जग्गाधनी प्रमाणपत्र नभएकाहरूलाई उपलब्ध गराइने जानकारी दिए। काभ्रेपलाञ्चोकको भुम्लु गाउँपालिकाको बडा नं ७ र ८ का जनताले नापीको समस्याका कारणले ५० वर्षदेखि जग्गाधनी प्रमाणपत्र पाउन नसकेको विषयमा आफू जानकार रहेको उल्लेख गर्दै प्रधानमन्त्री प्रचण्डले जग्गाधनी प्रमाणपत्र वितरण गर्न तथा बाँकी काम शीघ्र सम्पन्न निर्देशन दिइसकेको बताए। त्यस क्षेत्रमा २०३२३३ सालतिर नापी हुँदा फिल्डबुकमा ९० प्रतिशतसम्म दर्ता भैसक्दा पनि सिमाना विवादलगायत कारणले स्थानीयबाट विरोध हुँदा प्रमाणपत्र दिने काम हुन सकेको थिएन, प्रधानमन्त्री प्रचण्डले भने, पछिल्लो समयमा यातायात पूर्वाधार निर्माण, अनौपचारिक रूपमा जग्गाको स्वामित्व हस्तान्तरणलगायत कारणले साविकमा नापजाँच हुँदा र अहिलेको अवस्थामा फरक हुन आएको कारण दर्तामा समस्या देखिएको रहेछ। उनले मदन भण्डारी विज्ञान तथा प्रविधि विश्वविद्यालयको दुईवटा भवन मकवानपुरको चित्लाङमा निर्माण भएको र पाँचखाल नगरपालिकामा संरचना निर्माणका लागि विश्विद्यालय अनुदान आयोगको सिफारिस समेतका आधारमा मित्रराष्ट्र चीन सरकारको सहयोगमा संरचना निर्माणका लागि प्रक्रिया अघि बढाइसकिएको बताए। सुनकोशी तेस्रो जलविद्युत आयोजना संयुक्तरूपमा कार्यान्वयनका लागि नेपालका तर्फबाट नेपाल विद्युत प्राधिकरण तथा बङ्गलादेशका तर्फबाट बङ्गलादेश पावर डेभलपमेन्ट बोर्डलाई लाइन एजेन्सी तोकिएको जानकारी दिँदै प्रधानमन्त्री प्रचण्डले दुई देशबीचको सचिवस्तरीय बैठकको निर्णयानुसार संयुक्त लगानीको कम्पनी स्थापना गर्ने प्रक्रिया अघि बढेको स्पष्ट पारे।"
धनगढीका मेयर हमाललाई ज्यान मार्ने धम्की दिने युवकले कार्यालय परिसरमै गरे विष सेवन,"धनगढी : धनगढी उपमहानगरपालिकाका मेयर गोपाल हमाललाई ज्यान मार्ने धम्की दिने भनिएका युवकले उपमहानगरपालिका परिसरभित्रै विष सेवन गरेका छन्। मंगलबार बिहान उपमहानगरपालिका कार्यालय आएका उनले परिसरभित्रै विष सेवन गरिरहेको अवस्थामा देखेपछि अस्पताल पुर्याइएको सूचना अधिकारी सुरेन्द्र कार्कीले बताए। धनगढी उपमहानगरपालिका वडा नम्बर ६ मटियारी घर भएका गणेश रानाले उपमहानगरपालिकाको परिसरमा विहान ११ बजेतिर विष सेवन गरेका हुन्। उनलाई सेती प्रादेशिक अस्पतालको आइसीयुमा उपचारका लागि भर्ना गरिएको छ। सोमबा देखि नै कैलाली प्रहरी रानाको खोजीमा सादा पोशाकका प्रहरी लगाएर खोजबिनमा लागेको प्रहरी उपरीक्षक पदमबहादुर विष्टले बताए। सोमबार रानालाई फोन गरेर बोलाएको प्रहरीले, उनले मंगलबार आफैं आउने बताएका थिए। सेती प्रादेशिक अस्पतालमा भर्ना भएका गणेशका बुबा रामदयाल रानाले भने छोरालाई नगरप्रहरीले घरमै पुगेर पक्राउ गरेर ल्याएको दाबी गरेका छन्। तर, जिल्ला प्रहरी कार्यालय कैलालीका प्रहरी उपरीक्षक विष्टले भने नगरपालिकाको सीसी क्यामेरा हेर्दा राना विहान सेवाग्राहीहरूसँगै भित्र पसेका र गेटभित्र पस्नेवित्तिकै किटनाषक औषधि खाएको भिडियो देखिएको बताए। सेती प्रादेशिक अस्पतालका निमित्त मेडिकल सुपरीटेन्डेन्ट डाक्टर शेरबहादुर कमरले रानाको अवस्था गम्भीर तर स्थिर रहेका बताए। विषादी सेवन गरेका केस जटिल नै हुन्छन्। उहाँको अवस्था पनि गम्भीर छ, कमरले भने। आइसीयुमा राखेर उपचार भइरहेको छ। अहिले केही भन्न सकिने अवस्था छैन। धनगढी नगर प्रहरीका इन्चार्ज प्रहरी निरीक्षक भुपेन्द्र खड्काले पनि रानालाई नियन्त्रणमा लिएको कुरामा सत्यता नभएको बताए।"
"प्रतिनिधिसभाको बैठक बस्दै, प्रधानमन्त्री प्रचण्डसँग प्रश्नोत्तर हुने","काठमाडौं : प्रतिनिधिसभाको बैठकमा आज प्रधानमन्त्री पुष्पकमल दाहाल प्रचण्डसँग प्रत्यक्ष प्रश्नोत्तर कार्यक्रम हुने भएको छ । सभामुख देवराज घिमिरेले आजको बैठकमा प्रधानमन्त्रीसँग प्रत्यक्ष प्रश्नोत्तरका लागि मिति निर्धारण भएको सदनलाई जानकारी गराइसकेका छन्। बैठक आज बिहान ११ बजे संघीय संसद् भवन, नयाँ बानेश्वरमा बोलाइएको छ। सभामुखले हरेक समूहमा १५ जना सांसद रहने गरी १७ समूहमा विभाजन गरेका छन्। यसअघि पनि प्रतिनिधिसभामा प्रधानमन्त्री प्रचण्डसँग प्रत्यक्ष प्रश्नोत्तरको कार्यक्रम सञ्चालन गरिएको थियो ।"
कीर्तिपुर अस्पताललाई जलनको प्रमुख अस्पताल बनाउन अनुदान दिने प्रक्रिया सुरू भएको छ : प्रधानमन्त्री,"काठमाडौं : प्रधानमन्त्री पुष्पकमल दाहाल 'प्रचण्ड'ले कीर्तिपुरको बर्न अस्पतालाई जलनको प्रमुख अस्पतालका रुपमा विस्तार गर्न सरकारबाट अनुदान दिने प्रक्रिया अघि बढेको जानकारी दिएका छन्। मंगलबार प्रतिनिधिसभा बैठकमा नेपाली कांग्रेस सांसद चन्द्र भण्डारीले जलन उपचारका लागि सरकारले के कस्तो काम गरिरहेको छ भन्ने प्रश्नको जवाफमा प्रधानमन्त्रीले यस्तो जानकारी गराएका हुन्। 'कीर्तिपुरको बर्न अस्पताललाई जलनको प्रमुख अस्पताका रुपमा विस्तार गर्न सरकारबाट अनुदान दिने प्रक्रिया अघि बढेको छ। वर्न अस्पतालाई विस्तार गर्ने मन्त्रिपरिषदको निर्णय कार्यान्वयन गर्ने सम्बन्धमा कीर्तिपुरको बर्न अस्पतालको अतिरिक्त वीर अस्पताल,शिक्षण अस्पताल,पाटन अस्पतालमा जलन युनिट स्थापना गरी सेवा विस्तार गरिदैछ,'प्रधानमन्त्रीले भने,' प्रदेशमा केन्द्रीय अस्पतालहरुमा जलन युनिट स्थापना गरी मध्यम खालको जलनको त्यही उपचार गर्ने र कडा किसिमको लागि रिफरको व्यवस्था मिलाइनेछ।' प्रधानमन्त्री दाहालले स्वास्थ्यकर्मीहरूलाई जलनको प्राथमिक उपचारको तालिमको व्यवस्था गरी प्राथमिक उपचार र सम्बन्धित ठाउँमा समयमै पठाउने व्यवस्था मिलाउने र समन्वयन गराउने काम भइरहेको बताए।"
अध्यागमन विभागको महानिर्देशकमा निरौला,"काठमाडौं : सरकारले अध्यागमन विभागका महानिर्देशकको जिम्मेवारी कोषहरी निरौलालाई दिएको छ। गृह मन्त्रालयले मंगलबार गृहका सहसचिव रहेका निरौलालाई अध्यागमन विभागमा महानिर्देशक पदमा सरुवा गरेको हो। मेलम्ची खानेपानी परियोजनामा भ्रष्टाचार गरेको अभियोगमा अख्तियार दुरुपयोग अनुसन्धान आयोगले अध्यागमन विभागका तत्कालीन महानिर्देशक रुद्रसिंह तामाङविरुद्ध मुद्दा दर्ता गरेपछि निरौलालाई महानिर्देशक बनाइएको हो। अख्तियारले मेलम्ची खानेपानी विकास समितिका तत्कालीन बोर्ड सदस्य रहेको बेला तामाङले भ्रष्टाचार गरेको भन्दै विशेष अदालतमा आरोपपत्र दायर गरेको हो। अध्यागमन विभाग महानिर्देशकविहीन हुँदा विभिन्न सेवाहरु प्रभावित भएका थिए। मंगलबार नै गृह मन्त्रालयले विभिन्न जिल्लामा प्रमुख जिल्ला अधिकारी र अन्य कर्मचारी सरुवा गरेको छ। कहाँ, को सरुवा ?"
"ठूला भ्रष्टाचार, सुन तस्करी, जग्गा हिनामिनालगायतका काण्डको छानबिन भइरहेको छ : प्रधानमन्त्री (पूर्णपाठ)","काठमाडौं : प्रधानमन्त्री पुष्पकमल दाहाल प्रचण्डले प्रतिनिधि सभामा सांसदले सोधेको प्रश्नको जवाफ दिएका छन्। आजको बैठकमा उनले सुशासन कायम गर्ने सवालमा आफूले कसैसँग पनि कुनै पनि सम्झौता नगर्ने स्पष्ट पारेका छन्। सुशासनको सङ्कल्प लिएर आफूले सरकारको नेतृत्व गरेदेखि नै ठूलाठूला भ्रष्टाचार, सुन तस्करी, जग्गा हिनामिना लगायतका काण्डहरूको छानबिन भइरहेका उल्लेख गरे। भ्रष्टाचार नियन्त्रण गर्न आवश्यक नीतिगत, कानूनी तथा संस्थागत सुधार गर्ने विषय सरकारको उच्च प्राथमिकतामा रहेको छ, प्रधानमन्त्री प्रचण्डले भने । नेपाली कृषकको निरन्तरको प्रयासबाट दूध, माछा र कुखुराको मासु उत्पादनमा देश आत्मनिर्भरता नजिक पुगेको उल्लेख गरे। उनले किसानलाई तत्काल दूधको मूल्य भुक्तानी गर्न नेपाल सरकारबाट दुग्ध विकास संस्थानलाई ३० करोड ऋणको व्यवस्था गरिएको उल्लेख गरे। प्रधानमन्त्री प्रचण्डले अन्य उद्योगीहरूका लागि आफ्नो उत्पादनलाई धितोमा राखी बैंकमार्फत् ऋण प्रवाह गर्न सहजीकरण गरिएको बताए। हेर्नुहोस् पूर्णपाठ"
ओलीको अनौठो लचकता,"केपी शर्मा ओलीलाई सत्यसँग नलड्ने, शक्तिसँग नझुक्ने नेताका रूपमा नेकपा एमालेले नै प्रख्यात बनाएको छ। आफ्ना कुरामा टसमस नहुने नेताको परिचय बनाएका उनको पहिचानै खरो व्यक्तित्व र, रणनीतिक राजनीतिज्ञ हो। तर, अचेल ओलीको यो पहिचान बदलिएको छ। उनले आफूलाई समयानुकूल लचिलो बनाएका छन्। काठमाडौं : केपी शर्मा ओली : नामै काफी छ। उनको एउटा कथन अचेल पार्टीले प्रख्यात बनाएको छ, सत्यसँग नलड्ने, शक्तिसँग नझुक्ने। आफ्ना कुरामा टसमस नहुने नेताका रूपमा चिनिन्छन्, उनी। उनको ब्रान्डै अडानबाट पछि नहट्ने हो। उनको पहिचानै खरो व्यक्तित्व हो। र, रणनीतिकार राजनीतिज्ञका रूपमा परिचित छन्, उनी। तर, अचेल एमाले अध्यक्ष ओलीलाई लिएर सर्वसाधारण प्रश्न गर्छन्, के उनी बदलिएका हुन् ? के उनले समयानुकूल आफूलाई लचिलो बनाएका हुन् ? त्यो गठबन्धन चुनावसम्म कायम रह्यो। चुनावमा चेपुवामा परेका ओलीले एमालेलाई समानुपातिकमा सबैभन्दा ठूलो दल बनाए। प्रत्यक्षमा दोस्रो ठाउँमा उभ्याउन सफल भए। लगत्तै गठबन्धनबाट दाहाललाई खोसेर प्रधानमन्त्री बनाए। तर, उनको रणनीति केही महिना पनि टिकेन। दाहाल पुरानै गठबन्धनमा गए। त्यसपछि राजनीतिक शक्ति केन्द्रबाट बाहियाइएका ओलीले पछिल्लो चोटी देशविदेशलाई चकित बनाए दाहाललाई आफूतिर फर्काएर। रातारात गठबन्धन बदलियो। त्यसभन्दा आश्चर्य त त्यससँगै ओली पूरापूर फेरिएर निस्किए। लगत्तै माधवकुमार नेपाललाई भेट्न गए। त्यति मात्र होइन, आफू लचिलो बनेर उनलाई सरकारमा आउने ढोका उघारिदिए। अप्रत्यासित गठबन्धन बन्यो, कसैले नसोचेको। नेकपा छँदा प्रचण्ड निकट बनेपछि माधवकुमार नेपालसँग टाढिदै गएका ओली संसद विघटनदेखि त पानी बराबारको अवस्थामा पुगेका थिए। झुक्ने भन्ने ओलीको स्वभावविपरीत कामका रूपमा चिनिने गरेको थियो। तर, उनको व्यवहार, स्वभावमा पनि परिवर्तन आएको छ। व्यङ्ग्य गर्न माहिर ७३ वर्षीय ओलीले ठेट शब्दले थला पर्ने गरी दिने गरेका थिए। माओवादी र एकीकृत समाजवादीका नेतालाई सार्वजनिक ठाउँमा उनी यस्तै व्यंग वाण प्रहार गरिरहेकै हुन्थे। तर, कसैले मेलो पाएन भित्रभित्रै नयाँ गठबन्धन बनिरहेको छ भनेर। त्यसभन्दा कसैले मेलो नपाएको अर्को विशेषता देखियो ओलीको उलटफेर। पछिल्ला समय उनका निर्णयदेखि भाषणसम्म साह्रै नरम छन्। उनको लचकता र उदारताको राजनीतिक र गैरराजनीतिक दुवै क्षेत्रमा चर्चा हुन थालेको छ। के साँच्चीकै ओली लचक भएका हुन् वा उनको यो रणनीति हो ? भन्ने प्रश्न पनि टड्कारो रूपमा देखिएको छ। हामीले ओलीको विगत र अहिलेको व्यवहारबारे यहाँ विश्लेषण गर्ने कोसिस गरेका छौं। पहिले १ : दलका लागि सुहाउँदो हिस्सा लिन अडान राख्ने कुनै बेला नेकपा एमालेलाई अडान नभएको पार्टीको रूपमा चित्रण गर्ने गरिएको थियो। कुनै लिंग नछुट्टिएको भनेर पनि एमालेलाई आलोचना गरिन्थ्यो। तर, जब ओली पार्टी र सरकारको नेतृत्वको आए तब एमालेको त्यो विशेषणै परिवर्तन भयो। अडानमा दृढ नेताका रूपमा ओली स्थापित भए। एमालेलाई अडान भएको पार्टी भन्न थालियो। २०७२ सालमा संविधान जारी गर्दा, नाकाबन्दीको समय, लिम्पियाधुरासहितको नक्सा जारी गर्दाको अवस्था लगायतका ओलीका अडान राष्ट्रिय र अन्तर्राष्ट्रिय रूपमै प्रशंसशायोग्य भएका थिए। ओली पार्टीको लागि सुहाउँदा हिस्सा लिन अडान राख्ने गर्थे। भागबन्डामा आफू माथि परेर मात्रै अरूलाई दिने उनको स्वभाव थियो। २०७२ मा होस् वा २०७४ मा होस् प्रधानमन्त्री भएको बेला होस् वा अन्य बेला उनी आफ्नो अडानमा टसमस हुँदैन थिए। २०७२ मा प्रधानमन्त्री, राष्ट्रपति नै एमालेको भाग पार्न सफल भए। २०७४ मा पनि प्रधानमन्त्री, राष्ट्रपतिदेखि महत्वपूर्ण मानिएका मन्त्रालय पनि आफूले नै राखेका थिए। सभामुख (कृष्णबहादुर महरा र अग्नि सापकोटा) माओवादीलाई दिए पनि उनीहरूसँग कहिल्यै सम्बन्ध सुमधुर भएन। २०७९ पुस १० को एमाले माओवादीसहितको गठबन्धन सरकारमा पनि ओलीले अर्थ, परराष्ट्रजस्ता शक्तिशाली मन्त्रालय लिएका थिए। गठबन्धनको अर्को दल माओवादी केन्द्रले प्रधानमन्त्रीबाहेक सबै कम आकर्षक मानिएका मन्त्रालय मात्रै पाएको थियो। उनको अडानका कारण गृहमन्त्री रवि लामिछानेले पाएका थिए भने जलस्रोत, सिँचाइ तथा ऊर्जामन्त्री राप्रपाका अध्यक्ष राजेन्द्र लिङ्देन भएका थिए। ओलीकै अडानका कारण छोडिएका मन्त्रालयमा माओवादीले चित्त बुझाउनु परेको थियो। विभिन्न संवैधानिक नियुक्तमा पनि ओलीले प्रमुख स्थानमा आफ्नै हातमाथि पारेर भागबन्डा गरेका थिए। अहिले १ : अरूले राजेको मन्त्रालय लेऊ, छाडेको देऊ भने ओलीकै नेतृत्वमा पछिल्लो कांग्रेसमाओवादी गठबन्धन भत्कियो। त्यसपछि एमाले माओवादीसहितको चार दलपछि नेकपा एकीकृत समाजवादी थपिएपछि पाँच दलीय गठबन्धन बन्यो। त्यो गठबन्धनको सबैभन्दा ठूलो दल एमाले नै हो। उसँग प्रतिनिधिसभामा ७८ सिट छ। तर, त्यही एमालेले मन्त्रिपरिषद्मा रोज्जा जति अरूलाई दियो, छाडि जति आफूले लियो। पार्टीभित्र असन्तुष्टि रहँदारहँदै पनि ओली सम्झौता गर्न तयार भए। प्रधानमन्त्री, परराष्ट्रमन्त्री, अर्थमन्त्री ३२ सिट धारी माओवादीलाई दिन ओली राजी भए भने गृह, शिक्षा जस्ता आकर्षक मन्त्रालय पनि रास्वपालाई छोडिदिए। बाँकी रहेको आकर्षक स्वास्थ्य र वनमन्त्री जसपालाई, संघीय मामिला तथा सामान्य प्रशासन र सहरी विकास पनि एकीकृत समाजवादीलाई दिए। अरूले छोडेका मन्त्रालय मात्रै आफूले राखे। अर्थ, परराष्ट्रजस्ता मन्त्रालय आफूसँग नहुँदा सरकार चलाउनै गाह्रो हुने भएको गुनासो प्रधानमन्त्रीले राखेपछि आफूहरूले छोडिदिएको एमालेका एक पदाधिकारीले बताए। देश नै संकटमा पर्ने अवस्था आएकाले लचकता अपनाउनु परेको उनको भनाइ छ। २ पहिला : चित्त नबुझेको नेताको खोइरो खन्थे ओलीले चित्त नबुझेका नेतासँग तिक्ततापूर्ण सम्बन्ध राख्ने गरेका थिए। उनले चित्त नबुझेकाविरुद्ध खोइरो खन्नु नै उनको विशेषताका रूपमा चित्रण हुने गरेको थियो। अरूको खोइरो खनेर नै नेता बनेको आरोप पनि उनीमाथि लाग्ने गरेको छ। विगतमा उनले माओवादी सशस्त्र संघर्षको खुलेर विरोध गर्थे। माओवादीको गतिविधि, क्रियाकलापको विरोध गर्न त्यो बेला कमको मात्रै आँट हुन्थ्यो तर त्यसमध्ये एक नम्बरमा ओली थिए। पछिल्लो समय माधवकुमार नेपालसँग उनको सम्बन्ध अति खराब भएको थियो। नाम लिँदा पनि कुल्ला गर्नुपर्छसम्म भन्न भ्याएका थिए। बोलचालै बन्द भएको थियो। पछिल्लो समयमा सबैभन्दा खरो आलोचना नै नेपालको गर्थे उनी। कांग्रेसलगायत अन्य पार्टीका नेताको पनि उनी खोइरो नै खन्थे। चित्त नबुझेका जो कोहीसँग उनी सम्बन्धै राख्न चाहँदैन थिए। मन नपराएको मान्छेलाई देखिसहँदैन थिए। आफ्नो आलोचना गरेको उनी मन पराउँदैनन् भन्ने गरिन्थ्यो। अहिले २ : मतभेद भएका व्यक्तिलाई पनि मिलाएर लैजानुपर्छ भनेर भेट्नै पुगे ओली फेरिएको एउटा उदाहरण हो, मतभेद भएको व्यक्तिलाई पनि मिलाएर लानुपर्छ भन्ने सोचको विकास। विगतमा उनलाई भेट्न बालकोट नै धाउनुपर्ने अवस्था थिए। उनी हतपत कसैलाई भेट्न पनि जादँैन थिए। अझ मतभेद भएको व्यक्तिलाई मनाउनेभन्दा पछि बिच्क्याउने काम उनले गर्ने गरेका थिए। यसपटक भने उनी हदै लचिलो, उदार भएका छन्। माधव नेपाललाई भेट्न उनकै घर कोटेश्वर पुगेका छन्। होटलमा बोलाएर सौहार्दपूर्ण वार्तालाप गरेका छन्। पछिल्लो भेटघाटले दुई नेताबीच सम्बन्ध सुधार भएको आभास हुन्छ। स्वयम् माधवकुमार नेपालले ओलीसँगको सम्बन्ध सुधारको दिसामा गएको प्रतिक्रिया दिन थालेका छन्। एमाले अध्यक्ष ओली विगतलाई गम्भीर रूपमा आत्मासमीक्षा गरेर यो अवस्थामा आउनुभएको हो भन्ने लाग्छ मलाई। यसलाई अन्यथा रूपमा हेर्न हुँदैन। परिवर्तन विरोधी शक्ति एकीकृत भएर आउँदै छन्, हाम्रो अन्तरद्वन्द्वको फाइदा लिने प्रत्यन्न पनि भयो। अनि, वामपन्थी आन्दोलन जोगाउनकै लागि एक हुनुपर्ने अवस्था आयो। दीनानाथ शर्मा, सचिव, माओवादी केन्द्र ओलीको लचकतालाई राजनीतिक रूपमा हेरिनुपर्छ। रियलाइज गरेर सहकार्यका लागि अनुरोध गर्नुभयो। छलफल विचार गरेर हामी पनि तयार भयौं। अगाडि बढ्दै जाँदा वैचारिक, राजनीतिक रूपमा कहाँसम्म पुग्न सकिन्छ, भविष्यले नै बताउने छ। प्रमेश हमाल, उपाध्यक्ष, एकीकृत समाजवादी पहिले ३ : सहमतिमा अलिकति पनि तल नझर्ने, सम्झौता नगर्ने कुनै विषयमा सम्झौता नगर्ने ओलीको स्वभाव हो। विगतमा सहमति, सम्झौता पनि आफ्नो पक्षलाई फाइदा हुने हिसाबले मात्रै गर्ने गरेका थिए। २०७९ पुस १० मा भएको सहमतिविपरीत प्रचण्डले कांग्रेसलाई राष्ट्रपति बनाएपछि सहकार्य नै भंग भएको थियो। अहिले ३ : सहमतिबाट ओली ब्याक गठबन्धनको रक्षाका लागि ओलीमा थप उदारता देखिएको छ। राष्ट्रियसभा उपाध्यक्षका लागि भएको सहमति फेरियो। २०७९ फागुन २१ गते भएको चारदलीय गठबन्धनले राष्ट्रियसभाको अध्यक्ष माओवादी केन्द्र र उपाध्यक्ष एमालेलाई दिने सहमति भएको थियो। तर, फागुन २९ गते एकीकृत समाजवादीसहित पाँचदलीय गठबन्धनबीच सहमतिमा उपाध्यक्ष एमालेलाई दिने सहमतिको बुँदा नै हटाइएको थियो। उपाध्यक्ष एकीकृत समाजवादीलाई दिने भद्र सहमति भएको नेताहरूले बताउने गरेका छन्। यो हटाएको सहमतिमा पनि ओलीले हार्दिकतासाथ हस्ताक्षर गरे। अझ अरू पनि पद समीकरण कायम राख्न आवश्यक परे छाड्न तयार रहेको उनले बताउने गरेका छन्। एमालेको मुख्य लक्ष्य मिसन ८४ हो। राजनीतिक परिस्थिति बदलिँदैमा यो अभियान नरोकिने उनको भनाइ रहँदै आएको छ। पहिले ४ : प्रशंसामा ध्यान नदिने, आलोचनामै रमाउने एउटै गठबन्धनमा रहेका नेताको पनि खुलेर प्रशंसा ओलीका लागि दुर्लभ विषय थिए। ओलीको स्वभावै प्रशंसामा ध्यान नदिने र आलोचना, विरोधमैै रमाउने खालको मानिँदै आएको छ। नेकपा कालमा दुई अध्यक्ष भए पनि उनले दोस्रो अध्यक्ष प्रचण्डको कहिल्यै प्रशंसा गरेको सुनिएन। अरूको कटु आलोचनामै ओली रमाउँथे। अरूको प्रशंसा नै गर्न नजान्ने व्यक्तिका रूपमा ओलीको चित्रण हुने गरेको थियो। अहिले ४ : संसद्मा प्रधानमन्त्रीको खुलेर प्रशंसा ओली सांसदमा बोल्दा विरोधमा मात्रै बोल्छन् भन्ने भाष्य रहँदै आएको थियो। प्रशंसा गरिए पनि खुलेर गर्न हिचकिचाउँथे उनी। यसपटक संसद्मा बोल्दा प्रधानमन्त्री दाहालको खुलेरै प्रशंसा गरेका छन्। उनले प्रतिपक्ष दल कांग्रेसको पनि खासै विरोध गरेनन्। बरु देउवाई भने, मुख बन्द नगरौं। आउनुहोस्, संवाद गरौं। उनले पछिल्लो सरकारका कामकारबाहीको प्रशंसा गर्न थालेका छन्। उनले पछिल्लो समय बल्ल सरकारको अनुभूति हुने थालेको बताएका छन्। पहिले ५ : गठबन्धनमा एकल वर्चश्व कायम गर्ने प्रयास गरिहाल्ने विगत नियाल्ने हो भने ओली नेतृत्वमा रहँदा एकल वर्चश्व कायम गर्ने प्रत्यन्नमा सधैं लागि हाल्थे। २०७४ सालको निर्वाचनमा माओवादीसँग गठबन्धन गरे। झन्डै दुईतिहाइ स्थान जिते। २७५ सिटमा १७४ सिट त एमाले माओवादीको गठबन्धनले पायो। तर, यसको सबै जस आफूले नै लिन खोजको आरोप ओलीमाथि लाग्दै आएको छ। २०७५ जेठ ३ मा पार्टी एकता भएपछि दुई अध्यक्षको व्यवस्था भयो। तर, ओलीले प्रचण्डलाई दोस्रो अध्यक्ष नभई उपाध्यक्षको व्यवहार गरेको दुखेसो रहँदै आएको छ। एकले सरकार त अर्कोले पार्टी चलाउने भनिएपछि ओलीले नै एकल रूपमा पार्टी चलाए। सरकारमा पनि आधा आधा कार्यकाल नेतृत्व गर्ने गोप्य सहमति भए पनि ओलीले पाँचै वर्ष आफू नै प्रधानमन्त्री हुने चाहना राखेको प्रचण्डले आरोप लगाए। त्यही कारण उनीहरूको सम्बन्धमा तिक्तता आयो। दाहालले नेपाललाई आफ्नो समर्थनमा ल्याउन सफल भए। फलतः नेकपा फुट्ने ठाउँमा पुग्यो। झन्डै दुईतिहाइ बहुमतको शक्ति धुजाधुजा भयो। अहिले ५ : अरूलाई पनि समेटेर लैजान हदैसम्म लचिलो पछिल्लो समय ओली हदैसम्म लचिलो देखिएका छन्। अरूलाई पनि समेटेर लानेमा उनको प्रयत्न रहँदै आएको छ। लामो समयदेखि तिक्तता रहेका माधवकुमा नेपाललाई फकाउनसमेत लागि परेका छन्। ओली नआएसम्म कुनै हालतमा नयाँ गठबन्धनमा समावेश नहुने नेपालले पो बरु अडान राखे। ओलीले नेपाललाई फोन गरे। घरमा नै पुगेर भेटे। नेपालले चाहेको होटलमा पनि ओली पुगे। सबैलाई समेटेर लान ओलीमा नरमता र उदारता पलाएको स्वयम् अन्य दलका नेताहरूसमेत भन्न थालेका छन्। साना दललाई पनि समेट्न उनी उदार देखिए। पहिला ६ : नेताहरूलाई बालकोटमै बोलाउने केपी ओली उर्फ बालकोट। नेपाली राजनीतिकको विशेष स्थानरूपमा बालकोट गणना हुने गरेको छ। २०७९ पुस १० मा कांग्रेस सभापति शेरबहादुर देउवासँग कुरा नमिलेपछि प्रचण्ड सीधै बालकोट पुगेका थिए। बालकोटले नै उनलाई प्रधानमन्त्री बनाएको थियो। बालकोटको बार्दलीबाट नै ओली र प्रचण्डले हात हल्लाएर एमाले माओवादीसहित गठबन्धन बनाएका थिए। तर, यसपटक गठबन्धनमा विगतमा जस्तो बालकोटको चर्चा भएन। नयाँ गठबन्धनको सुत्रधार ओली नै भए पनि उनको निवास जमघटस्थल बनेन। नयाँ गठबन्धन बनाउन बरु एमाले महासचिव शंकर पोखरेल निवास कोटेश्वर बढी प्रयोग भयो। ओलीले विगतमा प्रधानमन्त्रीलाई समेत बालकोट नै बोलाउने गरेका थिए। उनी अरूले बोलाएको स्थानमा जाँदैन थिए। बालकोटमा नै उनलाई भेट्न जानुपथ्र्यो। अहिले ६ : आवश्यकताअनुसार बालुवाटारदेखि कोटेश्वरसम्म धाउन तयार वार्ता र संवादका लागि ओलीमा उदारता आएको छ। उनी आवश्यकताअनुसार बालुवाटार, खुमलटार, कोटेश्वर, सिंहदरबार जान थालेका छन्। पछिल्लो समय प्रधानमन्त्री निवास बालुवाटार, प्रचण्ड निवास खुमलटार, नेपाल निवास कोटेश्वर र सिंहदबारमा वार्ता संवाद हुने गरेका छन्। ओलीले अरूलाई बोलाउने होइन, आफैं पुग्ने गरेका छन्। माओवादी केन्द्रका सचिव दीनानाथ शर्मा एमाले अध्यक्ष ओलीले विगतलाई गम्भीर रूपमा आत्मासमीक्षा गरेर यो अवस्थामा आएको ठान्छन्। यसलाई सकारात्मक रूपमा लिनुपर्ने, अन्यथा रुपमा हेर्न नहुने उनको धारणा छ। ओली र प्रचण्ड दुवैले गम्भीर रूपमा आत्मासमिक्षा गरेरै नयाँ गठबन्धन बनाएको उनको भनाइ छ। परिवर्तन विरोधी शक्ति एकीकृत भएर आउँदैछन्, हाम्रो अन्तरद्वन्द्वको फाइदा लिने प्रत्यन्न पनि भयो, उनले भने, अनि, वामपन्थी आन्दोलन जोगाउनकै लागि एक हुनुपर्ने अवस्था आयो। उनले नेपालका ठूला कम्युनिस्टको झगडा मतभेदले नै जनतामा विश्वास टुटेको बताए। पुष्पलालबाट गाइडेड भएका कारणले नेपालका कम्युनिस्टहरू एउटै शाक्तिधारमा जानुपर्नेमा दुईमत छैन, उनले भने, ओली के गर्छन्, प्रचण्डले के गर्छन् भन्ने आशंका पनि छ। तर, मलाई अब उहाँहरूले यता उता गर्नु हुन्छ भन्ने लाग्दैन। उनले थपे, शक्तिशाली एकीकृत कम्युनिस्ट शक्ति बनाउन विगतमा ठक्कर, चक्कर खादै यहाँसम्म आइपुगेका छौं। विरोधी र विदेशी शक्तिले पनि हेप्न थालेका छन्। त्यसैले विश्वासको वातावरण बनाउन हामी पनि लागेका छौं। वार्ता र संवादमा माधव नेपालका साथमा सधैं रहेका एकीकृत समाजवादीका उपाध्यक्ष प्रमेश हमाल ओलीको लचकतालाई राजनीतिक रूपमा विश्लेषण गर्छन्। नेता हमाल अहिले यो समीकरणलाई कार्यगत एकताको सज्ञा दिन्छन्। रियलाइज गरेर सहकार्यका लागि अनुरोध गर्नुभयो, छलफल विचार गरेर हामी पनि तयार भयौं, उनले भने। उनले अगाडि बढ्दै जाँदा वैचारिक, राजनीतिक रूपमा कहाँसम्म पुग्न सकिन्छ त्यो भविष्यले नै बताउने बताए। परिस्थितिले जहाँ जसरी अघि बढ्न सकिन्छ, त्यसरी अघि बढ्ने हो, उनले भने। तर, ओलीको यो लचकतालाई झुकेको भन्दै केही विश्वासपात्र र कार्यकर्ता रुष्ट भएका छन्। गल्ती गरे। झुक्नु हुँदैन थियो। जसको बोलीमा जनताको साथ थियो। तर, विश्वास गुमाए, एक कार्यकर्ताले भने, जसले गर्दा अडानका पक्का नै ओलीको विश्वास गुमेको छ। सत्ता पल्टाउने नाम यसरी झुक्नुले ओलीको ब्रान्डमा नै धक्का लागेको ती कार्यकर्ताको धारणा छ।"
कांग्रेसलाई ओलीको जवाफ संसदीय छानविन समिति सम्भव छैन,"काठमाडौं : नेकपा एमाले अध्यक्ष केपी शर्मा ओलीले गृहमन्त्री रवि लामिछानेमाथि छानबिन गर्न संसदीय समिति गठन गर्नुपर्ने कांग्रेसको माग अनावश्यक रहेको टिप्पणी गरेका छन्। मंगलबार संसद भवन नयाँ बानेश्वरमा सञ्चारकर्मीसँग कुरा गर्दै अध्यक्ष ओलीले छानविन समिति केका लागि बन्ने भन्दै सम्भव नै नरहेको बताए। सरकारबाट बाहिर हुनेबितिकै कांग्रेसजस्तो पार्टीले आक्रोश, उत्तेजना देखाएर संसद अवरुद्ध गर्ने काम गरेको उनको भनाइ छ। ओलीले कांग्रेसबाट परिवक्क प्रतिपक्षीको भूमिकाको आह्वान गरे। त्यसअघि संसदमा कांग्रेसले सहकारी प्रकरणमा उपप्रधान एवं गृहमन्त्री रवि लामिछानेको संलग्नताबारे छानबिन गर्न संसदीय समिति गठन गर्न माग गरेको थियो।"
साझा न्यूनतम कार्यक्रम आज दिउँसो सार्वजनिक गरिँदै,"काठमाडौं : सत्तारूढ दलको साझा न्यूनतम कार्यक्रम आज सार्वजनिक गरिने भएको छ। प्रधानमन्त्री पुष्पकमल दाहाल प्रचण्डको सचिवालयका अनुसार आज दिउँसो २ बजे सिंहदरबारस्थित प्रधानमन्त्रीको कार्यालयबाट साझा न्यूनतम कार्यक्रम सार्वजनिक गर्न लागिएको हो । यस अगाडि सत्तारूढ दलले निर्माण गरेको न्यूनतम साझा नीति तथा कार्यक्रमको कार्यदल संयोजक एवं एमाले उपाध्यक्ष विष्णु पौडेलले शनिबार बालुवाटारमा माओवादीका अध्यक्षसमेत रहेका प्रचण्ड, नेकपा (एमाले) का अध्यक्ष केपी शर्मा ओली लगायतका नेतालाई हस्तान्तरण गरेका थिए। उक्त कार्यदलको मस्यौदा शीर्ष नेताबीच छलफल गरेर आज सिंहदरबारबाट प्रधानमन्त्री प्रचण्डले सार्वजनिक गर्ने सचिवालयले जनाएको छ। कार्यदलमा एमाले उपाध्यक्ष पौडेल र उपमहासचिव विष्णु रिमाल, माओवादी केन्द्रबाट उपमहासचिव एवम् अर्थमन्त्री वर्षमान पुन र जनार्दन शर्मा, रास्वपाबाट उपसभापति स्वर्णिम वाग्ले र महामन्त्री डा मुकुल ढकाल तथा जसपाबाट केन्द्रीय कार्यकारिणी सदस्यद्वय मनीष सुमन, राजेन्द्र श्रेष्ठ, एसका उपाध्यक्ष प्रमेश हमाल र महासचिव घनश्याम भुसाल सहभागी थिए। फागुन २१ गते नेपाल कम्युनिष्ट पार्टी (एमाले), नेपाल कम्युनिष्ट पार्टी (माओवादी केन्द्र), राष्ट्रिय स्वतन्त्र पार्टी र जनता समाजवादी पार्टी, नेपालबीच ८ बुँदे सहमति गर्दै नयाँ सत्ता समिकरण बनेको हो। नयाँ सत्ता गठबन्धन निर्माण भएपछि दलहरूले न्यूनतम साझा कार्यक्रम बनाउन कार्यदल गठन गरेका हुन्। गत पुष १० मा एमाले, माओवादी,रास्वपा र जसपा सरकारमा सामेल हुँदा बनेको नीति तथा कार्यक्रम सम्पादन गरेर ल्याइएको छ। नयाँ सत्ता समीकरण परिवर्तन भएसँगै फागुन २१ मा नीति तथा कार्यक्रमका लागि कार्यदल बनाइएको थियो। एस गठबन्धनमा सामेल भएपछि हमाल र भुसाल थपिएका हुन्।"
"पोखरा अन्तर्राष्ट्रिय विमानस्थल चाँडै सञ्चालन हुन्छ, ऋणलाई अनुदानमा रुपान्तरण गर्न पहल भइरहेको छ : प्रधानमन्त्री","काठमाडौं : प्रधानमन्त्री पुष्पकमल दाहाल प्रचण्डले पोखरा अन्तर्राष्ट्रिय विमानस्थलबाट चाडै अन्तराष्ट्रिय हवाई उडान हुने बताएका छन्। प्रतिनिधि सभामा सांसदको प्रश्नको जवाफ दिँदै उनले विमानस्थल सञ्चालन तथा अन्तर्राष्ट्रिय उडानका बारेमा आवश्यक व्यवस्था मिलाउन लागिएको बताएका हुन्। उनले भने, पोखरा विमानस्थलबाट अन्तर्राष्ट्रिय उडान सञ्चालन तथा व्यवस्थापनका लागि सार्वजनिक निजी साझेदारी () को आधार तयार गर्न समिति गठन भई कार्य भइरहेको छ। समितिको प्रतिवेदनका आधारमा विमानस्थल सञ्चालन तथा अन्तर्राष्ट्रिय उडानका बारेमा आवश्यक व्यवस्था मिलाइनेछ। पोखरा अन्तराष्ट्रिय विमानस्थल निर्माणका लागि लिइएको ऋणलाई अनुदानका रुपमा रुपान्तरण गर्न कूटनीतिक पहल गरिएको उनको दाबी छ। उनले भने, पोखरा अन्तराष्ट्रिय विमानस्थल निर्माणका लागि लिइएको ऋणलाई अनुदानका रुपमा रुपान्तरण गर्न कूटनीतिक पहल सुरु भएको छ। यससँग जोडिएका वित्तीय व्यवस्थापनका विषयमा आवश्यक समन्वय गरिनेछ। उनले चीन भ्रमणको समयमा चीनका विभिन्न शहरबाट पोखरामा उडान गर्न पनि छलफल र सैद्धान्तिक सहमति भएको बताए। उनले पोखरालाई पर्यटकीय राजधानी घोषणा गरिएसँगै यस विमानस्थलबाट देशका विभिन्न क्षेत्रीय विमानस्थल र अन्य विमानस्थलमा समेत हवाई सेवा सञ्चालन गरी आन्तरिक पर्यटनको विकास गर्ने कार्य सरकारको प्राथमिकतामा रहेको बताए।"
कांग्रेस दूधले नुहाएको पार्टी हो कि होइन जनताले बुझेका छन् : रवि लामिछाने,"काठमाडौं : उपप्रधान एवं गृहमन्त्री रवि लामिछाने नेपाली कांग्रेस पनि दूधले नुहाएको पार्टी नभएको दाबी गरेका छन्। उनले एउटा ठाडो उजुरीको आधारमा संसद अवरुद्ध गर्नु राम्रो संसदीय अभ्यास नभएको बताए। 'कांग्रेसले माग गरेको कुरामा मेरो सम्मान छ। हामी त्यसको जवाफ काम गरेर देखाउन चाहन्छौं,' संसद भवनमा सञ्चारकर्मीसँग उनले भने, 'तर, जुनरूपमा उहाँहरूले संसद अवरुद्ध गर्नुभएको छ। एउटा पूरक उजुरीमा संसद अवरुद्ध गर्ने अभ्यास सिकाउन खोजिएको छ भने कांग्रेस दूधले नुहाएको पार्टी हो कि होइन नेपाली जनताले बुझेका छन्।' उनले अनुसन्धानलाई प्रभावित गर्नेगरी कांग्रेसले कुर्सीका मान्छे हटाएको आरोपसमेत लगाए। 'अनि कांग्रेसले नैतिकताको कुरा गर्ने? सुशासनका कुरा गर्ने?,' लामिछानेले प्रश्न गरे। गृहमन्त्री लामिछानेले लामो राजनीतिक इतिहास भएका कांग्रेस नेताहरूलाई आफ्नो मागमा अडिग रहन आग्रहसमेत गरे। 'लामो राजनीतिक इतिहास बोकेका साथीहरूले ठाडो उजुरीलाई लिएर संसद अवरुद्ध गर्ने, राजीनामा माग्ने हो भने आफ्नो मागमा अडिग रहन आग्रह गर्छु। हामी कामले जवाफ दिने हो,' उनले भने। लामिछानले कांग्रेसलाई चार वर्ष नै संसद अवरुद्ध गर्न सुझाव दिँदै सो अवधिमा आफूहरूको संयन्त्रले नेपालमा भ्रष्टाचार अन्त्यका लागि काम गर्ने बताए। उनले संसदमा विरोध गर्नु प्रतिपक्षीको अधिकार भएको र त्यसलाइ सम्मान गर्ने भन्दै छानविन आयोगको विषय संसदको अधिकारको कुरा भएको बताए।"
स्वास्थ्य बीमा कार्यक्रमलाई राष्ट्रिय गौरवको अभियान घोषणा गर्ने गृहकार्य भएको छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले स्वास्थ्य बीमा कार्यक्रमलाई राष्ट्रिय गौरवको अभियानका रूपमा घोषणा गर्ने गृहकार्य भइरहेको बताएका छन्। प्रतिनिधिसभाका सांसदले सोधेको प्रश्नको आज जवाफ दिँदै उनले स्वास्थ्य सुरक्षाका कार्यक्रमलाई स्वास्थ्य बीमामार्फत एकीकृत गर्ने बताएका हुन्। उनले स्वास्थ्य बीमा परिचयपत्र अनिवार्य गर्ने, वैदेशिक रोजगारीमा जानेहरुको परिवारको अनिवार्य बीमा, आम्दानीअनुसारको प्रिमियमको आधारमा सबै कर्मचारी, शिक्षक, जनप्रतिनिधिको अनिवार्य बीमा गर्ने लगायतका कार्यक्रम अगाडि बढाइने बताए। सबै प्रकारका स्वास्थ्य सुरक्षाका कार्यक्रमलाई स्वास्थ्य बीमामार्फत एकीकृत गर्ने र स्वास्थ्य बीमालाई राष्ट्रिय गौरवको अभियानको रूपमा घोषणा गर्ने लगायतका विषयमा सरकारले गृहकार्य गरिरहेको छ, प्रधानमन्त्री प्रचण्डले भने। नागरिकहरूको स्वास्थ्य उपचारका क्रममा हुने वित्तीय जोखिम कम गर्न स्वास्थ्य बीमा बोर्डमार्फत् सामाजिक स्वास्थ्य बीमा कार्यक्रम सञ्चालनमा रहेको उल्लेख गर्दै प्रधानमन्त्री प्रचण्डले हालसम्म ३३ दशमलव २ प्रतिशत घरपरिवार तथा २४ दशमलव ७ प्रतिशत जनसङ्ख्या स्वास्थ्य बीमाको दायरामा आएका र ७५१ पालिकासम्म स्वास्थ्य बीमाको पहुँच पुगेको जानकारी दिए। स्वास्थ्य बीमा कार्यक्रममा देखिएका समस्या समाधान गर्नका लागि अनलाइन सदस्यता तथा नवीकरणसँगै बीमा सक्रिय हुने व्यवस्थासहित स्वास्थ्य बीमा नियमावली संशोधनको प्रक्रियामा रहेको जानकारी दिँदै प्रधानमन्त्री प्रचण्डले गरीब परिचय पत्रको म्याद थप गर्ने र बाँकी जिल्लामा पनि यसलाई विस्तार गर्दै सरकारले अतिगरीब नागरिकको प्रिमियमको व्यवस्था गरिने बताए।"
"बेचैन महरा, अनुसन्धान अस्पतालमै हुने","काठमाडौं : ६६ वर्षमा प्रवेश गरेका कृष्णबहादुर महरा अस्वस्थ छन्। बोली प्रष्ट छैन। लर्बरिन्छ। स्वास्थ्यका कारण बोल्न पनि समस्या हुन्छ। उच्चरक्तचाप, ब्रोङ्काइटिस, मधुमेह, क्षयरोगलगायतका रोगले गलाएको छ। आठ किसिमका औषधि सेवन गर्ने महरालाई काठमाडौं जिल्ला अदालतले उपचारको व्यवस्था गरी अनुसन्धान अघि बढाउन आदेश दिएपछि अस्पताल भर्ना गरिएको छ। विगतमा नियमित उपचार भइरहने थापाथलीस्थित नर्भिक इन्टरनेसनलको इमर्जेन्सी वार्डमा उनलाई राखिएको छ। महरालाई हिरासतमा राखेर अनुसन्धानका लागि सरकारी वकिलको कार्यालयले ७ दिनको म्याद मागेको थियो। तर, न्यायाधीश दुर्गाप्रसाद खनालले ४ दिन मात्रै दिएका छन्। सत्तारुढ नेकपा माओवादी केन्द्रका उपाध्यक्ष महरालाई प्रहरीले निगरानीमा राखेको महसुस भइरहेको थियो। सुन तस्करीमा छोरा राहुल पुर्पक्षका लागि थुनामा परेपछि आफू पनि पक्राउ परिने भयले उनी बेचैन थिए। विद्युतीय चुरोट (भेप) मा लुकाएर ल्याएको सुन प्रकरणमा जोडिएपछि राहुल पक्राउ परेका थिए। त्यसपछि भयभित महरालाई प्रहरीले निगरानीमा राखेको थियो। सुन तस्करीमा संलग्न चिनियाँ गिरोहसँग महरा बाबुछोराको पटकपटक टेलिफोन संवाद भएको सरकारी अनुसन्धानबाटै पुष्टि भइसकेको छ। चिनियाँ सुन तस्करसँग महराका बाबुछोराले २ सय ५६ पटक फोन सम्पर्क गरेको अनुसन्धानमा पाइएको थियो। सुन तस्करीसम्बन्धी जाँचबुझ आयोगले मुद्दा चलाउन सिफारिस गरेपछि महरा असुरक्षित महसुस गरिरहेका थिए। जुनसुकै बेला पक्राउ पर्ने सुईको पाएपछि उनी भाग्ने क्रममा कपिलवस्तुबाट पक्राउ परेका हुन्। अस्पतालमै अनुसन्धान सुन तस्करीमा महराको संलग्नताको विषयमा प्रहरीले अनुसन्धान गरिरहेको थियो। चोरी पैठारी तथा संगठित अपराधमा अनुसन्धान गर्दा महराको संलग्नता पाइएको थियो। यसै विषयमा थप अनुसन्धान अघि बढ्ने जनाइएको छ। आरोपित महरा अस्पतालमा भर्ना भए पनि अनुसन्धानको पाटो जारी रहने छ। जिल्ला अदालत काठमाडौंका न्यायाधीश दुर्गाप्रसाद खनालको इजलासले आदेश दिएपछि अस्पताल भर्ना भएका महरामाथिको अनुसन्धान मंगलबार सुरु हुने भएको छ। महराको स्वास्थ्य अवस्थालाई ध्यान दिँदै सरकारी वकिल कार्यालयमा ल्याएर बयान गर्ने प्रहरीको तयारी छ। यदि यो प्रयास सम्भव नभएमा मेडिकल सुपरिभिजनमा अस्पतालमै बयान लिने लगायतका अनुसन्धानका कार्यहरू अघि बढ्ने गरी डाक्टरहरूसँग समन्वय भइरहेको छ। २०७६ साल असोज १२ गते संघीय संसद् सचिवालयकी तत्कालीन कर्मचारी रोशनी शाहीलाई यौन दुव्र्यवहार गरेको अभियोग लागेपछि महरा अस्पताल भर्ना भएका थिए। महानगरीय प्रहरी वृत्त सिंहदरबारको हिरासतमा राखिएका महरालाई अस्पतालसँग समन्वय गरेर हिरासत कक्षमै अक्सिजनसमेत दिइएको थियो। अनुसन्धानप्रति कांग्रेसको संशय प्रमुख प्रतिपक्षी नेपाली कांग्रेसले महरा पक्राउको कार्यलाई धन्यवाद दिए पनि प्रभावकारी अनुसन्धानमा संशय व्यक्त गरेको छ। प्रतिनिधिसभाको सोमबारको बैठकमा बोल्दै कांग्रेसका महामन्त्री गगन थापाले भने, सुन काण्ड हेरौं, प्रहरीले अनुसन्धान गर्दा खेरी शक्तिशाली मान्छेलाई लुकाउँदो रहेछ। भर्खर देखियो। महरालगायत शक्तिशालीको त नामै नपर्दो रहेछ। यसैबीच सुन तस्करी प्रकरणमा पक्राउ परेका पूर्वउपराष्ट्रपति नन्दबहादुर पुनका सल्लाहकार जीवनकुमार गुरुङ १५ लाख धरौटीमा छुटेका छन्। जिल्ला अदालत काठमाडौंका न्यायाधीश माधवप्रसाद अधिकारीको इजलासले गुरुङलाई १५ लाख धरौटीमा छोड्न आदेश दिएको हो। उनी फागुन १४ मा पक्राउ परेका थिए। नन्दबहादुर पुन उपराष्ट्रपति हुँदा गुरुङ वैदेशिक मामिला सल्लाहकार थिए।"
"भाग्दै थिए महरा, पछ्याउँदै पुग्यो प्रहरी","विमानस्थलको विशिष्ट कक्षमा केही समय बस्दा महराले प्रधानमन्त्री एवं पार्टी अध्यक्ष पुष्पकमल दाहाल (प्रचण्ड) लाई पनि फोन गरेका थिए। भैरहवा विमानस्थलमै काठमाडौं जान थालेका नेकपाका अध्यक्ष एवं पूर्वसहकर्मी नेत्रविक्रम चन्द (विप्लव) सँग महराको जम्काभेट भएको थियो। बुटवल : काठमाडौंबाट हिँडेका नेकपा (माओवादी) केन्द्रका उपाध्यक्ष एवं पूर्वसभामुख कृष्णबहादुर महरा सोमबार बिहानै ८ बजे नवलपरासी आइपुगेका थिए। आफू आइरहेको गाडी बिग्रिएपछि उनले पार्टी केन्द्रीय सदस्य तथा पूर्ववनमन्त्री कपिलवस्तुका वकिल मुसलमानलाई फोन गरेर भने, तपाईंले मलाई सहयोग गर्नुपर्यो। चन्द्रौटासम्म मलाई तपाईंको गाडीमा पुर्याइदिनुस् न। पार्टीको उपाध्यक्षले बिहानै फोन गरेपछि मुसलमानले गाडी लिएर भैरहवा नवलपरासीको बीचमा पुगेर उनलाई रिसिभ गरे। मुसलमान दिनहुँ थेरापीका लागि भैरहवा आउजाउ गर्छन्। महरालाई चन्द्रौटासम्म पुर्याएर फेरि भैरहवा फर्कने उनको तयारी थियो। चन्द्रौटा पुगेपछि महरालाई लिन अर्कै गाडी बोलाउने तयारी गरिएको थियो। महराले गाडी फेरिफेरि यात्रा गरिरहेका थिए। बागमती ०१०२७ च १९९३ नम्बरको रातो कारमा उनीहरू सवार गर्दै थिए। हिँडिरहेकै बेला एक्कासि लुम्बिनी प्रदेशका प्रहरी प्रमुख डीआईजी कुबेर कडायतले मुसलमानलाई फोन गरेर भने, महरा सर हजुरसँगै हुनुहुन्छ ? माओवादी नेता मुसलमानले हजुर हुनुहुन्छ भनेपछि उनकै फोनबाट डीआईजी कडायत र महराबीच कुरा भयो। कडायतले महरालाई हजुर काठमाडौं जानुपर्ने भयो भनेपछि महराको यात्रा कपिलवस्तुको मायादेवी गाउँपालिका१ स्थित पकडीबाट काठमाडौंका लागि युटर्न भयो। बर्दघाटबाटै पिछा गरिरहेको प्रहरीले कपिलवस्तु पुगेर महरालाई पक्राउ गर्यो। रूपन्देही र कपिलवस्तुका प्रहरी प्रमुखसहितको टोलीले प्रहरी चौकी पकडीमा महरालाई नियन्त्रणमा लिएको थियो। नियन्त्रणमा आएपछि कपिलवस्तुका प्रहरी प्रमुख उतैबाट फर्किए। रुपन्देहीका प्रहरी प्रमुखले आफ्नो गाडीमा राखेर भैरहवा विमानस्थल लिएर गए। महरा रोल्पा जाने गरी काठमाडौंबाट निस्किएको भनिए पनि स्रोतका अनुसार अमरगढवा नाका हुँदै भारत जाने योजनामा रहेको बुझिएको छ। महरा निकट नेताहरूले उनी रोल्पामा आफन्तको निधन भएपछि भेटघाटका लागि जाने तयारी रहेको जनाएका छन्। प्रहरीले नियन्त्रणमा लिएपछि महरालाई जिल्ला प्रहरी कार्यालय रुपन्देहीका एसपी रञ्जितसिंह राठौरले जहाजको टिकट काटेर काठमाडौं पठाएको सँगै यात्रा गरेका नेता मुसलमानले बताए। धेरैले मेरो घरमा खाना खाने तयारी थियो पनि भनेका रहेछन्, पूर्वमन्त्री मुसलमानले भने, खाना खाने तयारी केही पनि थिएन। भैरहवा विमानस्थलमा उनले एक गिलास तातो पानी मात्र खाएर काठमाडौं जानुभयो। स्रोतका अनुसार विमानस्थलको विशिष्ट कक्षमा केही समय बस्दा महराले प्रधानमन्त्री एवं पार्टी अध्यक्ष पुष्पकमल दाहाल (प्रचण्ड) लाई पनि फोन गरेका थिए। भैरहवा विमानस्थलमै काठमाडौं जान थालेका नेकपाका अध्यक्ष एवं पूर्वसहकर्मी नेत्रविक्रम चन्द (विप्लव) सँग महराको जम्काभेट भएको थियो। महरालाई प्रहरीको घेरामा राखेर गौतमबुद्ध विमानस्थलबाट यती एयरलाइन्सको वाई टी८९२ नम्बरको जहाजबाट बिहान साढे १० बजे काठमाडौं पठाइएको थियो। सुनको अवैध पैठारी (तस्करी) नियन्त्रणसम्बन्धी जाँचबुझ आयोगले महरासहित १२ जनालाई कारबाहीका लागि सिफारिस गरेको छ। इलेक्ट्रिक भेपमा ९ किलो सुन तस्करी गरेको प्रकरणमै उनका छोरा राहुल महरा पनि कारागारमा छन्।"
प्रकोपले बदलियो खेती प्रणाली,"टीकापुर : जलवायु परिवर्तनका कारण हुने प्राकृतिक प्रकोपले सधैं विनाश मात्रै गर्दैन। प्रकोपले कहिलेकाहिँ राम्रो अवसर पनि सिर्जना गर्छ भन्ने उदाहरण हो, कैलालीको भजनी नगरपालिकामा लगाइएको चैते धान खेती। जलवायु परिवर्तन तथा वन विनाश जस्ता कारणले बर्सेनि प्राकृतिक प्रकोपबाट डुबानमा पर्दै आएको भारतीय सीमावर्ती भजनी नगरपालिकाको डुबान क्षेत्रको खेती प्रणाली नै बद्लिएको छ। दशक अघिसम्म उखरमाउलो चैत र वैशाख महिनाको गर्मीमा प्रायः बाँझो रहने भजनीका फाँटहरूमा यतिबेला चैते धान खेती लहराई रहेको छ। यहाँका किसानहरूले बाढीबाट बर्सेनि प्रभावित हुन थालेपछि खेती प्रणाली नै बद्लिएका छन्। वर्षायाममा बाढी आएर बाँझो रहने जमिनमा उनीहरू तोरी रोप्छन्। फागुन महिनामा तोरी निकालेपछि ती फाँटहरूमा चैते धान खेती लगाउँछन्। यहाँका किसानहरू गर्मी सहन सक्ने, बाढीको प्रकोपले असर नगर्ने, चिउरा आदि बनाउनका लागि सहजै बिक्री गर्न सकिने चैते धान खेती लगाई रहेका छन्। किसानहरूले सिँचाइको सामान्य सुविधामा नै खेतबारीमा फागुन अन्तिममा लगाएर असारमा भित्र्याउन मिल्ने चैते धान लगाउन थालेका हुन्। पालिका भएर बग्ने मोहना नदी, पथरैया, काँढा र कान्द्रा लगायतका साना ठूला नदीहरूले बाढीको उच्च जोखिममा रहेको वडा नम्बर ३ र ८ का अधिकांश किसानहरू यतिबेला चैते धान लगाई रहेका छन्। भजनी नगरपालिका८ का किसन चौधरीले वर्षायाममा लगातार बाढी आउन थालेपछि खेती प्रणाली नै परिवर्तन गरेर विगत ११ वर्षदेखि चैते धान खेती गर्दै आएको बताए। हामी ८ जनाको परिवारमा छौं, तीन विघा जमिनमा ११ वर्ष जति भयो, चैते धानखेती लगाई रहेका छौं उनले भने हाम्रो वडाभरि नै चैते धान खेती लगाउने किसानहरू बढ्दै गइरहेका छन्, हामीले खेती प्रणाली नै परिवर्तन गरेका छौं। भजनीकै वडा नम्बर ३ का पवित्रा चौधरीको परिवार समेत विगत छ वर्षदेखि चैते धानखेती गर्दै आइरहेका छन्। ९ जनाको संयुक्त परिवार कृषि उत्पादनकै भरमा चलाउँदै आएका बताउने पवित्राले आफ्नो सहित अन्य किसानको जग्गामा समेत चैते धानखेती लगाउँदै आएकी छन्। कैलालीमा अत्यधिक डुबान हुने क्षेत्रका रुपमा रहेको उनको खेतमा बाढीका कारण फल्नै आँटेको फाँटमा बालुवा पाटिन्छ त कहिले भित्र्याउने समयमा सोत्तर पार्छ। डुबानको यही समस्याबाट गुज्रिरहेको पवित्राको परिवारका लागि अहिले चैते धान खेती मुख्य आम्दानीको मुख्य श्रोत बनेको छ। आफ्नो तीन विघासहित अरूको ठेक्का र अधियाँ गरी दश विघामा चैते धान लगाइरहेका छौं पवित्राले भनिन् वर्षामा लगाउने हो भने बाढीले लगानी समेत उठ्दैन, गहुँ लगाउँदा जंगली जनावरले खाइदिन्छ, त्यही भएर फागुनमा चैते धान लगाई रहेका छौं। बाढीका कारण वर्षे धानखेतीमा बर्सेनि क्षति पुग्न थालेपछि वैकल्पिक खेतीका रुपमा चैते धान खेती गरिरहेका किसानहरू स्थानीय सरकार, प्रदेश सरकारले चैते धान खेतीमा सहयोग गर्न थालेपछि व्यावसायिक रुपमै चैते धानखेती गरिरहेका छन्। भजनी नगरपालिका वडा नम्बर ८ का किसान प्रमोद सुनारले सिँचाइ, मलखाद, बिउमा पालिका र कृषि ज्ञान केन्द्रले सहयोग गर्न थालेपछि किसानहरूको आकर्षण बढ्दै गएको बताए। पानीका लागि डिजल चाहियो, मलखाद पनि बेमौसम भएको हुनाले नपाइने समस्या हुन्थ्यो सुनारले भने सबै ठाउँमा विद्युत पनि पुगेको छ, सिँचाइका लागि मोटर, मलखाद र बिउमा ज्ञान केन्द्रले सहयोग गरेपछि यहाँका अधिकांश किसान चैते धान खेती लगाइरहेका छन्। भजनी नगरपालिकाका कृषि अधिकृत सुशोधन अधिकारीका अनुसार पालिकाका वडा नम्बर ३, ६ र ८ को झण्डै १ हजार बढी हेक्टर जमिनमा चैते धान खेती भइरहेको छ। डुबान क्षेत्र भएकाले पनि चैते धान खेती गर्ने किसानहरू बढिरहेका छन्, प्रधानमन्त्री आधुनिक कृषि परियोजना, सुदूरपश्चिम प्रदेशको कृषि ज्ञान केन्द्र कैलालीले समेत चैते धान खेती प्रवर्द्धनका लागि कार्यक्रमहरू गरिरहेका छन् कृषि अधिकृत अधिकारीले भने यहाँको माटोमा समेत चैते धानखेती राम्रो हुँदै गइरहेको हुनाले पालिकाले समेत प्राविधिक सहयोग गर्दै आइरहेको छ। भजनी नगरपालिकामा झण्डै ११ हजार हेक्टर कृषियोग्य जमिन छ। पालिकाका अनुसार वर्षायाममा झण्डै ३ हजार जमिन बाढीको समस्याका कारण बाँझो रहने गरेको छ। कृषि अधिकृत अधिकारीले भने अन्य वडामा पनि चैते धान खेती हुँदै आएकोमा वडा नम्बर ३ र ८ लाई चैते धान खेती जोनकै रुपमा खेती विस्तार भइरहेको छ। पालिकाका नगर प्रमुख केबल चौधरीले चैते धान खेती विस्तारका लागि नेपाल विद्युत प्राधिकरणसँग विद्युतीय पोल र तार विस्तारका लागि झण्डै २ करोडको सम्झौता प्रक्रिया बढाइएको बताए। बाढी प्रभावित क्षेत्रमा पर्याप्त मात्रामा चैते धान खेती विस्तारका लागि सिँचाइ सुविधा पुर्याउन हामीले विद्युत प्राधिकरणसँग सम्झौता प्रक्रिया अगाडि बढाएका छौं नगर प्रमुख चौधरीले भने चैते धान खेतीलाई वर्षे खेतीकै रुपमा विकास गर्ने पालिकाको योजना छ। कृषि ज्ञान केन्द्र कैलालीका अनुसार बाढीबाट डुबानमा जोखिममा परेका भजनी नगरपालिकासहित कैलालीमा टीकापुर, घोडाघोडी नगरपालिका, जानकी, जोशीपुर, बर्दगोरिया र कैलारी गाउँपालिकामा चैते धान खेती हुँदै आएको छ। सिँचाइको सुविधा भएका किसानहरूले तोरी निकालेपछि लगाउने हुनाले किसानका लागि चैते धान खेती अतिरिक्त आम्दानीको श्रोत बनेको कृषि ज्ञान केन्द्र कैलालीका कृषि प्रसार अधिकृत रामनारायण चौधरीले बताए। बाढीले डुबान हुने क्षेत्रलाई चैते धानमा बढी प्रोत्साहन गर्ने गरिएको छ कृषि प्रसार अधिकृत चौधरी भने, भजनी कैलालीको सबैभन्दा बढी चैते धान लगाउने पालिका हो। वर्षातमा बाढीले जलमग्न हुने भएकाले चैते धान विकल्पका रुपमा गर्ने गरिएकोमा आम्दानी राम्रो हुन थालेपछि किसानहरू आकर्षित भइरहेका छन्। सिँचाइ सुविधा पुर्याउन सके चैते धान खेतीको उत्पादन प्रतिहेक्टर ६० क्वीन्टलसम्म रहेको बाली विकास अधिकृत चौधरीले बताए। कृषि ज्ञान केन्द्रका अनुसार कैलालीमा १ हजार १ शय हेक्टर जमिनमा चैते धान खेती हुँदै आएको छ भने ५ हजार ७ शय २० मेटिक टन चैते धान उत्पादन हुँदै आएको छ। चिउरा उत्पादनका लागि राम्रो मानिने हुनाले चैते धान बिक्री गर्न समस्या नरहेको किसानहरू बताउँछन्। बाढी प्रभावित क्षेत्रका किसानका लागि आम्दानीको मुख्य श्रोत बन्दै गएको चैते धान खेती विस्तारका लागि स्थानीय सरकारले पहल गर्नुपर्ने किसानहरूको माग छ। जलवायु तथा विपद् विज्ञ डाक्टर धरमराज उप्रेती विपद्ले क्षति मात्रै गर्दैन् कहिलेकाहिँ अवसर पनि सिर्जना गर्छ भन्ने उदाहरण चैते धान खेती भएको बताउँछन्। हरेक वर्ष बाढीले धान बगाउने, किसानले दुःख पाउने हुनाले चैते धान खेतीमा किसानका आकर्षण बढेको हो डाक्टर उप्रेतीले भने जलवायु परिवर्तनका कारण मौसमी प्रणाली नै पछाडि धकेलिएको छ, यसले खेती प्रणालीमा समेत परिवर्तन गर्नुपर्ने आवश्यकता भइरहेका बेला चैते धान खेती त्यसको उदाहरण हो। बाढी प्रकोपबाट प्रभावित भएका अन्य पालिका तथा जिल्लामा समेत सिँचाइको सुविधा पुर्याएर चैते धान खेती विस्तार गर्न सकिने डाक्टर उप्रेतीले बताए। चैत, वैशाख सुक्खायाम हुनाले सिँचाइको सुविधा गर्न सके बाढी प्रभावित क्षेत्रका किसानका लागि चैते धान उत्तम विकल्प हो, किसानले फाइदा पनि लिइरहेका छन्, यसको विस्तारका लागि सबै तहले योजना बनाउन आवश्यक छ। बाढी प्रकोपबाट आक्रान्त बनेका कैलालीको दक्षिणवर्ती क्षेत्रका किसानहरू चैते धान खेतीलाई मुख्य आम्दानीको श्रोत बनाइरहेका छन्।"
सरकारविरुद्ध प्रदर्शन गर्ने नेबिसंघका ९ जना पक्राउ,"काठमाडौं : सिंहदरवारको दक्षिणी गेटबाट नेबिसंघका ९ जना प्रदर्शनकारी पक्राउ परेका छन्। निषेधित क्षेत्रमा सरकारविरोधी गतिविधि गरेको भन्दै प्रहरीले पक्राउ गरेको काठमाडौं प्रहरी परिसरका प्रवक्ता नवराज अधिकारीले जानकारी दिए। कांग्रेस निकट भातृसंस्था नेबिसंघका इकाई सचिव राजेन्द्र रोकायाको नेतृत्वमा सरकारविरोधी गतिविधि भएको प्रवक्ता अधिकारीको भनाइ छ। पक्राउ पर्नेमा शिव क्षेत्री, विशाल पौडेल, महोन बास्तोला, बिनोदराज जोसी, शेखर रोकाय, राजेन्द्र रोकाय, शिव खड्का, शैलेन्द्र उपाध्याय र देवराज योञ्जन रहेका छन्। उनीहरूलाई सिंहदरवारस्थित वृत्तमा राखिएको छ।"
लागुऔषध कारोबार गर्ने तीनजना पक्राउ,"गोरखा : लागुऔषध कारोबारीलाई शून्य पार्ने अभियान सञ्चालन गरिरहेको इलाका प्रहरी कार्यालय आँबुखैरेनी तनहुँले तीनजना कारोबारीलाई पक्राउ गरेको छ। आँबुखैरेनीको बाटो प्रयोग गरेर लागुऔषध ओसारपसार पूर्णरुपमा बन्द गर्ने अभियानमा लागेको प्रहरीले सवारी साधन चेकजाँच गर्दा आइतबार तीन जनालाई लागुऔषधसहित पक्राउ गरेको हो। मुग्लिनतर्फबाट आँबुखैरेनीतर्फ आउँदै गरेको सवारी साधन चेकजाँच गर्दा आँबुखैरेनी गाउँपालिका४ स्थित पृथ्वी राजमार्ग सडकखण्डबाट उनीहरूलाई पक्राउ गरिएको इप्रका आँबुखैरेनीका इञ्चार्ज इन्स्पेक्टर शिव थापाले जानकारी दिए। आइतबारको चेकजाँचमा मालिका गाउँपालिका वडा न १ म्याग्दी घर भई पोखरा महानगरपालिका १४ बस्ने २३ वर्षका एबिन पुनसहित अन्य दुई जनालाई पक्राउ गरिएको थापाले जानकारी दिए। उनीहरूको साथमा लुकाइछिपाइ ल्याएको डाइजेपाम(दुई मिलिलिटर) को २० एम्पुल, फेनार्गन(दुई मिलिलिटर)को २० एम्पुल र बुप्रेनोर्फिन(दुई मिलिलिटर)को २० एम्पुल गरी जम्मा ६० एम्पुल लागुऔषध बरामद गरिएको छ। त्यस्तै निट्राभेट १० लेखिएको १०५० ट्याब्लेट नियन्त्रणमा लिइएको प्रहरीले जनाएको छ। लागुऔषधसहित पक्राउ परेका उनीहरूलाई तनहुँ जिल्ला अदालतबाट म्याद थप गरी इलाका प्रहरी कार्यालय आँबुखैरेनी तनहुँबाट थप अनुसन्धान भइरहेको इन्स्पेक्टर थापाले जानकारी दिए।"
लागुऔषधसहित एकजना कारोबारी पक्राउ,काठमाडौं : प्रहरीले लागुऔषध कारोबारमा संलग्न एकजनालाई पक्राउ गरेको छ। पक्राउ पर्नेमा प्रकाश ठकुरी भन्ने थिरेन्द्र शाही रहेको प्रहरीले जनाएको छ। काठमाडौं उपत्यका अपराध अनुसन्धान कार्यालयका प्रवक्ता प्रहरी उपरीक्षक रविन्द्र गौतमले शाहीसमेतका केही व्यक्तिहरूले काठमाडौंको कलंकी एरियामा लागुऔषध ओसारपसार तथा बिक्री वितरण गर्ने गरेको सूचनाका आधारमा खोजतलास गर्दा कलंकीको मकालु पम्पन नजिकबाट उनलाई नियन्त्रणमा लिएको जानकारी दिए। प्रवक्ता गौतमका अनुसार उनको साथबाट ४१० ग्राम खैरो हिरोइन समेत बरामद भएको छ। शाहीलाई थप अनुसन्धान एवं कारवाहीका लागि जिल्ला प्रहरी परिसर काठमाडौं पठाइएको छ।
सन्धिखर्कका ७५ असल बुहारी सम्मानित,"अर्घाखाँची: अर्घाखाँचीको सन्धिखर्क नगरपालिकाले नगर भित्रका असल बुहारीहरूलाई सम्मान गरेको छ। नगरपालिकाका १२ वटै वडा भित्रका ९० वर्ष माथिका वृद्धवृद्धाहरू पाल्ने ७५ जना असल बुहारीहरूलाई सम्मान गरिएको प्रमुख प्रशासकीय अधिकृत खुमलाल भुसालले बताए। उपप्रमुख असल बुहारी सम्मान कार्यक्रमअन्तर्गत ७५ जना बुहारीलाई सम्मान गरिएको हो। उनले वृद्धवृद्धालाई वृद्धाश्रममा नराखेर घरघरमा स्याहार सुसार गर्नुपर्छ भन्ने सन्देश दिनका लागि छुट्टै प्रकृतिका नयाँ कार्यक्रम गरेको बताए। वडा कार्यालयले गरेको सिफारिसका आधारमा करुवा, खादा र आउने जाने भाडासहित सम्मान गरिएको हो।"
भारतीय प्रहरीको खोजी सूचीमा रहेका दुई जनालाई नियन्त्रणमा लिन पाँच राउन्ड गोली प्रहार,"मलंगवा : भारतीय प्रहरीको खोजी सूचीमा रहेका दुई भारतीयलाई पाँच राउन्ड गोली प्रहार गरेर पक्राउ गरिएको छ। पक्राउ पर्नेमा भारतका बिहार प्रदेश, जिल्ला सीमामढी, थाना सैयारा, ग्राम सैयाराका २८ वर्षीय सन्नी कुमार सिंह र मोतिहारी गंगापिपराका २४ वर्षीय जितेन्द्र कुमार राउत रहेका छन्। सोमबार राति नै पक्राउ गरिएको भए पनि मलंगवा ल्याउँदै गर्दा बसबरिया गाउँपालिका६ पोखरियाबाट ७ सय मिटर अगाडि प्रहरीको भ्यानबाट राउत भाग्न सफल भएका थिए। भाग्दै गरेका राउतलाई नियन्त्रणमा लिनका लागि प्रहरीले चाइनिज पेस्तोल टाइप ५४ बाट फायर गरेका थिए। प्रहरीले ५ राउण्ड फायर गरेको प्रहरी उपरीक्षक ज्ञवालीले बताएका छन्। राउतको बाँया घुडा र दाहिने तिघ्रामा २ राउण्ड गोली लागेको छ । उनलाई लखट्ने क्रममा २ प्रहरी जवान रमेश विक र दिपेश चौहान समेत घाइते भएको प्रहरीले जनाएको छ । घाइते भएका राउतको प्रादेशिक अस्पताल मलंगवामा उपचार भइरहेको छ । बरहथवा नगरपालिका६ मगर टोलबाट इलाका प्रहरी कार्यालय बरहथवा र जिल्ला प्रहरी कार्यालय सर्लाहीको संयुक्त टोलीले सोमबार राति उनीहरूलाई पक्राउ गरेको जिल्ला प्रहरी कार्यालय सर्लाहीले जनाएको छ। प्रहरी उपरीक्षक दयानिधि ज्ञवालीले भारतीय प्रहरीको खोजी सूचीमा रहेका दुई भारतीय डाँकालाई पक्राउ गरिएको जानकारी दिए। उनीहरुलाई स्थानीय रामटहल महतोको घरमा डेरा गरी बसेको भन्ने विशेष सुराकीका आधारमा पक्राउ गरिएको हो। पक्राउ गर्न महतोको घरमा पुग्ने बित्तिकै उनीहरूले प्रहरीमाथि गोली प्रहार गरेका थिए। उनीहरुको साथबाट प्रहरीले मेड इन युएसए लेखिएको ९ एमएमका एक थान पेस्तोल, त्यसमा लाग्ने म्यागजिन एक थान, ६ राउण्ड गोली र फायर गरिएको एक थान खोका बरामद गरिएको छ। प्रहरीले उनीहरुको साथबाट बी आर ०६ ए यु २०१८ नम्बरको भारतीय मोटरसाइकल पनि बरामद गरेको छ। पक्राउ परेका सिंह र राउतमाथि भारतमा कर्तव्य ज्यानका ३, ज्यान मार्ने उद्योगका एक र लागूऔषधका एक गरी ५ वटा मुद्दा रहेको प्रहरीले बताएको छ। उनीहरू भारत तथा नेपालमा बैंक तथा सहकारी संस्था लुटपाटमा पनि संलग्न भएको आशंका गरिएको छ।"
खानेपानी समस्याबाट मुक्ति पाउँदै फाक्सिववासी,"धनकुटा : वषौंदेखि खानेपानीको समस्या झेल्दै आइरहेका साँगुरीगढी गाउँपालिका४ फाक्सिव गाउँका बासिन्दाले अव छुटकारा पाउने भएका छन्। कादुरी एग्रिकल्चरल एड एसोसिएशन विट्रिस गोर्खाज नेपालले ७१ वटा धारा बनाएर हस्तान्तरण गरेपछि फाक्सिव गाउँका बासिन्दाले उक्त समस्या छुटकारा पाउने भएका हुन्। परियोजना प्रबन्धक देवान राईले फाक्सिव लिफ्ट खानेपानी तथा सरसफाइ उपभोक्ता समितिका अध्यक्ष पूर्णबहादुर लिम्बूलाई स्वामित्व हस्तान्तरण गरेका थिए। स्वामित्व हस्तान्तरण ग्रहण गरेसँगै उपभोक्ता समितिका अध्यक्ष लिम्बूले यहाँका स्थानीय बासिन्दाले वर्षौदेखि भोग्दै आइरहेको खानेपानी समस्याबाट छुटकारा पाउँदा खुशी लागेको बताए। उनका अनुसार यो क्षेत्रमा वर्षौदेखि खानेपानीको चरम समस्या थियो। जसको कारण यहाँका स्थानीय पानी ल्याउन बिहान घण्टौ पैदल हिँडेर मुहानसम्म पुग्ने गर्थे। तर अहिले भने घरको आँगनमै रहेको धारामा पानी आउँदा खुशी देखिन्छन्। कादुरी एग्रीकल्चरल र उपभोक्ताको लागत साझेदारीमा करिब डेढ करोड रुपैयाँ खर्चेर लिफ्टिङ खानेपानी योजना निर्माण गरिएको हो। उक्त योजना अन्तर्गत स्थानीय ६७, विद्यालय, स्वास्थ्य चौकी र सरकारी कार्यालयमा ११ गरी ७१ वटा मिटर जडित धारा वितरण गरिएको छ। तीनवटा मुहानको पानीलाई संकलन गरी लिफ्टिङ प्रविधिबाट पानी ल्याइएको छ। लिफ्टिङ हेड ३ सय २७ मिटरको छ। कुल लागत मध्ये १ करोड ३४ लाख ७३ हजार ८ सय २१ रुपैयाँ कादुरीको र उपभोक्ताको तर्फबाट श्रमदानबापत १२ लाख ३५ हजार रुपैयाँ बराबरको लगानी छ। गत मंसिरबाट निर्माण सुरु गरिएको योजना निर्माणको काम चार महिनाभित्रै सम्पन्न भएको हो। हस्तान्तरण कार्यक्रममा साँगुरीगढी गाउँपालिका अध्यक्ष जितेन्द्र राईले खानेपानी आयोजनामा आर्थिक तथा प्राविधिक सहयोग उपलब्ध गराउने संस्थाप्रति धन्यवाद व्यक्त गरे। निर्माण सम्पन्न भएसँगै खानेपानी घरघरसम्म त आइपुग्यो। तर दीर्घकालीनसम्म सञ्चालन गर्न धेरै समस्या हुने गर्छ। मर्मत सम्भारका लागि दक्ष जनशक्ति निर्माण गर्न गाउँपालिकाले सहयोग गर्ने प्रतिवद्धता समेत व्यक्त गरे।"
चेरी फूलले ढकमक्क राजधानी (फोटो फिचर),काठमाडौं : काठमाडौंका विभिन्न स्थानमा चेरी फूल ढकमक्क फुलेको छ। यसले राजधानीको सुन्दरता पनि बढाएको छ। सडक छेउछाउँमा फूलेको चेरीले राजधानीबासीलाई मनमोहक बनाउने काम गरेको छ। पैदलयात्रीहरूले चेरी फूलसँगै सेल्फी खिचाउँदै रमाउने गरेको भेटिन्छन्। वसन्त ऋतुमा फूल्ने चेरी जापानको राष्ट्रिय फूल पनि हो।
साथीको हत्या गरी फरार प्रतिवादी २१ वर्षपछि पक्राउ,काठमाडौं : आफ्नै साथीको हत्या गरि फरार रहेका एकजनालाई प्रहरीले २१ वर्षपछि पक्राउ गरेको छ । काठमाडौं उपत्यका अपराध अनुसन्धान कार्यालयले मंगलबार पत्रकार सम्मेलन गर्दै २०५९ साल असोज १४ गते संजय शाहीलाई हत्या गरि फरार रहेका सोलुखुम्वु घर भएका तिखे भन्ने तेज बहादुर राईलाई पक्राउ गरि सार्वजनिक गरेको हो । काठमाडौंको मरुढोका इनाटोलस्थित बिनोद शाहीको राँगा काट्ने बधशाला भित्र शाहीको हत्या भएको थियो । फलामको रडले टाउको लगायत शरीरका विभिन्न भागमा प्रहार गरी हत्या पश्चात विष्णुमती खोला किनारमा फाली फरार रहेका राइलाई चैत्र ५ गते काठमाडौंको कोटेश्वरबाट पक्राउ गरिएको काठमाडौं उपत्यका अपराध अनुसन्धान कार्यालयका डीएसपी सुरक्षा केसीले जानकारी दिए। त्यस्तै प्रहरीले मिनभवन कलेजका प्राध्यापक धर्मराज विष्टको हत्याका योजनाकार सविता थापा अधिकारीलाई १६ वर्षपछि पक्राउ गरेको छ । प्राध्यापक विष्टले जिस्काउने गरेको भन्दै सविताका भाइ विनोद थापासहितको समूहले विष्टलाई निर्घात कुटपिट गरी घाइते बनाएको अवस्थामा २०६४ असार २६ गते ललितपुरको शंखमुलमा फेला परेको र उपचारका क्रममा मृत्यु भएको डीएसपी सुरक्षा केसीले बताए । घटना सबिता थापा (अधिकारी) भन्ने सोभिता थापाको योजनामा भएको उनले जानकारी दिए। उक्त घटनामा विनोद १० वर्ष जेल बसेर गत वर्ष मात्र छुटेका थिए ।
"अन्तरपालिका स्तरीय भलिबल प्रतियोगिता : रैनादेवी, रम्भा र रामपुर सेमिफाइनलमा प्रवेश","तानसेनमा : चौथो अध्यक्ष कप अन्तरपालिका स्तरीय पुरुष भलिबल प्रतियोगिताअन्तर्गत मंगलबार भएको खेलमा रैनादेवीछहरा गाउँपालिका, रम्भा गाउँपालिका र रामपुर नगरपालिका सेमिफाइनलमा प्रवेश गरेका छन्। रैनादेवी छहरा गाउँपालिकाले माथाँगढी गाउँपालिकालाई २० को सोझो सेटमा पराजित गर्यो भने रम्भाले निस्दीलाई २० को सोझो सेटमा हरायो। यसैगरी रामपुर नगरपालिकाले तिनाउँ गाउँपालिकालाई २० को सोझो सेटमा हराएको छ। यसैगरी पूर्वखोला र बगनासकाली गाउँपालिका बीचको क्वाटरफाइनल खेल चैत ७ गते बिहान हुने छ। सेमिफाइनल र फाइनल खेल चैत ७ गते हुने खेलकुद विकास समितिका संयोजक नारायण कार्कीले जानकारी दिए। प्रतियोगितामा प्रथम हुने टोलीले नगद ७५ हजार, द्वितीय टोलीले नगद ४५ हजार, तृतीय टोलीले नगद ३० हजार र सान्त्वना हुनेले १५ हजार नगद, मेडल, ट्रफी, प्रमाण सहित पुरस्कार पाउने छन्। प्रतियोगितामा पाल्पाका १० वटै पालिकाबाट खेलाडीहरूको सहभागिता रहेको छ। पाल्पाको रैनादेवी छहरा गाउँपालिकाले प्रतियोगितामा सञ्चालन गरेको हो।"
"श्री एयरको जहाजमा समस्या, धनगढीमा मर्मत हुँदै","धनगढी : सोमबार धनगढीमा अवतरण भएको श्री एयरको जहाजको चक्कामा समस्या आएपछि आज बिहानको उडान रद्द भएको छ। काठमाडौंबाट सोमबार अपराह्न धनगढीमा लागि उडेको श्री एयरको विमानमा, धनगढी विमानस्थलमा अवतरण भएपछि चक्कामा समस्या देखिएको हो। धनगढी विमानस्थलका प्रमुख गणेश बहादुर सिंहले श्री एयरको विमानमा समस्या आएकाले आज बिहानको धनगढीकाठमाडौंको उडान नभएको बताए। सोमबार बेलुकी जहाज अवतरण भएपछि चेकजाँच गर्ने क्रममा अगाडीको चक्काको ब्यारिङमा समस्या देखिएको उनले बताए। श्री एयरका धनगढी स्टेसन प्रमुख गजेन्द्र शाहीले जहाजमा टेक्निकल समस्या आएको तर प्राविधिकहरूले त्यसलाई बनाइरहेको बताए। उनले केही मिडियामा जहाजको चक्का नै फुत्केर झाडीमा भेटिएको जस्ता गलत सूचना प्रभाव भएको बताए।"
"हत्यामा जन्मकैदको फैसला, प्रतिवादीहरू १६ वर्षपछि पक्राउ","विराटनगर : मोरङमा १६ वर्षअघि भएको हत्याको घटनामा संलग्न प्रतिवादीहरूलाई प्रहरीले पक्राउ गरेको छ। अदालतले यसअघि नै जन्मकैदको फैसला सुनाइसकेका ३ जना प्रतिवादी घटना गराएको १६ वर्षपछि पक्राउ परेका हुन्। पक्राउ पर्नेमा मोरङको मिक्लाजुङ गाउँपालिका१ (साविकको रमिते गाविस४) का ४८ वर्षीय जीतबहादुर राई, ४१ वर्षीय गंगा भनिने ज्ञानबहादुर राई र ४० वर्षीय लक्ष्मण राई रहेका छन्। उनीहरूलाई इलाका प्रहरी कार्यालय उर्लाबारीका इन्सपेक्टर देवेन्द्र दास नेतृत्वको टोलीले पक्राउ गरेको हो। गाउँघरमै लुकिछिपी बसिरहेका जीतबहादुर र ज्ञानबहादुरलाई सोमबार राति पक्राउ गरिएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार लक्ष्मणलाई मंगलबार बिहान झापाको काँकडभिट्टाबाट पक्राउ गरिएको हो। जीतबहादुर र ज्ञानबहादुर पक्राउ परेको जानकारी पाउनसाथ लक्ष्मण काँकडभिट्टा हुँदै भारततिर भाग्न खोजेका थिए, दाहाल भन्छन्, तर, पक्राउ गर्न प्रहरी सफल भएपछि भारत पलायन हुने उनको योजना सफल भएन। पक्राउ परेकाहरूलाई प्रहरीले मंगलबार जिल्ला अदालत मोरङमा पेस गरेको छ। प्रहरीले पक्राउ गरेर बुझाएपछि ३ जनालाई नै कैद सजाय भुक्तानका लागि कारागार चलान गरिएको अदालतका सूचना अधिकारी ओमराज सुवेदीले बताए। सुवेदीका अनुसार अदालतबाट जन्मकैदको फैसला भएपनि सजाय भुक्तान नगरिकन उनीहरू भागिरहेका थिए। साविकको रमिते गाविस४ मा २०६४ जेठ २० गते राति ३८ वर्षीय सन्तोष राईको हत्या भएको थियो। स्थानीय हर्कराज राईको घरपैँचोमा भेला हुने क्रममा भएको आपसी विवाद हत्यामा परिणत भएको प्रहरीको अनुसन्धानबाट खुलेको छ। लाट्ठी, भाटालगायतले प्रहार गरी सन्तोषको हत्या गरेर शवलाई केमुना भञ्ज्याङको जंगलमा खाल्डो खनेर गाडिएको थियो। खाल्डोमा पुरेको शव उत्खनन् गरेर प्रहरीले घटनाको अनुसन्धान अघि बढायो। घटनामा ११ जनालाई प्रतिवादी बनाएर अदालतमा कर्तव्य ज्यान मुद्दा दायर गरिएको थियो। जिल्ला अदालत मोरङले २०७७ साल फागुन १८ गते मुद्दाको फैसला गरेको हो। जिल्लाको फैसला उच्च अदालत विराटनगर र सर्वोच्च अदालतबाट पनि सदर भइसकेको छ। अदालतले मुद्दाको किनारा लगाउने क्रममा ११ जना प्रतिवादीमध्ये ५ जनालाई जन्मकैद, ३ जनालाई जनही ५ वर्ष कैद र ३ जनालाई सफाइ दिने फैसला गरेको थियो। जन्मकैदको फैसला सुनाइएकामध्ये ३ जना हाल परेकाहरू हुन्। १ जनाको मृत्यु भइसकेको र अर्का १ जना विदेशमा रहेको जानकारी प्रहरीले प्राप्त गरेको छ। जनही ५ वर्ष कैद सजाय सुनाइएकामध्ये २ जना गत मंसिरमा पक्राउ परेका थिए। इन्स्पेक्टर देवेन्द्र दास नेतृत्वकै टोलीले ५० वर्षीय धनकुमार राई र ७० वर्षीय देवीप्रसाद राईलाई पक्राउ गरेको थियो। धनकुमार मंसिर २ र देवीप्रसाद मंसिर ५ गते पक्राउ परेका थिए। दुवै जनालाई सजाय भुक्तानका लागि कारागार चलान गरिसकिएको छ। ५ वर्ष कैद सुनाइएका १ जना अझैसम्म फरार रहेकाले खोजी जारी राखिएको प्रहरीले जनाएको छ।"
विभिन्न मुद्दामा फरार ६ जना कसुरदार पक्राउ,"बुटवल : जिल्ला प्रहरी कार्यालय रुपन्देहीले विभिन्न मुद्दाका ६ जना फरार कसुरदारलाई पक्राउ गरेको छ। जिल्ला अदालत रुपन्देहीबाट विभिन्न मितिको फैसलामा कैद तथा जरिवाना तोकिएका फरार व्यक्तिहरूलाई पक्राउ गरेर कैद तथा जरिवाना भुक्तानका लागि पेश गरिएको छ। सवारी ज्यान मुद्दामा फैसला भएका बुटवल उपमहानगरपालिका४ का रामप्रसाद नेपाली, रोहिणी गाउँपालिका२ का आजाद खाँ, ज्यान मार्ने उद्योग मुद्दामा बुटवल उपमहानगरपालिका७ का विष्णु गुरुङ, सिद्धार्थ नगरनगरपालिका११ का बिरेन्द्र यादव, अपहरणबन्धक मुद्दामा रोहिणी गाउँपालिका२ का अफाक खान र जवरजस्ती करणी मुद्दामा सिद्धार्थनगर नगरपालिका११ का राम मिलन यादव पक्राउ परेका छन्। पक्राउ परेका सबैलाई कैद सजाय भुक्तानका लागि मंगलवार जिल्ला अदालत रुपन्देहीमा पेश गरिएको जिल्ला प्रहरी कार्यालय रुपन्देहीका सूचना अधिकारी एवं प्रहरी नायव उपरीक्षक मनोहरप्रसाद भट्टले जानकारी दिए। उनीहरूलाई इलाका प्रहरी कार्यालय बुटवल, वडा प्रहरी कार्यालय बुटवल, प्रहरीचौकी मैनिहवा र मेडिहवाबाट खटेको प्रहरी टोलीले पक्राउ गरेको हो।"
सुनवलका खोला ठेक्कामा जनप्रतिनिधिहरूबीच सधैं विवाद,"परासी : खोला ठेक्काको विषयलाई लिएर नवलपरासी सुनवल नगरपालिकाका जनप्रतिनिधिहरूबीच सधैं विवाद हुँदै आएको छ। नगर क्षेत्रका खोलाहरूमा रहेका नदीजन्य पदार्थ (ढुंगा, गिट्टी, बालुवा)लाई ठेक्का आह्वानमार्फत प्रतिस्पर्धा गरेर दिने वा प्रतिस्पर्धा बिनै सिधै बिक्री गर्ने भन्ने विषयमा जनप्रतिनिधिहरूबीच विवाद हुँदै आएको हो। उक्त विषयमा मेयर विमला अर्यालसहितका केही जनप्रतिनिधि र उपमेयर सूर्य दुबेसहितका केही जनप्रतिनिधिहरूबीच विवाद हुँदै आएको हो। गतवर्ष पनि सोही विषयमा जनप्रतिनिधिहरूबबीच विवाद भएको थियो। विवादका बाबजुद मेयर अर्यालले सिधै चाइनिज कम्पनीलाई नदीजन्य पदार्थ दिने निर्णय गरेर बिक्री गर्न दिएकी थिइन्। अहिले पनि सोही कम्पनीसहित दुई वटालाई बिक्री गर्ने निर्णय गरेपछि जनप्रतिनिधिहरूबीच विवाद चुलिएको हो। यसवर्षको चालु आवमा नगरपालिकाले चारवटा खोलाको नदीजन्य पदार्थ व्यवस्थापन गर्ने प्रक्रिया अघि बढाएको छ। जसमा ३ वटा खोला सिधैं कम्पनीलाई अमानतमा दिने र एउटा खोलाको मात्र ठेक्कामार्फत प्रतिस्पर्धा गर्नका लागि नगरपालिकाले सूचना निकालेको छ। नदीजन्य पदार्थको व्यवस्थापनका लागि बसेको कार्यपालिकाको बैठकमा सिधै बिक्री(अमानत)मा दिने विषयको प्रस्तावलाई केही जनप्रतिनिधिहरूले अस्वीकार गर्दै प्रतिस्पर्धामा लैजान सुझाव दिएका थिए। तर मेयर अर्यालले उक्त सुझावविपरीत तीन वटा खोला कम्पनीलाई सिधै बिक्री गरेर दिने अडान लिएपछि उक्त विषयमा असहमति जनाउँदै उपमेयर दुबेसहित वडा नम्बर २, ७ र १२ का अध्यक्षहरू बैठकबाट बाहिरिएका थिए। असन्तुष्ट जनप्रतिनिधिहरूले बैठक पुस्तिकामा हस्ताक्षर नगरी सभाहलबाट बाहिरिएको बताइएको छ। अमानतमा दिंदा तोकिएको मूल्य मात्र पाइने र प्रतिस्पर्धा गर्दा मूल्य बढाबढ हुँदा नगरपालिकाको राजश्वमा वृद्धि हुने भन्दै उनीहरूले ठेक्का लगाउन माग गरेका थिए। विवादका बिच नगरपालिकाले तुरिया, विचासय, भूमही र पानभार खोलाको नदीजन्य पदार्थको व्यवस्थापन प्रक्रिया अघि बढाएको छ। जसमध्ये पानभार खोला मात्र प्रतिस्पर्धामार्फत ठेक्का दिन सूचना निकालिएको छ। अन्य तीन खोलाको नदीजन्य पदार्थ बिक्री गर्न लागिएको छ। जसमध्ये तुरिया र विचासय खोलाको नदीजन्य पदार्थ नारायणगढबुटवल सडक खण्ड विस्तार गरिरहेको चिनियाँ कम्पनी (चाइना स्टेट कन्स्ट्रक्सन) र भूमहीको नदीजन्य पदार्थ गौतमबुद्ध अन्तर्राष्ट्रिय विमानस्थल निर्माण कार्यमा दिने कार्यपालिकाको निर्णयअनुसार बिक्री गर्न लागेको प्रमुख प्रशासकीय अधिकृत चेतनाथ गिरीले जानकारी दिए। अमानतमा दिइएका नदीजन्य पदार्थ गतवर्षको मूल्यभन्दा १० प्रतिशत वृद्धि गरी कायम गरिएको उनले बताए। गतवर्ष प्रतिघनफिट १४ रुपैयाँ ७० पैसामा बिक्री गरिएको थियो। यसवर्ष भुइटबाहेक १७ रुपैयाँ ६४ पैसामा अमानतमा दिन लागिएको गिरीले जानकारी दिए। चाइना कम्पनीलाई दुई वटा खोलाको कुल २६ लाख ६ हजार ७५५ घनफिट नदीजन्य पदार्थ बिक्री गर्न लागिएको हो। यसबाट कुल चार करोड ५९ लाख ८२ हजार ३ सय आम्दानी हुने छ। त्यस्तै गौतमबुद्ध अन्तराष्ट्रिय विमानस्थललाई भूमही खोलाको १२ लाख ३६ हजार १५ घनफिट नदीजन्य पदार्थ बिक्री लागिएको छ। यसबाट कुल २ करोड १८ लाख ३ हजार आम्दानी हुने प्रमुख प्रशासकीय अधिकृत गिरीले बताए। पानभारको भने ठेक्का आव्हान भएको छ। १६ लाख ४२ हजार १३४ घनफिटका लागि ठेक्का आव्हान गरिएको पानभार खोला ठेक्कामा गए २ करोड ८९ लाख ६७ हजार आम्दानी हुने नगरपालिकाले जनाएको छ। विवादबारे उपमेयर दुबेले आफू बैठकका लागि सभाहलमा पुगे पनि नदीजन्य पदार्थ प्रतिस्पर्धा नगरी सिधै बिक्री गर्ने प्रस्ताव आएपछि असहमति जनाउँदै बैठक पुस्तिकामा हस्ताक्षर नगरी हिँडेको बताए। आफूसहित अन्य तीन जना वडाअध्यक्षहरू पनि बैठकबाट बाहिरिएको उनले बताए। नदीजन्य पदार्थका विषयमा धेरै नबोलौं, मेयर साहेबलाई नै थाहा होला, उतैबाट जानकारी लिँदा प्रष्ट होला, उपमेयर दुबेले भने। यता मेयर अर्यालले भने राष्ट्रिय गौरवका आयोजनालाई सिधै दिन पाउने प्रावधानअनुसार नदीजन्य पदार्थ अमानतमा दिइएको बताइन्। जनप्रतिनिधिहरूबीच खोलाका विषयमा देखिएको विवादबारे मेयर अर्यालले भनिन्, उपमेयर साहेबलाई नगरपालिकाको राजश्व संकलनको विषय आउने बित्तिकै टाउको दुख्छ। गतवर्ष पनि यस्तै गर्नुभयो। केही बुझ्न सकिएन।"
करोडौं रकमको स्रोत लुकाउने अग्रवालसहित ४ जनाविरुद्ध मुद्दा दायर,"काठमाडौं : सम्पत्ति शुद्धीकरण अनुसन्धान विभागले अमेरिकी डलरसहित करोडौं रकमको स्रोत पुष्टि गर्न नसक्ने ४ जनाविरुद्ध मुद्दा दायर गरेको छ। विभागले नरेश अग्रवाल, दीपक शाह ठकुरी, मनमोहन साह कलवार र दिवस कार्कीविरुद्ध मंगलबार विशेष अदालतमा मुद्दा दायर गरेको हो। अग्रवालले दिवस कार्कीको नाममा बैंक खाता खोली भूमिगतरूपमा मुद्राको कारोवार गरी सम्पत्ति शुद्धीकरण निवारण ऐन, २०६४ को अनुसुची १ को खण्ड (भ) सम्बन्धी कसूर गरेको विभागको अनुसन्धानबाट खुलेको छ। उनीहरूले गैरकानुनी स्रोत लुकाउने, छल्ने र बैकिङ प्रणालीमा स्थापित गरी सोको अधिकार स्वामित्व प्राप्ति गर्ने कार्यमा संलग्न भई दफा ३ को उपदफा (३) बमोजिमको सम्पत्ति शुद्धीकरणको कसूर गरेको तथ्य स्थापित भएको विभागको भनाइ छ। विभागले अग्रवाललाई ८ करोड ६२ लाख ८५ हजार १५२ रुपैयाँ बिगो मागदाबी गरेको छ। त्यस्तै दिवस कार्कीलाई ७ करोड १२ लाख २० हजार २९२ रुपैयाँ, दीपक शाह ठकुरीलाई ८ करोड ८२ लाख ३९ हजार ५६५ रुपैयाँ र मनमोहन साह कलवारलाई ३ करोड ७५ लाख २९ हजार ८१५ रुपैयाँ बिगो मागदाबी गरिएको छ। उनीहरूलाई सम्पत्ति शुद्धीकरण निवारण ऐन, २०६४ को दफा ३० को उपदफा (१) बमोजिम बिगोको दोब्बर जरिवाना, कसुरको गाम्भीर्यता अनुसार कैद सजाय माग गरिएको छ भने अग्रवालका नाममा दर्ता रहेको बा१९च १०१७ नम्बरको सवारी साधन१ र उनीहरूका बैंक खाता र बरामदी रकम समेत जफत गर्न मागसमेत गरिएको छ।"
पेस्तोल र गोलीसहित दुई भारतीय नागरिक पक्राउ,"सर्लाही : बरहथवा नगरपालिका६ मगर टोलबाट पेस्तोल र गोली सहित २ जनालाई सोमबार राति प्रहरीले पक्राउ गरेको छ। पक्राउ पर्नेहरूमा भारत बिहार सितामढी थाना सैयाराग्राम सैयारा बस्ने २८ वर्षीय सन्नी कुमार सिंह र मोतिहारी गंगापिपरा बस्ने २४ वर्षीय जितेन्द्र कुमार राउत रहेको जिल्ला प्रहरी कार्यालय सर्लाहीले जनाएको छ। प्रहरीका अनुसार उनीहरुको साथबाट पेस्तोल १ थान, गोली ६ राउण्ड र म्याग्जिन १ थान बरामद गरेको छ। जिल्ला प्रहरी कार्यालय सर्लाहीका अनुसार बरहथवा नगरपालिका६ मा डेरा गरी बस्ने जितेन्द्रको कोठाबाट उक्त हातहतियारसहित पक्राउ गरेको हो। साथै उनीहरूलाई थप अनुसन्धानको लागि जिल्ला प्रहरी कार्यालय सर्लाहीतर्फ लैजाने क्रममा बसबरिया गाउँपालिका६ पोखरीयास्थित बाटोमा जितेन्द्र गाडीबाट भाग्न खोजे पश्चात प्रहरीले गोली फायर गरी नियन्त्रणमा लिएको हो। साथै गोली लागेर घाइते भएका जितेन्द्रको प्रादेशिक अस्पताल मलंगवामा उपचार भइरहेको छ। प्रहरीले घटनाको थप अनुसन्धान गरिरहेको छ।"
वीरगन्जमा ब्राउन सुगरसहित चार जना पक्राउ,वीरगन्ज : वीरगन्जबाट प्रहरीले लागुऔषध खैरो हेरोइन (ब्राउन सुगर)सहित चार जनालाई पक्राउ गरेको छ। वीरगन्जको दुई छुट्टा छुट्टै स्थानबाट प्रहरीले एक युवतीसहित चार जनालाई पक्राउ गरेको हो। वीरगन्ज महानगरपालिका१६ रजतजयन्ती चोकस्थित सडकमा प्रहरी चौर्की ईनर्वाबाट खटिएको प्रहरी टोलीले शंकास्पद अवस्थामा भारतबाट नेपालतर्फ आउँदै गरेका चितवनको भरतपुर महानगरपालिका१७ का २४ वर्षीय अमित गुरुङ र २४ वर्षीया सुनिता विकलाई १ ग्राम खैरो हेरोइनसहित पक्राउ गरेको पर्सा प्रहरीका प्रवक्ता प्रहरी नायब उपरीक्षक कुमारविक्रम थापाले जानकारी दिए। यस्तै वीरगन्ज महानगरपालिका१५ स्थित सडकमा प्रहरीले बा ९५ प २३०३ नम्बरको स्कुटी रोकेर चेकजाँच गर्दा त्यसमा सवार दुई युवकपनि खैरो हेरोइनसहित पक्राउ परेको थापाले बताए। पक्राउ पर्नेमा रौतहटको चन्द्रपुर नगरपालिका५ का २४ वर्षीय सेजल श्रेष्ठ र पर्साको जिराभवानी गाउँपालिका२ का १९ वर्षीय विजय साह रहेका छन्। उनीहरूको साथबाट पनि १ ग्राम खैरो हेरोइन बरामद भएको प्रहरी नायब उपरीक्षक थापाले जानकारी दिए। खैरो हेरोइनसहित पक्राउ परेका चारै जना विरुद्ध लागुऔषधसम्बन्धी कसुरमा थप अनुसन्धान कार्य भइरहेको थापाले बताए।
पर्वतको पैंयुँ पालिकामा बाँदर धपाउन कर्मचारी !,"पर्वत : जिल्लाका केही भागमा बाँदर आतङ्क बढेपछि दक्षिण पर्वतको पैंयुँ गाउँपालिकाले बाँदर धपाउन कर्मचारी नियुक्त गर्ने भएको छ। गाउँपालिकाका सातवटै वडामा बाँदरको आतङ्क बढेपछि कर्मचारी नै नियुक्त गरेर बाली जोगाउन प्रयास थालिएको हो। पैंयुँ गाउँपालिकाको सोमबार सम्पन्न १३औँ गाउँसभाले सातवटै वडामा बाँदर हेरालु कर्मचारी नियुक्त गर्ने निर्णय पारित गरेको प्रमुख प्रशासकीय अधिकृत राजीव रिमालले जानकारी दिए। उनका अनुसार अहिलेलाई यति नै सङ्ख्यामा कर्मचारी नियुक्त गर्ने भन्ने निर्णय नभए पनि न्यूनतम पाँचपाँच जनाका दरले कर्मचारी राख्ने तयारी भएको छ। हरेक वडामा पाँच जनाका दरले ३५ कर्मचारी नियुक्त गर्ने, उनीहरूलाई सेवासुविधा केकति निर्धारण गर्ने भन्ने विषयमा कार्यपालिकाको बैठकले निर्णय गर्नेछ। केही वर्षअघिदेखि बाँदर नियन्त्रणका लागि सबै वडाका खेतीयोग्य जमिन र बस्ती वरिपरिका रुख कटान अभियान थालिएको भए पनि नियन्त्रण हुन नसकेपछि कर्मचारी नै नियुक्त गरेर बाँदर धपाइने गाउँपालिकाका अध्यक्ष तोरण मल्ल ठकुरीले जानकारी दिए। बाँदर नियन्त्रण योजना कार्यान्वयन गर्न चालु आर्थिक वर्षमा पालिकाले रु सात लाख विनियोजन गरेको छ। तेह्रौँ गाउँसभाले बाँदर नियन्त्रणसँगै राँगा पाल्ने किसानलाई पनि अनुदान दिने निर्णय गरेको छ। पछिल्लो समय रैथाने जातका लिमे र पाराकोटे भैँसी लोप हुँदै गएपछि राँगा पाल्न प्रेरित गर्ने उद्देश्यले अनुदान दिने निर्णय भएको अध्यक्ष ठकुरीले बताए। यसैगरी सरकारले कक्षा ५ सम्म दिने दिवाखाजा कार्यक्रमलाई पैंयुँ गाउँपालिकाले कक्षा ६ सम्म विस्तार गर्ने निर्णय गरेको छभने पालिकास्तरीय चिस्यान केन्द्र सञ्चालन गरिने भएको छ। कक्षा ८ को पालिकास्तरीय परीक्षालाई एसइई ढाँचामा सञ्चालन गर्ने निर्णय भएको छ। रासस"
शिक्षकको रक्तदानले बच्यो सुत्केरीको ज्यान,"जाजरकोट : रगत अभावमा जीवनमरणको दोसाँधमा जिल्ला अस्पताल जाजरकोटमा छटपटाइरहेकी एक सुत्केरीलाई त्रिभुवन मावि खलंगामा कार्यरत शिक्षक पार्वती थापाले रगत दिएर बचाएकी छन्। कुशे गाउँपालिका१ कि २१ वर्षीया मायादेवी शाहीलाई शिक्षक थापाले रक्तदान गरेर बचाएकी हुन्। डा समीक्षा मल्लका अनुसार सुत्केरी शाहीको शरीरमा ६ प्वाइन्ट मात्र रगत थियो। शरीरमा रगत कम भएर समस्यामा परेकी उनलाई डाक्टरले रगत चढाउनुपर्ने बताएका थिए। जिल्ला अस्पतालमा ब्लड बैंक छैन। ब्लड बैंक नहुँदा बिरामीलाई समस्या पर्दै आएको छ। उनका श्रीमान् पदम सिंहले सबैतिर गुहार मागे पनि रगत दिन कोही तयार भएनन्। जिल्ला अस्पताल र स्वयम्सेवी रक्तदाता समाजको पहलमा भेरी नगरपालिका३ ठाँटी निवासी थापाले रगत दिन तयार भएपछि बिरामीलाई निकै राहत भएको हो। कसैको ज्यान बच्छ भने मैले किन सहयोग नगर्ने भनेर रक्तदान गरेकी हुँ, थापाले भनिन्, मैले पहिलो पटक रक्तदान गरेकी हुँ। कस्तो होला ? के होला ? भनेर डर लागिरहेको थियो। मेरो डरलाई बिरामी बचाउने कुराले जित्यो र मैले एक प्वाइन्ट रगत दिएँ। सहयोग गर्न पाएकोमा खुसी लागेको छ। चिकित्सकको सहयोगमा आइतबार छोरीलाई जन्म दिएकी शाहीको शरीरमा रगतको मात्रा कम भएपछि समस्या देखिएको डामल्लले जानकारी दिइन्। एक प्वाइन्ट रगत दिएपछि अहिले सुत्केरीको अवस्था सुधारोन्मुख रहेको मल्लले बताइन्। जिल्ला अस्पतालमा ब्लड बैंक नहुँदा जटिल खालका बिरामीलाई तत्काल रक्तदाताबाट रगत चढाउने ब्यवस्था गरिएको छ। धेरैजसो जटिल खालका विबामीलाई जिल्ला बाहिर रेफर गर्ने गरिएको छ। स्टोरेज गर्ने ब्लड बैंकको व्यवस्था हुन नसक्दा समस्या भएको स्वास्थ्य सेवा कार्यालय जाजरकोटका प्रमुख डा प्रतीक्षा भारतीले बताइन्। ५० शय्याको जिल्ला अस्पतालमा विभिन्न विशेषज्ञ पदको दरबन्दी भए पनि पदपूर्ति नहुँदा उपचार सेवा प्रभावित हुने गरेको स्थानीयको गुनासो छ।"
बिर्तामोडमा मोटरसाइकल चोर्दाचोर्दै एक जना पक्राउ,झापा : झापाको बिर्तामोडमा मोटरसाइकल चोर्दाचोर्दै एक जना पक्राउ परेका छन् । बिर्तामोड नगरपालिका४ स्थित मुनाल टोलमा मोटरसाइकल चोर्दाचोर्दै बिर्तामोड५ का २७ वर्षीय दिपु भन्ने शिवु धिमाल पक्राउ परेका जिल्ला प्रहरी कार्यालय झापाले जनाएको छ। सोमबार दिउँसो ३ बजे स्थानीय २५ वर्षीय सन्जोग ईङनामले प्रयोग गर्दै आइरहेको १५० सिसीको कालो निलो रङ्ग भएको मे ८ प १७७० नम्बरको पल्सर मोटरसाइकल घर अगाडि पार्किङ गरी राखेको अवस्थामा धिमालले मास्टर चाबी प्रयोग गरी चोरी गर्न खोजेका थिए । धिमालले मोटरसाइकल चोर्न लाग्दा स्थानीयले देखेर तत्काल पक्राउ गरी इलाका प्रहरी कार्यालय अनारमनिलाई जिम्मा लगाएका छन्। पक्राउ परेका धिमाललाई आवश्यक कारबाहीका लागि प्रहरी कार्यालय अनारमनिमा राखेर अनुसन्धान गरिरहेको प्रहरीले जनाएको छ। पछिल्लो समयमा झापाका विभिन्न स्थानबाट बजाज कम्पनीको पल्सर मोटरसाइकलहरू चोरी हुन थालेको छ। मोटरसाइकल चोरीका घटना बढेसँगै झापा प्रहरी अन्य घटना छाडेर चोरी गर्ने गहिरोको खोजीमा लागि परेको जनाइएको छ।
गृहमन्त्री लामिछानेविरुद्ध सिंहदरबार अगाडि प्रदर्शन : नेविसंघका विद्यार्थी पक्राउ,"काठमाडौं : उपप्रधानमन्त्री एवम् गृहमन्त्री रवि लामिछानेलाई पदबाट हटाउनुपर्ने माग गर्दै नेपाल विद्यार्थी संघ (नेविसंघ)ले सिंहदरबार परिसरमा प्रदर्शन गरेका छन् । सहकारी प्रकरणमा मुछिएका लामिछानेलाई मन्त्री बनाएको भन्दै तत्काल पदबाट हटाउनुपर्ने मागका साथ उनीहरूले प्रदर्शन गरेका हुन् । प्रदर्शनका क्रममा उनीहरुले सिंहदरबारबाहिरको पर्खालमा सहकारी पीडितलाई न्याय खै,नैतिकता खोइ,अर्थमन्त्री सुनमन्त्री लगायत लेखिएका पोष्टर टासेका थिए । पोष्टर टासेपछि प्रहरीले हस्तक्षेप गरि केहि विद्यार्थीहरूलाई नियन्त्रणमा लिएको छ । उनीहरुले गृहमन्त्री राजीनामा दे,सहकारी पीडितलाई न्याय दे, लगायतका नारा लगाएका थिए । सहकारीको रकम हिनामिना प्रकरणमा मुछिएका लामिछाने विरुद्ध कांग्रेसले सदनमा र भातृसंगठनले सडकमा विरोध गर्दै आएको छ ।"
कथाकार प्रधानको निधन,"काठमाडौँ : कथाकार परशु प्रधानको ८० वर्षको उमेरमा निधन भएको छ । उनको हिजो राति आफ्नै निवासमा निधन भएको उनका छोरा प्रतीक प्रधानले जानकारी दिए। स्वर्गीय प्रधानका दुई छोरा र दुई छोरी छन् । उनको आजै पशुपति आर्यघाटमा दाहसंस्कार गरिनेछ । स्वर्गीय प्रधानले २०१६ सालमा जीवन पथ कविताबाट साहित्यिक यात्रा आरम्भ गरेका थिए। उनका वक्ररेखा, फेरि आक्रमण, यौटा अर्को दन्त्यकथा, असम्बद्ध, समुद्रमा अस्ताउने सूर्य, प्रतिनिधि कथाहरू, यौटा क्रान्तिपुरुषको जन्म, कथा र रचनागर्भ, उत्तराद्र्ध, द लिटिल बुद्ध इन टोकियो, परशु प्रधानको उत्कृष्ट कथा, नेपलिज लभ स्टोरी र धनियाकथा सङ्ग्रह प्रकाशित कृति हुन् ।  रासस"
"गोठमा आगलागी हुँदा चापाकोटमा ३५ बाख्रा, कुखुरा मरे",स्याङ्जा : चापाकोट नगरपालिका ५ सिम स्थित सोमबहादुर आलेको गोठमा आगलागी हुँदा गोठसहित ३५ बाख्रा कुखुरा जलेर मरेका छन्। आज बिहान ५ बजे कुडो पकाउने क्रममा आगो अनियन्त्रित हुँदा विजुली सर्ट भएको र आगलागी भएको बताइएको छ। आगलागीबाट आलेको गोठ जल्नुका साथै गोठमा भएका १५ वटा बाख्रा र २० वटा कुखुरा जलेर मरेको उद्योग वाणिज्य संघ चापाकोटका अध्यक्ष निर्मल रानाले जनाए।
'अनलाइन क्यासिनो गेम' खेलाउने चारजना पक्राउ,"काठमाडौं : प्रहरीले क्यास एप अप्लिकेसनमार्फत अनलाइन क्यासिनो गेम खेलाउने चारजना पक्राउ परेका छन्। पक्राउ पर्नेमा काभ्रेपलान्चोककी २६ वर्षीया सरिता लामा,सिन्धुपाल्चोककी २५ वर्षीया सारंगा गुरूङ,खोटाङकी २३ वर्षीया पूर्णिमा राई र नुवाकोटका २८ वर्षीय तेम्बा लामा रहेको उपत्यका अपराध अनुसन्धान कार्यालयका प्रवक्ता प्रहरी उपरीक्षक रविन्द्र रेग्मीले जानकारी दिए। प्रहरीका अनुसार क्यास एपलगायतका एप्लिकेसन मार्फत् विभिन्न खेलहरूमा अनलाइनमार्फत् बाजी राख्दा जितिन्छ भन्ने विश्वास दिलाइ हारजित हुने र आफूले लाभ लिने उद्देश्य राखी रकमको बाजी राख्न लगाई सट्टाबाजी गराई खेल खेलाउने गरेको भन्ने गोप्य सूचनाको आधारमा प्रहरीले उनीहरूलाई पक्राउ गरेको हो। उनीहरूको साथबाट अनलाइन गेम खेलाउन प्रयोग भएका ल्यापटप तथा मोबाइल बरामद भएका छन्। उनीहरूलाई आवश्यक कारवाहीका लागि जिल्ला प्रहरी परिसर टेकु पठाइएको प्रहरीले जनाएको छ।"
माओवादी केन्द्रको बैठकमा उपाध्यक्ष महरा पक्राउबारे छलफल,"काठमाडौं : नेकपा माओवादी केन्द्रको पदाधिकारी बैठकमा उपाध्यक्ष कृष्णबहादुर महरा पक्राउको विषयमा छलफल भएको छ। आज बिहान बालुवाटारमा बसेको बैठकमा महराको विषयमा व्यापक छलफल भएको उपाध्यक्ष एवम् प्रवक्ता अग्नी सापकोटाले जानकारी दिए। प्रहरीले महराले पक्राउ गरेपछि जिम्मेवारी मुक्त गर्नु हुन्छ हुँदैन भन्ने पत्रकारको प्रश्नमा उनले स्पष्ट जवाफ दिएनन्। सापकोटाले भने,हरेक पाटा पक्षमा हामीले गम्भीरतापूर्वक छलफल गर्यौं। विभिन्न कोणबाट छलफल जारी छ, छिट्टै निष्कर्षमा जान्छौं, निष्कर्षमा पुगेपछि हामी जानकारी गराउने छौं। सत्तारुढ नेकपा माओवादी केन्द्रका उपाध्यक्ष महरालाई प्रहरीले निगरानीमा राखेको महसुस भइरहेको थियो। सुन तस्करीमा छोरा राहुल पुर्पक्षका लागि थुनामा परेपछि आफू पनि पक्राउ परिने भयले उनी बेचैन थिए। विद्युतीय चुरोट (भेप) मा लुकाएर ल्याएको सुन प्रकरणमा जोडिएपछि राहुल पक्राउ परेका थिए। त्यसपछि भयभित महरालाई प्रहरीले निगरानीमा राखेको थियो। सुन तस्करीमा संलग्न चिनियाँ गिरोहसँग महरा बाबुछोराको पटकपटक टेलिफोन संवाद भएको सरकारी अनुसन्धानबाटै पुष्टि भइसकेको छ। चिनियाँ सुन तस्करसँग महराका बाबुछोराले २ सय ५६ पटक फोन सम्पर्क गरेको अनुसन्धानमा पाइएको थियो। सुन तस्करीसम्बन्धी जाँचबुझ आयोगले मुद्दा चलाउन सिफारिस गरेपछि महरा असुरक्षित महसुस गरिरहेका थिए। जुनसुकै बेला पक्राउ पर्ने सुईको पाएपछि उनी भाग्ने क्रममा कपिलवस्तुबाट पक्राउ परेका हुन्। सुन तस्करीमा महराको संलग्नताको विषयमा प्रहरीले अनुसन्धान गरिरहेको थियो। चोरी पैठारी तथा संगठित अपराधमा अनुसन्धान गर्दा महराको संलग्नता पाइएको थियो। यसै विषयमा थप अनुसन्धान अघि बढ्ने जनाइएको छ। आरोपित महरा अस्पतालमा भर्ना भए पनि अनुसन्धानको पाटो जारी रहने छ। यो पनि पढ्नुहोस सुन तस्करी प्रकरणमा माओवादी केन्द्रका उपाध्यक्ष कृष्णबहादुर महरा पक्राउ महरा पक्राउ परेपछि कांग्रेसले भन्यो  आयोगले किटान गरेका कसैलाई पनि छोड्नु हुँदैन माओवादी केन्द्रका उपाध्यक्ष महरालाई सीआईबीको कार्यालय लगियो महरालाई पुर्याइयो सरकारी वकिलको कार्यालय महरालाई ४ दिन हिरासतमा राख्न अनुमति महरा अस्पताल भर्ना भाग्दै थिए महरा, पछ्याउँदै पुग्यो प्रहरी बेचैन महरा, अनुसन्धान अस्पतालमै हुने"
बस दुर्घटनामा अन्नपूर्णकर्मी परियारको निधन,"वीरेन्द्रनगर : बागलुङको निसीखोला गाउँपालिकामा भएको बस दुर्घटनामा रुकुमका अन्नपूर्णकर्मी विक्रम परियारको निधन भएको छ। रुकुम पश्चिमबाट मध्यपहाडी लोकमार्ग हुँदै काठमाडौं जाँदै गरेको बागमती प्रदेश ०१००६ ख ३८७९ नम्बरको रात्रिबस बागलुङको निसीखोला गाउँपालिका६ जाउलेपानीमा सोमबार दुर्घटना हुँदा अन्नपूर्णकर्मी परियारसहित ९ जनाको मृत्यु भएको हो। अन्नपूर्णकर्मी परियार राष्ट्रिय दलित पत्रकार संघको राष्ट्रिय महाधिवेशनमा सहभागि हुन काठमाडौं जाँदै थिए। उनी पछिल्लो समय रुकुमबाट सक्रिय रुपमा पत्रकारिता गर्ने एक कुशल पत्रकार हुन्। उनी रुकुमपूर्वको नेपाल पत्रकार महासंघ जिल्ला शाखाको सहसचिव र प्रेस सेन्टरको उपाध्यक्षसमेत थिए। जिल्ला प्रहरी कार्यालय बागलुङका सूचना अधिकारी प्रहरी नायब उपरीक्षक मदन केसीका अनुसार दुर्घटनामा रुकुमपूर्व सिस्ने गाउँपालिका५ रुमाल बाराका २५ वर्षीय विक्रम परियार, दाङका १८ वर्षीय लक्की पुनमगर, रुकुमपश्चिम मुसिकोट१ का २७ वर्षीया बिनिता केसी, रुकुमपश्चिम मुसिकोट नगरपालिका२ रातामाटाका सवारी धनी बबिददेल नेपाली, गोर्खा घर भएकी गीता थापा, मुसिकोट नगरपालिका४ सोलाबाङका ३५ वर्षीया टीका केसी, मुसिकोट नगरपालिका३ साँखकी कल्पना केसी, रोल्पा घर भएका गाडी चालक सुवास गौतम भनिने मानसिंह विक र ललितपुरका सुजन महर्जनको मृत्यु भएको हो। दुर्घटनामा २८ जना घाइते भएका छन्।"

शीर्षक,विवरण
पूर्वप्रधानमन्त्री पानीमाथिको ओभानो !,"पूर्वप्रधानमन्त्रीद्वय पनि आफुमाथि प्रश्न उठिसकेपछि छानविनमा सहयोग गर्ने र न्यायालयको आदेशको सम्मान गर्नुपर्छ । गल्ती भएको छैन भने आफूलाई सही सावित गर्ने र बर्षाैदेखि लाग्दै आएको आरोपबाट उन्मुक्ति पाउने अवसर पनि यो हो । सर्वाेच्च अदालतले साउन २१ गते बालुवाटारको जग्गा हिनामिनाका निर्णयकर्ता पदाधिकारीमाथि अनुसन्धान गर्नू भन्यो। तर सत्ता गठबन्धन पूर्वप्रधानमन्त्रीद्वय माधव नेपाल र डा बाबुराम भट्टराईलाई जोगाउने कसरतमा छ भन्ने शंका प्रधानमन्त्री पुष्पकमल दाहाल प्रचण्डको अभिव्यक्तिले पैदा गरेको छ। सम्पादकहरूसँग मंगलवारको भेटमा प्रधानमन्त्री दाहालले पूर्वप्रधानमन्त्रीद्वय नेपाल र डाभट्टराईलाई अनुसन्धानको दायरामा ल्याउनू भन्ने सर्वाेच्चको आदेशप्रति बेखुसी प्रकट गरे । प्रधानमन्त्री दाहाललाई भ्रष्टाचारको छानबिन हुने भयो र अदालतले त्यसको न्यायिक निरूपण गर्ने भयो भन्ने खुसीभन्दा ज्यादा आफू नेतृत्वको गठबन्धनमा खलबली आउने चिन्ता देखिन्छ। प्रधानमन्त्री दाहालको त्यस्तो चिन्ता भनेको भ्रष्टाचार भए होस्, देशमा बेथिति मौलाइरहोस्, दण्डहीनता झ्यांगिओस् तर मचाहिँ कुर्सीमा टाँसिरहन पाउनुपर्छ भन्ने सोचकै द्योतक मान्न सकिन्छ । नेपाल नेतृत्वको मन्त्रिपरिषद्ले २०६६ चैत २९ गते नक्कली मोहीको जग्गा साटफेर गर्ने, जग्गा दिने लगायत निर्णय गरेको थियो। तिनै नक्कली मोही हुँदै जमिन माफियाहरूको स्वामित्वमा पुगेको प्रहरीको केन्द्रीय अनुसन्धान ब्युरो (सीआईबी) को दावी छ । नेपाल नेतृत्वको सरकारको पालाको त्यो निर्णयका कारण प्रधानमन्त्री निवासकै २७ रोपनी जमिन व्यक्तिका नाममा पुगेको हो। बाबुराम भट्टराईले पनि हुँदै नभएको टिकिन्छा गुठीका नाममा समरजंग कम्पनीको जमिन दर्ताको निर्णय गरेका थिए। न्यायालयले निर्णयकर्तामाथि प्रश्न उठाइसकेपछि त्यसको निष्पक्ष छानविन गरेर दुधको दुध, पानीको पानी छुट्याउनु आवश्यक छ । अर्कोतिर, पूर्वप्रधानमन्त्रीद्वय पनि आफुमाथि प्रश्न उठिसकेपछि छानविनमा सहयोग गर्ने र न्यायालयको आदेशको सम्मान गर्नुपर्छ । गल्ती भएको छैन भने आफूलाई सही सावित गर्ने र बर्षाैदेखि लाग्दै आएको आरोपबाट उन्मुक्ति पाउने अवसर पनि यो हो । यसो हुन सके मात्रै राज्यप्रणालीमाथि जनविश्वास बढछ । त्यसैकारण पूर्वप्रधानमन्त्रीद्वयमाथि सीआईबीले अनुसन्धान थाल्नु न्यायपालिकाको आदेश शिरोपर गर्नुमात्रै नभई भ्रष्टाचारका मामिलामा जोकोही पनि नउम्कने सन्देश दिनु पनि हो। सरकारी जमिन व्यक्तिका नाममा लैजाने टिप्पणी लेख्नेदेखि मन्त्रिपरिषद्मा प्रस्ताव लैजानेहरूलाई धमाधम पक्राउ पुर्जी काटिएको छ। व्यक्तिको नाममा आइसकेको जमिन मालपोतबाटै पास गरेर किन्नेहरू पक्राउ परेका छन्। माधव सरकारकै निर्णयले मुख्य योजनाकार शोभाकान्त ढकाल र रामप्रसाद सुवेदीका आफन्तको नाममा जमिन गएको छ। मूल निर्णयकर्ता अर्थात् तत्कालीन प्रधानमन्त्रीद्वयलाई पानीमाथि ओभानो राख्नु भन्दा निष्पक्ष छानविन गरेर सत्यतथ्य सार्वजनिक गर्नुपर्छ ।"
जनै बनाउने हो ? सिक्न आउनूस्,"काभ्रे : हिन्दु परम्पराअनुसार जनैको धेरै महत्त्व छ। व्रतबन्धपछि होस् वा पूजामा जनै आवश्यक पर्छ नै। तर, पछिल्लो समय पुरानो पुस्ताले जनै बनाउँदै आए पनि यसतर्फ नयाँपुस्तामा आकर्षण छैन। त्यसैले काभ्रेको पनौतीमा एक सहकारीले जनै बनाउने तालिम दिन सुरु गरिएको छ। पनौती बजारमा रहेको ज्योति मिर्मिरे सहकारीले आफ्ना सदस्यहरूलाई बिर्सिँदै आएको जनै बनाउने विधि सिकाउने कार्य सुरु गरिएको हो। बजारको प्रशस्तै सम्भावना देखेपछि सहकारीका सदस्यलाई आत्मनिर्भर बनाउन सहकारीले तालिम दिएको हो। उत्पादनलाई प्राथमिकता, संस्कृतिको संरक्षण एवं धागोलाई बैद्धिक विधिअनुसार जनै बनाउन सहकारीले तालिम दिन सुरु गरिएको जनाएको छ। विदेशी मुलुकबाट करोडौं रुपैयाँको जनै आयात हुने र ती जनै विधिअनुसारको समेत नहुने हुँदा सहकारीले सुरु गरेको तालिममा २२ जना सहभागी भएर जनै बनाउने कार्य सिक्दै छन्। जनैको आयात रोक्ने र संस्कृतिमा नयाँ पुस्तालाई आर्कषित गर्ने र खाली समयमा अतिरिक्त कमाई गर्न सहयोग पुग्ने उद्देश्यले तालिम सञ्चालन गरेको ज्योति मिर्मिरे बचत तथा ऋण सहकारीका अध्यक्ष उद्धव सापकोटाले जानकारी दिए। वर्षांैपछि जनै बनाउन सिकाउन पाउँदा प्रशिक्षक भीमप्रसाद तिमल्सिनाले आफ्नो सपना पनि पूरा भएको उल्लेख गरे। पुर्खाैंदेखि जनै बनाउने पेसा गर्दै आएकोमा लोप हुने चिन्ताले सताएको तिमल्सिनाले जनै बनाउन सिकाउन पाउँदा आफूलाई ऊर्जा मिलेको बताए। उनीजस्तै जनै बनाउन सिकाउँदै आएका गोपिचन्द सापकोटाले धेरैपछि युवाले जनै कसरी बन्ने हो भन्ने ज्ञान पाएको बताए। २२ जनालाई तिमल्सिना र सापकोटाले जनै बनाउने प्रशिक्षण दिएका छन्। जन्मदेखि मृत्युसम्मका हरेक धार्मिक कार्यमा प्रयोग हुने जनै पनि करोडौंको आयात हुने सुनेपछि मन पोल्ने गरिएको प्रशिक्षक सापकोटाले बताए। भने, नयाँ पुस्ताले जनै बनाउन सिके हुने भन्ने थियो अहिले सिकाउने काम भएको छ। यो त सबैका लागि खुसीको कुरा हो। एकातिर संस्कृतिको जगेर्ना हुने र अर्काेतर्फ आयआर्जनमा टेवा पुग्ने भएकाले युवा पुस्ताले जनै बनाउन चासो दिए हुने अर्का प्रशिक्षक तिमल्सिनाले बताए। सहकारीका प्रमुख व्यवस्थापक गोपाल दाहालले सहकारीको काम बचत तथा ऋणको कारोबार मात्रै गर्ने नभएर आर्थिक, सामाजिक र साँस्कृतिक पक्षको संरक्षण र प्रोत्साहन भएकाले तीन दिने जनै बनाउने तालिम सञ्चालन गरेको बताए। पहिलो चरणमा परम्परागत जनै बनाउने तालिम दिएको र अर्काे चरणमा आधुनिक प्रविधिबाट जनै बनाउने तरिकासँगै प्रविधि भिœयाउन सहकारीले सहयोग गर्ने दाहालले बताए। जनै बनाउने तालिम लिएपछि व्यवसाय गर्ने अठोटमा पुगेको अच्युत गौतमले बताए। भने, परम्परागत जनै बनाउँदा दैनिक मुस्किलले २० वटा बनाउनमात्रै सक्ने भएकाले आधुनिक शैलीको सीप अहिलेको आवश्यकता रहेछ। चीनबाट आउने जनै सस्तो हुने भएकाले हातले बनाउने जनै बिक्री कम हुने गरेकाले सहकारीले अर्काे चरणमा प्रविधिको सहयोगमा जनै बनाउने तालिम दिएमा त्यसले झनै आत्मनिर्भर बनाउन सहयोग मिल्ने उनले बताए। सहकारीले प्रविधिमैत्री बनाउन सहयोग गरे यसैलाई उद्यमको रूपमा विकास गर्ने लक्ष्य लिएको उनले सुनाए। तालिम लिएपछि आफ्नो घरासयी प्रयोगका लागि आवश्यक जनै आफैंले बनाउन सक्ने भएको कृष्णप्रसाद घिमिरेले बताए। तालिममा धागो तेब्राउने, सिका पार्ने र छ सराको बनाउने सीप सिकाइएको प्रशिक्षकद्वयले जानकारी दिए।"
पूर्वप्रधानमन्त्री पानीमाथिको ओभानो !,"पूर्वप्रधानमन्त्रीद्वय पनि आफुमाथि प्रश्न उठिसकेपछि छानविनमा सहयोग गर्ने र न्यायालयको आदेशको सम्मान गर्नुपर्छ । गल्ती भएको छैन भने आफूलाई सही सावित गर्ने र बर्षाैदेखि लाग्दै आएको आरोपबाट उन्मुक्ति पाउने अवसर पनि यो हो । सर्वाेच्च अदालतले साउन २१ गते बालुवाटारको जग्गा हिनामिनाका निर्णयकर्ता पदाधिकारीमाथि अनुसन्धान गर्नू भन्यो। तर सत्ता गठबन्धन पूर्वप्रधानमन्त्रीद्वय माधव नेपाल र डा बाबुराम भट्टराईलाई जोगाउने कसरतमा छ भन्ने शंका प्रधानमन्त्री पुष्पकमल दाहाल प्रचण्डको अभिव्यक्तिले पैदा गरेको छ। सम्पादकहरूसँग मंगलवारको भेटमा प्रधानमन्त्री दाहालले पूर्वप्रधानमन्त्रीद्वय नेपाल र डाभट्टराईलाई अनुसन्धानको दायरामा ल्याउनू भन्ने सर्वाेच्चको आदेशप्रति बेखुसी प्रकट गरे । प्रधानमन्त्री दाहाललाई भ्रष्टाचारको छानबिन हुने भयो र अदालतले त्यसको न्यायिक निरूपण गर्ने भयो भन्ने खुसीभन्दा ज्यादा आफू नेतृत्वको गठबन्धनमा खलबली आउने चिन्ता देखिन्छ। प्रधानमन्त्री दाहालको त्यस्तो चिन्ता भनेको भ्रष्टाचार भए होस्, देशमा बेथिति मौलाइरहोस्, दण्डहीनता झ्यांगिओस् तर मचाहिँ कुर्सीमा टाँसिरहन पाउनुपर्छ भन्ने सोचकै द्योतक मान्न सकिन्छ । नेपाल नेतृत्वको मन्त्रिपरिषद्ले २०६६ चैत २९ गते नक्कली मोहीको जग्गा साटफेर गर्ने, जग्गा दिने लगायत निर्णय गरेको थियो। तिनै नक्कली मोही हुँदै जमिन माफियाहरूको स्वामित्वमा पुगेको प्रहरीको केन्द्रीय अनुसन्धान ब्युरो (सीआईबी) को दावी छ । नेपाल नेतृत्वको सरकारको पालाको त्यो निर्णयका कारण प्रधानमन्त्री निवासकै २७ रोपनी जमिन व्यक्तिका नाममा पुगेको हो। बाबुराम भट्टराईले पनि हुँदै नभएको टिकिन्छा गुठीका नाममा समरजंग कम्पनीको जमिन दर्ताको निर्णय गरेका थिए। न्यायालयले निर्णयकर्तामाथि प्रश्न उठाइसकेपछि त्यसको निष्पक्ष छानविन गरेर दुधको दुध, पानीको पानी छुट्याउनु आवश्यक छ । अर्कोतिर, पूर्वप्रधानमन्त्रीद्वय पनि आफुमाथि प्रश्न उठिसकेपछि छानविनमा सहयोग गर्ने र न्यायालयको आदेशको सम्मान गर्नुपर्छ । गल्ती भएको छैन भने आफूलाई सही सावित गर्ने र बर्षाैदेखि लाग्दै आएको आरोपबाट उन्मुक्ति पाउने अवसर पनि यो हो । यसो हुन सके मात्रै राज्यप्रणालीमाथि जनविश्वास बढछ । त्यसैकारण पूर्वप्रधानमन्त्रीद्वयमाथि सीआईबीले अनुसन्धान थाल्नु न्यायपालिकाको आदेश शिरोपर गर्नुमात्रै नभई भ्रष्टाचारका मामिलामा जोकोही पनि नउम्कने सन्देश दिनु पनि हो। सरकारी जमिन व्यक्तिका नाममा लैजाने टिप्पणी लेख्नेदेखि मन्त्रिपरिषद्मा प्रस्ताव लैजानेहरूलाई धमाधम पक्राउ पुर्जी काटिएको छ। व्यक्तिको नाममा आइसकेको जमिन मालपोतबाटै पास गरेर किन्नेहरू पक्राउ परेका छन्। माधव सरकारकै निर्णयले मुख्य योजनाकार शोभाकान्त ढकाल र रामप्रसाद सुवेदीका आफन्तको नाममा जमिन गएको छ। मूल निर्णयकर्ता अर्थात् तत्कालीन प्रधानमन्त्रीद्वयलाई पानीमाथि ओभानो राख्नु भन्दा निष्पक्ष छानविन गरेर सत्यतथ्य सार्वजनिक गर्नुपर्छ ।"
हवाई सेवा संकुचनमा कर्णालीको आक्रोश,"बिरामी भए वा केही ढुवानी गर्नुपरे कर्णालीको विकल्प हवाई सेवा नै हो । तर, सरकारले १२ बजेपछि कर्णालीलगायत दुर्गममा उडान अनुमति नदिने निर्णय गरेपछि यसको बढी मारमा कर्णालीवासी परेका छन् । जहाज नजाँदा समयमा उपचार नपाएर ४ बालबालिकाले त ज्यानै गुमाउनु पर्यो । कर्णालीवासी भन्छन्, हामीलाई भूगोलले मात्रै होइन, सरकारले पनि ठग्यो । वीरेन्द्रनगर : कर्णालीलाई भूगोलले मात्रै होइन, सरकारले पनि ठग्यो। हवाई उडान नहुँदा मेरै गृहजिल्ला हुम्लामा ४ जनाको ज्यान गएको खबरले स्तब्ध छु, कर्णाली प्रदेश सरकारका पूर्वमुख्यमन्त्री एवं कांग्रेस संसदीय दलका नेता जीवनबहादुर शाही भन्छन्। नागरिक उड्डयन प्राधिकरणले पछिल्लो समय गरेको निर्णयले कर्णालीसहित दुर्गमका नागरिकलाई सेवा होइन दुःख दिएको उनी बताउँछन्। उनीसहित अहिले कर्णालीवासीको एउटै स्वर छ, सरकार हाम्रो दुःख बुझेको यहीँ हो ? नागरिकले दुःख पाएपछि कर्णाली प्रदेश सरकारले नागरिक उड्डयन प्राधिकरणलाई १२ बजेपछि हवाई उडान अनुमति नदिने निर्णयउपर पुनर्विचार गरी मौसम अनुकूलतामा नियमित उडान गर्ने व्यवस्था मिलाउन पत्र लेखेको छ। प्रदेश सरकारको उद्योग, पर्यटन, वन तथा वातावरण मन्त्रालयले नागरिक उड्डयन प्राधिकरणको नयाँ नियमले कर्णालीका जनताको दैनिक जीवनयापन कष्टकर बन्ने भन्दै उक्त निर्णयउपर पुनर्विचार गर्न अनुरोध गरेको हो। म काठमाडौं आउनुको मुख्य काममध्ये एक हवाई सेवा नियमित बनाउन पनि हो। यस विषयमा मैले प्रधानमन्त्री र संस्कृति, पर्यटन तथा नागरिक उड्डयनमन्त्रीको गम्भीर ध्यानाकर्षण गराएको छु। राजकुमार शर्मा, मुख्यमन्त्री, कर्णाली प्रदेश उद्योग, पर्यटन, वन तथा वातावरण मन्त्रालयका सचिव डा विनोदप्रसाद देवकोटाले हस्ताक्षर गरेको पत्रमा भनिएको छ, प्रस्तुत विषयमा कर्णाली प्रदेशका अधिकांश हिमाली तथा पहाडी दुर्गम जिल्लाहरूमा भरपर्दो सडक सजाल नभएको र वर्षाको समयमा सडक अबरुद्ध भइरहने तथा यातायातको प्रमुख साधन हवाई उडान नै भएकाले यस प्रदेशमा अत्यावश्यक तथा आकस्मिक खाद्यान्न ढुवानी, स्वास्थ्य सेवा प्रवाह, प्राकृतिक प्रकोपबाट पीडित जनताको उद्धारलगायतका सेवा उपलब्ध गर्न कठिनाइ पर्नुका साथै पर्यटन व्यवसायमा समेत प्रतिकूल प्रभाव पर्नेछ। पत्रमा अघि भनिएको छ, प्राधिकरणको २०८० साउन १२ को निर्णयअनुसार अप्रेसन आवरको समयभन्दा अघिपछि विशेष गरी जुलाई, अगष्ट र सेप्टेम्बरसम्मको अवधिमा अत्तिरिक्त समयमा उडान सञ्चालन गर्न अनुमति नदिने भन्ने बुझिन आएकाले यस कार्यबाट कर्णाली प्रदेशका जनताको दैनिक जीवनयापनमा समेत कष्टकर हुने भएकाले उक्त निर्णयउपर पुनर्विचार गरी यस प्रदेशका जिल्लाहरूमा मौसमको अनुकूलता हेरी हवाई उडान सञ्चालन नियमित गर्नका लागि शीघ्र आवश्यक व्यवस्था मिलाई दिनुहुन सादर अनुरोध छ। उक्त पत्र कर्णाली प्रदेश सरकारको मुख्यमन्त्री तथा मन्त्रिपरिषद्को कार्यालय र संघीय सरकारको प्रधानमन्त्री तथा मन्त्रिपरिषद्को कार्यालयलाई बोदार्थ गरी पठाएको छ। समस्या सुझाउन मुख्यमन्त्री काठमाडौंमा कर्णालीमा हवाई सेवा नियमित बनाउन पहल गर्न कर्णाली प्रदेशका मुख्यमन्त्री राजकुमार शर्मा काठमाडौं गएका छन्। उनले नागरिक उड्डयन प्राधिकरणको निर्णयले कर्णाली मारमा परेको भन्दै निर्णय सच्याउन पहल गर्न काठमाडांै गएको बताए। अन्नपूर्ण पोस्ट्सँग कुरा गर्दै मुख्यमन्त्री शर्माले भने, म काठमाडौं आउनुको मुख्य काममध्ये एक हवाई सेवा नियमित बनाउन पनि हो। हवाई सेवा नियमित नहुँदा हुम्लामा ४ बालबालिकाको ज्यान गएको कुरा पनि समचारमार्फत सुने। यो दुःखद् हो। यस विषयमा सबै पक्षहरू गम्भीर बन्नुपर्ने अवस्था आएको छ। यस विषयमा मैले संघीय सरकारका प्रधानमन्त्री पुष्पकमल दाहाल प्रचण्ड र संस्कृति, पर्यटन तथा नागरिक उड्डयनमन्त्री सुदन किरातीको गम्भीर ध्यानाकर्षण गराएको छु। नागरिक उड्डयन प्राधिकरणमा पनि कुरा गरेको छु। उनले कर्णालीवासीको जीवन रक्षासँग जोडिएको विषय भएकाले यसमा सबै पक्षले सहयोग गर्नुपर्ने बताए। उनले भने, हवाई सेवा समय हेरेर होइन, मौसम हरेर सञ्चालन हुनुपर्छ। कर्णालीका लागि १२ बजेपछि उडान अनुमति नदिने कुरा न्यायोचित होइन। कर्णालीका सबैजसो जिल्लाहरूमा प्राय १२ बजेपछि मौसम सफा हुन्छ। मौसम नै अनुकूल भएमा उडान नहुनु त्यो प्राविधिक कुरा हो। तर, मौसम अनुकूल हुँदा पनि १२ बजेपछि उडान अनुमति नदिने कुरा यो ठीक होइन। उनले प्राधिकरणले यो निर्णयका सन्दर्भमा पुनर्विचार गर्नै पर्ने बताए। प्रतिबन्ध हटाउन नसकेको भन्दै संसद् अवरुद्ध कर्णाली प्रदेशसभाको मंगलबार बसेको बैठक नेकपा एमालेले अवरुद्ध गर्यो। प्रदेशसभाको प्रमुख प्रतिपक्षी दल एमालेले हिमाली जिल्लामा लगाइएको हवाई उडानमाथिको प्रतिबन्ध हटाउन प्रदेश सरकारले उचित पहल लिन नसकेको भन्दै संसद् बैठक अवरुद्ध गरेको थियो। त्यसै सन्दर्भमा बुधबार प्रदेश सरकारका आर्थिक मामिला तथा योजनामन्त्री बेदराज सिंह र प्रतिपक्ष दलका नेता यमलाल कँडेलबीच भेटवार्ता भयो। कर्णालीलाई भूगोलले मात्रै होइन, सरकारले पनि ठग्यो। नागरिक उड्डयन प्राधिकरणले पछिल्लो समय गरेको निर्णयले कर्णालीसहित दुर्गमका नागरिकलाई सेवा होइन दुःख दिएको छ।जीवनबहादुर शाही, पूर्वमुख्यमन्त्री, कर्णाली प्रदेश नेपाल नागरिक उड्डयन प्राधिकरण (क्यान) ले कर्णालीका हिमाली जिल्लामा दिउँसो १२ बजेपछि हवाई उडान रोक्ने निर्णय गरेपछि हिमाली जिल्लामा हवाई सेवा प्रभावित भएको छ। जसका कारण ती जिल्लामा हुने दुर्घटनाका घाइते, बिरामी र गर्भवतीको उद्धारमा समस्या भएको छ। यस विषयमा सरकार गम्भीर नभएको एमालेको आरोप छ। प्रदेश सरकारका आर्थिक मामिला तथा योजनामन्त्री सिंहले भने, जनताको हितको एजेन्डा राखेर संसद्को प्रतिपक्ष दलले बैठक अबरुद्ध गरेकाले प्रदेश सरकारका मुख्यमन्त्री र सत्ता साझेदार दल नेपाली कांग्रेसका संसदीय दलका नेता जीवनबहादुर शाहीसँग समन्वय गरी प्रमुख प्रतिपक्ष दलका नेता यामलाल कँडेलसँग भेट्न उहाँकै निवास पुगे। उहाँसँग त्यस विषयमा संघन छलफल पनि भयो। कर्णालीमा नियमित हवाई सेवालगायत समसामयिक विषयमा छलफल भएको छ। उहाँले जनताका जनजीविकाका सवालहरू एमालेले उठाएकाले ती सवाल सम्बोधन गर्न सरकार गम्भीर ढंगले लागोस भन्ने उद्येश्य रहेको बताउनुभयो। उनले थपे, सरकारका तर्फबाट भएका कामहरू जानकारी भएपछि उहाँ निकै सकारात्मक बन्नुभएको छ। मन्त्री सिंहले नागरिक उड्डयनले कर्णालीका जनताको हितविपरीतको नियम खारेजका लागि पहल भइरहेको बताए। भने, सरकारका तर्फबाट उद्योग, पर्यटन, वन तथा वातावरण मन्त्रालय र प्रदेश सरकारका मुख्यमन्त्रीज्यू आफैं काठमाडांै नै जानुभएको छ। यो सवाल सरकारले पनि गम्भीर ढंगले लिएको छ। जनसरोकारका विषयमा प्रदेश सरकारले आवश्यक पहल लिँदै आएको छ। हामी सरकारमा बसेका जनताकै हितमा काम गर्नका लागि हो। त्यस कारण हवाई सेवालाई सहज बनाउन हामी ठोष निर्णयमा पुग्ने छौं। प्राधिकरणले निर्णय सच्याउनुपर्छ कर्णाली प्रदेश सरकारका पूर्वमुख्यमन्त्री एवं कांग्रेस संसदीय दलका नेता जीवनबहादुर शाहीले नागरिक उड्डयन प्राधिकरणले आफ्नो नियम सच्याउनै पर्ने बताए। उनले मानवीय जीउधनको सुरक्षा गर्ने दायित्वबाट राज्य बिमुख हुन नमिल्नै भन्दै नागरिकको हितविपरीतको निर्णयबाट प्राधिकरणपछि हटेर निर्णय सच्याउनुपर्ने बताए। जहाज आउँछ कि भनेर बुधबार हुम्ला विमानस्थलमा खार्पुनाथ५ खर्पेलगाउँकी सुत्केरी दिफकली सार्कीलाई लिएर पुगेका स्थानीय। उनले भने, नेपाली कांग्रेस कर्णाली प्रदेश सरकारको सत्ता साझेदार दल हो। दलको तर्फबाट सरकारलाई आवश्यक सुझाव पनि दिएका छौं। मैले व्यक्तिगत रूपमा पनि सम्बन्धित निकायहरूमा पहल गरिरहेको छु। हवाई उडान नहुँदा मेरै गृहजिल्ला हुम्लामा चार जनाको ज्यान गएको खबरले स्तब्ध छु। केही दिनयता कर्णालीका हिमाली जिल्लामा हुने हवाई उडान ठप्प भएका छन्। नेपालगञ्जबाट दैनिक उडान हुने डोल्पाको जुफाल विमानस्थल, हुम्लाको सिमकोट, मुगुको ताल्चा, जुम्लाको खलंगा र बाजुराको कोल्टीमा पनि उडान बन्द भएको छ। यसबाट नागरिकहरूलाई पर्न गएको असुविधाका लागि हामी चिन्तित छौं। अब मौसममा पनि सुधार भएको छ। प्राधिकरणको निर्णय पनि पुनर्विचार हुनेमा आशावादी छौं। प्रधानमन्त्रीको ध्यानाकर्षण कर्णाली पर्यटन उद्यमी समाजले दिउँसो १२ बजेपछि कर्णालीमा हवाई उडान हुन नदिने नागरिक उड्डयन प्राधिकरणको निर्णयलाई सच्याउन माग गर्दै प्रधानमन्त्री पुष्पकमल दाहालको ध्यानाकर्षण गराएको छ। समाजले अनुकूल मौसम हुँदा पनि दिउँसो १२ बजेपछि कर्णालीमा हवाई उडान हुन नदिने निर्णय गरिएको भन्दै सो निर्णय तत्काल सच्याउन नागरिक उड्डयन प्राधिकरणसँग मागसहित प्रधानमन्त्री दाहालको ध्यानाकर्षण गराएको हो। प्राधिकरणको सो निर्णयले कर्णालीका आमजनता, विद्यार्थी, कर्मचारी, पर्यटक तथा दैनिक उपभोग्य सामग्रीको ओसारपसारमा समस्या भएको कर्णाली पर्यटन उद्यमी समाजका अध्यक्ष देवीकृष्ण रोकायाले बताए। उनले भने, मौसम अनुकूल भएको बेलामा दिनभर उडान गर्न दिनुपर्छ। प्राधिकरणको १२ बजेपछि उडान गर्न नदिने निर्णय सच्याउनुपर्छ। त्यसैगरी हवाई टिकटमा १३ प्रतिशत भ्याट तिर्नुपर्ने व्यवस्था हटाउन पनि समाजले माग गरेको छ। कर्णालीका नागरिकहरूको हवाई सेवाबाहेक अरू विकल्प नभएको भन्दै कर्णाली पर्यटन उद्यमी समाजका सचिव मनराज सिम्खाडाले बिरामी, शव, खाद्यान्न सामग्रीमा समेत भ्याट तिर्नुपर्ने बाध्यतालाई हटाउन सरकार समक्ष माग गरिएको बताए। यस्तै भारतीय पर्यटकहरूलाई नेपाली बाटो हुम्लाको हिल्सा हुँदै मानसरोबरसम्म जान दिनका लागि चीन सरकारसँग कूटनीतिक पहल गर्न सरकारसँग माग गरिएको छ। कर्णालीका हिमालहरू पहिचान गरी पर्यटकहरूलाई आरोहणका लागि खुला गर्नुपर्ने समाजले माग गरेको छ। प्रधानमन्त्री पुष्पकमल दाहाललाई भेटेर नागरिक उड्डयन प्राधिकरणको निर्णय तत्काल सच्याउन माग गर्दै कर्णालीका प्रतिनिधिसभाका सांसद डोल्पामा एक महिनापछि बुधबार उडान मौसममा आएको सुधारसँगै एक महिनापछि डोल्पाको जुफाल विमानस्थलमा बुधबार उडान भएको छ। लगातारको वर्षातका कारण नेपालगन्जडोल्पा आउने जहाजको आकाशे मार्ग अवरुद्ध हुँदा झन्डै एक महिना हवाई सेवा बन्द भएको थियो। तर, बुधबार मौसम सफा भएपछि २६ दिनपछि नेपालगञ्ज डोल्पा उडान भएको हो। मौसममा अनुकूल भएपछि बुधबार नेपालगन्जबाट डोल्पाका लागि तारा एयरलाइन्सको जहाजले एउटा उडान भरेको हो। तारा एयरलाइन्सको नेपालगन्ज डोल्पाको टिकट लिनु भएकी डोल्पा त्रिपुरासुन्दरी नगरपालिका१ त्रिपुरा कोटकी देवकी उपाध्यायले बुधबार बल्लबल्ल आकाश खुलेपछि २६ दिन नेपालगञ्ज रोकिएर डोल्पामा आउन पाएकोमा खुसी व्यक्त गरिन्। नेपाल नागरिक उड्डयन प्राधिकरण जुफाल डोल्पाका प्रमुख अमितकुमार चौरसियाले मौसममा सुधार आएपछि उडान भएको तर प्राधिकरणले बिहान ६ बजेपछि दिउँसो १२ बजेसम्म मात्र उडान गरिने गरी बनाएको मापदण्डमा फेरबदल नभएको बताए। प्राधिकरणले देशभर भएको वर्षा र प्रतिकूल मौसमका कारण देशभरका २९ वटा विमानस्थलमा हवाई उडानमा कडाइ गरेको थियो। झन्डै एक महिनासम्म हवाई उडान नहुँदा बिरामी अशक्त र अत्यावश्क काममा नेपालगन्ज झर्नुपर्ने कर्मचारी सर्वसाधारणलाई सास्ती भएको थियो। हुम्लाबाट हेलिकप्टरद्वारा सुत्केरीको उद्धार हुम्लाको खार्पुनाथ५ खर्पेलगाउँकी सुत्केरी दिफकली सार्कीलाई सेनाको हेलिकप्टरले उद्दार गरेको छ। साउन १६ गते सुत्केरी भएकी ४० वर्षीया दिफकलीको रक्तअल्पतासँगै रगतमा संक्रमण भएर गम्भीर बिरामी भएपछि प्रादेशिक अस्पताल सुर्खेतमा रिफर गरे पनि जहाज नआउँदा ५ दिनपछि मंगलबार सेनाको हेलिकप्टरले उद्दार गरेको हो। उनलाई राष्ट्रपति महिला उत्थान कार्यक्रमअन्तर्गत सेनाको हेलिकप्टरले उद्दार गरी प्रादेश अस्पताल सुर्खेतमा ल्याएको छ। थप उपचारका लागि सुविधासम्पन्न अस्पताल जानुपर्ने भए पनि पाँच दिनदेखि जहाज नआएपछि सार्कीलाई सेनाको हेलिकोप्टरमार्फत सुर्खेत लगिएको जिल्ला अस्पताल हुम्लाकी सिनियर अनमी सरिता बोहराले बताइन्। व्यवसायीलाई आतंकित परेर सरकार साहूजी बन्न खोज्यो नेकपा एमाले अध्यक्ष केपी शर्मा ओलीले सरकारले व्यवसायीहरूलाई विभिन्न बहानामा आतंकित पारेको बताएका छन्। काठमाडौंमा आयोजित कार्यक्रममा उनले उद्यमीव्यवसायीलाई आतंकित पारेर सरकार साहूजी बन्न खोजेको आरोप लगाएका हुन्। सरकारले आफू अनुकूलका व्यवसायीलाई पोसेको उनले आरोपसमेत लगाए। सिम्रिक एयरको हेलिकप्टर उडानमा प्रतिबन्ध लगाएकोप्रति अध्यक्ष ओली आक्रोशित बने। उद्यमी व्यवसायीहरूको डिलिङमा पनि सरकार लागेको हामीले देखेका छौं। कसलाई असहयोग गर्ने, कसलाई तर्साउने। सिम्रिकको हेलकप्टरले ४७ लाख बाँकी नतिरेको भन्दै उडान बन्द गरिदियो सरकारले। कति बाँकी छ, तिर्छु भनेर जाँदा एक लाख बाँकी रहेछ। एउटा हेलिकप्टर कम्पनी पहिल्यै बन्द गरिहाल्यो। भरे खोज्दै जाँदा एक लाख रहेछ। त्यो त उद्यमी व्यवसायीलाई तर्साउने आतंकित पार्ने बहानामात्र हो, ओलीले भने। सरकारले यस्ता खाले हर्कत देखाएर गैरजिम्मेवार बनेको उनको भनाइ छ। सरकारले कसैलाई पनि आरोप लगाएर हतकडी लगाउनसक्ने भयो। यस्तो गैरजिम्मेवार सरकार बन्नसक्छ भने जनताले के अपेक्षा गर्ने ?, उनले प्रश्न गरे। आर्थिक मन्दीको बेला सरकारले उद्यमी व्यवसायीलाई सहयोग गर्नुपर्नेमा उल्टै आतंकित पारेकोप्रति उनले दुखेसो पोखे। उद्योग बन्द हुँदैछ। सरकारलाई मतलब छैन। व्यवसाय ठप्प छ। ऋणको व्यवस्था गर्दै वा त्यसलाई कसरी सहज बनाउन सकिन्थ्यो। तर, सरकारको वास्तै छैन यी कुरामा, उनले भने। ३ दिनभित्र समाधान गर्छु पर्यटन तथा नागरिक उड्डयनमन्त्री सुदन किरातीले कर्णालीमा जहाज र हेलिकप्टरमाथि लगाइएको प्रतिबन्ध हटाउन आफू तयार रहेको बताएका छन्। कर्णाली प्रदेशका प्रतिनिधिको डेलिगेसनमा उनले कर्णालीलगायत दुर्गम क्षेत्रमा देखिएको समस्या ३ दिनभित्र समाधान गर्ने प्रतिबद्धता जनाए। नेपाल नागरिक उड्डयन प्राधिकरणले साढे १२ बजेपछि नियमित यात्रु चार्टर उडान र कार्गो उडानमा बन्देज लगाएपछि कर्णाली क्षेत्रमा हवाई सेवा ठप्प भएको छ। प्राधिकरणका महानिर्देशक प्रदीप अधिकारीले निहित स्वार्थ राखेर हवाई उडानमा नयाँ नियम ल्याएपछि उनको चौतर्फी आलोचना भइरहेको छ। बुधबार सिंहदरबारस्थित मन्त्रालयमा मन्त्री किरातीलाई भेटेर कर्णालीवासीले प्राधिकरणको नयाँ नियमको कडा आलोचनासमेत गरेका थिए। पूर्वमन्त्री मोहन बानियाँले प्राधिकरणको नेतृत्वले सनकको भरमा लगाएको नयाँ नियम खारेज नगरे कडा आन्दोलन गर्ने चेतावनी दिए। सडक यातायातसमेत नपुगेको कर्णालीमा जहाज र हेलिकप्टरलाई समेत हतोत्साही गर्ने गरी नियम ल्याइएको छ। सडक नि नहुने, हवाई सेवा नि नहुने भएपछि त्यहाँका जनता भोकभोकै बस्ने ? उपचार नपाएरै मर्नुपर्ने ?, बानियाँले प्रश्न गरे। त्यस्तै माओवादी नेतृ भीमा केसी बन्जाराले प्राधिकरण नेतृत्वले कर्णालीमाथि दमन गरेको आरोप लगाइन्। जनताको हितलाई केन्द्रमा राखेर समस्याको तुरुन्त समाधान गर्ने मन्त्री किरातीलाई आग्रह गरिन्। प्राधिकरणले सडक नपुगेको दुर्गम ठाउँमा हेलिकप्टरले सामान झुन्ड्याएर गर्ने कार्गो सिलिङ फ्लाइटमा समेत रोक लगाएको छ। यसको प्रभाव विकास निर्माणमा पनि परेको कर्णालीवासीको गुनासो छ। माओवादी केन्द्र कर्णाली प्रदेशका पर्यटन विभाग प्रमुख मनराज सिम्खडाले महानिर्देशक प्रदीप अधिकारीले कर्णालीलगायत दुर्गम क्षेत्रको विकासमाथि धावा बोल्नुका साथै कर्णालीवासीको जीवनमाथि खेलवाड गरेको बताए। कर्णालीको जहाज र हेलिकप्टरमाथि लगाइएको प्रतिबन्ध तुरुन्तै फुकुवा गरियोस्, नत्र त्यसको जिम्मेवारी डीजी अधिकारीले लिनुपर्नेछ, आक्रोशित सिम्खडाले भने। प्राधिकरणले कहिलेकाहीँ हेलिकप्टरहरूले सुरक्षाकर्मीको समन्वय र निगरानीमा दुर्गम ठाउँमा उडान र रात्रि विश्राम गर्ने गरेकोमा अहिले बास बस्नका लागि एयरपोर्टमै पुग्नुपर्ने बाध्यात्मक व्यवस्था पनि गरेको छ। यसले गर्दा दुर्गमका सेवाग्राहीलाई थप आर्थिक भार परेको उनको भनाइ छ। कर्णालीवासीले आक्रोश पोख्दै गर्दा महानिर्देशक अधिकारी भने निरीह बनेका थिए। कार्यक्रममा जुम्लाकी सांसद छिरिङ लामा, प्रदेश सांसद कलबहादुर हमाल, पूर्वमन्त्रीहरू मोहन बानियाँ, छक्कबहादुर लामा, दल रावल, कर्णाली पर्यटन उद्यमी समाजका अध्यक्ष देवीकृष्ण रोकायालगायत सहभागी थिए।"
कोसीमा आर्थिक र विनियोजन अध्यादेश स्वीकार गर्ने सहमति,"विराटनगर : कोसी प्रदेशमा नेकपा (एमाले) प्रदेश संसदीय दलका नेता हिक्मतकुमार कार्की नेतृत्वको सरकारले ल्याएको आर्थिक र विनियोजन अध्यादेश स्वीकार गर्ने सहमति भएको छ। एमाले नेतृत्वको सरकारले गत जेठ ३२ गते अध्यादेशमार्फत आर्थिक वर्ष २०८००८१ का लागि ३६ अर्ब २४ करोड ३५ लाख १० हजार बराबरको बजेट ल्याएको थियो। तत्कालीन मुख्यमन्त्री कार्कीले आर्थिक मामिला तथा योजना मन्त्रीको हैसियतमा ल्याएको आर्थिक तथा विनियोजन अध्यादेश असार १४ गते प्रदेशसभामा टेबल भएको थियो। अध्यादेश अस्वीकार गर्ने सम्बन्धी दुईवटा सूचना प्रदेशसभामा दर्ता भएका थिए। आर्थिक अध्यादेश स्वीकार गरेर नजाँदा प्रदेशमा बजेट होलिडे हुने खतरा बढेपछि अध्यादेश स्वीकार गरेर जाने सहमति कार्यव्यवस्था परामर्श समितिको बैठकमा भएको हो। तत्कालीन सरकारले संसद छलेर अध्यादेशमार्फत बजेट ल्याएको भन्दै नेपाली कांग्रेस, नेकपा (माओवादी केन्द्र)लगायतका दलले विरोध गरेका थिए। विरोधका कारण आर्थिक अध्यादेश स्वीकार गरेर जाने विषयमा गठबन्धन दलबीचमा विवाद थियो। स्वीकार नगर्ने अडान गठबन्धन दलको थियो। संसदमा टेबल भएको ६० दिनभित्रमा अध्यादेश प्रदेशसभाले पास गर्नुपर्ने अथवा विकल्पमा प्रतिस्थापन विधेयक ल्याएर पास गर्नुपर्ने संवैधानिक प्रावधान छ। बजेटको संवैधानिक हैसियत भदौ १० गते सकिँदै छ। विवादका कारण अध्यादेश स्वीकार नगर्दा प्रदेशमा बजेट होलिडेको अवस्था आउने देखिन्छ। कोसी प्रदेशसभाको तेस्रो अधिवेशनको पहिलो बैठक शुक्रबार दिउँसोका लागि बोलाइएको छ। कांग्रेस प्रदेश संसदीय दलका प्रमुख सचेतक भूपेन्द्र राईले तेस्रो अधिवेशनको पहिलो बैठकमै अध्यादेश स्वीकार गरेर जाने सहमति भएको जानकारी दिए। उनका अनुसार आर्थिक अध्यादेश स्वीकार नगर्दा र प्रतिस्थापन विधेयक पनि नल्याउँदा प्रदेशमा बजेट होलिडेको अवस्था आउने छ। एमालेबिना प्रतिस्थापन विधेयक पास गर्न सक्ने अवस्था नभएकाले तत्काललाई आर्थिक र विनियोजन अध्यादेश स्वीकार गरेर जाने सहमति भएको जानकारी राईले दिए। सुरुमा अध्यादेश स्वीकार गरेर जाने र केही दिनपछि प्रतिस्थापन विधेयक ल्याएर अध्यादेशमार्फत आएको बजेटलाई संशोधन गर्ने सहमति भएको छ, उनले भने, सबै दलबीचमा यो सहमति भएको हो। प्रतिस्थापन विधेयकका विषयमा छलफल गर्नुपर्ने र लम्बिन सक्ने भएकाले छलफल गरेरै लैजाने गरिएको सहमति भएको राईले बताए। एमाले कोसी प्रदेशका प्रमुख सचेतक रेवतीरमण भण्डारीका अनुसार बिहीबार बसेको कार्यव्यवस्था परामर्श समितिको बैठकमा अध्यादेश स्वीकार गरेर जाने सहमति भएको हो। बैठकले शुक्रबार बस्ने प्रदेशसभाको कार्यसूचीसमेत तय गरेको जानकारी उनले दिए। भण्डारीका अनुसार अध्यादेश स्वीकार गरेपछि प्रतिस्थापन विधेयकका विषयमा एमाले सकारात्मक भएको हो। प्रदेशसभाको पहिलो बैठकबाट अध्यादेश अस्वीकार गर्ने सम्बन्धी सूचना फिर्ता लिने र अध्यादेश स्वीकार गरेर जाने तथा शून्य समय र विशेष समयमा बोल्ने सम्बन्धी कार्यसूची तय गरिएको छ, उनले भने। एमाले नेता कार्की २०७९ पुस २४ गते मुख्यमन्त्री नियुक्त भएका थिए। माओवादी र जनता समाजवादी पार्टी (जसपा)ले समर्थन फिर्ता लिएपछि सरकार अल्पमतमा परेको थियो। अल्पमतमा परेको सरकारले नै अध्यादेशमार्फत बजेट ल्याएको हो।"
दोरम्बा पुगेर प्रधानमन्त्रीले भने सरकारको ध्यान 'गेम चेन्जर' आयोजनामा छ,"दोरम्बा (रामेछाप) : प्रधानमन्त्री पुष्पकमल दाहालले देशमा रहेका विकृति र बेथिति अन्त्यको नेतृत्व पनि नेकपा (माओवादी केन्द्र)ले लिने बताएका छन्। माओवादी केन्द्र दोरम्बा शैलुङ गाउँपालिकाले बिहीबार आयोजना गरेको २०औँ दोरम्बा हत्याकाण्ड स्मृति दिवस तथा श्रद्धाञ्जली सभालाई सम्बोधन गर्दै उनले देशको व्यवस्थामा परिवर्तन ल्याउने आन्दोलन थालेको माओवादीले नै भ्रष्टाचारको अन्त्य गर्ने बताए। स्वाधीनता र अखण्डताका पक्षमा लडेको माओवादीले नै जनताको जीवनमा परिर्वतन ल्याउने उनको भनाइ थियो। उनले जनतासँग जोडिने घरघरमा माओवादी, जनजनमा माओवादी अभियान चलाउने बताए। 'अहिले देशमा धेरै बेथिति छन्। तीनको अन्त्य गर्ने नेतृत्व कसै न कसैले त लिनै पर्छ। यसको नेतृत्व हिजो जनताका अधिकार स्थापित गर्ने परिवर्तनका आन्दोलमा सहभागी भएका बलिदानीको कीर्तिमान कायम गरेका हामी माओवादीले लिनुपर्छ,' प्रधानमन्त्री दाहालले भने। निर्वाचनका बेला व्यवस्था बदल्यौँ, अब अवस्था बदल्छौँ भनेको स्मरण गर्दै उनले यसअघि जनताको अवस्था कसरी बदल्ने भन्नेमा अन्योल भए पनि माओवादीले अब भने बाटो पहिल्याएको बताए। 'हिजो बन्दुक बोकेर एकात्मक, निरङ्कुशतामा रहेको देशमा समावेशी गणतन्त्र ल्याउन त सक्यौं, तर जनताले चाहेअनुसारको परिवर्तन हुन सकेको छैन। जनताको जीवनमा परिर्वतन ल्याउन अझ संघर्ष गर्ने त भनियो तर बाटो भने अलमल थियो, जुन बाटो अहिले हामीले पहिल्याएका छौं,' उनले भने। सरकारले सुशासनका पक्षमा गरेका काम र पार्टीले चलाएको जनतासँग माओवादी रूपान्तरण अभियानलाई जोडेर माओवादी र जनताबीचको सम्बन्ध नङ र मासुको जस्तै बनाइने उनको भनाइ छ। 'हामी फेरिन चाहन्छौँ, समाजवादको नयाँ आन्दोलनको रूपमा सरकार र पार्टी दुवै तर्फबाट अभियान सञ्चालन गर्छौं, यसमा सबैको साथ समर्थन आवश्यक छ,' उनले भने। जनयुद्धको नेतृत्वकर्ताको हैसियतले आफूले आन्दोलनका घाइते, अपाङ्ग शहीद र बेपत्तालाई सदैव सम्मान गर्दै आएको उनको भनाइ थियो। 'प्रधानमन्त्री बनिसकेपछि जनयुद्ध र परिवर्तनका विभिन्न आन्दोलनमा शहीद बनेका माओवादी सेना, नेपाली सेना, प्रहरी र सबैलाई समान व्यवहार गर्दै राष्ट्रिय शहीद घोषणा गरिएको छ,' उनले भने। जनयुद्धलाई अमर बनाउने उद्देश्यले फागुन १ गते (जनयुद्ध दिवस)लाई राष्ट्रिय दिवसका रूपमा मनाउने निर्णय गरिएको प्रधानमन्त्रीले बताए। शहीद परिवारलाई परिपूरण गर्ने ऐन ल्याएर शहीद, बेपत्ता परिवारलाई नयाँ जीवन दिइने कार्यको गृहकार्यमा रहेको उनले बताए। प्रधानमन्त्री दाहालले सरकार सुशासनसँगै समृद्धिको यात्रामा रहेको बताए। उनले सरकारको अहिले ध्यान गेम चेन्जर आयोजनामा गएको उल्लेख गर्दै भने, 'सरकारको ध्यान गेम चेन्जर आयोजनामा छ। केही ठूला आयोजनालाई देशको विकासलाई नयाँ युगतर्फ लैजाने गरी गेम चेन्जर आयोजनाको रूपमा परिवर्तन गर्छौं।'"
टीकापुर घटना रेशम चौधरीकै योजनामा भएको सर्वोच्चको ठहर,"काठमाडौं :सर्वोच्च अदालतले टीकापुर घटना रेशम चौधरीकै नेतृत्वमा भएको ठहर गरेको छ। विभिन्न तथ्यले घटनाको मुख्य योजनाकार चौधरी नै रहेको पुष्टि भएको सर्वोच्चले सार्वजनिक गरेको टीकापुर घटनाको पूर्णपाठमा उल्लेख छ। सर्वोच्च अदालतले टीकापुर घटनामा २०८० जेठ २ गते फैसला गरेको थियो। थरुहट आन्दोलन क्रममा टीकापुरमा भएको घटनामा चौधरी नेतृत्वको समूहले प्रहरीमाथि ढुंगा,बन्चरो प्रहार गरी,आँखामा भाला रोपी अमानवीय,क्रूर र निर्मम ढंगले ज्यान मारेको देखिन आएकाले चौधरीमाथिको आरोपित कसुर पुष्टि हुन आएको फैसलामा भनिएको छ। ' वारदातमा यी प्रतिवादीको भूमिका हेर्दा रेशमलाल चौधरीले मुख्य भइ सङ्गठित रूपमा योजना बनाएको र वारदातमा आफैं उपस्थित भइ सुरक्षाकर्मीलाई प्रहार गरेको र गर्न लगाएको देखिन आउँछ । निजको नेतृत्वको भीडले कार्यक्षेत्रमा खटिएका सुरक्षाकर्मीमाथि योजनाबद्ध ढङ्गले आक्रमण गरेको र भीडसमक्ष आत्मसमर्पण गरी जीवनदानको भिख मागेका ८ जना प्रहरी कर्मचारीलाई यी प्रतिवादीहरूको समूहले लाठी ढुङ्गा, बन्चरो, प्रहार गरी, आँखामा भाला रोपी शरीरमा खर, पेट्रोल,मट्टितेल खन्याई जलाउने र शवहरू क्षतविक्षत गर्ने जस्तो सभ्य समाजको अपेक्षा र मानवीय चेतना विरूद्ध अत्यन्त अमानवीय,कुर र निर्मम ढङ्गले ज्यान मारेको,सो क्रममा एकजना अवोध शिशुको समेत ज्यान लिएको एवम् अन्य ३६ जना प्रहरी कर्मचारीलाई ज्यान मार्ने नियतले आक्रमण गरेको देखिन आई निज प्रतिवादी रेशमलाल चौधरी उपरको आरोपित कसुर शङ्कारहित तवर (  ) ले पुष्टि हुन आयो,'फैसलामा उल्लेख छ।' समाजमा राजनीतिक शक्तिको आडमा आपराधिक कार्यलाई समेत राजनीतिक रूप दिने वा अपराधको राजनीतिकरण वा राजनीतिको अपराधिकरण गर्ने जोखिम सधैं रहिरहने सर्वोच्चले औंल्याएको छ। त्यस्तै, सर्वोच्चले फौजदारी कसुर आकर्षित हुने अपराधलाई राजनीतिक प्रकृतिको अपराध मानियो भने भविष्यमा फौजदारी कसुर राजनीतिक उद्देश्य प्राप्त गर्ने औजारका रुपमा प्रयोग हुने भन्दै त्यसतर्फ सचेतसमेत गराएको छ ।"
संसद्लाई गतिहीन बनाउने अधिकार कसैलाई छैन : अर्थमन्त्री डा महत,"नेपाली कांग्रेस मधेस प्रदेश कार्यालय जनकपुरधाममा आज आयोजित पत्रकार सम्मेलनमा बोल्दै महतले जनताका प्रतिनिधिको थलोमा संसद् अवरुद्ध गरिनु कुनै पनि हालतमा तर्कसङ्गत हुन नसक्ने धारणा राखेका हुन्। महेन्द्रनगर : अर्थमन्त्री डा प्रकाशशरण महतले नेकपा (एमाले)ले अनावश्यकरुपमा बखेडा झिकेर संसद् अवरुद्ध गरेको बताएका छन्। नेपाली कांग्रेस मधेस प्रदेश कार्यालय जनकपुरधाममा आज आयोजित पत्रकार सम्मेलनमा बोल्दै महतले जनताका प्रतिनिधिको थलोमा संसद् अवरुद्ध गरिनु कुनै पनि हालतमा तर्कसङ्गत हुन नसक्ने धारणा राखेका हुन्। नेपाली कांग्रेसका प्रवक्ता डा महतले प्रतिपक्ष दलले सरकारलाई बाटो देखाउन र सिर्जनात्मक कामका लागि विरोध गर्ने अधिकार राख्ने भए पनि नेपाली जनताको आवाज प्रतिनिधित्व गर्ने थलो संसद्लाई गतिहीन बनाउने अधिकार कसैलाई नभएको जिकिर गरेका छन्। मन्त्री डा महतले संसद्मा गतिरोध उत्पन्न गरिएका कारण संसद्मा लैजानका लागि तयार गरिएका विभिन्न विधेयकलाई पनि संसद्मा लैजान नसकिएको र कैयौँ महत्वपूर्ण विषयवस्तु र कानुन निर्माणका विषयमा छलफल गर्न नसकिएको बताए। मन्त्री महतले आर्थिक स्रोत पर्याप्तमात्रामा उपलब्ध हुन नसकेको र मुलुकको वर्तमान आर्थिक अवस्थाका कारण मधेससहितका लक्षित भूगोल र क्षेत्रका लागि पर्याप्तमात्रामा बजेट विनियोजन गर्न नसकिएको जानकारी गराएका हुन्। उनले भने, 'आर्थिक स्रोतको पर्याप्तताको अभावमा यसपाली सबैका लागि चित्तबुझ्दो बजेट ल्याउन सकिएन, यसलाई कुनै क्षेत्र या भूगोलका मानिसले विभेदका रुपमा लिनु हुँदैन, यो मेरो आग्रह पनि हो ।' कांग्रेस प्रवक्ता डा महत नेपाली कांग्रेस सिरहाको सम्मेलनमा सहभागी हुन बिहीबार यहाँ आएका हुन्।"
राष्ट्रपति समक्ष राजदूतद्वयको ओहदाको प्रमाणपत्र प्रस्तुत,काठमाडौं : राष्ट्रपति रामचन्द्र पौडेल समक्ष नेपालका लागि संयुक्त अधिराज्य र समाजवादी गणतन्त्र भियतनाममा नवनियुक्त राजदूतले आआफ्नो ओहोदाको प्रमाण पत्र प्रस्तुत गरेका छन्। राष्ट्रपति भवनमा आयोजित बेग्लाबेग्लै विशेष समारोहमा राष्ट्रपति समक्ष नेपालका लागि संयुक्त अधिराज्यका नवनियुक्त आवासीय राजदूत रोवर्ट डोमिनिक रुसेल फेन्न र भियतनामका गैर आवासीय राजदूत न्यूगेन थान्ह हाईले आआफ्नो ओहोदाको प्रमाणपत्र पेस गरेको राष्ट्रपति कार्यालयले जनाएको छ। समारोहमा परराष्ट्रमन्त्री नारायणप्रकाश साउदलगायत नेपाल सरकारका उच्चपदस्थ अधिकृत उपस्थित थिए। यसअघि नवनियुक्त राजदूतलाई लाजिम्पाटदेखि राष्ट्रपति भवनसम्म रिसल्लासहितको बग्गीमा सवार गराइएको थियो।
सभापति चयन नगरेको भन्दै एमालेले गर्यो लेखा समितिको बैठक बहिष्कार,काठमाडौं : नेकपा एमालेले प्रतिनिधिसभाअन्तर्गतको सार्वजनिक लेखा समिति बैठक बहिष्कार गरेको छ । समितिको सभापति चयनको प्रक्रिया अघि नबढेको भन्दै एमालेका सांसदहरूले बिहीबार समितिको बैठक बरिष्कार गरेका हुन् । यसअघिको बैठकमा एमालेका सांसदले सभापति चयन नभएसम्म बैठकमा उपस्थित नहुने जानकारी गराएका थिए । एमालेका सांसदहरुले बैठक बहिष्कार गरेपछि कोरम नपुगेर बैठक स्थगित भएको छ । बैठक स्थगित भएपछि समितिको अध्यक्षता गर्दै आएका ज्येष्ठ सदस्य कांग्रेस सांसद अर्जुननरसिंह केसीले विभिन्न कारण देखाई समितिलाई बन्धक बनाउने कुरा लोकतन्त्रको मूल्यमान्यता विपरित भएको बताए । उनले यस विषयमा सभामुखले पहलकदमी भूमिका प्रस्तुत गर्नुपर्ने जिकिर गरे। केसीले तीन दलसँग मात्रै नभइ संसदमा भएका दलहरूसँग सभामुखले छलफल गर्नुपर्ने बताए। त्यस्तै राप्रपाका अध्यक्ष राजेन्द्र लिङ्देनले समितिको नेतृत्व चयन र सदन अवरुद्ध गर्दा पनि सभामुखले आफूहरुसँग छलफल नगरेको गुनासो गरे। यता एमाले सांसद अच्युत प्रसाद मैनालीले संसदीय समितिलाई प्रभावकारी रुपमा अघि बढाउनका लागि सभापति चयन गर्नुपर्ने बताए। उनले समितिमा महत्वपूर्ण छलफल गर्नुपर्ने र यसका लागि नेतृत्व निर्माण गर्नुपर्नेमा एमालेले पटक पटक जोड रहेपनि ढिलो हुँदै गएकाले समिति बहिष्कार गर्नुपरेको जिकिर गरे। मैनालीले समितिको नेतृत्व चयन नभएसम्म एमाले लेखा समितिमा सहभागी नहुने पूर्ववत अडान यथावत नै रहेको बताए।
प्रदीप गिरिको स्मृतिमा काठमाडौंदेखि काशी यात्रा,"काठमाडौं : समाजवादी चिन्तक एवं नेपाली कांग्रेसका वैचारिक नेता प्रदीप गिरिको पहिलो स्मृति दिवस लोक एवं लोकतन्त्र सेतु गाथा काठमाडौंदेखिकाशीसम्म कार्यक्रमको आयोजना हुँदैछ। गिरिका अनुयायीहरूले पहिलो वार्षिकीको अवसर पारेर प्रदीप गिरिको पावन स्मृतिमा लोक एवं लोकतन्त्र सेतु गाथा काठमाडौंदेखि काशीसम्म कार्यक्रम आयोजना गर्न लागेको अनुयायीमध्येका एक कञ्चन झाले बिहीबार पत्रकार सम्मेलनमार्फत् जानकारी दिए। चार दिवसीय कार्यक्रमअन्तर्गत भदौ २ गते विहान काठमाडौंको पशुपतिनाथ मन्दिर परिसरबाट बिहान ८ बजे यात्राको सुरुवात हुने छ। कार्यक्रमको उद्घाटन र काशी जाने यात्रुलाई नेपाली कांग्रेसका सभापति एवं पूर्वप्रधानमन्त्री शेरबहादुर देउवालगायत कांग्रेसलगायत गिरिका अन्य अनुयायीहरू सहभागी हुनेछन्। झाका अनुसार उद्घाटनपश्चात् विहान १० बजे कान्तिपथ हुँदै वीरगञ्जका लागि जाने कार्यक्रम छ। ४ बजे हेटौंडामा गिरिबारे चर्चा गर्दै वीरगञ्ज जाने कार्यक्रम छ। भोलिपल्ट आइतबार वीरगञ्जको तिलवा नदीमा केही अस्तु बिसर्जन तथा विरुवा रोप्ने कार्यक्रम छ। त्यसपछि दिउँसो गिरि र मधेसको सम्बन्धबारे वैचारिक चर्चा गर्ने कार्यक्रम छ। सोही दिन दिउँसो १ बजे काशीयात्रा सुरु हुने र साँझ बनारस पुग्ने कार्यक्रम छ। सोमबार विहानै विधिअनुसार गंगा नदीमा गिरिको अस्तु बिर्सजन गर्ने कार्यक्रम छ। त्यसपछि गिरिका यादगार ठाउँको अवलोकन तथा व्यक्तिसँग भेटघाट कार्यक्रम छ। सोही साँझ बनारस विश्वविद्यालयमा प्रदीप गिरिको स्मृतिमा कार्यक्रम गरिने र मंगलबार काठमाडौं फकिर्ने कार्यक्रम छ। 'एक राजनेताका रूपमा प्रदीप गिरिको प्रभाव त निशन्देह छ नै, तर वहाँको विरासत राजनीतिभन्दा परसम्म फैलिएको छ। हाम्रो समाज, संस्कृति, साहित्य, इतिहास समृद्ध बनाउन उहाँको दखल र देन उच्चकोटीको छ। अव्यवस्थित तर आनन्ददायी जीवन जीउने व्यक्तिका रूपमा परिचित गिरि आफ्नो चिन्तनमा भने उल्लेखनीयरूपमा संगठित र विचारशील हुनुहुन्थ्यो। हाम्रो सामाजिकराजनीतिक जीवनमा सिर्जनशिलता बढाउन उहाँको विचार र दर्शनले निकै अर्थ राख्छ,' जारी विज्ञप्तिमा भनिएको छ। प्रदीप गिरि नेपालभारत मैत्रीका एक प्रमुख स्तम्भसमेत भएकाले उनलाई अलग राख्दा भारतीय लोकतान्त्रिक आन्दोलनको इतिहास पनि पूर्ण नहुने झाले बताए। गिरिका भाइ शेखर गिरिले प्रदीप गिरि किताबमा खोजेर नपाउने व्यक्तित्व भएको बताए। उनले भने, उहाँ एक्लो बृहस्पति हो। ज्योति हो। उहाँले ननिभ्ने ज्योति छरेर जानु भएको छ। जे बोल्ने त्यही गर्ने व्यक्ति भएकाले हिम नदीलाई नामसँग मतलब हुँदैन त्यो सप्तकोशीसँग मिल्न सक्छ। त्यसपछि गंगामा गएर मिल्छ,' उनले भने, 'दाजुका भारतीय मित्रगण र शुभेच्छुकहरू पनि यस लोकमा उहाँको योगदान विशिष्ट ठान्छन्। र, नेपालभारत सम्बन्धमा उहाँलाई सेतुका रूपमा बुझ्छन्। प्रदीप गिरि नेपालको मात्र नभई छिमेकी मित्रराष्ट्र भारतका समेत निधि भएको भन्दै उनका भाइ शेखरले थपे, त्यसैले त भारतीय मित्रहरूले प्रदीप गिरिलाई हिमालयको धिरज र गंगाको गतिशिलताको अर्थपूर्ण उपमा दिएका छन्। अर्का अनुयापी धीरेन्द्र प्रेमर्षीले यो कार्यक्रमा २५ देखि ३० जना सहभागी हुने भन्दै उक्त स्मृति समितिले आगामी दिनमा पनि गिरिको स्मृतिमा विविध कार्यक्रम गर्दै जाने बताए। प्रेमर्षिले भने, गिरिजिको बिषयमा उहाँको उल्लेखनीय पक्ष र चीरस्थायी विरासतमा केन्द्रित रहेर नेपाल भारतको विचार आदानप्रदान गरिने छ। २५ वर्ष भारतमा बिताउनुभएको गिरिजका विषयमा भारतमा रहेका अनुयायीहरूबाट पक्कै केही किस्साहरु सुन्न र बुझ्ने अवसर प्राप्त हुने छ।'"
प्रधानमन्त्रीको चीन भ्रमणको बन्दोबस्ती मिलाएर फर्किए गुरुङ,"काठमाडौं : चीन भ्रमणमा गएका नेकपा माओवादी केन्द्रका महासचिव देवप्रसाद गुरुङ स्वदेश फर्किएका छन्। गत बिहीबार प्रधानमन्त्री पुष्पकमल दाहाल 'प्रचण्ड'को भ्रमणको चाँजोपाजो मिलाउन चीन गएका गुरुङ आज तिब्बत एयरलाइन्सको विमानबाट स्वदेश फर्किएका हुन्। माओवादी उच्च स्रोतका अनुसार प्रधानमन्त्री प्रचण्डको चीन भ्रमणमा समावेश हुने सम्भावित एजेण्डाबारे छलफल गर्न उनलाई चीन पठाइएको हो। चिनियाँ कम्युनिष्ट पार्टीका नेताहरु र कूटनीतिक निकायमा छलफलपश्चात गुरुङ फर्किएका हुन्। परराष्ट्र मन्त्रालयले प्रधानमन्त्री प्रचण्ड भारत भ्रमणपश्चात चीन भ्रमण गर्ने गरी तयारी थालेपनि अन्तिममा अमेरिकाबाट चीन भ्रमण हुनेगरी कार्यतालिका बनाएको छ। प्रचण्ड सेप्टेम्बर १६ (भदौ ३०) मा अमेरिका भ्रमणमा जाने भएका छन्। संयुक्त राष्ट्रसंघको महासभामा भाग लिन उनी त्यसदिन न्युयोर्क जाने भएका हुन्। प्रचण्ड सेप्टेम्बर २१ मा सम्बोधन गरेपछि सोही दिन चीन प्रस्थान गर्नेछन्। संयुक्त राष्ट्रसंघको महासभामा सम्बोधन गरेपछि असोज ४ गते बेइजिङ प्रस्थान गर्ने दाहालको भनाई छ। चीन भ्रमणमा रहँदा प्रधानमन्त्री दाहालले राष्ट्रपति, प्रधानमन्त्री र त्यहाँका कम्युनिस्ट पार्टीका नेताहरूसँग द्विपक्षीय वार्ता हुने जानकारी दिएका छन्। प्रधानमन्त्री दाहालले विद्युत व्यापार सम्झौता हुने यसअघिदेखि बताउँदै आएका छन्। रसुवाचीन सीमामा क्रस बोर्डर ट्रान्समिसन लाइन जडान गर्ने सहमति भएको उनको भनाइ छ। यसअघि माओवादी केन्द्रका उपाध्यक्ष अग्नि सापकोटा पनि चीन भ्रमणका गएका थिए।"
थुनामा पठाउने जिल्ला अदालतको आदेशविरुद्धका रिट एकैसाथ राखेर हेर्न उच्च अदालतको आदेश,"काठमाडौं : उच्च अदालत पाटनले नक्कली भुटानी शरणार्थी प्रकरणमा पुर्पक्षका लागि थुनामा पठाउने जिल्ला अदालत काठमाडौंको आदेशविरुद्धका रिट एकैसाथ राखेर हेर्न आदेश दिएको छ। बिहीबार न्यायाधीश हरिप्रसाद पौडेल र किरणकुमार पोखरेलको संयुक्त इजलासले विभिन्न मितिमा उच्च अदालतमा दर्ता भएका रिट निवेदनलाई एकैसाथ राखेर हेर्न आदेश दिएको हो। बिहीबार १० जना प्रतिवादीको रिट सुनुवाइका लागि पेशीमा तोकिएको थियो। भुटानी शरणार्थी प्रकरणमा पक्राउ परेका नरेन्द्र केसी,टेक नारायण पाण्डे,सानु भण्डारी,आङदावा शेर्पा,डाइन्द्रजित राई,हरिभक्त महर्जन,लक्ष्मी महर्जन,सन्देश शर्मा,शम्शेर मिया र गोविन्द चौधरीले छुट्टाछुट्टै मितिमा दायर गरेका रिट निवेदन सुनुवाइका लागि पेशीमा चढाइएको थियो। जिल्ला अदालतको फैसलाविरुद्ध केसी र पाण्डेले साउन १२ गते र बाँकी ८ जनाले साउन १७ गते उच्चमा रिट दायर गरेका थिए। नक्कली भुटानी शरणार्थी प्रकरणमा पूर्वगृहमन्त्री तथा नेपाली कांग्रेसका नेता बालकृष्ण खाड,पूर्वउपप्रधानमन्त्री तथा ऊर्जामन्त्री टोपबहादुर रायमाझीलगायत १८ जना पक्राउ परेका छन्। हाल उनीहरू पुर्पक्षका लागि थुनामा छन्। सोमबार नक्कली भुटानी शरणार्थी बनाइ अमेरिका लैजाने लोभ देखाएर रकम ठगी गरेको आरोपमा १८ जना पीडितले प्रहरीमा उजुरी दिएका थिए। उनीहरूले १ करोड ८५ लाख ९२ हजार बढी रकम ठगी भएको भनी छुट्टाछुट्टै किटानी जाहेरी दिएका थिए। भुटानी शरणार्थी प्रकरणको अनुसन्धान नेपाल प्रहरीको केन्द्रीय अनुसन्धान ब्यूरो (सीआईबी)ले गरिरहेको छ। हाल पक्राउ परेकामाथि अनुसन्धान भइरहेको छ।"
मन्त्री ज्वालाद्वारा कार्यसम्पादन परिणाममुखी बनाउन निर्देशन,"काठमाडौं : भौतिक पूर्वाधार तथा यातायातमन्त्री प्रकाश ज्वालाले कार्यसम्पादनलाई कर्मकाण्डी नभएर परिणाममुखी बनाउन निर्देशन दिएका छन्। मन्त्रालयमा आयोजित कार्यसम्झौतासम्बन्धी कार्यक्रममा मन्त्री ज्वालाले चालु आर्थिक वर्षमा ९० प्रतिशत प्रगति गर्ने गरी काम गर्न निर्देशन दिए। 'जबसम्म कार्यसम्पादन परिणाममुखी हुँदैन तबसम्म ९० प्रतिशत भौतिक प्रगति गर्न सक्दैनौं। नीतिगत र व्यक्तिगत समस्या भए आउनुहोस् छलफल गरौं तर झारा टार्ने उद्देश्यले काम नगर्नुहोस्,' उनले भने। मन्त्री ज्वालाले सचिव केशव शर्मासँग तथा सचिव शर्माले विभागीय प्रमुखहरूसँग कार्यसम्पादन सम्झौता गरे। कार्यसम्पादन सम्झौता गर्दै सचिव शर्माले राजनीतिक नेतृत्व सरल, सहज र परिणाममुखी भएकाले ९० प्रतिशतको लक्ष्य पूरा हुने बताए। 'काम गर्न कुनै प्रकारको बाधा छैन, हामी लक्ष्य भेट्टाउँछौं,' सचिव शर्माले भने। साउन २५ गते प्रधानमन्त्री पुष्पकमल दाहाल र भौतिक पूर्वाधार तथा यातायातमन्त्री ज्वालाबीच कार्यसम्पादन सम्झौता भएको थियो। प्रधानमन्त्रीसँगको सम्झौतापछि मन्त्री ज्वालाले सम्बन्धित पक्षसँग एक वर्षभित्र परिणाम ल्याउने गरी काम थाल्न सम्झौता गरेका हुन्।"
लाल आयोगको प्रतिवेदन सार्वजनिक नगरे सडक र सदनबाट आन्दोलन गर्छौं : रेशम चौधरी,"काठमाडौं : नागरिक उन्मुक्ति पार्टीका संरक्षक रेशम चौधरीले लाल आयोगको प्रतिवेदन सार्वजनिक नगरे आन्दोलन गर्ने चेतावनी दिएका छन्। सर्वोच्च अदालतले टीकापुर घटनासम्बन्धी आदेशको पूर्ण फैसला सार्वजनिक गर्दै घटनामा रेशम चौधरीको संलग्ता रहेको ठहर गर्दै राष्ट्रपतिबाट पाएको आममाफीप्रति प्रश्नसमेत गरेको छ। सोही फैसलापछि संरक्षक चौधरीले राजनीतिमा घुसपैठ गराएर आफ्नै मान्छे प्रयोग गरेको आरोप लगाएका छन्। उनले आफूहरू भित्र रहेको गद्धार चिनिसकेको बताउँदै समय आएपछि सबै प्रकारको सामना गर्न तयार रहेको प्रस्ट पारेका छन्। 'लाल आयोगको प्रतिवेदन सार्वजनिक गर्नुपर्छ। अब प्रतिवेदन सार्वजनिक नगरे हामी सडक, सदन, सरकारको साथै सबै प्रकारको आन्दोलन गर्न बाध्य हुनेछौं। सबैकुरा मैले बोल्नैपर्छ भन्ने छैन,अन्तरंग सबैकुराले हामीमाथिको व्यबहार पुष्टि गर्छ। हामीले सबैकुरा सह्यौं,सहिराखेकाछौं तर कहिलेसम्म सहने? हाम्रो बिसुद्ध राजनीतिमा घुसपैठ गराएर अझै पुनः हाम्रै मान्छे प्रयोग गरेर हामीलाई अलग्याउन खोज्नु कदापि राम्रो होइन। हामीले हामी भित्रका गद्दार चिनेकाछौं तर मुख खोलेका छैनौं,यसको मतलब यो होइन कि हामी अन्जान छौं। समय आए सबै प्रकारको सामना गरिन्छ,' उनले भनेका छन्।"
मधेस प्रदेश : दोस्रो अधिवेशन आह्वान गर्न ढिलाइ,"धनुषा : मधेस प्रदेश प्रदेशसभाको पहिलो अधिवेशन सकिएको भएको एक भई महिना भए पनि हालसम्म प्रदेशसभाको दोस्रो अधिवेशनको आह्वान गरिएको छैन। गत असार ३१ मा मधेस प्रदेशसभाको पहिलो अधिवेशन सकिएको थियो। प्रदेश सरकारको सिफासिरमा प्रदेश प्रमुखले प्रदेशसभाको बैठक आह्वान गर्नुपर्ने प्रवधान छ। प्रदेश सरकारका मुख्यमन्त्री सरोजकुमार यादव नेतृत्वको सरकार आएपछि अहिलेसम्म विभिन्न पाँचवटा विधेयक प्रदेशसभामा पेस गरिएको छ। प्रदेशसभाका अनुसार सरकारले प्रदेश खेलकूद विकास सम्बन्धमा व्यवस्था गर्न बनेको विधेयक, प्रदेश बालिका संरक्षण विधेयक, प्रदेश बाल अधिकार संशोधन ऐन, स्थानीय सेवा गठन सम्बन्धमा र सेवाका शर्त व्यवस्था गर्न बनेको विधेयक र प्रदेश सवारी यातायात व्यवस्था गर्न बनेको विधेयक प्रदेश सरकारले सभामा पेस गरेको छ। यी विधेयक उपर प्रदेशसभामा टेबुल भई समान्य छलफल पश्चात सम्बन्धित समितिमा पठाइएको प्रदेशसभाका सचिव रञ्जित यादवले जानकारी दिए। 'प्रदेशसभामा अहिले कुनै पनि नयाँ विधेयक छैन, भएका विधेयक समितिमा पठाइएको छ, नयाँ अधिवेशन आह्वान भएपछि मात्रै नयाँ विधेयक प्रदेशसभामा दर्ता हुन्छ,' उनले भने। प्रदेशसभा सचिवलयले प्रदेशसभा विधेयक नरहेको बताए पनि प्रदेश सरकारका प्रवक्ता तथा अर्थमन्त्री सञ्जयकुमार यादवले भने सरकारले विभिन्न पाँचवटा विधेयक प्रदेशसभा पठाएको बताए। उनले भने, 'नयाँ अधिवेशन आह्वान भएपछि प्रदेशसभाको वैठक नियमित चल्ने छ। सरकार विजनेस दिन कुनै कन्जुसाई गरेको छैन।' गत पुस ९ मा नयाँ सरकार गठन भएयता प्रदेशसभामा ३७ वटा बैठक बसिसकेको छ। मधेस प्रदेश सरकारले सुरुवाती अवस्थामा प्रदेश सरकारलाई चुस्तदुरुस्त बनाउन कम्तीमा एक सय १५ वटा कानुन निर्माण गर्नुपर्ने पहिचान गरेको थियो। लालबाबु राउत नेतृत्वको सरकारका पालमा ५७ वटा कानुन निर्माण भएका छन्। वर्तमान सरकारको पालामा आर्थिक विधेयक, बजेट विनियोजन विधेयक र प्रदेशमा निर्माण भएका ऐनको संशोधन गर्न बनेको विधेयक मात्रै प्रदेश सभाबाट पारित भएको सचिव यादवले बताए। मधेस प्रदेशका मुख्यन्याधिवक्ता वीरेन्द्र ठाकुरले कानुन निर्माण आवश्यकता र औचित्यको आधारमा हुने बताउँदै प्रदेश सरकारले अवश्यकताअनुसार ऐन निर्माणतर्फ लागेको बताए। प्रदेशले आफ्ना अधिकार सूचीमा पर्ने कानुन निर्माणमा गम्भीरतापूर्वक लागेको बताउँदै मुख्यन्याधिवक्ता ठाकुरले भने, 'कानुन निर्माण प्राथमिकताका आधारमा सूची बनाइ सरकारले अगाडि बढाउँछ।'"
स्थानीय तहमा भ्रष्टाचारको बेथिति : मेयरदेखि प्रशासकीय अधिकृतसम्मले यसरी लिन्छन् कमिसन (अडियोसहित),"जनकपुरधाम : गौशाला नगरपालिकामा मेयरदेखि कर्मचारीसम्मले कमिसन खाने गरेको अडियो सार्वजनिक भएको छ। गौशाला नगरपालिकाकी उपप्रमुख रेणु कुमारी महतोले र प्राविधिक शाखाका प्रमुख इन्जिनियर अजय यादवसँगको वार्तालापमा कमिशनको कुरा बाहिर आएको हो। उपभोक्ता समिति तथा ठेकेदारहरूले काम दिने गरेबापत नगरपालिकाका मेयर डा दीपेन्द्र महतो, प्रमुख प्रशासकीय अधिकृत पूर्णबहादुर केसी, इन्जिनियर अजयकुमार यादव, लेखा अधिकृत सञ्जिव बराल, योजना शाखाबाट विपिन आचार्यसहितका कर्मचारीहरूले कमिसन लिने गरेको खुलेको हो। अन्नपूर्णलाई अडियोमा उपमेयर महतोले कमिसन बाँडफाँड कसरी हुन्छ भन्ने जिज्ञासा राखेकी थिइन्। प्राविधिक शाखाका प्रमुख अजयकुमार यादवसँग गरेको कामको कमिसन ककस लिएको छ? कोको कहाँ कसरी कसरी जान्छ भन्ने प्रश्नमा इन्जिनियर यादवले सबै कर्मचारीले कमिसन पाउने गरेको खुलाएका हुन्। अडियोमा सार्वजनिक भएपछि उपमेयरले कार्यकक्षमा बोलाएर इन्जिनियरलाई अनुगमन विनै भुक्तानि भएको फाइलको पीसी कसरी बाँड्ने गरेको भनी खुलाएका छन्। अन्नपूर्णको प्रश्नमा उपमेयर महतोले आफ्नो कार्यकक्षमा इन्जिनियरलाई योजनाको फाइलहरू तथा कामको बारेमा सोध्दा सबै कुरा स्वीकार गरेका थिए। गौशाला नगरपालिकाको मेयरदेखि हाकिम तथा शाखा प्रमुखले कमिसन (घुस) खाने गरेको अडियो सार्वजनिक भएको हो। पछिल्लो समयमा केही कर्मचारीबीच कमिसनको कुरा नमिल्दा अडियो सार्वजनिक भएको नाम नबताउने शर्तमा एक कर्मचारीले बताए। उनले भने, केही दिनदेखि कर्मचारीले ताला लगाएर प्रमुख प्रशासकीय अधिकृत पूर्णबहादुर केसीको निवासमै कार्यालय सञ्चालन गरेको छ। गौशाला नगरपालिकाको तर्फबाट उपभोक्ता समिति तथा ठेकेदारसँग कमिसनको बार्गेनिङ इन्जिनियर यादवले नै गर्ने गरेको स्रोतको भनाइ छ। उनले नै उपभोक्ता समितिलाई बोलाउने र कमिसन लेनदेन तथा बाँडफाँड गर्ने गरेको छ।"
सर्वोच्चले भन्यो : फौजदारी अपराधलाई राजनीतिक रंग दिएर राज्यशक्तिबाट उन्मुक्ति दिनुहुँदैन,"काठमाडौं : सर्वोच्च अदालतले फौजदारी अपराधलाई राजनीतिक रङ्ग दिएर राज्यशक्तिबाट कसैलाई उन्मुक्ति दिन नहुने ठहर गरेको छ। सर्वोच्च अदालतले टीकापुर घटनाको फैसलाको पूर्णपाठ सार्वजनिक गर्दै अपराधलाई राजनीतिक आडभरोसामा उन्मुक्ति दिँदा कसुर गर्ने प्रवृत्ति मौलाउने दावी गरेको छ। 'अपराधको राजनीतिकरणले प्रचलित फौजदारी कानुनले निषेध गरेका जघन्य फौजदारी कसुरलाई समेत राजनीतिक रङ्ग दिएर राज्यशक्तिमा पहुँच पुर्याउन सक्ने कसुरदारलाई फौजदारी दायित्वबाट उन्मुक्ति प्रदान गर्ने कुचेष्टा गरेको हुन्छ । यसबाट राजनीतिको आडभरोसामा कसुर गर्ने प्रवृत्ति मौलाउँछ ,'पूर्णपाठमा भनिएको छ,' रगतमा लत्पतिएका हातहरूले राजनीतिक संरक्षण प्राप्त गरेमा मुलुकको फौजदारी कानुनले निषेध गरेको आपराधिक कार्य गरेका व्यक्ति नै ठुल्ठुलो आवाजका साथ निष्फिक्री समाजमा विचरण गर्ने अनपेक्षित अवस्था उत्पन्न हुनजान्छ । समाजमा राजनीतिक शक्तिको आडमा आपराधिक कार्यलाई समेत राजनीतिक रूप दिने वा अपराधको राजनीतिकरण वा राजनीतिको अपराधिकरण गर्ने जोखिम सधैं रहिरहने पूर्णपाठमा उल्लेख छ। त्यस्तै सर्वोच्चले फौजदारी कसुर आकर्षित हुने अपराधलाई राजनीतिक प्रकृतिको अपराध मानियो भने भविष्यमा फौजदारी कसुर राजनीतिक उद्देश्य प्राप्त गर्ने औजारका रुपमा प्रयोग हुने भन्दै त्यसतर्फ सचेतसमेत गराएको छ । आपराधिक कार्यलाई राजनीतिक पछ्यौरीले छोपेर विषयवस्तुलाई अन्यत्र मोडी कसुरजन्य कार्यको कारवाही प्रकृयालाई न्यायिक निष्कर्षमा पुर्याउन अवरोध सृजना गरिएमा फौजदारी न्यायमा गम्भीर विचलन पैदा हुने चिन्तासमेत व्यक्त गरिएको छ । फैसलाको पूर्णपाठमा भनिएको छ,'मुलुकको फौजदारी कानुनद्वारा बर्जित आपराधिक क्रियाकलापलाई राजनीतिक प्रकृतिको अपराध मान्नु आपराधिक क्रियाकलापलाई राजनीतिक उद्देश्य प्राप्त गर्ने औजार (साधन) का रूपमा प्रयोग गर्न मान्यता प्रदान गर्नु हो । अपराधको राजनीतिकरण मुलुकको संवैधानिक व्यवस्थाको उल्लंघन समेत हो । नेपालको संविधानमा न्याय सम्बन्धी हकका रूपमा तत्काल प्रचलित कानुनले सजाय नहुने कुनै काम गरे बापत कुनै व्यक्ति सजायभागी हुने छैन भनी गरेको व्यवस्थाको अर्थ प्रचलित कानुनले सजाय हुने काम गरेमा त्यस्तो व्यक्ति कानुन बमोजिम सजाय भागी हुनुपर्छ भन्ने नै हो । संविधानमा मौलिक हकका रूपमा अपराध पीडितको हक राख्नुको तात्पर्य पनि कसुरजन्य कार्यको प्रभावकारी अनुसन्धान तहकिकात गरी दोषीलाई कारवाही गर्नु भन्ने हो । त्यस्ता कार्यलाई राजनैतिक सौदाबाजी वा अन्य कुनै कारणबाट राजनीतिक पछ्यौरीले छोपी विषयवस्तुलाई दिशान्तर गरी कसुरजन्य कार्यको कारवाही प्रकृयालाई न्यायिक निष्कर्षमा पुर्याउन अवरोध सृजना गरिएमा फौजदारी न्यायमा गम्भीर विचलन पैदा हुनजान्छ।' टीकापुर घटनामा रेशमलाल चौधरीले मुख्य भइ संगठित रुपमा योजना बनाएको र आफै उपस्थित भइ सुरक्षाकर्मीमाथि प्रहार गरेको र गर्न लगाएको सर्वोच्चको ठहर छ। चौधरीको नेतृत्वको भीडले नै कार्यक्षेत्रमा खटिएका सुरक्षाकर्मीमाथि योजनावद्ध ढंगले आक्रमण गरेको विभिन्न तथ्यले पुष्टि गरेको फैसलामा उल्लेख छ। ' वारदातमा यी प्रतिवादीको भूमिका हेर्दा रेशमलाल चौधरीले मुख्य भइ सङ्गठित रूपमा योजना बनाएको र वारदातमा आफैं उपस्थित भइ सुरक्षाकर्मीलाई प्रहार गरेको र गर्न लगाएको देखिन आउँछ । निजको नेतृत्वको भीडले कार्यक्षेत्रमा खटिएका सुरक्षाकर्मीमाथि योजनाबद्ध ढङ्गले आक्रमण गरेको र भीडसमक्ष आत्मसमर्पण गरी जीवनदानको भिख मागेका ८ जना प्रहरी कर्मचारीलाई यी प्रतिवादीहरूको समूहले लाठी ढुङ्गा, बन्चरो, प्रहार गरी, आँखामा भाला रोपी शरीरमा खर, पेट्रोल,मट्टितेल खन्याई जलाउने र शवहरू क्षतविक्षत गर्ने जस्तो सभ्य समाजको अपेक्षा र मानवीय चेतना विरूद्ध अत्यन्त अमानवीय,कुर र निर्मम ढङ्गले ज्यान मारेको,सो क्रममा एकजना अवोध शिशुको समेत ज्यान लिएको एवम् अन्य ३६ जना प्रहरी कर्मचारीलाई ज्यान मार्ने नियतले आक्रमण गरेको देखिन आई निज प्रतिवादी रेशमलाल चौधरी उपरको आरोपित कसुर शङ्कारहित तवर (  ) ले पुष्टि हुन आयो,'फैसलामा उल्लेख छ। मन्त्रिपरिषदको सिफारिसमा राष्ट्रपति रामचन्द्र पौडेलले जन्मकैदको सजाइ काटिरहेका चौधरीको कैद सजाय माफी गरिदिएपछि उनी कारागारमुक्त भएका छन्। फैसलाको पूर्णपाठ"
सन्दीप लामिछानेविरुद्ध मुद्दामा पीडितको आमाको जन्ममितिसम्बन्धी कागजात मगाउन आदेश,काठमाडौं : जिल्ला अदालत काठमाडौंले क्रिकेटर सन्दीप लामिछानेको मुद्दामा पीडितको आमाको जन्ममितिसम्बन्धी कागजात मगाउन आदेश दिएको छ। बिहीबार न्यायाधीश राजुकुमार खतिवडाले पीडितकी आमाको जन्ममिति दुईथरी देखिएकाले यकिन गर्न आदेश दिएको हो। पीडितको उमेरसम्बन्धी कागजातमा उनकी आमाको जन्म मिति दुईथरी देखिएपछि यकिन गर्न न्यायाधीश खतिवडाले आदेश दिएको जिल्ला अदालत प्रशासनले जनाएको छ। नाबालिका बलात्कार आरोप लागेका क्रिकेटर लामिछानेविरुद्धको मुद्दामा आजदेखि नियमित सुनुवाइ हुने भनिएको थियो। लामिछानेमाथि काठमाडौंको गौशालास्थित एक होटलमा नाबालिका बलात्कार गरेको आरोप छ। पछिल्लो पटक लामिछाने विश्वकप छनोटका लागि जिम्बाबे गएपछि मुद्दामा सुनुवाइ हुन सकेको थिएन। यसअघि मुद्दाको थुनछेक बहसका क्रममा जिल्ला अदालत काठमाडौंले लामिछानेलाई पुर्पक्षका लागि कारागार पठाउने निर्णय गरेको थियो। बाहिरबाट मुद्दा लड्न पाउने मा गर्दै लामिछाने जिल्ला अदालतको सो फैसलाविरुद्ध उच्च अदालत पाटनमा रिट दायर गरेका थिए। पछि उच्च अदालत पाटनले २० लाख धरौटीमा छाड्न आदेश दिएको थियो। धरौटीमा रिहा भएपछि लामिछाने फेरि सर्वोच्च अदालत गएका थिए। धरौटी रकम धेरै लिएको र विदेश जान रोकेकाले त्यसको विरुद्धमा सर्वोच्च पुगेका थिए। पछि सर्वोच्च अदालतले लामिछानेलाई क्रिकेट खेल्न विदेश जान अनुमति दिएको थियो। त्यसपछि उनलाई अन्तर्राष्ट्रिय रुपमा क्रिकेट खेल्नका लागि विदेश जान सहज भएको थियो। पीडित किशोरीले आफन्तको सहयोगमा गत भदौ २१ गते गौशाला प्रहरी कार्यालयमा उजुरी दिएकी थिइन्। प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी हिरासतमा लिएको थियो।
'संघीयताले अर्थतन्त्र टाट पल्टियो',सन्धिखर्क : राष्ट्रिय जनमोर्चा लुम्बिनी प्रदेशका अध्यक्ष बोमबहादुर खत्रीले संघीयताका कारण देशको अर्थतन्त्र सकिएको बताएका छन्। उनले संघीयता भनेको जादुको छडी हो जे कुरालाई छोयो उही सुनमा परिणत हुन्छ भनेर व्याख्या गरेर ल्याएको संघीयताका कारण देशको अर्थतन्त्र टाट पल्टन थालेको बताए। देशमा धेरै सांसद र मन्त्री पाल्न परेकाले कर्मचारीलाइ तलब दिन तथा पेन्सनवालालाई पेन्सन दिन गाह्रो भएको बताए। राष्ट्रिय जनमोर्चा अर्घाखाँचीले सन्धिखर्कमा गरेको पत्रकार सम्मेलनमा बोल्दै राजमोका प्रदेश अध्यक्ष खत्रीले भारतको दबाबमा कांग्रेस र एमालेले संघीयता स्वीकार गरेको आरोप लगाए। उनले देशको अवस्था नबुझी अर्कैको इसारामा संघीयता लागू गरिनु दुर्भाग्य रहेको बताए।
'विकासका क्षेत्रमा आशा गरिएअनुसार काम नहुँदा आर्थिक वृद्धिमा असर ',"काठमाडौं : राष्ट्रिय योजना आयोगका उपाध्यक्ष डामिनबहादुर श्रेष्ठले सोह्रौं आवधिक योजनामा दिगो विकासका लक्ष्यहरूलाई प्राथमिकताका साथ समेटिने बताएका छन्। सिंहदरबारमा बिहीबार बसेको राष्ट्रियसभा अन्तर्गतको दिगो विकास तथा सुशासन समितिको बैठकमा श्रेष्ठले सोह्रौं योजनामा दिगो विकास लक्ष्यका विषयमा छुट्टै परिच्छेद राखिने बताएका हुन्। सामाजिक न्यायसहित समृद्धि प्राप्त गर्न सुशासन र सामाजिक न्यायलाई नै सोह्रौं पञ्चवर्षीय योजनामा प्राथमिकतामा राखिएको उनको भनाइ छ। उनले पन्ध्रौं आवधिक योजना निर्माणका समयमा आर्थिक समृद्धिका आधार तय भएका कारण दोहोरो अंकको आर्थिक वृद्धि हासिल गर्ने लक्ष्य राखेपनि कोरोना,युक्रेन युद्धको असरका कारण लक्ष्य हाँसिल गर्न नसकिएको धारणा राखे । उनले विकासका क्षेत्रमा तीनै तहबाट आशा गरिए बमोजिम काम नभएका कारण पनि आर्थिक वृद्धिमा असर परेको उल्लेख गरे। बैठकमा समिति सभापति प्रकाश पन्थले आगामी पञ्चवर्षीय योजना बनाउँदा कार्यान्वयनका पक्षलाई ध्यान दिन सुझाव दिए । उनले प्रदेश र स्थानीय तहबीच सन्तुलित विकास हुने योजना निर्माण गर्नुपर्नेमा जोड दिए।"
"जुनसुकै भ्रष्टाचार किन नहोस्, अनुसन्धानमा कांग्रेसले सहयोग गर्छ : नेता केसी",काठमाडौं : नेपाली कांग्रेसका नेता अर्जुननरसिंह केसीले कांग्रेस सांसद सुनिल शर्मालाई गलत समयमा पक्राउ गरेको बताएका छन्। बिहीबार सिंहदरबारमा सञ्चारकर्मीसँग कुरा गर्दै केसीले सुन तस्करी प्रकरणमा गृहमन्त्री र अर्थमन्त्रीविरुद्ध अभिव्यक्ति दिएपछि नै शर्मालाई पक्राउ गर्नुले निरंकुश प्रवृति हो की भन्ने प्रश्न उठेको समेत बताए। उनले जुनसुकै भ्रष्टाचार प्रकरणमा सरकारले गर्ने अनुसन्धानलाई कांग्रेसले सहयोग गर्ने उल्लेख गरे । भ्रष्टाचार प्रकरणको अनुसन्धानलाई सरकारले गर्ने अनुसन्धानलाई नजिकबाट हेरिरहेको उनको भनाइ छ । उनले देश तस्करहरुको स्वर्गको रुपमा परिणत भएकाले यसलाई बन्द गर्न पनि अनुसन्धानलाई निष्कर्षमा पुराउनुपर्ने धारणा राखे।
"श्रम शक्तिको निर्यात होइन, स्वदेशमै उपयोग गर्ने नीतिमा जान ढिलाई भइसक्यो : वर्षमान पुन","काठमाडौं : पूर्वअर्थमन्त्री वर्षमान पुन अनन्तले श्रम शक्तिको निर्यात नभई श्रम शक्तिको स्वदेशमै उपयोग गर्ने नीतिमा जान ढिलाई भइसकेको बताएका छन्। उनले देशमै अवसर सिर्जना गरी योग्य श्रमशक्ति पलायनको चक्रलाई रोक्नुपर्ने बताएका हुन्। माओवादी केन्द्रका उपमहासचिव पुनले औद्योगीकरणमार्फत रोजगारी सिर्जना गरेर कामका लागि युवा विदेशिने क्रम रोक्नुपर्ने बताए। औद्योगिकीकरणमार्फत उत्पादन बढाउने र रोजगारी सिर्जना गर्ने कार्यक्रममा जोड दिनुपर्छ। बुधबार मुलुकको आर्थिक विकासको मोडल र विकास कार्यक्रममा पुनले भने,श्रम शक्तिको निर्यात होइन, श्रमशक्तिको स्वदेशमै उपयोग गर्ने नीतिमा जान ढिलाई भइसकेको छ। पुनले कमजोर व्यवस्थापन, सुशासनको अभाव, उपयुक्त नीति र अनुगमनको अभावमा धरासायी बन्दै गएका सार्वजनिक संस्थान बचाउन सरकारको ध्यान जानुपर्ने उल्लेख गरे। पुनले नेपालमा केही पनि हुँदैन भन्ने गलत भाष्य स्थापित हुन खोजेको भन्दै गरे के हुँदैन भन्ने आत्मविश्वास जगाउन जरुरी रहेको बताए। आफू अर्थमन्त्री भएका बेला समस्याग्रस्त अवस्थामा रहेका सरकारी स्वामित्वका नेपाल बैंक, कृषि विकास बैंक र बाणिज्य बैंकलाई बचाउन भूमिका खेलेको स्मरण उनले गरे। हिजो सरकारमा हुँदा पनि हामीले सस्तो लोकप्रियताका लागि धेरै हल्लाखल्ला नगरी धरासायी भएका सरकारी स्वामित्वका तीनवटा बैंकको पुँजीवृद्धि गरी निजी क्षेत्रका बैंकसँगै प्रतिस्पर्धी बनाएको र वायुसेवा निगम जोगाएको अनुभव छ, पुनले भने, अहिले पनि कमजोर व्यवस्थापनमा चलेका सार्वजनिक संस्थानहरुलाई बचाउन केही न केही नयाँ नीतिमा हामी जानैपर्छ। उनले स्वदेशमै पर्याप्त रोगजारीको अवसर वृद्धि नगरी समाजवादमा जान सम्भव नरहेको स्पष्ट गरे।"
ललिता निवास जग्गा प्रकरण : दुई जनालाई मुद्दा बुझाउने दिन पेस गर्ने गरी छाडियो,"काठमाडौं : केन्द्रीय अनुसन्धान ब्युरो (सिआइबी)ले ललिता निवास जग्गा हिनामिना प्रकरणमा पक्राउ परेकामध्ये दुई जनालाई थुना बाहिर रहने गरी बुधबार छाडेको छ। ललिता निवास प्रकरणमा पक्राउ परेका मालपोत कार्यालय डिल्लीबजारका तत्कालीन अधिकृत धर्मप्रसाद गौतम र समरजङ्ग कम्पनीका तत्कालीन प्रमुख लोकहरि घिमिरेलाई उपचारका लागि थुना बाहिर रहने गरी छाडिएको सिआइबीका प्रवक्ता तथा प्रहरी उपरीक्षक नवराज अधिकारीले जानकारी दिए । ललिता निवास प्रकरणमा यसअघि निर्वाचन आयोगका पूर्वआयुक्त सुधीरकुमार शाह, भाटभटेनी सुपरमार्केटका सञ्चालक मीनबहादुर गुरूङलगायत २३ जनाभन्दा बढी पक्राउ परेका छन्। सर्वोच्च अदालतले ललिता निवासको जग्गा हिनामिना गर्दा सघाउ पुर्याउने मन्त्रिपरिषदका पदाधिकारीहरूलाई समेत अनुसन्धान गर्न आदेश दिएको छ। न्यायाधीश अनिलकुमार सिन्हा र कुमार चुँडालको संयुक्त इजलासले जग्गा हिनामिनामा सघाउ पुर्याउने मन्त्रिपरिषदका सदस्यहरूलाई समेत अनुसन्धानको दायरामा ल्याउन आदेशसँगै तत्कालीन प्रधानममन्त्री माधवकुमार नेपाल र बाबुराम भट्टराईमाथि समेत अनुसन्धान गर्ने बाटो खुलेको छ। ललिता निवास जग्गाा हिनाहिना प्रकरणमा संलग्न योगराज पौडेलको हकमा सिर्जना सिन्धुले दायर गरेको बन्दीप्रत्यक्षीकणको रिट खारेज गर्दै सर्वोच्चले अन्य आदेश जारी गरेको हो। 'नेपाल राजपत्रको सूचना बमोजिमको नेपाल सरकारको नामको ललिता निवासको जग्गा व्यक्ति विशेषका नाममा नामसारी दाखिल खारेज दर्ता वा मोही कायम हुने गरी मिति २०६६१२२९ र मिति २०६७१३१, मिति २०६७४२८ तथा मिति २०६९६१८ को नेपाल सरकार मन्त्रिपरिषदको निर्णय तथा निर्णय प्रमाणित गरी कार्यान्वयन तहमा प्रत्यक्षरूपमा संलग्न हुनेहरु, मन्त्रालयस्तरमा सो निर्णय गर्न किटानी प्रस्ताव पेश गर्ने वा प्रस्तावमा संलग्न माथिल्लो तहको पदाधिकारी वा अधिकारीको पदसोपान (अनुसन्धानकर्ताको सवाल बमोजिमको ""पिरामिड"" को माथिल्लो तह) बाटसमेत गरी अब उप्रान्तको थप अनुसन्धान कार्य अबिलम्ब सम्पन्न गर्नु गराउनु भनी प्रत्यर्थीहरुका नाममा नेपालको संविधानको धारा १३३ को उपधारा (३) बमोजिम यो आदेश जारी गरिदिएको छ,' संक्षिप्त आदेशमा भनिएको छ।"
जुम्लामा नदीले बगाउँदा एक जनाको मृत्यु,जुम्ला : जुम्लाको हिमा नदीले बगाउँदा एक जनाको मृत्यु भएको छ। जिल्लाको कनकासुन्दरी गाउँपालिका६ मा बालुवा निकाल्न गएकी वडा नं ६ दाँतेओखर गाउँका १७ वर्षीया मैना सार्कीलाई नदीले बगाउँदा मृत्यु भएको स्थानीय कर वर्डले जानकारी दिए। हिमा नदीको लौडीसेन भन्ने ठाउँमा बालुवा निकालिरहेकी थिइन्। त्यहीबेला नदीको छालले चिप्ल्याएर बगाउँदा घटना घटेको हो। नदीले लौडीसेबाट तीन सय मिटर तलसम्म बगाएपछि मैनाको मृत्यु भएको छ। नदीको बहाव अत्यधिक बढेको हुनाले उनलाई बचाउन सकिएन। मृतक बालिका उक्त पालिकाको पाण्डवगुफा मावि कोटघरमा कक्षा १० मा अध्ययनरत रहेको कनकासुन्दरी गाउँपालिका अध्यक्ष दामोदर आचार्यको भनाइ छ। उनको शव कोटघर स्वास्थ्यचौकीमा राखिएको छ। शव परीक्षणका लागि जिल्लाबाट टोली आउँदै गरेको गाउँपालिकाका अध्यक्ष आचार्यले बताए।
कैदी मृत्यु प्रकरणमा मानव अधिकारवादी संस्थाले भन्यो पीडितले न्याय नपाउने अवस्था बन्दै गएको छ,"विराटनगर : मानव अधिकारवादी संस्था अनौपचारिक क्षेत्र सेवा केन्द्र (इन्सेक)ले संखुवासभा जिल्ला कारागार खाँदबारीमा कुटपिटबाट दुई जना कैदीको मृत्यु भएको घटनामा पीडितले न्याय नपाउने अवस्था बन्दै गएको जनाएको छ। जिम्मेवारी बहन नगर्दा राज्यको निकायको गम्भीर लापरबाहीका कारण घटना भएको निष्कर्ष पनि इन्सेकले निकालेको छ। कैदीको हत्या भएको घटनाको छानबिन र अनुसन्धान प्रक्रियाप्रति प्रश्न उठाउँदै इन्सेकले दोषी उम्किने खतरा रहेको ठहर गरेको हो। कुटपिटका कारण कैदीहरू संखुवासभाको मादीका विनोद तोलाङ्गी र नुवाकोटको ककनीका विकास श्रेष्ठ भनिने आकाश बलामीको साउन २४ गते विहान मृत्यु भएको थियो। घटनापछि साउन २६ देखि २८ गतेसम्म इन्सेक कोसी प्रदेशका संयोजक सोमराज थापा नेतृत्वको टोलीले स्थलगत अध्ययन एवं अनुगमन गरेको थियो। इन्सेकले बिहीबार विराटनगरमा पत्रकार सम्मेलनको आयोजना गर्दै अनुगमन प्रतिवेदन सार्वजनिक गरेको हो। सुरक्षाकर्मीको निर्मम यातनाका कारण कैदीको मृत्यु भएको प्रशस्त आधार फेला परेको इन्सेकले जनाएको छ। इन्सेकका अनुसार सुरक्षाकर्मीपछि अन्य कैदीबन्दीले समेत कुटपिट गरेको पाइएको छ। झ्यालको रड काटेर भाग्न खोजेको भन्दै नियन्त्रणमा लिएर पहिलो चरणमा सुरक्षाकर्मीले चरम यातना दिँदै कुटपिट गरेको पाइयो। दोस्रो चरणमा कैदीबन्दीको प्रशासनभित्रका नाइके, भाइनाइकेले चरम यातना दिएका कारण मृत्यु भएको प्रशस्त आधारहरू फेला परेको छ, इन्सेकको प्रतिवेदन भनिएको छ, राज्यको सुरक्षा नियन्त्रणमा रहेका कैदीको हत्या गरिनु मानव अधिकारको गम्भीर उल्लंघन हो। भाग्न खोजेको भनेर चरम यातना दिनु, कैदीबन्दीको प्रशासनलाई बुझाउनु, तत्काल उपचारका लागि अस्पताल नलैजानु, अन्तिम अवस्थामा अस्पताल लैजानु, पीडित परिवारलाई समयमा जानकारी नगराउनुजस्ता कार्यले राज्यका निकायको भूमिकाप्रति प्रश्न उठेको छ। इन्सेकले घटनामा संलग्न सबै सुरक्षाकर्मीलाई तत्कालै अनुसन्धानको प्रक्रियामा ल्याउनुपर्ने, पीडित परिवारलाई उचित क्षतिपूर्ति प्रदान गर्नुपर्ने, घटनाको निष्पक्ष र वस्तुनिष्ठ छानबिन गर्नुपर्ने, कारागारको आन्तरिक प्रशासनका नियम कानुन मानव अधिकारमैत्री हुनुपर्ने, क्षमताभन्दा बढी कैदीबन्दी राखिँदा कैदीबन्दीको मानव अधिकारको गम्भीर उल्लंघन भएको विषयमा ध्यान पुर्याउनुपर्ने, कारागारमा स्रोत साधनको उचित व्यवस्था गर्नुपर्ने र कागजमा सीमित खुला कारागारको अवधारणा कार्यान्वयन गर्नुपर्ने सुझाव पनि दिएको छ। इन्सेकका प्रदेश संयोजक थापाका अनुसार अनुगमनबाट बाहिरै धेरै कुटपिट भएको र अवस्था अन्तिम बनेपछि मात्रै कैदीबन्दीले कुटेको देखाउन कारागारभित्र छिराएको पाइएको छ। बाहिर निर्मम र पाशविक यातना दिएपछि अब बाँच्दैनन् है भनेर अन्तिममा भित्री प्रशासनलाई बुझाएको देखिन्छ, थापा भन्छन्, भित्र पनि नाइके, भाइनाइकेले कुटपिट गरेको पाइयो। घटनापछि कारागारको सुरक्षार्थ खटिएका प्रहरीका इन्चार्ज असइ लक्ष्मी चौधरी र निमित्त जेलर राजेन्द्र घिमिरेविरुद्ध पीडित परिवारले किटानी जाहेरी दिएका छन्। चौधरीविरुद्ध कर्तव्य ज्यान मुद्दा चलाउन अदालतबाट म्याद थप गरेर अनुसन्धान अघि बढाइएको छ। पक्राउ पूर्जी जारी भएपछि घिमिरे फरार छन्। घटनामा संलग्न रहेको आरोपमा कारागारका १० प्रहरी र नौ जना कैदीबन्दीलाई प्रहरीले नियन्त्रणमा लिएको थियो। त्यस्तै राष्ट्रिय मानव अधिकार आयोग प्रदेश कार्यालय विराटनगरका प्रमुख पवनकुमार भट्टले राज्यको नियन्त्रणमा कैदीको हत्या हुनु असामान्य भएको बताए। घटनापछि भट्ट नेतृत्वकै टोलीले स्थलगत अनुगमन गरेको थियो। रुल अफ लको मेन्टेन नहुँदा राज्यका निकायको कमजोरीले घटना भएको उनले बताए। उनका अनुसार आयोगले घटनाको अनुगमन प्रतिवेदन केही समयमै सार्वजनिक गर्ने छ। कानुन कार्यान्वयन गर्ने निकायको चरम लापरबाहीले घटना भयो। बाँच्न पाउने अधिकारको हनन् हुँदा कैदीले ज्यान गुमाउनु पर्यो, भट्ट भन्छन्, सुरक्षा कमाण्डमा कमजोरी देखियो । अहिले अनुसन्धान प्रक्रियाप्रति गम्भीर प्रश्न उठेको छ। घटनामा लापरबाही र कमजोरी गर्ने अधिकारीलाई जिम्मेवारीमै राखेर उनीहरुकै मातहतमा अनुसन्धान सुरु हुँदा आमनागरिक तथा पीडित पक्ष आश्वास्त हुने अवस्था नबनेको उनले बताए।"
पहिरोको डरले रातभर सुत्दैनन् ढुमा गाउँका स्थानीय,"मुगु : गत वर्ष असोज १९ देखि २४ गतेसम्म परेको अविरल वर्षाले मुगुको छाँयानाथ रारा नगरपालिका५ मा आधादर्जन बढी घरमा क्षति भएको थियो। गाउँमाथिबाट आएको पहिरोले कृष्णबहादुर रावलसहित ढुमा गाउँका आधादर्जन बढी घरमा क्षति पुर्याएपछि उनीहरू अहिले घरबिहीन भएका छन्। वर्षातका कारण गाउँमाथिबाट कति बेला पहिरो आउँछ र गाउँका सबैको एकै चिहान बनाउने हो भन्ने चिन्तामा यहाँका स्थानीय नसुतेर रात कटाउने गरेका छन्। पानी परेपछि गाउँमाथि रहेको मैतु पखेराबाट पहिरोसँगै ठूला ढुङ्गा खस्न थालेपछि पहिराको डरले उनीहरू नसुतेर रात कटाउने गरेका हुन्। 'नयाँ घरभित्र सर्न नपाउँदै अघिल्लो वर्षको पहिरोले घर पूर्णक्षति बनायो। अहिले छिमेकीको घरमा सबै परिवार बस्दै आएका छौं। यही घरभित्र पनि पानीका मूल देखिन थालेका छन्', स्थानीय कृष्ण रावलले भने, 'अन्यत्र बस्ने ठाउँ छैन, कुन बेला पहिरोले सबै परिवारलाई एकै चिहान बनाउने हो भन्ने चिन्ताले रातभर निन्द्रा लाग्दैन।' उनका अनुसार यहाँ एक सय २० घरधुरी छन्। 'पूर्खाहरू यहाँ बसेदेखि गाउँको सिरानमा रहेको मैतु पहराबाट पहिरो आएको थिएन। गत असोजमा परेको अविरल वर्षाले पहिरो पनि आयो, धेरैका घरमा क्षति पनि पुर्यायो', ढुमा गाउँका ज्येष्ठ नागरिक मुना कार्कीले भने, 'यस वर्षको साउनको वर्षातले पहिरोको भेल गाउँभित्रै पस्यो, अन्नबालीमा क्षति बनाएको छ। पानीका मूल घरभित्र देखिन थालेका छन्।' अन्नपात, भाँडाकुडा र लत्ताकपडा छिमेकीका घरमा सारिएको भन्दै बस्नका लागि सुरक्षित बासस्थान नहुँदा नसुतेरै रात बिताउनुपर्ने बाध्यता रहेको उनले बताए। आज बिहान जिल्ला समन्वय समितिका उपप्रमुख नैली कार्की, प्रमुख जिल्ला अधिकारी मोहनबहादुर थापा, जिल्ला प्रहरी कार्यालयका प्रहरी नायब उपरीक्षक महेश बस्नेत लगायतको टोलीले पहिरोले क्षति पुर्याएको स्थानको अवलोकन गरेका थिए। उक्त टोलीलाई स्थानीय कृप बुढाले गाउँको अवस्थाका बारेमा जानकारी गराउँदै उचित व्यवस्थापनका लागि माग राखेका थिए। स्थलगत अवलोकनका क्रममा उपप्रमुख कार्की, प्रजिअ थापा लगायतले यहाँका अधिकांश घरहरू पहिराको जोखिममा रहेको पाइएको बताएका थिए।। स्थानीय, प्रदेश तथा सङ्घीय सरकारले योजना बनाएर कार्यान्वयन गरे मात्र ढुमा गाउँको पहिरो नियन्त्रण हुने उनीहरूको भनाइ थियो।"
पानीको जार र बोतलमा तोकेभन्दा बढी मूल्य नलिन आग्रह,"काठमाडौं : नेपाल बोटल वाटर उद्योग संघले खानेपानीको जार र बोतलमा सरकारले तोकेको भन्दा बढी शुल्क नलिन आग्रह गरेको छ। संघले आज पत्रकार सम्मेलन गरी पानीमा सरकारले तोकेभन्दा बढी मूल्य लिएको गुनासो आएको जनाउँदै बढी शुल्क नलिन व्यवसायीको ध्यानाकर्षण गरेको हो। संघका अध्यक्ष धुव्र गौतमले विचौलियाका कारण आम उपभोक्तालाई पानीको मूल्य सरकारले तोकेभन्दा बढी परेको जनाउँदै संघले बजार अनुगमलाई तीव्रता पार्न खोजेको बताए। 'उपत्यकाभित्र जारको पानीमा बढीमा ४५ देखि ४७ रुपैयाँसम्म र बोतलको पानीमा प्रतिबोतल १६ रुपैयाँसम्म र उपत्यका बाहिर जारको पानीमा ६० रुपैयाँसम्म र बोतलको पानीमा प्रतिवोतल २० रुपैयाँसम्म पर्छ, त्यसभन्दा बढी मूल्यमा बेच्ने व्यापारीलाई कारबाही हुन्छ,' उनले भने। संघले पानीको बजार अनुगमन गर्नका लागि संघका केन्द्रीय वरिष्ठ उपाध्यक्ष विक्रम लिम्बू चेम्जोङको संयोजकत्वमा बजार अनुगमन समिति बनाएर बजार अनुगमनको कार्यलाई अगाडि बढाइसकेको छ। उक्त समितिले बजारमा रहेका थोत्रा जार, अधिकतम मूल्य, बिक्रेताको गुणस्तर परीक्षणको प्रमाणपत्र राखे नराखेको, ट्रेडमार्क मिस्युज, उत्पादन मिति र उपभोग्य मितिलगायतका विषयमा अनुगमन गर्नेछ। यसअघि उक्त समितिले ५० भन्दा बढी उद्योगी तथा बिक्रेतालाई कारबाही गरिसकेको छ। वरिष्ठ उपाध्यक्ष चेम्जोङले पानीको गुणस्तर हेरेर उपभोग गर्न आम उपभोक्तालाई आग्रहसमेत गरेका छन्। संघका सल्लाहकार गोकर्ण सिलवालले संघीय संसद्को उद्योग तथा वाणिज्य र श्रम तथा उपभोक्ताहित समितिले गरेको निर्णयका आधारमा पानीको मूल्य समायोजन भएको भन्दै समायोजन गरेकै मूल्यमा पानी खरिद गर्न आम उपभोक्तालाई आग्रह गरेका छन्। हाल काठमाडौं उपत्यकाभित्रमा मात्र दैनिक दुई लाख ५० हजार जार खपत हुँदै आएको छ। नेपालबाट आर्थिक वर्ष २०७९८० मा मात्र ६० करोड मूल्य बराबरको पानी विदेश निर्यात भएको संघले जनाएको छ। हाल काठमाडौं उपत्यकाभित्र झण्डै २०० र देशभर ५०० भन्दा बढी पानी उद्योग रहेका छन्।"
प्रहरी निरीक्षकको कार्यशैलीप्रति असन्तुष्टी जनाउँदै जनप्रतिनिधिले बुझाए ज्ञापनपत्र,"कपिलवस्तु : प्रहरी निरीक्षकको कार्यशैलीप्रति असन्तुष्टि जनाउँदै जनप्रतिनिधिले ज्ञापनपत्र बुझाएका छन्। इलाका प्रहरी कार्यालय पकडीका इन्चार्ज एवं प्रहरी निरीक्षक शिव कुमार क्षेत्रीको कार्यशैलीको विरोध गर्दै कपिलवस्तु क्षेत्र नम्बर १ का जनप्रतिनिधिले प्रमुख जिल्ला अधिकारीमार्फत गृह मन्त्रालयमा ज्ञापनपत्र बुझाएका हुन्। लुम्बिनी प्रदेश सभाका सदस्य मधुसुदन शरण चौधरी, मायादेवी गाउँपालिकाका अध्यक्ष वलीउद्दिन मुसलमान, कपिलवस्तु नगरपालिकाका नगर प्रमुख सुदीप पौडेल, कपिलवस्तु नगरपालिकाका राजनीतिक सल्लाहकार अब्दुल रसिद खां, मायादेवी गाउँपालिकाका ८ वटै वडाका वडाध्यक्ष लगायतको जनप्रतिनिधिको टोली ज्ञापनपत्र बुझाउन जिल्ला प्रशासन कार्यालय पुगेका थिए। ज्ञापनपत्रमा प्रहरी निरीक्षक शिव कुमार क्षेत्री सो क्षेत्रका सर्वसाधारणहरूमा चेक जाँचका नाममा स्थानीयलाई दुःख दिने, दुधे बालकदेखि १ वर्षका बच्चा बोकेका महिलाहरूप्रति अभद्र व्यवहार गर्ने, स्थानीय जन प्रतिनिधिसँग अमर्यादित ढंगबाट प्रस्तुत हुने गरेको आरोप लगाइएको छ।"
लम्पी स्किन विरुद्धको खोप स्वदेशमै उत्पादन गर्ने तयारी,"काठमाडौं : मुलुकभर पशुचौपायामा महामारीका रूपमा फैलिएको लम्पी स्किन रोगविरुद्धको खोप नेपालमै उत्पादन गर्ने प्रक्रियाको थालनी गरिएको छ। कृषि तथा पशुपक्षी विकास मन्त्रालयले मुलुकमै उक्त खोप उत्पादन गर्न आवश्यक मास्टर सिड भाइरस र खोप उत्पादन प्रविधि उपलब्धताका लागि विभिन्न मुलुक तथा दातृ निकायसँग समन्वय गरिरहेको जनाएको छ। यसका लागि प्रस्तावको मस्यौदा तयार गरी विभागबाट मन्त्रालयमा पेश गरिएको छ। कृषिमन्त्री डा वेदुराम भुसालले हालैको आफ्नो भारत भ्रमणका क्रममा भारतीय समकक्षी तथा अन्य सरोकारवाला निकायसँग भएको समन्वयमा स्वदेशमै लम्पी स्किन रोगविरुद्धको खोप उत्पादन गर्न आवश्यक मास्टर सिड भाइरस निःशुल्क उपलब्ध गराउन समन्वय भएको जानकारी गराए। प्रतिनिधिसभाको कृषि, सहकारी तथा प्राकृतिक स्रोत समितिको आजको बैठकमा उनले भने, 'यसका लागि निरन्तर पहल भइरहेको छ, आगामी दिनमा पनि लिम्पी स्किन रोगको संक्रमण फैलिन नदिन मुलुकभित्रै आवश्यक मात्रामा खोप उत्पादन गर्ने तयारीमा लागेका छौँ।' लम्पी स्किन रोगको हालको प्रकोप नियन्त्रणका लागि नेपाल कृषि अनुसन्धान परिषद्लगायत अन्य क्षेत्रका विज्ञ प्राविधिकसमेतको उपस्थितिमा यस रोग नियन्त्रणका लागि लम्पी स्किन (निसिङ स्ट्रेन) खोपको अतिरिक्त गोट पक्स खोप आयात र प्रयोग गर्न सहमति दिइएको छ। 'राष्ट्रव्यापी रूपमा बृहत् खोप कार्यक्रम सञ्चालन गर्न लम्पी स्किन रोगविरुद्धको खोप निःशुल्क उपलब्ध गराउन छिमेकी राष्ट्र भारत र चीनसँग समन्वय गरिएको छ,' मन्त्री भुसालले भने। हाल जोर्डन, तान्जानियाँ र टर्कीबाट विभिन्न पैठारीकर्ताहरूले यसको खोप आपूर्ति गरिरहेका छन्। खोप आयातका लागि पशु सेवा विभागमा आवेदन प्राप्त हुनासाथ तत्काल पैठारीका लागि अनुमति दिने प्रक्रियालाई सुचारु गराइएको छ।"
"कागबेनीका बाढपीडित भन्छन् ज्यान रह्यो, अरू सबै गुम्यो","जोमसोम : मुस्ताङको वारागुङ मुक्तिक्षेत्र४ कागबेनीको कागखोलामा आइतबार ठूलो बाढी आयो। यहाँ रहेका घर, पसल, पशुचौपाया बाढीले बगायो। अहिले कागबेनी क्षेत्र बगरमा परिणत भएको छ। कागबेनीमा ३ वर्षदेखि किराना पसल गर्दै आइरहेका व्यवसायी सागर रिजालले बाढीबाट बल्लतल्ल ज्यान बचाएको बताए। ज्यान त जसोतसो बचाइयो, तर भएको सबै गुम्यो, गरिखाने बाटो सबै खोसियो। कागबेनीका स्थानीय होटल व्यवसायी रिङझिङ साङ्वोले बाढीले आफ्नो होटल घर र घरमा भएको सबै सम्पति बगाएर नष्ट गरिदिएको बताए। बस्ने र व्यवसाय गर्ने घर थियो, सबै बाढीले सखाप पार्यो, आफन्तकोमा आश्रय लिएर बसिएको छ, उनले भने, जसको बाबु मर्यो, उसैको छोरा टुहुरो भन्थे, हाम्रो भएको सबै सम्पति कालिगण्डकी नदीमा मिसियो।' कागबेनीका घर,होटल तथा रेष्टुरेन्टहरू कागखोला बाढीले बगाइदिएको छ। बाढीले तटीय क्षेत्रका अन्य एक दर्जन बढी घर र होटलहरू पनि क्षतविक्षत भएका छन्। बाढीले बचेका घरहरू भित्र पुरै बलौटे लेदो माटो ग्रेग्रानले भरिएको छ। त्यति मात्रै होइन, बाढीले वडा कार्यालय भवन, इलाका प्रहरी चौकी, सामुदायिक भवन, क्लब र आमा समूहको भवनमा पनि क्षति पुगेको छ। गाउँपालिकाको एक मात्र माध्यमिक तहको पढाइ हुने जनशान्ति माविमा समेत आशिंक क्षति पुगेको छ। कागखोलाको विनासकारी बाढीले निर्माणाधीन पक्की पुलसहित ३ वटा अस्थायी पुल र झोलुङ्गे पुल क्षति भएको छ। कागबेनीको कोरला नाका जाने मुख्य राजमार्ग सडकदेखि कागबेनी श्राद्ध स्थलसम्मको कच्ची सडकको करिब १५ सय मिटर बढी सडकमा क्षति पुगेको छ। कागबेनीमा आएको बाढी ५ दिन बितिसक्दा समेत त्यहाँ अहिले पनि खानेपानी,विद्युत र इन्टरनेट सुविधा अवरुद्ध छ। यद्यपि सरोकारवाला निकायले खोनेपानी, विद्युत र इन्टरनेट सुविधा सुरु गर्न पहल गरेका छन्। बाढीको जोखिम अझै कायम रहेकोले विद्यालय ८ दिनका लागि बन्द गरिएको विद्यालय व्यवस्थापन समितिका अध्यक्ष सोनाम फुर्वा गुरुङले जानकारी दिए। यस क्षेत्रमा अहिले राहतका लागि सहयोग जुटाउने काम भइरहेको छ। बाढी प्रभावित क्षेत्रमा उद्धार तथा व्यवस्थापनका लागि जिल्ला विपद् व्यवस्थापन समिति मार्फत तीनवटै सुरक्षा निकायको टोली निरन्तर खटिएको जिल्ला प्रहरी कार्यालय मुस्ताङका प्रहरी निरीक्षक मिलनबहादुर विकले जानकारी दिए। उनले सुरक्षा निकाय र गाउँ गाउँबाट आएका स्थानीय गाउँलेहरूको सहकार्यमा भग्नावशेष घर भित्रको माटो पन्छ्याउने र नदी नियन्त्रण गर्ने कार्य गरिहेको प्रहरी निरीक्षक विकले बताए। उनले कागबेनी गाउँ भित्रको नदी नियन्त्रण र नदी उकासलाई व्यवस्थित गर्न उपकरणहरूको कमी भइरहेको जानकारी दिए।"
आरतीको न्यायका लागि वीरगन्जमा जनमतका युवाहरूको प्रदर्शन,"वीरगन्ज : धनुषामा दाइजोको निहुँमा ज्यान गुमाएकी आरती साहको न्यायका लागि जनमत पार्टीका युवाहरूले वीरगन्जमा प्रदर्शन गरेका छन्। आरती साहको न्यायका लागि जनमत पार्टी निकट जनमत युवा संघ वीरगन्ज महानगर समितिले बिहीबार साँझ घण्टाघर चोकमा नाराबाजी गर्दै प्रदर्शन गरेको हो। प्रदर्शनमा सहभागी जनमतका युवाहरूले आरती साहलाई न्याय दे , दोषीलाई कारबाही गर, आरती साहको परिवारजनसँग दुर्व्यवहार गर्ने प्रहरीलाई कारबाही गर लगायतका नारा लगाएका थिए। नाराबाजीपछि आयोजित कोणसभामा बोल्दै जनमत पार्टीका पर्सा जिल्ला संयोजक ओम प्रकाश सर्राफले दाइजोको निहुँमा मारिएकी आरती साहको न्यायका लागि उनका माइती पक्षका परिवारजन काठमाडौंको सडकमा ६२ दिनदेखि धर्नामा बस्दा पनि सरकारले उनीहरूको पीडा र आवाज सुन्न नसक्नु दुःखद भएको बताए। दोषीहरूलाई पक्राउ गरी कारबाही नगरिए जनमत पार्टीले देशैभर आन्दोलन चर्काउने चेतावनीसमेत उनले दिए। जनमत युवा संघका नेता सन्जय सिंहको संयोजकत्वमा भएको प्रदर्शनमा जनमत पार्टीका पर्सा सहइन्चार्ज मुकेश द्विवेदी, नेतृ करिमा बेगम, युवा नेता कन्हैया झा, राजनारायण मिश्र, विद्यार्थी नेता राजुराज गिरी लगायतको पनि सहभागिता थियो। दाइजोको निहुँमा आरती साहको हत्या गरेर झुन्ड्याइएको भन्दै उनका माइती पक्षले उजुरी लिन अटेर गर्दै उल्टै आफूहरूमाथि कुटपिट गर्ने धनुषाका प्रहरी उपरीक्षक विश्वराज खड्का र प्रहरी नायब उपरीक्षक वेदप्रसाद गौतमलाई निलम्बन गरी कारबाही गर्नुपर्ने, जिल्ला न्यायाधिवक्ता, पोस्टमार्टममा संलग्न डाक्टरमाथि अनुसन्धान गरी कारबाही गर्नुपर्ने, हत्याको सीआईबीद्वारा जाँच हुनुपर्ने, जाहेरी दिएका सबैलाई कारबाहीको दायरामा ल्याउनुपर्ने, पीडितलाई उचित क्षतिपूर्ति दिनुपर्ने लगायतका माग राखेर काठमाडौंको माइतीघरमा विगत ६२ दिनदेखि धर्नामा बसेका छन्। धनुषाको नगराइन नगरपालिका८ खिरखिरियाकी आरती र जनकपुरधाम९ थापाचोकका मोतीबाबु साहबीच २०७८ असार २९ मा मागी विवाह भएको थियो। विवाहको केही समयपछि पति मोतीबाबुले आरतीलाई दाइजोको दबाब र यातना दिन थालेका थिए। गत जेठ ७ गते आरती घरको कोठाभित्र पंखामा सलको पासो लगाएको अवस्थामा मृत भेटिएकी थिइन्। माइती पक्षले उनको आत्महत्या नभई दाइजोको निहुँमा हत्या भएको भन्दै घटनाको निष्पक्ष छानबिन गर्दै दोषीहरूलाई कारबाहीको माग गर्दै आएका छन्।"
शुक्रबार देशका यी स्थानमा हुने छ वर्षा,"काठमाडौं : शुक्रबार देशभर आंशिकदेखि सामान्य बदली रहनेछ। मौसम पूर्वानुमान महाशाखाका अनुसार देशको पहाडी भूभागको केही स्थानहरूमा र बाँकी भूभागको थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। साथै गण्डकी प्रदेशका एकदुई स्थानमा मेघ गर्जनचट्याङसहित भारी वर्षाको समेत सम्भावना रहेको छ। कोशी, मधेस र लुम्बिनी प्रदेशका तराईका थोरै स्थानहरूमा हावाहुरीको समेत सम्भावना रहेको छ। शुक्रबार राति देशभर आंशिकदेखि सामान्य बदली रहनेछ। कोशी प्रदेश लगायत बागमती र गण्डकी प्रदेशका पहाडी भूभागका केही स्थानहरूमा तथा बाँकी प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। साथै कोशी र गण्डकी प्रदेशका एकदुई स्थानमा मेघ गर्जनचट्याङसहित भारी वर्षाको समेत सम्भावना रहेको छ।"
मकवानपुरमा खोलाले बगाएर एक जनाको मृत्यु,"मनहरी (मकवानपुर) : मकवानपुरको राक्सिराङमा एकजनाको खोलाले बगाएर मृत्यु भएको छ। राप्ती नगरपालिका१२ दुङथली बस्ने ४८ वर्षीय धनकाजी प्रजाको मृत्यु भएको गाउँपालिका अध्यक्ष राजकुमार मल्लले बताए। राक्सिराङ७ काँकडा र चितवनको राप्ती नगरपालिकाको सिमाना हुँदै बग्ने स्थानीय रेउतीखोलामा प्रजाको शव भेट्टिएको हो। खोला तर्दा प्रजालाई बगाएको अनुमान गरिएको राक्सिराङ७ का वडाध्यक्ष रामबहादुर प्रजाले बताए। 'मेरो भिनाजु नाता पर्नुहुन्छ, मङ्गलबार साँझ उहाँ काँकडामा हुने दिदी र बहिनीको घर जान्छु भनी खाजा खाने होटलबाट निस्कनुभएको थियो', वडाध्यक्ष प्रजाले भने। बुधबार बिहान रेउती खोलामा स्थानीयवासीले शव भेटेपछि प्रहरीमा खबर गरिएको उनले बताए।"
सशस्त्र प्रहरीका १२ एसपीहरू एसएसपी बढुवाका लागि सिफारिस,"काठमाडौं : सशस्त्र प्रहरी बलका १२ जना प्रहरी उपरीक्षहरू (एसपी) प्रहरी वरिष्ठ उपरीक्षक (एसएसपी)मा बढुवाका लागि सिफारिस भएका छन्। गृह मन्त्रालयले बिहीबार १२ जना सशस्त्र प्रहरी उपरीक्षकको बढुवाका लागि सिफारिस गरेको हो। बढुवा सिफारिस हुनेहरूमा सशस्त्र प्रहरी उपरीकहरू राजेश उप्रेती, गंगाराम श्रेष्ठ, रविनराज कर्णजित, भरत खनिया, नेत्रबहादुर कार्की, रमेशकुमार पाण्डे, विकास घिमिरे, तीर्थराज पौडेल, जहरसिंह बुढामगर, नरेन्द्र बम, सूर्यबहादुर सेन ओली र तेजप्रसाद पोखरेल रहेका छन्। बढुवा सिफारिसमा चित्त नबुझ्ने सशस्त्र उपरीक्षकहरूले सात दिनभित्र उजुरी सुन्ने समितिसमक्ष उजुरी दिनसक्ने गृह मन्त्रालयले जनाएको छ।"
जिल्ला अस्पताल फाप्लुमा एक सुत्केरीको मृत्यु,सोलुखुम्बु : सोलुखुम्बुको जिल्ला अस्पताल फाप्लुमा एक सुत्केरीको मृत्यु भएको छ। माप्यदुधकोशी गाउँपालिका ३ खास्तापकी ३१ वर्षीया रुष्मा राईको मृत्यु भएको अस्पतालकी निमित्त प्रमुख सानी शेर्पाले जानकारी दिइन्। उनका अनुसार बुधबार बेलुका ६ बजेर ४५ मिनेटमा सफल अप्रेसनमार्फत छोरीलाई जन्म दिएकी राईको राती करिब २ बजे मृत्यु भएको हो। अप्रेसनमा संलग्न चिकित्सक डासुरेन्द्र शाक्यका अनुसार सुत्केरी राईमा एम्नोटिक फ्लुइड इम्बोग्लिजमका कारण फोक्सोमा समस्या आएर ज्यान गएको हो। आमाको पेटभित्रै दिशा सेवन गरेका कारण आकस्मिक अप्रेसनमार्फत निकालिएको शिशुको पनि छातीमा समस्या देखिएको डा शाक्यले बताए। जिल्ला अस्पताल फाप्लुमा अप्रेसनपछि सुत्केरीको ज्यान गएको यो पहिलो घटना भएको अस्पताल प्रशासनले जनाएको छ। मृतकको शव आज बिहान परिवारले बुझेका छन् भने शिशुको अस्पतालमै उपचार भइरहेको जनाइएको छ।
"झापामा एक व्यक्तिको शंकास्पद मृत्यु, हत्या भएको आशंका","झापा : झापामा एक व्यक्तिको शंकास्पद मृत्यु भएको छ। शवको प्रकृति हेर्दा कसैले हत्या गरी फालिएको हुन सक्ने प्रहरीको अनुमान छ। मेचीनगर नगरपालिका८ निवासी ४३ वर्षीय सुन्दर किसानको शव शंकास्पद अवस्थामा फेला परेको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। उनको शव बिहीबार बिहान साढे ७ बजेको समयमा मेचीनगर ८ स्थित इँटाभट्टा उत्तर खोल्सा नजिककै झाडीमा फेला परेको हो। घटनास्थलमा प्रहरीले फलामे रड फेला पारेको डीएसपी रिजालले बताए। मृतक किसान हिजो बुधबार साँझ ६ बजे घरबाट निस्किएका थिए। रातभरि घर नफर्किएका श्रीमानको चप्पल घरदेखि डेढ किलोमिटर पर सडकमा उनका श्रीमतीले आज बिहान ७ बजे देखेकी थिइन्। चप्पल नजिकै रगत थोपाहरू देखा परेपछि उनले तत्काल प्रहरीलाई खबर गरेकी थिइन्। त्यसपछि प्रहरी टोली तत्काल घटनास्थल पुगेका थिए। किसानको खोजीका लागि प्रहरीले सुनसरीको धरानबाट ट्रयाकर डग समेत मगाएको थियो। ट्रयाकर डग आउनुभन्दा अघि नै किसानको शव बिहान साढे १० बजे फेला परिसकेको बताउँदै डीएसपी रिजालले भने, 'घटना शंकास्पद छ, घटनास्थलमा रड फेला परेको छ।' प्रहरीले ट्रयाकर डगमार्फत घटनाको अनुसन्धान गरेको छ। जिल्ला प्रहरी कार्यालय झापा र प्रदेश प्रहरी कार्यालय विराटनगरको आरआइटीको संयुक्त टोलीले अनुसन्धान गरिरहेको उनको भनाइ छ।"
पहिरोको जोखिमले गोरखा खानीगाउँका २६ घर विस्थापित,"गोरखा : केहीदिनअघि आएको अविरल वर्षापछिको पहिरोले धार्चे ७ खानीगाउँका २६ घर विस्थापित भएका छन्। घर बस्न नमिल्ने गरी चर्किएका कारण गैरीगाउँ टोल र काफलगाउँ टोलका घरका बासिन्दा विस्थापित भएका स्थानीय पन्दुर गुरुङले जानकारी दिए। विस्थापित भएकाहरु कोही स्कूल टोलतिर आफन्तको घरमा शरण लिएर बसेका छन्, कोही गोठमा बस्छन्, कोही त्रिपाल टाँगेर बसेका छन्, वडा सदस्य समेत रहेका गुरुङले भने, २६ वटा घर बस्न लायक छैन। कुनैको ढोका खोल्न, लाउन मिल्दैन, कुनै ढलक्क ढल्किएको छ। कुनैको घरभित्र र गारोमा ठूलो चिरा परेको छ। अहिले बर्षा रोकिए पनि फेरि पार्न पर्न थालेपछि यी घरहरु ढल्ने उनको अनुमान छ। जोखिम घरका बासिन्दाले घरभित्रका सरसामान बाहिर निकालेर राखेका छन्। कुनै पनि बेला घर पहिरिन सक्ने खतराले गर्दा सामान निकालेर बाहिर राखेका अर्का स्थानीय छमबहादुर गुरुङले बताए। जमिन पूरै चिराचिरा परेको छ। घरको पनि जताततै चिरा परेको छ, उनी भन्छन्, गाउँपालिकाले १२ थान त्रिपाल दिएको छ। अब १२ घरचाहिँ त्रिपालमा बस्छन्। अरुचाहिँ आफन्तहरुको घरमा बसेका छन्। भूकम्पअघि सुरक्षित नै रहेको सो गाउँ भूकम्पपछि जोखिम हुन थालेको हो। भूकम्पपछि हाम्रो गाउँको ४०, ४५ घर पहिरोले लगिसकेको छ। उनी बिस्तापित भएर गाउँभन्दा माथि वनको छेउको सुरक्षित जमिनमा बसेका छन्, उनले भने। पहिरोको जोखिम भएपछि धार्चे गाउँपालिकाकी उपप्रमुख सुनिला गुरुङले सो जोखिम गाउँको निरीक्षण गरी फर्केकी छिन्। उनले सो गाउँलाई अन्यत्र सार्नुपर्ने सुझाव दिएकी छिन्। भूकम्प र पहिरोले घर भत्किएपछि गाउँलेहरु सरेर अलिक माथि बसोबास गरेका थिए। त्यहाँ नयाँ बनेको घर पनि अहिले चिराचिरा भएर बस्न नमिल्ने भएपछि गाउँलेलाई असाध्यै समस्या भएको छ, गुरुङ भन्छिन्, अब उनीहरुलाई स्थानान्तरण गर्नुको बिकल्प छैन। हामी अहिले तत्काल गाउँलेलाई कसरी सुरक्षित गर्ने भनेर अल्पकालीन योजना बनाउँदैछौँ। दीर्घकालीन समाधान पछि गर्नेछौँ। खानीगाउँ जोखिम भएपछि केही वर्षअघि गाउँपालिकाले उनीहरुलाई सदरमुकाम आसपास जग्गा खोजेर पुनस्थापित गर्ने प्रयास गरेको थियो। तर ओत लाग्ने घर मात्र भएर नपुग्ने, गरिखाने जमिन पनि चाहिने भनेर गाउँलेले माग राखेपछि सो प्रक्रिया रोकिएको थियो ।"
"मनसुनको न्यूनचापीय रेखा नेपाल नजिक, भारी वर्षा हुने","महाशाखाका मौसमविद् गङ्गा नगरकोटीका अनुसार अहिले कोशी प्रदेशको तराई र मधेस प्रदेशमा मौसम सफा छ भने बाँकी प्रदेशमा आंशिकदेखि सामान्य बदली रहेको छ । काठमाडौं : मनसुनको न्यूनचापीय रेखा सरदर स्थानभन्दा उत्तरतिर (नेपाल नजिक) अवस्थित रहेकाले केही दिन वर्षाको सम्भावना रहेको जल तथा मौसम विज्ञान विभाग, मौसम पूर्वानुमान महाशाखाले जनाएको छ । महाशाखाका मौसमविद् गङ्गा नगरकोटीका अनुसार अहिले कोशी प्रदेशको तराई र मधेस प्रदेशमा मौसम सफा छ भने बाँकी प्रदेशमा आंशिकदेखि सामान्य बदली रहेको छ । कोशी र गण्डकी प्रदेशका पहाडी भूभाग तथा लुम्बिनी र कर्णाली प्रदेशका एकदुई स्थानमा हल्का वर्षा भइरहेको छ । यस्तै लुम्बिनी प्रदेशमा मेघगर्जनचट्याङ्गसहित हल्का वर्षा भइरहेको छ । दिउँसो देशका पहाडी भूभागका केही स्थानमा र बाँकी भूभागका थोरै स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको विभागले जनाएको छ । साथै कोशी र बागमती प्रदेशका एकदुई स्थानमा मेघगर्जनचट्याङसहित भारी वर्षाको समेत सम्भावना छ । रातिको समयमा पनि कोशी, मधेस र गण्डकी प्रदेशका केही स्थान तथा बाँकी थोरै स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको विभागले जनाएको छ । साथै कोशी र गण्डकी प्रदेशका एकदुई स्थानमा मेघगर्जनचट्याङसहित भारी वर्षाको समेत सम्भावना रहेको महाशाखाले जारी गरेको मौसम पूर्वानुमान बुलेटिनमा उल्लेख छ । शुक्रबार देशका पहाडी भूभागका केही स्थान र बाँकी भूभागका थोरै स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको जनाइएको छ । साथै गण्डकी प्रदेशका एकदुई स्थानमा मेघगर्जनचट्याङसहित भारी वर्षाको समेत सम्भावना रहेको छ । शनिबार पनि देशका पहाडी भूभागका केही स्थान र बाँकी भूभागका थोरै स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको विभागले जनाएको छ ।"
नेपालको बिजुली बङ्गलादेश बिक्रीका लागि सहमति,"काठमाडौँ : नेपालको बिजुली बङ्गलादेश निर्यातका लागि आवश्यक बहुपक्षीय सहमति भएको छ। सरकारी अधिकारीका अनुसार नेपालले त्यसलाई प्रारम्भिक सहमति भनेर अर्थ्याएको छ। नेपाल, भारत र बङ्गलादेशबीच बिजुली निर्यातका लागि आवश्यक सहमति भएको ऊर्जा, जलस्रोत तथा सिँचाइ मन्त्रालयले जानकारी दिएको छ। प्रारम्भिक चरणमा बङ्गलादेशले नेपालबाट ४० मेगावाट बराबरको बिजुली लैजाने जनाएको छ। हाललाई ४० मेगावाट धेरै नभए पनि नेपालको बिजुली तेस्रो देश निर्यात गर्ने विषय भने महत्वपूर्ण रहेको यस क्षेत्रका जानकारहरुको भनाइ छ। नेपाल विद्युत् प्राधिकरणले भारतीय नोडल एजेन्सी एनभीभिएन बङ्गलादेश निर्यातका लागि सहमति गरिसकेको छ। सोही संस्थामार्फत नेपालको बिजुली बङ्गलादेश पुग्नेछ। बिजुली निर्यातका लागि आवश्यक सहमति भएको र केही विषय बाँकी रहे पनि त्यसलाई छिट्टै टुङ्गोमा पुर्याइने प्राधिकरणका प्रबल अधिकारीले जानकारी दिए। इमेल आदानप्रदान गरेर एकापसमा सहमति जनाइएको र त्यसलाई भौतिक उपस्थितिमा नै दुई देशका अधिकारीले हस्ताक्षर गर्ने सहमति भएको छ। कुन आयोजनाको बिजुली बङ्गलादेश पठाउने, प्रतियुनिट कति मूल्य लिने र प्रसारण शुल्कबापत भारतीय कम्पनीलाई के कति भुक्तानी गर्ने भन्ने विषयमा सहमति हुन बाँकी छ। यसलाई निष्कर्षमा पुर्याउन धेरै समय नलाग्ने यसमा संलग्न पदाधिकारीको भनाइ छ। स्वतन्त्र ऊर्जा उतपादकको संस्था नेपाल (इपान)का अध्यक्ष गणेश कार्कीका अनुसार तत्कालका लागि कति मात्रामा बङ्गलादेश बिजुली पठाउन लागियो भन्ने भन्दा पनि बाटो खुल्यो भन्ने विषय महत्वपूर्ण हो। यसले नेपालको बिजुली तेस्रो देश पनि निर्यात हुन थाल्यो भन्ने सन्देश प्रवाह हुने र लगानी भित्र्याउन सहज हुने उनको भनाइ छ। अध्यक्ष कार्कीले निजी क्षेत्रलाई पनि बिजुली निर्यातका लागि अनुमति दिन आग्रह गरे। 'हामीले अनुमति पाएको खण्डमा भारत र बङ्गलादेशका निजी क्षेत्रसँग छलफल गरेर थप निर्यातका लागि मार्ग प्रशस्त गर्न सक्छौँ' उनले भने, 'यसमा सरकार र निजी क्षेत्र दुवैको साझा प्रयास हुनु जरुरी छ। हामी त्यसका लागि तयार छौँ। ' सन् २०४० सम्म बङ्गलादेशले नेपालबाट नौ हजार मेगावाट बिजुली लैजाने आफ्नो रणनीतिक योजनामा समावेश गरेको छ। हाल भारतले बङ्गलादेशलाई बिजुली निर्यात गरिरहेको छ। स्वच्छ ऊर्जाको खोजीमा रहेको बङ्गलादेशले नेपालका केही महत्वपूर्ण आयोजनामा लगानीका लागि चासोसमेत व्यक्त गरेको छ। गत जेठ २ मा बङ्गलादेशमा सम्पन्न नेपाल बङ्गलादेश ऊर्जा सचिवस्तरीय संयुक्त निर्देशक समितिको पाँचौँ बैठकले बिजुली निर्यातको निर्णय गरेको थियो। सो बैठकले अन्तरदेशीय प्रसारण लाइनको निर्माण तथा व्यवस्थापन गर्ने, सुनकोशी तेस्रो जलविद्युत् आयोजनाको निर्माण र विकास गर्ने तथा अन्तरदेशीय विद्युत् आयात निर्यात गर्नेलगायतका विषयमा गम्भीर छलफल भएको थियो। सोही बैठकले ४० मेगावाट बिजुली निर्यातका लागि नेपाल विद्युत् प्राधिकरण, एनटिपीसी विद्युत् व्यापार निगम, भारत र बङ्गलादेशबीच पावर डेभलपमेन्ट बोर्डबीच विद्युत् बिक्री सम्झौतामा यथाशीघ्र हस्ताक्षर गर्ने सहमति भएको थियो। सोही सहमतिअनुसार त्रिपक्षीय सम्झौता भएको हो। नेपालबाट खरिद गर्ने बिजुलीको खरिद दरका विषयमा आवश्यक निर्णय गर्न एक समिति आवश्यकपर्ने बङ्गलादेशको नियम रहेको छ। सो समितिमा रहने सदस्यको नाम समेत प्रस्ताव भइसकेको बङ्गलादेशले जानकारी गराइसकेको छ। नेपालका तर्फबाट यही भदौको दोस्रो सातासम्म आवश्यक सबै प्रक्रिया टुङ्गो लगाउन प्रस्ताव गरिएको छ। सबै प्रक्रिया मिलाएर निर्यात सुरु गरी हाल्ने योजना तय गरिएको छ। 'वर्षायामको बिजुली नै टोकनका रुपमा पठाउन लागिएको हो। हिउँद लागेपछि त्यसको कुनै सम्भावना नै रहन्न। सोही भएर हामीले आवश्यक तयारी छिटोछिटो गरिरहेका छौं;, यस प्रक्रियामा सहभागी ऊर्जा मन्त्रालयका एक सहसचिवले भने, 'दुई देशका ऊर्जा सचिवस्तरीय बैठकले गरेको निर्णय क्रमशः कार्यान्वयनको चरणमा प्रवेश गरेको छ। ' नेपाल र भारतका ऊर्जा सचिवबीच गत फागुनमा सम्पन्न १०औँ बैठकमा बङ्गलादेश बिजुली निर्यातका लागि आवश्यक सहमति भएको थियो। तत्कालका लागि ५० मेगावाट बिजुली निर्यातका लागि भारतीय प्रसारण प्रणाली प्रयोग गर्न दिन भारतीय पक्ष सहमत भएको थियो। प्रधानमन्त्री पुष्पकमल दाहाल प्रचण्ड को पछिल्लो भारत भ्रमणमा समेत यस विषयमा महत्वपूर्ण सहमति भएको छ। आगामी १० वर्षमा १० हजार मेगावाट बिजुली आयात गर्नेदेखि नेपालको बिजुली बङ्गलादेश निर्यातका लागिसमेत भारत सहमत भएको थियो। कूल छ सय ८३ मेगावाट क्षमताको सुनकोशी तेस्रो आयोजना निर्माणका लागि आवश्यक पूर्वतयारीको काम समेत भइरहेको छ। गत जेठमा सम्पन्न नेपाल र बङ्गलादेशका ऊर्जा सचिवस्तरीय बैठकले छ महिनाभित्र आयोजना विकासका लागि संयुक्त उपक्रम तयार पार्ने सहमति भएको थियो। बङ्गलादेशले माथिल्लो कर्णाली जलविद्युत् आयोजनाको पाँच सय मेगावाट बिजुली खरिद गर्ने तयारी गरेको छ। यद्यपि, सो आयोजनाको प्रवर्द्धक ग्रान्धी माल्ल्किाजुर्न राव (जिएमआर)ले वित्तीय व्यवस्थापन गर्न नसक्दा अगाडि बढ्नसकेको छैन। लगानी बोर्डको प्रस्तावमा सरकारले आयोजनाको म्याद अन्तिम पटक दुई वर्षका लागि थप गरेपनि हालसम्म कुनै प्रगति हुनसकेको छैन। नेपाल र बङ्गलादेशबीच भारतीय भूमि प्रयोग गरेर डेडिकेटेड रुपमा उच्च क्षमताको प्रसारण लाइन निर्माण गर्ने विषयमासमेत सहमति भएको छ। नेपालको प्राधिकरण र बङ्गलादेशको बङ्गलादेश पावर डेभलपमेन्ट बोर्डबीच सहमति गरेर छिट्टै बिजुली निर्यातका लागि आवश्यक निर्णय गर्ने तयारी गरिएको छ। रासस"
मैथलीलाई कामकाजको भाषा बनाउन माग गर्दै मुख्यमन्त्रीलाई संस्मरणपत्र,"बिराटनगर : मैथली भाषालाई कोशी प्रदेशको कामकाजी भाषाको रुपमा कार्यावन्यन गर्न दुई दर्जन संघसंस्थाले कोशी प्रदेशका मुख्यमन्त्री उद्धव थापालाई संस्मरणपत्र बुझाएका छन्। मैथली भाषाको संरक्षण र सम्बर्द्धन गर्दै आएका दुई दर्जन संघसंस्थाले बुधबार मुख्यमन्त्री थापालाई संस्मरणपत्र बुझाएका हुन्। प्रदेश भरीका २९ वटा संघ संस्थाका प्रतिनिधिहरुले संयुक्त रुपमा नेपाल मरिक डोम समुदाय विकास मञ्चका अध्यक्ष बालदेव मरिकको हाथबाट मुख्यमन्त्री थापालाई संयुक्त संस्मरणपत्र बुझाएको हो। संयुक्त संस्मरणपत्र बुझाउँदै अभियन्ता राम रिझन यादवले कोशी प्रदेशका तत्कालीन सरकारद्वारा पर्यटन तथा संस्कृति मन्त्री खिनु लड्वा लिम्बुको अध्यक्षतामा ९ सदस्य मैथिली र लिम्बु भाषा मस्यौदा समिति गठन गरी सरकारलाई बुझाएको प्रतिवेदन अनुसार तत्काल व्यवहारिक रुपमा लागु गर्नु पर्ने माग गरे। मैथिली भाषालाई कामकाजी भाषाको रुपमा प्रयोग गर्न प्रतिवेदनमा उल्लेखित भएकाले संयुक्त संस्मरणपत्र बुझाउन आएको यादवले सुनाए। कोशी प्रदेशमा दास्रो सबभन्दा बढी बोलिने भाषा मैथिली एकाले मैथिलीको पहिचान, अस्तित्वको रक्षा गर्न एक कदम पनि पछाडि नहट्ने उनले बताए। त्यसै गरी नेपाल सरकार शिक्षा विज्ञान तथा प्रविधि मन्त्रालयद्वारा निर्माण गरिएको कक्षा १ देखि ८ सम्म मातृ भाषामा पठन पाठन गराउनु पर्नेमा स्थानीय सरकारले बेवास्ता गर्दै आएकाले तत्काल मातृभाषमा अध्ययन र अध्यापन गराउन मागसमेत संस्मरणपत्रमा गरिएको छ। अभियन्ताहरुले कठोर पर्वको रुपमा रहेको जितिया पर्वलाई राष्ट्रिय पर्वको रुपमा मान्यता दिइ सार्वजनिक बिदाको घोषणा गर्नुपर्ने मागसमेत गरेका थिए। संयुक्त संस्मरणपत्र बुझ्दै कोशी प्रदेशका मुख्यमन्त्री थापाले नेपाल विभिन्न जात जाती र भाषा भाषीको साझा घर भएकाले सबैको भाषा र संस्कृतिलाई सम्मान तथा संरक्षण गर्न प्रदेश सरकार तयार रहेको बताए। संयुक्त संस्मरणपत्रमा रहेको माग जायज रहेकाले प्रदेश सरकार कार्यावन्यन गर्न तत्परता देखाउने बताए। उनले भने, 'अगामी प्रदेश सभाको बैठकबाट उठाएको मागलाई सम्बोधन गर्ने प्रक्रिया अघि बढाउने छु।' मैथिली भाषालाई कोशी प्रदेशको कामकाजी भाषाको रुपमा कार्यान्वयन गर्न प्रदेश सरकारलाई संयुक्त संस्मरणपत्र र हस्ताक्षर सङ्कलनसहितको ब्यानर बुझाइएको छ।"
गुठी समस्या समाधानका लागि अर्थमन्त्रीको ध्यानाकर्षण,"नुवाकोट : नुवाकोटको उत्तरी भेगको रहेको लच्याङस्थित गुठी जग्गाको समस्या समाधान गर्न स्थानीयवासीले सरकारको ध्यानाकर्षण गराएका छन्। जग्गाधनी प्रमाणपुर्जा उपलब्ध गराउन स्थानयीले माग गरेका छन्। सूर्यगढी गाउँपालिकाले गुठीको नाममा रहेको जग्गाको समस्या समाधान गरी लालपुर्जा उपलब्ध गराइदिन अर्थमन्त्रि डा प्रकाशशरण महतको ध्यानाकर्षण गराएको हो। भैरबी गुठीको नाममा जग्गाको लालपुर्जा रहेकोले स्थानीयहरु विभिन्न प्रकारका सेवा सुविधाहरुबाट बञ्चित भएकोले आफूहरुले स्थानीयको माग अनुसार जनप्रतिनिधिका रुपमा अर्थमन्त्री डा महतको ध्यानाकर्षण गराएको सूर्यगढी गाउँपालिकाका अध्यक्ष सन्तबहादुर घलेले जानकारी दिए । सूर्यगढी गापा अध्यक्ष घले र नेपाली कांग्रेस सूर्यगढी गाउँपालिकाका उपसभापति कालु तामाङ, सचिव बासु लम्साललगायत स्थानीयवासीले अर्थमन्त्री डा प्रकाशशरण महतलाई भेटेर सूर्यगढी १ अर्थात् साबिक लच्याङ गाविस अन्तरगतका १, ३, ४, ५, ६, ७, ८ वडाहरुका सम्पूर्ण जग्गाहरु भैरबी गुठीको नाममा रहेकोले सो जग्गाको लालपुर्जा सम्बन्धित ब्यक्तिहरुको नाममा उपलब्ध गराउनको लागि ध्यानाकर्षण गराएको हो । उनले सदियौंदेखि लच्याङका स्थानीयहरुले जग्गाको जोतखन र भोगचलन गर्दै आए पनि आफ्नो नाममा लालपुर्जा नहुँदा अनेक समस्या भोगिरहेको बताए। अध्यक्ष घलेले गुठी समस्या सामाधनको लागि यथाशिघ्र प्रकृया अगाडि बढाइ कार्यान्वयनको व्यवस्था मिलाउन अर्थमन्त्री डा महतको ध्यानाकर्षण गरिएको बताए । भेटका क्रममा अर्थमन्त्री डा महतले छिट्टै लच्याङवासीका समस्याको समाधानका लागि पहल गर्ने प्रतिवद्धता जनाएका छन्। लच्याङ तामाङ समुदायको उल्लेख्य बसोबास रहेको पर्यटकीय स्थल हो।"
मेयर र उमपेयरको घर तोडफोड गर्नेलाई तीन महिना कैद,"उदयपुर : सरकारी तथा व्यक्तिको सम्पत्ति तोडफोड गर्ने उदयपुरको कटारी नगरपालिकाका २० जनालाई तीन महिनाको कैद हुने भएको छ। जिल्ला न्यायाधीश कृष्णप्रसाद सुवेदीको एकल इजलासले आरोपित ३२ जनामध्ये २० जनालाई कसुर ठहर गरेको हो। कसुरदारहरुलाई मुलुकी अपराध संहिता २०७४ को दफा २८५ (३)(ङ) बमोजिम तीन महिना कैद, जनही तीन हजार जरिवाना र बिगोको ३० प्रतिशत रकम क्षतिपूर्ति वापत भराउन आदेश भएको श्रेष्तेदार भेषराज भट्टराईले बताए। घटनामा संलग्न रहेको आरोपमा जाहेरी परेका अन्य १० जनाको हकमा भने आरोप पुष्टि नभएकाले सफाई दिइएको उनले बताए। त्यस्तै आरोपित अभिषेक खड्काको मृत्यु भइसकेको मृत्युदर्ता प्रमाणपत्र प्राप्त भएकाले मुलुकी फौजदारी कार्यविधि संहिता २०७४ को दफा १३३ वमोजिम मुद्दा खारेजी गर्ने र १४ वर्षीय बालकको हकमा सजाय स्थगन गर्ने निर्णय भएको उनले बताए। आरोपितमध्ये सन्तबहादुर मगर, बालकृष्ण थापा, टेकबहादुर श्रेष्ठ, विजय तामाङ्ग, खोमकुमार दनुवार, थर्कबहादुर सुनुवार, तोपबहादुर मगर, सफल राई, रेशमबहादुर सुनवार, दिलबहादुर थापा, राजेन्द्र राई दनुवार, सुभाष दनुवार, भुवन दनुवार, खड्गबहादुर सुनवार, दिपककुमार दनुवार, सिमोन लामा, क्षेत्रबहादुर दनुवार, हेमबहादुर सुनवार र चन्द्रबहादुर खत्रीसहित २० जना आपराधिक उपद्रको घटनाबाट स्थापित भएकाले कसुर ठहर भएको श्रेष्तेदार भट्टराईले बताए। पीडितलाई क्षतिपूर्तिका सन्दर्भमा अदालतले खरिद र जडान गरेको अवधि र क्षति भएको अवधि बीचको अन्तराल अञ्जाम गरी समयको अन्तराल र उपभोगका आधारमा क्षति भएका सामानको हस कट्टा गरी सरकारी वकिलको कार्यालयबाट दावी भएको रकमको बीस प्रतिशत उपलब्ध गराउने आदेश भएको स्रेस्तेदार भट्टराईले बताए। कटारी नगरपालिकाले २०७८ जेठ ५ गते सरकारी जग्गा संरक्षण गर्नेक्रममा उत्तेजित भिडले नगरपालिकाका मेयर, उपमेयरसहित वडाध्यक्ष, कर्मचारीको घर, सवारीसाधन र इलाका प्रशासन कार्यालय तोडफोड गरेको आरोपमा मुद्दा दायर भएको थियो। वडानम्बर ४ जहडीमा रहेको सरकारी जग्गा अतिक्रमण गरी स्थानीयले बनाएको घर भत्काउने क्रममा उत्तेजित भीडले मेयर ज्ञानेन्द्र श्रेष्ठ, उपमेयर भिमकुमारी राउत, वडाध्यक्ष कृष्णराज दनुवार, इन्जिनियर ओम मिश्रको घर, इलाका प्रशासन कार्यालय र मदन भण्डारी राजमार्गको साइड अफिसले प्रयोग गरेको घरमा तोडफोड गरेका थिए। तोडफोडबाट नगरपालिकाको दमकल, हाईलेक्स गाडी, जेसिवी गरी ३१ लख ८० हजार एक सय, इलाका प्रशासन कार्यालय, निवासको घर र सवारी साधन गरी ६ लाख ३६ हजार ८३५, मेयर श्रेष्ठको २८ लाख ८० हजार १०८ को घरमा क्षति पुगेको थियो। त्यसैगरी उपमेयर राउतको २५ लाख २९ हजार ३७०, वडाध्यक्ष दनुवारको १८ लाख ४६ हजार ९७४, कर्मचारी मिश्रको २० लाख १७ हजार ९०१ मुल्यको घर तथा सम्पतिमा क्षति पुगेको थियो। सोही आधारमा सरकारी वकिल कार्यालयले १ करोड ३० लाख ६१ हजार २८८ रुपैयाँ पीडितबाट क्षतिपूर्ति भराउन माग दावी गरेको थियो।"
सामाजिक सञ्जालबाट चिनचान गराएर 'हनी ट्रयाप' मा पार्ने दुईजना पक्राउ,"काठमाडौं : आपराधिक लाभ लिने उद्देश्यले विभिन्न व्यक्तिलाई भेटी झुठा मुद्दा लगाइ पैंसा असुल गर्ने दुईजनालाई प्रहरीले पक्राउ गरेको छ। पक्राउ पर्नेमा कमलामाई १३ सिन्धुलीका हाल सानोठिमी बस्ने आयुष्मा भन्ने आसिका रजल मगर र भिमेश्वर ५ दोलखाका हाल काठमाडौंको तारकेश्वर बस्ने राजु खत्री रहेको काठमाडौं उपत्यका अपराध अनुसन्धान कार्यालयका प्रवक्ता तथा सूचना अधिकारी प्रहरी उपरीक्षक रविन्द्र रेग्मीले जानकारी दिए। मगर र खत्रीले पीडितलाई डर,धम्की तथा त्रास देखाइ मोलमोलाइ गरी विभिन्न समयमा ४० लाख बराबरको रकम असुल गरेको पाइएको छ। उनीहरुले विभिन्न समूह बनाइ सामाजिक सञ्जालमार्फत् केटी परिचालन गरी केही पुरुष व्यक्तिहरूलाई भेट्न लगाइ रकम असुल्ने गरेको प्रहरीको अनुसन्धानबाट खुलेको छ। प्रहरीका अनुसार सामाजिक सञ्जालको माध्यमबाट केटीको प्रयोग गरी पुरूष व्यक्तिहरूलाई खाजा खाने बहानामा रेष्टुरेन्टमा लागि भेटघाट गरेको पाइएको छ। पीडित व्यक्तिहरूमाथि निगरानी राखी निजको घर ठेगाना, कार्यालय तथा सवारी साधनलगायत सम्पूर्ण विवरणहरू प्राप्त गरी डायरीमा रेकर्ड राख्ने गरेको प्रहरी अनुसन्धानबाट खुलेको छ। पक्राउ परेका दुवैजनालाई आपरधिक लाभ लिन नहुने कसूरमा थप अनुसन्धानका लागि जिल्ला प्रहरी परिसर टेकु पठाइएको र अनुसन्धा जारी रहेको प्रहरीले जनाएको छ।"
मुद्दा जितेका भुजको परिवारलाई नै गाउँबाट बहिस्कार,"शिवबिन्दुसँग बोल्ने गाउँलेलाई २५ हजार जरिवानासमेत तोकिएको छ। गाउँमा समान खरिद गर्न नपाएपछि उनी सलाई खरिद गर्नुपरे पनि नजिकैको बजार मझौली पुग्नुपर्छ। बालापनका साथीहरु पनि छुँदैनन्। उनी अरुको घर जान पाउँदैनन्, अरु उनको घर आउँदैनन्। भैरहवा : देवदह नगरपालिका१२ ढोलबजवा बस्छन् शिव बिन्दु भुज। उमेरले करिब ६० काटेका भुजको परिवार अहिले सामाजिक बहिष्करणमा परेको छ। गाउँमै पसल भए पनि उनले पसलबाट केही खरिद गर्न पाउँदैनन्। गाउँमा उर्दी जारी भएको छ 'भुजको परिवारलाई केही नदिनु, कोही नबोल्नु।' शिवबिन्दुसँग बोल्ने गाउँलेलाई २५ हजार जरिवानासमेत तोकिएको छ। गाउँमा समान खरिद गर्न नपाएपछि उनी सलाई खरिद गर्नुपरे पनि नजिकैको बजार मझौली पुग्नुपर्छ। बालापनका साथीहरु पनि छुँदैनन्। उनी अरुको घर जान पाउँदैनन्, अरु उनको घर आउँदैनन्। सामाजिक बहिष्करणमा परेका शिवबिन्दुको दोष भनेको उनका भाइ पशुपति भुजले मुद्दा जित्नु हो। काठ्माडौँ बस्ने पशुपतिले सार्वजनिक जग्गा कब्जा गरी बसेका गाउँलेहरुबिरुद्ध मुद्दा दर्ता गरी जिल्ला अदालत र उच्च अदालतबाट मुद्दा जितेपछि उनका दाजु सामाजिक बहिष्करणमा परेका हुन्। पशुपति पनि गाउँ छोडेर काठमाडौं बस्नु परेको छ। देवदह नगरपालिका१२ ढोलबजवामा रहेको करिब तीन बिगाहा आठ कठ्ठा १२ धुर सार्वजनिक जग्गा गाउँलेहरुले दामासाहीले बाँडेका थिए। आठ नम्बर पर्तिको रुपमा रहेको सार्वजनिक जग्गा गौचरणको साथै मरेका घरपालुवाहरु फाल्ने स्थलको रुपमा रहेको थियो। ढोलबजवा गाउँभन्दा उत्तरतर्फको उक्त जग्गामा गाँउलेले कब्जा गरेपछि पशुपतिले रुपन्देही जिल्ला अदालतमा २७ जना गाउँलेविरुद्ध 'सार्वजनिक जग्गा चलन चलाई पाउँ' भन्दै मुद्दा दर्ता गरे। सोहीअनुसार २०७७ माघ २९ गते जिल्ला अदालतले भुजको पक्षमा फैसला गर्दै सार्वजनिक जग्गा खाली गर्न आदेश दिएको थियो। यसमा गाउँलेहरुले चित्त बुझाएनन् र पुनरावेदन गरे। पुनरावेदनमा पनि उच्च अदालत तुलसीपुर बुटवल इजलाशले २०७९ कात्तिक २८ गते जिल्लाकै फैसलालाई सदर गरिदियो। फैसला गर्दै उच्च अदालतले चलन चलाई सार्वजनिक रुपमा रहेको सो जग्गामा रहेको संरचनाहरु हटाउन आदेश दियो। अदालतले दिएको सोही आदेश अहिले पशुपति भुजको परिवारलाई 'सामाजिक बहिष्करण' को कारण बनेको छ। आदेशकै कारण उनी गाउँमा जान सकेका छैनन् भने उनको परिवारलाई गाउँलेले बहिष्कार गरेका छन्। 'वडा कार्यालयमा चारकिल्ला लिन गएको थिएँ, मलाई कुटपिटको प्रयास गरियो,' भुजले भने, 'सार्वजनिक जग्गा संरक्षण त स्थानीय तहले नै गर्नुपर्ने हो तर उहाँहरु त अतिक्रमण गर्नेहरुको पक्षमा हुनुहुन्छ।' सार्वजनिकरुपमा चलन चलाई दिने भन्दै रुपन्देही जिल्ला अदालतले जिल्ला प्रशासन कार्यालय रुपन्देही र इलाका प्रहरी कार्यालयलाई बोधार्थ दिंदै देवदह नगरपालिका१२ लाई पत्राचार गरेको छ। तर अदालतको सो आदेश कार्यान्वयन गराउन यी तीनै निकायले चासो नदिएको भुजको आरोप छ। 'सार्वजनिक जग्गाको संरक्षण होस् भन्ने मेरो उद्देश्य हो, सोहीबमोजिम मुद्दा दायर गरेको हुँ', उनी भन्छन्, 'तर अहिले सोही विषयलाई लिएर मलाई र परिवारलाई ज्यान मार्ने धम्कीहरु आइरहेको छ।' उनले आफ्नो परिवारको जिउधनको रक्षाका लागि सहयोग गरिदिन पनि अपिल गरेका छन्। जग्गा कब्जा गर्ने गाउँलेहरुले पनि सो जग्गा सार्वजनिक पर्ति रहेको स्वीकार गरेका छन्। सशस्त्र द्वन्द्वको समयमा खाली जग्गा कब्जा हुनबाट जोगाउन गाउँलेले उक्त स्थानमा झुपडी बनाएका थिए। अहिले सो स्थानमा पक्की घरहरु बनेका छन्। 'यत्रो लगानी गरिसकेका छौं, वडा कार्यालयलाई घरधुरीलगायत अन्य करहरु पनि तिरिरहेकै छौँ सरकारले कसरी घर भत्काउन भन्न सक्छ ?', स्थानीय रीताकुमारी कँवरले प्रश्न गरे, 'यहाँ अधिकांश हामी भूमिहीन छौँ अब हामी छाडेर कहाँ जाने ?' कब्जा गरेको भनिएको जग्गामा अहिले आफूहरुले लाखौँ खर्च गरी पक्की संरचना निर्माण गरेकाले जग्गा छोड्न नसक्ने अडान गाउँलेहरुको रहेको छ। गाउँलेहरुले एकै स्वरमा पशुपति भुजले दुःख दिने नियतले मुद्दा हालेको बताएका छन्। गाउँलेहरुको भनाइलाई नै वडा कार्यालयले समर्थन गरेको छ। रुपन्देही जिल्ला अदालतले वडा कार्यालयलाई घर टहरा भत्काई सार्वजनिक जग्गा खाली गराउन आदेश दिए पनि वडाध्यक्षले सो आदेशको पालन गर्न नसक्ने बताएका छन्। देवदह नगरपालिका१२ का वडाध्यक्ष डेगबहादुर सारु मगरले उक्त जग्गा खाली गराउन नसकिने बताए। उनले भने, 'उजुरी र फैसलामा जबरजस्ती कब्जा गरी बसेको भनिएको छ, तर उक्त जग्गा जबरजस्ती कब्जा गरेको नभई तत्कालीन परिस्थिति अनुसार बाँडेको देखिन्छ।' आफ्नो क्षेत्रमा रहेको सार्वजनिक जग्गा संरक्षण गर्नुपर्ने निकायले नै भोटको राजनीतिका कारण कब्जा भएको जग्गा पनि फुकाउन सकेको छैन। मुलुकी देवानी संहिता २०७४ को दफा ३०४ मा सार्वजनिक सम्पत्तिको संरक्षण गर्ने दायित्व जिल्ला प्रशासन कार्यालय र स्थानीय तहलाई दिएको छ। रासस"
बहुविवाहका फरार प्रतिवादी १० वर्षपछि पक्राउ,बागलुङ : जिल्ला प्रहरी कार्यालय बागलुङले बहुविवाहका फरार प्रतिवादीलाई १० वर्षपछि पक्राउ गरेको छ । बहुविवाह मुद्दाका दोषी बागलुङको बरेङ गाउँपालिका३ बस्ने ३३ वर्षीय राज बहादुर सार्कीलाई प्रहरीले बुधबार पक्राउ गरेको हो । सार्कीलाई बागलुङ जिल्ला अदालतबाट २०७० माघ २७ मा बहुविवाह मुद्दामा एक वर्ष ६ महिना कैद र रु १० हजार जरिवानाको सजाय सुनाएको थियो । जिल्ला प्रहरी कार्यालय बागलुङबाट खटिएको प्रहरी टोलीले सार्कीलाई बागलुङ बजारबाट पक्राउ गरेको जिल्ला प्रहरी कार्यालय बागलुङका प्रहरी नायव उपरीक्षक मदन केसीले बताए । उनले सार्कीलाई लगत कट्टाको लागि बुधबार नै बागलुङ जिल्ला अदालतमा पठाइएको बताए ।
कञ्चनपुरमा सेफ्टी ट्याङ्कीमा परेर जङ्गली हात्तीको मृत्यु,"यहाँको शुक्लाफाँटा नगरपालिका७ स्थित वातावरण मध्यवर्ती सामुदायिक वन कार्यालय परिसरमा रहेको शौचालयको सेफ्टी ट्याङ्कीमा परेर एक जङ्गली हात्तीको मृत्यु भएको शुक्लाफाँटा राष्ट्रिय निकुञ्जका प्रमुख संरक्षण अधिकृत किशोरकुमार मेहताले जानकारी दिए। महेन्द्रनगर : कञ्चनपुरको शुक्लाफाँटा नगरपालिकामा गए राति जङ्गली हात्तीको मृत्यु भएको छ। यहाँको शुक्लाफाँटा नगरपालिका७ स्थित वातावरण मध्यवर्ती सामुदायिक वन कार्यालय परिसरमा रहेको शौचालयको सेफ्टी ट्याङ्कीमा परेर एक जङ्गली हात्तीको मृत्यु भएको शुक्लाफाँटा राष्ट्रिय निकुञ्जका प्रमुख संरक्षण अधिकृत किशोरकुमार मेहताले जानकारी दिए। 'राति १२ बजेपछि जङ्गली हात्ती आएर सेफ्टी ट्याङ्कीमा पछाडिको खुट्टा परेर मृत्यु भएको देखिएको छ', प्रमुख संरक्षण अधिकृत मेहताले भने, 'अहिले प्राविधिकसहितको टोली गएर घटनास्थल मुचुल्का सङ्कलन गर्ने काम भइरहेको छ।' उनले जङ्गली हात्ती बथानमा आएको हुनसक्ने बताउँदै मृत्यु भएको हात्ती एक्लै छुटेर त्यहाँ आएको हुनसक्ने बताए। 'सो सम्बन्धमा थप अनुसन्धान भइरहेको छ', उनले भने, 'विधि प्रक्रिया पुर्याएर हात्तीको दाहसंस्कार गरिनेछ।' रासस"
अनुदानका कारण दूध उत्पादन बढ्यो,"रुकुमपश्चिम : पशु अस्पताल तथा पशुसेवा कार्यालयले दूधमा अनुदान दिन थालेपछि रुकुम पश्चिममा दूध उत्पादन बढेको छ। कार्यालयले दूध उत्पादक किसानलाई प्रतिलिटर पाँच रुपैयाँ अनुदान दिने गरेको छ। आर्थिक वर्ष २०७९८० मा मात्रै जिल्लामा ५४ लाख ४४ हजार छ सय लिटर दूध उत्पादन भएको थियो। दूधमा प्रतिलिटर पाँचका दरले किसानलाई प्रोत्साहन स्वरुप रकम उपलब्ध गराइएपछि जिल्लामा दूध उत्पादन वृद्धि भएको पशु अस्पताल तथा पशु सेवा कार्यालयका निमित्त प्रमुख ज्ञानुकुमार शर्माले जानकारी दिए। उनका अनुसार आव २०७९८० मा ४५ दलित, ४६ जनजाति र अन्य पाँच सय ४० गरेर छ सय ३१ किसानलाई दूधमा अनुदान दिइएको थियो। निवेदन दिएका छ सय ३१ किसानले अनुदान पाएको उक्त कार्यालयका निमित्त प्रमुख शर्माले जानकारी दिए। दूध बिक्री गरेका आधारमा किसानले आठ सय ७५ देखि ४५ हजार रुपैयाँसम्म प्रोत्साहन रकम पाएको उनको भनाइ छ। कार्यालयले अनुदान रकम किसानको खातामा पठाउने गरेको छ। अनुदान अन्तर्गत छ सय ३१ किसानले ३५ लाख ५८ हजार प्राप्त गरेका थिए। जिल्लामा उत्पादन भएको केही दूध जिल्ला सदरमुकाम खलङ्गा, सोलावाङलगायत स्थानीय बजारमा बिक्री हुने गरेको छ भने। बाँकी दूध रुकुमपूर्व, सल्यान, नेपालगञ्जमा समेत निकासी हुने गरेको छ। जिल्लाको मुसिकोट नगरपालिका, त्रिवेणी गाउँपालिका, सानीभेरी गाउँपालिका र चौरजहारी नगरपालिकामा किसानले राम्रैसँग दूध उत्पादन गर्दै आएका छन्। आठबिसकोट नगरपालिका र बाँफीकोट गाउँपालिकामा भने कम दूध उत्पादन हुने गरेको निमित्त कार्यालय प्रमुख शर्माले बताए। दूध सङ्कलन केन्द्र, डेरी, पशु अस्पताल तथा पशुसेवा कार्यालयमा उपलब्ध विवरणअनुसार जिल्लामा ५४ लाख ४४ हजार छ सय लिटर दूध उत्पादन भएको देखिन्छ। गाउँमै उत्पादन भएर गाउँमै खपत भएको रेकर्ड भने नभएकाले योभन्दा धेरै दूध जिल्लामा उत्पादन हुने गरेको कार्यालयको भनाइ छ। किसानलाई दूधमा प्रोत्साहन उपलब्ध गराउँदा जिल्लामा अघिल्ला वर्षभन्दा दुई दशमलव ६३ प्रतिशतले दूध उत्पादनमा वृद्धि भएको पशु अस्पताल तथा पशुसेवा कार्यालयले जनाएको छ।"
एक वर्षमा आठ सय २० किमी सडक कालोपत्रे,काठमाडौं : सरकारले गत वर्ष देशभरमा आठ सय २० किमी सडक कालोपत्र र दुई सय २२ पुल निर्माण गरेको छ। भौतिक पूर्वाधार तथा यातायात मन्त्रालयका अनुसार सो अवधिमा दुई सय ४९ किमी सडक पुनः निर्माण भएको हो। गतवर्ष दुई सय ४३ किमी नयाँ ट्र्याक खुलेको र छ सय २८ किमी खण्डस्मिथ भएको विभागले जनाएको छ। गतवर्ष सात सय ६१ किमी सडक आवधिक मर्मतको लक्ष्य रहेकामा पाँच सय ३८ किमी सम्पन्न भएको छ। भौतिक पूर्वाधार तथा यातायात मन्त्रालयका सचिव केशवकुमार शर्माले विभिन्न किसिमका अवरोध हुँदाहुँदै पनि सडक विभागको प्रगति झण्डै ६९ प्रतिशत पुगेको बताए। अझै पनि अपेक्षा गरेअनुसार पूर्वाधार क्षेत्रमा प्रगति नभएको विभागका महानिर्देशक सुशीलबाबु ढकालले बताए। अन्तिम चौमासिकमा बजेट व्यवस्थापन हुन नसक्दा कामको प्रगति जति हुनसक्थ्यो त्यति हुन नसकेको उनको भनाइ छ। राष्ट्रिय गौरवका आयोजनामा प्रगति राम्रो रहेको विभागले जनाएको छ। नागढुङ्गानौबिसे सडकखण्ड स्तरोन्नतिको काम जारी रहेको विभागले जनाएको छ। सो सडकखण्डमा तीन प्याकेजमा ठेक्का भएर काम सुरु भएको विभागले जनाएको छ। पूर्वपश्चिम राजमार्गको काँकडभिट्टालौकही सडक स्तरोन्नतिका लागि ठेक्का व्यवस्थापनको काम अन्तिम चरणमा पुगेको छ। कमलाढल्केबरपथलैया सडक स्तरोन्नतिका लागि पूर्व तयारीको काम सम्पन्न गरेर निर्माणका लागि खरिद प्रक्रिया तयारी भएको छ। तमोर करिडोरअन्तर्गत मूलघाटसुभाङ्गखोला खण्डको ठेक्का व्यवस्थापनको काम सम्पन्न भएर निर्माणको काम सुरु भएको छ। ग्वार्खो फ्लाईओभर को निर्माण भइरहेको र सातदोबाटो र एकान्तकुनामा फ्लाईओभर निर्माणका लागि बहुवर्षीय ठेक्का र स्रोत सुनिश्चितताका लागि सहमति माग गरिएको छ। अरनिको राजमार्गको सूर्यविनायकधुलिखेल सडक निर्माण भइरहेको छ।
"सन्दीपविरुद्ध मुद्दामा आजदेखि नियमित सुनुवाइ,पेशी न्यायाधीश खतिवडाको इजलासमा",काठमाडौं : नाबालिका बलात्कार आरोप लागेका क्रिकेटर सन्दीप लामिछानेविरुद्धको मुद्दामा आजदेखि नियमित सुनुवाइ हुने भएको छ। लामिछानेविरुद्ध मुद्दामा काठमाडौं जिल्ला अदालतमा नियमित सुनुवाइ हुने भएको हो। मुद्दाको पेशी न्यायाधीश राजुकुमार खतिवडाको एकल इजलासमा तोकिएको छ। लामिछानेमाथि काठमाडौंको गौशालास्थित एक होटलमा नाबालिका बलात्कार गरेको आरोप छ। पछिल्लो पटक लामिछाने विश्वकप छनोटका लागि जिम्बाबे गएपछि मुद्दामा सुनुवाइ हुन सकेको थिएन। यसअघि मुद्दाको थुनछेक बहसका क्रममा जिल्ला अदालत काठमाडौंले लामिछानेलाई पुर्पक्षका लागि कारागार पठाउने निर्णय गरेको थियो। बाहिरबाट मुद्दा लड्न पाउने मा गर्दै लामिछाने जिल्ला अदालतको सो फैसलाविरुद्ध उच्च अदालत पाटनमा रिट दायर गरेका थिए। पछि उच्च अदालत पाटनले २० लाख धरौटीमा छाड्न आदेश दिएको थियो। धरौटीमा रिहा भएपछि लामिछाने फेरि सर्वोच्च अदालत गएका थिए। धरौटी रकम धेरै लिएको र विदेश जान रोकेकाले त्यसको विरुद्धमा सर्वोच्च पुगेका थिए। पछि सर्वोच्च अदालतले लामिछानेलाई क्रिकेट खेल्न विदेश जान अनुमति दिएको थियो। त्यसपछि उनलाई अन्तर्राष्ट्रिय रुपमा क्रिकेट खेल्नका लागि विदेश जान सहज भएको थियो। पीडित किशोरीले आफन्तको सहयोगमा गत भदौ २१ गते गौशाला प्रहरी कार्यालयमा उजुरी दिएकी थिइन्। प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी हिरासतमा लिएको थियो।
गण्डकीमा स्याउखेती विस्तार,"गण्डकी : गण्डकी प्रदेशका हिमाली र उच्च पहाडी भेगमा उच्च घनत्व प्रविधिमा आधारित स्याउखेती विस्तार गरिएको छ। मुस्ताङ, मनाङ, बागलुङ, गोरखालगायत जिल्लामा गरी पाँच सय ७२ रोपनी क्षेत्रमा स्याउखेती विस्तार गरिएको प्रदेशको कृषि तथा भूमि व्यवस्था मन्त्रालयले जनाएको छ। हिमाल पारिका जिल्ला मुस्ताङ र मनाङ स्याउका लागि उर्बर भूमि हुन्। बागलुङको ढोरपाटन, गोरखाको चुमनुब्री, म्याग्दीको गुर्जा लगायतका ठाउँमा पनि उच्च घनत्व प्रविधिमा आधारित स्याउखेती सुरु गरिएको प्रदेश कृषि विकास निर्देशनालयका प्रमुख वासुदेव रेग्मीले बताए। स्याउखेती विस्तार तथा व्यवसायीकरण आयोजनाबाट तीन सय ९२ र शितोष्ण फलफूल विस्तार तथा व्यवसायीकरण आयोजनामार्फत एक सय ८० रोपनी क्षेत्रफलमा स्याउखेती विस्तार गरिएको उनको भनाइ छ। 'मुख्य रूपमा मुस्ताङ र मनाङमा स्याउ खेतीलाई केन्द्रित गरिएको छ, अरू जिल्लाका उच्च पहाडी भेगमा पनि थोरैथोरै क्षेत्रमा स्याउखेती सुरु गरिएको छ', प्रमुख रेग्मीले भने। गत आवमा स्याउखेती विस्तारतर्फ ११ करोड ५० लाख रुपैयाँ र शितोष्ण फलफूल विस्तारमा छ करोड रुपैयाँ बजेट खर्च भएको निर्देशनालयले जनाएको छ। स्याउखेती विस्तार तथा व्यवसायीकरण आयोजनाबाट मुस्ताङमा ५८ हजार आठ सय स्याउका बिरुवा वितरण गरिएको थियो। शीतोष्ण फलफूल विस्तार तथा व्यवसायीकरण आयोजनामार्फत अन्य जिल्लामा २७ हजार स्याउका बिरुवा वितरण गरिएको प्रमुख रेग्मीले बताए। शीतोष्ण फलफूल विस्तार आयोजनाअन्तर्गत १० हजार एक सय ओखरका बिरुवासमेत वितरण गरी थप पाँच सय पाँच रोपनीमा ओखर बगैँचा विस्तार भएको जनाइएको छ। विस्तार गरिएको स्याउ खेतीबाट प्रतिकिलो एक सय ५० का दरले वार्षिक झन्डै १७ करोड ३७ लाख रुपैयाँ बराबरको स्याउ उत्पादन हुने निर्देशनालयको अनुमान छ। औसतमा १० प्रतिशत बोट मरे पनि बाँकी बोटले वर्षमा १५ किलो उत्पादन दिँदा वार्षिक एक हजार एक सय ८५ मेट्रिकटन स्याउ उत्पादन हुने जनाइएको छ। स्याउका लागि मुस्ताङमा एक सय टन क्षमताका दुई चिस्यान केन्द्र पनि निर्माण गरिएको कृषि ज्ञान केन्द्र मुस्ताङका कृषि अधिकृत हरिप्रसाद न्यौपानेले बताए। थासाङ गाउँपालिकाको टुकुचे र घरपझोङ गाउँपालिकाको मार्फामा चिस्यान केन्द्र निर्माण गरिएको हो। अधिकृत न्यौपानेका अनुसार लोमान्थाङ गाउँपालिकाबाहेक मुस्ताङका चारै गाउँपालिकामा उच्च घनत्वमा आधारित स्याउखेती विस्तार गरिएको हो। 'किसानले बिरुवामा ७५ प्रतिशत र खेती व्यवस्थापनमा ५० प्रतिशत अनुदान पाएका छन्', उनले भने, 'उच्च घनत्वको आधुनिक प्रविधिको स्याउखेतीतर्फ किसानको आकर्षण बढ्दो छ, बर्सेनि मुस्ताङमा स्याउको क्षेत्रफल बढिरहेको छ।' रैथाने जातभन्दा उच्च घनत्वको स्याउका बोट होचो र हाँगाबिँगा कम हुने हुँदा बगैँचा व्यवस्थापन गर्न पनि सजिलो हुने उनको भनाइ छ। छिटो र धेरै उत्पादन दिने भएपछि उक्त प्रविधिको स्याउखेतीतर्फ किसान आकर्षित भएका हुन्। उच्च घनत्वको स्याउ खेतीका लागि एउटै बिरुवाको एक हजारदेखि एक हजार दुई सयसम्म मूल्य पर्ने र बगैँचा व्यवस्थापन पनि खर्चिलो भएकाले सरकारले थप अनुदान सहुलियत दिनुपर्ने किसानको माग छ। उक्त प्रविधिको स्याउखेती सातआठ वर्षअघि मात्र नेपाल भित्रिएको थियो। गण्डकी प्रदेशमा सुरुमा मनाङबाट उच्च घनत्व प्रविधिमा आधारित स्याउखेती सुरु गरिएको थियो। 'यो स्याउका बिरुवा इटालीदेखि नेपाल भित्र्याइएको हो, थोरै जग्गामा पनि धेरै बिरुवा लगाउन सकिन्छ, छिटो र धैरै पनि फल्छ, २५ वर्षसम्म यसले उत्पादन दिन्छ', अधिकृत न्यौपानेले भने, 'मुस्ताङमा धेरैजसो गाला, फुजी, गोल्डेनलगायत जातका स्याउखेती गरिएको छ, तीनचार वर्षमै यसले उत्पादन दिन सुरु गर्छ।'"
सुरक्षाकर्मीबाटै अभियुक्तलाई अपराधी झैं व्यवहार,"प्रहरीले अपराधिक गतिविधिमा संलग्न भएकालाई समात्नु र समाजमा शान्ति सुरक्षा कायम गर्नु निकै सराहनीय कार्य हो । समाज सुरक्षित भयो भने प्रहरीको कामको आफै प्रशंसा हुन्छ । तर, जबरजस्ती प्रशंसा पाउनकै लागि यसरी अभियुक्तलाई अपराध प्रमाणित नहुँदै अपराधीझैं व्यवहार गर्नु अनुचित रहेको मानवअधिकारकर्मी बताउँछन् । जनकपुरधाम : सस्तो लोकप्रियता र प्रचारबाजीका लागि पछिल्लो समय प्रहरीले विभिन्न घटनाका अभियुक्तलाई अपराधीझैं व्यवहार गर्ने गरेको पाइएको छ। जिल्लामा प्रहरी प्रमुख भएर आएका अधिकारीहरूले आफ्नो कामको प्रचार गर्नकै लागि अभियुक्तको गोपनियताको हक र कानुनी अधिकारलाई समेत हनन् गर्दै आएका छन् । साउन ४ गते जिल्ला प्रहरी कार्यालय धनुषाले विभिन्न चोरीको घटनामा संलग्न भइ पक्राउ परेका ३० जनालाई एकसाथ पत्रकार सम्मेलनको आयोजना गरी सार्वजनिक गर्यो । पक्राउ पर्नेहरूमा पेशेवर चोरदेखि कम उमेरका साथीको लहलहैमा लागेर गलत क्रियाकलापमा संलग्न भएका युवा थिए । तर, धनुषा प्रहरीले सबैलाई अपराधको प्रकृति समेत ख्याल नगरी एकैसाथ चोर भनि सार्वजनिक गर्यो । पक्राउ पर्नेहरूमा १७ वर्षदेखि ३८ वर्षसम्मका व्यक्तिहरू थिए । यसअघि जेठ १८ गते धनुषा प्रहरीले पत्रकार सम्मेलनको आयोजना गरी चोरीका घटनामा संलग्न १३ जनालाई एकसाथ सार्वजनिक गरेको थियो । त्यसयता, प्रहरीले नियमितजसो सामाजिक सञ्जालमार्फत् चोरीका घटना लगाएर विभिन्न अपराधिक गतिविधिमा संलग्न रहेको अभियोग लागेका तर,अपराध प्रमाणित नभएकालाई अपराधीझैं सार्वजनिक गर्ने काम गर्दै आएको छ । एकातर्फ प्रहरीले अभियुक्तलाई सार्वजनिक गर्दा मुखमा मास्क वा कालो कपडा लगाएर उनीहरूको पहिचान लुकाउने जस्तो अभिनय गरेको हुन्छ भने अर्को तर्फ उनीहरूको नामसहित घरको ठेगाना र सम्पूर्ण पहिचान खुलाएर कागजमा लेखी शरीरमै टाँसेर प्रर्दशनी गरेको हुन्छ । समाजलाई सुचित गर्न र सजग बनाउनकै लागि आफूहरूले अभियुक्तलाई सार्वजनिक गर्ने गरेको धनुषाका प्रहरी उपरीक्षक विश्वराज खड्का बताउँछन् । अपराध गरेकामा भयत्रास होस् र गलत काम गर्यो भने प्रहरीले समात्छ है भन्ने खालको सन्देश जाओस् भन्नकै लागि हामीले विभिन्न घटनामा समातिएकालाई सार्वजनिक गरिराखेका हुन्छौं ,उपरीक्षक खड्का भन्छन्,पक्राउ परेका अभियुक्तलाई सार्वजनिक गर्दा उनीहरूको पहिचान लुकाउनका लागि मास्क लगाएर प्रस्तुत गर्छौं तर, यसको मुल उद्देश्य समाजलाई सजग बनाउनुनै हो । एकातर्फ प्रहरीले अभियुक्तलाई सार्वजनिक गर्दा मुखमा मास्क वा कालो कपडा लगाएर उनीहरूको पहिचान लुकाउने जस्तो अभिनय गरेको हुन्छ भने अर्को तर्फ उनीहरूको नामसहित घरको ठेगाना र सम्पूर्ण पहिचान खुलाएर कागजमा लेखी शरीरमै टाँसेर प्रर्दशनी गरेको हुन्छ । अभियोजन पक्षबाट विपक्षी बनाइ कुनै अभियोग दावी दर्ता हुँदैमा कोही व्यक्ति अपराधी प्रमाणित हुँदैन् ,कानुन व्यवसायी राजकुमार महासेठ भन्छन्,प्रहरीले यसप्रकार अभियोग लागेकै भरमा कसैलाई सार्वजनिक गर्नेु कानुन विपरित हो । यस्ता गतिविधि सस्तो लोकप्रियताको उपज हो । प्रहरीले अपराधिक गतिविधिमा संलग्न भएकालाई समात्नु र समाजमा शान्ति सुरक्षा कायम गर्नु निकै सराहनीय कार्य हो । समाज सुरक्षित भयो भने प्रहरीको कामको आफै प्रशंसा हुन्छ । तर, जबरजस्ती प्रशंसा पाउनकै लागि यसरी अभियुक्तलाई अपराध प्रमाणित नहुँदै अपराधीझैं व्यवहार गर्नु अनुचित रहेको मानवअधिकारकर्मी बताउँछन् । नेपालको संविधानले धारा २० मा न्यायसम्बन्धी हकको उपदफा १ बमोजिम कुनै पनि व्यक्तिलाई पक्राउ भएको कारणसहितको सूचना नदिइ थुनामा राख्न नहुने व्यवस्था गरिएको छ । त्यसैगरी संविधानले सबै नागरिकलाई गोपनियताको हक समेत दिएको छ । 'कानुनले भन्छ,अभियुक्त आरोपित हुन्, अपराधी होइनन्, मानवअधिकारकर्मी राजु पासवान भन्छन्,कुनै पनि अभियोगमा कसैलाई पक्राउ गर्दैमा उसको सम्मान र अपमानको खयालनै नगरी पत्रकार सम्मेलन नै गरेर सार्वजनिक गर्ने, उसलाई अपराधीझैं व्यवहार गर्ने र पूर्वाग्रही मानसिकता बोकेर अनुसन्धान प्रक्रिया अघि बढाउने जस्ता कार्य पछिल्लो समय प्रहरीबाट भएको छ । यदि कसैले कुनै अपराध गरेको छ भने प्रहरीको काम सत्य,तथ्य पत्ता लगाउने गरी अनुसन्धान गर्नु हो नकि वाहवाही लुट्नका लागि अभियुक्तलाई सार्वजनिक गर्ने । सस्तो लोकप्रियता र सञ्चारमाध्यममा नाम लेखाउनकै लागि प्रहरी अधिकारीहरुले गर्ने यस्ता क्रियाकलाप तत्कालै रोकिनु आवश्यक छ । नेपालको संविधानले धारा २० मा न्यायसम्बन्धी हकको उपदफा १ बमोजिम कुनै पनि व्यक्तिलाई पक्राउ भएको कारणसहितको सूचना नदिइ थुनामा राख्न नहुने व्यवस्था गरिएको छ । त्यसैगरी संविधानले सबै नागरिकलाई गोपनियताको हक समेत दिएको छ । एकपटक प्रहरीले तस्बिरसहित सार्वजनिक गरेको व्यक्तिलाई समाजले हेय दृष्टिले हेर्ने र उ निर्दोष साबित भएपनि समाजमा पुर्नस्थापित हुन निकै गाहो हुने गर्दछ । न्याससम्बन्धी हकअन्तर्गत उपधारा (२) मा पक्राउ परेका व्यक्तिलाई पक्राउ परेको समयदेखिनै आफूले रोजेको कानुन व्यवसायीसँग सल्लाह लिन पाउने तथा कानुन व्यवसायीद्वारा पुर्पक्ष गर्ने हक प्रदान गरिएको छ । अभियुक्त वा थुनुवाको गोपनियताको हक सुरक्षित गर्न स्वयम निजका कानुन व्यवसायीसमेत जिम्मेवार बनाइएको पाइन्छ । कानुनी कारवाहीको क्रममा संक्षम न्यायिक निकायबाट कानुन बमोजिम सप्रमाण कसुर ठहर हुने वा नहुने फरक अवस्था रहन्छ । प्रहरीले अभियुक्तलाई यसरी बिना अदालतबाट फैसला हुँदै सार्वजनिक गरेपछि उनीहरू कतिपय घटनामा निर्दोष साबित भएपनि सामाजिक दृष्टिकोणबाट सधैं आरोपित र गलत व्यक्तित्वकै रुपमा स्थापित हुन बाध्य हुन्छन् । एकपटक प्रहरीले तस्बिरसहित सार्वजनिक गरेको व्यक्तिलाई समाजले हेय दृष्टिले हेर्ने र उ निर्दोष साबित भएपनि समाजमा पुर्नस्थापित हुन निकै गाहो हुने गर्दछ । मनमानी ढंडले सुरुमै कुनै अभियोग लागेका व्यक्तिलाई कसुरदार ठहर गर्नु र निजको संवैधानिक एवम् कानुनी अधिकारबाट निजलाई बन्देज गर्नु कानुनको अवहेलना रहेको र पछिल्लो समय प्रहरीले अभियुक्तलाई सार्वजनिक गर्ने कार्य कानुनी राज्यको उपहास रहेको मानवअधिकारकर्मी बताउँछन् ।"
काठमाडौंमा जुवातास खेलिरहेका २२ जना पक्राउ,काठमाडौं : काठमाडौं महानगरपालिका१४ बल्खुमा जुवातास खेलिरहेको अवस्थामा ७ जनालाई प्रहरीले पक्राउ गरेको छ। विशेष सूचनाको आधारमा प्रहरी वृत्त कालीमाटीबाट खटिएको प्रहरीले बुधबार दिउँसो उनीहरूलाई नगद ७२ हजार रूपैयाँ र १२ बुक ताससहित पक्राउ गरेको हो। यसैगरी काठमाडौं महानगरपालिका६ कपन सरस्वतीनगरमा जुवातास खेलिरहेको अवस्थामा १५ जनालाई बुधबार राति प्रहरीले पक्राउ गरेको छ। विशेष सूचनाको आधारमा प्रहरी प्रभाग कपनबाट खटिएको प्रहरीले उनीहरूलाई नगद १ लाख ४५ हजार ४ सय रूपैयाँ र ६ बुक ताससहित पक्राउ गरेको हो। दुवै घटनाका सम्बन्धमा प्रहरीले थप अनुसन्धान गरिरहेको जनाएको छ।
घरको छतबाट खसेर एक महिलाको मृत्यु,डडेल्धुरा : डडेल्धुरामा घरको छतबाट लडेर एक महिलाको मृत्यु भएको छ। जिल्ला सदरमुकाम अमरगढी नगरपालिका५ तुफानडाँडा बस्ने ४६ वर्षीया जानकीदेवी महरको मृत्यु भएको हो। बुधबार साँझ आफ्नै घरको छतमा कपडा सुकाउने क्रममा उनी लडेर घाइते भएकी थिइन्। घाइते जानकीलाई डडेल्धुरा अस्पतालमा लगिएको थियो । बिहीबार थप उपचारका लागि डडेल्धुरा अस्पतालले रेफर गरी धनगढी लग्दै गर्दा बाटोमा उनको मृत्यु भएको जिल्ला प्रहरी कार्यालय डडेल्धुराले जनाएको छ। जानकीको शव पोष्टमार्टमका लागि डडेल्धुरा अस्पतालमा राखिएको छ ।
किसानलाई ८५ हजार बिरुवा वितरण,"नुवाकोट : फलफुल खेती विस्तार र वन क्षेत्रको संरक्षणका लागि नुवाकोटमा किसानलाई ८५ हजार बिरुवा वितरण गरिएको छ। फलफुलका बिरुवासमेत किसानले आआफ्ना खेत बारीमा लगेर रोपण गरेका छन्। किसानहरुको माग र आवस्यकता अनुसार पहाडी संरचना रहेको नुवाकोटको १२ वटै स्थानीय तहमा रहेका किसानलाई वन समूहहरुमार्फत फलफुल, काष्ठजन्य तथा गैह्र काष्ठजनय बिरुवा वितरण गरिएको हो। डिभिजन वन कार्यालय नुवाकोटले आफ्नो विदुरस्थित नर्सरी र खरिद गरेरसमेत फलफुल तथा अन्य बिरुवा वितरण गरेको कार्यालय प्रमुख दीर्घनारायण कोइरालाले जानकारी दिए। उनका अनुसार नर्सरीबाट उत्पादित ६५ हजार र खरिद गरेर २० हजार ५ सयसमेत गरी कुल ८५ हजार ५ सय थान विभिन्न प्रजातीका बिरुवा किसान तथा वन समूहलाई प्रदान गरिएको हो। वितरित सवै बिरुवा रोपण गरिसकिएको डिभिजन वन अधिकृत कोइरालाको भनाई छ। कार्यालयले सर्वसाधारणलाई १८ हजार दुई सय ५० वोट फलफुल, ३८ हजार ६ सय ६४ वोट काष्ठजन्य बिरुवा वितरण गरिएको सहायक वन अधिकृत कमल घिमिरेले जानकारी दिए। घिमिरेका अनुसार गत असारदेखि साउन मसान्तसम्मको अवधिमा कार्यालयले कागती सात हजार, अमला ६ हजार चारसय ६५, पिकानट एक हजार, मेकाडामियानट एक हजार, अम्बा आठसय ८२, कटहर नौसय २४, तित्रि तीनसय ६३, लप्सी तीनसय ७२ र किम्वु वितरण गरिएको हो। किसान तथा वन समूहहरुलाई ५ हजार ५ चसय बोट टिम्मुर, बाँस २ हजार ५ सय र लोठसल्ला ६ हजार थान वितरण गरिएको डिभिजन वन कार्यालय नुवाकोटले जनाएको छ। यसका साथै कार्यालयले सजाउने बिरुवाहरु चार हजार आठसय ३२ थान कल्कीफूल, १४७ बोट श्रीखण्ड र १०५ थान गोल्डमेहर वितरण गरिएको अर्का सहायक वन अधिकृत राजकुमार यादवको भनाइ छ। कार्यालयले फलफुलका साथै काष्ठजन्य चांप, राइखन्यु, तेजपात, साज, खोटेसल्ला, सल्लोलगायतका बिरुवा वितरण गरेको हो। वन कार्यालयले लोठसल्ला ६ हजार बोट किसान तथा वन समूहलाई वितरण गरिएको अधिकृत यादवको भनाई छ।"
जनै बनाउने हो ? सिक्न आउनूस्,"काभ्रे : हिन्दु परम्पराअनुसार जनैको धेरै महत्त्व छ। व्रतबन्धपछि होस् वा पूजामा जनै आवश्यक पर्छ नै। तर, पछिल्लो समय पुरानो पुस्ताले जनै बनाउँदै आए पनि यसतर्फ नयाँपुस्तामा आकर्षण छैन। त्यसैले काभ्रेको पनौतीमा एक सहकारीले जनै बनाउने तालिम दिन सुरु गरिएको छ। पनौती बजारमा रहेको ज्योति मिर्मिरे सहकारीले आफ्ना सदस्यहरूलाई बिर्सिँदै आएको जनै बनाउने विधि सिकाउने कार्य सुरु गरिएको हो। बजारको प्रशस्तै सम्भावना देखेपछि सहकारीका सदस्यलाई आत्मनिर्भर बनाउन सहकारीले तालिम दिएको हो। उत्पादनलाई प्राथमिकता, संस्कृतिको संरक्षण एवं धागोलाई बैद्धिक विधिअनुसार जनै बनाउन सहकारीले तालिम दिन सुरु गरिएको जनाएको छ। विदेशी मुलुकबाट करोडौं रुपैयाँको जनै आयात हुने र ती जनै विधिअनुसारको समेत नहुने हुँदा सहकारीले सुरु गरेको तालिममा २२ जना सहभागी भएर जनै बनाउने कार्य सिक्दै छन्। जनैको आयात रोक्ने र संस्कृतिमा नयाँ पुस्तालाई आर्कषित गर्ने र खाली समयमा अतिरिक्त कमाई गर्न सहयोग पुग्ने उद्देश्यले तालिम सञ्चालन गरेको ज्योति मिर्मिरे बचत तथा ऋण सहकारीका अध्यक्ष उद्धव सापकोटाले जानकारी दिए। वर्षांैपछि जनै बनाउन सिकाउन पाउँदा प्रशिक्षक भीमप्रसाद तिमल्सिनाले आफ्नो सपना पनि पूरा भएको उल्लेख गरे। पुर्खाैंदेखि जनै बनाउने पेसा गर्दै आएकोमा लोप हुने चिन्ताले सताएको तिमल्सिनाले जनै बनाउन सिकाउन पाउँदा आफूलाई ऊर्जा मिलेको बताए। उनीजस्तै जनै बनाउन सिकाउँदै आएका गोपिचन्द सापकोटाले धेरैपछि युवाले जनै कसरी बन्ने हो भन्ने ज्ञान पाएको बताए। २२ जनालाई तिमल्सिना र सापकोटाले जनै बनाउने प्रशिक्षण दिएका छन्। जन्मदेखि मृत्युसम्मका हरेक धार्मिक कार्यमा प्रयोग हुने जनै पनि करोडौंको आयात हुने सुनेपछि मन पोल्ने गरिएको प्रशिक्षक सापकोटाले बताए। भने, नयाँ पुस्ताले जनै बनाउन सिके हुने भन्ने थियो अहिले सिकाउने काम भएको छ। यो त सबैका लागि खुसीको कुरा हो। एकातिर संस्कृतिको जगेर्ना हुने र अर्काेतर्फ आयआर्जनमा टेवा पुग्ने भएकाले युवा पुस्ताले जनै बनाउन चासो दिए हुने अर्का प्रशिक्षक तिमल्सिनाले बताए। सहकारीका प्रमुख व्यवस्थापक गोपाल दाहालले सहकारीको काम बचत तथा ऋणको कारोबार मात्रै गर्ने नभएर आर्थिक, सामाजिक र साँस्कृतिक पक्षको संरक्षण र प्रोत्साहन भएकाले तीन दिने जनै बनाउने तालिम सञ्चालन गरेको बताए। पहिलो चरणमा परम्परागत जनै बनाउने तालिम दिएको र अर्काे चरणमा आधुनिक प्रविधिबाट जनै बनाउने तरिकासँगै प्रविधि भिœयाउन सहकारीले सहयोग गर्ने दाहालले बताए। जनै बनाउने तालिम लिएपछि व्यवसाय गर्ने अठोटमा पुगेको अच्युत गौतमले बताए। भने, परम्परागत जनै बनाउँदा दैनिक मुस्किलले २० वटा बनाउनमात्रै सक्ने भएकाले आधुनिक शैलीको सीप अहिलेको आवश्यकता रहेछ। चीनबाट आउने जनै सस्तो हुने भएकाले हातले बनाउने जनै बिक्री कम हुने गरेकाले सहकारीले अर्काे चरणमा प्रविधिको सहयोगमा जनै बनाउने तालिम दिएमा त्यसले झनै आत्मनिर्भर बनाउन सहयोग मिल्ने उनले बताए। सहकारीले प्रविधिमैत्री बनाउन सहयोग गरे यसैलाई उद्यमको रूपमा विकास गर्ने लक्ष्य लिएको उनले सुनाए। तालिम लिएपछि आफ्नो घरासयी प्रयोगका लागि आवश्यक जनै आफैंले बनाउन सक्ने भएको कृष्णप्रसाद घिमिरेले बताए। तालिममा धागो तेब्राउने, सिका पार्ने र छ सराको बनाउने सीप सिकाइएको प्रशिक्षकद्वयले जानकारी दिए।"
खानी खोजतलास गर्न ४३२ कम्पनीलाई अनुमतिपत्र,"यसअघि उदयपुर सिमेन्ट कारखाना, हेटौँडा सिमेन्ट उद्योगलाई चाहिने चुनढुङ्गा खानी तथा भूगर्भ विभागले अध्ययन गरेर प्रदान गरेको चुनढुङ्गा हो । यसबाहेक अन्य सिमेन्ट उद्योगलाई आवश्यक पर्ने चुनढुङ्गासमेत विभागले उत्खनन गरेर प्रदान गर्दै आएको छ । काठमाडौँ : खानी तथा भूगर्भ विभाग लैनचौरले मुलुकभित्र रहेका खानी खोजतलास गर्नका लागि चार सय ३२ कम्पनीलाई अनुमतिपत्र प्रदान गरेको छ । विसं २०३३ देखि खानी र भूगर्भको क्षेत्रमा काम गर्दै आएको सो विभागले नेपालको खनिजजन्य उद्योग प्रवद्र्धनका लागि सम्भावित खानीको खोजतलास गर्न ती कम्पनीलाई अनुमतिपत्र प्रदान गरेको हो । विभागका सूचना अधिकारी नारायण बाँस्कोटाका अनुसार फलाम, तामा, सुन, चुनढुङ्गा, ग्रेनाइट, काइनाइट, खरी, रुबी, डोलोमाइटलगायत सम्भाव्य खानीको खोजतलासका लागि विभागबाट अनुमतिपत्र प्रदान गरिएको हो । गत वर्षसम्म तीन सय ७४ कम्पनीलाई खानी खोजतलासका लागि अनुमतिपत्र प्रदान गरिएको थियो । विभागले आर्थिक वर्ष २०७९८० मा थप ५८ कम्पनीलाई खानी खोजतलास गर्न अनुमति दिएको उनले बताए। 'अनुमति दिएकामा सबैभन्दा धेरै चुनढुङ्गा र तामा छन्', सूचना अधिकारी बाँस्कोटा भन्छन्। यस्तै, विभागले हालसम्म एक सय ५८ कम्पनीलाई खानी उत्खनन्का लागि अनुमतिपत्र प्रदान गरेको छ । गत वर्षसम्म एक सय ४७ कम्पनीलाई खानी उत्खननको अनुमतिपत्र प्रदान गरेको विभागले आव २०७९८० मा थप ११ कम्पनीलाई खानी उत्खननको अनुमतिपत्र प्रदान गरेको हो । खानी खोजतलास तथा उत्खननका लागि आउनेमध्ये सबैभन्दा धेरै कम्पनी चिनियाँ रहेको सूचना अधिकारी बाँस्कोटाको भनाइ छ । अनुमतिपत्र प्राप्त गरेका कम्पनीमध्ये ५० प्रतिशतले मात्र उत्खननको काम सुरु गरेको र बाँकी कम्पनी उत्खननका लागि आवश्यक प्रक्रियामै रहेका छन् । विभागले आव २०७९८० मा समयमा खानी खोजतलास तथा उत्खननको क्षेत्रमा काम नगर्ने एक सय २१ कम्पनीको अनुमतिपत्र रद्द गरेको छ । 'समयमा नवीकरण गर्न नआउने, म्याद सकिने र खोजेको कुरा नपाएपछि काम गर्न छाड्ने कम्पनीको अनुमतिपत्र रद्द गरेका हौँ', बाँस्कोटाले भने । धौवादी फलाम उत्खननका लागि विभागले नवलपरासीमा अनुमति प्रदान गरेको छ । यसअघि उदयपुर सिमेन्ट कारखाना, हेटौँडा सिमेन्ट उद्योगलाई चाहिने चुनढुङ्गा खानी तथा भूगर्भ विभागले अध्ययन गरेर प्रदान गरेको चुनढुङ्गा हो । यसबाहेक अन्य सिमेन्ट उद्योगलाई आवश्यक पर्ने चुनढुङ्गासमेत विभागले उत्खनन गरेर प्रदान गर्दै आएको छ । विभागका महानिर्देशक रामप्रसाद घिमिरे विभागले खानी खोजतलास तथा उत्खननको कामलाई तीव्रता दिएको बताउँछन्। विभागले हाल सङ्खुवासभाको लुहाकोटमा फलाम, भोजपुरको दिङ्लामा तामा, सिन्धुलीको खनियाखर्कमा ग्रेनाइट, धादिङको सुनौलाबजारमा डोलोमाइट, धादिङको गणेश हिमालमा रुवी, रुकुममा तामा, उदयपुरको रतुवामाइमा फलाम, मधेस प्रदेशमा सेरामिक्स र धादिङको बेनीघाटमा चुनढुङ्गाको अध्ययन गरिरहेको छ । दैलेखस्थित पेट्रोलियम सम्भावित भण्डार क्षेत्रको अन्वेषणका लागि चीन र नेपाल सरकारबीच सम्झौता भई अन्वेषण कार्य भइरहेको विभागले जनाएको छ । उक्त पेट्रोलियम पदार्थको अन्वेषणका लागि जियोफिजिकल सर्भे सम्पन्न भइसकेको छ । ड्रिलिङ कार्यका लागि चिनियाँ प्राविधिक टोलीबाट पहिचान भई नेपाल सरकारलाई ड्रिलिङ उपकरण ओसारपोसारका लागि आवश्यक बाटोको मर्मतका स्थानको पहिचान गरी सो प्रतिवेदन उद्योग मन्त्रालयमा पेश भइसकेको छ । विभागले आव २०७९८० मा सञ्चालनमा रहेका विभिन्न जिल्लाका एक सय खानीको स्थलगत अनुगमन, निरीक्षण र निर्देशन कार्य सम्पन्न गरिसकेको महानिर्देशक घिमिरे बताउनुहुन्छ । विभागले गरेको प्रारम्भिक अध्ययनबाट धादिङको रुबीभ्याली क्षेत्र र मनाङमा किम्ती तथा अर्धकिम्ती पत्थरको सम्भावना रहेको पाइएको छ । सो विभागले खानीको सम्भाव्यता अध्ययन गरिरहे पनि ल्याबमा प्राविधिक कर्मचारीको कमी हुँदा समयमा खानीको प्रतिवेदन आउन भने समस्या हुने गरेको छ । विभागले प्रत्येक वर्ष देशका छुट्टाछुट्टै स्थानमा खानीको सम्भाव्यता अध्ययन गरे पनि त्यसको प्रतिवेदन आउन भने वर्षौं लाग्ने गरेको छ । विभागका उपमहानिर्देशक एवं प्रशासन प्रमुख जयराज घिमिरे विभागको ल्यावमा जनशक्ति अभाव रहेका कारण खनिजको प्रतिवेदन आउन समय लाग्ने गरेको बताउँछन्। 'खनिजजन्य पदार्थको जाँचका लागि विभागको ल्याबमा ११ जनाको दरबन्दी छ तर तीन जना मात्र कार्यरत छन्, थोरै जनशक्तिका कारण वर्षौंदेखि खानीका प्रतिवेदन आउन सकेको छैन', उनी भन्छन्। जनशक्ति नहुँदा चुनढुङ्गालगायत वस्तु जाँचका लागि विभाग बाहिरको ल्याबमा पठाउने गरिएको छ । खानी खोजतलासका लागि अनुमतिपत्र तथा उत्खननका लागि अनुमतिपत्र प्रदान गरेबापत आव २०७९८० मा रु ६१ करोड ५३ लाख राजस्व सङ्कल गरेको विभागले जनाएको छ । रासस"
आज यी प्रदेशमा भारी वर्षा हुने,"जल तथा मौसम विज्ञान विभाग, मौसम पूर्वानुमान महाशाखाका अनुसार मनसुनको न्यूनचापीय रेखा सरदर स्थानभन्दा उत्तरतिर अर्थात् नेपाल नजिकै रहे पनि जलवाष्पयुक्त वायु कमजोर बनेको कारण न्यूनचापीय रेखाको प्रभाव कम देखिएको छ। काठमाडौं : कोशी र बागमती प्रदेशका केही स्थानमा आज भारी वर्षाको सम्भावना रहेको छ। दिउँसो र राति ती दुई प्रदेशमा मात्र भारी वर्षाको अनुमान गरिएको छ। अन्य प्रदेशमा हल्कादेखि मध्यम वर्षाको सम्भावना छ। जल तथा मौसम विज्ञान विभाग, मौसम पूर्वानुमान महाशाखाका अनुसार मनसुनको न्यूनचापीय रेखा सरदर स्थानभन्दा उत्तरतिर अर्थात् नेपाल नजिकै रहे पनि जलवाष्पयुक्त वायु कमजोर बनेको कारण न्यूनचापीय रेखाको प्रभाव कम देखिएको छ। अहिले गण्डकीका कतिपय स्थान, कोशी, बागमती र कर्णाली प्रदेशका केही ठाउँमा तथा बाँकी प्रदेशका एकदुई स्थानमा मेघ गर्जनचट्याङसहित हल्कादेखि मध्यम वर्षा भइरहेको छ। आज दिउँसो देशभरि आंशिकदेखि सामान्य बदली रहेर पहाडी भूभागका केही स्थान तथा बाँकी भूभागका एकदुई स्थानमा हल्कादेखि मध्यम वर्षाको सम्भावना रहेको महाशाखाले जनाएको छ। राति कोशी, मधेश र गण्डकीका केही ठाउँमा तथा बाँकी प्रदेशका एकदुई स्थानमा मेघ गर्जनचट्याङसहित हल्कादेखि मध्यम वर्षाको सम्भावना छ। नदी तटीय क्षेत्र तथा अन्य ठाउँमा पहिरोको जोखिम, गेग्रान बग्ने, डुबान हुन सक्ने होचा ठाउँमा सतर्कता अपनाउन महाशाखाले अनुरोध गरेको छ।"
धादिङमा ४१ करोडभन्दा बढी विद्युत् महसुल उठाउन बाँकी,"त्यसमध्ये धुनिबेँसी नगरपालिकामा सञ्चालित युनाइटेड सिमेन्ट उद्योगको मात्र २७ करोड ५९ लाख ६४ हजार पाँच सय ५६ बाँकी रहेको देखिन्छ। युनाइटेड सिमेन्टले पुरानो विद्युत् महसुलबारे अदालतमा मुद्दा गरिरहेको छ। मलेखु : धादिङमा विद्युत् बक्यौता उच्च देखिएको छ। नेपाल विद्युत् प्राधिकरण धादिङ शाखाले दिएको जानकारी अनुसार ४१ करोड ३८ लाख ४५ हजार छ सय १६ विद्युत् महसुल उठ्न बाँकी देखिएको हो। त्यसमध्ये धुनिबेँसी नगरपालिकामा सञ्चालित युनाइटेड सिमेन्ट उद्योगको मात्र २७ करोड ५९ लाख ६४ हजार पाँच सय ५६ बाँकी रहेको देखिन्छ। युनाइटेड सिमेन्टले पुरानो विद्युत् महसुलबारे अदालतमा मुद्दा गरिरहेको छ। महसुल नतिर्ने एक हजार सात सय ४८ जनाको विद्युत् लाइन काटिए पनि एक सय ७७ ग्राहकले अझैसम्म भुक्तानी नभएको नेपाल विद्युत् प्राधिकरण धादिङ शाखाका प्रमुख माधव न्यौपानेले जानकारी दिए। एक सय तीन जनालाई विद्युत् प्राधिकरणले धादिङमा कालोसूचीमा राखेको छ। विद्युत् लाइन काटेपछि नेपाल विद्युत् प्राधिकरणले चार करोड २६ लाख ७४ हजार दुई सय ४० असुली गरेको प्राधिकरणले जनाएको छ। कालोसूचीमा परेका ग्राहकबाट ३७ लाख १२ हजार तीन सय एक असुल गर्न बाँकी रहेको छ। कालोसूचीमा राखेपछि सरकारी बाँकीसरह असुल गर्ने र तिनपुस्तेमा पर्नेलाई विद्युत् सेवा नदिने नियमसमेत छ। धादिङ शाखाले गत आवमा एक जना ग्राहकको रकम उठाउन काठमाडाौं र भक्तपुरमा समेत उनीहरुको घरमा लाइन काटेको कार्यालय प्रमुख न्यौपानेको भनाइ छ। धादिङमा विद्युत् चोरीको घटना पनि गत वर्षको तुलनामा बढेको छ। चुहावट रोक्न बन्द मिटर फेर्ने, तारले छोएका रुख काट्ने, नाङ्गो तारलाई कालो तारमा रुपमान्तरण र ट्रान्सफरमर थप गरेर विद्युत् सञ्चालन गरे पनि चोरी नियन्त्रण भने अझै गर्न सकेको छैन। प्राधिकरण धादिङ शाखाका न्यौपानका अनुसार गत आर्थिक वर्षमा मात्रै विद्युत् चोरीमा गर्ने दुई सय ९४ जनालाई कारबाहीसमेत गरेको छ। उनीहरुबाट १४ लाख ८१ हजार ९६ जरिवाना असुल पनि गरेको छ तर पनि चोरी निर्मुल पार्न सकेको छैन। यसभन्दा अघिल्लो वर्षमा नेपाल विद्युत् प्राधिकरण धादिङले एक सय २३ जनालाई विद्युत् चोरीअन्तर्गत कारबाही गरेको थियो। गत आवमा ११ करोड २२ लाख ९१ हजार छ सय नौ युनिट विद्युत् बिक्री गरी एक अर्ब दुई करोड दुई लाख ८२ हजार आठ सय ४६ को विद्युत् बिक्री गरेको पाइएको छ। गत वर्षको तुलनामा यो २५ प्रतिशतले वृद्ध भएको विद्युत् प्राधिकरणले जनाएको छ। रासस"
लोप हुनै लाग्यो सिमली लेउ,"काठमाडौं : सिमली लेउ खानुभएको छ ? छैन भने चाख्नुहोला ट्राउट माछाको जस्तै स्वाद पाउनुहुनेछ। तिहारका बेला त यसको बेग्लै महत्त्व हुन्छ। दिदीबहिनीले तेलमा तारेर पापड जस्तै गरी दाजुभाइलाई दिने चलन छ। त्यति मात्र होइन, यो खायो भने नसा र पिसाबसम्बन्धी रोग पनि निको हुने विश्वास गरिन्छ। पनौती२ को रोशी खोलामा मात्र पाइने यो लेउ आजभोलि भने संकटमा पर्दै गएको छ। ढुंगाखानीका कारण रोशीको पानी प्रदूषित हुँदै जाँदा विशिष्ठ प्रकारको सिमली लेउ संकटमा पर्दै गएको हो। यो लेउ लोप हुने अवस्थामा पुगेको वनस्पति विभागका वरिष्ठ अनुसन्धान अधिकृत रमेशबहादुर बस्नेत बताउँछन्। खानीबाट ढुंगा निकाल्दा पानी धमिलो हुने लगायतका समस्याले परम्परागत लेउ हराउँदै गएको उनले बताए। विशिष्ठ मौलिक वातावरणमा मात्रै हुने भएकाले सानो अवरोधले पनि सिमली लेउको वासस्थान हराउँदै गएको छ, उनले भने, यसको वृद्धिविकासका लागि सफा, निरन्तर बग्ने र चिसो पानी चाहिन्छ। पनौती२ का ५६ वर्षीय गणेश शाहीका अनुसार सिमली लेउबाट बनेको परिकार विशेषगरी भाइटीकामा प्रयोग हुने गर्थे। विशिष्ट परिकारका रूपमा हेरिने यस लेउको स्वाद ट्राउट माछाको जस्तै हुने र स्थानीयले चिउरासँग खान्छन्, शाहीले भने, सिमली लेउ खाँदा नसा र पिसाबको समस्या निको हुने विश्वास छ। रोशी खोलाको लेउ कुनै बेला नारायणहिटी राजदरबारसम्म पुग्थ्यो रे भनेर आफूलाई हजुरआमाले सुनाएको शाहीले बताए। बाल्यकालमा मैले देखेको भन्दा रोशीखोलाको लेउ ७० प्रतिशत त हराइसक्यो, शाहीले भने। सडक निर्माण, बाढीपहिरोले खोलाका धार परिवर्तन र लेउको बासस्थान भएको ढुंगा निकाल्ने गरिएकाले पनि लेउ हराउँदै गएको हो। माछा मार्न प्रयोग हुने रसायन, कृषिजन्य र घरेलु फोहोरले पानी प्रदूषित हुँदा पनि लेउ संकटमा पर्ने गरेको वरिष्ठ अनुसन्धान अधिकृत बस्नेतले बताए। अध्ययनका क्रममा गोदावरीमा पनि सिमली लेउ फेला परेको थियो। तर, गोदावरी खोलाको पानी खानेपानी तथा सिँचाइका लागि संकलन गर्न थालिएपछि सिमली लेउ हराएको थियो। सिमली लेउको वृद्धिविकासका लागि सूर्यको प्रकाश चाहिन्छ। तर, गोदावरीमा झाँडीले सूर्यको प्रकाश छेकेको छ। बस्नेतले भने, लेउका बासस्थान भएका ढुंगाहरू निकाल्दा पनि गोदावरीबाट सिमली लेउ लोप भएको हो। दुई दशकदेखि सिमली लेउको विषयमा अध्ययन गर्दै आएका बस्नेतले गोदावरीका खोलामा पहिलाको अवस्थामा फर्काउन प्रयास गरे पनि सफल नभएको बताए। उनले भने, लेउ पलाउने ढुंगाहरू ल्याएर दुईचार पटक परीक्षण गरेँ, पानीमा भएको प्रदूषणले लेउ पलाउन दिएन। जलीय पारिस्थितिक प्रणालीलाई संरक्षण गर्दै यस्ता वनस्पतिको संरक्षण गर्न सके खाद्यस्रोतको रूपमा विकास गर्न सकिने उनको भनाइ छ। यस्ता महत्वपूर्ण चिजहरू लोप हुँदै जाँदा त्यहाँको पहिचान र सभ्यता पनि मासिने बस्नेत बताउँछन्। विभागका, वरिष्ठ अनुसन्धान अधिकृत बस्नेतका अनुसार सिमली लेउमा पोषणहरू प्रोटिन, कार्बोहाइडेड, बोसो, रेशा, फलाम आदि पाइन्छन्। वनस्पति विभागले ल्याबमा परीक्षण गर्ने, प्रवद्र्धन गर्ने लगायतका काम गरिरहेको छ। अन्य वनस्पतिभन्दा १० देखि ३० प्रतिशत बायोमास बढी हुन्छ। यसबाट औषधि, जैविक इन्धन, जैविक मल, सौन्दर्यका सामग्रीहरू बनाउन प्रयोग हुने बस्नेतले बताए। उनका अनुसार नेपालमा ९ सय ९८ प्रकारका लेउहरू पाइन्छन्। उक्त नम्बर विश्वमा पाइने लेउहरूको २५ प्रतिशत हो। विश्वमा ३५ प्रजातिका लेउहरू वैज्ञानिक रूपमा स्वीकृत भएका छन्। सिमली लेउ रोशी खोलाको मुहानदेखि २ सय मिटर तलसम्म थोरै मात्रामा पाइन्छ। दसैंपछि जब खोलाको पानी सफा हुन्छ त्यसपछि लेउ संकलन गर्ने गरिन्छ। लेउले कसरी उत्सर्जन घटाउँछ ? प्रोफेसर हु जिस्याङ लेउको विषयमा अनुसन्धानरत छन्। अमेरिकाको मिजुरी राज्यमा रहेको मिजुरी विश्वविद्यालयमा सिभिल एन्ड इन्भारमेन्टल इन्जिनियरिङ विभागमा उनले दशकौंदेखि लेउहरूले कसरी पारिस्थितिक प्रणालीलाई स्वस्थ्य बनाउँछ भन्ने विषयमा अध्ययन गर्दै आएका छन्। लेउहरूको विषयमा विभिन्न तरिकाबाट अध्ययन गरिरहेका उनले वातावरणीय फाइदा खोजिरहेको बताए। हुले अन्नपूर्णसँग भने, वातावरणमा लाखौं वर्षदेखि भण्डारण रहेको कार्बनलाई कसरी घटाउने त्यो खोजिरहेका छौं। कार्बन उत्सर्जन न्यूनीकरणमा लेउको भूमिका अध्ययन गरिरहेका छौं। लेउ उत्पादनका लागि प्रोफेसर हुलगायत अन्य वैज्ञानिकहरू प्रदूषित पानी शुद्धीकरणमा लागेका छन्। उनीहरू प्रदूषित पानीलाई स्वच्छ बनाएर त्यहाँ लेउ उत्पादन गर्दै आएका छन्। प्रदूषित पानी स्वच्छ बनाउन त्यहाँ लेउ उत्पादन गर्ने र त्यो पानीलाई नदीमा पठाउने गर्छन्। उनले भने, स्वभावले पनि लेउको वृद्धिविकास सूर्यको प्रकाशबाट हुन्छ। यसले हावामा भएको कार्बन सोसेर आफे वृद्धि गर्छ। त्यसैले लेउ उत्पादनले वातावरणमा भएको कार्बनको मात्रा घटाउन मद्दत गर्छ। प्रोफेसर हुका अनुसार हाल कोलम्बिया सहरको नगरपालिका, विद्यालय, कलेजलगायतका संस्थाहरूबाट निस्किने फोहोर पानीको प्रशोधन भइरहेको छ। अझै ठूलो मात्रामा शुद्धीकरण गर्ने र वातावरण स्वच्छ बनाउने लक्ष्य रहेको उनले जनाए। विकसित देशमा प्रत्येक व्यक्तिले दैनिक ६० देखि १ सय ग्यालेन पानी खपत गर्छ। उक्त मात्रा धेरै भएको र त्यसले जलाशयहरू मात्रै नभएर, पूरै पारिस्थितिक प्रणालीलाई दूषित बनाइरहेको हुको दाबी छ। तर, त्यस्ता पानीलाई शुद्धीकरण गर्दै लेउ उत्पादन गर्न सके अन्य खालका फाइदा पनि लिन सकिने उनले बताए। लेउ अत्यन्त राम्रो पोषणको स्रोतको रूपमा लिइन्छ। प्रोफेसर हुले उनका छोराले दैनिक लेउबाट बनेको पाउडर खाँदै आएको प्रसंग पनि सुनाए। लेउबाट बनेका पाउडरले पाचन प्रक्रिया, शारिरीक शक्ति बलियो बनाउने तथा स्वास्थ्यमा हुनसक्ने जोखिम घटाउने विश्वास छोराले गर्दै आएको हुले बताए। तर, नेपालका हकमा यस्ता विषयमा उचित अनुसन्धान भएका छैनन्। परम्परागत मूल्यमान्यता बोकेका लेउहरूको पनि संरक्षण भएको छैन। वनस्पति विज्ञान केन्द्रीय विभाग त्रिभुवन विश्वविद्यालयका प्रोफेसर डा चित्रबहादुर बानियाँ भन्छन्, यस्ता लेउमा वातावरणीय प्रभाव अत्यन्त परेको छ। पनौतीमा पाइने सिमली लेउको प्रसंग कोट्याउँदै उनले भने, पनौतीको सिमली लेउ सोल्टी होटलमा बेच्थे भन्ने पनि सुनिन्थ्यो। लेउ संकटमा परेसँगै त्यहाँका मानिसका रोजिरोटी पनि खोसियो।"

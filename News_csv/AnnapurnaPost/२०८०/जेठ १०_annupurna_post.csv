शीर्षक,विवरण
विमानस्थलको बोझ,"पोखरा अन्तर्राष्ट्रिय विमानस्थल निर्माण सम्पन्न भएर सञ्चालनमा आएको खुसीसँगै एउटा बोझको सुरुआत भयो। त्यो बोझ हो, ऋणको। चीनसँग ऋण लिएर बनाएकाले किस्ता बुझाउन पनि सुरु भइसकेको छ। चीनसँग लिँदा र विमानस्थल बनाउँदा २२ अर्ब ऋण भए पनि बुझाउँदासम्म २६ अर्ब पुग्ने देखिएको छ। चिनियाँ मुद्रासँगको सटही दरले गर्दा अहिल्यै ४ अर्ब बेसी लाग्ने देखिसकिएको छ। तर, आम्दानीको बाटो पनि देखिन्न। अन्तर्राष्ट्रिय उडानका लागि बनाइएको विमानस्थलबाट कहिले त्यस्तो उडान होलान् ? कुनै छेकछन्द छैन। २०९२ असोज १ गतेभित्र भुक्तानी गरिसक्नुपर्ने ऋणको सावाँब्याजको वार्षिक भार सबा २ अर्ब हुन्छ। चीनको एक्जिम बैंकसँग २ प्रतिशतको दरको लिएको ऋण नेपाल सरकारले नागरिक उड्डयान प्राधिकरणलाई भने ५ प्रतिशतमा दिएको छ। पोखरामा अन्तर्राष्ट्रिय विमानस्थलको आवश्यकता ४७ वर्षअघि देखियो तर त्यसको सम्भावना के छ हेरिएन। व्यापारिक योजना बनाइएन। तसर्थ विमानस्थल निर्माण सकिँदा पनि कुनै पनि अन्तर्राष्ट्रिय वायुसेवा कम्पनीले पोखरासम्मको उडान भर्ने छेकछन्द भएन। उडान नहुँदै ऋणको भार बेहोर्नु परिसक्यो। बिना कुनै कार्ययोजना विमानस्थल निर्माण गरिनु नै बोझ थपिनु भएको छ। पुस १७ सञ्चालनमा आएयता अन्तर्राष्ट्रिय उडानका लागि सरकारले माखो मारेको छैन। निजी क्षेत्रका वायुसेवा कम्पनीले भारतसम्म उडानका लागि गरेको सफल सार्थक बन्न नसक्दा पनि सरकारले कूटनीतिक पहल गरिदिएको छैन। नागरिक उड्डयन प्राधिकरण आफ्नो काम विमानस्थल बनाउने र सेवा दिनेमात्रै भएको भन्दै टक्टकिएको छ। आखिर ऋण भार आफैंले बोक्नुपर्ने हुँदा सरकारलाई घच्घच्याउने र अन्तर्राष्ट्रिय वायुसेवा कम्पनीहरूलाई उसले पनि आकर्षित गर्नुपर्ने हो। सरकार वा प्राधिकरण या निजी क्षेत्र जसको पहलमा भए पनि अन्तर्राष्ट्रिय उडान नहुने हो भने पोखरा अन्तर्राष्ट्रिय विमानस्थल ऋणको भारकै कारण देशका लागि नदुखेको टाउको डोरी लगाएर दुखाएजस्तो हुने निश्चित छ। विमानस्थल निर्माण गर्नुअघि नबनाइएको भए पनि अब यसको व्यापारिक योजनासहित अघि बढ्नुको विकल्प भने छैन। ऋण त आखिर लागिसक्यो भने त्यसलाई तिर्ने र अझ विमानस्थलबाट आम्दानी पनि गर्नेपट्टि नलागी धरै छैन। यत्ति हो विमानस्थल मुलुकका लागि बोझ बन्नु हुँदैन। राष्ट्रिय गौरवको आयोजनाका रूपमा निर्मित पूर्वाधार सञ्चालनमा सरकारी उदासीन हुन बिडम्बना हो।"
व्यवस्थाको अवस्था,"अहिलेको समस्या केवल पात्र परिवर्तनको मात्र होईन। पात्रसँगै प्रवृत्तिा, अवधारणा र राष्ट्रनिर्माणको मार्गचित्रको पनि भएकाले त्यसको परिवर्तन आवश्यक छ। पछिल्लो आमचुनावले सरकार सञ्चालनका निम्ति कुनै एक दललाई स्पष्ट बहुमत प्रदान गरेन। तथापि चुनावपूर्व कायम रहेको नेपाली कंग्रेस र माओवादी नेतृत्वको सात दलीय गठबन्धनले सरकार निर्माण गर्न करिब आवश्यक बहुमत प्राप्त गर्यो। स्वाभावतः चुनावमा जाँदा बनेको गठनबन्धनले नै प्राप्त जनादेशबमोजिम सरकार बनाउनुपर्ने हो। तर, नेपाली राजनीतिमा कायम रहेको सत्तालिप्सा, अवसरवादी र सिद्धान्तहीन चरित्रका कारण चुनावमा एकअर्काका प्रतिद्वन्द्वीमात्र होइन, शत्रुवत व्यवहारमा उत्रिएका नेकपा एमाले र माओवादीबीच सहकार्यमा नाटकीय रूपले नयाँ वामपन्थी गठबन्धनको सरकार निर्माण भयो। वामपन्थी गठबन्धनको उक्त सरकार निर्माणमा राजावादी राष्ट्रिय प्रजातन्त्र पार्टी र सुशासन पक्षधर नवोदित दल राष्ट्रिय स्वतन्त्र पार्टीसमेतको बिडम्बनापूर्ण सहभागिता भयो। प्रधानमन्त्री पद प्राप्तिका निम्ति मात्र माओवादीका अध्यक्ष पुष्पकमल दाहाल प्रचण्डले उपयोग गरेका एमाले, राप्रपा र रास्वपासँग लामो समय सहकार्यको सम्भावना थिएन। फलस्वरूप दुई महिना नपुग्दै प्रचण्डले सो गठबन्धन तोडेर पुनः नेपाली कांग्रेससँगको गठबन्धनलाई पुनर्जागृत गरे। नेपाली राजनीति फेरि एकपटक फोहरी दलदलमा फस्यो। लोकतन्त्रको आवरणमा अहिले देशमा लुटतन्त्र कायम छ। यो प्रवृत्ति बढ्दो छ। हालै उजागर भएको नक्कली भुटानी शरणार्थी प्रकरणले प्रमुख राजनीतिक दल, नेता र राज्यसंयन्त्र नै संगठित भ्रष्टाचार र अपराधमा संलग्न रहनु दुर्भाग्यपूर्ण छ। स्थानीय तहदेखि केन्द्रसम्म फैलिएको भ्रष्टाचारको जालोले देशलाई जर्जर अवस्थामा पुर्याएको छ। धर्मनिरपेक्षताको आडमा योजनाबद्ध र संगठित रूपमा भैरहेको धर्मपरिवर्तनले नेपालको राष्ट्रिय पहिचान र एकताको आधारलाई कमजोर बनाइदिएको छ। दुई दशकयता रोजगारी सिर्जना गर्ने ठोस र प्रभावकारी आर्थिक योजना कार्यान्वयन नहुँदा अहिले बेरोजगारी समस्या विकराल बनेको छ। करिब ४० लाख युवा रोजगारीको खोजिमा विदेश पलायन हुन बाध्य छन्। देशको समग्र अर्थतन्त्र संकटग्रस्त हुँदैछ। विप्रेषणको प्रवाह र विदेशी मुद्राको सञ्चिति सकारात्मक देखिए पनि घट्दो राजस्व, बढ्दो व्यापारघाटा, अनियन्त्रित चालुखर्च र पुँजीगत खर्च परिचालनमा कमीजस्ता प्रवृत्ति नकारात्मक छन्। महँगी बढेको छ, क्रयशक्ति घटेको छ। अहिले प्रत्येक नेपाली आर्थिक बोझको मारमा छन्। २०६३ सालमा गरिएको राजनीतिक परिवर्तनले अपेक्षित परिणाम दिन सकेन। गत १७ वर्षको राजनीतिक अभ्यास र प्रयोगको आलोकमा विद्यमान राजनीतिक प्रणाली, शासकीय स्वरूप, राज्यसंरचना एवं नीतिमा समयानुकूल सुधार गर्नु अनिवार्य भइसकेको छ। विद्यमान संकटको दलदलबाट देशलाई मुक्त तुल्याउन दुई प्रवृत्ति सतहमा देखिन्छन्। पहिलो पक्ष, यथास्थितिवादी हुन्। देशको शासन सत्तामा तीन दशकदेखि हालिमुली गरिरहेका र २०६३ को परिवर्तनका संवाहक भन्नेहरू सुधार आवश्यक छ तर सतही सुधार गरेपुग्छ भन्ने मान्यतामा छन्। वर्तमान अवस्था र व्यवस्थामा निर्वाध ब्रम्हलुट गर्न पाइरहेकाहरूले परिवर्तनलाई रोक्न खोज्नु स्वाभाविक हो। अर्कोतर्फ, संकट र समस्यालाई स्विकार गर्ने तथा वर्तमान विकृति र विसंगितको चर्को विरोध गर्ने तर केवल पात्र परिवर्तन मात्र गर्न चाहने नवोदित शक्तिहरू अहिले सशक्त रूपमा देखापरेका छन्। समाधानको उपायहरूको सम्बन्धमा उनीहरूमा कुनै मौलिक सोच, अवधारणा वा मार्गचित्र छैन। अहिलेको समस्या केवल पात्र परिवर्तनको मात्र होइन। पात्रसँगै प्रवृत्ति, अवधारणा र राष्ट्रनिर्माणको मार्गचित्रको पनि भएकाले त्यसको परिवर्तन आवश्यक छ। यसमा समयानुकूल तर ऐतिहासिक महत्वको परिवर्तन आवश्यक छ। २०६३ सालको परिवर्तनको भाष्य नै त्रुटिपूर्ण छ। सनातन धर्म, संस्कृति, परम्परा, प्राचीन संस्था एवं एकात्मक राज्य प्रणाली राष्ट्रनिर्माणको ठूलो शत्रु हो तथा देशले भोग्नुपरेको रोग, भोक, अशिक्षा र गरिबीको जड हो भन्ने भाष्य यथार्थपरक थिएन र होइन। त्यसर्थ, परिवर्तनको प्रस्थानबिन्दु त्यही भाष्यको सुधारबाट हुनुपर्छ। पुराना दलहरूले थोपरेको विकृति र विसंगति तथा बैचारिक वर्चस्वलाई विस्थापित गरेर सबल र समृद्ध नेपाल निर्माण आजको आवश्यकता हो। उपरोक्त लक्ष्य हासिल गर्न देहायबमोजिम राप्रपा नेपालको बैचारिक र सांगठनिक कार्यदिशा हुनेछ : संविधान र संवैधानिक व्यवस्थासँग सहकार्य ः संविधान र संवैधानिक व्यवस्थासँग सहकार्य गर्दै जनअभिमतबाट आफ्ना मान्यताहरू स्थापित गर्नेछौं। संविधान जारी गर्दा भएका कमिकमजोरी सुधार गर्न, संविधानमा सबैपक्षको अपनत्व कायम गर्न तथा विगतको अनुभव र अभ्यासलाई दृष्टिगत गर्दै राज्य प्रणाली, शासकीय स्वरुप, व्यवस्था र संविधानमा परिमार्जन, पुनर्विचार वा आबश्यक भए संविधानको पुनर्लेखन नै गर्नेबारे अब राष्ट्रिय बहस प्रारम्भ गर्न सबैपक्षको ध्यानाकर्षित गर्छ। सम्बद्र्धनवाद वैचारिक दर्शन: राष्ट्रियता, लोकतन्त्र, सनातन हिन्दूराष्ट्र, उदार अर्थतन्त्र र सुदृढ स्थानीय स्वायत्त शासन प्रणालीको मान्यतामा आधारित सम्बद्र्धनवाद पार्टीको वैचारिक दर्शन हुनेछ। राष्ट्रप्रेम र देशभक्तिको भावना, निरन्तरता सहितको परिवर्तन, एकात्मक एवं समन्वयात्मक मानवतावाद, सांस्कृतिक राष्ट्रवाद, वर्ग समन्वय, शोषणरहित समाज, लोककल्याणकारी राज्यव्यवस्था, सामाजिक न्याय र समानता, असंलग्न परराष्ट्र नीति, विविधतामा एकता सम्बद्र्धनवादका आधारभूत विशेषता हुन्। हिन्दूराष्ट्र पुनस्र्थापना मुख्य कार्यनीति: सर्वधर्म समभाव र पूर्णधार्मिक स्वतन्त्रता सहितको सनातन हिन्दूराष्ट्रको पुनःस्थापना अर्को मुख्य एजेण्डा हुनेछ। राजनीतिक स्वार्थ परिपूर्तिका निम्ति अल्पसंख्यकलाई रिझाउने र बहुसंख्यकलाई कमजोर बनाउने कांग्रेस र कम्युनिस्टको नीति दीर्घालीन रूपमा प्रत्युत्पादक हुनेछ। विगतको समीक्षा गर्दै सनातन धर्मसंस्कृतिको रक्षार्थ हिन्दूराष्ट्र पुनस्र्थापनाको विषयलाई सशक्त रूपमा अघि बढाउने छौं। प्रदेशतहको संरचना खारेजी : संघीय संरचना आर्थिकरुपमा बोझिलो तथा अनेकौं राजनीतिक विकृति र विसंगतिको कार्यथलो सावित भएको छ। राजनीतिक अस्थिरता र भ्रष्टाचारको अखडा भएको छ। त्यसर्थ, संघियताको वर्तमान स्वरुपमा आमूल परिवर्तन गरिनु अनिवार्य भइसक्यो। राज्य संरचनाको वर्तमान स्वरुपलाई परिवर्तन गरी केन्द्रमा बलियो सरकार र स्थानीयतहमा अहिलेभन्दा बढी अधिकार सम्पन्न सुदृढ स्थानीय स्वायत्त सरकार गरी दुई तहको संरचना (सरकार) कायम गरिनुपर्छ। पार्टीले पार्टीका प्रदेशतहका सबै एकाई विघटन गर्ने निर्णय गरेको छ। निर्वाचन प्रणालीमा सुधार : २०६४ देखि भएका चारवटा आमचुनावको परिणाम हेर्ने हो भने चुनाव अत्यन्त खर्चिलो भएको, चुनावको आपराधीकरण हुँदै गएको, चुनावमा गलत स्वार्थ बोकेका व्यापारी र ठेकेदारहरूको वर्चस्व बढदै गएको पाइन्छ। कुनै एक दलले सरकार बनाउन आबश्यक बहुमत ल्याउन सक्ने अवस्था न्युन रहेको, चुनावमा सत्ता र मसलको प्रयोग व्यापक भएको तथा निर्वाचित जनप्रतिनिधिको गुणस्तर खस्किँदै गएको जस्ता प्रवृत्ति र विकृतिहरू देखिएका छन्। सांसद नै मन्त्रि, प्रधानमन्त्रि हुने भएकाले संसद् नीति निर्माण, कानुन निर्माण र व्यवस्थापकीय कार्यभन्दा सत्ता संघर्षमा केन्द्रित हुन पुगेको छ। समग्रमा निरन्तरको अस्थिरता र अराजकताको स्रोत बन्न पुगेको विद्यमान मिश्रित निर्वाचन प्रणालीको सट्टा पूर्ण समानुपातिक निर्वाचन प्रणाली कायम गर्नुपर्छ। प्रत्यक्ष निर्वाचित कार्यकारी प्रधानमन्त्री : परम्परागत शैलीको संसदीय व्यवस्था नेपालका निम्ति उपयुक्त देखिएन। २००७ सालदेखि हालसम्म कुनै पनि सरकारले निर्धारित पाँच वर्षे कार्यकाल पूरा गर्न सकेको छैन। २०४७ सालमा बहुदलीय व्यवस्था पुनस्र्थापना भएयताको ३३ वर्षमा २७ सरकार बने। २०६३ को राजनीतिक परिवर्तनपछि अस्थिरता बढेको छ, यो १७ वर्षमा १४ सरकार परिवर्तन भएका छन्। सरकार निर्माणमा अपवित्र र सिद्धान्तहिन गठवन्धन गर्ने प्रवृत्ति हावि छ। सरकार बनाउने र गिराउने काममा बाह्यशक्तिहरूको दवाव र प्रभाव समेत व्यापक भएको छ। यी सबै तितो वास्तविकतालाई मध्यनजर राख्दै मुलुकको सर्वाङ्गीण विकासको लक्ष्य हासिल गर्न, राजनीतिक स्थिरता कायम गर्न तथा प्रजातान्त्रिक व्यवस्था सुदृढ तुल्याउन जनताबाट प्रत्यक्ष निर्वाचित हुने कार्यकरी प्रधानमन्त्रीय पद्धति अबलम्बन गर्नुपर्छ भन्ने हाम्रो निष्कर्ष छ। मन्त्री बन्न सांसद हुन नपर्ने तथा दुई कार्यकालभन्दा बढी प्रधानमन्त्री हुन नपाउने व्यवस्था अवलम्बन गर्नुपर्छ। थापा राष्ट्रिय प्रजातन्त्र पार्टी नेपालका अध्यक्ष हुन्।"
"छिपहरमाई गाउँपालिकामा अख्तियारको छापा, योजना सम्बन्धि फाइल नियन्त्रण","पटकपटक आग्रह गर्दापनि गाउँपालिकाले कागजात उपलब्ध नगराएपछि अख्तियार टोलीले कार्यालयमै पुगेर कागजात नियन्त्रणमा लिएको अख्तियार दुरुपयोग अनुसन्धान आयोगको कार्यालय हेटौडाका सूचना अधिकारी विष्णुप्रसाद सापकोटाले जानकारी दिए। वीरगन्ज : पर्साको छिपहरमाई गाउँपालिकामा अख्तियारले छापा मारेर कागजात नियन्त्रणमा लिएको छ। गाउँपालिकाको काम कारवाही र विकास निर्माणमा गरिएको भ्रष्टाचारविरुद्ध परेका उजुरी सम्बन्धि कागजात माग गर्दा पनि गाउँपालिका कार्यालयले उपलब्ध नगराएपछि मंगलबार अख्तियार टोलीले गाउँपालिका कार्यालयमै पुगेर कागजात नियन्त्रणमा लिएको हो। अख्तियार दुरुपयोग अनुसन्धान आयोगको कार्यालय हेटौंडाको टोलीले मंगलबार गाउँपालिका कार्यालयमा छापा मारेर उजुरी परेका योजना सम्बन्धि फाइल र कागजातहरु नियन्त्रणमा लिएको हो। गाउँपालिकाका अध्यक्ष मनोजकुमार गुप्ता र प्रमुख प्रशासकीय अधिकृत राकेश ओझा लगायतका जनप्रतिनिधि र कर्मचारीले मिलोमतोमा विभिन्न योजना, कर्मचारी नियुक्ति, सामग्री खरिद लगायतमा भ्रष्टाचार गरेको उजुरी परेपछि अख्तियारले सम्बन्धित योजनाहरुको कागजात माग गरेको थियो। तर प्रमुख प्रशासकीय अधिकृत ओझाले कागजात उपलब्ध गराउन आलटाल गर्दै आएका थिए। पटकपटक आग्रह गर्दापनि गाउँपालिकाले कागजात उपलब्ध नगराएपछि अख्तियार टोलीले कार्यालयमै पुगेर कागजात नियन्त्रणमा लिएको अख्तियार दुरुपयोग अनुसन्धान आयोगको कार्यालय हेटौडाका सूचना अधिकारी विष्णुप्रसाद सापकोटाले जानकारी दिए। हामीले कयौँ पटक कागजातहरु माग गर्यौं तर छिपहरमाईका कर्मचारी र जनप्रतिनिधिले विभिन्न बहाना बनाउँदै फाइल दिन आनाकानी गर्दै आइरहेका थिए, सूचना अधिकारी सापकोटाले भने, अत्ती भएपछि हामी आफै गाउँपालिका पुगेका हौँ, आवश्यक कागजात र फाइलहरु नियन्त्रणमा लिएर आएका छौँ। सूचना अधिकारी सापकोटाका अनुसार गाउँपालिकाका अध्यक्ष गुप्ता र प्रमुख प्रशासकीय अधिकृत ओझाविरुद्ध कम्तिमा पनि १५ वटा उजुरी परेको छ। फाइलहरु छिपहरमाईविरुद्ध परेका उजुरीका विषयमा छानविनी गरिरहेका अनुसन्धान अधिकृतलाई बुझाइएको सापकोटाको जानकारी दिए अनुसन्धानका क्रममा भ्रष्टाचार ठहर भए अख्तियारले आवश्यक कारवाहीको प्रक्रिया अगाडि बढाउने उनले बताए। यता, गाउँपालिका अध्यक्ष गुप्ताले भने छापामारी नभएको दाबी गरे। परेको उजुरी सम्बन्धि कागजातहरु अध्ययनका लागि अख्तियार टोलीले लगेको बताउँदै उनले भने, छापामारी नै भएको होइन। करारमा नियुक्त गरिएका कर्मचारीको विषयमा कसैले उजुरी दिएको रहेछ, सोही सम्बन्धि आवश्यक कागजात अध्ययनका लागि अख्तियार टोलीले लागेको मात्र हो।"
भन्सार मुआब्जापीडितका लागि १० करोड रकम निकासा,"झापा : सरकारले भद्रपुर भन्सार कार्यालयले अधिग्रहण गर्न लागेको जग्गाको क्षतिपूर्ति बापतको पहिलो चरणको १० करोड रुपैयाँ मुआब्जा पठाएको छ। सरकारले ६० करोड १३ लाख ८२ हजार रुपैयाँ वितरण गर्नुपर्ने मुआब्जा रकममध्ये १० करोड रुपैयाँ रकम भन्सारको खातामा पठाएको भन्सार प्रमुख अमित तिवारीले जानकारी दिए। भन्सारको खातामा रकम निकासा भएको हो, अब छिट्टै सीडीओ साबको नेतृत्वमा सर्वपक्षीय बैठक बसेर रकम वितरण प्रक्रियालाई अघि बढाउँछौँ, भन्सार प्रमुख तिवारीले भने, १० करोड मात्र रकम आएकाले डुबान क्षेत्रमा बसोबास गर्ने, घर टहरा भएका परिवारलाई पहिलो प्राथमिकतामा राखेर रकम वितरण गर्नुपर्छ। पुग्ने जति परिवारलाई १० करोड रुपैयाँ बाँडेपछि बाँकीलाई क्रमशः वितरण गर्दै लैजाने भन्सारको योजना छ। भन्सार विभागले बाँकी ५० करोड रुपैयाँँ रकम आफ्नो बजेटमा राखिसकेको छ। बजेट भाषणपछि सो रकम विनियोजन हुन्छ। त्यसपछि साउनमा मुआब्जाको थप रकम आएपछि अन्य जग्गाधनीलाई पनि वितरण गर्ने उनको भनाइ छ। जग्गा अधिग्रहण मूल्यांकन उपसमितिले स्थानीयको करिब ९ विगाहा जग्गा अधिग्रहण गर्ने निर्णय गर्दै १ सय ४ जनाको घर टहरासहितको जग्गा २०७७ साल साउन २७ गते सूचना प्रकाशन गर्दै भूमिसुधार तथा मालपोत कार्यालयमा रोक्का राखेको थियो। अधिग्रहण गर्न लागेको स्थानीयको नम्बरी जग्गा मालपोतमा रोक्का राख्दासमेत भन्सारले समयमा क्षतिपूर्ति बापतको मुआब्जा रकम वितरण नगरेको भन्दै पीडितले कैयौँ पटक भन्सार कार्यालय घेराउदेखि धर्ना, तालाबन्दी गर्दै सडकसमेत आन्दोलनसमेत गरेका थिए। सरकारले ६० करोड १३ लाख ८२ हजार वितरण गर्नुपर्ने मुआब्जामध्ये १० करोड भन्सारको खातामा पठाएको हो।"
रत्न मन्दिर दरबार जेठ १५ देखि खुल्ने,"पोखरा : फेवाताल किनारमा रहेको रत्न मन्दिर (राजदरबार) यही जेठ १५ गतेदेखि सर्वसाधारणका लागि खुला हुने भएको छ। पूर्वराजपरिवारको हिउँदकालीन दरबार गणतन्त्र दिवसका दिन खुला गर्न लागिएको हो। तत्कालीन राजा महेन्द्रले कान्छी रानी रत्नको नाममा २०१३ सालमा दरबार बनाएका थिए। यो भौतिक संरचना गणतन्त्र आएसंगै नेपाल ट्रस्टको स्वामित्वमा आएको थियो। यहाँका पर्यटन व्यवसायीले यसलाई शाहवंशीय राजाको इतिहास अध्ययन केन्द्रका साथै जैविक विविधता पार्कका रूपमा विकास गरी खुला गर्न माग गर्दै आएका थिए। नेपाल ट्रस्टका प्रवक्ता दिपकराज नेपालले रत्न मन्दिर परिसर खुला गरिए पनि भित्र अवलोकन भने नखुलाइने बताए। उनका अनुसार दरबार परिसरको २८ रोपनी क्षेत्र अवलोकन गर्न मात्र खुला गरिने भएको हो। भित्र साँघुरो संरचनाका कारण अप्ठ्यारो पर्ने भएकाले सहज वातावरण बनाउन केही समय लाग्ने देखिएको छ। दरबार अवलोकन गर्न विदेशीलाई १ हजार, नेपालीलाई १ सय र विद्यार्थी तथा ज्येष्ठ नागरिकलाई ५० रुपैयाँ शुल्क निर्धारण गर्ने तयारी रहेको प्रवक्ता नेपालले बताए। महेन्द्रसहित उनीपछिका वीरेन्द्र शाह र ज्ञानेन्द्र शाह पोखरा आउँदा यही दरबारमा बस्ने गर्थे। चारैतिर पर्खालले घेरिएको यो भौतिक संरचना पर्यटकका लागि मात्र होइन स्थानीयवासीका लागि पनि कौतुहलको विषय बन्दै आएको छ। २०१३ सालमा निर्माण पूरा भएको रत्न मन्दिर १ सय ७४ रोपनीमा फैलिएको छ। यस परिसरमा राजा बस्ने बंगला प्रमुख आकर्षण छ। जहाँ ११ कोठा छन्। त्यससँगै राजा पोखरा आउँदा दैनिक रुपमा कामकाज गर्ने स्थान, बोट हाउस, एडीसी अफिस र सुन्दर बगैचा छन्। ताल किनारमा रहेको दरबार आकर्षक छ। चराचुरुंगीको चिरवीर आवाज र फेवा तालको मनोरम दृश्यले त्यहाँ पुग्ने जोकोहिलाई पनि लोभ्याउँछ। रत्न मन्दिर खुलेपछि पोखरा घुम्न आउने पर्यटकको बसाइँ लम्बिने पोखरा पर्यटन परिषद्का सचिव हरि भुजेलले सुनाए। उनका अनुसार स्वदेशी र विदेशी पर्यटकले ताल किनारको राजदरवार कस्तो छ भन्ने जिज्ञासा राख्ने गर्छन्। दरबार खुला भएसँगै पर्खालले घेरिएर रहेको राजा बस्ने दरवार कस्तो छ भन्ने जिज्ञाशा मेटिने स्थानीयवासी अनिल थापाले बताए। रत्न मन्दिरमा ४१ वर्ष जागिर खाएर अवकाश जीवन बिताइरहेकी ८२ वर्षीय प्रतापकुमारी अधिकारी राजा बस्ने दरबार कस्तो होला भन्ने जिज्ञासा सबैमा भए पनि सामान्य रहेको बताउछीन्। दरबारका कोठा साँगुरा रहेका र खाट, बेड बिस्तारा पनि सामान्य रहेको उनको भनाइ छ। राजा महेन्द्र, वीरेन्द्र आउने बित्तीकै सबैलाई सन्चो बिसन्चो के कस्तो छ भनेर सोध्ने गरेको सम्झना उनले गरिन्। नजिकै घर भएकी अधिकारीले दरबार हत्याकाण्डपछि रत्नमन्दिर जान मनै नलागेको सुनाइन्।"
जसले कृत्रिम खुट्टाका भरमा चढे सगरमाथा,"काठमाडौं : रोल्पाका हरि बुढा मगरले सन् २०१० मा अफगानिस्तानको लडाइँमा आफ्ना दुवै खुट्टा घुँडाभन्दा माथिबाट गुमाएका थिए। उनी जति बेला ब्रिटिस सेनामा कार्यरत थिए। उनै पूर्वब्रिटिस गोर्खा सैनिक मगरले त्यसको करिब १३ वर्षपछि कृत्रिम खुट्टाको भरमा सगरमाथा आरोहण गरी विश्व कीर्तिमान कायम गरेका छन्। कीर्तिमानी आरोही बनेर काठमाडौं फर्किएका मगरलाई मंगलबार त्रिभुवन विमानस्थलमा भव्य स्वागत गरियो। संस्कृति, पर्यटन तथा नागरिक उड्डयनमन्त्री सुदन किराती पनि उनलाई स्वागत गर्न विमानस्थल पुगेका थिए। उनले यही जेठ ५ गते दिउँसो ३ बजे सगरमाथा चुचुरोमा पाइला टेकेका थिए। त्यससँगै उनी सगरमाथा चुचुरो चुम्ने पहिलो डबल एम्प्युटी एभोब नी (घुँडा माथिबाट दुवै अंगविच्छेदन) व्यक्तिको विश्व रेकर्ड कायम गर्न सफल भएका हुन्। मगरले (प्रोस्थेटिक) कृत्रिम खुट्टाको सहायताले आरोहण गरेका हुन्। उनलाई झन्डै पाँच वर्षको प्रयासपछि सफलता मिलेको हो। शारीरिक अशक्तता भएका व्यक्तिहरू कोहीभन्दा केहीमा पनि कमजोर हुँदैनन् भन्ने आत्मविश्वास आफूजस्तै साथीहरूमा जगाउन सगरमाथाको सफल आरोहण महत्वपूर्ण रहेको उनले बताए। मेरो परिवार, मेरा सहयोगी साथीहरू र धेरै जनताको साथबिना सगरमाथा आरोहण गर्न सम्भव थिएन, उनले भने। रोल्पाको थबाङ गाउँपालिका मिरुल घर भएका मगरले बेलायती सेनाको गोर्खा रेजिमेन्टमा १५ वर्ष सेवा गरेका थिए। उनले लडाइँमा दुवै खु्ट्टा गुमाएपछि दुई वर्ष मानसिक तनावमा बिताए। परिवार र साथीहरूको प्रेरणाले कमजोर भएर बस्नु हुन्न भन्ने मनोबल बढ्यो र विस्तारै खेलमा हात हालें। त्यसले आत्मबल दियो, उनले सगरमाथा आरोहणमा जानुपूर्व भनेका थिए, धेरै समय खेल र साहसिक खेलमा बिताएपछि, यदि समय र परिस्थितिसँग अंकमाल गर्न सकियो भने असम्भव केही रहेनछ भन्ने थाहा पाएँ। उनले बेलायती सेनामा भर्ना हुनुअघि नै सगरमाथा आरोहण गर्ने सपना पालेका थिए। बल्ल आफ्नो सपना साकार पारेका उनी सगरमाथा चुचुरोमा पुगेपछि खुसीले चिच्याए। उनले भनेका थिए, हामी सफल भयौं। उनले यसअघि मोन्ट ब्लांङ्क (४,८१० मिटर), चुलु सुदूरपूर्व (६,०५९ मिटर), किलिमन्जारो (५,८९५ मिटर), र मेरा पिक (६,४७६ मिटर)लगायत हिमाल आरोहण गरेका थिए। साथै सगरमाथा आधारशिविर पुग्ने र सगरमाथामाथि स्काइ ड्राइभ गर्ने डबल एम्प्युटी एभोब एभोब नी (घोडा माथिबाट दुवै अंगविच्छेदन) को रेकर्ड उनको नाममा छ। तेन्जिङ नोर्गे शेर्पा र एडमन्ड हिलारी सन् १९५३ मेमा विश्वको अग्लो चुचुरोमा पुगेका थिए। त्यसपछि ७० वर्षपछि मगर र उनको टोलीले सगरमाथा आरोहण गरेको हो। शेर्पा र हिलारीले सगरमाथा चढेका बेला बेलायती महारानी एलिजावेथ द्वितीयको राज्यरोहण चलिरहेको थियो। यसपटक राजा चाल्र्स तृतीयको राज्यरोहणकै महिनामा मगरले सगरमाथाको सफल आरोहण गरेका हुन्। मैले पहिलो पटक २०१८ (सन्) मा यो आरोहणको योजना बनाएको थिएँ। तर, सगरमाथाको पहिलो आरोहणको ७०औं वार्षिकोत्सव मनाउन पाउँदा अलिक बढी विशेष लाग्छ, उनले भने। जसले पाँच वर्षअघि नै सगरमाथा चढ्ने योजना बनाए पनि कानुन बाधक बनेको थियो। पर्वतारोहणसम्बन्धी नियमावली, २०५९ को नियम ३ (२क)मा पर्वतारोहणको अनुमति नदिइने व्यवस्था छ। २क (ग) मा लेखिएको छ, दुवै हात वा खुट्टा नभएको वा दुवै आँखाले देख्न नसक्ने। संविधानको धारा १८ (२) मा अपांगता भएको कारणले कानुनको प्रयोगमा विभेद गर्न नपाइने व्यवस्था भएकाले त्यहीअनुरूप अदालतले मार्गप्रशस्त गरेपछि उनी सगरमाथा आरोहणमा लागेका थिए। मगरले अबको अधिकांश समय नेपालमा बिताउने योजना बनाएका छन्। नेपालमा अपांगता सचेतना र आर्थिक विकासको क्षेत्रमा योगदान गर्ने उनले सुनाए। यो मेरो सफलता विश्वभरका अपांगता भएका व्यक्तिको सफलता हो। नेपालको सपना हो, उनले भने, नेपाल आमाको काखमा हुर्केको मैले जवानी वेलायतको लागि व्यतित गरेँ। अब अलिक धेरै नेपाल आमाको सेवामा लाग्ने योजना छ। उनले आरोहणमा सहयोग गर्ने बेलायत सरकार, नेपाल सरकार, विश्वभरका दाता, आफन्त शुभचिन्तक सबैलाई धन्यवाद दिएका छन्। रोल्पाको मिरूल गाउँमा सन् १९७९ मा जन्मिएका उनी उनी गोर्खा वेलफेयर ट्रस्टका सद्भावना राजदूतसमेत हुन्। सन् १९६९ मा स्थापित ट्रस्टले गोर्खा भेट्रान, उनीहरूका परिवार र नेपालमा रहेका समुदायलाई शिक्षा, स्वास्थ्य, खानेपानीलगायत क्षेत्रमा सहयोग प्रदान गर्दै आइरहेको छ। जन्मथलो मिरुल, रोल्पा जिल्ला र साविक राप्ती अञ्चल केन्द्रित कार्यक्रममा व्यक्तिगत रूपमै सञ्चालन गर्दै आएका उनी नेपालको ठूलो व्यावसायिक समूहमा पर्ने गोरखा गु्रपसँग पनि आबद्ध छन्। मगरको आरोहणका लागि एचएसटी एडभेन्चर्सका कृष थापा एक्सपिडिसन लिडरका रूपमा छन्। थापाले ब्रिटिसको स्पेसल यअर सर्भिस (एसएएस)को माउन्टेन ट्रुप लिडरका रूपमा २४ वर्ष सेवा गरेका थिए।"
गाडी चढेर गन्तव्य कहिले पुगिएला ?,"देशका कुनाकन्दरासम्म जोड्ने सडकको हविगत उस्तै छ। कुनै निर्माण सम्पन्न नभई अलपत्र छन्। कुनै विस्तारका नाममा भत्काइएका छन्। कुनैमा पिच थोत्रो भएर खाल्डै खाल्डा परेका छन्। सुक्खायाममा बुङबुङती धुलो र झरीमा हिलाम्य हुनु नौलो कुरै रहेन। संघीय राजधानी काठमाडौं पुग्ने प्रायः सडक कि बिग्रिएका छन् कि त बिगारिएका। गण्डकीको प्रदेश राजधानी रहेको पोखरा पुग्ने सडकमार्ग छिचोल्नै हम्मेहम्मे पर्छ। लुम्बिनी प्रदेशको राजधानी बुटवल जाने नारायणघाटबुटवल सडकखण्ड विस्तारको नाममा यात्रुले सास्ती खेपेको वर्षौं भइसक्यो। यी त भद्रगोल सडकका उदाहरण मात्र हुन्। देशका कुनाकन्दरासम्म जोड्ने सडकको हविगत उस्तै छ। कुनै निर्माण सम्पन्न नभई अलपत्र छन्। कुनै विस्तारका नाममा भत्काइएका छन्। कुनैमा पिच थोत्रो भएर खाल्डै खाल्डा परेका छन्। सुक्खायाममा बुङबुङती धुलो र झरीमा हिलाम्य हुनु नौलो कुरै रहेन। यसकारण दुईतीन घण्टाको यात्रा ९१० घण्टासम्म लम्बिने गरेको छ। विकासको सूचक र यातायातको सुरक्षित तथा भरपर्र्दो माध्यम मानिने सडकमार्ग यस्तै कारण टाउको दुखाइ बनेका छन्। जसकारण यात्रुहरू महँगो विकल्प (हवाई यात्रा) छान्न वा बाध्य भएर यही उपाय रोज्न विवश छन्। कनेक्टीभिटीको अन्य विकल्प नभएका नागरिकलाई यिनै सडकमा घिसारिनुको विकल्प देखिएको छैन। संघीय राजधानी प्रवेश गर्ने चारैभञ्ज्याङसम्म आइपुग्न यात्रुलाई सास्ती छ। त्रिभुवन राजपथ ठाउँठाउँमा भत्किएको छ। पृथ्वी राजमार्गको नौबिसेमुग्लिन खण्ड विस्तारको नाउँमा बिगारिएको छ। यही बाटोमा कहिलेकाहीँ जीर्ण पुल भत्किन्छ। बीच सडकमा भ्वाङ पर्छ। फर्पिङदक्षिणकाली हुँदै भीमफेदी पुग्ने सडक सुक्खामा धुलाम्मे हुन्छ। वर्षामा सवारीसाधन चिप्लेटी खेल्न योग्य हुन्छ। अरनिको राजमार्र्ग विस्तार गर्ने भन्दै ठाउँठाउँमा अबरुद्ध गर्ने गरिएको छ। मेलम्चीबाट साँखु हुँदै काठमाडौं प्रवेश गर्न पनि सहज छैन। नुवाकोटको बाटो सवारी यात्राको आँट गर्न सकिँदैन। चित्लाङ हुँदै थानकोट आउने सडक पनि साँघुरो छ। यसरी न मुख्य राजमार्ग न त वैकल्पिक मार्गहरू यात्राका लागि योग्य छन्। देशकै लामो पूर्वपश्चिम राजमार्गको दुई खण्ड छिटो यात्राका लागि योग्य छैनन्। बर्दिबासबाट सप्तकोसीसम्म चार लेनको बनाउने भन्दै काम तीव्र रूपमा जारी छ। यो खण्डभन्दा बिजोग नारायणघाटबुटवल खण्डको छ। पृथ्वी राजमार्ग र सिद्धार्थ राजमार्ग दुवै पोखरा पुग्ने उपयुक्त बाटो होइनन्। सिद्धार्थको साँघुरो बाटो, ठाउँठाउँको पहिरो, भेलले बगाएका सडकमा कतिबेला के हुन्छ भन्न सक्ने अवस्था छैन। मुग्लिङबाट पोखरामा दिउँसै अर्को सवारी नदेखिने गरी धुलो उड्छ र झरीमा हिलाम्ये हुन्छ। दुर्गम जोड्ने राजमार्गमा यात्रा गर्दा जोकोहीलाई पनि वान्ता आउन सक्छ। यो कन्तबिजोग देखाउन हामीले देशका केही राजमार्गलाई प्रतिनिधि रूपमा लिएका छौं। सुरुमा कुरा गरौं, पृक्ष्वी राजमार्गको। पोखराकाठमाडौं जोड्ने पृथ्वी राजमार्गमा झन्डै पाँच दर्शकपछि स्तरोन्नतिको काम चलिरहेको छ। दुई लेनको सडक चारदेखि ६ लेनको हुने गरी फराकिलो बनाउन लागिएको हो। एसियाली विकास बैंक (एडीबी)को ऋण सहयोगमा पृथ्वी राजमार्गको पोखरामुग्लिङ खण्डमा काम भइरहेको हो। सवारीको चाप बढेअनुसार लामो समयदेखि स्तरोन्नति नहुँदा यात्रुले सास्ती भोग्नुपरेको गुनासो यात्रु र यातायात व्यवसायीले गर्दै आएका थिए। २०२६ सालमा रेखाङ्कन भएर २०२८ मा निर्माण सम्पन्न भएको दुई लेनको राजमार्ग चीनको सहयोगमा बनेको थियो। पोखरामुग्लिङ खण्ड फराकिलो बनाउने गरी काम भइरहँदा यात्रुले सकस भोगिरहेका छन्। सडक धुलाम्य हुँदा मानव स्वास्थ्यमा असर परेको बताउँछन् स्थानीयवासी। काठमाडौंपोखरा, पोखराकाठमाडौं पृथ्वी राजमार्गको सडक करिब दुई सय किलो मिटर दूरी हो। यो सडक मार्ग हुँदै काठमाडौंबाट पोखरा जान र पोखराबाट काठमाडौं पुग्न एकतर्फी बस यात्रा गर्दा ९ घण्टाभन्दा बढी लाग्ने गरेको छ। व्यस्त सडक पुनर्निर्माणको काम यात्रुलाई झन्झट नहुने गरी गर्नुपर्नेमा त्यसतर्फ ध्यान नदिँदा सकस भएको पोखरा पर्यटन परिषद्का पूर्वअध्यक्ष गोपीबहादुर भट्टराई बताउँछन्। सडक निर्माणकै कारणले पोखरामा स्वदेशी र विदेशी पर्यटकको आगमन कम भएको पनि उनको भनाइ छ। सहज यात्रा गर्ने गरी बाटो निर्माण गर्नुपर्नेमा त्यसो नहुँदा काठमाडौं रिफर गरेका बिरामी लिएर सडक यात्रा हुँदै जाँदा थप सकसपूर्ण भएको छ। पोखरादेखि मुग्लिङको यात्रा सामान्य अवस्थामा दुई घण्टाको हो। पोखराको पृथ्वीचोकजामुने (पश्चिम) खण्ड र आँबुखैरेनीजामुने (पूर्व) खण्डको स्तरोन्नतिको काम अघि बढेको छ। आँबुखैरेनीमुग्लिङ खण्ड भने अझै टेन्डरमा गएको छैन। झन्डै पाँच दशकअघि बनेको राजमार्गमा सवारी चाप बढे पनि त्यसअनुसार स्तरोन्नति लामो समयसम्म नहुँदा ट्राफिक जामका कारण दुई सय किलोमिटरको यात्रा तय गर्न घण्टौं समय लाग्दा यात्रा ढिला र झन्झटीलो हुँदै आएको हो। छोटो समयका लागि पोखरा घुम्न चाहने पर्यटकका लागि दुई लेनको साँघुरो सडक मार्ग कष्टकर र झन्झटिलो भइरहेको छ। फराकिलो सडक बनिसकेपछि भने पोखराकाठमाडौं यात्रा सहज हुने पृथ्वी राजमार्ग बस सञ्चालक कम्पनीका अध्यक्ष योगेन्द्रबहादुर केसी बताउँछन्। नौबिसे खण्ड हुँदै आधाभन्दा बढी यात्रु संघीय राजधानी भित्रिन्छन्बाहिरिन्छन्। तर, नागरिकले सास्ती भोग्ने क्रम टुंगिएको छैन। राजधानी पुग्नै लाग्दा घण्टौं जाममा बस्नुपर्ने बाध्यता अन्त्य भएको छैन। नारायणघाटबाट मुग्लिनसम्मको खण्ड निर्माण सम्पन्न भइसकेको छ। तर, मुग्लिनबाट राजधानीको मुख्य नाकासम्मको बाटोको हविगत भने उस्तै छ। साँघुरो बाटो, खाल्डाखुल्डीले नागरिक आजित छन्। अहिले भने बल्ल यो खण्डको काम अघि बढेको छ। यो सडक भएर दैनिक १० हजारभन्दा बढी सवारी साधन ओहोरदोहोर गर्छन्। यो सडकले संघीय राजधानी काठमाडौंसँग ६८ जिल्लालाई स्थलमार्गमार्फत जोड्छ। पूर्वपश्चिम राजमार्गको नारायणगढबुटवल खण्ड २०७५ सालदेखि निर्माणाधीन छ। चार वर्ष बित्दासम्म प्रगति ३० प्रतिशत मात्र छ। सडक भत्किएको र भत्काइएका कारण हिँडिसाध्य छैन्। घाम लाग्दा धुलाम्य र पानी पर्दा हिलाम्य हुँदा बुटवलनारायणगढको ११३ किलोमिटर दूरी पार गर्न ६ घण्टा लाग्ने गरेको छ। पानी पयो भने दाउन्नेको उकालोमा गाडी नचढ्ने र दिनभर पनि सडकमै बस्नुपर्ने बाध्यता रहेको चालकको गुनासो छ। सडक समयमा निर्माण कार्य नसक्दा यातायातका साधनको लागत बढेको छ। यात्राको दूरी उस्तै भए पनि समयको टुंगो छैन। यात्रुहरू दुई दिनसम्म पनि सडकमै बस्नुपरेको छ। सडक निर्माणका क्रममा बनाइएका डाइभर्सन बगाउँदा यात्रा अझै कठिनपूर्ण बन्ने गरेको छ। सन् १९७२ मा निर्माण भएको १ सय १३ किलोमिटर यो सडकलाई जंगल क्षेत्रमा चार लेन र सहरी क्षेत्रमा ६ लेनमा बिस्तार सुरु गरिएको हो। महत्वपूर्ण आयोजना भए पनि निर्माण कम्पनीले समयमा काम नगर्दा यात्रु र स्थानीयवासीले सास्ती बेहोर्नुपरेको छ। चिनियाँ निर्माण कम्पनी चाइना स्टेट कन्ट्रक्सन इन्जिनियरिङ कर्पाेरेसनले २०७५ सालमा निर्माण सम्झौता गरेको थियो। नवलपर गैंडाकोटबाट दाउन्ने र बर्दघाटबाट बुटवलसम्मको सडक दुई खण्डमा निर्माण भइरहेको छ। यो ठेक्काको म्याद आगामी साउनमा सकिनेछ। रूख कटान, विद्युत्का पोल स्थानान्तरणको काम सकिए पनि निर्माण कम्पनीले मासिक ५ प्रतिशतका दरले पनि प्रगति गर्न सकेको छैन। बुटवल हुँदै पोखरा जाने सिद्धार्थ राजमार्गको यात्रा पनि कठिनपूर्ण छ। बर्खा लागेसँगै पहिरोले अवरुद्ध पार्ने यो सडक पाल्पाको सिद्धबाबामा निर्माण हुन लागेको सुरुङका कारण अवरुद्ध छ। यो सडक खण्डको बुटवलतानसेन जीर्ण भएका कारण यात्रुलाई सांस्ती छ। धुलाम्य र हिलाम्य हुँदा स्थानीयवासीको बालीनाली समेत नोक्सानी पुयाएको छ। संघीय राजधानी काठमाडौं र बागमती प्रदेशको राजधानी हेटौंडा जोड्ने सडकको समयमै स्तरोन्ननिको काम सम्पन नहुँदा यात्रुले हैरानी खेप्नुपरेको छ। प्रदेश सरकार स्थापनासँगै मकवानपुरको भैँसेबाट काठमाडौं बल्खुसम्मको सडकलाई प्रादेशिक लोकमार्ग भनेर स्तरोन्नति थालिएको थियो। समयमा स्तरोन्नतिको काम सम्पन्न नहुँदा उक्त सडक हुँदै दैनिक यात्रा गर्र्ने हजारौं यात्रु हैरानी खेप्न बाध्य छन्। प्रदेश सरकारले २०७५७६ देखि हालसम्म करिब १ अर्ब ५० करोड रुपैयाँ विनियोजन गरेको छ। उक्त रकममध्ये करिब १ अर्ब १५ करोड खर्च भइसकेको छ। तर, अझै पनि यात्रु हिउँदमा धुलाम्मे हुर्दै र बर्खाको समयमा कच्ची सडकको साथै खाल्डाखुल्डीमा आफ्नो ज्याननै जोखिममा राखेर यात्रा गर्न बाध्य छन्। बागमती प्रदेशको भौतिक पूर्वाधार मन्त्रालयअन्तर्गत यातायात पूर्वाधार निर्देशनालयबाट निर्माणको काम भइरहेको छ। भीमफेदीबाट कुलेखानीसम्मको १६ किलोमिटर सडक मात्र कालोपत्र भएको छ। सिस्नेरीबाट काठमाडांै जाने वैकल्पिक सडकअन्तर्गत हेविबाट दक्षिणकालीसम्म ५ किलोमिटर निर्माण सकिएको छ। ज्यामिरेबाट रामचन्द्र भज्याङ १ खण्ड र रामचन्द्र भज्याङबाट दक्षिणकालीसम्म अर्को खण्ड सम्झौता भई काम चलिरहेको छ। फाखेल हँुदै फर्पिङ हुँदै र अर्को चित्लाङ हुँदै काठमाडौं जाने सडकको स्तरोन्नतिका लागि बोलपत्र आह्वान गरिए पनि काम अघि बढेको छैन। हुमाने भञ्ज्याङसम्म ३४ करोड लागतमा कालोपत्र गर्न प्रक्रिया अघि बढे पनि काम हुन सकेको छैन। प्रदेशको महत्वपूर्ण आयोजनाका रूपमा रहेको हेटौंडाभीमफेदीकुलेखानी हुँदै काठमाडौं जाने सडक स्तरोन्नति कार्य थाले पनि समयमा काम नसक्दा यात्रुहरू जोखिम मोलेर यात्रा गर्न बाध्य छन्। सुमो चालक गणेश दाहाल बर्षा लाग्दै गर्दा चिप्लो बाटोमा टायर चिप्ने डर हुने बताउँछन्। दुर्घटनाको डर धेरै हुने गरे पनि यात्रुहरू लिएर हिँड्न बाध्य छौं, उनी भन्छन्। यो खण्डमा दैनिकजसो दुर्घटना हुने गरेको छ। ट्राफिक कार्यालय मकवानपुरका तथ्यांकअनुसार चालू आर्थिक वर्ष २०७९८० को नौ महिनामा मकवानपुरमा भएका १ सय ४९ वटा सवारी दुर्घटनामा ४६ जनाको मृत्यु भएको छ। कर्णाली राजमार्गलाई कर्णाली विकासको मेरुदण्ड भनिँदै आएको वर्षौं बित्यो। प्रदेश राजधानी वीरेन्द्रनगर सुर्खेतबाट दैलेख हुँदै साविकको कर्णाली अञ्चल (कालिकोट, जुम्ला, मुगु, हुम्ला) जोड्ने प्रमुख मार्ग यही राजमार्ग हो। सुर्खेतबाट दैलेख, कालिकोट हुँदै कर्णाली नदीको किनारै किनार भएर जुम्ला पुग्ने राजमार्ग स्तरोन्नतिमा सिंहदरबारको नजर पुग्न सकेको छैन। नेपालकै प्रमुख पर्यटकीय क्षेत्र मुगुको रारा पुग्ने प्रमुख मार्गका रूपमा रहेको यो राजमार्ग साँघुरो छ। राजमार्गमा खाल्डै खाल्डा छन्। राजमार्ग साँघुरो र खाल्डैखाल्डा हुँदा दिनहुँ जसो दुर्घटना भई रहन्छ। राजमार्ग सञ्चालनमा आएयता सानादेखि भयानक दुर्घटनाहरू भएका छन्। दुर्घटनाको क्रम अहिले पनि रोकिएको छैन। राजमार्गले मृत्युमार्गको रूपमा उपनामसमेत पाएको छ। राज्यले सडक निर्माणमा लापरबाही गरेकै कारण कर्णालीबासीले अनाहकमा ज्यान गुमाउनुपरेको छ। कर्णाली राजमार्ग विश्व बैंकको आर्थिक सहयोगमा बनेको हो। २०६३ चैत ३० गते सञ्चालनमा आएको यो राजमार्गको लम्बाइ २ सय ३२ किलोमिटर छ। तत्कालीन प्रधानमन्त्री गिरिजाप्रसाद कोइरालाले २०४८ सालमा शिलान्यास गरेका थिए। यसको निर्माण सशस्त्र द्वन्द्व र बजेट अभावको समस्या भोग्दै १५ वर्षपछि मात्र सकिएको थियो। चट्टानै चट्टानका कारण निर्माणमा समस्या भएपछि सरकारले नेपाली सेनालाई सडक निर्माणको जिम्मा लगाएको थियो। नेपाली सेनाले २०६३ चैत ३० गते ट्रयाक खोलेको सडकमा २०७२ मा ओटासिल प्रविधिको कालोपत्र गरिएको थियो। तर, अधिकांश ठाउँमा कालोपत्र उप्किएको छ। राजमार्ग जीर्ण हुँदा जोखिमपूर्ण यात्रा गर्नुपर्ने बाध्यता छ। सडक एक लेनको मात्र हुँदा यात्रा जोखिमपूर्ण बनेको हो। सडक डिभिजनमार्फत राजमार्गको बर्सेनि पटके मर्मत सम्भारका कामहरू हुँदै आएका छन्। कर्णालीबाट संघीय संसदमा प्रतिनिधित्व गर्ने सांसदहरूले राजमार्ग सुधारका लागि सरकारसँग पटकपटक माग गर्दै आएका छन्। तर, राजमार्गको अवस्था सुधार हुन सकेको छैन्। अवस्था उस्तै छ। उचित रेखदेख र मर्मत सम्भार नहुँदा प्रदेश गौरवको आयोजनाको रूपमा रहेको बैतडीको पाटनपञ्चेश्वर सडकखण्ड अस्तब्यस्त बन्दै गएको छ। ठाउँठाउँमा नाली पुरिएको छ भने किनार भत्किन थालेको छ। वर्षाको समयमा सडकमै भेल बग्ने गरेको छ। पाटनपञ्चेश्वर सडकखण्ड तीन प्याकेजमा स्तरोन्नति हुन लागेको हो। सुरुको ७ किलोमिटर प्याकेज दुई वर्ष पहिले नै निर्माण सम्पन्न भइसकेको हो। त्यसपछिको थप २४ किलोमिटर मेलौली नगरपालिकाको केन्द्रसम्म निर्माण सम्पन्न भएको एक वर्ष पुग्नै लागेको छ। यी दुईवटै प्याकेजको ठेक्का ग्वाल्लेक निर्माण सेवाले पाएको छ। निर्माण सम्पन्न भएको एक वर्षसम्म रेखदेख गर्ने जिम्मा निर्माण सम्पन्न गरेको निर्माण कम्पनीकै हुने गर्दछ। सोहीअनुसार पहिलो प्याकेज निर्माण सम्पन्न भएको दुई वर्ष पूरा भइसकेको छ भने दोस्रो प्याकेज अर्थात् मेलौली नगरपालिकाको केन्द्रसम्म निर्माण सम्पन्न भएको एक वर्ष हुनै लागेको छ। वर्षात्को समयमा समस्या हुन्छ, ठाउँठाउँमा भत्किएको छ, नाली पुरिएर अस्तव्यस्त छ। प्रदेश सरकार मातहतका सडकहरू निर्माण सम्पन्न भइसके पनि प्रदेश सरकारले आवश्यक नीति नबनाउँदा प्रदेश मातहतका सडक व्यवस्थापनमा समस्या हुँदै आएको छ। रोविन पौडेलकाठमाडौंलक्ष्मण पोखरेलबुटवलकृष्णमणि बरालपोखरासरोज पौडेलहेटौंडाहिक्मतबहादुर नेपालीदैलेखकृष्ण बिष्ट बैतडी"
ग्याजीको तामाखानी उत्खनन गर्न टेन्डर,"गोरखा : बिगतका वर्षहरूमा सरकारले अनुसन्धान तथा खोजतलास गरिरहेको बारपाक सुलीकोट७ ग्याजीस्थित तामाखानीको जिम्मा निजी क्षेत्रलाई दिन टेन्डर आह्वान गरेको छ। खानी तथा भूगर्भ विभागले निजी क्षेत्रलाई पहिलो चरणमा अनुसन्धान गर्न दिने र पछि तामा उत्खननका लागि पनि ठेक्का दिने विभागका सूचना अधिकारी नारायाण बास्कोटाले जानकारी दिए। वषौंँदेखि गर्भमा रहेको तामा उत्खननका लागि विभागले तदारुकता देखाएको छ। विभागले ग्याजीको ५९५ वर्गकिलोमिटर क्षेत्रभित्र तामाखानी अन्वेषण तथा खोजतलासका लागि दुई पटकसम्म टेन्डर गरेको छ। पहिलोपटक विभागले गत फागुन १४ गते खानीको अनुसन्धानका लागि टेन्डर आह्वान गरेको थियो। सार्वजनिक खरिद ऐनअनुसार ठेक्का स्वीकृत गर्न कम्तीमा तीनजनाको ठेक्का पर्नुपर्ने व्यवस्था छ। पहिलोपटक तीन जनाको ठेक्का पर्नुपर्नेमा नपरेको हुनाले फेरि वैशाख २१ गते दोस्रोपटक ठेक्का आह्वान गरिएको छ, सूचना अधिकारी बस्नेतले भने, यसपटक कति जनाको पर्छ हेरौं। जे होस्, यो तामा खानी सञ्चालनका लागि खानी तथा भूगर्भ विभाग अत्यन्त उत्सुक छ। कम्तीमा १७ लाख ८० हजार रुपैयाँ राजस्व तिरेर त्यहाँको अन्वेषण गर्न निजी क्षेत्रका लागि टेन्डर आह्वान गरिएको खानी तथा खनिज पदार्थ ऐन २०४२ तथा खानी तथा खनिज पदार्थ नियमावली २०५६ अनुसार पहिलो चरणमै सरकारले निजी क्षेत्रलाई तामा उत्खनन अनुमति दिन मिल्दैन। त्यसैले सुरुमा अनुसन्धान, अन्वेषण तथा खोजतलासका लागि भनेर अनुमति दिनका लागि ठेक्का आव्हान गरिएको छ। प्रक्रिया सुरु भएको छ। कुनै न न कुनै दिन कामको सुरुवात होला नि !, वडाअध्यक्ष कृष्ण गुरुङ भन्छन्, खानी तथा भूगर्भ विभागले सुरुदेखि नै चासोका साथ हेरिरहेको छ। व्यक्ति तथा समुदायले आँखाले देखेको भए पनि त्यसलाई खास खनिज भन्न सकिँदैन। सरकारी मापदण्डअनुसार अनुसन्धान गरेपछि मात्र सो तामालाई खास खनिज भन्ने सरकारी प्रावधान छ। गतवर्ष खानी तथा भूगर्भ विभागले सर्फेस अनुसन्धान गर्दा त्यहाँ तामाको गुणस्तर राम्रो रहेको पाइएको वडा अध्यक्ष गुरुङले बताए। एक महिना लामो अध्ययन गर्दा ग्याजीमा राम्रो क्वालिटीको तामा छ भन्ने निश्कर्ष निकालिएको विभागका सिनियर डिभिजनल जुओलोजिस्ट ठाकुरप्रसाद कँडेलले जानकारी दिए। २०२८ सालअघि सो ठाउँमा तामाको खानी सञ्चालनमा रहेको सो वडाका वडाअध्यक्ष गुरुङले जानकारी दिए। २०२८ सालसम्म तामाखानी चालु थियो भन्ने बुढापाकाको भनाइ छ। त्यतिबेलाको तामाको भाँडाहरू गाउँमा अहिले पनि पाइन्छ, उनले भने, तर पछि खानी तथा भूगर्भ विभागले नै उत्खनन बन्द गराएको हो। अब उत्खनन कार्य सुरु गर्न हामीले दबाब दिइरहेका छौं। खानी सञ्चालन भए देश धनी हुने, स्थानीय सरकार धनी हुने विश्वास उनले व्यक्त गरे।"
आयोजनामा चुकिरहेको व्यवस्थापकीय पाटो,"नेपालमा पूर्वाधारको कमी छ। चाहे सडक होस्, विमानस्थल होस्, रेल होस्। त्यही भएर हामी पछि परेका हौं। यसमा लगानी बढाउनै पर्छ। ठूला पूर्वाधार आयोजना त्यत्तिकै बनेका हुँदैनन्। ती बन्नका लागि धेरै प्रक्रिया पूरा गरिएका हुन्छन्। आयोजनाचक्र हुन्छ। पूर्वसम्भाव्यता अध्ययन गरिएको हुन्छ। सम्बन्धित दातृनिकायले पनि अध्ययन गरेको हुन्छ। लगानी गरेपछि नाफा हुन्छ कि हुँदैन भनेर लगानीकर्ताले हेरेको हुन्छ। उदाहरणका लागि एसियाली विकास बैंकले भैरहवा अन्तर्राष्ट्रिय विमानस्थलबाट लगानी उठ्छ कि उठ्दैन भनेर अध्ययन गर्यो। यो विषय जनताको जानकारीमा हुँदैन। केही आयोजना नेताको लहडमा बन्छन्। तर, ठूला आयोजना आवश्यकताअनुसार बन्छन्। चक्रीय प्रक्रिया पूरा गरेर बनेका हुन्छन्। फरक पर्ने भनेको निर्माणपछि कसरी सञ्चालनमा ल्याउने भन्ने हो। पूर्वाधार निर्माणदेखि सञ्चालनको तयारी हाम्रा आयोजनाले पूरा गर्न नसकेको देखिन्छ। यसले आयोजनाको भविष्य अन्योलमा पार्छ। यसको मतलब आयोजना ल्याउनु गलत हुँदैन। तर, त्यसको चक्रीय प्रक्रियामा हरेक चक्र कार्यान्वयनमा भने ध्यान दिनुपर्ने हुन्छ। यहाँ आयोजना निर्माणलाई प्राथमिकतामा राखिने गरिए पनि यसको कार्यान्वयन र व्यावसायिक पाटोमा चासो नदिएको देखिन्छ। आयोजना चलाउन व्यवस्थापन नीति हुनुपर्छ। कुन तरिकाले कसरी चलाउने, बजारीकरण कसरी गर्ने, कुन समयमा कति आर्जन गर्ने, कसरी नाफामुखी हुनेजस्ता व्यवस्थापकीय पाटोमा हामी चुक्ने गरेका छौं। आयोजनाको प्रवद्र्धन, संरक्षण र ममर्तमा पनि ध्यान दिनुपर्ने हो। जस्तोः पोखरा र भैरहवा विमानस्थल चल्नका लागि व्यापार, अध्यागमन, सरकारी कार्यालय, कूटनीतिक पहललगायत पक्षमा ध्यान दिनुपर्ने हुन्छ। तर, नेतृत्व लिनेले यो पक्षमा क्षमता नदेखाएको देखिन्छ। यी दुई अन्तर्राष्ट्रिय विमानस्थल सञ्चालन हुन नसक्नुमा राजनीतिक नेतृत्व र कर्मचारीतन्त्र कसैको पनि चासो भएन। यसमा अनेक कारण हुन सक्छन्। यसकारण पूर्वाधार निर्माणसँगै कसरी चलाउने होला भनेर व्यवस्थापनको योजना चाहिन्छ। कुन निकायले के काम गर्ने हो ? त्यसमा संलग्न गराउनुपर्यो। एउटा निकायले पूर्वाधार निर्माण गर्दा अरू धेरै निकायबीच समन्वय चाहिन्छ। यसकारण सामूहिक स्वामित्व भएको व्यवस्थापन योजना पूर्वाधार निर्माण चरणसँगै बनाउनुपर्छ। अन्तर्राष्ट्रियस्तरको योजना कार्यान्वयन गर्दा परराष्ट्रसँग समन्वय गर्नै पर्ने हुन्छ। किनभने वैदेशिक सहायताको विषय हुन्छ। तर, समस्यामा परेपछि परराष्ट्रलाई गुहार्ने चलन बढेको छ। यहाँनेर ठूलो कमजोरी छ। भारत, चीनलगायत अन्य देशसँग कूटनीतिक सम्बन्ध बढाउन पर्यटन वा गृह मन्त्रालयले गरेर हँुदैन। परराष्ट्र नै चाहिन्छ। त्यस्ता आयोजनाबारे परराष्ट्रलाई जानकारी दिइरहने हो भने समस्याको गाँठो बेलामै फुक्छ। एकै पटक विमानस्थल चलेन अब कूटनीतिक पहल गरिदिन पर्यो भनेर हुँदैन। द्विपक्षीय एवं बहुपक्षीय विषयमा समय लाग्ने हुन्छ। कतिपय भूराजनीतिक एवं राजनीतिक एजेन्डा बनेका हुन्छन्। यसका लागि परराष्ट्रसँगै उच्च राजनीतिक नेतृत्वले नै कूटनीतिक पहल गर्न आवश्यक हुन्छ। नेपालमा पूर्वाधारको कमी छ। चाहे सडक होस्, विमानस्थल होस्, रेल होस्। त्यही भएर हामी पछि परेका हौं। यसमा लगानी बढाउनै पर्छ। तर, यसलाई सञ्चालन गर्ने क्षमता पनि सँगै विकास गर्नुपर्छ। लगानी गर्ने, ऋण लिने आयोजना बनाउने अनि पूर्वाधार तयार गर्ने मात्र काम हो भनेर नेतृत्वदायी निकायले छोड्न भएन। (पूर्वाधारविद् थापा पूर्वसचिव हुन्।)"
"नागरिकता विधेयक संसदमा फिर्ता आउनुहुँदैन, राष्ट्रपतिले प्रमाणीकरण गर्नुपर्छ : विमलेन्द्र निधि","काठमाडौं : नेपाली कांग्रेसका नेता एवं सांसद विमलेन्द्र निधिले नागरिकता विधेयक राष्ट्रपतिले प्रमाणीकरण गर्नुपर्ने बताएका छन्। बुधबार प्रतिनिधिसभा बैठकमा सरकारको नीति तथा कार्यक्रममाथिको छलफलमा भाग लिँदै सांसद निधिले राष्ट्रपति कार्यालयमा थन्किएर बसेको नारगरिकता विधेयक राष्ट्रपति रामचन्द्र पौडेलले प्रमाणिकरण गर्नुपर्ने बताएका हुन्। उनले संघीय संसदको दुवै सदनले दुईपटक पारित भइसकेको विधेयक प्रमाणीकरणका लागि आवश्यक सक्रियता देखाउन सरकारलाई आग्रह गरे। उनले भने,'आजको समाचार पत्रहरूमा सम्मानीय राष्ट्रपतिज्यू,सम्मानीय प्रधानमन्त्री र मन्त्रीजीहरूको बीचमा नागरिकता विधेयक प्रमाणीकरण गर्ने विषयमा छलफल भएको समाचार सुन्यौं। यो नागरिकता विधेयक प्रमाणिकरण गर्नका लागि कानुन तथा संवैधानिक आधारहर खोज्नु भएको छ अरे भनेर सुनेको छु। अब त्यो सदको दुवै सदनमाबाट पारित भएको विधेयक फिर्ता आउनुहुँदैन। यस विषयमा सरकार सक्रिय रुपमा लाग्नु पर्यो।'"
नक्कली भुटानी शरणार्थी प्रकरणमा ३० जनाविरुद्ध मुद्दा दायर,"काठमाडौं : नक्कली भुटानी शरणार्थी प्रकरणमा ३० जनाविरुद्ध मुद्दा दायर भएको छ। सरकारी वकिलको कार्यालयले बुधबार काठमाडौं जिल्ला अदालतमा मुद्दा दायर गरेको हो। उनीहरूविरुद्ध ठगी, कीर्ते, संगठित र राज्यविरूद्धको गरी चार वटा छुट्टाछुट्टै मुद्दा लगाइएको छ। जसमा २४ वर्ष कैद सजाय माग गरिएको छ। उनीहरूविरुद्ध २८ करोड ८४ लाख ७४ हजार पाँच सय बिगो माग गरिएको छ। प्रहरीले शरणार्थी प्रकरणमा पक्राउ परेका माथि अनुसन्धान गरी प्रतिवेदन सरकारी वकिल कार्यालयलाई बुझाएको थियो। प्रहरीले गत चैत १२ देखि अनुसन्धान सुरु गरेको थियो। शरणार्थी प्रकरणमा प्रहरीले १६ जनालाई पक्राउ गरेको छ। यस प्रकरणमा पूर्व गृहमन्त्री बालकृष्ण खाँण, नेकपा एमालेका सचिव एवं सांसद टोपबहादुर रायमाझी, तत्कालीन गृहसचिव टेकनारायण पाण्डे, भुटानी शरणार्थी नेता टेकनाथ रिजाल, तत्कालीन गृहमन्त्री रामबहादुर थापा बादलका सुरक्षा सल्लाहकार इन्द्रजीत राई, हज समितिका अध्यक्ष शमशेर मियाँ, पूर्वसभासद आङटावा शेर्पा पक्राउ परेका छन्। त्यस्तै सोही प्रकरणमा खाँणका स्वकीय नरेन्द्र केसी, सन्दीप रायमाझी, केशव दुलाल, सानु भण्डारी, सन्देश शर्मा, सागर राई, टंक गुरुङ, गोविन्द चौधरी र रामशरण केसी पक्राउ परेका छन्। यो मुद्दामा प्रतीक थापा, नीरज राईसहित १७ जना फरार छन्।"
बजेटमा नागरिकको जीवनसँग जोडिएका कार्यक्रम राख्नुपर्छ : प्रकाशमान सिंह,"काठमाडौं : नेपाली कांग्रेसका सांसद प्रकाशमान् सिंहले नागरिकको जीवनस्तरसँग जोडिएका योजना र कार्यक्रम बजेटको प्राथमिकतामा पर्नुपर्ने बताएका हुन्। आगामी आर्थिक वर्षको नीति तथा कार्यक्रममाथि संसद्मा जारी छलफलमा भाग लिँदै सांसद सिंहले नागरिकको जीवनस्तरसँग जोडिएका योजना र कार्यक्रम बजेटको प्राथमिकतामा राखिनुपर्ने बताएका हुन्। अहिले नागरिकमा चर्को निराशा रहेकाले राजनीतिक स्थिरता र नागरिकका आकांक्षा पूर्ति हुनेगरी सरकारले बजेट ल्याउनुपर्ने उनको भनाइ छ । नीति तथा कार्यक्रममा विभिन्न विषय समेटिएका छन्,यसको सही मूल्याङ्कन कार्यान्वयन भए पछि हुने हो,सीमित स्रोतसाधनका बाबजुद जनताको जनजीवनसँग जोडिएका विषय सम्बोधनका लागि न्यायोचित बजेट बिनियोजन आवश्यक छ,उनले भने,' त्यसैअनुसार प्राथमिकता निर्धारण गर्नुपर्छ । सुशासन प्रवद्र्धन तथा भ्रष्टाचारविरुद्धको शून्य सहनशीलताका लागि विधिको शासन लागू हुनुपर्ने बताउँदै उनले कानुन अरुलाई मात्रै लागू हुने र आफ्ना लागि लागू नहुने भन्ने सोच खराब रहेको बताए। नक्कली भुटानी शरणार्थी प्रकरण पनि विधिको शासनअनुसार छानबिन र कारबाहीको दायरामा ल्याइनुपर्ने उनको भनाइ छ । तीनवटै तहको सरकारलाई अधिकार सम्पन्न र प्रभावकारीरुपमा काम गर्ने बनाउनका लागि आवश्यक कानुन निर्माणमा शीघ्रता दिनुपर्ने पनि उनले बताए । उनले सातवटै प्रदेशको विशेषता झल्किने गरी योजना ल्याउन सुझाव दिए। नेता सिंहले संघीय राजधानीको एकीकृत विकास योजना बनाइनुपर्ने तथा समन्वय इकाइ गठन गर्नुपर्ने,राष्ट्रिय गौरव र रणनीतिक महत्वका योजना मात्रै केन्द्रबाट सञ्चालन गर्नुपर्ने,मझौला र साना आयोजना प्रदेश र स्थानीय तहलाई पठाउने,नेपाली वस्तुको उत्पादन र उत्पादकत्व बढाउनुपर्ने बताए।"
रवि लामिछानेविरुद्ध सर्वोच्च अदालतमा रिट दर्ता,"काठमाडौं : अमेरिकी नागरिकता त्यागेको निस्सा नबुझाएको भन्दै राष्ट्रिय स्वतन्त्र पार्टीका सभापति रवि लामिछानेविरुद्धको मुद्दा दर्ता भएको छ। सर्वोच्च अदालतमा युवराज पौडेल सफलले लामिछाने विरुद्ध रिट दायर गरेका हुन्। नेपाली नागरिकता पुनः कायम गराउँदा अमेरिकी नागरिता त्यागेको निस्सा नबुझाएको रिट निवेदनमा उल्लेख छ। मुद्दा दर्ता भएसँगै आगामी जेठ १७ गतेका लागि सुनुवाइको मिति तोकिएको छ। रिट निवेदनमा लामिछाने प्रतिनिधिसभा सदस्य पदमा बहाल रहन अयोग्य रहेको रिट दाबी गरिएको छ। रिटमा भनिएको छ, नेपालको संविधानको धारा ८७(१) (क) र प्रतिनिधिसभा सदस्य निर्वाचन ऐन, २०७४ को दफा १२(क) ले तोकेको योग्यता नपुगेको हुँदा नेपालको संविधानको धारा ८१(ख) र प्रतिनिधिसभा सदस्य निर्वाचन ऐन, २०७४ को दफा १२(क) को अवस्था विद्यमान भएको हुँदा उत्प्रेषणको आदेशले निज रवि लामिछानेको प्रतिनिधिसभा सदस्यको पद र सोसँग सम्बन्धित उम्मेदवारी एव निर्णयलगायतका सम्पूर्ण कार्यहरू खारेज गरी पाउँ।"
सांसदको विरोधपछि कोसी प्रदेशमा ल्यापटप खरिद प्रक्रिया रद्ध,"विराटनगर : कोसी प्रदेशमा सांसद (प्रदेशसभा सदस्य) र संसदीय समितिका सचिवहरूलाई दिने भनिएको ल्यापटप खरिद प्रक्रिया रद्ध गरिएको छ । कोसी प्रदेशसभा सचिवालयको मंगलबारको बैठकले विवादित खरिद प्रक्रिया रद्ध गर्ने निर्णय लिएको हो । सांसद र संसदीय समितिका सचिवहरूलाई ११ वटा ल्यापटप दिने भन्दै कोसी प्रदेश सरकारले रकमान्तर गरेर बजेट विनियोजन गरेको थियो । त्यसको चौतर्फी आलोचना भएपछि अघि बढिसकेको खरिद प्रक्रिया नै रद्ध गर्नुपर्ने अवस्था आएको हो । प्रदेशसभा सचिवालयले प्रदेशसभा सदस्य र संसदीय समितिका सचिवलाई दिनका लागि १ सयवटा ल्यापटप खरिद गर्न टेण्डर आह्वान गरेर प्रक्रिया अगाडि बढाएको थियो । तर,आलोचना भएपछि प्रदेशसभाका ३ ठूला दल नेकपा (एमाले), नेपाली कांग्रेस र नेकपा (माओवादी केन्द्र)ले ल्यापटप नलिने निर्णय गरेका थिए । ल्यापटप खरिद प्रक्रियाप्रति ३ वटै दलले आपत्ति जनाएका छन् । प्रदेशसभा सचिवालयका प्रवक्ता गौतमराज अमात्यले सचिवालयको बैठकले बोलपत्र रद्ध गरेको जानकारी दिए । ल्यापटप खरिद प्रक्रिया अघि बढाउनका लागि सचिवालयबाट टेण्डर आह्वान भइसकेको थियो, उनले भने, अहिले खरिद प्रक्रिया नै रद्ध गरिसकिएको छ । अमात्यका अनुसार ठूला राजनीतिक पार्टीले संसदीय दलबाट निर्णय गरेर खरिद प्रक्रिया रद्ध गर्नुपर्ने माग सचिवालयसँग राखेका थिए । आर्थिक वर्षको अन्त्यतिर बजेट रकमान्तर गरेर प्रदेशका सांसद र संसदीय समितिका सचिवहरूलाई ल्यापटप दिन भन्दै प्रदेश सरकारले १ करोड ५० लाख रूपैयाँ विनियोजन गरेको थियो । सोहीअनुसार प्रदेशसभा सचिवालयले अघिल्लो सोमबार अर्थात जेठ १ गते ३० दिनको म्याद राखेर टेण्डर आह्वान गर्यो । कोसी प्रदेशका ९३ जना सांसद र ७ वटा संसदीय समितिका सचिवलाई ल्यापटप वितरण गर्ने तयारी थियो । त्यसअनुसार प्रदेशसभा सचिवालयले खरिद प्रक्रिया अघि बढाउन टेण्डर आह्वान गर्यो । त्यसप्रति प्रदेशका ३ ठूला दल एमाले,कांग्रेस र माओवादी सहमत हुन सकेनन् । जनस्तरबाट पनि व्यापक आलोचना भयो । प्रदेशसभा सचिवालयले भने ल्यापटप खरिदका लागि बजेट विनियोजन गर्नुको औचित्य पुष्टि गर्न मधेस प्रदेशसहितको उदाहरण दिँदै आएको थियो ।"
लुम्बिनी प्रदेशसभाको बजेट अधिवेशन आह्वान,"लुम्बिनी : लुम्बिनी प्रदेशका प्रदेश प्रमुख अमिक शेरचनले प्रदेशसभाको दोस्रो अधिवेशन अर्थात् बजेट आह्वान गरेका छन्। प्रदेश प्रमुख कार्यालयबाट आज जारी विज्ञप्तिमा प्रदेश सरकार, मन्त्रिपरिषद्को निर्णयबमोजिम प्रदेशसभाको अधिवेशन आह्वान गर्नका लागि मुख्यमन्त्री डिल्लीबहादुर चौधरीबाट मंगलबार सिफारिस भई आएकाले सभाको दोस्रो अधिवेशन आह्वान भएको जनाइएको छ। नेपालको संविधानको धारा १८३ को उपधारा (१) बमोजिम यही जेठ १२ गते शुक्रबार दिनका १ बजे प्रदेशसभा भवन, राप्ती उपत्यका (देउखुरी)मा प्रदेशसभाको अधिवेशन आह्वान गरेको प्रदेश प्रमुख कार्यालयका प्रवक्ता धर्मा अर्याल बेल्वासेद्वारा जारी विज्ञप्तिमा जनाइएको छ। त्यस्तै प्रदेशसभाका सचिव दुर्लभकुमार पुनले संविधानको धार १८३ को उपधारा १ र धारा १६६ को उपधारा २ बमोजिम प्रदेश प्रमुखले प्रदेशसभाको बजेट अधिवेशन आह्वान गरेको लुम्बिनी प्रदेशसभा नियमावली, २०७९ को नियम ३ को उपनियम १ बमोजिम सूचना जारी गरिएको उल्लेख गरे।"
उखु किसानलाई बाबुराम भट्टराईको आश्वासन : अनुदान रकम भुक्तानीका लागि प्रधानमन्त्रीसँग कुरा गर्छु,"काठमाडौं : नेपाल समाजवादी पार्टीका अध्यक्ष एवं पूर्वप्रधानमन्त्री डा बाबुराम भट्टराईले उखु किसानको अनुदान बापतको रकम भुक्तानीका लागि प्रधानमन्त्रीसँग कुरा गर्ने प्रतिवद्धता जनाएका छन्। बुधबार काठमाडौंको माइतिघरमा धर्नामा बसेका उखु किसानसँगको भेटपछि भट्टराईले विश्वमा नै किसानलाई अनुदान दिने प्रचलन रहेकोमा नेपालमा पनि सरकारले यसअघि नै घोषणा गरेको अनुदान वापतको रकम भुक्तानीका लागि प्रधानमन्त्री पुष्पकमल दाहाल 'प्रचण्ड'सँग कुरा गर्ने प्रतिवद्धता जनाए । आर्थिक वर्ष २०७१७२ मा सरकारले २५ प्रति क्विन्टल अनुदान उखु किसानलाई दिने निर्णय गरेपनि हालसम्म नपाएको भन्दै कपिलवस्तु किसान संघ तथा उखु किसान संघर्ष समितिले धर्ना दिँदै आएका छन् । भट्टराईले किसानले सरकारबाट पाउनुपर्ने अनुदान नपाउँदा बाहिरबाट आउने कृषिजन्य वस्तुसँग प्रतिष्पर्धा गर्न नसक्दा किसान मारमा परेको बताए। उखु किसानलाई दिइने अनुदानमा भ्रष्टाचार हुनसक्ने देखिएको भन्दै यसमा गम्भीर हुनुपर्ने उनको भनाइ छ । उखु किसानले सबै उखु किसानलाई अनुदानको व्यवस्था गर्नुपर्ने, कृषि उपजको सरकारले निर्धारण गरेको न्युनतम समर्थन मुल्य अनिवार्य रुपमा पाउने व्यवस्था मिलाउनुपर्ने माग गरेका छन् ।"
"राष्ट्रपतिबाट नवनियुक्त मन्त्रीले लिए शपथ, मन्त्रीपरिषद् पूर्ण",राष्ट्रपति रामचन्द्र पौडेलले राष्ट्रपति भवनमा आज आयोजित विशेष समारोहमा नेपालको संविधानको धारा ८० बमोजिम उनलाई पद तथा गोपनीयताको शपथ गराएका हुन्। काठमाडौं : राष्ट्रपति रामचन्द्र पौडेलले नवनियुक्त मन्त्री वीरेन्द्रप्रसाद महतोलाई पद तथा गोपनीयताको शपथ गराएका छन्। राष्ट्रपति रामचन्द्र पौडेलले राष्ट्रपति भवनमा आज आयोजित विशेष समारोहमा नेपालको संविधानको धारा ८० बमोजिम उनलाई पद तथा गोपनीयताको शपथ गराएका हुन्। सोही समारोहमा प्रधानमन्त्री पुष्पकमल दहाल प्रचण्डले नवनियुक्त राज्यमन्त्री प्रमिला कुमारीलाई नेपालको संविधानको धारा ८० बमोजिम पद तथा गोपनीयताको शपथ गराएका छन्। प्रधानमन्त्रीको सिफारिसमा राष्ट्रपतिले दुबैलाई मन्त्री र राज्यमन्त्रीमा मङ्गलबार नियुक्त गरेका थिए। नियुक्ति र शपथसँगै वर्तमान मन्त्रिपरिषद्ले पूर्णता पाएको छ ।
नीति तथा कार्यक्रममाथि गोकर्ण विष्टको टिप्पणी : चीर निन्द्रामा सुतिरहेको बुढानिलकण्ठको शालिकजस्तो,"काठमाडौं :नेकपा एमालेका सांसद गोकर्ण विष्टले सरकारले ल्याएको आर्थिक वर्षको नीति तथा कार्यक्रम मुलुकको हितमा नभएको बताएका छन्। बुधबार प्रतिनिधिसभा बैठकमा बोल्दै सांसद विष्टले नीति तथा कार्यक्रम चीर निन्द्रामा सुतिरहेको बुढानिलकण्ठको शालिकजस्तो भन्दै टिप्पणी समेत गरे। उनले भने,' सरकारको नीति तथा कार्यक्रम सामान्य अवस्थाको नीति कार्यक्रम जस्तै छ। यो कार्यक्रम चीर निन्द्रमा सुतिरहेको बुढानिलकण्ठको शालिक जस्तै छ । जसमा कुनै चलायमान छैन, जसमा कुनै उर्जा छैन। गतिशीलता छैन। जसमा कुनै दम छैन।' यस्तो किसिमको नीति तथा कार्यक्रमले देशको विकास हुँदैन।' पुँजीगत खर्चको तुलनामा साधारण खर्च करिब ३ ४ गुणा बेसी हुने अवस्था उत्पन्न भएको उनको भनाइ छ । उनले १ वर्षमा २० प्रतिशतका दरले कर्जा प्रवाहको वृद्धिदर बढिरहेको बताए। समस्याको समाधान खोज्नेगरी गहिराइबाट नीति तथा कार्यक्रम नआएसम्म मुलुकको समस्या समाधान नहुने बताए। त्यसका लागि टालटुले सुधार नभइ अर्थतन्त्रमा संरचनागत सुधारको आवश्यक रहेको उनले बताए। नीति तथा कार्यक्रम रचनात्मक ढंगले सल्लाह लिएर अघि बढाउन आग्रह गरे। उनले भने,'सरकारको नीति कार्यक्रमले विगतको कुनै सन्दर्भलाई जोडेको छैन। साइनो देखाएको छैन। १५ औं योजनाको यो अन्तिम वर्ष हो। १५ योजनाको दिर्घकालीन सोच, राष्ट्रिय लक्ष्य, राष्ट्रिय रणनीति रुपान्तरणको प्रमुख संवाहक दिर्घकालीन सोचका प्रमुख परिणात्मक संगति देखिदैन।' उनले देश न्यून राजश्व संकलन, मूल्य वृद्धि,व्यापार घाटा, तरलताको संकूचन, ऋणात्मक आर्थिक वृद्धि, युवा पलायन बढ्दो, भ्रष्टाचार र जनतामा व्याप्त असन्तुष्टिले जगडिरहेको बताए।"
नीति तथा कार्यक्रम कार्यान्वयन गर्न रु ५० खर्ब चाहिन्छ : प्रेम आले,"काठमाडौं : आगामी आर्थिक वर्ष २०८०८१ का लागि सरकारले संसद्मा प्रस्तुत गरेको वार्षिक नीति तथा कार्यक्रम कार्यान्वनयका लागि करिब रू ५० खर्ब बराबरको बजेट आवश्यक पर्ने धारणा सांसद प्रेमबहादुर आलेले राखेका छन्। प्रतिनिधिसभाको आजको बैठकमा नीति तथा कार्यक्रममाथिको छलफलमा भाग लिँदै सांसद आलेले मुलुक गम्भीर आर्थिक संकटमा रहेको बेला आएको नीति तथा कार्यक्रममा केही अत्यन्तै राम्रा र महात्वाकांक्षी कार्यक्रम समेटिएको भए पनि त्यसको कार्यान्वयन चूनौतीपूर्ण रहेको बताए। 'केही अत्यन्तै राम्रा र महत्वाकांक्षी कार्यक्रम आएका छन्। यसलाई कार्यान्वयनमा जाँदा जटिलता नदेखियोस् र कर्मकाण्डीजस्तो नबनोस्। अहिलेको नीति तथा कार्यक्रममा समेटिएका सबै योजना तथा कार्यक्रम कार्यान्वयका लागि रू ५० खर्ब बराबरको बजेट आवश्यक पर्छ,' उनले भने। महालेखा परीक्षकको प्रतिवेदनअनुसार विगतका वर्षको नीति तथा कार्यक्रमको करिब ३७ प्रतिशत बराबर मात्रै कार्यान्वयन भएको र उनले संसद्मा उल्लेख गरे। त्यस्तै, सरकारको बजेट खर्च सन्तोषजनक नदेखिएकाले कार्यान्वयन पाटोमा कडाइका साथ प्रस्तुत हुनुपर्ने सांसद आलेको भनाइ छ। सरकारले सडक यातायात र हवाई यातायातलाई प्राथमिकतामा राख्नुपर्ने उनले बताए। धनगढीदीपायलचैनपुरउरै भञ्ज्याङ सडकखण्डलाई राष्ट्रिय गौरवको र रुपान्तरणकारी आयोजनाका रुपमा विकास गरिनुपर्ने उनको भनाइ छ। कैलाश मानसरोबर जोड्ने सबैभन्दा छोटो बाटोका रुपमा यसलाई त्रिदेशीय सडकका रुपमा विकास गर्न सकिने उनले बताए।"
चिकित्सा शिक्षा आयोगकै कारण चिकित्सा शिक्षण संस्था ध्वस्त भए : उपेन्द्र यादव,"काठमाडौं : जनता समाजवादी पार्टीका अध्यक्ष उपेन्द्र यादवले चिकित्सा शिक्षा आयोग स्थापना भएदेखि चिकित्सा शिक्षण संस्थाहरू ध्वस्त हुँदै गएको बताएका छन्। सरकारको निति तथा कार्यक्रममाथि छलफलमा भाग लिँदै उनले चिकित्सा शिक्षा आयोग आएदेखि चिकित्सा शिक्षा क्षेत्र ध्वस्त हुँदै गएको बताए। यादवले भने, चिकित्सा शिक्षा आयोग आएदेखि चिकित्सा शिक्षण संस्थाहरू ध्वस्त हुँदै गएका छन्। एकीकृत छाता ऐन ल्याएर त्यसलाई अझ बर्बाद गर्ने माफियाकरण गर्ने कार्य हुन्छ। यसो नगरौं प्रधानमन्त्रीज्यू। शैक्षिक संस्थाहरूलाई स्वायत्तता पनि दिनुपर्छ। सार्वजनिक विद्यालयको प्रोत्साहन गर्न जरुरी रहेको यादवको भनाइ छ। यादवले भने, गुणस्तरीय शिक्षा तबसम्म सम्भव हुँदैन जबसम्म शिक्षामा भइरहेको माफियाकरण, व्यापारीकरण र निजीकरणको अन्त्य हुँदैन। सार्वजनिक विद्यालयको प्रोत्साहन गर्न जरुरी छ।"
नीति तथा कार्यक्रममा सबै छ तर राम्रोसँग हेर्यो भने केही छैन : गगन थापा,"काठमाडौं : सांसद गगन थापाले प्रस्तावित नीति तथा कार्यक्रममा केही नभएको बताएका छन्। बुधबार संसदमा नीति तथा कार्यक्रममाथि छलफल गर्दै थापाले नीति तथा कार्यक्रमको लक्ष्य र उद्देश्य प्रष्ट नभएको दाबी गरेका हुन्। नेपाली कांग्रेसका महामन्त्रीसमेत रहेका थापाले भने,पढ्दै गयो भने नीति तथा कार्यक्रममा सबै छ। इच्छा छ, समीक्षा छ, कार्यक्रम छ योजना, तर राम्रोसँग हेर्यो भने केही छैन। किनभने यो के का लागि ल्याइएको हो भन्ने कुरामा हामी सघन छलफल गरेनौं। उनले नीति तथा कार्यक्रममा संसदमा जति छलफल गरेपनि बजेटमा समावेश नहुने प्रष्ट पारे। थापाले प्रधानमन्त्रीको भिजन अनुसार नीति तथा कार्यक्रम बन्ने नगरेको बताए। उनले तालिका बनाएर अगाडि बढ्नुपर्ने धारणा गरे। थापाले सरकारले भ्रष्टाचार नियन्त्रण गर्ने भनेपनि उपचारात्मक कुराले मात्र समाधान नहुने दाबी गरे। उनले निर्वाचन कानुन र राजनीतिक दलको ऐनले गर्दा पनि निर्वाचन महंगो परेको उल्लेख गरे।"
प्रतिनिधिसभामा नीति तथा कार्यक्रममाथि छलफल (लाइभ),काठमाडौं : संघीय संसदअन्तर्गत प्रतिनिधिसभा बैठक सुरू भएको छ। बैठकमा राष्ट्रपति रामचन्द्र पौडेलले जेठ ५ गते संसदको दुवै सदनको संयुक्त बैठकमा गरेको सम्बोधनको आर्थिक वर्ष २०८००८१ को नेपाल सरकारको वार्षिक नीति तथा कार्यक्रममाथि छलफल जारी रहने संघीय संसदको महासचिव डाभरतराज गौतमले जानकारी दिएका छन्। राष्ट्रियसभाबाट नीति तथा कार्यक्रम मंगलबार बहुमतले पारित भएको छ। हिजो प्रधानमन्त्री पुष्पकमल दाहाल प्रचण्डले नीति कार्यक्रममाथि सांसदले राखेका जिज्ञासाको जवाफ दिएका थिए। आजै बेलुका ४ बजे संसदको दुवै सदनको संयुक्त बैठक बस्दैछ। बैठकमा संघीय संसद्को संयुक्त समिति कार्यसञ्चालन नियमावली संशोधन मस्यौदा
नक्कली भुटानी शरणार्थी प्रकरणमा छानबिनका लागि संसदीय विशेष समिति बनाउनुपर्छ : रवि लामिछाने,"काठमाडौं : राष्ट्रिय स्वतन्त्र पार्टीका सभापति रवि लामिछानेले नक्कली भुटानी शरणार्थी प्रकरणमा छानबिन गर्न संसदीय विशेष समिति बनाउनुपर्ने बताएका छन। बुधबार प्रतिनिधिसभा बैठकमा बोल्दै रास्वपा सभापति लामिछानेले यो प्रकरणमा सबै राजनीतिक दलका नेता मुछिएकाले छानबिनका लागि संसदीय विशेष समिति बनाउनुपर्ने बताएका हुन्। 'जसजसको नाम आएको छ उनीहरूको निष्पक्ष छानबिनका लागि विशेष समिति बनाउनुपर्छ। विश्वासको वातावरण बन्द भएको छ। जुनजुन निकायहरू यसमा लागिपरेका छन्। कसैको पनि विश्वास गर्ने वातावरण छैन। जसजसको नाम आएको छ तिनलाई छानबिनको दायरमा ल्याउन नहुने, सोधपुछ पनि गर्न नहुने गरी किन डराएको हो, 'उनले भने। उनले नक्कली भुटानी शरणार्थी प्रकरणको छानबिनमा गृहमन्त्री नारायणकाजी श्रेष्ठ र प्रधानमन्त्री पुष्पकमल दाहाल 'प्रचण्ड' ले खुट्टा नकमाउने बताएको भएपनि अहिले नाम मुछिएकाहरूसँग सोधपुछ गर्न समेत डराएको आरोप लगाए। उनले भने,' गृहमन्त्रीले मुटु दरो छ भन्न भएको थियो। प्रधानमन्त्रीले मुटु दरो छ भन्नु भएको छ । उहाँहरूको मुटु कहाँ गएर चेक गर्ने ? उहाँहरूको मुटु कति दरो छ भन्ने कुरा हामीले देखेका छौं। यसकारणले हरेक नाम आएका मानिसहरूलाई सोधपुछ हुनुपर्यो। उनीहरूलाई कारबाहीको दायरामा ल्याउनुपर्यो । खुट्टा कमाउनु भएन।' भ्रष्टाचारका विषयलाई लिएर आफूहरूले बारम्बार कुरा उठाइरहेको भन्दै उनले तीन राजनीतिक दलहरुबीच भएको छलफलमा आशंका व्यक्त गरे।'कुनै राजनीतिक दल बाँकी रहेको छैन। जसलाई आरोप लाग्न बाँकी रहेको छ। त्यतिमात्रै होइन राज्यका निकायहरूको यसरी नाम आइरहेको छ अनुसन्धान गर्ने अधिकारीहरूको नाम आइरहेको छ। यस्तो अवस्थामा यो कुनै अँध्यारो कोठामा कुनै गल्लीमा भएको क्रियाकलाप छैन। दिउँसो दिनदहाड दिनको उज्यालोमा प्रधानमन्त्री कार्यालय बालुवाटारमा, मन्त्री क्वाटरमा, मन्त्री बस्ने सिंह दरबारमा लेनदेन भएको विषय आइरहेका छन्। यहाँ मुछिएका मान्छेहरुमा यो राज्यमा कसलाई विश्वस गर्ने। ? उनले यो प्रकरणमा अडियो दिएकाहरूलाई समेत सोधपुछका लागि नबोलाएको भन्दै आक्रोश व्यक्त गरे। भने,' अडियो आएका छन्। तर उनीहरूलाई सोधपुछका लागि बोलाइएको छैन। यो छानबिनले नेपाली जनताले चाहेको नतिजा दिन सक्दैन। त्यसैले संसदले विशेष समिति बनाउन माग गर्दछु।'"
"सरकारलाई उपेन्द्र यादवको प्रश्न : संघीयताको संरचना नै त्रुटिपूर्ण छ, यसलाई सुधार गर्ने कि नगर्ने ?","काठमाडौं : प्रतिनिधिसभा सांसद उपेन्द्र यादवले संघीयताको संचरना नै त्रुटिपूर्ण रहेको बताएका छन्। प्रतिनिधिसभा बैठकमा सरकारको आर्थिक वर्ष २०८००८१ को नीति तथा कार्यक्रममाथिको छलफलमा भाग लिँदै जनता समाजवादी पार्टीका अध्यक्षसमेत रहेका यादवले संघीयताको संरचना नै त्रुटिपूर्ण रहेको भन्दै यसलाई सुधार गर्ने कि नगर्ने ? भन्दै सरकारलाई प्रश्न गरे। '१७ ठाउँभन्दा बढि ठाउँमा प्रदेश र स्थानीय सरकारलाई केन्द्र सरकारले नियन्त्रण गर्ने र दिनेजस्तो खोजिएको छ। यो भनेको संघीयताको मूल मर्म र भावना विपरित हो। प्रदेशहरू संघका पार्टनर हुन् इकाइ होइनन् ।संघीय प्रणालीमा यो कुरा हेर्दाखेरी संघीयता विरोधी भावना बोक्ने काम गरेको छ। बुँदा ११ मा संघीयताको कार्यान्वयन गर्ने भनेको छ,'उनले भने,' संघीयताको संरचना नै त्रुटिपूर्ण रहेको छ। यसलाई सुधार गर्ने कि नगर्ने ? उनले प्रदेशहरूको नामाकरण खोलानाला खोल्साबाट राखिएको भन्दै त्यसलाई ऐतिहासिक पृष्टभूमि र पहिचानका आधारमा राख्न माग गरे। सांसद यादवले संविधानको अनुसूचीमा राखिएका अधिकारहरू प्रदेश सरकारले प्रयोग गर्न नपाएको बताए। उनले भने,'संविधानको अनुसूचीमा राखिएका अधिकारहरू प्रदेशहरूले प्रयोग गर्न पाइराखेका छैन। त्यो दिने कि नदिने ? प्रदेश सरकारहरूलाई प्रहरी हस्तान्तरण वा समायोजन गर्ने कि नगर्ने ? यसैगरी संघीय निजामति ऐन रोकेर या ढिलाइ गरेर प्रशासन र कर्मचारीको अवस्था प्रदेशमा कहिले पूरा गर्ने?' काल्पनिक कुरा गरेर राष्ट्र र समाजको विकास गर्न नसकिने उनको भनाइ छ।"
कर्णाली प्रदेशसभाको दोस्रो अधिवेशन आजदेखि,"कर्णाली प्रदेश सरकारको यही जेठ ४ गतेको मन्त्रिपरिषद् बैठकको निर्णयानुसार दोस्रो अधिवेशन आह्वानका लागि प्रदेश प्रमुखको कार्यालयमा सिफारिस गरेको थियो। कर्णाली : कर्णाली प्रदेशसभाको दोस्रो कार्यकालको दोस्रो अधिवेशन आजदेखि सुरु हुने भएको छ। पहिलो अधिवेशन गत वैशाख १७ गते अन्त्य भएको थियो। कर्णाली प्रदेश सरकारको यही जेठ ४ गतेको मन्त्रिपरिषद् बैठकको निर्णयानुसार दोस्रो अधिवेशन आह्वानका लागि प्रदेश प्रमुखको कार्यालयमा सिफारिस गरेको थियो। सोही सिफारिसअनुसार कर्णाली प्रदेशका प्रमुख तिलक परियारले नेपालको संविधानको धारा १८३ को उपधारा १ बमोजिम आज दिउँसो ३:०० बजे बैठक बस्ने गरी अधिवेशनको आह्वान गरेका हुन्। उक्त बैठकमा कर्णाली प्रदेश सरकारको आगामी आव २०८०८१ को नीति तथा कार्यक्रम, त्यसको सिद्धान्त तथा उद्देश्यमा रहेर बैठकमा छलफल हुने जनाइएको छ। प्रदेश प्रमुखको कार्यालयको अधिवेशन आह्वानको पत्र प्राप्त भएबमोजिम कर्णाली प्रदेशसभा नियमावली, २०७९ को नियम ३ को उपनियम (३) बमोजिम सबै सभा सदस्यलाई आजको बैठकका लागि जानकारी गराइएको प्रदेशसभा सचिव जीवराज बुढाथोकीले जानकारी दिए। रासस"
हजयात्रीलाई मक्का मदिनामा बसाइको प्रबन्ध मिलाउन सांसद कार्कीको माग,"काठमाडौं : प्रतिनिधिसभा सांसद ज्ञानेन्द्रबहादुर कार्कीले हज यात्राका लागि मक्का मदिना जाने मुस्लिम समुदायका व्यक्तिको समस्या समाधन गर्न सरकारसँग माग गरेका छन्। बुधबार प्रतिनिधिसभाको शून्य समयमा बोल्दै सांसद कार्कीले हज यात्रामा मक्का मदिना जाने यात्रुहरूले विगतको भन्दा तीनगुणा रकम तिर्नुपर्ने भएकाले उनीहरुको बसाइको समु्चित प्रबन्ध मिलाउन आग्रह गरेका हुन्। उनले भने,'मु्स्लिम समुदायहरूको धार्मिक मान्यताअनुसार जीवनको एकपटक हजयात्रामा मक्का मदिना जाने परम्परा छ। तर, विगतमा भन्दा अहिले तीन गुणा बढि रकम तिर्नुपर्ने भएकाले निम्न आय भएका धर्मालम्बीहरूलाई कठिनाइ उत्पन्न भएको छ। यसकारण म सरकारसँग उहाँहरूको समस्या समाधान गर्न र मक्का मदिनामा उहाँहरुको बसाइ समुचित प्रबन्ध मिलाउन आग्रह गर्दछु।'"
भुटानी शरणार्थी प्रकरणमा नेता होस् या नातेदार कोही छुट्नु हुँदैन : गगन थापा,"एकपछि अर्को गर्दै सबै तानिंदै जाने अवस्था आउनुले लाज पनि लजाएको बताए । थापाले भने, अनुसन्धान कसरी भइरहेको छ । सबै जनाले हेरिरहेका छन् । काठमाडौंः सांसद् गगन थापाले नक्कली भुटानी शरणार्थी प्रकरणको अनुसन्धानलाई निष्पक्षतवरबाट टुङ्गोमा पुर्यानुपर्ने बताएका छन्। प्रतिनिधि सभामा सरकारको नीति तथा कार्यक्रममाथि छलफलमा भाग लिंदै सांसद् थापाले भुटानी शरणार्थी प्रकरणमा दोषी कोही पनि छुट्न नहुने बताएका हुन् । थापाले भने, राज्यविरुद्धको अपराधमा निष्पक्ष छानविन हुनुपर्छ । चाहे त्यो घरको मान्छे होस् चाहे बार्दलीको मान्छे होस् । चाहे त्यो नेता होस् चाहे त्यो नातेदार होस् । एक जना पनि मान्छे छुट्नु हुँदैन । दूधको दूध पानीको पानी छुट्याउनुपर्छ । नेपाली नागरिकले चाहेको कुरा यही हो । एकपछि अर्को गर्दै सबै तानिंदै जाने अवस्था आउनुले लाज पनि लजाएको बताए । थापाले भने, अनुसन्धान कसरी भइरहेको छ । सबै जनाले हेरिरहेका छन् । चाहे घर होस् चाहे बार्दलीको होस् । नेता होस् कि नाता होस् । सलामी गर्ने होस् कि सलामी लिने होस् एक जना पनि छुट्न हुँदैन । ससरकारले गरेको अनुसन्धान फेयर हुनुपर्छ । नत्र अवश्य प्रश्न उठ्छ ।"
चन्द्रकान्त भण्डारीको प्रस्ताव उच्चस्तरीय जलन अस्पताल बनाऔं र पाठ्यक्रममा यो विषय समेटौं,"काठमाडौं : नेपाली कांग्रेसका नेता एवं सांसद चन्द्रकान्त भण्डारीले उच्चस्तरीय जलन अस्पताल बनाउन सरकारसँग प्रस्ताव गरेका छन्। खाना पकाउने ग्यास सिलिन्डर विस्फोटमा घाइते भएका उनी उपचारपछि पहिलो पटक संसद्मा बोल्दै जलनसम्बन्धी समस्या भएका मानिसहरूका लागि उच्चस्तरीय जलन अस्पताल बनाउन प्रस्ताव गरेका हुन्। भण्डारीले भने, उच्चस्तरीय जलन अस्पताल बनाउनुपर्छ। नेपालमा कम्पीटेन्ट चिकित्सकहरू हुनुहुन्छ। भवनको अभाव देखियो। यो केसमा धेरै गरिब मानिसहरू पर्दोरहेछ। यसमा धेरै ठूलो दर्द लुकेको छ। भण्डारीले जलनसम्बन्धी विषय पाठ्यक्रममा पनि समावेश गर्नुपर्ने बताए। भण्डारीले भने, पुस गते जलन केसबाट म पीडामा रहेँ। यो अवस्था धेरै नेपालीले भोग्नुभएको छ। गत वर्ष १११ जनाको मृत्यु भयो। जलन केस देशभरि फैलिएको छ। गाउँ गाउँमा ग्यास, विजुली पुग्यो। तर, हामीले ग्यास कसरी बाल्ने, बिजुली कसरी बाल्ने भनेर पाठ्यक्रममा समेटिएन। भण्डारीले चिकित्सकहरू मासिक तलब कम भएको प्रति चिन्ता व्यक्त गरे। उपचारमा संलग्न र सहानुभूति राख्नेहरूप्रति आभार प्रकट गर्दै भण्डारीले भने, मलाई रेस्क्यु गरेर यो अवस्थामा ल्याउने सबैप्रति आभारी छु। म भेन्टिलेटमा पुगेर पनि बाँचेर आए।"
खेलाडी बलिया भए भने देश बलियो हुन्छ : ज्ञानेन्द्र शाही,"काठमाडौं : राष्ट्रिय प्रजातन्त्र पार्टीका सांसद् ज्ञानेन्द्र शाहीले सरकारले खेलाडीको सम्मान गर्न नसकेको आरोप लगाएका छन् । बुधबार प्रतिनिधिसभा बैठकमा सरकारको नीति तथा कार्यक्रममाथि छलफलमा भाग लिँदै खेलाडीलाई प्रोत्साहन गर्न सरकार गम्भीर नभएको बताएका हुन् । ् शाहीले भने,खेलाडी बलियो भयो भने देश बलियो हुन्छ । तर,बजेट पर्याप्त छैन । यसले गर्दा खेलाडीको मनोबल घटेको छ । सरकारी कर्मचारी,सांसद्लाई अनिवार्य स्वदेशी कपडा लगाउनुपर्ने व्यवस्था गर्नुपर्ने माग गरे। भ्रष्टाचारीलाई कारबाही गर्न सरकार गम्भीर हुनुपर्ने बताए । शाहीले भने,'भ्रष्टाचार सामाजिक अपराध हो । भ्रष्टाचारीलाई कारबाही गरौं । यो रोकियो भने सडक र सदनबाट राप्रपाले आन्दोलन गर्छ ।"
"नक्कली भुटानी शरणार्थी प्रकरणमा एमाले,माओवादी र कांग्रेसलाई दोष देखाएर कोही निर्दोष हुँदैन : रघुवीर महासेठ","काठमाडौं : नेकपा एमालेका सांसद रघुवीर महासेठले सरकारको नीति तथा कार्यक्रमले जनतालाई आशा र विश्वास मात्रै बाँडेको आरोप लगाएका छ। बुधबार प्रतिनिधिसभा बैठकमा सरकारको नीति तथा कार्यक्रममाथि छलफलमा भाग लिदै सांसद महासेठले सरकारले ल्याएको नीति तथा कार्यक्रमले प्रतिवद्धता जाहेर नगरेर आश्वासन,आशा र विश्वास मात्रै दिलाएको बताए। 'यसअघि ७७, ७८, ८९ र ८० को नीति तथा कार्यक्रम प्रतिवद्धता जाहेर गरिएको थियो। तर,यसपालीको प्रतिवद्धता आश्वास, आशा र विश्वास देखाएको छ। यो आशा र विश्वासले न त देशको आर्थिक विकास हुन्छ न भौतिक विकास हुनसक्छ,'उनले भने,' त्यसकारण जनतालाई विकास प्रतिवद्धता चाहेको छ आशा र विश्वास होइन।' उनले जनतालाई आशा र विश्वास नभइ विकास प्रतिवद्धता चाहेको बताए। उनले फरक प्रसंगमा केही भीभीआईपीले गणतन्त्रको विरुद्धमा र व्यवस्थाविरुद्ध विदेशीहरूसँग छलफल गरिरहेको सुन्नमा आएको बताए। यदि यो कुरा सही हो भने ती भीभीआईपीको सेवा सुविधा खोस्नुपर्ने बताए। उनले भने,'केही भीभीआइपीले गणतन्त्रको विरुद्धमा र व्यवस्थाविरुद्ध विदेशी भूमिमा गएर विदेशीहरूसँग छलफल गरिरहेको सुन्नमा आएको छ। यदि यो कुरा सही हो भने सभामुखमार्फत् सरकारलाई अनुरोध गर्न चाहन्छु यदि भीभीआईपीहरू गणतन्त्र र व्यवस्थाविरुद्ध गएर षडयन्त्र गरिहेका छन् भने तिनीहरूको सुविधा खोसिनुपर्छ।' उनले आफू स्थापित हुन परिवर्तनका लागि लडेका पार्टीविरुद्ध केही शक्ति लागिपरेको भन्दै तिनीहरूबाट सावधान हुनुपर्ने बताए। भुटानी शरणार्थी प्रकरणमा तीन पार्टीले बालुवाटारमा बसेर मिलाउने गरी छलफल गरिरहेको भन्ने कुरा निराधार भएको बताए। उनले भने,'उहाँ तीन पार्टी को हुन् उहाँहरूले बोल्नु त भएन । तर म भन्न चाहन्छु यस्ता साथीहरूलाई तीन पार्टी होइन। रातिको समयमा तपाईहरू पनि आफू बच्न बालुवाटार गएर कसरी म्याउँम्याउँ गर्नु भएको थियो। त्यो पनि हामीले बुझेका छौं।' नक्कली भुटानी शरणार्थी प्रकरणमा तीन पार्टीलाई दोष देखाएर कोही निर्दोष नहुने उनको भनाइ छ। उनले भने,' अरूलाई आलोचना देखाएर आफू स्थापित हुन्छु भन्ने नसोचे हुन्छ।' नक्कली भुटानी शरणार्थी प्रकरणमा पक्राउ परेका आफ्ना नेताहरूलाई छुटाउन नेकपा एमाले,नेकपा माओवादी केन्द्र र नेपाली कांग्रेसका शीर्ष नेताहरू छलफलमा जुटेको विषय बाहिरिएको थियो।"
नीति तथा कार्यक्रममाथिको छलफल वक्तृत्वकलाजस्तो भयो : रवि लामिछाने,"काठमाडौं : राष्ट्रिय स्वतन्त्र पार्टीका सभापति एवम् सांसद् रवि लामिछानेले सरकारले ल्याएको नीति तथा कार्यक्रममा सांसद्ले उठाएका विषयवस्तुलाई पनि समेटेर अघि बढ्नुपर्ने बताएका छन् । प्रतिनिधिसभामा सरकारको नीति तथा कार्यक्रममाथि छलफलमा भाग लिँदै सांसद् लामिछानेले सांसद्ले उठाएका आवाज सरकारको नीति तथा कार्यक्रममा सच्चिएर आउनुपर्ने बताएका हुन् । लामिछानेले भने,हरेक वर्ष सरकारको नीति तथा कार्यक्रम पढ्ने कामको उपादयता देखेको छैन । यो वक्तृत्वकला प्रतियोगिताजस्तो भयो । सांसद्ले उठाएका आवाज सरकारको नीति तथा कार्यक्रममा सच्चिनुपर्छ । पाँच महिना सरकार गठन र पुर्नगठनमा मात्रै गएको लामिछानेको भनाइ छ । उनले भने,अर्थतन्त्र अन्योलको स्थितिमा छ । तर, राजनीतिक र प्रशासनिक क्षेत्र गम्भीर छैन । कर नीतिमा गरिने परिवर्तन व्यवसायिक प्रभावितले हुने गरेको देखिन्छ । स्थानीय तहमा साधन स्रोतको व्यापक दुरुपयोग मात्रै भइरहेको बताए । लामिछानेले भने,खर्चिलो निर्वाचन प्रणाली छ । हाम्रो प्रशासनिक संरचना अत्यन्तै महंगो भयो । सरकारले लगानी गर्ने वातावरणको सृजना गर्न आवश्यक छ । यो देश गरिखाने देश हो, मागिखाने देश होइन । व्यापारीलाई अमुक दलले होइन नीतिले संरक्षण गर्नुपर्छ । घुस नदिइकन काम बन्छ भनेर नागरिकलाई विश्वास नै लाग्न छोडिसकेको बताए । लामिछानेले भने,सार्वजनिक शिक्षामा सुधार गर्न सरकार गम्भीर छैन । उच्च ओहोदाका सन्तान विदेशमा भविष्य बनाउन जानुभएको छ । यो देश फर्काऔंफर्काऔं लाग्ने बनाउनुपर्छ । शारीरिक अशक्त भएकालाई स्वास्थ्य,शिक्षामा पहुँच गर्नुपर्छ । वर्तमान आर्थिक अवस्थाको इमान्दार समीक्षा गरिनुपर्छ । नक्कली भुटानी शरणार्थी प्रकरणमा आफूरू शान्त रहेको र मुर्दा पनि नभएको बताए ।"
सरकार सीमान्तकृत समुदायको पहिचान र अधिकारको पक्षमा छ : प्रधानमन्त्री,"नेपाल कुमाल सुधार समितिका अध्यक्ष तेजबहादुर कुमालको नेतृत्वमा आएको प्रतिनिधिमण्डलसँगको कुराकानीमा प्रधानमन्त्री दाहालले आफू कुमाल समुदायसहित नेपालका सबै अल्पसङ्ख्यक सीमान्तकृत समुदायको पहिचान र अधिकारको पक्षमा रहेको बताए। काठमाडौं : प्रधानमन्त्री पुष्पकमल दाहाल प्रचण्डले अल्पसङ्ख्यक सीमान्तकृत समुदायको पहिचान र अधिकारका लागि सरकार दृढ रहेको बताएका छन्। नेपाल कुमाल सुधार समितिका अध्यक्ष तेजबहादुर कुमालको नेतृत्वमा आएको प्रतिनिधिमण्डलसँगको कुराकानीमा प्रधानमन्त्री दाहालले आफू कुमाल समुदायसहित नेपालका सबै अल्पसङ्ख्यक सीमान्तकृत समुदायको पहिचान र अधिकारको पक्षमा रहेको बताए। 'सानो सङ्ख्यामा रहे पनि नेपालको सामाजिक र राजनीतिक परिवर्तनमा कुमाल समुदायको महत्वपूर्ण भूमिका छ । यो समुदायको इतिहास, संस्कृति र महत्व धेरै ठूलो छ', उनले भने। प्रधानमन्त्री दाहालले सबै अल्पसङ्ख्यक सीमान्तकृत समुदायलाई राज्यको मूलप्रवाहमा ल्याउन आफूले विगतदेखि नै सङ्घर्ष गरेको उल्लेख गर्दै ती समुदायको विकास, समृद्धि, हित र मुद्दाप्रति सरकार दृढ रहेको बताए। प्रधामन्त्री दाहालसँगको भेटमा संविधानसभा सदस्य ज्ञानेन्द्र कुमाल, कुमाल मुक्ति मोर्चाका अध्यक्ष कञ्चन कुमाल, आदिवासी जनजाति महासङ्घका उपाध्यक्ष श्रुति कुमाललगायतको उपस्थिति रहेको थियो"
मुस्ताङमा विश्वशान्ति प्रणिधान पूजा,"जोमसोम : मुस्ताङको वारागुङ मुक्तिक्षेत्र गाउँपालिका४ कागबेनीस्थित काग छोदे गुम्बामा शनिबारदेखि सुरु भएको पाँचौं विश्वशान्ति प्रणिधान (मोन्लम) पूजा बुधबार सकिएको छ। मुस्ताङ साक्या बौद्ध संघको आयोजना तथा व्यवस्थापनमा विश्वशान्ति प्रणिधान (मोन्लम) पूजाको अन्तिम दिन तल्लो मुस्ताङदेखि उपल्लो मुस्ताङको ५ वटै स्थानीय तहका बौद्ध धर्ममा आस्था र विश्वाश राख्ने सयौं सर्वसाधारण नागरिकले ४२औं गद्दीधारी रिन्पोर्छेबाट आर्य अवलोकितेश्वरको अभिषेक आशिष (वाङ)ग्रहण गरे। विश्वशान्तिको कामना गर्दै मुस्ताङ साक्या बौद्ध संघले यसप्रकारको धार्मिक पुजा मुस्ताङमै रहेका गुम्बाहरुबीच बर्सेनि आलोपालो आयोजना गर्ने गरेको छ। लगातार ५ दिनसम्म चलेको विश्वशान्ति पूजाको पहिलो,दोस्रो र तेस्रो दिनको कार्यक्रममा दिनहुँ स्थवीर पूजा र प्रणिधानको उच्चारण, चौथो दिनको कार्यक्रममा तीनै रिन्पोर्छेहरूको अध्यक्षतामा सबै संघहरूद्वारा सर्वविद वैरोचना शुद्धीकरणविधिको वाचन गरिएको थियो। पूजाको पाँचौं तथा अन्तिमदिन श्रद्धालु भक्तजनहरुलाई आर्य अवलोकितेश्वरको अभिषेक आशिष (वाङ) र धार्मिक प्रवचन दिइएको थियो।"
बेपत्ता भएको २४ वर्षपछि सम्पर्कमा,"जाजरकोट : जाजरकोट भेरी नगरपालिका२ तिमिलेका टीकाराम पुन २४ वर्षपछि सम्पर्कमा आएका छन्। माओवादी सशस्त्र द्वन्द्वको क्रममा राज्य पक्षबाट चरम यातना पाइ २०५६ सालदेखि घरपरिवारबाट सम्पर्कविहीन भएका पुन हालै सम्पर्कमा आएका हुन्। घरमा श्रीमती, दुई छोरा , दुई छोरी रहेका उनी हाल भारतको उत्तराखण्ड प्रदेश उत्तरकासी जिल्ला, नेटवार पोष्ट अफिस मोरी तहसिल, गौरादी गाँउमा ब्यवसाय गरेर बसेको खुलेको हो। गाँउकै एक जना शिक्षक रुद्रबहादुर वलीसँगको भिडियो कलमार्फत् उनी सम्पर्कमा आएका हुन्। भारतको गौरादी गाँउमा घर बनाई स्याउको बगैंचा तयार गरी कृषि पेसामा जीवन विताइरहेको जानकारी दिएको शिक्षक वलीले बताए। तत्कालीन सुरक्षा फौजले माओवादी आरोपमा चरम यातना दिएपछि ज्यान जोगाउन भागेर भारत आएको र उतै कृषि ब्यवसाय गरेर बसेको टीकारामले बताए। पढाई लेखाई नभएका कारण पनि आफूले घरमा चिठी पठाउन नसकेको बताए। नेपालमा शान्ति स्थापना भएको थाह नै नपाएको बताए। अझै द्वन्द्वको उस्तै अवस्था होला भन्ने लागेको उनले बताए। उनलाई घरपरिवारले निकै खोजी गरे पनि कतै भेटाउन सकेका थिएनन्। कान्छो छोरा कर्णबहादुर उनी भाग्दा दुई वर्षका थिए। अहिले २६ वर्षका भइसकेका छन्। छोरा र श्रीमतीलाई लिन आउनका लागि टीकारामले अनुरोध गरेका छन्। टीकारामले भारतमा प्रेम राना नाम राखेका छन्। सोही नामबाट घरजग्गा खरिद गरेर स्याउ बगैँचा पना गरेका छन्।"
अवैधरुपमा बालुवा उत्खनन् गर्ने ट्याक्टर नियन्त्रणमा,"बागलुङ : बागलुङ जिल्लाको बागलुङ नगरपालिका१ खनियाघाटबाट अवैध रुपमा ढुङ्गा, गिट्टी, बालुवा उत्खनन् गर्ने आठ ट्याक्टर नियन्त्रणमा परेका छन्। खनियाघाटस्थित कालिगण्डकी नदी किनारमा मंगलबार राती ८ बजे अवैध रुपमा ढुङगा, गिट्टी, बालुवा उत्खनन् गर्दैगर्दा जिल्ला प्रहरी कार्यालयबाट खटिएको प्रहरी टोलीले ध १ त ३३५, ध १ त ३४३, ध १ त ३८८, ध १ त ५८९, ध १ त ४६७, ध १ त २१३, ध १ त २४१ र लु ५ त १२६७ नम्बरको ट्याक्टर नियन्त्रणमा लिएको जिल्ला प्रहरी कार्यालय बागलुङका प्रहरी नायव उपरीक्षक मदन केसीले बताए। नियन्त्रणमा लिइएका ट्याक्टरलाई आवश्यक कारबाहीका लागि बुधबार बागलुङ नगरपालिकामा पठाइएको प्रनाउ केसीले बताए।"
बिनु यादव र सरकार पक्षबीच चार बुँदे सहमति,"काठमाडौं : पन्ध्र दिनदेखि अनशनरत सत्याग्रही बिनु यादव र सरकार पक्षबीच चारबुँदे सहमतिसहित सत्याग्रह तोडिएको छ। उपप्रधानमन्त्री एवं गृहमन्त्री नारायणकाजी श्रेष्ठले यादवको माग सम्बोधनका लागि आश्वासन दिएपछि आज जुस पिलाएर यादवको सत्याग्रह तोडिएको हो। बिनु यादवको सत्याग्रहका मागमध्ये यादवमाथि पवन कठायतले जबर्जस्ती करणी उद्योग गरेको मुद्दाको निवेदनउपर कारबाहीका लागि गृह मन्त्रालयले महान्यायाधिवक्ताको कार्यालय पठाउने सहमति भएको छ। उपप्रधानमन्त्री एवं गृहमन्त्री श्रेष्ठले सरकारले यादवको माग सम्बोधनका लागि सम्पूर्ण प्रयत्न गर्ने आश्वासन दिए। 'कत्रोकत्रो केसको अनुसन्धान गरिरहेका छौं भने यो केस अनुसन्धान गर्न सक्दैनौं र! जहाँ अन्याय र पीडा छ त्यसलाई सम्बोधन गर्नुपर्छ भनेर हामी लागिरहेका छौं। तपाईँलाई हाम्रो सम्पूर्ण प्रयत्नका साथ न्याय दिन्छौं,' उनले भने। यादवले सहमतिअनुसार आफ्नो माग पूरा गर्न उपप्रधानमन्त्री एवं गृहमन्त्री श्रेष्ठसँग अनुरोध गरिन्। 'सरकारसँग भएको सहमतिअनुसार मेरो माग पूरा नभए म आत्मदाहको बाटोसमेत रोज्नसक्छु,' उनले भनिन्। अदातलमा विचाराधीन रहेका विषय अदालतबाट न्यायिक निरुपरण हुने, अन्य मागका सम्बन्धमा क्षेत्राधिकार रहेको सम्बन्धित निकायमा लेखी पठाउने, यादवको स्वास्थ्योपचार गर्ने र उनको जीविकोपार्जनका लागि आवश्यक सहयोग गर्न महिला बालबालिका तथा ज्येष्ठ नागरिक मन्त्रालयमा लेखी पठाउने सहमति भएको छ। यादव विगत १५ दिनदेखि कालीमाटी प्रहरीलाई विसं २०७५ मा आफूमाथि जबर्जस्ती करणीको उजुरी फिर्ता गर्न लगाउने तत्कालीन प्रहरी नायब उपरीक्षक (डिएसपी) सुरज कार्कीमाथि कारबाही र अन्य विभिन्न पाँचबुँदे मागसहित माइतीघर मण्डलामा सत्याग्रह बसेकी छन्। उनले न्यायाधीश बद्रीप्रसाद ओली र यादवको काका ससुरा पवन कठायतलाई कारबाहीको माग गरेकी थिइन्।"
तानसेनमा जेठ १२ गते रोजगार मेला लाग्ने,"तानसेन : तानसेन नगरपालिकाको आयोजना स्विस सरकारको सहयोगमा यही जेठ १२ तानसेनमा रोजगार मेला सञ्चालन हुने भएको छ। तानसेन नगरपालिकाले पत्रकार सम्मेलन गरी वडा४ मखनटोल दरबार क्षेत्रमा रोजगार मेला गर्न लागेको नगर प्रमुख सन्तोषला श्रेष्ठले जानकारी दिए। रोजगार मेलामा शिक्षा तथा युवा खेलकुद विकास समितिका संयोजक प्रदिप खनालले रोजगार मेलाको उद्देश्य, अवधारण, हालको अवस्थाबारे जानकारी दिएका थिए। मेला आएका बेरोगार युवाहरूले आफ्नो रोजाईको काममा फर्म भरी तत्कालै रोजगारी पाउने व्यबस्था मिलाएको संयोजक खनालले बताए। रोजगार मेलाको प्रदेश सांसद वीरबहादुर रानाले शुभारम्भ गर्ने कार्यक्रम रहेको आयोजक पक्षले जनाएको छ। तानसेन नगरपालिकका बेरोजगार जनतालाई लक्षित गरेर मेलाको आयोजना गरिएको उपाध्यक्ष प्रतिक्षा गाहा सिंजालीले बताइन्। तानसेनको ढाका, करुवा, होटल, कृषि तथा पशुपालन क्षेत्रमा मेला केन्द्रित रहने छ। मेलामा करिब २ हजार ५ सय जनाले अवलोकन गर्ने लक्ष्य नगरपालिकाले लिएको शिक्षा अधिकृत कोपिला न्यौपानेले बताइन्। मेलामा ३५ वटा तानसेनका उद्योग व्यवसायी, परामर्शदाता तथा रोजगारी तालिम दिने संस्थाका स्टलहरू रहनेछन्।"
स्वास्थ्यकर्मीले पाँच महिनादेखि तलब पाएनन्,"तिलोत्तमा : रुपन्देहीको तिलोत्तमा नगरपालिकामा कार्यरत स्वास्थ्यकर्मीले पाँच महिनादेखि तलब नपाएपछि हातमा कालोपट्टि बाँधेर आन्दोलन गरेका छन्। तिलोत्तमा नगरपालिकाअन्तर्गतका १७ वटा स्वास्थ्य संस्थामा कार्यरत ७८ जना स्वास्थ्यकर्मीले पुस महिनादेखिको तलब नपाएपछि बाध्य भएर आन्दोलित गर्नुपरेको बताएका छन्। नगरपालिका कार्यालयमै आज पत्रकार सम्मेलन गरी कर्मचारीले तलब नपाएपछि जेठ १ गते सबै स्वास्थ्यकर्मीको तर्फबाट ज्ञापनपत्र विभिन्न निकायमा बुझाए पनि सुनुवाइ नभएपछि चरणबद्धरूपमा शान्तिपूर्ण आन्दोलनमा आएको बताएका छन्। स्वास्थ्यकर्मी संघर्ष समितिका संयोजक ज्ञानप्रसाद पौडेलले आफूहरूले तलब प्राप्तिका लागि नगरप्रमुख रामकृष्ण खाँण, उपप्रमुख जगेश्वरदेवी चौधरी र प्रमुख प्रशासकीय अधिकृत नारायण अर्यालसँग पटकपटक मौखिक र लिखित माग गर्दा पनि सुनुवाइ नभएको गुनासो गरे। उनले प्रमुख जिल्ला अधिकारीमार्फत माथिल्लो निकायमा ज्ञापनपत्र बुझाए पनि सुनुवाइ नभएको बताए। पाँच महिनासम्म तलब नपाउँदा घरखर्च चलाउन समस्या भएको भन्दै स्वास्थ्यकर्मीले छिटो तलब पाउने व्यवस्थाका लागि नगरपालिकासँग आग्रह गरिएको छ। यहाँ ४५ जना दरबन्दी तथा समायोजन संशोधन, कामकाज र कोभिड काज गरी ३२ जना दरबन्दीबाहेकका कर्मचारी छन्। तलब नपाएको विरोधमा अहिले कालोपट्टी बाँधेर काम गरिरहेका स्वास्थ्यकर्मीले जेठ १२ गतेदेखि नगरपालिका कार्यालयमा धर्ना दिने कार्यक्रम रहेको संघर्ष समितिका सदस्य जनस्वास्थ्य निरीक्षक ठानेश्वर बस्यालले जानकारी दिए। तिलोत्तमा नगरपालिकाका प्रमुख प्रशासकीय अधिकृत नारायण अर्यालले दरबन्दीभन्दा बढी कर्मचारी कार्यरत हुँदा तलब दिन नसकिएको बताए। उनले स्वास्थ्यले पठाएको बजेट पुगेको र त्यसपछि बजेट नपुगेपछि सबैको रोकिएको बताए। तर संघर्ष समितिले स्वास्थ्यकर्मीको पाँच महिनाको करिब रु चार करोड तलब दिन बाँकी रहेको जनाएको छ।"
सगरमाथा आरोहणका क्रममा मृत्यु भएका दुईको शव फेला,सोलुखुम्बु : सगरमाथा आरोहणको क्रममा मृत्यु भएका दुई आरोहीको शव भेटिएको छ। जेठ ५ गते सगरमाथा आरोहणको क्रममा मृत्यु भएका मलेसियाका ५६ वर्षीय अग अस्कन्ड्रा बिन अम्पुआन याकूब र वैशाख ३१ गते मृत्यु भएका मालडवाका नागरिक ४६ भिक्टर व्रिन्चको आज शव फेला परेको जिल्ला प्रहरी कार्यालय सोलुखुम्बुले जनाएको छ। फेला परेका शवमध्ये मलेसियन नागरिक याकूबको हेलिकप्टरमार्फत् उद्धार गरी काठमाडौं पठाइएको छ भने मालडवाका नागरिक व्रिन्चको शव उद्धार गर्न बाँकी छ। प्रहरी निरीक्षक राम किशोर शाहका अनुसार याकूब सगरमाथाको चुचुरोमा पुग्न करिब २० मिनेटको दूरी बाँकी रहँदा मृत्यु भएका थिए। लाय पायनियर एड्भेन्चरमार्फत् सगरमाथा आरोहणमा आएका उनको शव कम्पनीले नै डाइनेष्टिक एयरको हेलिकप्टरमार्फत् उद्धार गरी काठमाडौं लगेको पर्यटक प्रहरी कार्यालय लुक्लाले जनाएको छ। त्यस्तै गत वैशाख ३१ गते सगरमाथा आरोहणको क्रममा सगरमाथाको साउथ पोलबाट बेपत्ता बनेका मालडवाका नागरिक ४६ भिक्टर व्रिन्चको शव पनि आज फेला परेको प्रहरीले जनाएको छ। यद्यपि उनको शव भने उद्धार हुन सकेको छैन।
पैँतिस वर्षपछि बनेपा बसपार्क सञ्चालन,"बनेपा : निर्माणको ३५ वर्षपछि काभ्रेपलाञ्चोकको बनेपा बसपार्क आजदेखि सञ्चालनमा ल्याइएको छ। चालिसको दशक सुरुआतमै अरनिको राजमार्गमा सवारीको सङ्ख्या बढ्न थालेपछि बनेपा नगरपालिका८ स्थित नगर कार्यालयसँगै बसपार्क निर्माण गरिएको थियो। विसं २०१७ मा अरनिको राजमार्ग निर्माण भएपछि मध्यपहाडी क्षेत्रको मुख्य व्यापारिक केन्द्रका रूपमा रहेको बनेपा नगरका अधिकांश स्थानीयले यातायातलाई मूल व्यवसाय बनाएपछि विसं २०४५ मा बसपार्क निर्माण गरिएको थियो। बनेपा नगर क्षेत्रभित्रका यातायात व्यवस्थापन तथा बसपार्क सञ्चालनबारे यातायात व्यवसायी तथा यातायात मजदुर संगठनका प्रतिनिधिसहितको गत हप्ताको बैठकले छलफलसहितको आवश्यक प्रक्रिया अघि बढाएको नगरप्रमुख शान्तिरत्न शाक्यले बताए। उनका अनुसार हाल राजमार्गमा सवारी चाप बढ्न थालेपछि आजदेखि पूर्णरूपमा सञ्चालनमा ल्याइएको हो। यसअघि बनेपा चारदोबाटोस्थित सडक छेउमा यात्रुवाहक सवारी रोक्ने तथा पार्किङ गर्ने गरिएको थियो। शाक्यले भने, 'लामो समय सञ्चालनमा नआएको बसपार्क ट्राफिक प्रहरीसँगको समन्वयमा आजदेखि पूर्णरूपमा सञ्चालनमा ल्याएका छौं।' उक्त बसपार्क २०४९ सालमा पक्की बनाएसँगै नगरले बसपार्कको दायाबाँया सटरकवल बनाई होटललगायत व्यवसायका लागि भाडामा दिँदै आएको छ। यातायात व्यवसायी तथा यातायात मजदुर संगठनका प्रतिनिधि तथा बनेपा नगरका जनप्रतिनिधिको उपस्थितिमा आजदेखि बसपार्क सञ्चालनमा ल्याइएको हो। मध्यपहाडी जिल्लाको मुख्य व्यापारिक केन्द्रका रूपमा अवस्थित बनेपालाई यातायात नगरीको नामले समेत चिनिने गरिन्छ। जिल्ला ट्राफिक प्रहरी कार्यालय काभ्रेपलाञ्चोकले अरनिको राजमार्ग भएर सञ्चालन हुने सबै यात्रुवाहक बस बनेपा बसपार्क प्रवेश गरेर यात्रु चढाउने र ओराल्ने व्यवस्था मिलाएको छ। त्यस्तै नगरको बसपार्क सञ्चालनार्थ कार्ययोजनाअनुसार सवारी चाप व्यवस्थापन गर्न अरनिको राजमार्ग बनेपा सडकखण्डअन्तर्गत हाललाई बसपार्क प्रवेश गर्ने पश्चिमतर्फको प्रवेश मार्गदेखि तीनदोबाटोसम्म र चाँदनी चोकदेखि चारदोबाटोसम्मको दक्षिणतर्फको सर्भिस ट्र्याक खाली गराई सोही ट्र्याकबाट बस सञ्चालनमा ल्याइएको छ। त्यसैगरी बनेपाबाट विभिन्न स्थानका लागि छुट्ने यात्रुवाहक सवारी बसपार्कबाट मात्रै छुट्ने तथा नीजि सवारीका साधन र डिटेनमा रहने बस बसपार्कमा राख्न नपाउने नियम बनाइएको छ। यसअघि बसपार्कको दक्षिणी क्षेत्रमा बनेपाबाट जिल्लाभित्रका छोटो दूरी, पूर्वपश्चिम लामो दूरीका लागि छुट्ने यात्रुवाहक बस तथा टिपर पार्किङ गर्दै आइएको थियो। बसपार्कमा पार्किङ क्षेत्र तथा यात्रु ओराल्ने र चढाउने दुईतर्फी लेन रहेको छ।"
राष्ट्रिय परिचय पत्र वितरण टोली गाउँमा,"नुवाकोट : सर्वसाधारणको सुविधाका लागि नुवाकोटमा पहिलो पटक राष्ट्रिय परिचयपत्र विवरण संकलन अभियान सञ्चालन भएको छ। पहाडी संरचना रहेको नुवाकोटको १२ स्थानीय तहका ८८ वटै वडाबाट पूर्ण विवरण संकलन गरिने अभियान बुधबारदेखि सुरु भएको हो। सो अभियानको म्यागङ गाउंपालिकाको देउरालीबाट सुरुवात गरिएको छ। अभियानअनर्तगत तोकिएका प्राविधिकलाई यससम्बन्धी प्रशिक्षण सञ्चालन गरिएको छ। राष्ट्रिय परिचयपत्र तथा पञ्जीकरण विभागले विदुरमा सबै स्थानीय तहका जनप्रतिनिधि तथा सरोकारवालालाई सचेतना कार्यक्रम सञ्चालन गरेपछि टोली पालिकास्तरमा पुगेको हो। म्यागङ गापाको देउरालीमा पहिलो चरणमा ६ वटा वडामा तोकिएका रुजु अधिकारीलाई प्रशिक्षण दिइएको छ। प्रमुख जिल्ला अधिकारी किरण थापा, सप्रजिअ वेदनिधि अधिकारी, राष्ट्रिय परिचय पत्र तथा पन्जिकरण विभागका इन्जिनियर अव्दुल अलिलगायतले राष्ट्रिय परिचय पत्र विवरण संकलक तथा रुजु अधिकारीलाई प्रशिक्षण दिएका हुन्। वडावाटै विवरण संकलन सुरु गरिने प्रजिअ थापाको भनाइ छ।"
घर जग्गाको नक्सा पास गराउन घुस मागेको आरोपमा इन्जिनियरविरूद्ध भ्रष्टाचार मुद्दा,काठमाडौं : अख्तियार दुरूपयोग अनुसन्धान आयोगले घर जग्गा नक्सा पास गराउन घुस मागेको आरोपमा इन्जिनियरविरूद्ध भ्रष्टाचार मुद्दा दायर गरेको छ। सुनसरी बर्जु गाउँपालिकाका इन्जिनियर अजय कुमार मेहताविरूद्ध बुधबार विशेष अदालत काठमाडौंमा भ्रष्टाचार मुद्दा दायर भएको अख्तियारका प्रवक्ता भोला दाहालले जानकारी दिए। यसअघि अख्तियारको टोलीले मेहतलाई २० हजार घुसरिसवत लिइसकेको अवस्थामा नियन्त्रणमा लिएको थियो। घर जग्गा नक्सा पास गर्नका लागि सेवाग्राहीसँग २० हजार घुस मागेको उजुरीका आधारमा छानबिन गर्दा मेहताले घुस लिएको पुष्टि भएको अख्तियारले जनाएको छ। मेहतालाई भ्रष्टाचार निवारण ऐन २०५९ को दफा ३ को उपदफा १ बमोजिम कैद सजाय माग गरिएको छ।
तनहुँका एक सय ५७ सामुदायिक वनमा आगलागी,"तनहुँ : यस वर्ष यहाँ एक सय ५७ सामुदायिक वनमा आगलागी भएको छ। आगलागीका कारण तीन हजार छ सय हेक्टर क्षेत्रफलमा क्षति भएको डिभिजन वन कार्यालयले जनाएको छ। वनमा आगो लगाउने व्यक्तिको पहिचानका लागि कडाइका साथ सुराकी लगाउने गरे पनि पत्ता लगाउन नसकिएको डिभिजन प्रमुख कोमलराज काफ्लेले जानकारी दिए। जिल्लाको ऋषिङ गाउँपालिका, भानु नगरपालिका र व्यास नगरपालिका क्षेत्रमा आगलागीका कारण धेरै क्षति भएको उनले बताए। बस्ती बढी भएका ठाउँमा डढेलो लाग्ने गरेकाले सुराकी दिने व्यक्तिको नाउँ गोप्य राखी कार्यालयले प्रोत्साहन रकमको समेत व्यवस्था गर्दै आए पनि संलग्न व्यक्तिको पहिचान गर्न कठिनाइ भएको उनले बताए। प्रायःजसो माथि वन र तल खेतबारी रहेका मानिसले वनमा डढेलो लगाउने गरेको पाइएको छ। उनले भने, 'वनमा डढेलो लगाउँदा बन्ने खरानी पानी परेसँगै आफ्नो खेतबारीमा बगेर जाने र मल हुने सोचले आगलागीका घटना बढ्ने गरेको छ।' कतिपय मानिसले वनमा डढेलो लगाउँदा कलिलो घाँस पलाउने, विभिन्न किसिमका च्याउ उम्रिने भएकाले पनि सुक्खा मौसमको समयमा वनमा जथाभाबी डढेलो लगाउने गरेको पाइएको छ। वनमा जथाभावी डढेलो लगाउँदा वन्यजन्तु, जनावर, जनावरको बासस्थान र कलिला बोटबिरुवालगायत जलेर नष्ट भएको डिभिजन वन कार्यालयले जनाएको छ। पछिल्लो समय पानी पर्न थालेसँगै आगलागीका घटनामा न्यूनीकरण भएको डिभिजन वन कार्यालयले जनाएको छ।"
काठमाडौं उपत्यकामा भोलि सार्वजनिक विदा,"काठमाडौं : काठमाडौं उपत्यकामा भोलि (बिहीबार) सार्वजनिक विदा दिइएको छ। सरकारले मत्यस्येन्द्रनाथको भोटो देखाउने जात्राको अवसरमा काठमाडौं, ललितपुर र भक्तपुरमा सार्वजनिक विदा दिएको हो। गृह मन्त्रालयले सार्वजनिक विदाको जानकारी दिएको छ।"
कञ्चनपुरमा हावाहुरीले छानो भत्किंदा दुई मजदुर घाइते,"जिल्ला प्रहरी कार्यालय कञ्चनपुरका अनुसार भीमदत्त नगरपालिका१८ सालघारीमा रहेको जस्तापाताले छाएको अस्थायी टहरा हावाहुरीले भत्किँदा टहरामा आश्रय लिइरहेका बर्दिया घर भएका गणेश चौधरी र हेलो चौधरी घाइते भएका छन्। कञ्चनपुर : कञ्चनपुरमा मङ्गलबार राति आएको हावाहुरीबाट दुई मजदुर घाइते भएका छन्। जिल्ला प्रहरी कार्यालय कञ्चनपुरका अनुसार भीमदत्त नगरपालिका१८ सालघारीमा रहेको जस्तापाताले छाएको अस्थायी टहरा हावाहुरीले भत्किँदा टहरामा आश्रय लिइरहेका बर्दिया घर भएका गणेश चौधरी र हेलो चौधरी घाइते भएका छन्। 'बजार क्षेत्रमा काम गरिरहेको लामा निर्माण सेवाका मजदुर घाइते भएका हुन्', जिल्ला प्रहरी कार्यालय कञ्चनपुरका प्रवक्ता प्रहरी नायब उपरीक्षक प्रकाश डाँगीले भने, 'गम्भीर घाइते गणेशलाई उपचारका लागि कैलालीको धनगढी लगिएको छ।' गए रातिको हावाहुरीबाट कञ्चनपुरका अधिकांश ठाउँमा कच्ची टहरा र स्कुलका छाना भत्काएको छ। 'मानवीय क्षति भएको छैन, संरचना भत्काएको विवरण सङ्कलन भइरहेको छ', प्रवक्ता डाँगीले भने, 'कतिपय स्थानमा बिजुलीका पोल ढल्दा विद्युत् सेवा अवरुद्ध छ।' रासस"
च्याटमार्फत् नाबालिकालाई शोषण र दुर्व्यवहार गर्ने पक्राउ,"काठमाडौं : सामाजिक सञ्जालबाट नाबालिकालाई शोषण र दुर्व्यवहार गरेको अभियोगमा कास्कीको पोखरा महानगरपालिका१९ पुरनचौर बस्ने २१ वर्षीय मनिष भुजेललाई प्रहरी प्रधान कार्यालय साइबर ब्यूरोबाट खटिएको प्रहरी टोलीले पक्राउ गरेको छ। भुजेलले सामाजिक सञ्जाल इस्न्याप च्याट एवं भाइबरमार्फत् पीडित नाबालिकासँग कुराकानीकै क्रममा विभिन्न प्रलोभन देखाई, फकाइफुल्याई अश्लील कुराकानी तथा भिडियो च्याट गरेर सो कार्यको स्क्रिन रेकर्ड गरेको, पीडितले त्यस्ता अवाञ्छित हर्कत गर्न नमानेपछि धम्कीपूर्ण म्यासेज पठाउनाका साथै पीडितकी आमालाई समेत विभिन्न अनर्गल कुराकानी गरी म्यासेज पठाएको आरोपमा प्रहरीले निजलाई पक्राउ गरेको हो। उक्त कार्यबाट पीडित नाबालिकालाई अनावश्यक मानसिक तनाव, दुःख, हैरानी र बेइज्जत गर्नाका साथै चरित्रहत्या गरेको उजुरीका आधारमा भुजेललाई जिल्ला प्रहरी कार्यालय कास्कीको सहयोगमा पोखराबाट पक्राउ गरी जिल्ला अदालत काठमाडौंबाट पाँच दिनको म्याद थप गरी आवश्यक अनुसन्धान भइरहेको प्रहरी प्रधान कार्यालय साइबर ब्यूरोले जनाएको छ।"
छात्रवृत्ति वितरणको विवरण पठाउन काठमाडौं महानगरको परिपत्र,"काठमाडौं : काठमाडौं महानगरपालिकाले महानगरभित्र रहेका सबै संस्थागत विद्यालयलाई छात्रवृत्ति वितरणको विवरण पठाउन परिपत्र जारी गरेको छ। महानगरको शिक्षा विभागले आज एक सूचना प्रकाशित गरी संस्थागत विद्यालयले शैक्षिक सत्र २०८० का लागि कक्षा १० सम्मका विद्यार्थीलाई उपलब्ध गराउने छात्रवृत्ति यही जेठ १५ गतेसम्म वितरण गरी १६ गते कार्यालय समयभित्र विवरण पठाउन आग्रह गरेको छ। महानगरको शिक्षा ऐन २०७५ को दफा ५० को उपदफा ३ अनुसार छात्रवृत्ति छनोट समितिबाट निर्णय गराई छात्रवृत्ति वितरण गर्न, विद्यालय शिक्षा व्यवस्थापन नियमावली २०७४ को नियम ५८ अनुसार छात्रवृत्तिको प्रावधानका आधारमा कम्तीमा १० प्रतिशत विद्यार्थीलाई वितरण गर्न र नियमावलीको नियम ५९ अनुसार छात्रवृत्ति पाउनेको नामावली विद्यालयको वेवसाइटमा प्रकाशन गर्न उक्त सूचनामार्फत् सूचित गरिएको छ। त्यसैगरी महानगरले कुनै पनि अभिभावक, विद्यार्थी तथा सरोकारवालाको गुनासो भएमा त्यसको सुनुवाइका लागि अवसर प्रदान गर्न पनि निर्देशन दिएको छ। तोकिएअनुसार समयमा छात्रवृत्ति वितरण नगर्ने विद्यालयको विवरण सार्वजनिक गर्ने चेतावनी दिइएको छ। महानगरले वडाध्यक्ष तथा जनप्रतिनिधिलाई छात्रवृत्ति वितरण तथा विवरणको काममा सहयोग र अनुगमन गर्न पनि उक्त सूचनामार्फत् आग्रह गरेको छ।"
नक्कली शरणार्थी प्रकरण : आज अभियोजन दर्ता गर्ने तयारीमा सरकारी वकिलको कार्यालय,"काठमाडौं : जिल्ला सरकारी वकिलको कार्यालय काठमाडौंले नक्कली भुटानी शरणार्थी ठगी भएको प्रकरणमा बुधबार अदालतमा अभियोजन दर्ता गर्ने गरी तयारी गरिरहेको छ। अभियोजनका लागि गठित आठ सदस्यीय समितिले सोमबार प्रहरीले बुझाएको रायसहितको प्रतिवेदन अध्ययन गरी अभियोजनपत्र तयार गरिरहेको कार्यालयका प्रमुख सहन्यायाधीवक्ता अच्युतमणि न्यौपानेले राससलाई जानकारी दिए। उनले भने, 'बुधबार मुद्दा दर्ता गर्ने गरी अध्ययन गरिरहेका छौँ, प्रहरीको रायमाथि केही थपघट गरेर अभियोजन दर्ता हुनसक्छ, अहिले अध्ययनकै चरणमा रहेकाले यही हुन्छ भन्ने अवस्था छैन।' जिल्ला प्रहरी परिसर काठमाडौँले नक्कली भुटानी शरणार्थी बनाएर अमेरिका पठाउने लोभमा सयौँ नागरिकको करोडौँ रकम ठगी गरेको घटनाको अनुसन्धान प्रतिवेदन सोमबार जिल्ला सरकारी वकिलको कार्यालयलाई बुझाएको थियो। उक्त घटनामा पूर्वमन्त्री, सचिवसहितका १६ जना पक्राउ परेका छन्। अरु थप १७ जनालाई प्रतिवादी भनाएर मुद्दा चलाउने राय दिइएको परिसरका प्रहरी उपरीक्षक सीताराम रिजालले बताउनुभयो। प्रहरीका अनुसार ठगी, राज्य विरुद्धको अपराध र सङ्गठित ठगीमा मुद्दा चलाउन सकिने राय प्रहरीको छ। उक्त घटनामा थप अनुसन्धानको पाटो खुला नै रहेको पनि रिजालले बताए। यस्तै सम्पत्ति शुद्धीकरण र अख्तियार दुरुपयोगमा पनि अनुसन्धान गर्न लेखी पठाउन राय दिइएको छ। उक्त घटनामा ६० दिन भित्रमा अभियोजन गरिसक्नुपर्छ। बुधबार नै ६० दिन पुग्दैछ। यस घटनामा ११३ जना पीडितले रु २७ करोड ५० लाख बढी ठगी भएको भनी उजुरी दिएका थिए। सोही आधारमा बिगोसमेत हुने गरी अभियोजन गर्न राय दिइएको प्रहरीले जनाएको छ।"
"एकै रातमा चारवटा पसल फुटाएर चोरी, एकजना पक्राउ",झापा : झापाको शिवगञ्ज बजारमा एकै रातमा चारवटा पसलको सटर फुटाएर चोरी गरेको आरोपमा एकजनालाई प्रहरीले पक्राउ गरेको छ । पक्राउ पर्नेमा शिवसताक्षी नगरपालिका ५ स्थित आमवारी टोल निवासी ५६ वर्षीय छविलाल खवास (चौधरी) रहेको जिल्ला प्रहरी कार्यालय झापाका डीएसपी खगेन्द्र रिजालले जानकारी दिए । शिवगञ्ज बजारमा पसलको सटर फुटाएर श्रृङ्खलावद्ध चोरीका घटना बढेसँगै प्रहरीले विशेष सूचनाको आधारमा खवासलाई चोरीका सामानसहित पक्राउ गरेको हो । प्रहरीले उनको घरमा खोज तलास गर्दा दराजमा लुकाइछिपाइ राखेको चुरोटसहित विभिन्न सामग्री बरामद गरेको छ । साथै चोरी घटनामा प्रयोग हुने विभिन्न औजार समेत उनको घरबाटै फेला परेको डीएसपी रिजालले बताए । पक्राउ परेका खवासलाई चोरी मुद्दामा झापा जिल्ला अदालतबाट सात दिनको म्याद थप गरी इलाका प्रहरी कार्यालय झिलझिलेमा राखेर थप अनुसन्धान अघि बढाएको जनाइएको छ ।
विभिन्न घटनामा पाल्पामा दुई जनाको मृत्यु,तानसेन : पाल्पामा विभिन्न घटनामा दुई जनाको मृत्यु भएको छ। एक जना घाँस काट्ने क्रममा र अर्को घरको छत बाट लडेर मृत्यु भएको हो। पूर्वखोला गाउँपालिका५ विरकोट ढापमा घाँस काट्ने क्रममा लडेका ७४ वर्षीय हरीराम पुनको उपचारको क्रममा मृत्यु भएको हो। पुन जेठ २ गते घर नजिकैको बारीमा दबदबेको रुखमा चटी घाँस काट्ने क्रममा अचानक लडेर गम्भीर घाइते भएका थिए। घाइते पुनको लुम्बिनी मेडिकल कलेज प्रभासमा उपचारका क्रममा मृत्यु भएको जिल्ला प्रहरी कार्यालय पाल्पाले जनाएको छ। त्यसैगरी रामपुर नगरपालिका५ मा घरको छतबाट लडेर एक वृद्धको मृत्यु भएको छ। रामपुर वडा नं ५ भम्बकका ६८ वर्षीय प्रेमलाल डोटेल मादक पदार्थ सेवन गरी घरको छतबाट लडेर गम्भीर घाइते भएका थिए। तीन तले कच्ची घरको दोस्रो तलाबाट अचानक लडेर घाइते भएका डोटेलको उपचारका क्रममा रामपुर अस्पतालमा मृत्यु भएको पाल्पा प्रहरीले जनाएको छ।
"गर्भवतीको मृत्युको विषयलाई लिएर सिन्धुली अस्पतालमा तोडफोड, राजमार्ग अवरुद्ध","सिन्धुली : गर्भवती महीलाको मृत्यु भएको विषयलाई लिएर आक्रोशित भिडले आज पनि सिन्धुली अस्पतालमा तोडफोड गरेका छन्। बिहानै जम्मा भएका आक्रोशित भिडले अस्पतामा ढुंगामुढा गरेका हुन्। दोषी डाक्टरमाथि कारबाही हुनु पर्ने, पिडितले क्षतिपुर्ति पाउनु पर्ने माग छ। आक्रोशित भिडले बिपी राजमार्ग अवरोध गरेका छन्। अवरोधका कारण सिन्धुलीबाट बर्दिवास तथा काठमाडौं जाने आउने सवारी साधन रोकिएका छन्। मंगलबार आक्रोशित भिडले प्रहरीमाथि आक्रमण गर्दा एक जना प्रहरी निरीक्षक घाइते भएका थिए। पिडित पक्षले सडकमा टायर बालेर सिन्धुलीमढी तथा विपी राजमार्ग अवरोध गरेका हुन्। मंगलबार बिहान ११ बजे प्रसुति गराउन आएकी कमलामाई नगरपालिका ५ सिलामेकी २९ वर्षीया गंगा सुनुवार श्रेष्ठलई डाक्टरले सुइ लगाइ दिंदा बेहोस भएर मृत्यु भएको पिडित पक्षको आरोप छ। यस विषयमा अस्पताल प्रशासनले बोल्न चाहेको छैन। जिल्ला प्रहरी कार्यालय सिन्धुलीका प्रमुख राजकुमार सिलवालले पिडित पक्ष, अस्पताल प्रशासन र सुरक्षा निकायबिच बार्ता जारी रहेको जनाएका छन्। घटनाका विषयमा छानविन गर्न समिति गठन गर्ने, पिडित पक्षलाई क्षतिपूर्ति दिने विषयमा छलफल भएको उनको भनाइ छ। राजमार्ग खुलाउने विषयमा पहल भइरहेको उनले बताए। प्रहरीले अस्पतालमा तोडफोड नगर्न र संयमितता अपनाउन आग्रह गरेको छ। अस्पताल र राजमार्गमा नेपाल प्रहरी र ससस्त्र प्रहरी परिचालन गरिएको छ।"
"गर्भवती मृत्यु प्रकरण : वार्ता सकियो, छानविन समिति गठन, अवरुद्ध राजमार्ग सञ्चालन","सिन्धुली : सिन्धुलीमा गर्भवती महिलाको मृत्युका विषयलाई लिएर अस्पताल व्यवस्थापन, सरोकारवाला निकाय र पिडित पक्षबीच वार्तामा तीन बुँदे सहमति भएको छ। वार्तामा घटनाका विषयमा सत्य तथ्य छानविन गर्न चार सदस्यीय छानविन समिति गठन गर्ने सहमति भएको छ। समिति गठनका लागि बागमती प्रदेश स्वास्थ्य मन्त्रालयलाई अनुरोध गर्ने निर्णय भएको प्रमुख जिल्ला अधिकारी सुनिता नेपालले बताइन्। उनका अनुसार समितिमा बागमती प्रदेश स्वास्थ्य मन्त्रालयबाट तोकिएका चिकित्सक दुईजना, जिल्ला स्वास्थ्य कार्यालयका प्रतिनिधि एक जना र पिडित पक्षबाट आमन्त्रित एक जना गरी चार सदस्यीय समिति गठन गरिने छ। यस दुःखद घटनाको विषयमा मंगलबार राती नै त्रिपक्षीय वार्ता बसिएको भए पनि सहमति हुन नसकेपछि स्थगित वार्ता बुधबार पुनः बसी तीन बुँदे सहमति भएको छ। सहमति अनुसार आन्दोलन फिर्ता, राजमार्ग सुचारु र अस्पतालका सेवा सुचारु भएका छन, नेपालले भनिन्। यस्तै अस्पताल व्यवस्थापनबाट अस्पतालका आन्तरिक सुधार, स्वास्थ्यकर्मीहरुको व्यवहार परिवर्तन गर्ने, मृतकको शव परिवारले बुझ्ने र आन्दोलनका सबै कार्यक्रम फिर्ता लिने सहमति गरिएको छ। सहमतिभएसँगै दुई दिनदेखि तनावग्रस्त सिन्धुली अस्पतालको अवस्था सामान्य बनेको छ। आक्रोशित भिडले बुधबार बिहानैदेखि अवरुद्ध गराएको विपी राजमार्ग सूचारु भएको छ। कमलामाई नगरपालिका ५ सिलामेकी २६ वर्षकी गंगाकुमारी गुरुङ श्रेष्ठको प्रसुती गराउन सिन्धुली अस्पताल ल्याएको थियो। डाक्टरले प्रयोग गरेको सुइका कारण मृत्यु भएको पिडित पक्षको आरोप छ। अस्पतालमा श्रेष्ठको प्रसुती सम्भावना नभएपछि दिउँसो ३ बजेर २० मिनेट जाँद महोत्तरीको बर्दिबास स्थित ट्रमासेन्टरमा पठाएको थियो। पाँच बजे चेकजाँच हुँदा गर्भवती महिलाको मृत्यु भएको घोषणा भएपछि पिडिले सिन्धुली अस्पतालमा शव ल्याएर आन्दोलन सुरु गरेका थिए। पिडित पक्षले मंगलबार साँझदेखि नै अस्पतालमा आन्दोलन गरेपछि अस्पतालका सबै सेवा अवरुद्ध भएका थिए। घटनाका विषयमा छानविन गर्न समिति गठन गर्ने सहमति पछि मृतकको शव बुझ्ने र आन्दोलनका सबै कार्यक्रम फिर्ता लिइएको मृतकका काका तुलबहादुर गुरुङले बताए। कमलामाई नगरपालिकाका प्रमुख उपेन्द्र पोखरेल, प्रमुख जिल्ला अधिकारी सुनिता नेपाल, प्रहरी उपरीक्षक राजकुमार सिलवाल, पूर्व स्वास्थ्य मन्त्री प्रदीप कटुवाल, पूर्व प्रदेश सभा सदस्य विनोद खड्का, वडा अध्यक्ष कर्ण घिसिङ, मृतकको जेठाजु सोमबहादुर श्रेष्ठ, काका तुलबहादुर गुरुङ, अस्पताल विकास समितिका अध्यक्ष सतिश ढकाल र अस्पतालका निमित्त मेडिकल सुपरिटेण्डेण्ड उमेश प्रधानबीच भएको वार्तामा सहमति भएको हो। सहमति अनुसार मृक्तकको शव आजै बुझ्ने र अन्त्येष्टि गरिने तयारी गरिएको पनि गुरुङले बताए। आक्रोशित भिडका कारण अस्पतालको इमरजेन्सी कक्ष, ओपिडि, औषधी पसल, क्यान्टिन, सामुदायिक आँखा अस्पातालको भवनमा क्षति पुगेको छ।"
अहिलेको आर्थिक संकटमा जडिबुटीलाई निर्यात गरेर विदेशी मुद्रा आर्जन गर्नुपर्छ : नवनियुक्त मन्त्री महतो,"काठमाडौं : नवनियुक्त वन तथा वातावरण मन्त्री वीरेन्द्रकुमार महतोले राष्ट्र र जनताको हितहुने गरि काम गर्ने प्रतिबद्धता बताएका छन् । बुधबार शितल निवासमा पद तथा गोपनियताको सपथ लिएपछि सिंहदरबार पुगेर पदभार ग्रहण गर्दै मन्त्री महतोले भ्रष्टाचारमा शुन्य सहनशिलताका साथ देश र जनताको हितमा काम गर्ने प्रतिबद्धता जनाएका हुन्। उनले अहिलेको आर्थिक संकटमा नेपालको जडिबुटी लगायतलाई प्रोत्साहन गरेर निर्यात गर्दै विदेशी मुद्रा आर्जन गर्नुपर्ने बताए। उनले भने, बर्षौंदेखि कुहिएर रहेको काठलाई प्रयोग गर्न सहजीकरण गरेर स्वदेशमा खपत गरि विदेशमा समेत निर्यात गर्ने योजना बनाउँछु। मन्त्री महत्तोले वातावरणमा असर पार्ने उद्योगहरुलाई निगरानी गरेर वातावरणलाई असर नपार्ने गरि सञ्चालनका लागि पनि आफूले पहल गर्ने जानकारी दिए ।"
राप्ती नदीमा डुबेर दुई युवतीको मृत्यु,जिल्ला प्रहरी कार्यालय बाँकेका प्रवक्ता प्रहरी नायब उपरीक्षक रामप्रसाद घर्तीमगरका अनुसार पौडी खेल्ने क्रममा कोहलपुर नगरपालिका२ की २९ वर्षीया शारदा चौधरी र नेपालगन्ज उपमहानगरपालिका१२ कोरियनपुरकी २५ वर्षीया सरिता चौधरीको मृत्यु भएको हो । बाँके : बाँकेको राप्ती नदीमा पौडी खेल्ने क्रममा डुबेर दुई युवतीको मृत्यु भएको छ । डुडुवा गाउँपालिका४ स्थित सिधानियघाट राप्ती नदीमा वनभोज खान गएका उनीहरुको मङ्गलबार साँझ डुबेर मृत्यु भएको हो । जिल्ला प्रहरी कार्यालय बाँकेका प्रवक्ता प्रहरी नायब उपरीक्षक रामप्रसाद घर्तीमगरका अनुसार पौडी खेल्ने क्रममा कोहलपुर नगरपालिका२ की २९ वर्षीया शारदा चौधरी र नेपालगन्ज उपमहानगरपालिका१२ कोरियनपुरकी २५ वर्षीया सरिता चौधरीको मृत्यु भएको हो । उनीहरु छ जनाको समूहमा वनभोज खान गएका थिए । घटनाबारे प्रहरीले अनुसन्धान थालेको छ ।
नवनियुक्त मन्त्रीले आज शपथग्रहण गर्दै,"काठमाडौं : जनता समाजवादी पार्टी, नेपाल (जसपा) का तर्फबाट मन्त्री नियुक्तभएका वीरेन्द्रप्रसाद महतो र राज्यमन्त्री प्रमिला कुमारीको शपथग्रहण आज हुने भएको छ। दुवैजनाले राष्ट्रपति कार्यालयमा आज बिहान शपथग्रहणको कार्यक्रम राखिएको जसपाले जनाएको छ। मङ्गलबार महतो वन तथा वातावरणमन्त्री तथा प्रमिला शिक्षा, विज्ञान तथा प्रविधि राज्यमन्त्रीमा नियुक्त भएका थिए। प्रधानमन्त्री पुष्पकमल दाहाल प्रचण्डको सिफारिसमा मङ्गलबार राष्ट्रपति रामचन्द्र पौडेलले एक मन्त्री र एक राज्यमन्त्री नियुक्त गरेका हुन्। योसँगै २५ सदस्यीय मन्त्रिपरिषद्ले पूर्णता पाएको छ। रासस"
"सिन्धुलीमा फेरि झडप, प्रहरीद्वारा दर्जनौं अश्रु ग्यास प्रहार, राजमार्ग फेरि अवरुद्ध","सिन्धुली : गर्भवती महिलाको मृत्युका विषयलाई लिएर फेरि सिन्धुली तनावग्रस्त भएको छ। अस्पताल व्यवस्थापन, सरोकारवाला निकाय र पिडित पक्षबीच वार्तामा तीनबुँदे सहमति भएको केही समयमा नै पुनः आक्रोशित भिड र प्रहरीबीच झडप भएको हो। झडपमा आन्दोलनरत र सुरक्षा निकाय दुबै पक्षका केही घाइते भएका छन्। झडपमा प्रहरीले दर्जनौं अश्रुग्यास प्रहार गरेको छ। आक्रोशित भिड नियन्त्रणबाहिर गएको छ। वार्तामा घटनाका विषयमा सत्य तथ्य छानविन गर्न चार सदस्यीय छानविन समिति गठन गर्ने सहमति भएको भएको थियो। सम्बन्धित सबै पक्षबीचमा घटनाबारे छानविन गर्न सहमति भएर समिति गठनका लागि बागमती प्रदेश स्वास्थ्य मन्त्रालयलाई अनुरोध गर्ने निर्णय भए पनि पुन भिड नियन्त्रण बाहिर गएको प्रमुख जिल्ला अधिकारी सुनिता नेपालले बताइन्। उनका अनुसार भिडलाई नियन्त्रणमा लिन प्रहरीले अश्रुग्यास प्रहार गरेको हो। प्रहरीले कति फायर गर्यो भन्ने एकिन छैन। आक्रोशित भिडले पुनः विपी राजमार्ग अवरुद्ध गराएका छन्। उनीहरु पुनः तोडफोडमा उत्रिएका छन्। पिडित परिवारले सहमति जनाए पनि भिडि नियन्त्रण हुन नसकेपछि अस्पतालका सेवा पुनः अवरुद्ध भएको छ। कमलामाई नगरपालिका ५ सिलामेकी २६ वर्षकी गंगाकुमारी गुरुङ श्रेष्ठको प्रसुती गराउने क्रममा सिन्धुली अस्पताल ल्याएकोमा डाक्टरले प्रयोग गरेको सुइका कारण मृत्यु भएको पिडित पक्षको आरोप छ। अस्पतालमा श्रेष्ठको प्रसुती सम्भावना नभएपछि दिउँसो ३ बजेर २० मिनेट जाँद महोत्तरीको बर्दिबास स्थित ट्रमासेन्टरमा पठाइएको थियो। पाँच बजे चेकजाँच हुँदा गर्भवती महिलाको मृत्यु भएको घोषणा भएपछि पिडितले सिन्धुली अस्पतालमा शव ल्याएर आन्दोलन सुरु गरेका थिए।"
मनोहरा क्षेत्रका अतिक्रमित घर टहरा डोजर लगाएर भत्काइँदै,"सबै क्षेत्रमा पटकपटक माइकिङ गरेर सूचना जारी गर्नुका साथै घरघरमा गएर सूचना टाँस गर्दा पनि अटेर गरेकाले घरटहरा भत्काउन थालिएको गरेको बरालले बताए । भक्तपुर : मनोहरा जग्गा एकीकरण आयोजनाले आयोजना क्षेत्रभित्र रहेका अतिक्रमित घरटहरा, छाप्रो, पर्खाललगायत संरचना हटाउन सुरु गरेको छ । सडक अतिक्रमण गरी बनाइएका मनोहरा जग्गा एकीकरण आयोजना क्षेत्रभित्रका अतिक्रमित घरटहरा भत्काउने अभियान सुरु गरेको आयोजनाका उपनिर्देशक निर्मलराज बरालले जानकारी दिए । आयोजना क्षेत्रभित्रका सबै क्षेत्रमा माइकिङ गरेर अतिक्रमित घरटहरा, छाप्रो, भर्याङ, पर्खाललगायतका संचना हटाउन सातदिने सूचना जारी गर्ने र सूचनालाई अटेर गरे त्यस्ता संरचना धमाधम आयोजनाले आफैँ डोजर लगाएर भत्काउने उनले बताए । यसअघि अतिक्रमति घरटहरा, छाप्रा, भर्याङ, पर्खाललगायतका संरचना हटाउन आयोजनाले २०७९ भदौ ५ र फागुन १७ गते सूचना प्रकाशित गरेको थियो । ती सबै क्षेत्रमा पटकपटक माइकिङ गरेर सूचना जारी गर्नुका साथै घरघरमा गएर सूचना टाँस गर्दा पनि अटेर गरेकाले घरटहरा भत्काउन थालिएको गरेको बरालले बताए । अभियानअन्तर्गत आयोजनाले मध्यपुरथिमि नगरपालिका१ मनोहरा पुलसँगै आयोजनाको क्षेत्राधिकारभित्र सडकको मापदण्ड मिचेर बनाइएका तीन टहरा मङ्गलबार भत्काएको छ । यसलाई तीव्रता दिँदै भक्तपुर र काठमाडौँतर्फका सबै अतिक्रमित संरचना भत्काइने उनले बताए । मनोहरास्थित टहरामा बस्दैआएकाहरूले उच्च अदालत पाटनमा रिट निवेदन दिए पनि उच्च अदालतले २०८० जेठ ४ गते अन्तरिम आदेश नदिई खारेज गरेको र अदालतले रिट खारेज गरिदिएपछि आयोजनाले माइकिङ गर्दै अतिक्रमित घरटहरा हटाउन पटकपटक निर्देशन दिँदा पनि अटेर गरेकाले बाध्य भएर डोजर चलाएको उनले जानकारी दिए । आयोजनाले भदौ २९ गते पनि अतिक्रमित संरचना हटाउन १५ दिने सूचना जारी गरेको तर अटेर गरेको पटकपटक अतिक्रमित क्षेत्र र आयोजनाभित्र माइकिङ गरेको र गतसाता मात्रै घरमै गएर सूचना टाँस गर्नुका साथै पुनः माइकिड गर्दा पनि अटेर गरेको उपनिर्देशकको बरालको भनाइ छ । भित्री सडक खुलिसकेको, तर मुखको सडकमा संरचना बनाएर नौ मिटर चौडा सडक नै कब्जा गरेपछि संरचना भत्काइको उनको भनाइ छ । रासस"
सिन्धुलीको ग्वाल्टारमा होटलमा आगलागी,"सिन्धुली : सिन्धुलीको गोलन्जोर गाउँपालिका ३ ग्वाल्टारमा एउटा होटलमा आगलागी भएको छ। आगलागीबाट होटलमा लाखौंको क्षति भएको छ। प्रहरी चेक पोस्टसँगै रहेको केदार काफ्लेको काफ्ले होटलमा मध्यराती आकस्मिक आगलागी भएको हो। आगलागीबाट होटलको सम्पूर्ण खाद्य तथा पेयपदार्थ, भाडाकुडा, २ वटा फ्रिज लगायतका सरसामाग्री जलेर नष्ट भएको स्थानीय गौरब कार्कीले जानकारी दिए। आगो स्थानीयबासीको सकृयतामा नियन्त्रणमा लिएको हो। आगलागीको कारण एकिन नभए पनि विद्युत सर्ट भएको हुन सक्ने अनुमान गरिएको छ । प्रहरीले आगलागीबाट भएको क्षतिको विवरण संकलन गर्न थालेको छ।"
उदयपुरको कटारीमा चट्याङले लागेर बालकको मृत्यु,उदयपुर : उदयपुरको कटारी नगरपालिका १२ चिलाउनेमा चट्याङले लागेर मंगलबार एक बालकको घटनास्थलमा नै ज्यान गएको छ । गाईगोठमा बसिरहेको बेलामा वर्षासँगै परेको चट्याङले लागेर स्थानीय निमा तामाङका १२ वर्षीय छोरा खड्गबहादुर तामाङको ज्यान गएको हो । लगातार परेको पानी नरोकिएपछि बालक गोठमा नै ओत लागेर बसेका थिए । घटनास्थलमा नै ज्यान गुमाएका बालकलाई प्रहरी चौकी बसेरी र ईलाका प्रहरी कार्याल कटारीको टोलीले आवश्यक सर्जमिन मुचुल्कापछि कटारी अस्पतालमा पोष्टमार्टम गरी आफन्तलाई बुझाइएको जिल्ला प्रहरी कार्यालयका डिएसपी हरीनन्दन चौधरीले जानकारी दिए ।
बझाङको दौलीचौर केन्द्रविन्दु भएर भूकम्प,राष्ट्रिय भूकम्प मापन तथा अनुसन्धान केन्द्रका अनुसार बझाङको दौलीचौर आसपास केन्द्रविन्दु भएर ४५ म्याग्निच्युडको भूकम्प गएको हो । बझाङ : बझाङमा आज बिहान भूकम्प गएको छ । बिहान ४ बजेर ६ मिनेट जाँदा भूकम्प गएको हो । राष्ट्रिय भूकम्प मापन तथा अनुसन्धान केन्द्रका अनुसार बझाङको दौलीचौर आसपास केन्द्रविन्दु भएर ४५ म्याग्निच्युडको भूकम्प गएको हो । पछिल्लो समय पश्चिम नेपाललाई केन्द्र बनाएर भूकम्पका धक्का गइरहेका छन् ।
आज देशका यी स्थानमा हावाहुरीसहित वर्षा हुने,"कोशी, मधेस प्रदेश र बागमती प्रदेशका तराईका केही स्थानहरूमा हावाहुरीको समेत सम्भावना रहेको छ। काठमाडौं : आज देशभर आंशिकदेखि सामान्य बदली रहने भएको छ। मौसम पूर्वानुमान महाशाखाका अनुसार देशको पहाडी भूभागका केही स्थानहरूमा र बाँकी भूभागका थोरै स्थानहरूमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। कोशी, मधेस प्रदेश र बागमती प्रदेशका तराईका केही स्थानहरूमा हावाहुरीको समेत सम्भावना रहेको छ। बुधबार राति कोशी प्रदेशको केही स्थान र बाँकी प्रदेशको थोरै स्थानहरूमा मेघगर्जनचट्याङसहित हल्कादेखि मध्यम वर्षाको सम्भावना रहेको छ।"

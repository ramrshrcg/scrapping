शीर्षक,विवरण
जलस्रोतमा सधैं जालझेल,"विश्वमै जलस्रोतमा धनीमध्येको देश नेपालले पानी नै बेचेर पनि देशको अर्थतन्त्रमा ठूलो सुधार गर्न सक्छ। तर, बगेर खेर गइरहेको पानीलाई सिँचाइमा उपयोग गर्नसमेत सरकार चुक्नु विडम्बनाको विषय बनिरहेको छ। फलस्वरूप देश कृषिप्रधान भए पनि वार्षिक अर्बौं रुपैयाँको खाद्यान्न आयात गर्नुपर्ने बाध्यता छ। जसले गर्दा बर्सेनि व्यापार घाटा बढ्दै गएको छ अनि यसरी प्रत्येक नेपालीको भागमा ऋणको भार पनि थपिँदै गएको हो। सिँचाइका योजनाहरू निर्माणमा कतिसम्म ढिलासुस्ती भएको छ भने ठूला सिँचाइ आयोजना निर्माण सुरु भएको देख्ने धेरै किसानले ती योजनाबाट आफ्नो खेतबारी सिञ्चित भएको हेर्न नपाउँदै यो संसारबाट बिदा लिइसकेका छन्। त्यसको एउटा उदाहरण हो, बबई सिँचाइ आयोजना। २०४५०४६ सालबाट सुरु भएको यो योजनाले तीनवटा व्यवस्था फेरिँदा पनि पूर्णता पाउन सकेको छैन। यो ३५ वर्षको अवधिमा बर्सेनि सरकारले बजेट विनियोजन गरेको छ। पटकपटक निर्माण सम्पन्न हुने मिति घोषणा गरेको छ। तर पनि हालसम्म जम्मा ७२२२ प्रतिशतमात्रै निर्माण सकिएको छ। अझै कति वर्ष लाग्ने हो, यकिन छैन। समयमात्र सकिएको छैन, लागत पनि उत्तिकै बढेको छ। बबई सिँचाइको मात्र होइन, अधिकांश राष्ट्रिय गौरवका सिँचाइ आयोजनाको हालत दयनीय छ। सिक्टा, रानीजमराकुलरिया, सुनकोशीमरिन डाइभर्सन बहुउद्देश्यीय, महाकाली सिँचाइ आयोजना र भेरीबबई डाइभर्सन बहुउद्देशीय सिँचाइ आयोजनालाई आर्थिक वर्ष २०६८०६९ मा सरकारले राष्ट्रिय गौरवको योजनामा समावेश गरेका थियो। तर, यी योजना निर्माणको सुस्तताले कृषिको उत्पादकत्व बढाउने सरकारले घोषणालाई गिज्याइरहेको छ । करिब तीन लाख हेक्टर क्षेत्रफलमा वैज्ञानिक सिँचाइ पुर्याउने सरकारी लक्ष्यसहित काम भइरहेको यी गौरवका सिँचाइ आयोजनाको मात्र लागत २ खर्ब १७ करोड रुपैयाँ छ। पर्याप्त बजेट अभाव, जग्गा प्राप्तिमा समस्या, सार्वजनिक खरिदको झन्झटिलो प्रक्रिया, वन तथा राष्ट्रिय निकुञ्ज क्षेत्रमा पर्ने निर्माणकार्य लगायतका प्रक्रियागत जटिलताका कारण यी आयोजनाले गति लिन नसकेको पनि देखिन्छ। आखिर सरकारी निकायबीच समन्वय हुँदा परिणाम त बलियो नै आउने हो। तर, सिँचाइ योजना निर्माणलाई गति दिन प्रत्येक सरकारले जालझेल गर्दैै आएको छ। यसले नजिता बर्सेनि खेतीयोग्य जमिन बाँझो हुँदै गएको छ। सिँचाइ अभावसँगै किसानले रासायनिक मलका लागिसमेत बर्सेनि अभाव झेल्दै आएको छ। पानी र मलसमेत दिन नसक्ने तर उत्पादकत्व वृद्धिको लक्ष्य भने प्रत्येक वर्ष बढाउँदै जाने सरकारी नीति कृषि प्रधान देशका लागि लज्जाको विषय हो। कमजोर यी पाटामा सरकार प्रोएक्टिभ हुने कि ?"
अब हाइड्रोजन इन्धन,"काठमाडौं : नेपालमा हाइड्रोजन इन्धनको उत्पादन तथा प्रयोगका लागि कानुनी आधार तयार भएको छ। गत माघ ३ गते मन्त्रिपरिषद्बाट ग्रिन हाइड्रोजन नीति २०८० पारित भएको छ। मन्त्रिपरिषद्बाट पारित नीति बुधबार मात्रै तालुकको ऊर्जा मन्त्रालयमा आएको प्रवक्ता नवीनराज सिंहले जानकारी दिए। नीति पारित भएपछि अब ऐन बनाउन मन्त्रालय अघि बढ्ने उनले जानकारी दिए। नवीकरणीय ऊर्जा स्रोतको उपयोगबाट उत्पादित हरित हाइड्रोजनलाई ऊर्जाको विकल्पका रूपमा प्रयोग गर्ने र कार्बन तटस्थता हासिल गरी ऊर्जा सुरक्षा र दिगो आर्थिक वृद्धि हासिल गर्ने नीतिको दीर्घकालीन सोच छ। नेपालमा अहिलेसम्म हाइड्रोजनसम्बन्धी कानुनी व्यवस्था नभएको र नीति तथा कार्यक्रमबाट मात्रै हाइड्रोजनलाई सम्बोधन गर्दै आएको थियो। नीति तथा कार्यक्रम हरेक वर्ष परिवर्तन हुने हुँदा यसमा दिगो नीति तथा कानुन आवश्यक पर्ने महसुस गर्दै राष्ट्रिय हाइड्रोजन नीति बनाउन समिति गठन गरिएको थियो। नेपाल सरकारको हाइड्रोजन उत्पादन तथा प्रयोगसम्बन्धी राष्ट्रिय नीतिको खाका बनाउने जिम्मा उक्त समितिलाई दिइएको थियो। समितिमा जल तथा ऊर्जा आयोगका सहसचिव शिशिर कोइराला, ऊर्जा मन्त्रालयका सहसचिव चिरञ्जीवी चटौत, विद्युत् विकास विभागका उपमहानिर्देशक जीवछ मण्डल, वैकल्पिक ऊर्जा प्रबद्र्धन केन्द्रका नायव कार्यकारी निर्देशक नवराज ढकाल, त्रिभुवन विश्वविद्यालय इन्जिनियरिङ अध्ययन संस्थान पुल्चोकका प्राध्यापक डा भोलानाथ शर्मा घिमिरे र काठमाडौं विश्वद्यालयका उपप्राध्यापक डा विराजसिंह थापा सदस्य थिए। समितिले करिब ९ महिनाअघि मन्त्रालयमा नीतिको मस्यौदा बुझाएको समिति सदस्य डा विराजसिंह थापाले जानकारी दिए। हाइड्रोजनलाई विगत केही समयदेखि नवीनतम ऊर्जाको भविष्यका रूपमा लिइएको छ। नेपालले अन्तर्राष्ट्रिय समुदायसमक्ष जनाएको शून्य कार्बन उत्सर्जनको प्रतिबद्धता पूरा गर्न ग्रिन हाइड्रोजन ऊर्जाको उत्पादन र प्रयोगले महत्वपूर्ण भूमिका निर्वाह गर्न सक्ने देखिएको छ। नेपालले २०६५ मा नै यससम्बन्धी अध्ययन गरेको थियो। त्रिभुवन विश्वविद्यालय र वेस्टर्न मिचिगन विश्वविद्यालयले संयुक्त रूपमा नेपालमा हाइड्रोजन ऊर्जाको सम्भावनासम्बन्धी अध्ययन गरेका थिए। जलविद्युत् प्रयोग गरी हाइड्रोजन तथा यसको सहउत्पादन गर्न र सोको उपयोग गरी पेट्रोलियम पदार्थको आयातमा न्यूनीकरण गर्न सकिने अध्ययन प्रतिवेदनमा उल्लेख छ। २०७७ मा एसियाली विकास बैंकले नेपालमा जलविद्युत्को प्रयोगबाट हाइड्रोजन उत्पादनको सम्भावनाका बारेमा अर्को अध्ययन गरेको थियो। २०७७ मै काठमाडौं विश्वविद्यालयले ग्रिन हाइड्रोजन प्रयोगशाला स्थापना गरी नेपालको सन्दर्भमा हरित हाइड्रोजनको आवश्यकता र सम्भावनाबारे अनुसन्धान सुरु गरेको थियो। जल तथा ऊर्जा आयोगको सचिवालयले २०७८ मा नेपालमा ग्रिन हाइड्रोजन उत्पादनको सम्भावना र प्रयोगको प्रारम्भिक अध्ययन गरी तयार गरेको प्रतिवेदन मन्त्रिपरिषद्को कार्यालय र मन्त्रालयमा पेस गरेको छ। आर्थिक वर्ष २०७९८० को बजेटले पनि नेपालको इन्धन र ऊर्जा उपभोग एवं यातायात र औद्योगिक क्षेत्रको विकासमा योगदान गर्न सक्ने गरी हाइड्रोजन ऊर्जाको व्यावसायिक उपयोग गर्न आवश्यक कार्य प्रारम्भ गरिनेछ भन्ने उल्लेख छ। सोही बजेटले हाइड्रोजन र ग्रिन एमोनिया प्रविधि प्रयोग गरी रासायनिक मल कारखाना स्थापना गर्न लगानी बोर्ड नेपालमार्फत काम अगाडि बढाउन भनेको थियो। त्यसपछि मन्त्रालयको विज्ञसहितको समितिले २०७९ साउनमा ग्रिन हाइड्रोजनको प्रयोग गरी रासायनिक मल उत्पादनको सम्भावनाका बारेमा अध्ययन गरेको थियो। जलविद्युत्बाट हाइड्रोजन र यसका सहउत्पादनको सम्भावना प्रचुर रहेको नीतिले औंल्याएको छ। प्रचुर मात्रामा उपलब्ध जलविद्युत् प्रयोग गरी ग्रिन हाइड्रोजन उत्पादन र यसको प्रयोगबाट रासायनिक मल उत्पादन तथा निर्यात गरी विदेशी मुद्रा आर्जन गर्न सक्ने देखिएको छ। भारत, चीन र अमेरिकालगायत धेरै मुलुकले हाइड्रोजनको उत्पादन र यसको उपयोगका मार्गचित्र तयार गरी लागू गरिसकेकाले ग्रिन हाइड्रोजन नीति लागू गरिसकेको अवस्था छ, नीतिमा भनिएको छ। रासायनिक मल आयातलाई रोक्न नेपालमा नै ग्रिन हाइड्रोजन उत्पादन गर्नुपर्नेमा जोड दिइएको छ। अहिले रासायनिक मल खरिदका लागि कुल गार्हस्थ्य उत्पादनको करिब १० प्रतिशत (२१ अर्ब बराबर) रकम बाहिरिने गरेको छ। मुलुकको व्यापार घाटामा करिब १३ प्रतिशत यसको हिस्सा छ। ग्रिन हाइड्रोजनको उत्पादन र प्रयोगले पेट्रोलियम पदार्थको प्रतिस्थापन हुनुका साथै ऊर्जा सुरक्षामासमेत वृद्धि हुने विश्वास छ। नेपालमा जलविद्युत् उत्पादनको प्रचुर सम्भावना रहेको र हाल करिब २० हजार मेगावाट बढी विद्युत् उत्पादन हुने आयोजनाहरू अध्ययन तथा निर्माणका विभिन्न चरणमा छन्। आगामी वर्षमा उत्पादन हुने ठूलो परिमाणको जलविद्युत स्वदेशमै ग्रिन हाइड्रोजनको उत्पादन र उपयोगमा खपत गरी पेट्रोलियम पदार्थ र रासायनिक मलको आयातलाई प्रतिस्थापन गर्न सकिने जनाइएको छ। न्यून कार्बन उत्सर्जन सम्बन्धमा मुलुकले गरेको अन्तर्राष्ट्रिय प्रतिवद्धता पूरा गर्न तथा विश्वव्यापी वातावरण संरक्षणमा योगदान पुन्याउनसमेत ग्रिन हाइड्रोजनको उत्पादन र उपयोग गर्न आवश्यक रहेको नीतिले औंल्याएको छ। ग्रिन हाइड्रोजनको उत्पादन र प्रयोगबाट मुलुकमा खपत भइरहेका कोइला, फर्नेस तेल, एलपीजी ग्यास, पेट्रोलियम पदार्थलगायतको आयातलाई न्यूनीकरण गर्ने छ। नीतिको उद्देश्य रणनीति"
घातक बन्दै सिजनल इन्फ्लुएन्जा,"काठमाडौं : मौसमी रुघाखोकीसहितको ज्वरो (सिजनल इन्फ्लुएन्जा) ले सताएको छ ? ख्याल गर्नुहोस्, श्वासप्रश्वास प्रणालीमा भाइरसद्वारा लाग्ने तीव्र खालको इन्फ्लुएन्जाले ज्येष्ठ नागरिक र बालबालिकाको ज्यानै लिन सक्छ। रुघाखोकी र ज्वरोले थलिएर हिमाली जिल्ला मुगुको सोरु६ पुरुमुरु गाउँका तीन जनाको मृत्यु भइसकेको छ। सोरु गाउँपालिकाका उपाध्यक्ष केशरबहादुर शाहीका अनुसार, मौसमी रुघाखोकी (सिजनल इन्फ्लुुएन्जा) का कारण ज्यान गएको आशंका गरिएको छ। मृत्यु हुनेमा ७५ वर्षीया कृति छन्त्याल, ७२ वर्षीय हरिबहादुर शाही र २४ वर्षीया कुसुम ढोली छन्। रुघाखोकी र ज्वरोले सिकिस्त पारेपछि घरमै मृत्यु भएको जानकारी पाएका छौं, सोरु गाउँपालिका उपाध्यक्ष शाहीले टेलिफोनमा भने, प्रयोगशालामा नमुना परीक्षण हुँदै छ। स्वास्थ्यकर्मीले सिजनल इन्फ्लुएन्जाको शंका गरेका छन्। के हो सिजनल इन्फ्लुएन्जा ? जनस्वास्थ्यविद्हरूका अनुसार सिजनल इन्फ्लुएन्जा (मौसमी रुघाखोकी) कुनै नयाँ रोग होइन। श्वासप्रश्वास प्रणालीमा भाइरसद्वारा लाग्ने समस्या हो। इपिडिमियोलोजी तथा रोग नियन्त्रण महाशाखाका पूर्वनिर्देशक डा बाबुराम मरासिनीका अनुसार, यो तीव्र संक्रामक हुन्छ। जाडो मौसम तथा मौसम परिवर्तन हुने बेलामा रुघाखोकीसहितको ज्वरोले बढी सताउँछ, डा मरासिनी भन्छन्, संक्रमित व्यक्तिले खोक्दा वा हाच्छिउँ गर्दा एक व्यक्तिबाट अर्कोमा सर्छ। कसैलाई लक्षण देखिएको केही दिनमा आफैं ठीक हुन्छ। कतिपयलाई जटिलता हुने डा मरासिनी बताउँछन्। विशेष गरी गर्भवती महिला, पाँच वर्षमुनिका बालबालिका, ६५ वर्षमाथिका ज्येष्ठ नागरिक र रोग प्रतिरोधात्मक क्षमता कम भएका व्यक्तिमा जटिलता देखिन सक्छ। मधुमेह, उच्च रक्तचाप, मिर्गौलासम्बन्धी रोग, दम र अन्य श्वासप्रश्वासजन्य समस्या भएका दीर्घ बिरामीलाई यसको जोखिम बढी हुने चिकित्सकहरू बताउँछन्। स्वास्थ्य तथा जनसंख्या मन्त्रालयका अनुसार नेपालमा यसअघि नै इन्फ्लुएन्जा ए(एच वन, एन वन), इन्फ्लुएन्जा बी देखा परिसकेको छ। मन्त्रालयका प्रवक्ता डा प्रकाश बुढाथोकीका अनुसार, इन्फ्लुएन्जाको संक्रमणपछि हाच्छिउँ आउने, नाकबाट पानी बग्ने, नाक बन्द हुने, टाउको, मांसपेशी, हाडजोर्नी दुख्नेलगायतका लक्षणहरू देखिन्छन्। संक्रमितमा ज्वरो आउने (३८ डिग्री सेल्सियसभन्दा बढी), खोकी लाग्ने, घाँटी दुख्ने लक्षणहरू इन्फ्लुएन्जाका मुख्य लक्षण हुन्। बालबालिकामा वाकवाकी लाग्ने, पेट मडारिने, झाडापखालासमेत थप देखिने भएकाले बेलैमा सजग हुनुपर्ने चिकित्सकहरूको सुझाव छ। डा मरासिनीका अनुसार, इन्फ्लुएन्जाको संक्रमण हुँदा घरमै आराम गर्नुपर्छ। प्रशस्त मात्रामा तातो, झोलिलो खानेकुरा, भातको माड, दालको र गेडागुडीको रस खानुपर्छ। चिकित्सक तथा स्वास्थ्यकर्मीको सल्लाहपछि मात्र औषधि सेवन गर्नुपर्छ।"
"गठबन्धनमा गडबडी, माओवादीलाई धोका","राष्ट्रियसभा निर्वाचनको अप्रत्यासित परिणामले सत्ता गठबन्धनमा हलचल पैदा गरेको छ। गठबन्धनकै दल कांग्रेसले फ्लोर क्रस गरेपछि सत्ता गठबन्धनमा विश्वासको संकट पैदा भएको छ। एमाले शून्य हुनबाट जोगिएको छ। काठमाडौं : राष्ट्रियसभाका सबै पद जित्ने गरी सत्ता गठबन्धनले साझा उम्मेदवार खडा गरेको थियो। उसँग सबै (१९ सिट) नै जित्ने मत पनि सुरक्षित थियो। तर, कोशीमा भने गठबन्धनभित्रै धोकाधडी भयो। साझा उम्मेदवारले चुनाव हारे। अप्रत्याशित नतिजा आयो। विपक्षी एमालेलाई फाइदा पुग्यो। राष्ट्रियसभाका मतदाता पहिल्यै निश्चित हुन्छन्। प्रदेशसभा सदस्य, नगरका प्रमुखउपप्रमुख र गाउँपालिकाका अध्यक्षउपाध्यक्ष मतदाता हुन्छन्। त्यसैकारण कसले चुनाव जित्छ भन्ने पहिल्यै आंकलन गर्न सकिन्छ। कोशीमा विपक्षी एमालेभन्दा सत्ता गठबन्धनको मत धेरै थियो। एमालेले राप्रपासँग गठबन्धन गरे पनि जित्न सक्ने अवस्था थिएन। किनभने सत्ता गठबन्धन ७ सय ९४ मतान्तरले अघि थियो। तर, परिणाम भने फरक आयो। महिला सदस्यमा एमालेकी रुक्मिणी कोइराला निर्वाचित भइन्। सत्तागठबन्धनकी साझा उम्मेदवार बनेकी माओवादी केन्द्रकी चम्पादेवी कार्कीले चुनाव हारिन्। जबकी सत्ता गठबन्धन ७ सय ९४ मतले अघि भएको बेला एमालेकी कोइरालाले १ सय बढी मतान्तरले गठबन्धनकी उम्मेदवारलाई हराइन्। जबकि गठबन्धनका अर्का साझा उम्मेदवार एवं कांग्रेस नेता कृष्ण सिटौलाले भने चुनाव जिते। कांग्रेसका मतदाताले फ्लोर क्रस गरेर एमाले उम्मेदवार कोइरालालाई मत दिए । कांग्रेसले धोका दिएको माओवादीका नेताहरू बताउँछन्। एमाले र राप्रपाको समर्थन पाएकी कोइरालाले ५ हजार ८६ मतभार पाइन्। कांग्रेस, माओवादी केन्द्र, एकीकृत समाजवादी र जसपाको समर्थन पाएकी कार्कीले ४ हजार ९ सय ९२ मतभार मात्रै पाइन्। कांग्रेसका सिटौलाले पनि गठबन्धनका सबै प्रदेशसभाको सांसदको मत पाएनन्। ४७ मध्ये ४५ मात्रै पाए। सत्ता गठबन्धनमा हलचल राष्ट्रियसभा निर्वाचनको अप्रत्यासित परिणामले सत्ता गठबन्धनमा हलचल पैदा गरेको छ। गठबन्धनकै दल कांग्रेसले फ्लोर क्रस गरेपछि सत्ता गठबन्धनमा विश्वासको संकट पैदा भएको छ। एमाले शून्य हुनबाट जोगिएको छ। कांग्रेसका उम्मेदवार सिटौला पनि बल्ल तल्ल चुनाव जित्न सफल भए। उनले पनि गठबन्धनका प्रदेशसभाका सबै सदस्यको मत पाएनन्। जबकी गठबन्धनले राष्ट्रियसभाको अध्यक्ष बनाउने भनेर सिटौलाको प्रचार गरेको थियो। माओवादीका महासचिव देव गुरुङले कोशीमा भएको घटनाबारे गठबन्धनभित्र गम्भीर समीक्षा हुने बताए। गठबन्धनका मतदाताले मत हालेनन् भन्ने विषय निकै गम्भीर हो, गुरुङले भने, फ्लोर क्रस गर्ने विषयमा कुनकुन पार्टीले कुन प्रकारले सिस्टम जारी गरेका छन्, त्यो विषयमा पनि समीक्षा हुन्छ। कांग्रेसका नेताहरू पनि आफ्ना उम्मेदवार सिटौलाका पक्षमा पूरै मत नपरेकोमा असन्तुष्ट छन्। कांग्रेसका युवा नेता प्रदीप पौडेलले नियोजित रूपमा सिटौलालाई हराउने प्रयास गरिए पनि सफल नभएको बताए। मतको अवस्था हेर्दा सिटौलाजीलाई पनि सुनियोजित ढंगबाटै हराउन खोजेको देखियो, उनले भने, प्रयास भएको रहेछ। तर, सफल भएनन्। राजनीति विश्लेषक डा लोकराज बराल फ्लोर क्रसको राजनीतिको अर्थ हुने बताउँछन्। सत्तारुढ दल र विपक्षी दलबीचमा केहीमा त सहमति गरौं भन्ने शर्त पनि राखिएको हुन् सक्छ, बराल भन्छन्, केही दिनमा नेताहरूले एउटा विश्लेषण पक्कै निकाल्छन्। फ्लोर क्रसको कुरा पार्टीहरूको आन्तरिक ह्विपले मुख्य अर्थ राख्छ। माओवादीले नै क्रस गरेको हुन सक्छ। कांग्रेसले नै पनि गरेको हुन सक्छ। राजनीतिक विश्लेषक प्राडा जनार्दन आचार्यले गठबन्धनले देशलाई उभो लगाउने नसक्ने भएकाले मतदाताले सबक सिकाएको हुन सक्ने टिप्पणी गरे। यो गठबन्धनले देश उभो लगाउनेभन्दा पनि बाँडीचुँडी खाने काम मात्रै गरेको छ, आचार्यले भने, यसको विरुद्ध सानै भए पनि कोशी प्रदेशमा विद्रोह भयो, यो सम्मान योग्य छ। गठबन्धन संस्कृतिको अन्त्य नभएसम्म देश उभो नलाग्ने उनको तर्क छ। गठबन्धनमा समीक्षाको माग कोशीमा भएको गडबडीको समीक्षा गर्नुपर्ने गठबन्धनका नेताहरू बताउँछन्। यो घटनाले मात्रै गठबन्धनमा असर नपर्ने उनीहरूको भनाइ छ। राजनीतिक विश्लेषक डा आचार्यले सिटौलाको मत कम आउनु पनि गठबन्धन संस्कृतिको विरोध भएको टिप्पणी गरे। सिटौलाको मत कम आउनु पनि गठबन्धन संस्कृतिको विरोधको संकेत हो, उनले भने, हार्न त हारेनन् तर पनि मत क्रस भयो नि ! विश्लेषक डा आचार्यले असन्तुष्टि देखिए पनि सत्ता परिवर्तनमा यसले खासै असर पर्ला जस्तो भने नभएको बताए। माओवादी केन्द्रका महासचिव गुरुङले कोशीमा भएको घटनाले सत्ता गठबन्धनमा प्रभाव नपार्ने र त्यसबाट सरकार पनि नढल्ने बताए। उनले भने, यही कारणले सरकार ढल्छ भन्ने हुँदैन। कांग्रेसका युवा नेता पौडेलले सत्ता गठबन्धनमा असर नपर्ने बताए। उनले भने, यसैको कारणले सत्ता गठबन्धनमा प्रभाव पार्ने भन्ने कुरा हुँदैन। कांग्रेस अर्का नेता रामहरी खतिवडाले राष्ट्रियसभाको निर्वाचनको परिणामले गठबन्धनमा कुनै असर नपर्ने दाबी गरे। यसले सरकार ढल्ने भन्ने हुँदैन, उनले भने, तर यसको गम्भीर समीक्षा गर्नुपर्छ। बेमेलको फाइदा एमालेलाई गठबन्धनको बेमेलले राष्ट्रियसभामा एमालेलाई एक सिट फाइदा भएको छ। मतभार कम हुँदाहुँदै पनि कोशी प्रदेशका एमालेका उम्मेदवार निर्वाचित भएका छन्। राष्ट्रियसभाको ०७८ मा भएको निर्वाचनमा पनि सत्तारुढ गठबन्धनको मत बढी हुँदाहुँदै एमालेका उम्मेदवार निर्वाचित भएका थिए। त्यसबेला गठबन्धनका हेमराज राईलाई हराएर एमालेका सोनाम गेल्जेन शेर्पा निर्वाचित भएका थिए। एमालेले गठबन्धन तोड्न पटकपटक प्रयास गरे पनि आफैं भने सफल हुन सकेको छैन। माओवादी अध्यक्ष पुष्पकमल दाहाल प्रचण्डलाई प्रधानमन्त्री बनायो। तर, पछि प्रचण्ड एमालेको साथ छोडेर कांग्रेससँग गठबन्धन गर्न पुगे। कोशी प्रदेशमा एमालेको समर्थनमा मुख्यमन्त्री बनेका कांग्रेसका बिद्रोही केदार कार्की पनि पछि गठबन्धनमा नै पुगे। प्रचण्डलाई प्रधानमन्त्री बनाउने र कार्कीलाई मुख्यमन्त्री बनाउने विषयमा एमाले पार्टीभित्रै पनि रणनीतिक कमजोरीको व्याख्या हुँदै आएको थियो। कोशीमा शेखर कोइराला समूहलाई मुख्यमन्त्री बनाएको गुन राष्ट्रियसभा निर्वाचनमा तिरेको विश्लेषण पनि गरिएको छ। कांग्रेसको संस्थापनइतर समूहका कार्कीलाई विद्रोह गराएर मुख्यमन्त्री एमालेले नै बनाएको थियो। कार्की मुख्यमन्त्री नभएको भए कोशी मध्यवधि निर्वाचनमा समेत जानसक्ने अवस्था थियो। यो प्रकरणमा कांग्रेस नेता डा शेखर कोइरालाको पनि संलग्नता थियो। नेकपा एमालेका प्रमुख सचेतक पदम गिरी सत्ता गठबन्धनको सबैतिर कब्जा रहेको अवस्थामा एमालेले एक सिट जित्नु पनि उपलब्धि भएको बताउँछन्। फ्लोर क्रस भए पनि अथवा जे भनौं सर्वत्र गठबन्धनको कब्जा भएको ठाउँमा एमालेको एक जना आउनु पनि हामीले स्वागतयोग्य ठानेका छौं, उनले भने, हाम्रो पार्टीबाट फ्लोर क्रस भएको देखिन्न। राप्रपालाई भएन फाइदा सत्तागठबन्धन र एमालेबीचको फाइदा राप्रपाले उठाउँदै आएको छ। उसले कोशी र बागमतीमा सभामुख पद सजिलै प्राप्त गर्यो। राष्ट्रियसभा निर्वाचनमा पनि एमालेसँग कोशीमा गठबन्धन गरेर जित्ने अपेक्षा गरेको थियो। कांग्रेसका हेवी वेट सिटौलासँग राप्रपाका उद्धव पौडेल चुनावी मैदानमा थिए। उनलाई ४७ जना प्रदेश सांसदले मतदान गरे। कोशीमा राप्रपाका ६ र एमालेका ४० प्रदेश सांसद छन्। उनले प्रदेशसभामा सत्तारुढ गठबन्धनका एक मत पाए। तर, स्थानीय तहबाट भने सिटौलाले १ सय ५३ जनाको मत पाउँदा पौडेलले १ सय ९ मत मात्रै पाए। प्रतिनिधिसभाका विषयगत समिति सभापतिमा पनि राप्रपाले भाग पाएको थियो। कांग्रेस, एमाले, माओवादी केन्द्र, र जसपा, जनमतसहित गठबन्धनमा छिरेर राप्रपाले एउटा संसदीय समितिको सभापति हात पारेको थियो। राप्रपाका केन्द्रीय प्रवक्ता तथा प्रचार विभाग प्रमुख मोहन श्रेष्ठले गठबन्धन गरेको दलको उम्मेदवारलाई भोट नदिएर एमालेले कोशी प्रदेशमा राजनीतिक बेइमानी गरेको बताए। राप्रपाले इमानदारिपूर्वक मतदान गर्यौं तर एमालेले बेइमानी गरेको छ। उसले भोट हालेन। यो ठूलो राजनीतिक धोका हो। उनले भने, एमालेले सुरुदेखि नै राजनीतिक बेइमानी र धोका दिने संकेत देखाएको थियो। आफ्नो उम्मेदवार जिताउने तर तालमेल गरेको पार्टीको उम्मेदवारलाई हराउनु राजनीतिक बेइमानी हो। कोशीबाट राष्ट्रियसभा सदस्यमा निर्वाचित कांग्रेसका कृष्ण सिटौला। गठबन्धनका साझा उम्मेदवारलाई पराजित गरेकी एमालेकी रुक्मिणी कोइराला। कोशीमा कांग्रेसभित्र जहिल्यै विद्रोह गठबन्धनको निर्णयप्रति असन्तुष्टि जनाउँदै कोशीमा कांग्रेसले विद्रोह गरेको यो पहिलोपटक होइन। यसअघि ०७८ मा भएको राष्ट्रियसभा निर्वाचनमा पनि सत्तागठबन्धनका माओवादी उम्मेदवार हेमराज राई पराजित भएका थिए। त्यसबेला पनि गठबन्धनका दलकै सहयोगमा एमालेका गेल्जेन शेर्पा निर्वाचित भएका थिए। मुख्यमन्त्री बनाउँदा पनि कांग्रेसभित्र विद्रोह भएको थियो। गठबन्धनले कोशीमा माओवादीलाई मुख्यमन्त्री दिने तयारी गरेपछि कांग्रेसको शेखर कोइराला समूहले एमालेसँग मिलेर विद्रोह गर्यो। एमालेका ४० सदस्यको समर्थनसहित कोइराला समूहका ८ जना सांसद मिलेर केदार कार्कीलाई मुख्यमन्त्रीमा अघि सारे। जबकी कोइराला समूहको ८ भोट मात्रै थियो। ९३ सदस्यीय प्रदेशसभामा मुख्यमन्त्रीका लागि ४७ मत आवश्यक पथ्र्यो। एमालेले समर्थन गरेपछि गठबन्धन पनि बाध्य भएर कार्कीलाई समर्थन जनायो। कांग्रेसको विद्रोहले संस्थागतरूप लिँदै गएको छ। राष्ट्रियसभा निर्वाचनमा पनि सत्ता गठबन्धनका ३ प्रदेशसभा सदस्यले फ्लोर क्रस गरे। ९३ सदस्यीय प्रदेशसभामा एमालेकी कोइरालाले ४९ जनाको मत पाइन्। प्रदेशसभामा एमालेका ४० र राप्रपाका ६ गरी ४६ सांसद मात्रै छन्। कोशीमा सत्ता गठबन्धनका ४७ सांसद छन्। सत्ता गठबन्धनकी साझा उम्मेदवार माओवादीकी कार्कीले भने ४४ मात्रै मत पाइन्। स्थानीय तहका १६ जना मतदाताले पनि फ्लोर क्रस गरे। सिटौलालाई सबै गठबन्धनका उम्मेदवारले मत दिएनन्। सत्ता गठबन्धनको तर्फबाट कांग्रेसका सिटौलालाई प्रदेशसभाका ४५ जनाले मात्रै मतदान गरे। जबकी सत्ता गठबन्धनसँग ४७ मत थियो। तर, स्थानीय तहमा सिटौलाले राम्रो मत पाए। कांग्रेस नेता खतिवडाले फ्लोर क्रसको विषय गम्भीर रहेको बताउँछन्। लोभी पापी मान्छेहरू पार्टीभित्र छन्। अब फ्लोर क्रस कसले गर्यो भनेर भन्न सक्ने अवस्था छैन, उनले भने, क्रस भोट नै डरलाग्दो छ। उनले फ्लोर क्रस अत्यन्तै गम्भीर भएको भन्दै छानबिनको विषय हुनुपर्ने बताए। उनले एमालेमा पनि फ्लोर क्रस भएको बताए। कांग्रेसका युवा नेता पौडेल सत्ता गठबन्धनभित्र आन्तरिक रूपमा फ्लोर क्रस भएको विषय गम्भीर रहेको बताए। उनले भने, किन फ्लोर क्रस भयो ? भनेर केलाउने विषय त बन्यो। उनले फ्लोर क्रसको विषय समीक्षा र छानबिनको विषय भएको बताए। देशकै सांसद, विधायकहरू जनताका प्रतिनिधिहरूले पार्टीको ह्विप नमान्ने भनेको सानोतिनो कुरा हैन। यसमा छानबिन आवश्यक छ, उनले भने।"
"राष्ट्रियसभा निर्वाचन : अरु मख्ख, माओवादी दिक्क","पछिल्ला दुई संसदीय निर्वाचनमा हार बेहोरेका नेपाली कांग्रेसका कृष्णप्रसाद सिटौला राष्ट्रियसभा सदस्य बनेका छन्। प्रतिनिधिसभाका अघिल्ला दुई निर्वाचनमा राष्ट्रिय प्रजातन्त्र पार्टी (राप्रपा) का राजेन्द्र लिङ्देनसँग पराजय बेहोरेका सिटौलाले यसपालि भने राप्रपाकै उम्मेदवारलाई पछारेका हुन्। कोशी प्रदेशमा राष्ट्रियसभाको दुई सिटका लागि भएको निर्वाचनमा चार जना चुनावी प्रतिस्पर्धामा उत्रिएका थिए। जसमध्ये, एक सिट कांग्रेसका पूर्वमहामन्त्रीसमेत रहेका सिटौलाले आफ्नो बनाए। सत्तारूढ गठबन्धनकातर्फबाट राष्ट्रियसभा सदस्यको उम्मेदवार बनेका सिटौलाले राप्रपाका उद्धव पौडेललाई पराजित गरे। राप्रपाका उपाध्यक्षसमेत रहेका पौडेलले एमालेसँग सहकार्य गरेका थिए। राप्रपासँग चुनावी गठबन्धन गरेर एमालेले आफ्ना उम्मेदवार पर्शुराम अधिकारीलाई फिर्ता बोलाएको थियो। तर, मतपत्रमा अधिकारीको नाम रहेपछि त्यसमा पनि पाँच मत परेको थियो। जसलाई पछि निर्वाचन आयोगको कार्यालयले बदर मत भनेको थियो। सिटौलाले आफ्ना निकटतम् प्रस्तिपर्धी राप्रपाका पौडेललाई सात सय ३० मतान्तरले पराजित गरेका हुन्। पौडेलले कुल ४ हजार ५ सय ६२ मत ल्याउँदा कांग्रेसका सिटौलाले ५ हजार २ सय ९२ मत ल्याए। सिटौलालाई प्रदेशसभाको ४५ जना र पौडेललाई ४७ जना सदस्यले मतदान गरेका थिए। स्थानीय तहतर्फ सिटौलाले १ सय ५३ मत ल्याउँदा पौडेलले एक सय नौ जना पालिका अध्यक्षउपाध्यक्ष तथा प्रमुखउपप्रमुखको मत पाए। एमालेले राप्रपासँग गठबन्धन गरेको भए पनि अधिकारीले प्रदेशसभाको एक र स्थानीय तहको चार जनाको मत पाएको विराटनगरस्थित प्रदेश निर्वाचन कार्यालयका सहायक निर्वाचन अधिकृत हेमबहादुर बुढाथोकीले जानकारी दिए। यससँगै सिटौला हारको ह्याट्रिकबाट मात्र जोगिएनन्, ७७ वर्षको उमेरमा सत्ताशक्तिमा पुनरागमन गर्न सफल भए। गत प्रतिनिधिसभा निर्वाचनमा झापा क्षेत्र नम्बर३ बाट पराजित सिटौलालाई राप्रपाका अध्यक्ष राजेन्द्र लिङ्देनले एमालेको सहयोग लिएर पराजित गरेका थिए। सिटौला २०७४ को निर्वाचनमा लिङ्देनसँग पराजित भएका थिए। देशले नयाँ संविधान पाएपछि संसद् प्रवेश गर्न नपाएका उनको चाहना यसपालि पूरा भएको छ। संसद् प्रवेशमात्र नभएर राष्ट्रियसभाको अध्यक्षमै उनको चर्चा छ। माओवादीलाई शान्ति प्रक्रियामा ल्याउन भूमिका निर्वाह गरेका सिटौला करिब एक दशक शक्तिविहीन थिए। उनलाई पुनः सत्ताशक्तिमा ल्याउन माओवादीलगायत गठबन्धन दलको समर्थन रह्यो। गठबन्धनकै उम्मेदवार पराजित सिटौला विजयी हुँदा गठबन्धनकै चम्पादेवी कार्की भने पराजित भइन्। नेकपा माओवादी केन्द्रकी कार्कीलाई हराउँदै एमालेकी रुक्मिणी कोइराला राष्ट्रियसभा सदस्य बन्न सफल भएकी हुन्। कोइरालाले ५ हजार ८६ मत प्राप्त गरिन्। कार्कीले ४ हजार ९ सय ९२ मत प्राप्त गरेको प्रदेश निर्वाचन कार्यालयले जनाएको छ। कोइरालाले ४९ प्रदेशसभा सदस्य र स्थानीय तहका १ सय ३१ जनाको मत पाएकी थिइन्। ९४ मतान्तरले पराजित कार्कीलाई भने प्रदेशसभा सदस्यका ४४ र स्थानीय तहका एक सय ४० ले मतदान गरेका थिए। अप्रत्याशित रूपमा राष्ट्रियसभा सदस्यको टिकट पाएकी कोइराला राष्ट्रियसभा निर्वाचनमा एमालेबाट निर्वाचित एकमात्र उम्मेदवार हुन्। राष्ट्रियसभाका रिक्त १९ सिटमध्ये एमालेका १८ जना उम्मेदवार पराजित भएका थिए। निर्वाचित भएपछि उनले राष्ट्रियसभामा आफूले महिला सशक्तीकरण र मुलुकलाई अधिकारसम्पन्न बनाउने विषयमा जोड दिने बताइन्। मैले अप्रत्याशित रूपमा टिकट पाएकी थिएँ, कोइरालाले भनिन्, करेसाबारीमा काम गरिरहेको समयमा स्थानीय पार्टी नेतृत्वबाट नागरिकता लिएर आउनु भन्नुभयो। किन रहेछ भनेर लिएर गएँ। राष्ट्रियसभा सदस्यको उम्मेदवार बनाउन रहेछ। इटहरीकी कोइराला एमालेमा लामो समयदेखि क्रियाशील छिन्। ४७ वर्षदेखि एमालेमा क्रियाशील भए पनि कुनै पनि लाभको पदमा पुगेकी थिएनन्। उनी ६ वर्षका लागि राष्ट्रियसभा सदस्यमा निर्वाचित भइन्। कांग्रेसले अन्तरघात गर्यो : माओवादी गठबन्धनकै कार्कीले हारेपछि माओवादीले भने कांग्रेससँगको सहकार्य भंग हुने चेतावनी दिएको छ। गठबन्धनका उम्मेदवार सिटौला विजयी भएर आफ्ना उम्मेदवार पराजित हुनुलाई योजनाबद्ध राजनीतिक बेइमानी भएको निष्कर्ष माओवादीको छ। माओवादी केन्द्र कोशी प्रदेशका अध्यक्ष हर्कबहादुर नेम्बाङले कोशी प्रदेशमा कांग्रेसले पटकपटक धोका दिएको भन्दै सहकार्य भंग हुने चेतावनी दिएका हुन्। गठबन्धनमा कांग्रेसले माओवादीलाई पटकपटक धोका दिएको छ, नेम्बाङले भने, कांग्रेसकै कारण यसअघि संसद्मा माओवादीले सभामुख गुमाउनुपरेको थियो। अहिले पनि हाम्रा उम्मेदवार पराजित भए। पार्टी नेतृत्वले केन्द्रमा सहकार्य भए पनि प्रदेशमा कांग्रेससँग सहकार्य भंग गर्ने अवस्था आएको उनले बताए। मधेसमा गठबन्धनकै जित मधेस प्रदेशमा सत्तारुढ गठबन्धनका उम्मेदवारहरू विजयी भए। गठबन्धबाट कांग्रेसका आनन्दप्रसाद ढुंगाना र जसपाकी पूजा चौधरी निर्वाचित भएका हुन् । ढुंगाना धनुषा र चौधरी पर्साका हुन्। ७ हजार ३ सय ७० मतभारले ढुंगाना निर्वाचित भएका हुन्। उनलाई प्रदेशसभा सदस्यका ६७ र पालिका पदाधिकारीहरूको २ सय १ मत प्राप्त भएको थियो। ढुंगानाका प्रतिस्पर्धी एमालेकी उषा चौधरीले २ हजार ४८४ मतभार पाइन्। उनलाई प्रदेशसभाका २५ र पालिकाका पदाधिकारीले ६१ मत दिएका थिए। महिला कोटामा चौधरीले ७ हजार ९२३ मतभार पाइन्। उनलाई प्रदेशसभाका ७६ र पालिका पदाधिकारीहरूको २ सय ५ मत प्राप्त भएको हो। मतदानमा १ सय ७ प्रदेश सांसदमध्ये १ सय ६ सांसद र १ सय ३६ पालिकाका २ सय ६७ प्रमुख र उपप्रमुखहरूले मतदान गरेका थिए। बागमतीमा क्लिनस्विप बागमतीमा सत्ता गठबन्धनका चार उम्मेदवार विजयी भएका छन्। गठबन्धन दलका संयुक्त उम्मेदवार कांग्रेसका विष्णुकुमारी पुडासैनी र जितजंग बस्नेत विजयी भएका हुन्। माओवादीका श्रीकृष्ण अधिकारी र एकीकृत समाजवादीका घनश्याम रिजाल विश्वकर्मा विजयी भएको निर्वाचन अधिकृतको कार्यालयले जनाएको छ। पुडासैनीले ६ हजार ६ सय २२ र एमालेकी उम्मेदवार रोचकुमारी चौलागाईंले २ हजार ५ सय ५२ मतभार पाएका थिए। यस्तै बस्नेतले ६ हजार ५ सय ३१ र उनका निकटतम प्रतिस्पर्धी एमालेका निर्मल पौडेलले २ हजार ३ सय ५९ मतभार पाएका थिए। अधिकारीले ६ हजार ३ सय ८३ र एमालेका विवेक देवकोटाले २ हजार ७ सय ३४ तथा विश्वकर्माले ६ हजार ५ सय १२ र एमालेका ध्रुवराज विश्वकर्माले ३ हजार ५२ मातभार पाएका थिए। निर्वाचनमा १ सय १० सदस्यीय बागमती प्रदेश सदस्यमध्ये १ सय ८ जना र स्थानीय तहका २ सय ३७ जना मतदातामध्ये २ सय ३४ ले मतदान गरेका थिए। गण्डकीमा गठबन्धनकै जित गण्डकी प्रदेशमा ३ सिटको निर्वाचनमा गठबन्धनका उम्मेदवार निर्वाचित भएका छन्। कांग्रेसबाट किरणबाबु श्रेष्ठ, पदमबहादुर परियार र माओवादीबाट मनरूपा शर्मा निर्वाचित भएका हुन्। निर्वाचनमा श्रेष्ठले ३ हजार ८ सय ८, परियारले ३ हजार ७ सय ७४ र मनरूपाले ३ हजार ६ सय ६० मतभार पाए। गण्डकी प्रदेशमा सत्ता गठबन्धनको ३ हजार ८ सय २७ मतभार थियो। एमालेबाट ढोरपाटन नगरपालिकाको मेयरमा जितेका देवकुमार नेपाली मतदानमा सहभागी भएनन्। गण्डकीमा गठबन्धनको ६ जना जनप्रतिनिधिको मत एमालेलाई क्रस भएको छ। लुम्बिनीमा सुवेदी र सापकोटा लुम्बिनी प्रदेशबाट गठबन्धनबाट कांग्रेसकी विष्णुकुमारी सापकोटा विजयी भइन्। उनले ५ हजार ४ सय ३५ मतभार पाइन्। गुल्मीको मुसिकोट नगरपालिकामा उपमेयरमा पराजित उनी राष्ट्रियसभाको सदस्य चुनिएकी हुन्। यस्तै माओवादीका झक्कुप्रसाद सुवेदी निर्वाचित भए। उनले ५ हजार ४ सय ३५ भतभार पाए। संविधानसभा सदस्य भइसकेका उनी काठमाडौंमा तत्कालीन एमाले उम्मेदवार माधवकुमार नेपाललाई हराएर चर्चामा आएका थिए। रोल्पाका सुवेदी माओवादी केन्द्रीय सदस्य हुन्। कर्णालीमा गठबन्धनकै उम्मेदवार विजयीकर्णालीमा गठबन्धनका तीनै जना उम्मेदवार विजयी भएका छन्। कांग्रेसका कृष्णबहादुर रोकाया, माओवादीका विष्णु विक र एकीकृत समाजवादीका सावित्री मल्ल विजयी भएका हुन्। सावित्रीले ३ हजार ७ सय २२, विष्णु विकले ३ हजार ८ सय १७ र कृष्णबहादुर रोकायाले ३ हजार ८ सय ७० मत भार ल्याएका थिए। निर्वाचन कार्यालयका अनुसार ७९ स्थानीय तह रहेको कर्णालीमा स्थानीय तहतर्फ २५ नगरपालिका र ५४ गाउँपालिकाका प्रमुख र उप्रमुख गरी १ सय ५८ मध्ये महाबु गाउँपालिका दैलेखका प्रमुख लक्ष्मण गुरुङ र नलगाड नगरपालिका जाजरकोटकी उपप्रमुख सरिता सिंहको मृत्यु भएपछि १ सय ५६ जनाले मतदान गरेका थिए। सुदूरपश्चिममा पनि गठबन्धनकै जित सुदूरपश्चिममा गठबन्धनका तीन जनै विजयी भएका छन्। कांग्रेसका नारायणदत्त भट्ट ४ हजार ४ सय १९ र बलदेव बोहराले ४ हजार ३ सय २८ मत भार पाए। माओवादी केन्द्रकी रेणु चन्द ४ हजार ४ सय ५३ मत ल्याइन्। माधव काफ्ले विराटनगर, मनिका झा जनकपुरधाम, कृष्णमणि बराल पोखरा , कृष्ण सारु मगर हेटौंडा, लक्ष्मण पोखरेल बुटवल, ललितबहादुर बुढासुर्खेत, शिवराज भट्ट धनगढी"
कोरम नपुगेपछि अन्तर्राष्ट्रिय सम्बन्ध समितिको बैठक स्थगित,"काठमाडौं : गणपुरक संख्या (कोरम) नपुगेपछि प्रतिनिधिसभाअन्तरगतको अन्तर्राष्ट्रिय सम्बन्ध र पर्यटन समितिको बैठक स्थगित भएको छ। शुक्रबार बिहान १० बजेका लागि बोलाइएको बैठकमा कोरम नपुगेपछि स्थगित भएको हो। अभिलेख संरक्षण ऐन,२०४६ लाई संशोधन गर्न बनेको विधेयकमाथि छलफल गर्न सिंहदरबारमा बैठक बोलाइएको थियो। राष्ट्रियसभा निर्वाचनका लागि केही सांसदहरू उपत्यका बाहिर रहेका र सहभागी हुन जानकारी गराएका सांसदसमेत उपस्थित नहुँदा बैठक स्थगित गर्नुपरेको समिति सभापति राज किशोर यादवले जानकारी दिए। समितिमा कूल २७ सांसद छन्। आजको बैठकमा ९ सांसद मात्रै सहभागी थिए।"
नेकपा माओवादी केन्द्रले गर्यो सुदूरपश्चिममा संसदीय दलको नेता परिवर्तन,"धनगढी : नेकपा माओवादी केन्द्रले सुदूरपश्चिममा संसदीय दलको नेता परिवर्तन गरेको छ । आज प्रदेश सभा सचिवालयमा बसेको नेकपा माओवादी केन्द्रको संसदीय दलको बैठकले खगराज भट्टलाई परिवर्तन गरेर मानबहादुर धामीलाई संसदीय दलको नेता बनाएको हो । बहुमत सदस्यहरुले नेता परिवर्तन गरी सभामुख भीम बहादुर भण्डारीलाई जानकारी गराई सकिएको प्रदेश सभा सदस्य शिवसिह ओलीले बताए । नेकपा माओवादी केन्द्रका तर्फबाट प्रदेश सभामा सभामुखसहित ११ सदस्य छन् । आज बसेका संसदीय दलको बैठकमा बहुमत सदस्य अथवा ६ जनाले दलको नेता परिवर्तन गरेका हुन् । बैठकमा प्रदेश सभा सदसस्यहरु मानबहादुर धामी,अक्कल रावल, शिवसिह ओली, ओमविक्रम भाट (सरल), लक्ष्मी विक र गीता मालको उपस्थिति रहेको थियो ।"
जातिवादी र अतिवादी शक्तिले परिवर्तनविरुद्ध भ्रम फैलायो : महासचिव पोखरेल,"बेनी : नेकपा एमालेका महासचिव शंकर पोखरेलले जातिवादी र अतिवादी शक्तिले परिवर्तनको विरुद्धमा फैलाएको भ्रम चिर्न कार्यकर्तालाई निर्देशन दिएका छन्। बेनीमा आज नेकपा एमाले म्याग्दीको दशौं जिल्ला अधिवेशन उद्घाटन गर्दै महासचिव पोखरेलले सरकारलाई दबाब दिन आन्दोलनको तयारी गर्न कार्यकर्तालाई सुझाए। नयाँ शक्तिका नाममा छाडातन्त्र र अराजकताले समाजलाई सही बाटोमा डोर्याउन नसक्ने बताए। सामाजिक सञ्जालको पपुलरिजमले जनताको समस्या र आवश्यकता बुझ्न सक्दैन भन्ने सन्देश जनतामा लैजानुपर्छ, उनले भने राजनीतिक अस्थिरिता र सामाजिक अराजकता नै विकास र समृद्धिको बाधक हो। हालै सञ्चालन गरिएको मध्यपहाडी लोकमार्ग केन्द्रित अभियानमार्फत् पहिचान भएका समस्या र सम्भावनाको विषयलाई राजनीतिक मुद्दा बनाउने पोखरेलले बताए। पहाडबाट बसाईसराई रोकेर अवसरको सिर्जना गराउनका लागि सरकारलाई सुझाव दिएका छौं, उनले भने नेपालको मध्य पहाडलाई समृद्धिको आधारशीलाको रूपमा स्थापित गर्न सकिने विश्वास र मान्यता बनाएका छौं। निर्माण भएका अन्तर्राष्ट्रिय विमानस्थल सञ्चालन, राज्यलाई कमजोर बनाउने गतीतिबि नियन्त्रण, उत्तरदक्षिण र पूर्वपश्चिम जोड्ने लोकमार्ग, आधारभूत अस्पताल निर्माणसम्बन्धी दुरगामी योजनालाई महत्व दिँदै लगानी र सुरक्षाको वातावरण बनाएर युवा पलायन घटाउन नीति लिन सरकारसँग माग गरे। जनतामा आशा जगाउँदै उनीहरूको समस्या पहिचान र सम्बोधन गराउँदै आगामी चुनावमा एकल बहुमत प्राप्त हुनेगरी संगठन निर्माणमा परिचालन हुन नेता कार्यकर्तालाई पोखरेलले निर्देशन दिए। राष्ट्रिय स्वाधीनता, स्वाभिमान, राष्ट्रिय हित र सार्वभौमिकता जोगाउन एमालेको नेतृत्व आवश्यक रहेको उनले बताए। दुई दिनसम्म चल्ने अधिवेशनबाट जिल्ला कमिटिको नयाँ नेतृत्व चयन हुनेछ। अधिवेशनमा वडागत, जनसंगठन, जिल्ला कमिटिका पदाधीकारी र सदस्यसहित ४१९ जना प्रतिनिधिले भाग लिएका एमाले म्याग्दीका अध्यक्ष देवेन्द्र कटुवालले बताए।"
घोराहीहोलेरी सडकलाई लिएर ठेकेदार र कर्मचारीसँग वर्षमान पुन आक्रोशित,"रोल्पा : नेकपा माओवादी केन्द्रका उपमहासचिव वर्षमान पुनले निर्माणाधीन शहीद मार्गअन्तर्गत् दाङको घोराहीदेखि होलेरीसम्मको सडक अनुगमन गरेका छन्। पूर्वसभामुख ओनसरी घर्ती र लुम्बिनी प्रदेशसभा सदस्य दीपेन्द्र पुनसहित उनले निर्माण व्यवसायीको लापरबाहीले कालोपत्रे उप्किएर खण्डहर भएको उक्त सडक आयोजनाको अनुगमन गरेका हुन्। भारतीय एक्जिम बैंकको ४० करोड ऋण लगानीमा होराही उपमहानगरपालिकाको बगालेदेखि होलेरीसम्मको ३१५ किलोमिटरमध्ये २६ किलोमिटर सडक चार वर्षअघि कालोपत्रे गरिएको थियो। तर, निर्माण कम्पनीले सडक आयोजनालाई हस्तान्तरण नगर्दै कालोपत्रे उप्किएर सडक खण्डहरमा परिणत भएपछि सो सडक भएर यात्रा गर्ने सर्वसाधारणले सास्ती खेप्दै आएका छन्। सडकखण्डका दर्जनौं स्थानमा ठूला खाल्डा छन् भने धुलोका कारण यात्रु र मानवबस्ती नै जोखिमपूर्ण अवस्थामा छ। ०७१ सालमा उक्त सडक बनाउने ठेक्का सीलप्यासी फीक जेभी कम्पनीले पाएको थियो। सम्झौताअनुसार निर्माण कम्पनीले एक वर्षसम्म मर्मत सम्भार र त्रुटि सच्याउने काम नगरेकाले सडक जिर्ण भएको शहीद मार्ग आयोजनाका इन्जिनियर सुमन सुवेदीले बताए। बाँकी काम गर्न र मर्मत सम्भार तथा त्रुटि सच्याउन पटकपटक ताकेता गर्दा पनि निर्माण व्यवसायीले अटेर गरेपछि २०७८ मंसिर ६ मा सडक विभागले निर्माण व्यवसायीलाई कालो सूचीमा राख्ने सिफारिससहित ठेक्का तोडेको थियो। निर्माण व्यवसायसम्बन्धी मुद्दा हेर्ने न्यायिक निकाय नेपाल मध्यस्थता परिषद् (नेप्का)मा ठेकेदार कम्पनीले उजुरी दिएकामा नेप्काले सडक आयोजनाले निर्माण व्यवसायीलाई साढे ७ करोड क्षतिपूर्ति दिने निर्णय गरेको थियो। सरकार निर्माण पक्षबीच सडक निर्माणको काम फेरि अघि बढाउने सहमतिविपरीत निर्माण पक्षले दाङका दुई सिमेन्ट उद्योगका लागि कच्चा पदार्थ ढुवानी गर्ने कम्तिमा २ सय टिपर दैनिक सो सडकखण्ड भएर गुडेको तथा सडकको डिजाइन नै फेल भएका कारण गुणस्तरमा समस्या आएको दाबी निर्माण पक्षको छ। तर, सरकारी पक्षले नै नेप्काको निर्णयमा असहमति जनाउँदै उच्च अदालत पाटनमा मुद्दा दायर गरेपछि आयोजना निर्माणको काम विगत चार वर्षयता अलपत्र छ। इन्जिनियर सुवेदीले भने आयोजनाका तर्फबाट नभई कन्सल्ट्याण्टका तर्फबाट मुद्दा दायर गरिएको बताए। वैदेशिक लगानी भएको आयोजनामा अनिवार्य कन्सल्ट्याण्ट राखिएको हुन्छ। सडक विभागका तर्फबाट नभई कन्सल्ट्याण्टका तर्फबाट मुद्दा दायर भएको हो। सडक निर्माण भएको एक वर्षभित्र मर्मत सम्भार र त्रुटि सच्याउनुपर्नेमा निर्माण कम्पनीले पटकपटक ताकेता र म्याद थप गर्दा पनि त्यो काम गरेन। त्यस कारण ठेक्का तोडियो,' उनले भने। अदालतमा विचाराधीन मुद्दाको अवस्था बुझ्न आयोजना प्रमुख नेत्रप्रसाद देवकोटा हाल काठमाडौं गएको र उनी फर्किएपछि नयाँ ठेक्काको प्रक्रियाले गति लिनसक्ने उनको भनाइ थियो। माओवादीले सशस्त्र जनयुद्धकै बेला आफ्नो आधार इलाकामा श्रमदानबाट २०६० सालमा नुवागाउँबाट उक्त सडक निर्माणको काम थालेको हो। शान्ति प्रक्रिया हुँदै माओवादी सरकारमा सहभागी भएपछि राज्यले उक्त सडकको जिम्मा लिएको थियो। उक्त सडक दक्षिणी रोल्पाको होलेरीतिलादारबोटघर्तीगाउँदुई खोलीखरिबोट हुँदै रुकुमपुर्वको काँक्रीमा गएर मध्यपहाडी राजमार्गमा जोडिन्छ। ९ किलोमिटर मध्यपहाडी राजमार्ग पार गरेर फेरि उक्त सडक रुकुमको तकसेरा, हुमाम मौकोट हुँदै कर्णाली प्रदेशको डोल्पाबाट चीन जोड्ने रणनीतिक सडकका रुपमा विकास गर्ने योजना सरकारको छ। होलेरीदेखि काँक्रीसम्म २ सय २० किलोमिटर दूरी छ। प्रतिनिधिसभा सदस्यसमेत रहेका पुनसहित रोल्पाका स्थानीय पालिका प्रमुखहरूले गत १२ माघमा प्रधानमन्त्री पुष्पकमल दाहाललाई बालुवाटारमा भेटेर घोराहीहोलेरी सडक निर्माणका लागि बजेट व्यवस्थापन गर्न र ठेक्का प्रक्रिया अघि बढाइदिन आग्रह गरेका थिए। अनुगमनपछि होलेरीमा आयोजित कार्यक्रममा पुनले नयाँ डिजाइनसहित सडक निर्माणको काम अघि बढाउन आफू प्रयासरत रहेको बताए। विस्तृत आयोजना प्रतिवेदन (डीपीआर) स्वीकृतिको चरणमा पुगेको र स्रोत सुनिश्चित गरी यसै वर्ष टेण्डर निकाल्न काठमाडौं फर्किएलगत्तै तालुकदार अर्थ र भौतिक पूर्वाधार मन्त्रालयसँग कुरा गर्ने उनको भनाइ थियो। सडक आयोजना वा निर्माण कम्पनीको कमजोरीले काम बिग्रिने तर जनताले सास्ती पाएको भन्दै तत्काल काम अघि बढाउन आग्रह गरे। उनले सरकारी निकाय र निर्माण कम्पनीले काम बिगार्ने तर जनताले प्रश्न भने राजनीतिक दलका नेता र जनप्रतिधिमाथि गर्ने गरेको उल्लेख गरे। 'पिचको क्वालिटी किन पुगेन? निर्माण व्यवसायीको कमजोरी भयो कि निर्माण व्यवसायीले राम्रो काम गर्दा पनि गाडीको चाप बढी भएका कारण धान्न नसकेर पिच भत्किएको हो कि? अब दिगो हुनेगरी तत्काल सडक पिच टिक्नुपर्छ,' उनले भने, नेता, कर्मचारी र ठेकेदार मिलेर केके गरे, गुणस्तरीय काम भए। अहिले तैं चुप मै चुप छन् भनिरहेका छन्। बिना कारण हामी जनप्रतिनिधिले गाली खानुपर्ने अवस्था हुनुभएन। हामीलाई गाली गराउने मात्र काम तपाईंहरूले गर्नुभएन। पुनले उक्त सडक निर्माणका लागि आफूसहित रोल्पाका जनप्रतिनिधिले प्रयास गरिरहेको र प्रधानमन्त्रीसम्म पनि डेलिगेशन गएको बताए। हामीले कोसिस गरिराखेका छौं। काठमाडौं आएर मेरै नेतृत्वमा प्रधानमन्त्रीलाई भेटेका थियौं। उहाँले आवश्यक निर्देशन पनि गर्नुभएको छ। होलेरीघोराही खण्डको डीपीआर सकाउने र यही वर्ष टेण्डर गर्ने भन्ने हाम्रो योजना छ,' उनले भने, अर्थ र भौतिक मन्त्रालयसँग कुरा गरेर स्रोत व्यवस्थापन गर्न सहयोग गर्छु। मिलापत्र गरेर पुरानै कम्पनीलाई मर्मत गर्न लगाउने सहमति भएकामा सरकारी पक्ष नै मुद्दामा जानु आश्चर्यको विषय भएको बताए। मिलापत्र गरेर उच्च अदालतमा गएको किन हो? यो त आफ्नो काम आफैं रोक्नेजस्तो भयो। निर्माण व्यवसाय मिलेर राज्य पक्ष उच्च अदालतमा गएको किन हो? यो बाटो लम्ब्याएर ढिला गर्न खोजेको किन हो? हामी जनप्रतिनिधिमाथि प्रश्न खडा गर्न यसो गरिएको पनि हो कि? कसैले यसमा नियत राखेरै काम गरेको छ कि भन्ने आशंका भएको छ,' उनले भने। पुनले वैकल्पिक सडक हुँदाहुँदै सर्वसाधारणका लागि प्रयोग गर्ने बाटो खानी वा सिमेन्ट उद्योगले प्रयोग गर्न नमिल्ने बताए। दाङमा रहेका दुई सिमेन्ट उद्योगका लागि चुनढुंगा बोक्ने टिपर दैनिक दुई सयको हाराहारीमा सो सडकमा गुड्ने गरेका छन्। कार्यक्रममा शहीद मार्ग आयोजनाका प्रतिनिधि, रोल्पाका विभिन्न पालिकाका प्रमुख तथा निर्माण व्यवसायीका प्रतिनिधि सहभागी थिए।"
"गठबन्धनमा गडबडी, माओवादीलाई धोका","राष्ट्रियसभा निर्वाचनको अप्रत्यासित परिणामले सत्ता गठबन्धनमा हलचल पैदा गरेको छ। गठबन्धनकै दल कांग्रेसले फ्लोर क्रस गरेपछि सत्ता गठबन्धनमा विश्वासको संकट पैदा भएको छ। एमाले शून्य हुनबाट जोगिएको छ। काठमाडौं : राष्ट्रियसभाका सबै पद जित्ने गरी सत्ता गठबन्धनले साझा उम्मेदवार खडा गरेको थियो। उसँग सबै (१९ सिट) नै जित्ने मत पनि सुरक्षित थियो। तर, कोशीमा भने गठबन्धनभित्रै धोकाधडी भयो। साझा उम्मेदवारले चुनाव हारे। अप्रत्याशित नतिजा आयो। विपक्षी एमालेलाई फाइदा पुग्यो। राष्ट्रियसभाका मतदाता पहिल्यै निश्चित हुन्छन्। प्रदेशसभा सदस्य, नगरका प्रमुखउपप्रमुख र गाउँपालिकाका अध्यक्षउपाध्यक्ष मतदाता हुन्छन्। त्यसैकारण कसले चुनाव जित्छ भन्ने पहिल्यै आंकलन गर्न सकिन्छ। कोशीमा विपक्षी एमालेभन्दा सत्ता गठबन्धनको मत धेरै थियो। एमालेले राप्रपासँग गठबन्धन गरे पनि जित्न सक्ने अवस्था थिएन। किनभने सत्ता गठबन्धन ७ सय ९४ मतान्तरले अघि थियो। तर, परिणाम भने फरक आयो। महिला सदस्यमा एमालेकी रुक्मिणी कोइराला निर्वाचित भइन्। सत्तागठबन्धनकी साझा उम्मेदवार बनेकी माओवादी केन्द्रकी चम्पादेवी कार्कीले चुनाव हारिन्। जबकी सत्ता गठबन्धन ७ सय ९४ मतले अघि भएको बेला एमालेकी कोइरालाले १ सय बढी मतान्तरले गठबन्धनकी उम्मेदवारलाई हराइन्। जबकि गठबन्धनका अर्का साझा उम्मेदवार एवं कांग्रेस नेता कृष्ण सिटौलाले भने चुनाव जिते। कांग्रेसका मतदाताले फ्लोर क्रस गरेर एमाले उम्मेदवार कोइरालालाई मत दिए । कांग्रेसले धोका दिएको माओवादीका नेताहरू बताउँछन्। एमाले र राप्रपाको समर्थन पाएकी कोइरालाले ५ हजार ८६ मतभार पाइन्। कांग्रेस, माओवादी केन्द्र, एकीकृत समाजवादी र जसपाको समर्थन पाएकी कार्कीले ४ हजार ९ सय ९२ मतभार मात्रै पाइन्। कांग्रेसका सिटौलाले पनि गठबन्धनका सबै प्रदेशसभाको सांसदको मत पाएनन्। ४७ मध्ये ४५ मात्रै पाए। सत्ता गठबन्धनमा हलचल राष्ट्रियसभा निर्वाचनको अप्रत्यासित परिणामले सत्ता गठबन्धनमा हलचल पैदा गरेको छ। गठबन्धनकै दल कांग्रेसले फ्लोर क्रस गरेपछि सत्ता गठबन्धनमा विश्वासको संकट पैदा भएको छ। एमाले शून्य हुनबाट जोगिएको छ। कांग्रेसका उम्मेदवार सिटौला पनि बल्ल तल्ल चुनाव जित्न सफल भए। उनले पनि गठबन्धनका प्रदेशसभाका सबै सदस्यको मत पाएनन्। जबकी गठबन्धनले राष्ट्रियसभाको अध्यक्ष बनाउने भनेर सिटौलाको प्रचार गरेको थियो। माओवादीका महासचिव देव गुरुङले कोशीमा भएको घटनाबारे गठबन्धनभित्र गम्भीर समीक्षा हुने बताए। गठबन्धनका मतदाताले मत हालेनन् भन्ने विषय निकै गम्भीर हो, गुरुङले भने, फ्लोर क्रस गर्ने विषयमा कुनकुन पार्टीले कुन प्रकारले सिस्टम जारी गरेका छन्, त्यो विषयमा पनि समीक्षा हुन्छ। कांग्रेसका नेताहरू पनि आफ्ना उम्मेदवार सिटौलाका पक्षमा पूरै मत नपरेकोमा असन्तुष्ट छन्। कांग्रेसका युवा नेता प्रदीप पौडेलले नियोजित रूपमा सिटौलालाई हराउने प्रयास गरिए पनि सफल नभएको बताए। मतको अवस्था हेर्दा सिटौलाजीलाई पनि सुनियोजित ढंगबाटै हराउन खोजेको देखियो, उनले भने, प्रयास भएको रहेछ। तर, सफल भएनन्। राजनीति विश्लेषक डा लोकराज बराल फ्लोर क्रसको राजनीतिको अर्थ हुने बताउँछन्। सत्तारुढ दल र विपक्षी दलबीचमा केहीमा त सहमति गरौं भन्ने शर्त पनि राखिएको हुन् सक्छ, बराल भन्छन्, केही दिनमा नेताहरूले एउटा विश्लेषण पक्कै निकाल्छन्। फ्लोर क्रसको कुरा पार्टीहरूको आन्तरिक ह्विपले मुख्य अर्थ राख्छ। माओवादीले नै क्रस गरेको हुन सक्छ। कांग्रेसले नै पनि गरेको हुन सक्छ। राजनीतिक विश्लेषक प्राडा जनार्दन आचार्यले गठबन्धनले देशलाई उभो लगाउने नसक्ने भएकाले मतदाताले सबक सिकाएको हुन सक्ने टिप्पणी गरे। यो गठबन्धनले देश उभो लगाउनेभन्दा पनि बाँडीचुँडी खाने काम मात्रै गरेको छ, आचार्यले भने, यसको विरुद्ध सानै भए पनि कोशी प्रदेशमा विद्रोह भयो, यो सम्मान योग्य छ। गठबन्धन संस्कृतिको अन्त्य नभएसम्म देश उभो नलाग्ने उनको तर्क छ। गठबन्धनमा समीक्षाको माग कोशीमा भएको गडबडीको समीक्षा गर्नुपर्ने गठबन्धनका नेताहरू बताउँछन्। यो घटनाले मात्रै गठबन्धनमा असर नपर्ने उनीहरूको भनाइ छ। राजनीतिक विश्लेषक डा आचार्यले सिटौलाको मत कम आउनु पनि गठबन्धन संस्कृतिको विरोध भएको टिप्पणी गरे। सिटौलाको मत कम आउनु पनि गठबन्धन संस्कृतिको विरोधको संकेत हो, उनले भने, हार्न त हारेनन् तर पनि मत क्रस भयो नि ! विश्लेषक डा आचार्यले असन्तुष्टि देखिए पनि सत्ता परिवर्तनमा यसले खासै असर पर्ला जस्तो भने नभएको बताए। माओवादी केन्द्रका महासचिव गुरुङले कोशीमा भएको घटनाले सत्ता गठबन्धनमा प्रभाव नपार्ने र त्यसबाट सरकार पनि नढल्ने बताए। उनले भने, यही कारणले सरकार ढल्छ भन्ने हुँदैन। कांग्रेसका युवा नेता पौडेलले सत्ता गठबन्धनमा असर नपर्ने बताए। उनले भने, यसैको कारणले सत्ता गठबन्धनमा प्रभाव पार्ने भन्ने कुरा हुँदैन। कांग्रेस अर्का नेता रामहरी खतिवडाले राष्ट्रियसभाको निर्वाचनको परिणामले गठबन्धनमा कुनै असर नपर्ने दाबी गरे। यसले सरकार ढल्ने भन्ने हुँदैन, उनले भने, तर यसको गम्भीर समीक्षा गर्नुपर्छ। बेमेलको फाइदा एमालेलाई गठबन्धनको बेमेलले राष्ट्रियसभामा एमालेलाई एक सिट फाइदा भएको छ। मतभार कम हुँदाहुँदै पनि कोशी प्रदेशका एमालेका उम्मेदवार निर्वाचित भएका छन्। राष्ट्रियसभाको ०७८ मा भएको निर्वाचनमा पनि सत्तारुढ गठबन्धनको मत बढी हुँदाहुँदै एमालेका उम्मेदवार निर्वाचित भएका थिए। त्यसबेला गठबन्धनका हेमराज राईलाई हराएर एमालेका सोनाम गेल्जेन शेर्पा निर्वाचित भएका थिए। एमालेले गठबन्धन तोड्न पटकपटक प्रयास गरे पनि आफैं भने सफल हुन सकेको छैन। माओवादी अध्यक्ष पुष्पकमल दाहाल प्रचण्डलाई प्रधानमन्त्री बनायो। तर, पछि प्रचण्ड एमालेको साथ छोडेर कांग्रेससँग गठबन्धन गर्न पुगे। कोशी प्रदेशमा एमालेको समर्थनमा मुख्यमन्त्री बनेका कांग्रेसका बिद्रोही केदार कार्की पनि पछि गठबन्धनमा नै पुगे। प्रचण्डलाई प्रधानमन्त्री बनाउने र कार्कीलाई मुख्यमन्त्री बनाउने विषयमा एमाले पार्टीभित्रै पनि रणनीतिक कमजोरीको व्याख्या हुँदै आएको थियो। कोशीमा शेखर कोइराला समूहलाई मुख्यमन्त्री बनाएको गुन राष्ट्रियसभा निर्वाचनमा तिरेको विश्लेषण पनि गरिएको छ। कांग्रेसको संस्थापनइतर समूहका कार्कीलाई विद्रोह गराएर मुख्यमन्त्री एमालेले नै बनाएको थियो। कार्की मुख्यमन्त्री नभएको भए कोशी मध्यवधि निर्वाचनमा समेत जानसक्ने अवस्था थियो। यो प्रकरणमा कांग्रेस नेता डा शेखर कोइरालाको पनि संलग्नता थियो। नेकपा एमालेका प्रमुख सचेतक पदम गिरी सत्ता गठबन्धनको सबैतिर कब्जा रहेको अवस्थामा एमालेले एक सिट जित्नु पनि उपलब्धि भएको बताउँछन्। फ्लोर क्रस भए पनि अथवा जे भनौं सर्वत्र गठबन्धनको कब्जा भएको ठाउँमा एमालेको एक जना आउनु पनि हामीले स्वागतयोग्य ठानेका छौं, उनले भने, हाम्रो पार्टीबाट फ्लोर क्रस भएको देखिन्न। राप्रपालाई भएन फाइदा सत्तागठबन्धन र एमालेबीचको फाइदा राप्रपाले उठाउँदै आएको छ। उसले कोशी र बागमतीमा सभामुख पद सजिलै प्राप्त गर्यो। राष्ट्रियसभा निर्वाचनमा पनि एमालेसँग कोशीमा गठबन्धन गरेर जित्ने अपेक्षा गरेको थियो। कांग्रेसका हेवी वेट सिटौलासँग राप्रपाका उद्धव पौडेल चुनावी मैदानमा थिए। उनलाई ४७ जना प्रदेश सांसदले मतदान गरे। कोशीमा राप्रपाका ६ र एमालेका ४० प्रदेश सांसद छन्। उनले प्रदेशसभामा सत्तारुढ गठबन्धनका एक मत पाए। तर, स्थानीय तहबाट भने सिटौलाले १ सय ५३ जनाको मत पाउँदा पौडेलले १ सय ९ मत मात्रै पाए। प्रतिनिधिसभाका विषयगत समिति सभापतिमा पनि राप्रपाले भाग पाएको थियो। कांग्रेस, एमाले, माओवादी केन्द्र, र जसपा, जनमतसहित गठबन्धनमा छिरेर राप्रपाले एउटा संसदीय समितिको सभापति हात पारेको थियो। राप्रपाका केन्द्रीय प्रवक्ता तथा प्रचार विभाग प्रमुख मोहन श्रेष्ठले गठबन्धन गरेको दलको उम्मेदवारलाई भोट नदिएर एमालेले कोशी प्रदेशमा राजनीतिक बेइमानी गरेको बताए। राप्रपाले इमानदारिपूर्वक मतदान गर्यौं तर एमालेले बेइमानी गरेको छ। उसले भोट हालेन। यो ठूलो राजनीतिक धोका हो। उनले भने, एमालेले सुरुदेखि नै राजनीतिक बेइमानी र धोका दिने संकेत देखाएको थियो। आफ्नो उम्मेदवार जिताउने तर तालमेल गरेको पार्टीको उम्मेदवारलाई हराउनु राजनीतिक बेइमानी हो। कोशीबाट राष्ट्रियसभा सदस्यमा निर्वाचित कांग्रेसका कृष्ण सिटौला। गठबन्धनका साझा उम्मेदवारलाई पराजित गरेकी एमालेकी रुक्मिणी कोइराला। कोशीमा कांग्रेसभित्र जहिल्यै विद्रोह गठबन्धनको निर्णयप्रति असन्तुष्टि जनाउँदै कोशीमा कांग्रेसले विद्रोह गरेको यो पहिलोपटक होइन। यसअघि ०७८ मा भएको राष्ट्रियसभा निर्वाचनमा पनि सत्तागठबन्धनका माओवादी उम्मेदवार हेमराज राई पराजित भएका थिए। त्यसबेला पनि गठबन्धनका दलकै सहयोगमा एमालेका गेल्जेन शेर्पा निर्वाचित भएका थिए। मुख्यमन्त्री बनाउँदा पनि कांग्रेसभित्र विद्रोह भएको थियो। गठबन्धनले कोशीमा माओवादीलाई मुख्यमन्त्री दिने तयारी गरेपछि कांग्रेसको शेखर कोइराला समूहले एमालेसँग मिलेर विद्रोह गर्यो। एमालेका ४० सदस्यको समर्थनसहित कोइराला समूहका ८ जना सांसद मिलेर केदार कार्कीलाई मुख्यमन्त्रीमा अघि सारे। जबकी कोइराला समूहको ८ भोट मात्रै थियो। ९३ सदस्यीय प्रदेशसभामा मुख्यमन्त्रीका लागि ४७ मत आवश्यक पथ्र्यो। एमालेले समर्थन गरेपछि गठबन्धन पनि बाध्य भएर कार्कीलाई समर्थन जनायो। कांग्रेसको विद्रोहले संस्थागतरूप लिँदै गएको छ। राष्ट्रियसभा निर्वाचनमा पनि सत्ता गठबन्धनका ३ प्रदेशसभा सदस्यले फ्लोर क्रस गरे। ९३ सदस्यीय प्रदेशसभामा एमालेकी कोइरालाले ४९ जनाको मत पाइन्। प्रदेशसभामा एमालेका ४० र राप्रपाका ६ गरी ४६ सांसद मात्रै छन्। कोशीमा सत्ता गठबन्धनका ४७ सांसद छन्। सत्ता गठबन्धनकी साझा उम्मेदवार माओवादीकी कार्कीले भने ४४ मात्रै मत पाइन्। स्थानीय तहका १६ जना मतदाताले पनि फ्लोर क्रस गरे। सिटौलालाई सबै गठबन्धनका उम्मेदवारले मत दिएनन्। सत्ता गठबन्धनको तर्फबाट कांग्रेसका सिटौलालाई प्रदेशसभाका ४५ जनाले मात्रै मतदान गरे। जबकी सत्ता गठबन्धनसँग ४७ मत थियो। तर, स्थानीय तहमा सिटौलाले राम्रो मत पाए। कांग्रेस नेता खतिवडाले फ्लोर क्रसको विषय गम्भीर रहेको बताउँछन्। लोभी पापी मान्छेहरू पार्टीभित्र छन्। अब फ्लोर क्रस कसले गर्यो भनेर भन्न सक्ने अवस्था छैन, उनले भने, क्रस भोट नै डरलाग्दो छ। उनले फ्लोर क्रस अत्यन्तै गम्भीर भएको भन्दै छानबिनको विषय हुनुपर्ने बताए। उनले एमालेमा पनि फ्लोर क्रस भएको बताए। कांग्रेसका युवा नेता पौडेल सत्ता गठबन्धनभित्र आन्तरिक रूपमा फ्लोर क्रस भएको विषय गम्भीर रहेको बताए। उनले भने, किन फ्लोर क्रस भयो ? भनेर केलाउने विषय त बन्यो। उनले फ्लोर क्रसको विषय समीक्षा र छानबिनको विषय भएको बताए। देशकै सांसद, विधायकहरू जनताका प्रतिनिधिहरूले पार्टीको ह्विप नमान्ने भनेको सानोतिनो कुरा हैन। यसमा छानबिन आवश्यक छ, उनले भने।"
प्रहरीबाटै अध्यागमनका अधिकारी कुटिएपछि गृहले बनायो तीन सदस्यीय छानबिन समिति,"काठमाडौं : त्रिभुवन अन्तर्राष्ट्रिय विमानस्थलमा अध्यागमन अधिकारीहरू प्रहरीबाटै कुटिएपछि गृह मन्त्रालयले तीन सदस्यीय छानबिन समिति बनाएको छ। गृह मन्त्रालयले सहसचिव थानेश्वर गौतमको संयोजकत्वमा तीन सदस्यीय छानबिन समिति बनाएको हो। समितिमा प्रहरीका डीआइजी राजेशनाथ बास्तोला र गृहका उपसचिव कूलबहादुर जीसी रहेका छन्। समितिलाई ३ दिनभित्र सत्थतथ्यसहितको प्रतिवेदन पेस गर्न निर्देशन दिइएको स्रोतले जानकारी दिएको छ। स्रोतका अनुसार कुटपिटमा संलग्न रहेका प्रहरीलाई कामबाट अलग राख्ने निर्णय गरेको छ। घटनालगत्तै भएको छलफलमा गृहमन्त्री नारायणकाजी श्रेष्ठ, गृहसचिव दिनेश भट्टराई, अध्यागमन विभागका महानिर्देशक रुद्रसिंह तामाङ, त्रिअबि अध्यागमन कार्यालयका प्रमुख गोगनबहादुर हमाललगायत सहभागी थिए। सुरक्षाको विषय (जीउ खानतलासी)लाई लिएर विवाद उत्पन्न हुँदा विमानस्थलका प्रहरीले अध्यागमन कार्यालयका प्रमुखमाथि हातपात गरेका थिए। 'वाक थ्रु'मा प्रहरीको सुरक्षा जाँच नहुने भन्दै अध्यागमनका अधिकारीहरूले प्रश्न उठाएपछि प्रहरीले अध्यागमन प्रमुखमाथि नै हातपात गरेका थिए। अध्यागमन प्रमुखमाथि नै हातपात भएपछि गृह मन्त्रालयले समेत यस विषयमा चासो लिएको थियो।"
विमानस्थल प्रवेश गर्दा 'प्रहरीको सुरक्षा जाँच किन नगर्ने' भन्ने प्रश्न उठाएपछि प्रहरीबाटै कुटिए अध्यागमनका अधिकारी,"काठमाडौं : सुरक्षाको विषय (जीउ खानतलासी)लाई लिएर विवाद उत्पन्न हुँदा त्रिभुवन अन्तर्राष्ट्रिय विमानस्थलका प्रहरीले अध्यागमन कार्यालयका प्रमुखमाथि हातपात गरेका छन्। 'वाक थ्रु'मा प्रहरीको सुरक्षा जाँच नहुने भन्दै अध्यागमनका अधिकारीहरूले प्रश्न उठाएपछि प्रहरीले अध्यागमन प्रमुखमाथि नै हातपात गरेका हुन्। 'वाक थ्रु'बाट प्रवेश गरिरहँदा अध्यागमन अधिकृत छाँयालाल मोक्तानले 'किन हाम्रोमात्रै जीउ खानतलासी हुन्छ? किन प्रहरीले प्रहरीकै जीउ खानतलासी गर्दैन?' भन्दै प्रश्न गरेपछि मोक्तानमाथि प्रहरीले मुक्का प्रहार गरेका थिए। त्यसपछि विमानस्थलमा खैलाबैला मात्रै मच्चिएन, गृह मन्त्रालयले समेत यस विषयमा चासोका साथ हेर्यो। मोक्तानले आफूमाथि प्रहरीले दुर्व्यवहार गरेको विषय अध्यागमन कार्यालयका प्रमुख गोगनबहादुर हमाललाई बताए। हमालले वास्तविकता बुझ्न सीसी क्यामेरा हेरेका थिए। सीसी क्यामेरामा स्पष्टरूपमा प्रहरीले अध्यागमन अधिकृत मोक्तानलाई मुक्का प्रहार गरेको देखेपछि 'यो त प्रहरीले अति गर्यो?' भनेर प्रतिक्रिया दिनासाथ त्यहाँ खटिएका प्रहरीले हमालमाथि नै आक्रमण गरे। अध्यागमन कार्यालयका प्रमुखमाथि नै आक्रमण भएपछि कुरा गृह मन्त्रालयमा पुग्यो। गृह मन्त्रालयले अध्यागमन विभागसँग घटनाको विषयमा सत्यतथ्यसहितको प्रतिवेदन मगाएको स्रोतले बताएको छ। गृह मन्त्रालयले अहिले घटनाबारे आन्तरिक अध्ययन सुरू गरेको छ। विमानस्थलबाट हुने अधिकांश तस्करीमा प्रहरीको मिलेमतो देखिँदै आएको र उनीहरूलाई नै सुरक्षामा छुट दिने नहुने अध्यागमनका एक अधिकारीले बताए। 'जीउ खानतलासी प्रहरीलाई समेत हुनुपर्ने प्रश्न उठाएपछि हामीमाथि प्रहरीले नियतबस आक्रमण सुरू गर्यो,' अध्यागमनका एक अधिकारीले अन्नपूर्णसँग भने। ती अधिकारीले भने, 'प्रहरीको डीएसपी र अध्यागमनका उपसचिव सँगै प्रवेश गर्यो भने प्रहरीले अध्यागमनका उपसचिवको जीउ खानतलासी गर्छ। तर डीएसपीलाई गर्दैन। त्यसै छोडिदिन्छ।'"
"चुनाव लड्ने नलड्ने, हार्ने जित्ने कांग्रेसको लागि सामान्य कुरा हो : गगन थापा","काठमाडौं : नेपाली कांग्रेसका महामन्त्री गगनकुमार थापाले पार्टीको हित जनताका लागि हुनुपर्ने बताएका छन्। उनले भूँइमा बसेका जनताहरूलाई माथि उठाउनु कांग्रेसको धर्म रहेको बताए। 'जसरी पानीको धर्म छ। आगोको धर्म छ। रुखको धर्म छ। सूर्यको धर्म ताप दिनु हो। पानीको धर्म चिसो बनाउनु हो। त्यसरी नै कांग्रेसको धर्म यो देशको हित गर्नु हो। भूँइमा बसेका यो देशका जनतालाई माथि उठाउनु हो,' पार्टी स्थापना दिवसका अवसरमा आयोजित कार्यक्रमलाई सम्बोधन गर्दै थापाले भने। उनले कांग्रेसका लागि चुनाव सामान्य कुरा भएको बताए। 'चुनाव लड्ने नलड्ने, हार्ने जित्ने हाम्रो लागि सामान्य कुरा हो। हामी कहाँबाट आयौं। हामी को हौं? हामी के का लागि बनेका हौं? हामी के का लागि जन्मिएका हौं? यो कुरा हामी सबैले बुझ्नुपर्छ,' उनले भने। उनले सहिद दिवसका दिन कांग्रेस नेता कार्यकर्तालाई आफ्नो वडामा पुग्न उर्दीसमेत दिए। 'सहिद दिवसको दिन तपाईं कोही पनि नेताको घरमा, केन्द्रमा वा जिल्लामा देखिनुभएन। तपाईं आफ्नै वडा पुगेको देखिनुपर्यो,' उनले भने। उनले वडामा पुगेर मात्रै सामाजिक सञ्जालमा तस्बिर हाल्न आग्रह गरे। नपुग्नेहरूलाई कुनै तस्बिर सामाजिक सञ्जालमा नहाल्नसमेत उनले सुझाव दिए।"
"राष्ट्रियसभा निर्वाचन : अरु मख्ख, माओवादी दिक्क","पछिल्ला दुई संसदीय निर्वाचनमा हार बेहोरेका नेपाली कांग्रेसका कृष्णप्रसाद सिटौला राष्ट्रियसभा सदस्य बनेका छन्। प्रतिनिधिसभाका अघिल्ला दुई निर्वाचनमा राष्ट्रिय प्रजातन्त्र पार्टी (राप्रपा) का राजेन्द्र लिङ्देनसँग पराजय बेहोरेका सिटौलाले यसपालि भने राप्रपाकै उम्मेदवारलाई पछारेका हुन्। कोशी प्रदेशमा राष्ट्रियसभाको दुई सिटका लागि भएको निर्वाचनमा चार जना चुनावी प्रतिस्पर्धामा उत्रिएका थिए। जसमध्ये, एक सिट कांग्रेसका पूर्वमहामन्त्रीसमेत रहेका सिटौलाले आफ्नो बनाए। सत्तारूढ गठबन्धनकातर्फबाट राष्ट्रियसभा सदस्यको उम्मेदवार बनेका सिटौलाले राप्रपाका उद्धव पौडेललाई पराजित गरे। राप्रपाका उपाध्यक्षसमेत रहेका पौडेलले एमालेसँग सहकार्य गरेका थिए। राप्रपासँग चुनावी गठबन्धन गरेर एमालेले आफ्ना उम्मेदवार पर्शुराम अधिकारीलाई फिर्ता बोलाएको थियो। तर, मतपत्रमा अधिकारीको नाम रहेपछि त्यसमा पनि पाँच मत परेको थियो। जसलाई पछि निर्वाचन आयोगको कार्यालयले बदर मत भनेको थियो। सिटौलाले आफ्ना निकटतम् प्रस्तिपर्धी राप्रपाका पौडेललाई सात सय ३० मतान्तरले पराजित गरेका हुन्। पौडेलले कुल ४ हजार ५ सय ६२ मत ल्याउँदा कांग्रेसका सिटौलाले ५ हजार २ सय ९२ मत ल्याए। सिटौलालाई प्रदेशसभाको ४५ जना र पौडेललाई ४७ जना सदस्यले मतदान गरेका थिए। स्थानीय तहतर्फ सिटौलाले १ सय ५३ मत ल्याउँदा पौडेलले एक सय नौ जना पालिका अध्यक्षउपाध्यक्ष तथा प्रमुखउपप्रमुखको मत पाए। एमालेले राप्रपासँग गठबन्धन गरेको भए पनि अधिकारीले प्रदेशसभाको एक र स्थानीय तहको चार जनाको मत पाएको विराटनगरस्थित प्रदेश निर्वाचन कार्यालयका सहायक निर्वाचन अधिकृत हेमबहादुर बुढाथोकीले जानकारी दिए। यससँगै सिटौला हारको ह्याट्रिकबाट मात्र जोगिएनन्, ७७ वर्षको उमेरमा सत्ताशक्तिमा पुनरागमन गर्न सफल भए। गत प्रतिनिधिसभा निर्वाचनमा झापा क्षेत्र नम्बर३ बाट पराजित सिटौलालाई राप्रपाका अध्यक्ष राजेन्द्र लिङ्देनले एमालेको सहयोग लिएर पराजित गरेका थिए। सिटौला २०७४ को निर्वाचनमा लिङ्देनसँग पराजित भएका थिए। देशले नयाँ संविधान पाएपछि संसद् प्रवेश गर्न नपाएका उनको चाहना यसपालि पूरा भएको छ। संसद् प्रवेशमात्र नभएर राष्ट्रियसभाको अध्यक्षमै उनको चर्चा छ। माओवादीलाई शान्ति प्रक्रियामा ल्याउन भूमिका निर्वाह गरेका सिटौला करिब एक दशक शक्तिविहीन थिए। उनलाई पुनः सत्ताशक्तिमा ल्याउन माओवादीलगायत गठबन्धन दलको समर्थन रह्यो। गठबन्धनकै उम्मेदवार पराजित सिटौला विजयी हुँदा गठबन्धनकै चम्पादेवी कार्की भने पराजित भइन्। नेकपा माओवादी केन्द्रकी कार्कीलाई हराउँदै एमालेकी रुक्मिणी कोइराला राष्ट्रियसभा सदस्य बन्न सफल भएकी हुन्। कोइरालाले ५ हजार ८६ मत प्राप्त गरिन्। कार्कीले ४ हजार ९ सय ९२ मत प्राप्त गरेको प्रदेश निर्वाचन कार्यालयले जनाएको छ। कोइरालाले ४९ प्रदेशसभा सदस्य र स्थानीय तहका १ सय ३१ जनाको मत पाएकी थिइन्। ९४ मतान्तरले पराजित कार्कीलाई भने प्रदेशसभा सदस्यका ४४ र स्थानीय तहका एक सय ४० ले मतदान गरेका थिए। अप्रत्याशित रूपमा राष्ट्रियसभा सदस्यको टिकट पाएकी कोइराला राष्ट्रियसभा निर्वाचनमा एमालेबाट निर्वाचित एकमात्र उम्मेदवार हुन्। राष्ट्रियसभाका रिक्त १९ सिटमध्ये एमालेका १८ जना उम्मेदवार पराजित भएका थिए। निर्वाचित भएपछि उनले राष्ट्रियसभामा आफूले महिला सशक्तीकरण र मुलुकलाई अधिकारसम्पन्न बनाउने विषयमा जोड दिने बताइन्। मैले अप्रत्याशित रूपमा टिकट पाएकी थिएँ, कोइरालाले भनिन्, करेसाबारीमा काम गरिरहेको समयमा स्थानीय पार्टी नेतृत्वबाट नागरिकता लिएर आउनु भन्नुभयो। किन रहेछ भनेर लिएर गएँ। राष्ट्रियसभा सदस्यको उम्मेदवार बनाउन रहेछ। इटहरीकी कोइराला एमालेमा लामो समयदेखि क्रियाशील छिन्। ४७ वर्षदेखि एमालेमा क्रियाशील भए पनि कुनै पनि लाभको पदमा पुगेकी थिएनन्। उनी ६ वर्षका लागि राष्ट्रियसभा सदस्यमा निर्वाचित भइन्। कांग्रेसले अन्तरघात गर्यो : माओवादी गठबन्धनकै कार्कीले हारेपछि माओवादीले भने कांग्रेससँगको सहकार्य भंग हुने चेतावनी दिएको छ। गठबन्धनका उम्मेदवार सिटौला विजयी भएर आफ्ना उम्मेदवार पराजित हुनुलाई योजनाबद्ध राजनीतिक बेइमानी भएको निष्कर्ष माओवादीको छ। माओवादी केन्द्र कोशी प्रदेशका अध्यक्ष हर्कबहादुर नेम्बाङले कोशी प्रदेशमा कांग्रेसले पटकपटक धोका दिएको भन्दै सहकार्य भंग हुने चेतावनी दिएका हुन्। गठबन्धनमा कांग्रेसले माओवादीलाई पटकपटक धोका दिएको छ, नेम्बाङले भने, कांग्रेसकै कारण यसअघि संसद्मा माओवादीले सभामुख गुमाउनुपरेको थियो। अहिले पनि हाम्रा उम्मेदवार पराजित भए। पार्टी नेतृत्वले केन्द्रमा सहकार्य भए पनि प्रदेशमा कांग्रेससँग सहकार्य भंग गर्ने अवस्था आएको उनले बताए। मधेसमा गठबन्धनकै जित मधेस प्रदेशमा सत्तारुढ गठबन्धनका उम्मेदवारहरू विजयी भए। गठबन्धबाट कांग्रेसका आनन्दप्रसाद ढुंगाना र जसपाकी पूजा चौधरी निर्वाचित भएका हुन् । ढुंगाना धनुषा र चौधरी पर्साका हुन्। ७ हजार ३ सय ७० मतभारले ढुंगाना निर्वाचित भएका हुन्। उनलाई प्रदेशसभा सदस्यका ६७ र पालिका पदाधिकारीहरूको २ सय १ मत प्राप्त भएको थियो। ढुंगानाका प्रतिस्पर्धी एमालेकी उषा चौधरीले २ हजार ४८४ मतभार पाइन्। उनलाई प्रदेशसभाका २५ र पालिकाका पदाधिकारीले ६१ मत दिएका थिए। महिला कोटामा चौधरीले ७ हजार ९२३ मतभार पाइन्। उनलाई प्रदेशसभाका ७६ र पालिका पदाधिकारीहरूको २ सय ५ मत प्राप्त भएको हो। मतदानमा १ सय ७ प्रदेश सांसदमध्ये १ सय ६ सांसद र १ सय ३६ पालिकाका २ सय ६७ प्रमुख र उपप्रमुखहरूले मतदान गरेका थिए। बागमतीमा क्लिनस्विप बागमतीमा सत्ता गठबन्धनका चार उम्मेदवार विजयी भएका छन्। गठबन्धन दलका संयुक्त उम्मेदवार कांग्रेसका विष्णुकुमारी पुडासैनी र जितजंग बस्नेत विजयी भएका हुन्। माओवादीका श्रीकृष्ण अधिकारी र एकीकृत समाजवादीका घनश्याम रिजाल विश्वकर्मा विजयी भएको निर्वाचन अधिकृतको कार्यालयले जनाएको छ। पुडासैनीले ६ हजार ६ सय २२ र एमालेकी उम्मेदवार रोचकुमारी चौलागाईंले २ हजार ५ सय ५२ मतभार पाएका थिए। यस्तै बस्नेतले ६ हजार ५ सय ३१ र उनका निकटतम प्रतिस्पर्धी एमालेका निर्मल पौडेलले २ हजार ३ सय ५९ मतभार पाएका थिए। अधिकारीले ६ हजार ३ सय ८३ र एमालेका विवेक देवकोटाले २ हजार ७ सय ३४ तथा विश्वकर्माले ६ हजार ५ सय १२ र एमालेका ध्रुवराज विश्वकर्माले ३ हजार ५२ मातभार पाएका थिए। निर्वाचनमा १ सय १० सदस्यीय बागमती प्रदेश सदस्यमध्ये १ सय ८ जना र स्थानीय तहका २ सय ३७ जना मतदातामध्ये २ सय ३४ ले मतदान गरेका थिए। गण्डकीमा गठबन्धनकै जित गण्डकी प्रदेशमा ३ सिटको निर्वाचनमा गठबन्धनका उम्मेदवार निर्वाचित भएका छन्। कांग्रेसबाट किरणबाबु श्रेष्ठ, पदमबहादुर परियार र माओवादीबाट मनरूपा शर्मा निर्वाचित भएका हुन्। निर्वाचनमा श्रेष्ठले ३ हजार ८ सय ८, परियारले ३ हजार ७ सय ७४ र मनरूपाले ३ हजार ६ सय ६० मतभार पाए। गण्डकी प्रदेशमा सत्ता गठबन्धनको ३ हजार ८ सय २७ मतभार थियो। एमालेबाट ढोरपाटन नगरपालिकाको मेयरमा जितेका देवकुमार नेपाली मतदानमा सहभागी भएनन्। गण्डकीमा गठबन्धनको ६ जना जनप्रतिनिधिको मत एमालेलाई क्रस भएको छ। लुम्बिनीमा सुवेदी र सापकोटा लुम्बिनी प्रदेशबाट गठबन्धनबाट कांग्रेसकी विष्णुकुमारी सापकोटा विजयी भइन्। उनले ५ हजार ४ सय ३५ मतभार पाइन्। गुल्मीको मुसिकोट नगरपालिकामा उपमेयरमा पराजित उनी राष्ट्रियसभाको सदस्य चुनिएकी हुन्। यस्तै माओवादीका झक्कुप्रसाद सुवेदी निर्वाचित भए। उनले ५ हजार ४ सय ३५ भतभार पाए। संविधानसभा सदस्य भइसकेका उनी काठमाडौंमा तत्कालीन एमाले उम्मेदवार माधवकुमार नेपाललाई हराएर चर्चामा आएका थिए। रोल्पाका सुवेदी माओवादी केन्द्रीय सदस्य हुन्। कर्णालीमा गठबन्धनकै उम्मेदवार विजयीकर्णालीमा गठबन्धनका तीनै जना उम्मेदवार विजयी भएका छन्। कांग्रेसका कृष्णबहादुर रोकाया, माओवादीका विष्णु विक र एकीकृत समाजवादीका सावित्री मल्ल विजयी भएका हुन्। सावित्रीले ३ हजार ७ सय २२, विष्णु विकले ३ हजार ८ सय १७ र कृष्णबहादुर रोकायाले ३ हजार ८ सय ७० मत भार ल्याएका थिए। निर्वाचन कार्यालयका अनुसार ७९ स्थानीय तह रहेको कर्णालीमा स्थानीय तहतर्फ २५ नगरपालिका र ५४ गाउँपालिकाका प्रमुख र उप्रमुख गरी १ सय ५८ मध्ये महाबु गाउँपालिका दैलेखका प्रमुख लक्ष्मण गुरुङ र नलगाड नगरपालिका जाजरकोटकी उपप्रमुख सरिता सिंहको मृत्यु भएपछि १ सय ५६ जनाले मतदान गरेका थिए। सुदूरपश्चिममा पनि गठबन्धनकै जित सुदूरपश्चिममा गठबन्धनका तीन जनै विजयी भएका छन्। कांग्रेसका नारायणदत्त भट्ट ४ हजार ४ सय १९ र बलदेव बोहराले ४ हजार ३ सय २८ मत भार पाए। माओवादी केन्द्रकी रेणु चन्द ४ हजार ४ सय ५३ मत ल्याइन्। माधव काफ्ले विराटनगर, मनिका झा जनकपुरधाम, कृष्णमणि बराल पोखरा , कृष्ण सारु मगर हेटौंडा, लक्ष्मण पोखरेल बुटवल, ललितबहादुर बुढासुर्खेत, शिवराज भट्ट धनगढी"
रुसयुक्रेन युद्ध र इजरायलहमास द्वन्द्वले विश्व शान्तिमा चुनौति : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले विश्व शान्तिका लागि द्वन्द्वरत पक्षहरूबीच संवादमा जोड दिन आग्रह गरेका छन्। संयुक्त राष्ट्र संघको निशस्त्रीकरण मामिलासम्बन्धी उच्चस्तरीय प्रतिनिधिमण्डलसँगको भेटका क्रममा प्रधानमन्त्री प्रचण्डले नेपाल सदैव विश्व शान्तिको पक्षमा रहेको बताए। निशस्त्रीककरण मामिलासम्बन्धी संयुक्त राष्ट्र संघको निकाय युएनओडिएका तर्फबाट उच्चस्तरीय प्रतिनिधि मण्डल नेतृत्व गरेकी मिस इजुमी नाकामित्सुसहितको टोलीसँगको भेटवार्ताका क्रममा प्रधानमन्त्री प्रचण्डले नेपालको शान्ति प्रक्रियाको उदाहरणीय रहेको बताउँदै विश्व शान्तिका लागि संवाद मात्रै एकमात्र विकल्प भएको बताए। प्रधानमन्त्रीले भने, 'नेपालको ऐतिहासिक शान्ति प्रक्रिया विश्वका मुलुकहरुका लागि उदाहरण बनेको छ। अहिले विश्वका कैयन् क्षेत्र अत्यन्तै संवेदनशील अवस्थामा रहेका छन् । रुसयुक्रेन युद्ध, इजरायलहमास द्वन्द्वलगायतका घटनाले विश्व शान्तिमा चुनौती थपेका छन् । तर हामी वार्ता र संवादका माध्यमबाट समाधान खोज्नुपर्नेमा जोड दिन चाहन्छौं ।' प्रधानमन्त्रीले अगाडि बुद्ध जन्मेको भूमि र शान्तिप्रिय देश नेपालले विश्वमा शान्ति स्थापनाका लागि विभिन्न अन्तर्राष्ट्रिय मञ्चहरुमा उल्लेख्य भूमिका खेल्दै आएको समेत स्मरण गराएका थिए। प्रधानमन्त्री दाहालले संयुक्त राष्ट्र संघको महासभामा अति कम विकसित देशहरुको नेतृत्वकर्ताको हैसियतले खेलेको भूमिकाका बारेमा समेत चर्चा गर्दै शान्ति स्थापनाका लागि संयुक्त राष्ट्र संघका प्रयासहरुमा सदैव साथ दिने बताए। उनले नेपालले विश्व शान्तिका लागि नेतृत्वदायी भूमिका खेल्ने बताए। 'विश्व शान्ति तथा निसस्त्रीकरणका पक्षमा संयुक्त राष्ट्र संघले खेलेको भूमिका प्रशंसनीय छ,'प्रधानमन्त्रीले भने,'हामी संयुक्त राष्ट्र संघका हरेक कदममा साथ छौं र भविष्यमा पनि साथ रहने प्रतिबद्धता व्यक्त गर्दछौं ।' संयुक्त राष्ट्र संघको प्रतिनिधि मण्डलका तर्फबाट बोल्दै इजुमी नाकामित्सुले निशस्त्रीकरण मामिलाको दक्षिण एशियाली केन्द्रको कार्यालय नेपालमा स्थापना गरेको जनाउँदै नेपाल दक्षिण एशियाली क्षेत्रमा शान्ति केन्द्र बन्ने अपेक्षा राखेको बताइन् । उनले नेपालले विगतमा झैं क्षेत्रीय र वैश्विक शान्तिका पक्षमा आफ्नो भूमिका प्रभावकारी खेल्ने अपेक्षा रहेको बताइन्। सो अवसरमा इजुमीले शान्ति मिसनमा दोस्रो योगदानकर्ता राष्ट्रका रुपमा नेपालले खेलेको भूमिकाको समेत प्रशंसा गरे।"
भारतीय दूतावासले मनायो आफ्नो ७५औँ गणतन्त्र दिवस,"काठमाडौं: नेपालस्थित भारतीय राजदूतावासले भारतको ७५औँ गणतन्त्र दिवस मनाएको छ । काठमाडौंस्थित भारतीय दूतावासामा आयोजित समारोहमा नेपालका लागि भारतीय राजदूत नवीन श्रीवास्तवले भारतको राष्ट्रिय झण्डा झण्डोत्तोलन गरी कार्यक्रमको शुभारम्भ गरेका थिए। सो अवसरमा उनले नेपालमा रहेका भारतीय डायस्पोराका सदस्यहरुलाई पनि शुभकामना व्यक्त गरेका थिए। त्यसपछि भारतका राष्ट्रपति द्रौपदी मुर्मूले राष्ट्रका नाममा गरेको सम्बोधन भिडियोमार्फत प्रस्तुत गरिएको थियो । भारतीय राष्ट्रपति मुर्मूले आफ्नो सन्देशमा गत स्वतन्त्रता दिवस यता विभिन्न क्षेत्रमा भारतले हासिल गरेको उपलब्धि, भारतको अध्यक्षतामा सम्पन्न जी२० शिखर सम्मेलन र चन्द्रयान३ मिसनबारे चर्चा गरे। सोही अवसरमा राजदूत श्रीवास्तवले मृतक सैनिकका श्रीमती र निकटतम नातेदारलाई पाँच करोड सात लाख नगद तथा कम्बल वितरण गरी सम्मान गरे। सेवानिवृत्त सैनिकहरुलाई सहयोग गर्ने आफ्नो प्रतिबद्धता दोहोर्याउँदै उनले नेपालमा बसोबास गरिरहेका भूतपूर्व सैनिकहरुका लागि भारत सरकारको कल्याणकारी पहलहरु समावेश गरिएको भूपू२०२४ पत्रिकाको लोकार्पण गरे। कार्यक्रममा दूतावासले ३० वटा संस्थालाई १९ लाख बराबरको पुस्तक उपहारस्वरुप वितरण गरेको छ । सो अवसरमा दूतावासको स्वामी विवेकानन्द सांस्कृतिक केन्द्र र केन्द्रीय विद्यालय काठमाडौँका विद्यार्थीहरुले सांस्कृतिक प्रस्तुति दिएका थिए ।"
बागलुङको इमेज वचत तथा ऋण सहकारीको कोषाध्यक्ष ललितपुरबाट पक्राउ,काठमाडौं : बागलुङको इमेज वचत तथा ऋण सहकारी संस्थाको कोषाध्यक्ष लक्ष्मी सेन सुनार पक्राउ परेकी छन्। उनलाई प्रहरीले ललितपुरबाट पक्राउ गरेको नेपाल प्रहरी प्रधान कार्यालयको केन्द्रीय अनुसन्धान ब्युरोका प्रवक्ता तथा सूचना अधिकारी नवराज अधिकारीले जानकारी दिए। प्रवक्ता तथा सूचना अधिकारी नवराजका अनुसार बचतकर्ताको रकम हिनामिना गरेको आरोपमा सरिता तिमल्सेना (कँडेल)सहितको संयुक्तरुपमा सहकारीका सञ्चालक समितिका अध्यक्ष देवकुमार नेपालीसमेत ८ जनाविरुद्ध जाहेरी परेको थियो। सोही जाहेरीका आधारमा पक्राउ गर्न प्रहरीले जिल्ला अदालत बागलुङबाट पक्राउ अनुमति लिएको थियो। खोजतलासका क्रममा आठजनाध्येकी सहकारीको कोषाध्यक्ष २७ वर्षीया सुनार पक्राउ परेकी हुन्। थप अनुसन्धानका लागि जिल्ला प्रहरी बागलुङ पठाएको प्रहरीले जनाएको छ। प्रहरीले सहकारीमा आवद्ध अन्य व्यक्तिहरूको खोजि गरिरहेको थियो।
२०८१ सालका लागि १५ पात्रोलाई स्वीकृति,"काठमाडौं: नेपाल पञ्चाङ्ग निर्णायक विकास समितिले विसं २०८१ का लागि १५ पात्रो (पञ्चाङ्ग)लाई स्वीकृति दिएको छ। विसं २०८१ का लागि समितिले १५ वटा पात्रो (पञ्चाङ्ग)लाई स्वीकृति दिने निर्णय गरेको कार्यकारी निर्देशक सूर्यप्रसाद ढुङ्गेलले जानकारी दिए। स्वीकृति दिएका पात्रो माघ १५ गतेदेखि बजारमा आउने समितिले जनाएको छ। आगामी वर्षका लागि तोयनाथ पन्तको, बाबुराम, नरनाथ, हिमाल, अठोला, तारकेश्वर, सूर्य, आकाश दर्शन, बङ्गलामुखी, शुभ, बाबा गोरखनाथ, कीर्ति, सिद्धि, खप्तड तारानाथ र गौरीशङ्कर गरी १५ पात्रो (पञ्चाङ्ग) लाई स्वीकृति दिने निर्णय गरिएको समितिका सदस्य सचिवसमेत रहेका कार्यकारी निर्देशक ढुङ्गेलले जानकारी दिए। समितिले विसं २०७९ देखि प्रकाशन सुरु गरेको राष्ट्रिय पञ्चाङ्गम्लाई पनि निरन्तरता दिइने जनाइएको छ। विसं २०७६ सम्म पुस अन्तिम साता नै पात्रो (पञ्चाङ्ग) प्रकाशन भइसक्थ्यो। विसं २०७७ पुस २० गते मन्त्रिपरिषद्ले समितिको गठन आदेश स्वीकृत गरेको थियो। त्यसअघि मन्त्रालयको पत्रका आधारमा मात्र समिति गठन भएर पात्रोलाई स्वीकृति दिने गरिएको थियो। गठन आदेश अनुसार समितिले स्वीकृति दिएका पात्रोमात्र प्रयोग गर्न आम मानिसलाई सूचना प्रकाशन गरी आह्वान गरिएको छ। पात्रोमा राखिने तिथि, बार, योग, नक्षत्र र करण गरी पाँच समूहलाई पञ्चाङ्ग भनिन्छ। पछिल्लो समय सामान्य मानिसले पनि बुझून् भनी घडीपलालाई बजेमा रुपान्तरण गरेर समेत पात्रोमा राखिने गरेको छ। पात्रोलाई अझै सुधार गर्नुपर्ने माग पनि उठ्ने गरेको छ जसअनुसार समितिले प्रत्येक वर्ष केही न केही सुधार गर्ने गरेको जनाइएको छ। विसं २०७९ देखि नै समितिले भित्तेपात्रोलाई व्यवस्थित गर्ने भनिए पनि ठोस काम हुन सकेको छैन। विगतका दुई वर्ष स्वीकृति लिएरमात्र भित्तेपात्रो प्रकाशन गर्न समितिले सूचना प्रकाशन गरेको थियो। जसलाई यस वर्ष पनि निरन्तरता दिइएको छ तर स्वीकृति नलिएका भित्तेपात्रो प्रकाशन भए पनि समितिले कुनै कारबाही भने गरेको छैन। कारबाही गर्ने निर्देशिका नबनेकाले विगत वर्ष स्वीकृति नलिएका भित्तेपात्रोलाई केही गर्न नसकिएको उनले स्वीकारे। समितिको स्वीकृतिमा पात्रो निस्किएपछि त्यही सारेर भित्तेपात्रो प्रकाशन हुने गरेकाले त्यसलाई व्यवस्थित गर्न लागिएको हो। विसं २०७९ देखि नै भित्तेपात्रोलाई व्यवस्थित गर्न स्वीकृति लिन आउनु भनी समितिले सूचना प्रकाशन गरेको थियो। तर भित्तेपात्रो प्रकाशन गर्नेहरुले समितिसँग समन्वय गरेका छैनन्। यस वर्ष भने संस्कृति, पर्यटन तथा नागरिक उड्डयन मन्त्रालयले निर्देशिका तयार पारेको छ। जसअनुसार मन्त्रालयका संस्कृति महाशाखा प्रमुख सहसचिवको संयोजकत्वमा गृह मन्त्रालयका प्रतिनिधिसहित सरोकार भएका निकायकासमेत प्रतिनिधिको सहभागितामा अनुगमन गरिने जनाइएको छ। अनुगमन समितिले आवश्यकताअनुसार उपसमितिसमेत गठन गर्न सकिने जनाएको छ। निर्देशिका बनिसकेकाले यसपटक भने अनुगमनपछि स्वीकृति नलिई प्रकाशन हुने पात्रो र भित्तेपात्रोका प्रकाशक र सम्पादकलाई कारबाही गरिने भएको छ। समितिले स्वीकृति दिएका पात्रो सारेर भित्तेपात्रो प्रकाशन गर्ने तर स्वीकृति नलिनेलाई कारबाही गर्ने तयारी गरिएको हो। सूचना तथा प्रसारण विभागले मात्र समितिको स्वीकृतिमा भित्तेपात्रो प्रकाशन गर्ने गरेको अध्यक्ष श्रीकृष्ण अधिकारीले जानकारी दिनुभयो। अन्य भित्तेपात्रो भने विभागको भित्तेपात्रो र समितिले स्वीकृति दिएका पात्रो (पञ्चाङ्ग) सारेर प्रकाशन हुने गरेकाले प्रतिलिपि अधिकारसम्बन्धी कानुनअनुसार पनि कारबाही प्रक्रिया अघि बढाउने विषयमा पनि छलफल सुरु भएको समितिले जनाएको छ। विगत वर्षजस्तो यस वर्ष भने स्वीकृति नलिएका पात्रो र भित्तेपात्रोलाई कानुनी कारबाही हुनबाट कसैले बचाउन नसक्ने भएकाले सचेत हुन समितिले आह्वान गरेको छ। रासस"
"शब्दकोषबाट ॐ शब्द हटाएको विषयमा एमिसक्यूरीको बहस सकियो, आजै फैसला","काठमाडौं : नेपाली शब्दकोषबाट ॐ शब्द हटाउने निर्णयविरुद्ध मुद्दामा अदालतको सहयोगी एमिकस क्यूरी) को बहस सकिएको छ। मुद्दामाथि बहस सकिएकाले आजै फैसला आउने संभावना छ। सो मुद्दामा निवेदक तर्फका वकिल र सरकारी पक्षका वकिलको बहस बिहीबार सकिएपछि आज एमिकस क्यूरीको बहस भएको हो। रिट निवेदक तथा कानुन व्यवसायी स्वागत नेपालले ॐ शब्द हटाएको विरुद्ध रिटमा बहस सकिएकाले आजै फैसला आउने संभावना रहेको बताए। माघ ९ गतेदेखि न्यायाधीश सपना मल्ल प्रधान र सारंगा सुवेदीको संयुक्त इजलासमा रिटमाथि बहस सुरू भएको थियो। तत्कालीन शिक्षामन्त्री दीनानाथ शर्माले २०६९ साउन २२ गते मन्त्रिपरिषद् बैठकबाट हटाउन लगाएर लागू गराएका थिए। सरकारको सो निर्णयविरुद्ध अधिवक्ता नेपाल,टपेन्द्र बहादुर कार्कीलगायतले २०७३ भदौ २४ गते सर्वोच्च अदालतमा रिट दायर गरेका थिए। विदेशी प्रभावमा परी नेपाली,भाषा,संस्कृति र परम्पराको अन्त्य गर्ने उद्देश्य राखि ॐ शब्दलाई शब्दकोशबाट झिकिएको भन्दै उनीहरुले रिट दिएका थिए। यसअघि रिटमाथि सुनुवाइ गर्न सर्वोच्चका न्यायाधीशद्वय कुमार चुडाल र विनोद शर्माको संयुक्त इजलासले 'एमीकस क्युरी'मगाउन आदेश दिएको थियो। भाषा र कानुन दक्षताको भएको व्यक्ति समावेश गरी एमिकस क्युरी पठाउन नेपाल बारको नाममा आदेश भएको थियो। निवेदकले पाठ्यक्रम विकास केन्द्रको प्रस्तावमा शिक्षा मन्त्रालयले सदर गरेको सम्पादन खारेज गर्नुपर्ने माग गरेका छन्। २०७५ सालमा प्रकाशित १० औं संस्करणको बृहत्त नेपाली शब्दकोषबाट ॐ शब्द हटाइएको हो।"
कटन क्याण्डीमा रोडामाइन वी प्रयोग गरिएकाले नखान आग्रह,"काठमाडौं : कटन क्यान्डीमा अखाद्य रङ रोडामाइन वीको प्रयोग गरिएकाले नखान आग्रह गरिएको छ। खाद्य प्रविधि तथा गुण नियन्त्रण विभागका प्रवक्ता कृष्णमोहन महर्जनले काठमाडौं विभिन्न स्थानका सडकपेटी, मेलाबजारमा बेच्न राखिएका रंगिन कटन क्यान्डीमा मानव स्वास्थ्यमा गम्भीर असर पुर्याउने खालका अखाद्य रङ रोडामान वीको प्रयोग गरिएकाले नखान आग्रह गरिएको बताए। उनले खुला रुपमा बिक्री वितरण गरिरहेका कटन क्यान्डीको उपभोग नगर्न र आफ्ना बालबालिकालाई नदिनसमेत अनुरोध गरे। विभागले अखाद्य रंगको प्रयोग गरी कटन क्यान्डी उत्पादन तथा बिक्री वितरण नगर्ननगराउनसमेत सबैलाई अनुरोध गरेको छ। 'कतै अखाद्य रङ प्रयोग गरी कटन क्यान्डी उत्पादन तथा बिक्री विवरण गरेको पाइएमा खाद्य ऐन नियमबमोजिम कारबाही हुने व्यवहोरा सबैलाई जानकारी गराइन्छ', विभागद्वारा जारी सूचनामा भनिएको छ। कान्ति बाल अस्पतालका निर्देशक डा पंकज रायले कटन क्यान्डीमा चिनीको मात्रा बढी, प्राकृतिक केमिकल, अखाद्य पदार्थ रहने भएकाले बालबालिकाको स्वास्थ्यमा प्रत्यक्ष असर गर्ने बताए। उनका अनुसार कटन क्यान्डीले दाँतमा किरा लाग्ने, तौल बढाउने, स्मरण शक्तिमा कमी, पिसाबमा रङ देखिनेलगायत समस्या हुने गर्दछ।"
सगरमाथा राष्ट्रिय निकुञ्जको राजस्व बढ्यो,"सोलुखुम्बु : सगरमाथा राष्ट्रिय निकुञ्जको कार्यालय नाम्चे सोलुखुम्बुको राजस्व संकलनमा १० प्रतिशतले वृद्धि भएको छ। आर्थिक वर्ष २०७९८० को पहिलो छ महिनाको तुलनामा चालु आवको सोही अवधिमा निकुञ्जको राजस्व १० दशमलव ५४ प्रतिशतले वृद्धि भएको हो। निकुञ्जको तथ्यांकअनुसार गत आवको साउनदेखि पुस मसान्तसम्ममा छ करोड २३ लाख २८ हजार राजस्व संकलन भएको थियो। चालु आवको सोही अवधिमा छ करोड ९६ लाख ७८ हजार संकलन भएको निकुञ्जका सूचना अधिकारी मनोजकुमार मण्डलले जानकारी दिए। उनका अनुसार संख्यात्मक हिसाबले चालु वर्ष ७३ लाख ५० हजारले बढी राजस्व संकलन भएको हो। चालु आवको साउनमा छ लाख ५६ हजार, भदौमा ३३ लाख ९५ हजार, असोजमा दुई करोड दश लाख, ५४ हजार, कात्तिकमा तीन करोड १२ लाख २७ हजार, मंसिरमा एक करोड एक लाख ४३ हजार र पुसमा ३२ लाख एक हजार राजस्व उठेको सूचना अधिकारी मण्डलले जानकारी दिए। निकुञ्जका संरक्षण अधिकृतसमेत रहेका मण्डलका अनुसार सबैभन्दा बढी पर्यापर्यटन शीर्षकबाट छ करोड ६६ लाख ७० हजार, वन पैदावर बिक्री वितरण शीर्षकबाट ४० लाख ८३ हजार, दण्ड सजायबाट २५ लाख संकलन भएको छ। निकुञ्जको प्रमुख राजस्व संकलनको स्रोत नै पर्यापर्यटन रहेको उनको भनाइ थियो। चालु आवमा २८ हजार तीन सय ९० जना पर्यटकले सगरमाथा क्षेत्र भ्रमण गरेको निकुञ्ज कार्यालयले जनाएको छ। निकुञ्जले प्रतिव्यक्ति नेपालीबाट प्रवेश शुल्कबापत एक सय, सार्क राष्ट्रका पर्यटकबाट एक हजार पाँच सय र अन्य विदेशी पर्यटकबाट तीन हजार राजस्व लिने गरेको छ। एक पटक हेलिकप्टर अवतरण गरेबापत तीन हजार अवतरण शुल्क लिने गरिएको छ। निकुञ्जको कार्यालयले पर्यटक प्रवेश शुल्कसँगै भरिया प्रवेश शुल्क, साहसिक पर्यटन शुल्क (प्याराग्लाइडिङ, म्याराथन, माउन्टेन फ्लाइट) लगायत शीर्षकमा राजस्व संकलन गर्दै आएको संरक्षण अधिकृत मण्डलले बताए। 'निकुञ्जको मुख्य आम्दानीको स्रोत भनेकै पर्यटक शुल्क हो', उनले भने, विश्वको सर्वोच्च शिखर सगरमाथासहितका दर्जनौँ हिमाल यही निकुञ्जमा पर्ने भएकाले विश्वका धेरै मुलुकका पर्यटक भ्रमणका लागि आउँछन्, त्यही भएर सिजनमा हामीलाई भ्याइनभ्याइ नै हुन्छ। अहिले अफसिजनमा केही भए पनि फुर्सद हुन्छ। यो मौसममा पर्यटक कम आउँछन्। सगरमाथा क्षेत्र विशेष गरी हिमाल आरोहण, वन्यजन्तुको अवलोकन र साहसिक पर्यटनको लागि धेरैको रोजाइमा पर्ने गरेको निकुञ्जको कार्यालयले जनाएको छ। २०३२ मा स्थापना भएको सगरमाथा राष्ट्रिय निकुञ्ज एक हजार एक सय ४८ वर्ग किमी क्षेत्रफलमा फैलिएको छ। पू्र्वी नेपालको सोलुखुम्बु जिल्लामा रहेको यो राष्ट्रिय निकुञ्जमा विश्वको सर्वोच्च शिखर सगरमाथासहित छ हजार मिटरभन्दा अग्ला ल्होत्से, नुप्से, चोयू, ल्होत्सेसार, पुमोरी, आमादब्लम, थामसेर्कुजस्ता हिमचुचुरासमेत रहेका छन्। यस निकुञ्जभित्रको गोक्यो र सम्बद्ध ताललाई सन् २००७ मा रामसार सूचीमा समावेश गरिएको निकुञ्जका सहायक संरक्षण अधिकृत विष्णु रोकायले जानकारी दिए। उनका अनुसार सन् १९७९ देखि यस निकुञ्जलाई विश्व सम्पदा सूचीमा समावेश गरिएको हो। यो निकुञ्ज एक हजार आठ सय मिटरदेखि आठ हजार आठ सय ४८ मिटरसम्मको उचाइमा रहेको छ। यहाँ कस्तुरी मृग, थार, घोरल, लङ्गुर बाँदर, मोनाल, हाँइटे, हर्न लार्क, टिबेटन स्नो कक, चुग आदि पक्षी पाइन्छन्। निकुञ्ज क्षेत्रभित्र बसोबास गर्ने मानिसको संख्या तीन हजारभन्दा बढी रहेको संरक्षण अधिकृत मण्डलको भनाइ थियो। जसमा मुख्य गरी शेर्पा जातिको मानिसको बसोबास रहेको छ। यहाँको मुख्य बसोबास क्षेत्र नाम्चे बजार, खुम्जुङ, थामे, थेङ्बोचे, स्याङ्बोचे हुन्। निकुञ्ज भ्रमण गर्नेको संख्यामा वृद्धि सगरमाथा राष्ट्रिय निकुञ्ज क्षेत्र भ्रमण गर्ने पर्यटकको संख्यामा वृद्धि भएको छ। गत आव २०७९८० को पहिलो छ महिनाको तुलनामा चालु आवको सोही अवधिमा सगरमाथा क्षेत्र भ्रमण गर्ने पर्यटकको संख्यामा एक हजार चार सय ४१ ले वृद्धि भएको निकुञ्ज कार्यालयले जनाएको छ। कार्यालयको तथ्यांकअनुसार गत आवको साउनदेखि पुस मसान्तसम्ममा २६ हजार नौ सय ४९ जना पर्यटकले भ्रमण गरेका थिए भने चालु आवको सोही अवधिमा २८ हजार तीन सय ९० ले निकुञ्ज भ्रमण गरेका छन्। साउनमा दुई सय आठ, भदौमा एक हजार तीन सय २४, असोजमा नौ हजार आठ सय दश, कात्तिकमा १३ हजार २५, मङ्सिरमा दुई हजार छ सय ९४ र पुसमा एक हजार तीन सय २९ जना रहेका कार्यालयका सूचना अधिकारी मण्डलले जानकारी दिए। उनका अनुसार सार्क मुलुकका पर्यटक दुई हजार सात सय १९, अन्य विदेशी मुलुकका २२ हजार ८८ र नेपाली तीन हजार पाँच सय ८३ जना रहेका छन्। नेपाली पर्यटक अलिक कम आउँछन्। यहाँ घुम्न आउने अधिकांश पर्यटक विदेशी नै हुन्छन्, कुनै हिमाल चड्ने हुन्छन्, भने कुनै घुम्न मात्रै पनि आउने हुन्छन्। त्यसैले सिजनमा निकुञ्जको डिउटी गर्न छुट्टै आनन्द हुन्छ, पर्यटकसँग रमाउँदै काम गर्दाको मज्जा बेग्लै हुन्छ, सूचना अधिकारी मण्डलले भने। उनका अनुसार यस क्षेत्रमा वर्षको छ महिना पर्यटकीय सिजन हुने र छ महिना अफसिजन हुने गर्दछ। फागुन १५ गतेदेखि जेठ १५ सम्म र असोज, कात्तिक, मंसिर महिनालाई मुख्य पर्यटकीय सिजन मानिन्छ भने त्यसबाहेकका समयलाई अफसिजन मानिन्छ। सिजनमा दैनिक नौ सय जनासम्म पर्यटक प्रवेश हुने गरेकामा अहिले मुस्किलले पाँचसात जना हुने गरेको सगरमाथा राष्ट्रिय निकुञ्जको कार्यालय नाम्चेले जनाएको छ।"
उद्धार गरेर ल्याइएको हिउँ चितुवा सार्वजनिक,"काठमाडौं : पूर्वी नेपालको उर्लाबारी नगरपालिका१ मा चारघरेमा फेला परेको दुर्लभ वन्यजन्तु हिउँ चितुवालाई उद्धार गरी सदर चिडियाखानामा ल्याएर आज सार्वजनिक गरिएको छ। समुद्र सतहबाट एक सय ४६ मिटर उचाइमा बाँसको झ्याङमा बसेको अवस्थामा भाले हिउँ चितुवा फेलापरेको र यो अस्वाभाविक रहेको संरक्षण विज्ञहरूले आज यहाँ पत्रकार सम्मेलन गरी जानकारी गराएका छन्। राष्ट्रिय निकुञ्ज तथा वन्यजन्तु संरक्षण विभाग, राष्ट्रिय प्रकृति संरक्षणकोषलगायतले सदर चिडियाखानामा पत्रकार सम्मेलन गरी हिउँ चितुवासहित उसको अवस्थाका बारेमा विवरण सार्वजनिक गरेको हो। विभागका वरिष्ठ इकोलोजिष्ट श्यामकुमार शाहले पाटेबाघको बासस्थानको उचाइमा हिउँ चितुवा देखिनु अस्वाभाविक र अध्ययन अनुसन्धानको विषय बनेको बताए। यही माघ ९ गते त्यहाँ देखिएको उक्त चितुवालाई संरक्षणमा सक्रिय विभिन्न संस्थाका प्रतिनिधिको सक्रियतामा उद्धार गरी सदर चिडियाखाना जाउलाखेल ल्याइएको हो। उक्त हिउँ चितुवाको पछाडिको बायाँ खुट्टा टेक्न असहज भएको, बाहिरी कुनै किसिमको चोट नदेखिएको र अवस्था समान्य रहेको राष्ट्रिय निकुञ्ज तथा वन्यजन्तु संरक्षण विभागले जनाएको छ। विज्ञहरूले उर्लाबारीमा हिउँ चितुवा कसरी आइपुग्यो भन्नेबारेमा अनुसन्धान थालिएको पत्रकार सम्मेलनमा बताए। नेपालमा हिउँ चितुवा पूर्व कञ्चनजङ्घाबाट पश्चिम अपि नाम्पा संरक्षण क्षेत्रसम्म मुख्यगरी हिमाली क्षेत्रमा पाइन्छ। नेपाललगायत मध्य तथा दक्षिण एसियाका १२ देशमा पाइने हिउँ चितुवा स्वस्थ पारिस्थितिकीय प्रणालीको सूचक एवं प्राकृतिक खाद्य शृङ्खलाको उच्च तहमा रहेको प्रजाति हो। विश्वमा पाँच सय मिटरदेखि पाँच हजार आठ सय मिटरको उचाइमा र नेपालमा हिउँ चितुवा दुई हजार मिटरदेखि छ हजार मिटरसम्मको उचाइमा पाइएको छ। हिमाली क्षेत्रको १२ संरक्षित क्षेत्र तथा आसपासका क्षेत्रमा करिब १२ हजार आठ सय १५ वर्ग किलोमिटर क्षेत्रमा सम्भावित बासस्थान रहेको छ। यसको सङ्ख्याको वितरणका आधारमा पूर्व कञ्चनजंगाबाट पश्चिम अपि नाम्पा संरक्षण क्षेत्रसम्मको हिउँ चितुवाको बासस्थानलाई पश्चिमी भूपरिधि, मध्य भूपरिधि र पूर्वी भूपरिधिमा विभाजन गरिएको छ। विश्वमा यसको अनुमानित संख्या तीन हजार नौ २१ देखि छ हजार दुई ९० रहेको छ। नेपालमा तीन सय एकदेखि चार सय संख्यासम्म रहेको अनुमान गरिएको छ। यो प्रजाति संवेदनशील वर्गमा र नेपालको संरक्षित सूचीमा पर्दछ।"
"मानसिक सन्तुलन कमजोर भएकी युवती बलात्कृत, एकजना पक्राउ",विराटनगर : मोरङको केराबारीमा मानसिक सन्तुलन कमजोर भएकी एकजना युवती बिहीबार साँझ बलात्कृत भएकी छन् । केराबारी गाउँपालिका९ स्थित केराघारीमा लगेर मानसिक अवस्था ठीक नभएकी युवतीलाई बलात्कार गरेको आरोपमा प्रहरीले एकजनालाई पक्राउ गरेको छ । लेटाङ नगरपालिका१ भोगटेनीका २७ वर्षीय कूलबहादुर विश्वकर्मालाई पक्राउ गरिएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए । उनका अनुसार विश्वकर्माले ललाइफकाइ केराघारीमा लगेर साँझ ६:३० बजेतिर युवतीलाई बलात्कार गरेको प्रारम्भिक अनुसन्धानबाट खुलेको छ । पीडितकी आमाले घटनाका बारेमा प्रहरीलाई जानकारी दिएपछि विश्वकर्मालाई पक्राउ गरिएको डीएसपी दाहालको भनाइ छ । इलाका प्रहरी कार्यालय बेलबारीमा राखिएका विश्वकर्माविरुद्ध पीडितकी आमाले शुक्रबार किटानी जाहेरी दिएकी छन् । उनीविरुद्ध जरबजस्ती करणी मुद्दा चलाउने प्रहरीको तयारी छ । पीडितको स्वास्थ्य परीक्षणको प्रक्रिया अघि बढाइएको प्रहरीले जनाएको छ । घटनाका सम्बन्धमा इप्रका बेलबारीका इन्सपेक्टर तेजबहादुर दाहाल नेतृत्वको टोलीले अनुसन्धान गरिरहेको छ ।
कञ्चनपुरमा लक्ष्यको २० प्रतिशतमात्रै धान खरिद,"कञ्चनपुर : खाद्य व्यवस्था तथा व्यापार कम्पनी लिमिटेड कञ्चनपुरले लक्ष्यको २० प्रतिशतमात्रै धान खरिद गर्न सकेको छ। संस्थानले किसानबाट यस वर्ष १५ हजार क्विन्टल धान खरिदको लक्ष्य लिएको भए पनि दुई हजार नौ सय ५१ क्विन्टलमात्रै खरिद गर्न सकेको हो। गत वर्ष पनि खाद्य संस्थानले किसानबाट लक्ष्यअनुसारको धान खरिद गर्न सकेको थिएन। खाद्य व्यवस्था तथा व्यापार कम्पनी लिमिटेड कञ्चनपुरका सूचना अधिकारी तपेन्द्र उपाध्यायले यस वर्ष लक्ष्यको २० प्रतिशतमात्रै धान खरिद गर्न सकिएको जानकारी दिए। 'हामीले यस वर्ष किसानबाट १५ हजार क्विन्टल धान खरिद गर्ने लक्ष्य लिएका थियौँ', उपाध्यायले भने, 'समयमै धानको समर्थन मूल्य तोकेर खरिद सुरु गरे पनि लक्ष्यअनुसार धान खरिद गर्न सकिएन।' उनले सरकारले समर्थन मूल्य तोकेर किसानको धान खरिद गर्न सुरु गर्नेबित्तिकै बजारमा धानको मूल्यवृद्धि भएकाले किसान धान बेच्न खाद्यमा नआएको बताए। 'बजारमा धानको मूल्यवृद्धि भएपछि किसान धान बिक्री गर्न यहाँ आएनन्', उनले भने, 'गत वर्ष पनि हामीले लक्ष्यअनुसार धान खरिद गर्न सकेका थिएनौँ।' गत वर्ष खाद्य संस्थानले किसानबाट १४ हजार क्विन्टल धान खरिद गर्ने लक्ष्य लिएकामा तीन हजार क्विन्टलमात्रै खरिद गर्न सकेको थियो। यता किसान भने खाद्य संस्थानमा धान खरिद गर्न प्रक्रियागत झन्झटका कारण बजारमा धान बिक्री गरेको बताउँछन्। 'हामीले आफ्नै धान खरिद गर्नसमेत शुल्क तिर्नुपर्ने भयो', यहाँका किसान खुसी रानाले भने, 'धान बिक्री गर्न वडा कार्यालय गएर सिफारिस बनाउनुपर्यो, त्यसको पाँच सय रुपैयाँसम्म सिफारिसको शुल्क तिर्नुपर्छ।' उनले सरकारले किसानका लागि सजिलो हुनेगरी धान खरिद गर्ने व्यवस्था नमिलाएको बताए। सरकारले तोकेको मूल्यभन्दा बजारमा राम्रो मूल्य पाएपछि खाद्यलाई धान बिक्री नगरेको अर्का किसान लालसिंह डगौरा बताउँछन्। 'खाद्यलाई धान बिक्री गर्न सिफारिस बनाउनमै पाँचसात सय रुपैयाँ खर्च हुने, त्यो झन्झटभन्दा बजारमा बिक्री गरेका हौं', उनले भने। उनले सरकारले जहिल्यै ढिलोगरी धान खरिद गर्ने भएकाले किसान मर्कामा पर्ने गरेको बताए। सरकारले समयमै धान खरिद गरे किसानले उचित मूल्य पाउने किसान गणेश भट्टले बताए। 'सरकारले ढिलो गरेको फाइदा व्यापारीले उठाउँछन् किसान समस्यामा छन् भन्ने थाहा हुन्छ र सस्तोमा खरिद गर्छन्', भट्टले भने, 'सरकारले समयमै धान खरिद गरेमात्रै किसानलाई न्याय हुन्छ।' कञ्चनपुरमा करिब ५० हजार हेक्टरमा धानखेती गरिन्छ। कञ्चनपुरमा धानको उत्पादकत्व प्रतिहेक्टर चार मेट्रिक टन रहेको छ। रासस"
काठमाडौं महानगरविरुद्ध सडक व्यापार व्यवसायी संघर्ष समितिले चरणबद्ध आन्दोलन गर्ने,"काठमाडौं : संयुक्त स्वरोजगार सडक व्यापार व्यवसायी संघर्ष समितिले सातबुँदे माग राख्दै काठमाडौं महानगरपालिकाविरुद्ध चरणबद्ध आन्दोलन घोषणा गरेको छ। आज यहाँ पत्रकार सम्मेलन गर्दै संघर्ष समितिले यही माघ १५ देखि २८ गतेसम्म चरणबद्ध आन्दोलन गर्ने घोषणा गरेको हो। समितिका अनुसार यही माघ १५ गतेदेखि कामपालाई ज्ञापनपत्र बुझाउने, माघ १६ मा जनप्रदर्शनसहित महानगरपालिका कार्यालयमा धर्ना तथा घेराउ गर्ने, माघ १७ मा जिल्ला प्रशासन कार्यालय काठमाडौंमा ज्ञापनपत्र बुझाउने कार्यक्रम रहेको समितिमा आवद्ध नेपाल स्वरोजगार व्यापार श्रमिक संघका अध्यक्ष माया गुरुङले जानकारी दिए। उनका अनुसार माघ १८ मा गृह मन्त्रालय, माघ १९ मा प्रधानमन्त्री कार्यालय, माघ २१ मा नेकपा समाजवादी पार्टी कार्यालय, माघ २२ मा नेकपा माओवादी केन्द्र पार्टी कार्यालय, माघ २३ मा नेपाली कांग्रेस पार्टी कार्यालय र माघ २४ घमा नेकपा एमाले पार्टी कार्यालयमा ज्ञापनपत्र बुझाउने कार्यक्रम रहेको छ। संघर्ष समितिले माघ २८ गते व्यापक जनसहभागितासहित थाल, चम्चा ठटाउँदै जुलुस प्रदर्शनसहित महानगरपालिका घेराउ गर्ने कार्यक्रम रहेको समितिमा आवद्ध नेपाल स्वतन्त्र सडक व्यापार श्रमिक संगठनका अध्यक्ष कुमार सापकोटाले जानकारी दिए।आन्दोलनका कार्यक्रम घोषणा गर्दै महानगरसमक्ष सातबुँदे माग अघि सारिएको उनको भनाइ थियो। महानगरले विभिन्न समयमा व्यवसायीका जफत गरिएका सामान फिर्ता गर्नुपर्ने, महानगरभित्रका सबै वडामा सस्तो बजार सञ्चालन गरी सस्तोमा नागरिकले सामान पाउने व्यवस्था गर्नुपर्ने, वैकल्पिक व्यवस्थापन नहुन्जेलसम्म हाल व्यवसाय गरिरहेकै स्थानमा उचित समय निर्धारण गरी व्यवसाय सञ्चालन गर्ने कार्य सुनिश्चित गरिनुपर्नेलगायत माग संघर्ष समितिको छ। महानगरमा तत्काल श्रम डेस्क स्थापना गरी स्वरोजगार श्रमिकको आवश्यक सूचीकरणलगायत श्रम व्यवस्थापनसँग सम्बन्धित काम थालनी गर्नुपर्ने, दीर्घकालीन रूपमा समस्या समाधानका लागि प्रमुख वा उपप्रमुखको संयोजकत्वमा संघर्ष समितिमा रहेका ट्रेड युनियनहरूको प्रतिनिधिसहित सरोकारवाला सम्मिलित उच्चस्तरीय अधिकार सम्पन्न व्यवस्थापन कार्यदल तत्काल गठन गर्नुपर्ने, महानगर प्रहरीको धरपकड अविलम्ब बन्द गरिनुपर्ने र स्वरोजगार सडक व्यवसायीलाई करको दायरामा समावेश गरिनुपर्ने माग राखिएको समितिमा आवद्ध राष्ट्रिय स्वरोजगार व्यापार व्यवसायी संघका अध्यक्ष लिलाबहादुर दाहालले बताए। श्रमिक संघका अध्यक्ष गुरुङ व्यवसायीहरूको माग सम्बोधन गर्न चासो नदेखाए आन्दोलनका थप कार्यक्रम घोषणा गर्ने बताए। उनले महानगरसँग लडाइँ गर्नुभन्दा वार्ता गरेर दीर्घकालीन समाधान खोजेको बताए। व्यापार श्रमिक संगठनका अध्यक्ष सापकोटाले सडक व्यापारी सधैँ सडकमै बस्न नचाहेको बताए। व्यापार व्यवस्थित गरी महानगरले स्वरोजगार सडक व्यापारीलाई करको दायरामा समावेश गरेर व्यवस्थापन गर्नुपर्ने माग राखे।"
बालगृहका बालबालिकालाई न्यानो कपडा वितरण,"कपिलवस्तु : कपिलवस्तु बालगृहको संरक्षणमा रहेका बालबालिकालाई न्यानो कपडा वितरण गरिएको छ। नेपाल प्रहरी श्रीमती संघले २७ बालबालिकालाई कपडा वितरण गरिएको छ। बालबालिकालाई एक एक सेट ट्याकसुट, २ क्विन्टल चामल, दाल, तेल लगायतका सामग्री प्रदान गरेका हुन्। सामाजिक सेवा गर्ने उद्देश्यले हरेक वर्ष संघले देशका विभिन्न स्थानमा विभिन्न सेवामूलक कार्यक्रम सञ्चालन गर्दै आएको संघकी केन्द्रीय अध्यक्ष लक्ष्मी कुँवरले बताइन्।"
शनिबार देशका यी स्थानमा हुने छ हिमपात,"काठमाडौं : शनिबार कोशी, बागमती र गण्डकी प्रदेशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहनेछ। मौसम पूर्वानुमान महाशाखाका अनुसार कोशी, बागमती र गण्डकी प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। शनिबार राति कोशी र गण्डकी प्रदेशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहनेछ। कोशी र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको महाशाखाले जनाएको छ।"
शीतगंगा महोत्सव सुरु,"अर्घाखाँची : अर्घाखाँचीको शीतगंगा नगरपालिकामा आन्तरिक तथा बाह्य पर्यटक भित्र्याउने उद्देश्यले आजदेखि तेस्रो शीतगंगा कृषि, पर्यटन तथा औद्योगिक व्यापार महोत्सव सुरु भएको छ। शीतगंगा नगरपालिका२ सीतापुरको गैरीखेतमा सुरु भएको महोत्सवको लुम्बिनी प्रदेशका उद्योग तथा यातायात व्यवस्थामन्त्री सरोज थापा (रोज राणा)ले उद्घाटन गरेका छन्। महोत्सवको उद्घाटन गर्दै मन्त्री राणाले पहाडीगाउँमा बढ्दो बसाइँसराइ रोक्न घरेलु उद्योग सञ्चालन गर्नुपर्ने बताएका छन्। गाउँमा बसेर उद्योग सञ्चालन गर्ने युवालाई लुम्बिनी प्रदेश सरकारले सहयोग गर्ने बताए। नेपालको सबैभन्दा ठूलो शीतगंगाको प्रचारप्रसार र उद्योग स्थापनामा नगरपालिकाले कार्यक्रम बनाउनुपर्ने बताएका छन्। उनले नगरले बनाउने योजनामा प्रदेश सरकारले सहयोग गर्ने जानकारी दिए। शीतगंगा नगरपालिकालाई व्यावसायिक पर्यटकीय हिसाबले देशविदेशमा चिनाउन, नगरमा स्थापित भएका घरेलु तथा कृषिबाट उत्पादित वस्तुको प्रवर्द्धन गर्न महोत्सव आयोजना गरिएको शीतगंगा उद्योग वाणिज्य संघका अध्यक्ष चिन्तराज अधिकारीले बताए। नगरभित्र उत्पादित वस्तुको प्रवर्द्धन, पर्यटकीय क्षेत्रको प्रचारप्रसारका लागि महोत्सवले निकै राम्रो भूमिका खेल्ने नगरप्रमुख छविलाल पौडेलले बताए। उद्योग वाणिज्य महासङ्घका केन्द्रीय सदस्य जमशेर मियाँले उद्योगी व्यवसायीलाई काम गर्ने वातावरण अहिलेको अवस्थामा नभएकाले यसतर्फ सरकारको ध्यान जानुपर्ने बताए। उनले तीनै तहका सरकारले उद्योग खोल्ने युवालाई सहयोग गर्नु अपरिहार्य भएको धारणा राखे। माघ २३ गतेसम्म सञ्चालन हुने महोत्सवमा एक लाखभन्दा बढी दर्शकले अवलोकन गर्ने र दुई करोडभन्दा बढीको कारोबार हुने अपेक्षा गरिएको अध्यक्ष अधिकारीले बताए।"
युवाको हत्यामा संलग्न चार जना पक्राउ,"म्याग्दी : सदरमुकाम बेनी बजारमा भएको हत्या घटनामा संलग्न चार जना पक्राउ परेका छन्। बेनी नगरपालिका८ पिपलचोक बस्ने रघुगंगा गाउँपालिका१ बेगका २२ वर्षीय सुशील गर्बुजाको बिहीबार साँझ बेनीको न्यूरोडमा चक्कु प्रहार गरी हत्या गरिएको थियो। घटनामा संलग्नताको आरोपमा पक्राउ परेकाको विवरण प्रहरीले आज सार्वजनिक गरेको हो। हत्यामा संलग्न धवलागिरि गाउँपालिका४ का अमृत पुर्जा, शंकर घर्ती, रघुगंगा७ का १९ वर्षीय उत्सव पुन र मंगला गाउँपालिका२ का २३ वर्षीय जीवन जिसीलाई पक्राउ गरिएको प्रहरी निरीक्षक कुमार गुरुङले जानकारी दिए। ज्यानसम्बन्धी कसुरमुद्दा शीर्षकअन्तर्गत जिल्ला अदालतबाट बिहीबारदेखि पाँच दिनको म्याद थप गरेर अनुसन्धानका लागि हिरासतमा राखिएको छ। प्रहरी नायब उपरीक्षक मदन कुँवरका अनुसार छातीमा चक्कु प्रहार गरेर सख्त घाइते बनाइएका गर्बुजालाई उपचारका क्रममा बेनी अस्पताल लैजाँदा चिकित्सकले मृत घोषणा गरेको थियो।"
ट्रकमा लोड भएको जुटमा आगलागी,"विराटनगर : मोरङको कटहरी गाउँपालिका१ मा भारतीय नम्बरको ट्रकमा लोड गरेर ल्याइएको जुटमा शुक्रबार बिहान आगलागी भएको छ । एनएल ०२ एन २०७८ नम्बरको ट्रकमा लोड गरेर कटहरी१ स्थित बाबा जुट मिल्समा ल्याउँदै गरेको जुटमा बिहान ९:३० बजेतिर आगलागी भएको प्रहरीले जनाएको छ । प्रहरीका अनुसार भारत विहार ठाकुरगंजका सुरेश अग्रवालले हैसियन नामको जुट लोड गरेर ल्याएका थिए । बाबा आयलको काँटामा नापतौल गर्ने क्रममा जेनेटरको पाइपबाट निस्किएको आगोको झिल्काबाट जुटमा अचानक आगलागी भएको मोरङ प्रहरीका प्रवक्ता डीएसपी रन्जनकुमार दाहालले बताए । उनका अनुसार बोरा बनाउनका लागि भारतबाट करिब ७ मेट्रिक टन कच्चा जुट ल्याएको खुलेको छ । जुट मिल्सका कामदार, स्थानीय, दमकल र प्रहरीको सहयोगमा आगो नियन्त्रणमा लिइएको थियो । आगलागीबाट जुटमा आंशिक क्षति पुगेको र ट्रकमा केही नभएको प्रहरीले जनाएको छ । डीएसपी दाहालका अनुसार आगलागीबाट ५६ हजार बराबरको क्षति भएको खुलेको छ । घरमा आगलागी मोरङको मिक्लाजुङ गाउँपालिका१ का तिलबहादुर विश्वकर्माको घरमा आगलागी भएको छ । काठ र बाँस प्रयोग गरी कर्कटपाताको छानो राखेर बनाइएको एक तले घरमा आगलागी भएको हो । डालोमा राखिएको कोइलाबाट बिहीबार आगलागी भएको प्रहरीले जनाएको छ । तर, घटनाका बारेमा प्रहरीले शुक्रबार मात्रै जानकारी पाएको थियो । आगोले घरसहित अन्नपात, भाँडावर्तन, लत्ताकपडा, काजपत्रलगायत पूर्णरूपमा जलेर ध्वस्त भएको डीएसपी दाहालले बताए । उनका अनुसार आगोले २ लाखभन्दा बढीको क्षति भएको पाइएको छ । मानवीय र चौपाया क्षति नभएको नभएको दाहालले बताए ।"
वीरगन्जका मस्जिदहरुमा महानगरले उपलब्ध गरायो गिजर मेसिन र कार्पेट,वीरगन्ज : वीरगन्ज महानगरपालिकाले महानगरका सबै ३२ वटा वडामा रहेका मस्जिदहरूमा गिजर मेसिन र कार्पेट वितरण गरेको छ। वीरगन्ज मुस्लिम उत्थान समितिको समन्वयमा महानगरपालिकाले ३२ वटै वडाका विभिन्न मस्जिदमा ११ थान गिजर मेसिन र कार्पेट वितरण गरेको हो। अहिलेको बढ्दो चिसोमा तातोपानीको सेवा उपलब्ध होस् भनेर मस्जिदहरूमा गिजर मेसिन वितरण गरिएको महानगरपालिका मेयर राजेशमान सिंहले बताए। मुस्लिम समुदायको हकहितका लागि महानगरले स्थापना गरेको मुस्लिम उत्थान समितिले स्थलगत रुपमा नै पुगेर त्यहाँ अति आवश्यक पर्ने साधन उपलब्ध गराउन महानगरसँग सहजीकरणको काम गरिरहेको वीरगन्ज मुस्लिम उत्थान समितिका अध्यक्ष अब्बास मन्सुरीले बताए।
थुनुवासहित भागेका पूर्वप्रहरी जवान १६ वर्षपछि पक्राउ,"काठमाडौं : प्रहरीले लागुऔषधसहित पक्राउ गरेका भारतीय नागरिकलाई भगाई आफूहरू पनि भागेका पूर्वप्रहरी जवानलाई १६ वर्षपछि पक्राउ गरेको छ । काठमाडौं उपत्यका अपराध अनुसन्धान कार्यालयले शुक्रबार पत्रकार सम्मेलन गर्दै भारतको रक्सौल घर भएका असरफ आलमलाई महानगरीय प्रहरी परिसर काठमाडौंको हिरासतबाट भगाई आफू पनि भारत भागेका पूर्वप्रहरी जवान विरवल राय यादवलाई पक्राउ गरी सार्वजनिक गरेको हो । उपत्यका अपराध अनुसन्धानको टोलीले नेपालभारत सिमानाको काकडभिट्टाबाट माघ पक्राउ परेको डिएसपी अनिल घिमिरेले जानकारी दिए। असरफ आलमलाई भगाएबापत १ करोड रुपैयाँ दिने भनिएपछि जवान विरवल राय यादवले ६ लाख २५ हजार रुपैयाँ पाएको अनुसन्धानबाट खुलेको घिमिरेले बताए। उक्त रकमबाट विरवलले भारतमा तत्कालिक अवस्थामा दुईवटा ट्याक्सी खरिद गरि व्यवसाय गरेको पनि अनुसन्धानबाट खुलेको डीएसपी घिमिरेले जानकारी दिए। प्रहरी निरिक्षकको किर्ते हस्ताक्षर गरेर विरवलले भारतीय नागरिकलाई कलंकीबुटवल हुदै भारत पुराएका थिए । त्यसपछि भारतमै ट्याक्सी व्यवसाय सुरु गरेका विरवलसँग हाल ९ वटा भारतीय ट्याक्सी, आधार कार्ड, भारतीय चालक अनुमति पत्र समेत रहेको डीएसपी घिमिरेले बताए।"
तीस लाख रुपैयाँसहित दुईजना हुण्डी कारोबारी पक्राउ,काठमाडौं : तीस लाख रकमसहित दुईजना हुण्डी कारोबारी पक्राउ परेका छन्। पक्राउ पर्नेमा ५० वर्षीय युवराज प्रसाई र ३० वर्षीय विश्वास राई रहेका छन्। अवैध रुपमा हुण्डी कारोबार भइरहेको छ भन्ने गोप्य सूचनाको आधारमा उक्त रकमसहित उनीहरूलाई नेपाल प्रहरी प्रधान कार्यालयको केन्द्रीय अनुसन्धान ब्युरोको टोलीले पक्राउ गरेको हो। ब्युरोका प्रवक्ता एवं सूचना अधिकारी प्रहरी उपरीक्षक नवराज अघिकारीले ३० लाख १८ हजार अवैध नेपाली रुपैयाँसहित दुवैजनालाई नियन्त्रणमा लिएको जानकारी दिए। उनीहरूको साथबाट दुई थान ल्यापटप र पाँच थान मोबाइल समेत बरामद भएको छ। उनीहरूविरुद्ध जिल्ला अदालत काठमाडौंबाट नेपाल राष्ट्र बैंक ऐन २०५८ अन्तरगतको कसुरमा म्याद थप भइ अनुसन्धान भइरहेको छ।
राष्ट्रपति पौडेललाई बुझायो बेलायती सेनाको टोलीले गोर्खा विग्रेडको प्रतिवेदन,"काठमाडौं : राष्ट्रपति रामचन्द्र पौडेलसमक्ष संयुक्त अधिराज्य बेलायती सेनाका रथी तथा गोर्खा विग्रेडका कर्णेल कमान्डेन्ट रिचार्ड वार्डलो ओविईसहितको टोलीले गोर्खा विग्रेडको वार्षिक प्रतिवेदन प्रस्तुत गरेको छ । सो अवसरमा राष्ट्रपति पौडेलले विश्वमा शान्ति,स्थिरता र स्वतन्त्रता कायम गर्नु नेपाल र बेलायतको साझा उद्देश्य भएको बताउँदै यसमा एकले अर्कालाई सहयोग गरेर अगाडि बढ्नुपर्ने बताएको सचिवालयले जनाएको छ । उनले गोर्खा रेजिमेन्ट नेपाल र बेलायतको सम्बन्धको सेतु भएको बताउँदै पूर्वब्रिटिस गोर्खाका गुनासा सम्बोधनका लागि कूटनीति तहमा भइरहेको छलफलमा संयुक्त अधिराज्य बेलायतले उदारता र सद्भावबाट चाँडै टुङ्गोमा पुर्याउनरे विश्वास व्यक्त गरेका थिए। राष्ट्रपति पौडेलले जलवायु परिवर्तनको मुद्दा विश्वको प्रमुख चिन्ताको विषय बनेकाले यसमा मिलेर काम गर्नुपर्ने बताए। वार्डलोले प्रतिवेदन पेस गर्दै गोरखाली सेनाको व्यावसायिकता, समर्पण र क्षमतालाई बेलायतले मात्र संसारले सम्मान र प्रशंसा गरेको उल्लेख गर्दै बेलायती गोर्खाहरू यो संसार जबसम्म रहनेछन् तबसम्म सङ्घीय लोकतान्त्रिक गणतन्त्र नेपालको एउटा उत्कृष्ट राजदूतका रूपमा काम गरिरहने विश्वास व्यक्त गरे। प्रतिवेदनमा सन् २०२३ लाई फर्केर हेर्दा विग्रेड अफ गोर्खाजले विश्वलाई सुरक्षित स्थान बनाउन आफ्नो महत्वपूर्ण भूमिका निर्वाह गरेको तथा अन्तर्राष्ट्रिय अनिश्चितताका बाबजुद पनि गोर्खाहरूको प्रतिष्ठा र प्रभावकारिता कायम रहेको उल्लेख गरिएको छ । सो अवसरमा बेलायती राजदूत रोब फेनको पनि उपस्थिति रहेको थियो ।"
मुस्ताङको तल्लो क्षेत्रमा हिमपात,जोमसोम : हिमाली जिल्ला मुस्ताङको तल्लो क्षेत्रमा शुक्रबार दिउँसोदेखि हिमपात भइरहेको छ। जिल्लाको घरपझोङ गाउँपालिका र थासाङ गाउँपालिकाका विभिन्न स्थानमा हिमपात भएको छ। यहाँ सिजनको दोस्रो पटक हिमपात हुँदा उपल्लो मुस्ताङमा भने हिमपात भएको छैन। हिमपात भएसँगै चिसो अत्यधिक बढेको छ। उपल्लो मुस्ताङमा माइनस २० डिग्री र तल्लो मुस्ताङमा माइनस १० डिग्रीसम्म तापक्रम झरेको बताइएको छ। मुस्ताङमा चिसो बढेसँगै मुस्ताङका अधिकांश नागरिक जाडो छल्न बेसी झरिसकेका छन्।
बेंसीमा जाडो छल्दै घुम्ती स्कुलमा पढ्दै मुस्ताङका विद्यार्थी,"जोमसोम : मुस्ताङका डेढ दर्जन सामुदायिक,संस्थागत र गुम्बा विद्यालय यतिखेर बेसींमा घुम्ती कक्षा सञ्चालनमा व्यस्त छन् । चीनको स्वशासित क्षेत्र तिब्बतसँग सीमाना जोडिएको लोमान्थाङ र लोघेकर दामोदरकुण्ड गाउँपालिकाका विद्यालय हिउँदयामको सम्भावित हिमपात र जाडो छल्न गण्डकी प्रदेशको राजधानी पोखरालगायतका स्थानमा झरेका हुन् । मुस्ताङका ५ स्थानीय तहका कूल ३४ सामुदायिक विद्यालयमध्ये उपल्लो मुस्ताङको लोमान्थाङ र लोघेकर दामोदरकुण्ड गाउँपालिकाअन्तर्गतका सामुदायिक,संस्थागत र गुम्बा विद्यालयहरू चालु शैक्षिक सत्रको मंसिर अगावै जाडो छल्न पारिलो स्थानमा स्थान्तरण गरिएको हो । यसैगरी वारागुङ मुक्तिक्षेत्र गाउँपालिकाको जननर्मल प्रस्तावित मावि,मुक्तिनमुना र लुप्रा आधारभूत विद्यालय पनि जाडो छल्न पोखरा झरेको बताइएको छ । तर,लोघेकर दामोदरकुण्ड २ घमीको घमी आधारभूत र वारागुङ मुक्तिक्षेत्र४ कागबेनीको जनशान्ति माविले विद्यालर्थीलाई पुस र माघ गरी दुई महिना हिउँदे बिदा दिएको छ । तल्लो मुस्ताङको घरपझोङ र थासाङ गाउँपालिका अन्तर्गतका पुरै विद्यालयलाई स्थानीय तहको निर्णय अनुसार हिउँदे बिदा दिएर विद्यालयको शैक्षिक पठनपाठन बन्द गरिएको छ । उपल्लो मुस्ताङको लोमान्थाङ गाउँपालिकाबाट दिव्यदीप मावि छोसेर, छोन्हुप जिन्जु आधारभूत र राष्ट्रिय आधारभूत विद्यालय लोमान्थाङ मंसिर अगावै घुम्ती कक्षाका लागि पोखरा झारिएको हो । उनीहरुलाई हिमाली छात्रावास सुविधा प्राप्त नगर्ने विद्यार्थीलाई प्रति विद्यार्थी दैनिक १२० रुपैयाँ गाउँपालिकाले दिने गरी घुम्ती कक्षा व्यवस्थापन गरिएको छ । विद्यालय व्यवस्थापन समितिको निर्णय बमोजिम बर्खायाममा साविक र हिउँदयाममा बेसीमा राखेर पठनपाठन सञ्चालन गरिएको विद्यालय प्रधानाध्यापक वाङ्दी गुरुङले जानकारी दिए । हिउँदयाममा मौसम प्रतिकूलताका कारण यथास्थानमा राखेर विद्यार्थीलाई पढाउन नसकिने र साविकको स्थानमा पढाइ सञ्चालन गर्दा विद्यार्थीको स्वास्थ्यमा समेत समस्या हुने भएकाले बेसीमा घुम्ती कक्षा सञ्चालन गर्नु परेको प्रअ गुरुङको भनाइ छ । पोखरा महानगर पालिका२५ हेमजा सुइखेतमा सो विद्यालयको आफ्नै निजी जग्गामा दुई तले पक्की भवन छ । हिउँदे कक्षा सञ्चालन गर्न स्थानीय शिक्षाप्रेमीहरुको आर्थिक सहयोगमा ३ रोपनी जग्गा खरिद गरेको विद्यालयले एक विदेशी संस्थाको सहयोगमा भवन समेत बनाएको विद्यालयका प्रअ वाङ्दी गुरुङले उल्लेख गरे । बेसीमा विद्यालयको भवन भएकाले घुम्ती कक्षा सञ्चालन गर्न सहज भएको उनको भनाइ छ । सो विद्यालयमा अहिले २३ जना विद्यार्थी र ६ जना शिक्षक कर्मचारी कार्यरत छन् । यसैगरी लोमान्थाङ गाउँपालिकामा अवस्थित मञ्जुश्री गुम्बा विद्यालय,निफुक नाम्डोक गुम्बा विद्यालय, पाल नाम्ग्याल गुम्बा विद्यालय र महाकरुणा शाक्यापा गुम्बा विद्यालयले विगत वर्षझै यसवर्षपनि घुम्ती कक्षा सञ्चालन गर्न मंसिरको पहिलो सातामा बेसी झरेको हो । उपल्लो मुस्ताङको लोघेकर दामोदरकुण्ड गापाको ८ सामुदायिक विद्यालय मध्ये ७ वटा विद्यालयले यसवर्ष घुम्ती कक्षाका लागि बेसीमा शैक्षिक पठनपाठन सञ्चालन गरिरहेका छन् । लोघेकर दामोदरकुण्ड३ घिलिङको जनज्योति आधारभूत विद्यालयले तनहुको ढोरफेंदीमा कक्षा सञ्चालन गरेको छ । गतवर्ष घुम्तीमा नझरेको सो विद्यालयले यसवर्ष मंसिर ६ गतेदेखि ७२ जना विद्यार्थीलाई जाडो छल्दै शैक्षिक पठनपाठन सञ्चालन गर्दै गरेको विद्यालयका प्रअ निमा ठिले गुरुङले जानकारी दिए । बेसीमा झरेर पढाई सञ्चालन गर्दा विद्यार्थीको सिकाई उपलब्धी प्रभावकारी भएको र यसमा विद्यार्थी र शिक्षक सन्तुष्ट रहेको प्रअ गुरुङको भनाइ छ । मुस्ताङको जनज्योति आवि लिलिङले पहिलो पटक घुम्ती कक्षाका अलावा विद्यार्थीको शैक्षिक,मानसिक र शारिरीक वृद्धि विकासका लागि दैनिक योगाभ्यास कक्षा समेत सञ्चालन गर्ने व्यवस्था समेत गरेको छ । विद्यालयले त्यहाँको एक तिब्बतीय स्कुललाई मासिक १ लाख बढी दिने गरी ३ महिनाका लागि भवन भाडामा लिएको हो । विद्यालयको घुम्ती कक्षा सञ्चालनका लागि सबै खर्च पालिकाले व्यवहोर्ने गरी विद्यार्थीलाई घमिलो स्थानमा पठनपाठन गराइएको हो । यसैगरी लोघेकर दामोदरकुण्ड गाउँपालिकाका ६ वटा सामुदायिक विद्यालयलाई पोखरा हेमजाको एक स्कुल भवन भाडामा लिएर घुम्ती कक्षा सञ्चालन गरिएको छ । लोघेकरको चराङ आवि,मराङ आवि,ढाक्मर आवि,शालिग्राम आवि, यारा आवि र घमी आवि गरी ६ वटा विद्यालयलाई अस्थायी मर्ज गरी पोखरामा घुम्ती कक्षा सञ्चालन गरिएको चराङ आविका शिक्षक कमलकान्त न्यौपानेले जानकारी दिए । सो पालिकाको ६ वटा विद्यालयमा कक्षा १३ पढ्ने जम्मा २३ जना विद्यार्थी छन् । बालविकाससहित कक्षा १३ मा करिब ५ देखि ७ वर्ष उमेर समुहका बालबालिका छन् । हिउँदयाममा बेसीमा राखेर कक्षा सञ्चालन गर्दा अभिभावक,शिक्षक र कार्यालय सहयोगी सबैलाई सहज भएको उनले बताए । विद्यार्थी संख्या ज्यादै रहेको लोघेकरको ६ वटा सरकारी विद्यायलमा एक शिक्षक र एक कास मात्र कार्यरत छन् । घुम्ती कक्षामा सबै विद्यालयका शिक्षकहरुले प्रतिनिधित्व गर्दै शैक्षिक पठनपाठन सञ्चालन गर्ने गरेको शिक्षक न्यौपानेले उल्लेख गरे । उनले न्यून विद्यार्थी रहेको ६ वटा स्कुलाई एक ठाउँमा स्थायी मर्ज गरी आवासिय सुविधासहितको विद्यालय सञ्चालन गर्न पालिकालाई अनुरोध गरे । उपल्लो मुस्ताङका सामुदायिक तथा गुम्बा विद्यालय बर्सेनि यार्तुङ,तिजी पर्व सकिएर जाडो सुरु हुन थालेपछि बेसी झर्ने परम्परा छ । विगतमा वार्षिक शैक्षिक सत्र सकेर नयाँ शैक्षिक सत्रको पठनपाठन गर्ने घुम्ती विद्यालयले यसपटक भने चालु शैक्षिककै पठनपाठन गरेका छन् । उपल्लो मुस्ताङमा अहिले माइनस २० डिग्री तापक्रम रहँदा अत्यधिक चिसो छ । घुम्ती कक्षाका लागि बेसीको पारिलो स्थानमा पढ्न पाउँदा त्यहाँ विद्यार्थी समेत निकै खुसी छन् । जाडो छल्न झरेका घुम्ती विद्यालय बेसीमा ३ देखि ५ महिना सम्म रहन्छन् । त्यसपछि बैशाखमा साविककै स्थानमा शैक्षिक पठनपाठन सञ्चालन गर्ने गरिन्छ । सरकारले देशभर शैक्षिक सत्र एकरुपता ल्याउन परिपत्र गरेसगै घुम्ती विद्यालयले त्यसलाई निरन्तरता दिएका हुन् । शैक्षिक सत्रले घुम्ती विद्यालयलाई असर नपर्ने भएपनि हिउँदे बिदा दिएका तल्लो मुस्ताङका विद्यालयलाई भने यसले शैक्षिक पठनपाठन र नतिजामा नकारात्मक प्रभाव पार्ने देखिएको छ ।"
पोर्चुगलको कृषि कम्पनीमा जागिर लगाइने भन्दै लाखौं रकम ठगी गर्ने पक्राउ,"काठमाडौं : वैदिशिक रोजगारीका लागि पोर्चुगल पठाइदिने भन्दै रकम ठगी गर्ने एकजना पक्राउ परेका छन्। पक्राउ पर्नेमा नुवाकोट लिखु गाउँपालिका ४ घर भइ हाल काठमाडौंको तार्केश्वर नगरपालिका नेपालटार बस्ने २४ वर्षीय रोजिन न्यौपाने रहेको प्रहरीले जनाएको छ। न्यौपाने पीडित निरज धमलासहित ७ जनाबाट १२ लाख रकम लिइ फरार रहेका थिए। आफू ठगिएको थाहा पाएपछि पीडितहरूले प्रहरीमा उजुरी दिएका थिए। सोही उजुरीका आधारमा अनुसन्धानका क्रममा पौडेललाई उपत्यका अपराध अनुसन्धान कार्यालयको टोलीले काठमाडौंको माछापोखरीबाट नियन्त्रणमा लिएको हो। उनले वैदेशिक रोजगारीका लागि पोर्चुअल पठाइदिने र त्यसका लागि प्रतिव्यक्ति १० लाख रुपैयाँ लाग्ने,त्यहाँ पुगेपछि प्रतिष्ठित कृषि कम्पनीमा काम लगाइदिने प्रलोभनमा पारी उनीहरूबाट सो रकम लिइ फरार रहेको प्रहरीले अनुसन्धानबाट खुलेको छ। पक्राउ परेका न्यौपानेलाई अनुसन्धान र कारवाहीका लागि वैदेशिक रोजगार विभाग चाहाचल पठाइएको छ।"
शब्दकोषबाट ॐ शब्द हटाउने निर्णयविरुद्धको रिटमाथि आज एमिसक्यूरीले राय दिने,"काठमाडौं : नेपाली शब्दकोषबाट ॐ शब्द हटाउने निर्णयसम्बन्धी मुद्दामा अदालतको सहयोगी एमिकस क्यूरी) ले आफ्नो राय दिँदैछ। सो मुद्दामा निवेदक तर्फका वकिल र सरकारी पक्षका वकिलको बहस सकिएकाले आज एमिकस क्यूरीको बहस सुरू हुने लागेको हो। रिट निवेदक तथा कानुन व्यवसायी स्वागत नेपालले ॐ शब्द हटाएको विरुद्ध रिटमा निवेदक, प्रत्यक्षी र सरकार पक्षका वकिलको बहस सकिएकाले आजदेखि एमिकस क्यूरीको बहस हुने जानकारी दिएका छन्। एमिकस क्युरीलाई अदालतको सहयोगी मानिन्छ। इजलासले आफू समक्ष विचाराधीन रहेको कुनै मुद्दाको प्रकृति र गम्भिरतालाई विचार गरी कुनै विषयमा विशेष ज्ञान र अनुभव रहेको कानुनको प्राध्यापक, कानून व्यवसायी र विषयविज्ञ वा त्यस्तो विषयमा विशेष योगदान पुर्याएको कुनै व्यक्तिलाई इजलासको सहयोगी (एमिकस क्युरी) को रुपमा झिकाई निजको राय लिन सक्ने कानुनी व्यवस्था छ। यसरी झिकाइएको व्यक्तिले इजलासमा उपस्थित भइ सम्बन्धित विषयमा आफ्नो तटस्थ राय प्रस्तुत गर्नुपर्छ। माघ ९ गतेदेखि न्यायाधीश सपना मल्ल प्रधान र सारंगा सुवेदीको संयुक्त इजलासमा रिटमाथि बहस भइरहेको हो। तत्कालीन शिक्षामन्त्री दीनानाथ शर्माले २०६९ साउन २२ गते मन्त्रिपरिषद् बैठकबाट हटाउन लगाएर लागू गराएका थिए। सरकारको सो निर्णयविरुद्ध अधिवक्ता नेपाल,टपेन्द्र बहादुर कार्कीलगायतले २०७३ भदौ २४ गते सर्वोच्च अदालतमा रिट दायर गरेका थिए। विदेशी प्रभावमा परी नेपाली,भाषा,संस्कृति र परम्पराको अन्त्य गर्ने उद्देश्य राखि ॐ शब्दलाई शब्दकोशबाट झिकिएको भन्दै उनीहरुले रिट दिएका थिए। यसअघि रिटमाथि सुनुवाइ गर्न सर्वोच्चका न्यायाधीशद्वय कुमार चुडाल र विनोद शर्माको संयुक्त इजलासले 'एमीकस क्युरी'मगाउन आदेश दिएको थियो। भाषा र कानुन दक्षताको भएको व्यक्ति समावेश गरी एमिकस क्युरी पठाउन नेपाल बारको नाममा आदेश भएको थियो। निवेदकले पाठ्यक्रम विकास केन्द्रको प्रस्तावमा शिक्षा मन्त्रालयले सदर गरेको सम्पादन खारेज गर्नुपर्ने माग गरेका छन्। २०७५ सालमा प्रकाशित १० औं संस्करणको बृहत्त नेपाली शब्दकोषबाट ॐ शब्द हटाइएको हो।"
माथिल्लो मैलुङबाट विद्युत उत्पादन सुरू,"रसुवा : उत्तरगया गाउँपालिका१ मा १४ दशमलव ३ मेगावाट क्षमताको माथिल्लो मैलुङखोला जलविद्युत् आयोजनाले विद्युत उत्पादन सुरु गरेको छ । सानिमा ग्रुपअन्तर्गतको माथिल्लो मैलुङखोला जलविद्युत् लिमिटेडले प्रवर्द्धन गरेको आयोजनाले परीक्षण उत्पादन सुरु गरेको हो । हामीले परिक्षण उत्पादन हिजो गरेका छौं, आजबाट व्यवसायिक उत्पादन सुरु हुन्छ,'आयोजनाका जेनरल मेनेजर कागडा प्रसाइले भने । सबै संरचना निर्माणको काम सम्पन्न गरी उत्पादित विद्युत राष्ट्रिय प्रशारण लाइनमा जडान गरिएको छ । आयोजनाबाट उत्पादन भएको विद्युत त्रिशूली३ बी हब सवस्टेसनमा जोडिने भएपनि हब निर्माणको काम नसकिएकाले हाल त्रिशुली थ्री ए को प्रशारण लाईनमा जडान गरी मातातीर्थसम्म पठाएको छ । मेनेजर प्रसाइले भने, प्रारम्भमा २ अर्ब ५० लागत अनुमान गरिएकोमा कोभिड१९ तथा राष्ट्रिय प्रशारण लाइन निर्माणमा भएको ढिलाइको कारण ०८० दसैं अगाडि प्रशारण हुन नसकेको हो । हाल २ अर्ब ८० करोड रुपैयाँको लागत पुगेको छ । आयोजनाको काम ०७६ कार्तिकदेखि सुरु भएको थियो । अहिले परीक्षण उत्पादन समय सुरु भएको हो । अबको १५ दिनपछि नेपाल विद्युत प्राधिकरणसँग भएको विद्युत खरिद संझौता (पिपिए) अनुसार विद्युत बिक्री हुने प्रसाइले जानकारी दिए । कम्पनीले २८ वटा टावर निर्माण गरी थ्रि ए को हव शान्तिबजारमा जोडे पछि व्यवसायीय उत्पादन थालेको हो । कम्पनीले स्थानीयलाई तथा सर्वसाधारणलाई सेयर बाँडफाँड सम्पन्न गरिएको छ ।"
नयाँ बानेश्वरको सडकमा गुड्दै गरेको बस भाँसियो,काठमाडौं : काठमाडौंको नयाँ बानेश्वर सडकमा गुड्दै गरेको बस भाँसिएको छ। कोटेश्वरबाट रत्नपार्कतर्फ जाँदै गरेको बा३ ख ३७६२ नम्बरको बस सडकमा भाँसिएको हो। गुड्दै गरेको बसको पछाडिको चक्का भाँसिएपछि बस कोल्टे परेको छ। बस सडकमा भासिपछि यात्रुहरु अतालिदै बाहिर निस्किएका थिए । गुडिरहेको बस भासिएपछि सडक निर्माणको गुणस्तरमा प्रश्न उठेको छ । अहिले बस निकाल्ने काम भइरहेको छ।
क्रिप्टोबाट ३ खर्बको अवैध कारोबार,"रुपेश एक्लैले ११ महिनामा १ खर्ब ८६ अर्ब ३७ करोड ४८ लाख ५४ हजार ७ सय ८७ रुपैयाँको कारोबार गरेको प्रमाण भेटिएको थियो। काठमाडौं : एघार महिनामा २ खर्ब ८६ अर्ब ४ करोड ५५ लाख ८ हजर ७ सय ५४ रुपैयाँको अवैध कारोबार गरेको आरोपमा रुपेश श्रेष्ठसहित पाँचजना कारागारमा छन्। उनीहरूको समूहले अमेरिकाबाट हुन्डी गरेर नेपाल पैसा पठाउने, क्रिप्टो करेन्सीको अबैध कारोबार गर्ने तथा बेटीङमार्फत गेम खेलाउने गरेको अभियोग दर्ता भएको छ। जिल्ला सरकारी वकिल कार्यालयले गत माघ ८ गते जिल्ला अदालत काठमाडौंमा रुपेश श्रेष्ठलगायत १७ जना प्रतिवादीविरुद्ध अभियोगपत्र दर्ता गरेको छ। मुलुकी फौजदारी कार्यविधि संहिता २०७४ को दफा ३२ बमोजिम मुद्दा दर्ता गरिएको हो। नेपाल राष्ट्र बैंक ऐन २०५८ अन्र्तगतको कसूर र संगठित अपराधसम्बन्धी कसूरमा उनीहरूविरुद्ध अभियोगपत्र दर्ता छ। प्रतिवादीमध्ये काठमाडौं २९ बागबजार बस्ने ४८ वर्षीय रुपेश श्रेष्ठ, थापाथलीका ३५ वर्षीय आशिष अग्रवाल, सामाखुसीका मीनबहादुर जिसी, मकवानपुरका कुमार परियार र झापाका झनिन्द्रप्रसाद खतिवडा कारागारमा छन्। अन्य १२ जना प्रतिवादी फरार छन्। नेपाल प्रहरीको केन्द्रीय अनुसन्धान ब्युरो (सीआईबी)ले गत मंसिर ६ गते रुपेश श्रेष्ठलाई पक्राउ गरेको थियो। उनले नेपालमा बसेर अबैध कारोबार गरेको र अस्वाभाविक बैंकिङ कारोबारमा संलग्न भएको सूचना प्रहरीले प्राप्त गरेको थियो। सिआईबीका एसएसपी दिनेश आर्चायका अनुसार रुपेसलाई बागबजारस्थित उनकै घरबाट नियन्त्रणमा लिइएको हो। उनको साथबाट प्रहरीले हिसाबकिताबको खाता, डेस्कटप कम्प्युटर, ल्यापटप, मोबाइलहरू, पैसा गन्ने मेसिन, ८९ लाख नेपाली रुपैयाँ र ७ हजार २६ अमेरिकी डलर बरामद गरेको थियो। सीआईबीको नियन्त्रणमा पुगेका रुपेसले उनीसँग भएको रकम र अन्य कारोबारको स्पष्ट स्रोत देखाउन सकेनन्। उनले अमेरिकामा रहेका आफ्ना भाइ दिपेश श्रेष्ठ र भान्जाहरू अन्सुल श्रेष्ठ र आयुष श्रेष्ठले पठाएको पैसा नेपालमा सम्वन्धित व्यक्तिलाई दिने गरेको स्वीकार गरेका थिए। एसएसपी आचार्य भन्छन्, रुपेशको बयान र उनको घरबाट बरामद भएका कारोबार कागजात र विवरण अलि अस्वाभाविक रूपमा फरक थियो। सीआईवी टोलीले हुन्डी कारोबार गरेको विवरण र क्रिप्टोकरेन्सीको प्रमाण पनि फेला पारेको थियो। रुपेशको मोबाइल, लेजर खाता, ल्यापटप, बैंकिङ कारोबार र व्यापार व्यवसायको लेखाजोखा स्पष्ट विवरण खुलाउन सकेनन्। रुपेशले क्रिप्टोकरेन्सी, हुन्डी र बेटिङको कारोबार गर्ने सूचना प्रहरीले पाएको थियो। तर प्रहरीसँगको बयानमा उनले आरोप अस्वीकार गरेका थिए। सूचनालाई आधार मानेर सीआईवी टोलीले पटकपटक उनीसँग बयान लियो। पुनः अर्को बयानका क्रममा उनले हुन्डीको कारोबार गरेको, क्रिप्टोकरेन्सीमा सहजीकरण गरेको र बेटिङका लागि पनि पैसा लोड गरिदिने गरेको स्वीकार गरेका थिए। प्रहरीले श्रेष्ठसँगै मिलेमतोमा काम गर्ने आशिष अग्रवाल र कुमार परियारलाई प्रक्राउ गरेर अनुसन्धान अगाडि बढाएपछि रुपेशले प्रहरीको आरोप स्वीकार गरेका थिए। सीआईबी प्रमुख किरण बज्राचार्यका अनुसार रुपेशको बैंकिङ कारोबार, हिसाब खाताको अध्ययन र क्रिप्टोकरेन्सीको वालेट तथा क्यास एपको अनुसन्धान गर्दा उनी एक्लैले ११ महिनामा १ खर्ब ८६ अर्ब ३७ करोड ४८ लाख ५४ हजार ७८७ रुपैयाँको कारोबार गरेको प्रमाण भेटिएको थियो। क्यास एप अमेरिकामा मात्रै चलाउन सकिन्छ। छोटो समयमा नै धेरै रकमको अवैध कारोबार गरेका रुपेशको नेपालमा भने खासै काम देखिन्न। केहि समयअघि उनी बालुवा गिटी तथा इटाको डिपो चलाउने गर्थे। रुपेशको यो अवैध कारोबारलाई सफल बनाउन उनका भाइ दिपेश श्रेष्ठ मुख्य भूमिकामा छन्। उनी अमेरिकामा ग्यास, होटललगायतका विभिन्न व्यवसायमा सक्रिय छन्। रुपेशका भान्जाहरू अन्सुल श्रेष्ठ र आयुष श्रेष्ठ पनि क्रिप्टो कारोबारमा संलग्न भएको प्रहरीको दाबी छ। प्रहरीले उनीविरुद्ध पक्राउ पूर्जी अनुमति लिएर बसेको छ। नेपालमा भने सुन व्यापारी विमल पोदार र आशिष अग्रवालले उनको कारोबारलाई साथ दिँदै आएका थिए। प्रहरीका अनुसार रुपेश अमेरिकाको ग्रिनकार्ड लिएर बसेका छन्। उनी अमेरिका जाने आउने गरिरहन्छन्। उनको अवैध कारोबारमा श्रीमती रचना शर्माले पनि सहयोग गरेको प्रहरीको दाबी छ।"

शीर्षक,विवरण
वायुसेवा सञ्चालक संघमा मनोज कार्कीको नेतृत्वमा नयाँ कार्यसमिति चयन,"काठमाडौं : आन्तरिक वायुसेवा सञ्चालक संघ, नेपालको २३औं वार्षिक साधरणसभाले नयाँ कार्यसमिति चयन गरको छ। योसँगै क्याप्टेन रामेश्वर थापाको कार्यकाल सक्किएको छ। मनोज कार्कीको अध्यक्षतामा १५ सदस्य नयाँ कार्यसमिति सर्वसम्मत चयन भएको हो। कार्यसमितिको प्रथम उपाध्यक्षमा प्रतापजंग पाण्डे, द्वितीय उपाध्यक्षमा निमानुरु शेर्पा, तृतीय उपाध्यक्षमा अनिल मानन्धर, महासचिवमा सुवास सापकोटा, सचिवमा मुरलीधर जोशी, कोषध्यक्षमा रुपेश जोशी चयन भए। त्यस्तै सदस्यहरूमा सुवास अमात्य, उमेश पनेरु, बालकृष्ण पण्डित, प्रज्जवल थापा, सेचन सुवेदी, उमेश आचार्य, फुर्वा छिरिङ शेर्पा र विजयसिंह श्रेष्ठ छन्। संघको वार्षिक साधरणसभामा संस्कृति, पर्यटन तथा नागरिक उड्डयनमन्त्री सुदन किरातीले संघको नयाँ कार्यसमितिलाई बधाई दिँदै उडान सुरक्षामा ध्यान दिन निर्देशन दिएका थिए। उनले निजी क्षेत्रलाई व्यवसायीमुखी मात्र नभई बजारमुखी हुन आग्रह गरे। नाफालाई मात्र ध्यान नदिई मुलुकका दुर्गम भेगमा उडान चलाउन आवश्यक रहेको उनको भनाइ छ। पर्यटनको रक्तसञ्चारको रूपमा हवाई क्षेत्र रहेको बताउँदै मन्त्री किरातीले सरकार, नियामक निकाय र निजी उड्डयन कम्पनीहरू मिलेर अघि बढ्नुपर्ने बताए। उड्डयन क्षेत्रमा भएका समस्या लिएर मन्त्रालय आउन आग्रह गर्दै मन्त्री किरातीले समस्या समाधानमा मन्त्रालय सधैं तयार रहेन प्रतिबद्धता जनाए। कार्यक्रममा पर्यटन सचिव डा दीपक काफ्लेले सरकारले नेपालको उड्डयन क्षेत्रलाई सार्वजनिक निजी साझेदारी अवधारणमा लैजान अध्ययन गरिरहेको जानकारी दिए। समयसापेक्ष रूपमा ऐन, नियम परिवर्तन गर्दै र हातेमालो गर्दै अन्तर्राष्ट्रिय बजारमा नेपाली उड्डयनको क्षेत्रको धुमलिएको छबि सुधार्नुपर्ने जिकिर गरे। वार्षिक साधरणसभा कार्यक्रममा नेपाल नागरिक उड्डयन प्राधिकरणका महानिर्देशक इन्जिनियर प्रदीप अधिकारीले निजी वायुसेवा कम्पनी र नियामक निकायबीचको मतभेदलाई अन्त्य गर्नुपर्ने बताए। नियामक निकायको रूपमा प्राधिकरणको विकल्प नभएको भन्दै अधिकारीले व्यवस्थापकीय सुधारमा चालिएको कदम हवाई सुरक्षा बढाउनमै केन्द्रित रहेको स्पष्ट पारे। उडान सेवाका क्रमममा आइपरेका समस्या सामाधानका लागि प्राधिकरण सधैं तयार रहेको महानिर्देशक अधिकारीले जानकारी दिए। संघका निवर्तमान अध्यक्ष क्याप्टेन रामेश्वर थापाले सबै निजी वायुसेवा कम्पनीहरूले बजारमा प्रतिस्पर्धासँगै उड्डयन क्षेत्रमा विकास एक भएरअघि बढ्नुपर्ने बताए। संघले आगामी दिनमा पनि यात्रु सेवा तथा सुरक्षालाई ध्यानमा राखेर अघि बढ्ने विश्वास व्यक्त गरे। कार्यक्रममा संघका नवनियुक्त अध्यक्ष मनोज कार्कीले सरकार र नियामक निकायका नियम र कानुनलाई पालना गर्दै अघि बढ्ने प्रतिबद्धता व्यक्त गरे। संघले सुरक्षित हवाइ सेवाका लागि काम गर्ने अध्यक्ष कार्कीको भनाइ थियो। वार्षिक साधरणसभाको उपलक्ष्यमा पर्यटन तथा उड्डयन क्षेत्रका व्यक्तिहरूलाई सम्मान गरिएको थियो। सम्मान पाउनेमा प्राधिकरणका महानिर्देशक इ प्रदीप अधिकारी, पूर्व महानिर्देशकहरू राजकुमार क्षेत्री, राजन पोखरेल, सञ्जीव गौतम, रतिशचन्द्रलाल सुमन, त्रिरत्नमानन्धर, रामप्रसाद न्यौपाने, केशवराज खनाल, यज्ञप्रसाद गौतम, राजेशराज दली र स्वर्गीय उपेन्द्र प्रसाद धिताल छन्। त्यस्तै उड्डयनसँग र पर्यटन तथा होटल व्यवसायसँग सम्बन्धित व्यक्तिहरूलाई पनि संघले सम्मान गरेको थियो। कार्यक्रममा संघको अगुवाइमा प्राधिकरणका पूर्व महानिर्देशक यज्ञप्रसाद गौतमको टिमले तयार पारेको यस क्षेत्रका समस्या, चुनौती र सुझावहरू पर्यटनमन्त्री सुदन किरातीलाई हस्तान्तरण गरेको थियो।"
विद्यार्थीलाई सीपसँग जोड्दै सामुदायिक विद्यालय,"तनहुँ : तनहुँको आँबुखैरेनी गाउँपालिका४ आमडाँडास्थित चण्डेश्वरी आधारभूत विद्यालयले विद्यार्थीलाई सीपसँग जोड्न थालेको छ। पढ्दै कमाउँदै कार्यक्रमअन्तर्गत विद्यालयले विद्यार्थीलाई सीपसँग जोड्दै व्यवहारिक सीप प्रदान गरेको हो। गाउँपालिकाको चालु आर्थिक वर्षको नीति तथा कार्यक्रमबमोजिम विद्यालयमा लहरे बालीको नर्सरी स्थापना गरी त्यहाँबाट उत्पादित बेर्ना बिक्री थालिएको विद्यालयका प्रधानाध्यापक कुवेर ढकालले जानकारी दिए। उनका अनुसार ८० विद्यार्थीले लहरे बालीको नर्सरी व्यवस्थापनमा प्राविधिक ज्ञान हासिल गर्नाका साथै बेर्ना उत्पादन भएर बिक्री सुरु गरिएको छ। पहिलो चरणका चार सय बेर्ना दोस्रो आँबुखैरेनी महोत्सवमा लगेर बिक्री गरिएको प्रधानाध्यापक ढकालले बताए। उनले भने, पढ्दै कमाउँदै कार्यक्रमअन्तर्गत अहिलेको मौसमअनुसार लहरे बालीलाई अगाडि बढाउनुपर्छ भन्ने हेतुले विद्यार्थी, शिक्षक र अभिभावकको सहभागितामा बेर्ना उत्पादन गरेका थियौं। चार सय बेर्ना उत्पादन भएकामा अधिकांश बेर्ना बिक्री भइसकेको छ। प्रधानाध्यापक ढकालका अनुसार लहरे बालीको बेर्ना बिक्रीका लागि आँबुखैरेनी महोत्सव फलदायी भएको छ। गाउँपालिकाले बेर्ना बजारीकरणका लागि सहजीकरण गरिदिएको थियो। उक्त विद्यालयका विद्यार्थीले गत वैशाखमा अदुवा र हलेदोखेतीको सुरुआत गरेका थिए। दुई रोपनी जमिनमा अदुवा र हलेदो रोपिएको थियो। उनले भने, यो कार्यक्रमले अध्ययनका साथै व्यवहारिक सीप सिकाउन मद्दत मिलेको छ। यसले विद्यार्थीलाई धेरै कुराको ज्ञान भएको छ। शिक्षासँग सीप अभियानलाई अगाडि बढाउन गाउँपालिकाले चालु आर्थिक वर्षमा विभिन्न विद्यालयमा पढ्दै कमाउँदै कार्यक्रम सुरु गरेको गाउँपालिकाका अध्यक्ष शुक्र चुमानले जानकारी दिए। उनका अनुसार मित्रता माध्यमिक विद्यालयमा चित्रकला, सयपत्री फूलखेती, कन्यादेवी माध्यमिक विद्यालयमा कुखुरापालन लगायत कार्यक्रम सुरु गरिएको छ। उनले भने, विद्यार्थीहरूलाई आत्मनिर्भर बनाउन सकिन्छ भन्ने दृढ इच्छाशक्तिका साथ शिक्षालाई सीपसँग, सीपलाई श्रमसँग, श्रमलाई उत्पादनसँग र उत्पादनलाई बजारसँग जोड्नुपर्छ। सीपयुक्त एवं स्वावलम्बी नागरिक उत्पादन गर्ने मुख्य लक्ष्यसहित यो कार्यक्रम सुरु गरेका हौँ। गाउँपालिकाले विद्यालयको माग र आवश्यकताका आधारमा अन्य विद्यालयमा पनि यो कार्यक्रम सुरु गर्ने तयारी गरेको छ। रासस"
"चुक्याे नेपाल, जाेर्डनले जित्याे वाफकाे उपाधि",काठमाडाैं : नेपाल वेस्ट एसियन फुटबल एसोसिएसन (वाफ)काे उपाधि जित्नबाट चुकेकाे छ। साउदी अरेबियामा बिहीबार राति भएकाे खेलमा नेपाल पेनाल्टी सुटआउटमा जाेर्डनसँग ५३ गाेलले पराजित भएकाे हाे। जितसँगै जाेर्डनले उपाधि जितेकाे छ। खेलकाे २९औँ मिनेटमा नेपालले सविता राना मगरकाे गाेलमा अग्रता लिएकाे थियाे। ७४औँ मिनेटमा बराबरी गाेल गरेकाे जाेर्डनले ८९औँ मिनेट २१ काे स्थिति बनाएकाे थियाे। खेलकाे अतिरिक्त समयमा नेपालले पाएकाे पनाल्टीलाई सदुपयाेग गरेकाे थियाे।गीता रानाले शानदार गाेल गर्दै बराबरी पारेपछि खेल पेनााल्टी सुटआउटमा धकेलिएकाे थियाे।
शुक्रबार देशका यी स्थानमा हुने छ वर्षा,"काठमाडौं : शुक्रबार सुदूरपश्चिम प्रदेश र कर्णाली प्रदेश लगायत गण्डकी प्रदेशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। मौसम पूर्वानुमान महाशाखाका अनुसार गण्डकी प्रदेश, कर्णाली प्रदेश र सुदूर पश्चिम प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। शुक्रबार सुदूरपश्चिम प्रदेश, कर्णाली प्रदेश, लुम्बिनी प्रदेश र गण्डकी प्रदेश लगायत देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। सुदूरपश्चिम र कर्णाली प्रदेशका थोरै स्थानहरूमा हल्का वर्षाको सम्भावना रहेको महाशाखाले जनाएको छ। सुदूरपश्चिम र कर्णाली प्रदेशका उच्च पहाडी तथा हिमाली भूभागका थोरै स्थानहरूमा तथा गण्डकी प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
अन्तरदेशीय क्यूआर भुक्तानी सेवा सुरु,काठमाडौं : नेपालमा अन्तरदेशीय क्यूआर भुक्तानी सेवा सुरु भएको छ। नेपालको भुक्तानी सेवा सञ्चालक फोनपे र भारतको नेसनल पेमेन्ट्स कर्पोरेसन अफ इन्डिया (एनपीसीआई)को अन्तर्राष्ट्रिय शाखा एनआईपीएलबीच नेपालभारत अन्तरदेशीय भुक्तानी सेवाको साझेदारी स्वरूप उक्त सेवा आउन लागेको हो। फोनपे क्यूआर लिएका साना तथा मझौला व्यवसाय सञ्चालन गर्ने इसेवा मर्चेन्टहरूलाई हाललाई यो सेवा उपलब्ध भएको इसेवा प्रालिले आफ्नो आधिकारिक ब्लगमार्फत् जानकारी गराएको छ। अहिलेलाई इसेवा मर्चेन्टहरूले आफ्नो साथ रहेको फोनपे क्यूआरमा नै भारतीय पर्यटकहरू मार्फत् भारतीय भुक्तानी सेवा प्रदायक प्लेटफर्म भिमयूपीआई र फोनपे ()को प्रयोग मार्फत डिजिटल भुक्तानी गर्न सक्नेछन्। नेपालभरी ४ लाख ५० हजारभन्दा बढी इसेवाका क्यूआर मर्चेन्टहरू रहेका छन्। अहिले बजारको अर्थतन्त्रमा रहेको यो आवश्यकता पूरा गरी मोडर्न डिजिटल अर्थतन्त्र मार्फत दुई देश बीचको दूरीलाई घटाउँदै सुमधुर बनाउनेमा इसेवा विश्वस्त रहेको जानकारी गराएको छ। हाल साना तथा मझौला व्यवसायीहरूलाई स्वचालित रूपमा यो सेवा उपलब्ध गराइएको भए तापनि अन्य व्यवसायीहरूले पनि यो सेवा लिन चाहेमा इसेवालाई सम्पर्क गर्नलाई अनुरोध गरिएको छ। अन्तर्राष्ट्रिय भुक्तानी सेवा अब सुचारु भएसँगै भारतीय पर्यटकहरूलाई नेपालमा क्यूआर कोड मार्फत डिजिटल कारोबारको भुक्तानी गर्नलाई सजिलो हुने भएको छ। अन्तर्राष्ट्रिय भुक्तानीका लागि सहजता ल्याएसँगै भारतीय नक्कली नोटको प्रयोगबाट व्यवसायीहरू ठगिने क्रममा कमी आउने पनि विश्वास गरिएको छ। इसेवाले भने आफ्ना मर्चेन्टहरूलाई उनीहरूको व्यवसायका ग्राहकलाई सहजता प्रदान गरी ग्राहक सन्तुष्टी बढ्ने धारणा राखेको छ। यसले नगद सटहीको झन्झटबाट व्यवसायीहरूलाई तथा भारतीय ग्राहकहरूलाई नगद तथा चानचुनको झन्झटबाट मुक्त गराउने विश्वास गरिएको छ। सो सेवा प्रयोग गरेबापत मर्चेन्टहरूलाई प्रति कारोबार निश्चित न्यूनतम सेवा शुल्क भने लाग्ने इसेवाले जनाएको छ। भारतीय पर्यटकले नेपालमा सहजै डिजिटल भुक्तानी गर्न पाउने भएतापनि अहिलेलाई नेपाली नागरिकले भारतमा सजिलै डिजिटल भुक्तानी भने गर्न पाउने छैनन्। यस सम्बन्धी कार्य भइरहेको र निकट भविष्यमा छिटै आफ्नो आधिकारिक सामाजिक सञ्जालका आधिकारिक पेजमार्फत जानकारी गराउने पनि इसेवाको ब्लगमा उल्लेखित छ। इसेवाले गत जनवरी १५ मा आफ्नो १५औँ वार्षिकोत्सव मनाउँदै गर्दा वित्तीय समावेशीकारण तथा वित्तीय पहुँचलाई केन्द्रमा राखेर अन्तर्राष्ट्रिय भुक्तानी सेवासँगै अन्य विविध सेवा ल्याउने पनि जानकारी गराएको थियो।
राष्ट्रियसभा अध्यक्ष पदका लागि गठबन्धनभित्र सहमति जुट्छ : माधव नेपाल,काठमाडौं : नेकपा एकीकृत समाजवादीका अध्यक्ष माधव कुमार नेपालले राष्ट्रियसभा अध्यक्ष पदका लागि गठबन्धनभित्र सहमति जुट्ने दावी गरेका छन्। बिहीबार चितवनको भरतपुर विमानस्थलमा सञ्चारकर्मीसँग कुरा गर्दै अध्यक्ष नेपालले राष्ट्रियसभा अध्यक्ष पदमा गठबन्धनभित्रका दलको छुट्टाछुट्टै दावी रहेपनि यसमा सहमति जुट्ने बताएका हुन्। राष्ट्रियसभा अध्यक्ष पदमा सत्ता रुढ दल नेकपा माओवादी केन्द्र र नेपाली कांग्रेसले आआफ्ना उम्मेदवार उठाउने दावी गरेका छन्। राष्ट्रियसभा अध्यक्षका लागि फागुन २९ गते निर्वाचन हुँदैछ। उनले अहिले गठबन्धनभित्र कुनै प्रश्न खडा नभएको र बलियो जगमा उभिएको धारणा राखे। पूर्वप्रधानमन्त्री समेत रहेका नेपालले केहि समस्या आए छलफल गरेर सहमतिमा पुगिने जिकिर गरे। गठबन्धनभित्र दरार देखिए हल गरिने उनको भनाइ छ । अध्यक्ष नेपाल भरतपुर भ्रमण वर्ष २०२४ को उद्घाटन सत्रमा सहभागी हुन चितवन पुगेका छन्।
रुपन्देहीका दूध किसानहरूले मागे कृषिमन्त्रीको राजीनामा,"बुटवल : दूध किसानहरूको मागप्रति नेपाल सरकारले बेवास्ता गरेको भन्दै बुटवलका किसानहरूले कृषिमन्त्रीको राजीनामा माग गरेका छन्। बिहीबार बुटवलको राजमार्ग चौराहमा भेला भएका रुपन्देहीका दूध किसानहरूले मन्त्रीको राजीनामा र एक घण्टा चक्काजाम गरेका थिए। आफूहरूको आन्दोलनमा प्रहरीले बल प्रयोग गरेपछि कोणसभा गरिएको रुपन्देही दूध उत्पादक सहकारी संघका उपाध्यक्ष खिमलाल पाण्डेले जानकारी दिए। नेपाली किसानहरूले उत्पादन गरेको दूध खरिदमा राज्यले वेवास्ता गरेको र विचौलिया हाबी हुँदै जान थालेकाले त्यसलाई रोक्न माग गर्दै किसानहरू आन्दोलनमा उत्रिएका हुन्। उपाध्यक्ष पाण्डेका अनुसार चालु आर्थिक वर्षको पुस मसान्तसम्म देशभर १ अर्ब ४३ करोड ८९ लाख २३ हजार रुपैयाँको दूध विदेशबाट नेपाल आयात भएको छ। विभिन्न ४५ वटा देशबाट उक्त रकम बराबरको दूध नेपाल भित्रिएको पाण्डेले जानकारी दिए। उनका अनुसार रुपन्देही जिल्लाका किसानहरूले दुग्ध विकास संस्थानले चालु आर्थिक वर्षको तीन महिनाको मात्र १० करोड रुपैयाँको दूधको रकम भुक्तानी गरेको छैन्। रुपन्देही दूध उत्पादक सहकारी संघमा २५ वटा दूध सहकारीहरू आवद्ध रहेको पाण्डेले बताए। विदेशको अस्वस्थ दूध बिक्रीमा विचौलियाहरूसँग सरकार मिलेको छ,पाण्डेले भने,नेपाली किसानको दूध खरिद गर्न र भुक्तानी दिन सरकारले वेवास्ता गरेको छ।"
मेनरोड विस्तार नहुँदा वीरगन्ज अस्तव्यस्त,"वीरगन्ज : वीरगन्जको मुख्य सडक (मेनरोड) वर्षौदेखि विस्तार नहुँदा सहरको ट्राफिक व्यवस्थापन नै अस्तव्यस्त बन्नुका साथै सहरको सौन्दर्यकरणमा पनि असर परेको छ। त्रिभुवन राजपथअन्तर्गत पर्ने वीरगन्जको गण्डक चोकदेखि पावर हाउस चोक, घण्टाघर, आदर्शनगर, रजतजयन्ती चोक, शंकराचार्यद्वार हुँदै मितेरीपुलसम्मको मेनरोड २५२५ मिटर विस्तार गर्ने निर्णय सडक विभागले २०६९ सालमै गरेको थियो। तर सरकार आफैंले गरेको निर्णय कार्यान्वयनमा देखाएको उदासीनता र सर्वोच्च अदालतको बाधाका कारण वीरगन्ज महानगरको मेनरोड अझैसम्म पनि विस्तार हुन सकेको छैन। मेनरोड विस्तार हुन नसक्दा मधेस प्रदेशको एक मात्र महानगर वीरगन्जको मुख्य बजार क्षेत्रमा ट्राफिक व्यवस्थापन अस्तव्यस्त बनेको हो। विशेष गरी घण्टाघरदेखि छपकैयाको नारायणी अस्पतालसम्मको मेनरोडमा बिहान र साँझको समयमा सडक साँघुरो भएका कारण ट्राफिक जाम नै लाग्ने गरेको छ। बिहान कार्यालय समय सुरु हुने बेला र साँझ कार्यालय समय सकिएका बेला घण्घटारदेखि माईस्थान, आदर्शनगर र अलखीयामठसम्मको मेनरोडमा सवारी साधनको चाप बढेर सधैं जाम लाग्ने गरेको वीरगन्ज ६ माईस्थानका नितेश साह बताउँछन्। उनी भन्छन्,खासगरी बिहान अफिस टाइम सुरु हुने बेला त जाम यति हुन्छ कि माइस्थानदेखि घण्टघारसम्मको करिब पाँच सय मिटरको दूरी बाइकमा पार गर्नै १ घण्टा नै लाग्छ। बिहान र साँझका बेला घण्टघारदेखि अलखीयामठसम्मको मेनरोडमा ट्राफिक जामको नियति सधैं भोग्नु परिरहेको उनी बताँउछन्। दिनप्रतिदिन सवारीसाधनको संख्या बढ्दै गएको तर मेनरोड भने २० औं वर्षदेखि उही अवस्थामा रहेका कारण ट्राफिक जामको समस्या खेप्नु वीरगन्जबासीका लागि नियति नै भएको वीरगन्ज १० अशोकवाटिकाका स्थानीय सरोज गुप्ता बताउँछन्। उनी भन्छन्,जबसम्म मेनरोड फराकिलो बनाईदैन तब सम्म यो जामको समस्याबाट उन्मुक्ति महानगरबासीले पाउन सक्दैनन्। वीरगन्जमा सवारी साधनको चाप बढ्दै गएको तर मेनरोड साँघुरो भएका कारण सहरको ट्राफिक व्यवस्थापनमा समस्या भइरहेको जिल्ला ट्राफिक प्रहरी कार्यालय पर्साका प्रमुख ट्राफिक प्रहरी निरीक्षक भास्कर खतिवडा पनि बताउँछन्। उनी भन्छन्,विशेष गरी घण्टाघरदेखि विर्तासम्मको मेनेरोडको ट्राफिक व्यवस्थापनमा समस्या छ। कारण त्यस क्षेत्रमा मुख्य बजारसँगै बैंक, अस्पताल, क्लिनिक र अन्य सरकारी कार्यालय छन्। त्यहाँ ग्राहक र सेवाग्राहीको चलहपल अन्य स्थानभन्दा बढी हुन्छ। सडक साँघुरो भए पनि सेवा लिन आउने सेवाग्राहीका सवारीहरू सडककै एक लेनमा पार्किङ गरेर राख्न दिनु परेको छ। एक त सडक नै साँघुरो छ। त्यसमा पनि सडककै एक लेनमा सवारीहरू पार्किङ गर्न दिँदा ट्राफिक जामको समस्या सधैं भइरहेको छ। मेनरोड विस्तार नहुँदा घण्टाघर चोकमा करिब ६ महिनादेखि जडान गरिएको ट्राफिक लाइटको नियम चालकहरूबाट पालना गराउन पनि समस्या भइरहेको खतिवडा बताउँछन्। उनी भन्छन्,वीरगन्जको एक ठाउँ मात्र घण्टाघर चोकमा ट्राफिक लाइट जडान गरिएको छ। तर सडक नै साँघुरो भएका कारण ट्राफिक लाइटको नियम पालना गराउन ट्राफिक प्रहरीलाई हम्मेहम्मे भइरहेको छ। वीरगन्ज सहरको ट्राफिकलाई व्यवस्थित र प्रभावकारी बनाउन मेनरोडको विस्तार अपरिहार्य रहेको खतिवडा पनि बताउँछन्। सरकारले निर्णय गरेको ११ वर्ष भइसक्दा पनि मेनरोड विस्तार नहुँदा यसले सहरको ट्राफिकलाई अस्तव्यस्त पार्नुका साथै वीरगन्ज सहरको सौन्दर्यकरण पनि हुन नसकेको वीरगन्ज ९ का स्थानीय दीपनारायण सोनी बताउँछन्। उनी भन्छन्,मेनरोड नै साँघुरो हुँदा फुटपाथ पनि फराकिलो बन्न सकेको छैन। सडकमा सवारी साधनसँगै मान्छे पनि हिँड्छन्। यी सब कारणले सहरको सौन्दर्यकरण पनि बिग्रिएको छ। यदि मेनरोड विस्तार भइदियो भने वीरगन्ज सहर नै सुन्दर र आकर्षक देखिन सक्छ। ११ वर्षदेखि किन हुन सकेको छैन त मेनरोडको विस्तार ? २०६९ सालमा तत्कालीन नेपाल सरकारको निर्णय अनुसार सडक विभागले वीरगन्जको मेनरोड विस्तारका लागि सडकको मध्यभागबाट दायाँबाँया दुवै तर्फ २५२५ मिटरभित्र पर्ने भौतिक संरचना खाली गर्न सूचना निकालेपछि त्यस क्षेत्रमा पर्ने करिब १ हजार दुई सय घरधनीले सरकारको उक्त निर्णय विरुद्ध सर्वोच्च अदालतमा रिट हालेको र अदालतले यसबारे टुङ्गो नलगाइ दिएका कारण ११ वर्षदेखि सडक विस्तार हुन नसकेको हो। सर्वोच्च अदालतमा उक्त मुद्दाको पेशी पटक पटक गरेर २३ पटक सरिसकेको छ। अब अर्को पेशी यही फागुन २१ गतेका लागि तोकिएको छ। यसअघि पछिल्लो पटक सर्वोच्चमा यसको पेशी गत असोज २२ गतेका लागि तोकिएको थियो। तर २२ असोजमा सर्वोच्च अदालतले उक्त मुद्दाको सुनुवाइ हेर्न नभ्याइनेमा राख्दै अर्को पेशी फागुन २१ गतेका लागि तोकेको हो। तर सडक क्षेत्रमा पर्ने घरधनीहरूले फागुन २१ गतेका लागि तोकिएको पेशी पनि फेरि सार्ने चलखेल सुरु गरिसकेको आशंका वीरगन्जबासीमा छ। यसअघिको जस्तै घरधनीहरूको चलखेलका कारण २१ फागुनको पेशी पनि अर्को मितिका लागि सर्ने र सडक विस्तारको विषय अदालतबाट फेरि पनि टुङ्गो नलाग्ने सम्भावना बढी रहेको वीरगन्ज ७ का रामसेवक रौनियारको बताउँछन्। उनी भन्छन्वीरगन्जको विकासमा अदालत नै पटक पटक बाधक बन्दै गएको जस्तो देखिन्छ। यसले अदालतमाथि नै प्रश्न उठाउने बेला अब भइसकेको छ। सडक विभागअन्तर्गत सडक डिभिजन कार्यालय हेटौंडा र व्यापारिक मार्ग विस्तार आयोजना कार्यालयले २०७६ सालमा छठपछि नै वीरगन्जको मेनरोड विस्तार गर्ने तयारी गरेको थियो। २०७६ भदौमा निकालेको १५ दिने सूचनाको म्याद सकिएपछि फेरि म्याद दिएर आयोजना कार्यालयले घरधनीलाई आफ्नो घर आफैं भत्काउन आग्रह गरेको थियो। सडक विस्तार आयोजनाले एक चरण नापीको कामसमेत सम्पन्न गरिसकेको अवस्था छ। त्यसअघि सडक विभागले २०६९ साल भदौ १५ गते, सडक डिभिजन कार्यालय हेटौंडाले २०६९ फागुन ११ गते र २९ गते, २०७१ फागुन २ गते तथा २०७३ पुष १८ गते पनि १५ दिने सूचना जारी गरी सडक क्षेत्रमा पर्ने घर टहरा भत्काउन आग्रह गरेको थियो। तर सडकको दायाँबायाँका घरधनीहरूले जमिनको लालपूर्जा भएको, स्थानीय तहबाट घरको नक्सा पास गरेको, राज्यलाई विभिन्न कर तिरिरहेको घरजग्गा सित्तैमा लिन नपाइने, जग्गा तथा संरचना नियमानुसार अधिग्रहण गरेर वर्तमान मूल्यअनुसार मुआब्जा वितरण गरेर मात्रै सडक विस्तार गर्नुपर्ने बताउँदै आएका छन्। लक्ष्मण साह रौनियारसमेतले प्रधानमन्त्री तथा मन्त्रिपरिषद्को कार्यालय सिंहदरबार, सडक डिभिजन कार्यालय हेटौंडा, व्यापारिक मार्ग विस्तार आयोजना कार्यालय वीरगञ्ज पथलैया, जिल्ला प्रशासन कार्यालय पर्सा लगायतलाई विपक्षी बनाएर ७ कार्तिक २०७६ मा रिट दर्ता गराएका थिए। त्यसअघि ११ मंसिर २०७५ मा विक्रम गुरुङले प्रधानमन्त्री तथा मन्त्रिपरिषद्को कार्यालयसहित १० वटा सरकारी कार्यालयलाई विपक्षी बनाएर मुद्दा दायर गरेका थिए। त्यसैगरी उत्प्रेरण आदेशको माग गर्दै २०७६ पुस २१ मा राजकुमारी देवी तुल्स्यानले प्रधानमन्त्री तथा मन्त्रीपरिषद्को कार्यालयमा तथा २०७६ कात्तिक १७ गते विरेन्द्रकुमार संघाइले, माघ २७ गते भरतप्रसाद रौनियारले जिल्ला प्रहरी कार्यालय समेतलाई विपक्षी बनाएर मुद्दा दायर गरेका थिए। सडक डिभिजन कार्यालय हेटौंडाका डिभिजन प्रमुख राजेश यादवका अनुसार अदालतले मुद्दामा सुनुवाइ नै नगर्दा समस्या भइरहेको छ। कानूनी प्रक्रिया र सर्वोच्च अदालतको आदेशअनुसार नै अघि बढ्ने बताउँदै उनले आफूहरूले सबै कागजात तयार गरेर सरकारी वकिललाई जिम्मा लगाइसकेको बताए। पेशी चढाउने तर सुनुवाइ नै नगर्ने प्रवृत्तिले गर्दा समस्या भएको हुँदा यो विषयलाई अदालतले निकास दिनुपर्ने यादवको पनि भनाइ छ। वीरगन्जको विकासका लागि मेनरोड फराकिलो हुनुपर्ने आवश्यकता औँल्याउँदै मेयर राजेशमान सिंहले अदालतको आदेश कुरेर बसेको बताए। वीरगन्जको मुख्य सडकमा पुराना घर जीर्ण भएर बसेका छन्, मर्मत सम्भार पनि गरिरहेका छैनन्। अदालतले अनिर्णयको बन्दी बनाएर राख्न मिल्दैन। निकास दिनुपर्छ, उनले भने, २०७६ सालमा परेको मुद्दा २०८० सालसम्म पेशी चढ्दा पनि टुंगो नलाग्नु दुःखद छ। यसअघि वीरगन्ज महानगरपालिकाका पूर्व मेयर विजयकुमार सरावगीले आफ्नो कार्यकालमा वीरगन्ज बजारको पुरानो संरचनालाई भत्काउँदा यसको ऐतिहासिक र सांस्कृतिक पहिचान समेत मेटिने भन्दै मुख्य सडकबाट १५१५ मिटरमात्र दायाँ बायाँका संरचना हटाउन नगर परिषदबाट निर्णय गराएका थिए। सरावगीको नेतृत्वमा रहेको महानगरपालिकाको नगरसभाले गरेको निर्णयलाई हालका मेयर सिंहले भने अस्वीकार गर्दै तोकिएकै मापदण्डअनुसार २५२५ मिटर फराकिलो हुनुपर्ने अडान राख्दै आएका छन्। उनले भने,खासमा सडक डिभिजन कार्यालय हेटौँडा लगायतलाई प्रतिवादी बनाएर विभिन्न व्यक्तिहरूले दिएको मुद्दाले सडकको विस्तार रोकिएको हो। सहरको मध्य भागमा पर्ने मुख्य सडकको स्वरूप र चौडाइले हाम्रो सहरी विकासको दीर्घकालीन योजनालाई पनि असर पार्छ। फैसला जे जस्तो भए पनि मुद्दाको निरूपण चाँडै होस् भन्ने हाम्रो चाहना हो तर अदालतले पटक पटक पेशी सार्दै आएको छ। त्रिभुवन राजपथ अन्तर्गत बाराको पथलैया देखि वीरगन्जको गण्डकसम्म त्रिभुवन राजपथको अधिकार छेत्रभित्र सडकको केन्द्र विन्दुबाट दायाँबायाँ २५२५ मिटर विस्तारको काम भइसकेको छ।"
फोहरमैला व्यवस्थापन केन्द्र निर्माणले गति लिँदै,"कैलाली : कैलालीको गोदावरी नगरपालिका३ चौकीडाँडामा एकीकृत फोहरमैला व्यवस्थापन केन्द्र निर्माणले गति लिएको छ। चिनियाँ कम्पनीले निर्माण गरिरहेको केन्द्रका भौतिक संरचना निर्माणले गति लिएको क्षेत्रीय सहरी विकास आयोजना कार्यालय धनगढीले जनाएको छ। एसियाली विकास बैंकको ऋण अनुदान सहयोगमा उक्त केन्द्र निर्माणका लागि चीनको सिचुवान प्रोभेन्सी जियोलोजिकल इन्जिनियरिङ कम्पलेक्ससँग २०७९ साउन २ गते दुई वर्षभित्र निर्माण सम्पन्न गर्नेगरी ठेक्का सम्झौता गरेको थियो। केन्द्र निर्माणका लागि ५१ करोड ६९ लाख ७४ हजार चार सय ९९ मा ठेक्का सम्झौता भएको क्षेत्रीय सहरी विकास आयोजना कार्यालयका सूचना अधिकारी इन्जिनियर सौरभ कलौनीले बताए। उनका अनुसार हाल उक्त केन्द्रमा कम्पाउण्ड, फोहर फाल्ने ब्लक, फोहर प्रशोधनयन्त्रलगायत संरचना निर्माण भइरहेका छन्। फोहरमैला व्यवस्थापन केन्द्रमा घरबाट फोहर संकलन गर्नेदेखि लिएर डिस्पोजल गर्ने, प्युरिफाइ गर्ने र कुहिने फोहरबाट मल बनाइने तथा प्रांगारिक मल उत्पादन गरिने बताइएको छ। सो परियोजनालाई ५० वर्षसम्म प्रयोग गर्न मिल्नेगरी योजना (डिजाइन) गरिएको सूचना अधिकारी कलौनीको भनाइ छ। केन्द्र पाँच हेक्टर क्षेत्रफलमा फैलिएको छ। एसियाली विकास बैँक (एडीबी)को सहुलियत ऋण सहयोगमा क्षेत्रीय सहरी विकासमार्फत धनगढी उपमहानगरपालिका, गोदावरी नगरपालिका तथा कञ्चनपुरको भीमदत्त र शुक्लाफाँटा नगरपालिकामा फोहरमैला व्यवस्थापन केन्द्र निर्माण भइरहेको छ। भीमदत्त नगरपालिकाले केन्द्र निर्माणका लागि अहिलेसम्म जग्गा प्राप्त गर्न नसकेकाले काम अघि बढ्न नसकेको आयोजना कार्यालयले जनाएको छ।"
पर्यटकीय सिजन सुरु भएपछि बजार अनुगमन,"जोमसोम : पर्यटकीय सिजन सुरु भएसँगै मुस्ताङमा बजार अनुगमन सुरु गरिएको छ। म्याद गुज्रिएका खाद्य पदार्थले जिल्ला भित्रिने पर्यटक तथा स्थानीय नागरिकको स्वास्थ्यमा प्रतिकुल असर पर्ने भएकाले जोमसोममा जिल्ला प्रशासन कार्यालयले अनुगमन सुरु गरेको हो। जिल्ला प्रशासन कार्यालय, पर्यटन तथा उद्योग कार्यालय,कोष तथा लेखा नियन्त्रण कार्यालय,घरपझोङ गाउँपालिकाका कार्यालय, जिल्ला प्रहरी कार्यालयको संयुक्त टोली मुस्ताङको जोमसोम बजार क्षेत्रमा बिहीबारदेखि अनुगमन सुरु गरेको हो। पहिलो चरणमा जोमसोम बजार क्षेत्रमा सञ्चालित दुई दर्जन बढी किराना पसलहरूमा बजार अनुगमन गरिएको छ। मुस्ताङमा यस वर्षको हिउँदे जाडो सकिए लगत्तै पर्यटकीय गतिविधि समेत विस्तारै बढ्न थालेको छ। मुस्ताङका सहायक प्रमुख जिल्ला अधिकारी रामप्रसाद सुवेदीले हिउँदयामपछि मुस्ताङमा नियमित बजार अनुगमनलाई निरन्तरता दिइएको जानकारी दिए ।"
रातु खोला उत्खननविरुद्ध सर्वोच्चमा रिट,"ढल्केवर : महोत्तरीको बर्दिवास नगरपालिकास्थित रातु खोलाको उत्खनन् गर्ने र गराउनेविरुद्ध स्थानीय नागरिक समाजले सर्वोच्च अदालतमा रिट दर्ता गराएका छन्। रातु नदीको सभ्यतामाथि आक्रमण शैलीमा पर्यावरणलाई ध्वस्त बनाउने गरी उत्खनन् भएको भन्दै स्थानीयहरूको प्रतिनिधित्व गर्दै आधा दर्जन नागरिक अगुवा त्यसविरुद्ध सर्वोच्च पुगेका हुन्। रातु खोलाको उत्खनन् विरुद्ध प्रधानमन्त्री तथा मन्त्रिपरिषद्को कार्यालयसहित १२ वटा कार्यालयलाई विपक्षी बनाएर बर्दिवासका स्थानीयहरू शंकर महतो, श्यामबहादुर खड्का, विमलेश महतो, निरज अधिकारी, चेतकुमार थापा, पर्शुराम बस्नेत र रामजतन महतोले संयुक्त रुपमा सर्वोच्चमा रिट दायर गरेका हुन्। उनीहरूले प्रधानमन्त्री तथा मन्त्रिपरिषद्को कार्यालय, वन तथा वातावरण मन्त्रालय, ऊर्जा जलस्रोत तथा सिँचाइ मन्त्रालय, संघीय मामिला तथा सामान्य प्रशासन मन्त्रालय, महोत्तरी जिल्ला समन्वय समिति महोत्तरी, बर्दिबास नगरपालिकाको कार्यालय, जिल्ला प्रशासन कार्यालयको कार्यालय महोत्तरी, मुख्यमन्त्री तथा मन्त्रिपरिषद्को कार्यालय मधेश प्रदेश, उद्योग, पर्यटन वन तथा वातावरण मन्त्रालय मधेश प्रदेश, देव विष्णु कन्टक्सन एण्ड सप्लायर्स प्रालि, राजेश एण्ड ब्रदर्श निर्माण तथा सप्लायर्स प्रालि दोलखा र राष्ट्रपति तराई मधेश चुरे संरक्षण विकास समिति सातदोबाटो ललितपुरलाई विपक्षी बनाएका छन्। महोत्तरी जिल्ला हुँदै धनुषा जिल्ला भएर बग्ने रातु खोलाको ढुङ्गा, गिटी बालुवा उत्खनन् तथा विक्री वितरण गर्ने कार्य हालसम्म गैरकानूनी तरिकाले ठेक्का लगाएको तथा ठेकेदारले मापदण्डविपरीत उत्खनन गरेको विषयमा पटकपटक विरोध गर्दै सम्बन्धित नगरपालिकामा ज्ञापनपत्र बुझाउँदा समेत कुनै सुनवाइ नभएपछि सर्वोच्च गुहार्न बाध्य भएको नेकपा एमालेका युवा नेता समेत रहेका रिट निवेदक शंकर महतोले बताए। बिहीबार दर्ता भएको उक्त रिटमा यही फाल्गुन २० गते नै पेशी तोकिएको निवेदकको तर्फबाट बहस गर्ने अधिवक्ता पदम बहादुर श्रेष्ठले जनाए।"
विशेषले फैसला गरेको मुद्दामा चित्त नबुझेको भन्दै सर्वोच्च पुग्यो अख्तियार,काठमाडौं : अख्तियार दुरूपयोग अनुसन्धान आयोगले विशेष अदालतले गरेको फैसला मुद्दामा चित्त नबुझेको भन्दै सर्वोच्च अदालतमा पुनरावेदन गरेको छ। अख्तियारले विशेषबाट विभिन्न मितिमा फैसला भएका मुद्दामध्ये सार्वजनिक सम्पत्ती हानिनोक्साी गरी भ्रष्टाचार गरेको सम्बन्धी मुद्दामा सर्वोच्चमा पुनरावेदन गरेको हो। प्रहरी निरीक्षक नृपबहादुर बोहरा र डोटीको बडिकेदार गाउँपालिकामा रहेको केदार सामुदायिक वनका अध्यक्ष चक्रबहादुर साउद प्रतिवादी रहेको मुद्दामा विशेषले गरेको फैसला चित्त नबुझेपछि आयोगले सर्वोच्चमा पुनरावेदन दिएको आयोगका प्रवक्ता नरहरि घिमिरेले जानकारी दिए। सो मुद्दामा विशेष अदालतले गत असार २० गते प्रतिवादी दुवैजनालाई आरोपपत्रमा दावी नपुग्ने भन्दै सफाइ दिएको थियो। अख्तियारले उनीहरूविरुद्ध २०७७ साल ८ असारमा विशेष अदालतमा भ्रष्टाचार मुद्दा दायर गरेको थियो। प्रहरी कार्यालय बीपीनगरमा कार्यरत रहेको बेलामा प्रहरी निरीक्षक बोहरा र वनका अध्यक्ष साउदले अवैध काठ तस्करी गरेको आरोपमा उनीहरूमाथि ६१ हजार २० रुपैयाँ विगो कायम गरी अख्तियारले मुद्दा दायर गरेको थियो। सो मुद्दाका प्रतिवादी प्रहरी निरीक्षक बोहराले आफ्नो आदेश बमोजिम फर्जी कागजात 'ब्याक डेट' मा बनाउन उपभोक्ता समितिलाई दवाव दिइ कागजात बनाउने कार्यद्वारा बदनियत स्वत: देखिएको हुनाले उनीमाथि लगाएको अभियोग माग दावीबाट सफाइ दिने विशेष अदालतको फैसलामा प्रमाण कानुनको उचित मूल्यान हुन नसक्ने अख्तियारको दावी छ। फैसला कानुन संगत नभएकाले बदरको माग गर्दै अभियोग मागदावी बमोजिमको सजाय हुनुपर्ने अख्तियारको माग छ।
विश्वविद्यालयमा राजनीतिक हस्तक्षेप अन्त्य गर्न सबै राजनीतिक दल गम्भीर हुनैपर्छ : शिक्षामन्त्री,"काठमाडौं : शिक्षा,विज्ञान तथा प्रविधि मन्त्री अशोक कुमार राईले त्रिभुवन विश्वविद्यालयको उपकुलपति छनौट निष्पक्ष ढंगले भएको दावी गरेका छन्। सिंहदरबारमा बिहीबार बसेको प्रतिनिधिसभाअन्तर्गतको शिक्षा, स्वास्थ्य तथा सूचना प्रविधि समितिको बैठकमा मन्त्री राईले आफू नेतृत्वको उपकुलपति छनोट तथा सिफारिस समितिले मेरिटोक्रेसीका आधारमा निष्पक्ष ढंगले तीनजनाको नाम छनौट गरेर सिफारिस गरिएको बताएका हुन्। सिफारिस गरिएका तीनजनामध्ये एकजनालाई छान्ने अधिकार कुलपतिलाई भएकाले कुलपति एवं प्रधानमन्त्री प्रचण्डले एकजनालाई उपकुलपतिमा नियुक्त गरेको उनको भनाइ छ । उनले कुलपतिले गरेको नियुक्तिको निर्णय कानुनसम्मत रहेको दावी गरेको छ। मन्त्री राईले विश्वविद्यालयमा राजनीतिक हस्तक्षेप अन्त्य गर्न सबै राजनीतिक दलहरू गम्भीर हुनुपर्ने धारणा राखे। त्यसअघि बैठकमा समिति सदस्य विद्या भट्टराईले प्रधानमन्त्रीले मेरिटोक्रेसीका उपकुलपति नियुक्त गर्ने भनिएपनि हस्तक्षेप भएको जिकिर गरेकी थिइन् । उनले सिफारिस समितिले सिफारिस गरेको व्यक्तिमध्ये पहिलो नम्बरकोलाई छाडेर दोस्रोलाई उपकुलपति नियुक्त गर्नु मेरिटोक्रेसी विपरित भएको तर्क गरेकी थिइन्। विश्वविद्यालयको स्वायत्तामाथि हस्तक्षेप भएको र प्राज्ञिक मर्यादा कायम हुन नसकेको उनले जिकिर गरे। समिति सभापति भानुभक्त जोशीले विश्वविद्यालयमा हुने उपकुलपति नियुक्तिलाई पारदर्शी र विवादसहित बनाउन शिक्षा मन्त्रालयको ध्यानाकर्षण गराएका थिए।"
"श्रीलंकामा बन्धक बनाइएकी युवतीको उद्धार, नयाँ बसपार्कबाट एक जना पक्राउ","काठमाडौं : कुवेत भन्दै श्रीलंका पुर्याई मानव बेचबिखन गर्ने एक जना पक्राउ परेका छन्। प्रहरीको मानव बेचबिखन अनुसन्धान व्युरोले नवलपरासी पश्चिम घर भएका ४७ वर्षीय मदुला भन्ने मुर्तुजा मियालाई मंगलबार नयाँ बसपार्कबाट पक्राउ गरेको हो। उनले पीडित परिवर्तित नाम २६ परिसर (प)लाई विभिन्न प्रलोभन देखाएर साढे ७ वर्षअघि भारत हुँदै श्रीलंका पुर्याएका थिए। घरको आर्थिक अवस्था कमजोर भएकी पीडित युवतीलाई कुवेतमा मासिक २०२२ हजार रुपैयाँ तलब पाइने प्रलोभन देखाएर विसं २०७२ जेठ १५ गते सुनौली हुँदै नयाँ दिल्ली पुर्याएका थिए। त्यहाँबाट भारतीय एजेण्टले १० दिनको भिजिट भिसामा श्रीलंका पुर्याएका थिए। श्रीलंकाको कोलम्बोमा बुद्धको दर्शन गर्न आएको सिकाएर पठाएको पीडितको भनाइ छ। कोलम्बो पुगेपछि श्रीलंकन मूलको एजेन्टले पीडितलाई बन्धक बनाएका थिए। बन्धक बनाइएको ठाउँमा ठूलो संख्यामा महिलाहरू रहेको र त्यहाँ ६८ दिनसम्म राहदानीलगायतका कागजातहरू जफत ग शारीरिक, मानसिक यातना दिएको पीडितले प्रहरीसँग भनेकी छन्। व्युरोका प्रहरी उपरीक्षक ज्ञानेन्द्र फुयालले पक्राउ परेका मियालाई काठमाडौं जिल्ला अदालतबाट ७ दिनको म्याद थप गरी आवश्यक अनुसन्धान भइरहेको जानकारी दिए। घटनामा संलग्न अन्य अभियुक्तको खोजी भइरहेको उनको भनाइ छ।"
साढे १ अर्ब बढीको दूध भारतबाट आयात,"गुलरिया : बर्दियाको गुलरिया नगरपालिका४ की दुग्ध उत्पादक किसान विनिता शर्माले पीडित अन्य किसान साथीहरूसँगै आफूहरूले उत्पादन गरेको दूध जिल्ला प्रशासन कार्यालय बर्दियाको मूल गेट अगाडि कालोपत्रे सडकमा पोखिन्। उत्पादन गरेको दूध सडकमा पोख्नु उनको कुनै रहर थिएन। घरखेत लिलामीमा चढाएर जीवनका सबै सुख पशुपालनमा लगाएर मिहिनेतले उत्पादन गरेको दूध पोख्दा कसलाई खुशी लाग्थ्यो र ? दूध पोख्नु उनीसँगै आन्दोलनमा होमिएका सबै पशुपालक किसानहरूको बाध्यता थियो। किसान शर्माले भनिन्, भारतीय आयातित दूध बन्द गर्नुपर्छ अनिमात्र हाम्रो दूध बिक्री हुन्छ। नेपाली किसानको दूधलाई प्रोत्साहन गरी अवैध नाकाहरू बन्द गर्नुपर्छ अनि मात्र किसानलाई केही राहत हुन्छ। सीमा नाकामा एकदम कडाइ गर्नुपर्छ र कृषि तथा पशुविमा निःशुल्क गर्नुपर्छ। उनले थपिन्, 'दूधको भुक्तानी तत्काल गर्दै सरकारले दिने अनुदान बृद्धि गर्नुपर्छ अन्यथा किसानहरूको दूध उत्पादन प्रति उत्साह हराउँछ।' बर्दियाका किसानहरूको ९ करोड रुपैया भुक्तानी पाउनु पर्ने देखिन्छ नेपाल दुग्ध उत्पादन केन्द्रीय संघका सदस्य एवम् बढैयाताल गाउँपालिका वडा नम्बर ७ स्थित दुग्ध उत्पादक किसान ईन्द्रप्रसाद लुइँटेलले बताए। जसमध्ये ३ करोड डीडीसी र ६ करोड प्राइभेट डेरीहरूले तिर्नुपर्ने छ। अहिले राज्यले दूध खरिद गर्न सक्ने अवस्था नभएकाले किसानहरू मर्कामा छन्। १ अर्ब ५९ करोड २९ लाख ५० हजारको दूध भारतबाट खरिद भएर आएको तथ्यांक उनले सुनाए। नेपाली किसानको दूध बिक्री नभएपछि उनीहरू आन्दोलनमा उत्रिन बाध्य भए। लुइँटेलले थपे नेपालभरीका किसानहरूले असोजदेखि फागुन सम्मको रकम भुक्तानी पाएका छैनन्। सरकार समक्ष पटकपटक वार्ता गरे पनि राज्यले कुनै पनि सुनुवाइ नगरेपछि सडक आन्दोलनमा उत्रिनु पर्यो। दूधको रकम तत्काल राज्यले उपलब्ध गराउनु पर्ने भन्दै चक्काजामसँगै जिल्ला प्रशासन कार्यालय अगाडि दूध पोखेर दुग्ध सहकारी संस्थाहरू मार्फत किसानहरू आन्दोलनमा उत्रिएका छन्। दूध उत्पादनको बिक्री सुनिश्चित गर्नुपर्ने, भारतबाट आयातित दूध रोकी किसानहरूको रकम तत्काल भुक्तानी गर्नुपर्ने माग किसानहरूको रहेको दुग्ध उत्पादक सहकारी संस्था लिमिटेड बर्दियाका अध्यक्ष पवन यादवले बताए। दुग्ध उत्पादक किसानहरूले लामो समयदेखि भुक्तानी नपाउँदा समस्या छ।"
संसदमा अनधिकृत प्रवेश गर्ने ४९ जना रिहा,काठमाडौं : संसद भवनमा अनधिकृतरूपमा प्रवेश गरेका लघुवित्त ऋणीहरू रिहा भएका छन्। जिल्ला प्रशासन कार्यालयले हाजिर जमानीमा पक्राउ परेका ४९ जनालाई बिहीबार रिहा गरेको हो। नयाँ बानेश्वरको निषेधित क्षेत्र तोडेर उनीहरू गत सोमबार संसद भवन परिसरमा प्रवेश गरेका थिए। त्यहाँ प्रहरी र मर्यादापालकले उनीहरूलाई रोकेका थिए। लगत्तै प्रहरीको बानेश्वर वृत्तले उनीहरूलाई पक्राउ गरेको थियो। पक्राउ परेका लघुवित्त ऋणीहरूको रिहाइ माग गर्दै बुधबार एमाले संसदीय दलको टोलीले गृहमन्त्री नारायणकाजी श्रेष्ठलाई भेटेको थियो। एमालेले पक्राउ परेकाहरूलाई निसर्त रिहाइ गर्न माग गरेको थियो।
"मिटरव्याज पीडितले भेटे एमाले महासचिव, आवश्यक पहल गरिदिन अनुरोध","काठमाडौं : मिटरव्याज पीडितहरूले नेकपा एमालेका महासचिव शंकर पोखरेललाई भेटेर आफ्ना माग पूरा गराउन आवश्यक पहल गरिदिन अनुरोध गरेका छन्। पार्टी केन्द्रीय कार्यालयमा भएको भेटमा महासचिव पोखरेलले मिटरव्याज पीडितहरूको आन्दोलनप्रति पार्टीको ऐक्यवद्धता रहेको र संसदबाट कानुनसमेत बनेको हुँदा सरकारले मिटरव्याजीहरूलाई कारबाही र पीडितहरूलाई न्याय दिनुपर्ने पार्टीको धारणा जानकारी गराएका थिए। महासचिव पोखरेललाई भेट्न मिटरव्याज तथा ठगी विरूद्ध किसान मजदुर संघर्ष समिति नेपालका प्रवक्ता निर्ग नविनको नेतृत्वमा बोधकुमारी गिरी, उमेश गिरी र विशाल क्षेत्री एमाले मुख्यालग गएका थिए।"
आमाबुबा दुवैको निधन भएपछि तीन बालबालिकाको बिचल्ली,"वीरगन्ज : पर्साको पटेर्वा सुगौली गाउँपालिका४ फरहदवामा आमाबुवा दुवैको मृत्यु भएपछि उनीहरूका तीन नाबालिग छोराछोरी बिचल्लीमा परेका छन्। सम्पत्तिका नाममा एउटा फुसको घरमात्र रहेको र पालनपोषण गर्ने आमाबुबा दुवैको तीन महिनाको अन्तरालमा मृत्यु भएपछि टुहुरा बनेका ती बालबालिका बिचल्लीमा परेका हुन्। १७ वर्षीया महिमा कुमारी, १५ वर्षीय करिमा कुमारी र १२ वर्षीय विकास कुमारकी आमा गौरी देवीको एक साता पहिले मृत्यु भएपछि उनको काजक्रिया गर्नसमेत समस्या भएको नातामा काका पर्ने धिरेन्द्र पञ्जियारले बताए। वैदेशिक रोजगारीका लागि खाडी मुलुक मलेसिया गएका बुवा जितेन्द्र पञ्जियारको तीन महिना पहिले त्यही मृत्यु भएको थियो। बुवाको सहारा गुमाएका तीन महिनापनि नबित्दै ती बालबालिकामाथि एक साता पहिले आमा गौरो देवीको पनि जटिल रोगका कारण मृत्युपछि फेरि अर्को बज्रपात पर्यो। क्यान्सर रोगबाट थलिएकी आमा गौरो देवीको पनि आवश्यक उपचारको अभावमा एक साता पहिले मृत्यु भयो। सम्पत्तिका नाममा ओत लाग्ने एउटा सानो फुसको झुपडी मात्र भएका टुहुरा ती तीन बालबालिकासँग दिवंगत आमाको १३ दिनको काजक्रिया गर्ने खर्चपनि नभएको नातामा काका पर्ने धिरेन्द्र पञ्जियारले बताए। उनले भने, तीन महिनाकै अन्तरालमा आमाबुवा दुवै गुमाएका नाबालक दुई दिदीबहिनी र एक भाई बिचल्लीमा परेका छन्। उनीहरूको पालनपोषण र शिक्षादिक्षाको जिम्मा लिने कोही छैन। दिवंगत आमाको १३ दिने काजक्रियाको खर्चका लागि असक्षम भएको देखिएपछि आफूहरूले सहयोग सार्वजनिक अपिल गरेको र त्यसबाट केही रकम जुटेको नातामा काका पर्ने धिरेन्द्रले बताए। उनले भने,अहिलेसम्म विभिन्न दाताहरूबाट १ लाख १५ हजार रुपैयाँ नगद सहयोग संकलन भइसकेको जानकारी पनि उनले गराए। यसैबिच १३ दिनको काजक्रियाका लागि वडाध्यक्ष बासु पञ्जियरले खाद्यान्न लगायतका सामान सहयोग गरेका छन्। वडाध्यक्ष पञ्जियारले चामल ६० किलो, आलु ५० किलो, प्याज ५ किलो, खाने तेल ५ लिटर र दाल ५ किलो सहयोग गरेका हुन्। टुहुरा तीन दिदीभाइका लागि सहयोग गर्न चाहने इच्छुकलाई सानिमा बैंकको खाता नम्बर ०६४०११०६०००१४९८ मा आर्थिक सहयोग गरिदिन काका धिरेन्द्रले अनुरोध पनि गरेका छन्।"
राष्ट्रियसभा अध्यक्ष माओवादीले पाउनुपर्छ भन्ने विषयमा लिखित निर्णय भएको छैन : प्रधानमन्त्री,"काठमाडौं : प्रधानमन्त्री पुष्पकमल दाहालले राष्ट्रियसभाको अध्यक्ष माओवादीले पाउनुपर्ने विषयमा पार्टीभित्र लिखित निर्णय नभएको बताएका छन्। बिहीबार चितवनको भरतपुर विमानस्थलमा सञ्चारकर्मीसँग कुरा गर्दै प्रधानमन्त्री दाहालले माओवादीको स्थायी कमिटी बैठकमा राष्ट्रियसभाको अध्यक्ष माओवादीले पाउनुपर्नेमा अधिकांश सदस्यहरूको जोड रहेपनि पार्टीले लिखितरूपमा कुनै निर्णय नगरेको बताए। शान्ति प्रक्रिया र संविधान लेखनको प्रक्रियामा नवनिर्वाचन राष्ट्रियसभा सदस्य कृष्ण सिटौलाले खेलेको भूमिकाका आधारमा राष्ट्रियसभाको अध्यक्ष बनाउनसक्ने आफूले केही समयअघि बताए पनि अहिले घटनाक्रमहरू भिन्न तरिकाले अघि बढेको उनले बताए। उनले कोशीमा कांग्रेसकै कारण माओवादी उम्मेदवार पराजित भएकाले नेता कार्यकर्ता आक्रोशित भएको बताए। कांग्रेस महासमितिले गठबन्धन गरिँदैन भनेर गरेको निर्णय, धर्म निरपेक्षको कुरा विषय र जनयुद्धबारे बेमौसमको बाजालगायतले आशंका उत्पन्न भएको उनको भनाइ छ।"
कोशी प्रदेशको नाम खारेजीको माग गर्दै काठमाडौंमा प्रदर्शन,"काठमाडौं : कोशी प्रदेशको नाम खारेजीको माग गर्दै काठमाडौंमा प्रदर्शन भएको छ। फागुन १७ गते प्रदेश १ को नाम कोशी नामाकरण गरिएको र प्रदेशको पहिचान नामेट गरिएको अँध्यारो दिन भएको भन्दै प्रदेश १ पुनः नामाकरण संयुक्त संघर्ष समितिले काठमाडौंको तीनकुनेमा प्रदर्शनसहित सभा गरेको हो। कालो झण्डासहित प्रदर्शनमा सहभागीहरूले प्रदर्शनकारीले पहिचानविरोधी होसियार, कोशी प्रदेश खारेज गर, पहिचानको आधारमा सबै प्रान्तको नामाकरण गर, संघीयता पुनः सीमांकन गरलगायतका नारा लगाएका थिए। उनीहरूले १ नम्बरर प्रदेशको पहिचान मेट्ने काम फागुन १७ गते भएको भन्दै यस दिनलाई कालो दिनका रूपमा मनाएको जनाएका छन्। गत वर्ष फागुन १७ गते बसेको प्रदेशसभाको बैठकमा प्रदेश १ को नाम कोशी रहने प्रस्ताव दुई तिहाई बहुमतले पारित भएको थियो। कोशी नामको पक्षमा ८२ मत परेको थियो भने विपक्षमा चार मत परेको थियो। प्रदेश १ को नाम कोशी भएपछि एकबर्षदेखि पहिचान पक्षधरले विरोध गर्दै आएका छन्।"
गौतमबुद्ध अन्तर्राष्ट्रिय क्रिकेट रंगशाला निर्माणका लागि टेण्डर आह्वान,"चितवन : भरतपुर महानगरपालिकाले गौतमबुद्ध अन्तर्राष्ट्रिय क्रिकेट रंगशाला निर्माणका लागि टेण्डर आह्वान गरेको छ। महानगरपालिकाले रंगशालाको पहिलो चरणको निर्माण कार्यका लागि १ अर्ब १० करोड रुपैयाँको टेण्डर आह्वान गरेको हो। भरतपुर महानगरपालिका१५ रामपुरमा निर्माणाधीन रंगशाला करिब ३ वर्षदेखि अलपत्र अवस्थामा थियो। रंगशाला निर्माणको नेतृत्व लिएको धुर्मुस सुन्तली फाउन्डेसनले आर्थिक सहयोग जुटाउन नसकेपछि महानगरपालिकालाई स्वमित्व हस्तान्तरण गरेको थियो। महानगरपालिकाले बिहीबार सार्वजनिक सूचना जारी गरेर इच्छुक र योग्य कम्पनीलाई एक महिनाभित्र आवेदन पेस गर्न आह्वान गरेको हो। भरतपुर महानगरपालिकाका वरिष्ठ इन्जिनियर सन्तोष आचार्यका अनुसार टेण्डरको प्रस्ताव ३१औं दिनमा खोलिनेछ र त्यसको करिब दुई हप्तामा प्राप्त प्रस्तावहरूको मूल्यांकन गरी छनोट भएको कम्पनीलाई निर्माणको जिम्मा दिइनेछ। रंगशाला प्रकृतिको काम गरेको निर्माण कम्पनीलाई प्राथामिकता दिइने महानगरपालिकाका वरिष्ठ इन्जिनियर आचार्यले जानकारी दिए। टेण्डरसम्बन्धी गुनासो भए २० दिनभित्र महानगरपालिकामा सम्पर्क गर्न प्रकाशित सूचनामा भनिएको छ। रंगशालाको पहिलो चरणमा १० हजार जना क्षमताको स्टयाण्ड, मैदानको सम्पूर्ण काम, पेभेलियनसहित दुई वटा टावर बिल्डिङ निर्माण हुनेछ। यो काम पुरा हुँदा रंगशालाको क्षमता १५ हजार जनाको पुग्नेछ। महानगरपालिकाले विगत ५ वर्षमा सरदर ५८ करोडको वार्षिक निर्माण कारोबार गरेको राष्ट्रिय निर्माण कम्पनीसँग बोलपत्र आह्वान गरी रंगशाला निर्माणको प्रक्रिया थालेको हो। यसअघि बागमती सरकार र भरतपुर महानगरपालिकाले क्रमशः ७० र ३० को साझेदारीमा रंगशाला निर्माण गर्ने सहमति भएसँगै अलपत्र अवस्थामा रहेको रंगशाला निर्माण गर्ने निश्चित भएको थियो। भरतपुर महानगरपालिका प्रमुख रेनु दाहालले भ्रमण वर्ष २०२४ को एउटा आर्कषक गन्तव्य रंगशाला भएकाले सकरात्मक सन्देशका लागि भ्रमण वर्ष उद्घाटन अगावै टेण्डर आह्वान गरिएको जानकारी दिए। लामो समयको अथक मिहिनेत, प्रयास र तत्परताले रंगशाला निर्माण कार्य सुनिश्चित भएकाले नेपाली खेलकुद जगतका लागि उत्साह थपिएको उल्लेख गरे। उनले सन् २०२७ मा हुने यु१९ महिला विश्वकप क्रिकेट प्रतियोगिता यही मैदानमा खेलाउने गरी तयारी थालिने पनि बताए। काक्तिक २३ गते नेपाल सरकारको मन्त्रिपरिषद बैठकले गौतमबुद्ध अन्तर्राष्ट्रिय क्रिकेट रंगशाला, मोरङको विराटनगर, र काठमाडौंको मूलपानीलाई राष्ट्रिय गौरवको आयोजनाका रूपमा अगाडि बढाउने निर्णय गरेको थियो। रंगशाला निर्माणको लागि छनौट भएको कम्पनीले साढे २ वर्षभित्र रंगशाला बनाइसक्नु पर्नेछ। रंगशालाको सबै काम पुरा गर्न साढे ३ अर्ब रुपैयाँ लाग्छ। पहिलो चरणको काम पुरा भएपछि दोस्रो चरणको निर्माण सुरु हुने महानगरपालिकाले जनाएको छ।"
अदालतले १२ करोड बढी जरिवाना तिराउन भनिएका दुई अभियुक्त पक्राउ,काठमाडौं : राजस्व छली मुद्दामा उच्च अदालत पाटनले दोषी ठहर्याएका दुई जना पक्राउ परेका छन्। केन्द्रीय अनुसन्धान व्युरोले धादिङकी २९ वर्षीया कुमारी गुरुङ र पर्साका ४१ वर्षीय प्रदीपकुमार गुप्तालाई पक्राउ गरेको हो। उनीहरूलाई चितवनको भरतपुरबाट बिहीबार पक्राउ गरेको व्युरोका सूचना अधिकारी प्रहरी उपरीक्षक होबिन्द्र बोगटीले जानकारी दिए। उनीहरूले न्यु समीक्षा सप्लार्यस नामको फर्म दर्ता गरी नक्कली कर बिजक बनाइ राजस्व छली गरेका थिए। सोही विषयमा परेको मुद्दामा उच्च अदालत पाटनले गत विसं २०७९ भदौ २५ गते कुमारी र प्रदीपलाई दोषी ठहर्याएको थियो। अदालतले उनीहरूलाई एकएक वर्षको कैद र जनही १२ करोड १० लाख ३६ हजार ५३० रुपैयाँ जरिवाना असुल्न आदेश दिएको थियो।
मटिहानीमा शल्यक्रियासहितको निःशुल्क आँखा जाँच शिविर,"ढल्केवर : महोत्तरीको मटिहानीमा एकदिने निःशुल्क शल्यक्रिया सहितको आँखा जाँच शिविर सम्पन्न भएको छ। शिविरबाट २७० जना लाभान्वित भएको मटिहानी नगरपालिकाको कार्यालयले जनाएको छ। आँखा जाँच गराएका मध्ये ८२ जना मोतिबिन्दुका बिरामी भेटिएको सगरमाथा चौधरी आँखा अस्पताल लहानका क्याम्प सुपरभाइजर राज कुमार यादवले बताए। मोतिबिन्दुका बिरामीहरूलाई आँखा तथा कान उपचार केन्द्र जलेश्वरमा निःशुल्क अप्रेसन गरिने उनले जनाए। मटिहानी नगरपालिका र नेपाल रेडक्रस सोसाइटी महोत्तरीको आयोजना, सिबिएमको आर्थिक सहयोग तथा नेपाल नेत्र ज्योती संघ र सगरमाथा चौधरी आँखा अस्पताल लहानको प्राविधिक सहयोगमा उक्त शिविर सम्पन्न भएको हो। शिविरको समुद्घाटन कार्यक्रमलाई सम्बोधन गर्दै मटिहानी नगरपालिकाका नगरप्रमुख हरिप्रसाद मण्डलले शिविरले पालिकाभित्रका आँखा सम्बन्धी समस्या भएका बिरामीलाई राहत पुग्ने विश्वास व्यक्त गरे।"
पौने तीन लाखका भन्सार छलीका सामान बरामद,"बुटवल : भन्सार छली गरेर भारतीय बजारबाट ल्याएका विभिन्न सामग्रीहरू प्रहरीले बरामद गरेको छ। २ लाख ८२ हजार ८ सय रुपैयाँ मूल्य बरावरको सामग्री बरामद गरिएको जिल्ला प्रहरी कार्यालय रुपन्देहीले जनाएको छ। प्रहरीको टोलीले सिद्धार्थनगर नगरपालिका३ चोक, मायादेवी गाउँपालिका४ सुण्डी र रोहिणी गाउँपालिका७ प्रिपहवाबाट नेपालतर्फ अवैध रुपमा भन्सार छलेर ल्याएका सामान बरामद गरिएको छ। प्रहरीका अनुसार तीन बोरा प्याज, दुई बोरा चिनी, २० कार्टुन कृषिमा प्रयोग हुने औषधि, २ सय १२ पिस जुत्ता, ४४ पिस झुल, ६ कार्टुन सावु र स्याम्फु र १०० कार्टुन कोलगेट र ब्रस बरामद गरिएको छ।"
निगम सुधार प्रतिवेदन कार्यान्वयन सिफारिस समितिले बुझायो चौथो प्रतिवेदन,"काठमाडौं : पूर्व गर्भनर दिपेन्द्रबहादुर क्षेत्री नेतृत्वको नेपाल वायुसेवा निगम संरचनागत सुधार अध्ययन समितिको प्रतिवेदन अध्यायन तथा कार्यान्वयन सिफारिस समितिले चौथो प्रतिवेदन बुझाएको छ। पूर्व क्याप्टेन कुलबहादुर लिम्बु नेतृत्वको सिफारिस समितिले बिहीबार प्रतिवेदन बुझाएको हो। समितिले संस्कृति पर्यटन तथा नागरिक उड्डयनमन्त्री सुदन किराती, मन्त्रालयका सचिव दिपक काफ्ले र नेपाल वायुसेवा निगमका कार्यकारी अध्यक्ष युवाराज अधिकारीलाई संयुक्तरूपमा प्रतिवेदन बुझाएको हो। समितिले बुझाएको प्रतिवेदनमा मुख्यगरी ४ वटा बुँदा समावेश गरिएको छ। पहिलो बुँदमा आन्तरिक लेखा परीक्षण प्रभावकारी बनाउने, दोस्रोमा सञ्चालक समितिको निर्णय र निगमको सुशासन प्रभावकारी बनाउन लेखा समिति बनाउने, तेस्रोमा निगमलाई आर्थिकरूपले प्रभावकारी बनाउन सोल्टी होटलको सेयर बिक्री गर्ने रहेको छ। त्यस्तै चौथो बुँदमा निगमको यथार्थपरक व्यवसायिक कार्ययोजना बनाउने प्रतिवेदनमा उल्लेख गरिएको छ। प्रतिवेदनलाई प्रभावकारी कार्यन्वयनका लागि मन्त्री किरातीले निगमका कार्यकारी अध्यक्षलाई निर्देशन दिएको छ।"
"सेयर बजारमा २८ अंकको गिरावट, १३ वटै उपसमूहको सूचक नकारात्मक","काठमाडौं : सेयर कारोबार साताको अन्तिम दिन बिहीबार नेप्से परिसूचक दोहोरो अंकले घटेर बन्द भएको छ। नेप्से परिसूचक २८६८ अंकले घटेर १९७२०९ विन्दुमा कायम भएको हो। साताको पहिलो कारोबार दिन आइतबार २६८१ अंकले घटेको नेप्से सोमबार १३२८ र मंगलबार ९३४ अंकले बढेको थियो। दुई दिन लगातार बढेको नेप्से बुधबार फेरि ओरालो लागेको थियो। सो दिन नेप्से ०८७ अंकले घटेको थियो। सो दिन २ अर्ब ३ करोड मूल्य बराबरको सेयर कारोबार भएको थियो। आज नेप्से परिसूचक दोहोरो अंकले घटेपनि कारोबार रकम बुधबारको तुलनामा बढेको छ। यसदिन ३०९ कम्पनीको ७४ लाख ४६ हजार ९९१ कित्ता सेयर २ अर्ब ५९ करोड ८७ लाख ३७ हजार २२८ रुपैयाँमा खरिदबिक्री भए। सेन्सेटिभ इण्डेक्स १३४ प्रतिशतले घटेर ३५१६५ विन्दुमा अडिएको छ। बोटलर्स नेपाल (बालाजु )को सेयर सकारात्मक सर्किट लेभलमा कारोबार हुँदा मनकामना स्मार्ट लघुवित्त वित्तीयको ९८६,मानुसी लघुवित्त वित्तीयको ३९८, समाज लघुवित्त वित्तीयको ३९० र एनएमबी ५० को ३५९ प्रतिशतले सेयर मूल्य बढेको हो। दोहोरो अंकले घटेको बजारमा जोशी हाइड्रोपावर डेभलपमेन्टका लगानीकर्ताले भने गुमाए। सो कम्पनीको सेयर १० प्रतिशतले घट्यो। कारोबार रकमका आधारमा सोनापुर शीर्षस्थानमा रह्यो। सो दिन यो कम्पनीको ११ करोड मूल्य बराबरको सेयर कारोबार भयो। यसैगरी जोशी हाइड्रोपावरको १० करोड मूल्य बराबरको सेयर कारोबार हुँदा हिमालयन रिइन्स्योरेन्सले ८ करोड,हाथवेले ६ करोड र शिवम् सिमेन्टले ५ करोड मूल्य बराबरको सेयर कारोबार गरे। आज १३ वटै उपसमूहका सूचक नकारात्मक देखिएका छन्। फाइनान्स उपसमूहको सूचक सर्वाधिक ३२१ प्रतिशतले घट्यो। कारोबारमा आएका कम्पनीमध्ये १७ वटाको मूल्य बढ्दा २२० वटाको घट्यो भने ११ कम्पनीको मूल्य स्थिर रह्यो।"
जलविद्युत आयोजना निर्माणका क्रममा म्याग्दीमा पाँच वर्षमा २२ मजदुरको मृत्यु्,"सबैभन्दा बढी अन्नपूर्ण गाउँपालिका४ नारच्याङमा निर्माणाधिन ११० मेगावाट क्षमताको निलगिरीखोला जलविद्युत आयोजनामा १२ जना मजदुरको मृत्यु भएको छ । बेनी : म्याग्दीको रघुगंगा गाउँपालिका७ चिमखोलामा करेन्ट लागेर जलविद्युत आयोजनाका एकजना मजदुरको मृत्यु भएको छ भने अर्का एकजना घाइते भएका छन् । योसँगै म्याग्दीमा निर्माणाधिन जलविद्युत आयोजनामा पछिल्लो ५ वर्षयता ज्यान गुमाउने मजदुरको संख्या २२ र घाइते हुनेको संख्या ४ पुगेको जिल्ला प्रहरी कार्यालय म्याग्दीले जनाएको छ । प्रहरीका अनुसार चिमखोलामा निर्माणाधिन राहुघाट मंगले जलविद्युत आयोजनाको ठेकेदार कम्पनी रामेछाप कन्ट्रक्सनमा कार्यरत सल्यानको बागचौर नगरपालिका८ का ३२ वर्षीय कमल योगीको करेन्ट लागेर मृत्यु भएको हो । करेन्ट लागेर घाइते भएका योगीलाई बेनी अस्पतालमा उपचारको क्रममा बुधबार चिकित्सकले मृत घोषणा गरेका प्रहरी निरीक्षक कुमार गुरुङले बताए । योगीलाई बचाउने क्रममा करेन्ट लागेर घाइते भएका २४ वर्षीय प्रविण थापाको बेनी अस्पतालमा उपचार भइरहेको उनले बताए । घाइते थापाको स्वास्थ्य अवस्था सामान्य र सुधारको क्रममा रहेको छ । मृतकको शव बेनी अस्पतालको शव गृहमा राखिएको छ । परिवारलाई घटनाको बारेमा जानकारी गराएको र अनुसन्धान जारी रहेको प्रहरी निरीक्षक गुरुङले बताए । आर्थिक वर्ष २०७५७६ देखि २०८००८१ को हालसम्म म्याग्दीमा निर्माणाधिन जलविद्युत आयोजनामा कार्यरत योगीसहित २२ जना मजदुरले ज्यान गुमाएका र ४ जना घाइते भएको जिल्ला प्रहरी कार्यालय म्याग्दीको तथ्याङ्क छ । प्रहरी नायव उपरीक्षक मदन कुँवरका अनुसार सबैभन्दा बढी अन्नपूर्ण गाउँपालिका४ नारच्याङमा निर्माणाधिन ११० मेगावाट क्षमताको निलगिरीखोला जलविद्युत आयोजनामा १२ जनाको मृत्यु भएको छ । रघुगंगा गाउँपालिकामा तुण्दी पावरद्धारा निर्माणाधिन अपर राहुघाट र मंगले राहुघाट जलविद्युत आयोजनामा ६,अन्नपूर्ण गाउँपालिकाको घारखोला जलविद्युत आयोजनाका २, रघुगंगाको ठूलोखोला र राहुघाट जलविद्युत आयोजनामा ११ जना मजदुरको ज्यान गएको प्रनाउ कुँवरले बताए । म्याग्दीमा २८१ मेगावाट क्षमताका १० वटा जलविद्युत आयोजना निर्माण भइरहेका छन् । विद्युत विकास विभागका अनुसार १३५ मेगावाट क्षमताका चारवटा जलविद्युत आयोजना सञ्चालनमा आइसकेको म्याग्दीमा ७००८३ मेगावाट क्षमताका १७ आयोजनाले निर्माणका लागि अनुमति लिएका छन् । कूल ३४६०३ मेगावाट क्षमताका ६ वटा आयोजना निर्माणको तयारी र प्रक्रियामा छन् । त्यस्तै ८३५ मेगावाट क्षमताका तीनवटा आयोजनाले निर्माणका लागि अनुमति मागेका छन् । जिल्लाभर १४०१३ मेगावाट क्षमताका १४ वटा आयोजना सर्वेक्षणको क्रममा छन् । आयोजना स्थलमा लडेर,चिप्लिएर,करेन्ट लागेर तथा डोजर, ब्याकुहोलोडर, ट्याक्टर, जिप दुर्घटना हुँदा ज्यान गुमाएको देखिन्छ, उनले भने जलविद्युत आयोजनामा हुने दुर्घटना र मजदुर सुरक्षा चुनौति बनेको छ । अखिल नेपाल ट्रेड युनियन महासंघ (जिफन्ट)का म्याग्दी जिल्ला अध्यक्ष बालादेवी राईले जलविद्युत आयोजनामा ज्यान गुमाएका अधिकांश मजदुरका आफन्तहरु बिमा, क्षतिपुर्तिबाट समेत बञ्चित भएका बताइन् । श्रम ऐन अनुसार आयोजनामा काम गर्ने मजदुरहरुको सामुहिक दुर्घटना बिमा गर्नुपर्ने व्यवस्था धेरै मजदुरलाई थाहा छैन, उनले भनिन् हामीले सूचना पाएपछि निलगिरि जलविद्युत आयोजनाका दुईजना मृतक मजदुरका परिवारलाई सातसात लाखका दरले क्षतिपुर्ति दिलाएका थियौं । ज्यान गुमाएका मजदुरका आफन्तलाई बिमा,राहत र क्षतिपुर्तिका विषयलाई लिएर आयोजना, निर्माण कम्पनी पन्छिन चलखेल गर्ने गरेका मजदुरहरुले गुनासो गरेका छन् । कार्यस्थलमा सुरक्षा सामग्री नभएको, निर्माण व्यवसायीले सुरक्षाका सामग्री मजदुरले प्रयोग नगरेका र कम्पनीहरुले पनि सुरक्षाका सामग्री प्रयोगमा अनिवार्य नगरेका कारण मजदुरहररूले ज्यान गुमाएका राईको भनाइ छ । अनौपचारिक क्षेत्र सेवा केन्द्र इन्सेकका म्याग्दी प्रतिनिधि अमृतप्रसाद पौडेलले जलविद्युत आयोजनामा लापरवाही र असावधानिका कारण मजदुरको ज्यान जाने गरेको बताए । मजदुरको सुरक्षाको विषयमा जलविद्युत आयोजना,निर्माण कम्पनीका सञ्चालकहरुलाई जिम्मेवार र जवाफदेही बनाउनुपर्ने उनको भनाइ छ । म्याग्दीका जलविद्युत आयोजनाहरूमा मजदुरहरूको ज्यान गएको विषयमा उर्जा,जलस्रोत तथा सिचाई मन्त्रालयले गत कात्तिक महिनामा स्थलगत अध्ययन गरि सुझाव दिएको थियो । गत कात्तिक ४ गते रघुगंगा गाउँपालिका७ गौडामुनीमा टुण्डी हाइड्रोपावरद्धारा सञ्चालित मंगले राहुघाट जलविद्युत आयोजनाको सुरुङमा काम गरेर फर्कने क्रममा सुरुङ भित्र ढुङ्गाहरु खसेर घाइते भएका रामेछाप कन्ट्रक्सनका मजदुर प्रकाश गोलेको मृत्यु भएको थियो । अर्का मजदुर विवेक कुमार शाह घाइते भएका थिए । गत कात्तिक १५ गते अन्नपूर्ण गाउँपालिका४ नारच्याङको निलगिरिखोला जलविद्युत आयोजनाको अडिट नं२ को आईएस १ को काम गरि फर्कने क्रममा दाङका ३७ वर्षीय डोणबहादुर बुढामगरको सुरुङमा चिप्लिएर लड्दा मृत्यु भएको प्रहरी कार्यालयले जनाएको छ । चालु आर्थिक वर्ष २०८०८१ मा भएको दुईवटा दुर्घटनामा दुईजनाको मृत्यु र एकजना घाइते भएका छन् । आर्थिक वर्ष २०७५०७६ मा २ जना, २०७६०७७ मा तीन, २०७७०७८मा ३ जना, २०७८७९ मा पाँच जना, २०७९०८० मा ६ र २०८००८१ के हालसम्म ३ जना मजदुरहरुको मृत्यु भएको छ ।"
"८ लाख मूल्य बराबरको तस्करीको सामान बरामद, चारजना पक्राउ","धनगढी : सशस्त्र प्रहरी सीमा सुरक्षा बलले भारतबाट तस्करी गरि ल्याएको ठूलो परिमाणमा सामानसहित चारजना पक्राउ गरेको छ । सशस्त्र प्रहरी बल,नेपाल प्रस्तावित सीमा सुरक्षा गुल्म त्रिनगरको टोलीले बुधबार झण्डै ८ लाख बराबरको सामान र तस्करीमा संलग्न भएको आरोपमा चारजना महिला पक्राउ परेका हुन्। सशस्त्र प्रहरी नायब उपरीक्षक बिलबहादुर फोजुको कमाण्डमा खटिएको टोलीले विशेष सुराकीको आधारमा भारतबाट अवैध रुपमा भन्सार छली नेपालतर्फ ल्याउँदै गरेको ७ लाख ९८ हजार मुल्य बराबरको सामान बरामद गरेको हो । प्रहरीले लेडिज सुट १७२ थान, धोती साडी १३२ थान,क्यापासिटर ५० थान,कुलर पम्प ६ थानसहित विभिन्न मोटरपार्टस,विद्युतका सामान बरामद गरेको हो। सशस्त्र प्रहरीले उक्त सामानको ७ लाख ९८ हजार मुल्यांकन गरेर कैलाली भन्सार कार्यालय बुझाएको छ । सशस्त्र प्रहरीले उक्त सामान तस्करीमा संलग्न भएको आरोपमा धनगढी उपमहानगरपालिका २ का महेश्वरी बिष्ट,तुलसी भट्ट,धना साउद र गौरी ओझालाई पक्राउ गरेको छ । सशस्त्र प्रहरीले फागुन ६ गते यता मात्र १८ लाख ५६ हजार बराबरको सामान पक्राउ गरी भन्सार बुझाएको र १ लाख ३७ हजार मुल्य बराबरको कुखुरा र माछा बरामद गरी नष्ट गरेको जनाएको छ।"
"६८ जनाको नेतृत्व गर्दै महिलामन्त्री आचार्य अमेरिका जाँदै, संसदीय समितिमा उजुरी","झन्डै दुई दर्जन मान्छे राखेर मानव तस्करी शैलीमा जाने टोली बनाइ राज्यको स्रोतबाट गरिने अनाधिकृत अमेरिका भ्रमण रोकी संलग्न सदस्यहरूमाथि छानबिन गरी पाऊँ, भनी उजुरीमा उल्लेख छ। काठमाडौं : महिलामन्त्री सुरेन्द्रराज आचार्यको नेतृत्वमा ६८ जनाको जम्बो टोली अमेरिका जाने भएको छ। मार्च ८ मा हुन लागेको कार्यक्रममा भाग लिन जम्बो सरकारी टोली अमेरिका जान लागेको हो। टोलीमा मन्त्रालयका सचिव सुमनराज अर्यालसहित संयुक्त राष्ट्रसंघ संस्थाहरू र विश्वका सबै क्षेत्रहरूबाट इकोसोक मान्यता प्राप्त गैरसरकारी संस्था (एनजीओ) को प्रतिनिधिहरू सहितको टोली जान लागेको हो। ६८औं महिला सम्मेलन महिलामा लगानी, प्रगतिको गति भन्ने नाराका साथ अमेरिकामा अन्तर्राष्ट्रिय महिलासम्बन्धी कार्यक्रम हुँदै छ। नेपालमा भने महिलामा लगानी, समुन्नत समाजको थालनी भन्ने नारा बनाइएको छ। संघीय सरकारका सबै निकाय, प्रदेश सरकार, जिल्ला समन्वय समिति महासंघ, नेपाल नगरपालिका संघ, गाउँपालिका राष्ट्रिय महासंघ, ७७ जिल्ला समन्वय समिति, ७ सय ५३ स्थानीय तह एवं तीनका वडाहरू, शैक्षिक संस्था, सामाजिक संघसंस्था, नागरिक समाजलाई दिवस भव्यरूपमा मनाउन निर्देशन दिएको छ। तर, मन्त्रालयको उच्च पदस्थ नेतृत्व भने अमेरिका जाने भएको छ। संसद्का लेखा समिति र राज्य व्यवस्था समितिमा भने अनधिकृत रूपमा भ्रमण हुन लागेको भन्दै रोक्नुपर्ने उजुरी परेका छन्। देशको आर्थिक अवस्था कमजोर भएको तथा अनाधिकृत अन्तर्राष्ट्रिय भ्रमणहरू निरुत्साहित गर्ने नीति वर्तमान सरकारले लिइ रहेको अवस्थामा त्यसको खिलाप गर्दै झन्डै दुई दर्जन मान्छे राखेर मानव तस्करी शैलीमा जाने टोली बनाइ राज्यको स्रोतबाट गरिने अनाधिकृत अमेरिका भ्रमण रोकी संलग्न सदस्यहरूमाथि छानबिन गरी पाऊँ, भनी उजुरीमा उल्लेख छ।"
"भारतको मध्य प्रदेशमा सडक दुर्घटना, १५ जनाको मृत्यु","नयाँ दिल्ली : भारतको मध्य प्रदेश राज्यमा बिहीबार भएको दुर्घटनामा परी पाँच महिलासहित कम्तीमा १५ जनाको मृत्यु भएको भारतीय प्रहरीले जनाएको छ । उक्त दुर्घटनामा २० जना घाइते भएका स्थानीय प्रहरीले जानकारी दिएको छ । मध्य प्रदेश अन्तर्गत मण्डला जिल्ला बिछिया इलाकामा गाडी अनियन्त्रित भइ पल्टिँदा दुर्घटना भएको हो । घाइतेहरूमध्ये केहीलाई स्थानीय अस्पतालहरूमा उपचारका लागि भर्ना गरिएको छ भने केहीको अवस्था गम्भीर रहेकोले मृतकको सङ्ख्या अझै बढ्न सक्ने आशङ्का गरिएको प्रहरीले जनाएको छ । पीडितहरू सोही गाउँका हुन् र नजिकै आयोजित विवाहपूर्वको समारोहबाट फर्किरहेका थिए । राष्ट्रपति द्रौपदी मुर्मू, प्रधानमन्त्री नरेन्द्र मोदी र अन्य वरिष्ठ नेताहरूले यस दुर्घटनामा मानवीय क्षतिप्रति दुःख व्यक्त गरेका छन् ।"
नेपाल धितोपत्र बोर्डले कहिले र कस्तो पाउला अध्यक्ष ?,"काठमाडौं : नेपाल धितोपत्र बोर्ड अध्यक्षको नियुक्तिको लागि समिति बनेको करिब डेढ महिनापछि बल्ल कार्यविधि बनेको छ। अध्यक्ष चयनको कार्यविधि बनेसँगै बुधबार सार्वजनिक सूचना प्रकाशन गर्दै आवेदन माग भएको छ। तर, पुस २० गतेदेखि रिक्त पद यो वर्ष भने पूर्ति नहुने पक्का भएको छ। नेपाल धितोपत्र बोर्डको अध्यक्षको छनोट तथा सिफारिससम्बन्धी कार्यविधिअनुसार अध्यक्ष चयनको लागि राष्ट्रिय योजना आयोगका उपाध्यक्ष मीनबहादुर श्रेष्ठको संयोजकत्वमा तीन सदस्यीय समिति गत माघ पहिलो साता नै गठन भएको थियो। समितिले छनोट प्रक्रियाको पहिलो चरणको सुरुवातै ढिला गरेकाले केही समय लागेको छ। बोर्ड अध्यक्ष सिफारिस गर्न गठन भएको समितिले मंगलबारमात्र कार्यविधि तयार गरेको हो। यसअनुसार अब लामो समयदेखि खाली रहेको बोर्ड अध्यक्षको लागि उक्त कार्यविधिअनुसार नै उपयुक्त तीन व्यक्तिको नाम सिफारिस हुनेछ। बुधबारको सूचनाअनुसार तीन जनाभन्दा कमको आवेदन परेमा दोस्रो पटक ७ दिनका लागि अवधि तोकेर आवेदन दिन विज्ञापन गर्नु पर्नेछ। तीन जनाभन्दा कम आवेदकको आवेदन परेको अवस्थामा पहिलो चरणमा परेका आवेदनहरूलाई यथावत् राखी थप आवेदनको लागि सात दिनको म्याद दिई पुनः दरखास्त आह्वान गरिनेछ, कार्यविधिमा उल्लेख छ। त्यसपछि आवेदकलाई चार आधारमा मूल्यांकन गरिनेछ। आवेदकको व्यावसायिक कार्ययोजना, शैक्षिक योग्यता, व्यावसायिक कार्ययोजनाको प्रस्तुतीकरण र अन्तर्वार्तापछि योग्य तीन उम्मेदवारको नाम सरकारलाई सिफारिस गर्नेछ। सरकारले तीनै तीनमध्ये एकलाई बोर्डको अध्यक्षमा नियुक्त गर्नेछ। हाल बोर्ड अध्यक्ष पद रिक्त हुँदा नियमित नीतिगत कामकारबाहीसमेत रोकिएको छ। प्रशासनिक कार्यका लागि कार्यकारी निर्देशक डा नवराज अधिकारीले कायममुकायमको भूमिका निभाइरहेका छन्। ढिलै भए पनि सिफारिस समितिले कार्यविधि बनाएपछि अब कस्तो अध्यक्ष आउलान् भन्ने चासो सबैको छ। भावी अध्यक्षले पुँजी बजारका समस्याहरूबारे बुझेको नियमन गर्न सक्ने, अनुभवी, इमान्दार र वित्तीय क्षेत्रमा प्रतिष्ठित व्यक्तित्व हुनुपर्नेमा जोड दिन्छन्, नेपाल धितोपत्र बोर्डका पूर्वअध्यक्ष डा रेवतबहादुर कार्की। कार्कीका अनुसार उनी केही समययता पुँजी बजारमा केही विचलनहरू देखिएको बताउँछन्। कार्की भन्छन्, आईपीओ, एफपीओ जारी गर्ने प्रसंगमा अध्यक्ष, सञ्चालकहरूमा इमान्दारिता नहुँदा समस्या देखिए। म हुँदा नै सञ्चालक, कर्मचारीका लागि र सूचीकृत कम्पनीहरूका लागि पनि आचारसंहिता लागू गरिएको थियो। यो इमान्दारीपूर्वक लागू भएन। यसको पालना पूर्ण रूपमा गर्ने व्यक्ति चाहिन्छ। अर्कातर्फ लामो समयदेखि दुईओटा कमोडिटी एक्सचेन्ज (वस्तु विनिमय बजार) ल्याउने भनेको पनि टुंगो लागेको छैन। यसैले अब आउने अध्यक्षले मनोपोली बजार भइरहेकोले दुई कमोडिटी एक्सचेन्ज ल्याउनुपर्ने पूर्वअध्यक्ष डा कार्कीले सुझाव दिए। धितोपत्र दलालहरूको शुल्क घटाउनेबारे अर्थ मन्त्रालयमा काम अड्किएको बताउँदै उनले वास्तवमा ब्रोकर शुल्क अधिकतमको सीमा राखेर खुला प्रतिस्पर्धा गरिनु पर्नेमा उनले ध्यानाकर्षण गराए। पूर्वअध्यक्ष कार्कीले दक्षिण एसियामध्ये नेपालमा ट्रेडिङ लागत उच्च भएकाले घटाउन सुझाव दिएका छन्। प्राथमिक बजार, दोस्रो बजारको सुधार गर्दै सहभागीहरूको क्षमता वृद्धि, स्टकको नियामकीय र सुपरभाइजरी, धितोपत्र बोर्डमा मौद्रिक नीतिको हस्तक्षेपलाई तटस्थ बनाइनु पयो, डा कार्कीले थपे। बोर्डका अर्का पूर्वअध्यक्ष डा चिरञ्जीवी नेपाल कार्यविधिले तोकेअनुसार मापदण्डमै रहेर आउने अध्यक्ष उचित हुने बताउँछन्। अबको अध्यक्षले गर्नुपर्ने कामबारे सुझाव दिँदै भन्छन्, नेपाल जत्रो मुलुकलाई दुईवटा स्टक एक्सचेन्च चाहिँदैन भनेको हो तर अर्को स्टक एक्सचेन्ज आयो भने अबको नयाँ अध्यक्षलाई ठूलो चुनौती हुन्छ। किनभने सेयरको मूल्यमा ठूलो चलखेल हुनेछ। यसैले अत्यन्त नियमन गर्न सक्ने, इमान्दार, काम गर्न सक्ने क्षमतावान् अध्यक्ष जरुरी छ। बजारलाई राम्रोसँग अध्ययन गरेर सेयर मूल्यलाई स्थिर गर्ने खालका अन्तर्राष्ट्रिय बजारका विभिन्न खालका औजारहरू छन्, त्यसलाई प्रयोग गरेर सेयर बजारलाई अझै आधुनिक बनाउनुपर्ने उनको सुझाव छ। बजारलाई आधुनिकसँगै पारदर्शी, सेयर मूल्यलाई बढी उतारचढाव हुन नदिने क्षमता भएको व्यक्ति अध्यक्ष हुनुपर्नेमा उनले जोड दिए। केही समययता पुँजीबजारमा विचलन देखिएको छ यो। केही काम अड्किएका पनि छन्। आउने दिनमा ब्रोकर शुल्कमा अधिकतम सीमा राखेर खुला प्रतिस्पर्धा गरिनुपर्छ। बोर्डले विद्युतीय निगरानी प्रणालीमार्फत सुपरिवेक्षण बढाउनुपर्छ। इन्डेक्स डेरिभेटिभ र क्रसब्रोडर ट्रेडिङको पनि सुरुआत गर्न आवश्यक छ। डारेवतबहादुर कार्की, पूर्वअध्यक्ष, नेपाल धितोपत्र बोर्ड अर्को स्टक एक्सचेन्ज ल्याउँदा नयाँ अध्यक्षलाई ठूलो चुनौती हुन्छ। यसैले कडा नियमन गर्न सक्ने, इमान्दार तथा क्षमतावान् अध्यक्ष आउनु पर्छ। धितोपत्र बजारलाई थप आधुनिक, पारदर्शी बनाउन तथा मूल्यलाई बढी उतारचढाव हुन नदिने क्षमता भएको व्यक्ति अबको बोर्ड अध्यक्ष हुनुपर्छ। डा चिरञ्जीवी नेपाल , पूर्वअध्यक्ष, नेपाल धितोपत्र बोर्ड कस्तो व्यक्ति बन्छन् अध्यक्ष ? कार्यविधिअनुसार बोर्ड अध्यक्ष बन्नका लागि धितोपत्रसम्बन्धी ऐन, २०६३ को दफा ७ को उपदफा (२) बमोजिम मान्यता प्राप्त विश्वविद्यालयबाट कम्तीमा स्नातकोत्तर उपाधि हासिल गरी धितोपत्र बजार व्यवस्थापन, पुँजीबजार विकास, आर्थिक, वित्तीय, वाणिज्य, व्यवस्थापन वा कानुन क्षेत्रमा कम्तीमा सात वर्ष काम गरेको अनुभव हुनु पर्नेछ। दरखास्त आह्वानपछि इच्छुक व्यक्तिको आवश्यक योग्यता तथा अनुभव तोकिएको छ। जसअनुरूप धितोपत्रसम्बन्धी ऐन, २०६३ को दफा ७ को उपदफा (२) बमोजिम मान्यता प्राप्त विश्वविद्यालयबाट कम्तीमा स्नातकोत्तर उपाधि हासिल गरी धितोपत्र बजार व्यवस्थापन, पुँजीबजार विकास, आर्थिक, वित्तीय, वाणिज्य, व्यवस्थापन वा कानुन क्षेत्रमा कम्तीमा सात वर्ष काम गरको लब्ध प्रतिष्ठित व्यक्ति हुनु पर्नेछ। यस्तै, धितोपत्रसम्बन्धी ऐन, २०६३ को दफा १० बमोजिम नेपालको नागरिक भएको, उच्च नैतिक चरित्र भएको, धितोपत्र बजार व्यवस्थापन, पुँजी बजार विकास, आर्थिक, वित्तीय, वाणिज्य, व्यवस्थापन वा कानुन क्षेत्रमा कम्तीमा सात वर्षको पेसागत अनुभव हासिल गरेको र सोही ऐनको दफा ११ बमोजिम अयोग्य नभएको हुनुपर्ने छ। साथै, अर्थ मन्त्रालय सम्बद्ध सार्वजनिक निकायका पदाधिकारी तथा सदस्यको नियुक्ति र मनोनयनसम्बन्धी मापदण्ड, २०७३ (संशोधनसहित) को दफा ३ (ग) बमोजिम ३० वर्ष उमेर पूरा भई ६५ वर्ष उमेर ननाघेको व्यक्ति योग्य हुनेछन्। यससँगै, अर्थ मन्त्रालय सम्बद्ध सार्वजनिक निकायका पदाधिकारी तथा सदस्यको नियुक्ति र मनोनयनसम्बन्धी मापदण्ड, २०७३ (संशोधन सहित) ले तोकेबमोजिम देहायको अयोग्यता नरहेको हुनुपर्छ। जसमा भ्रष्टाचार, सम्पत्ति शुद्धीकरण, मानव बेचबिखन, लागूऔषध कारोवार, पुरातात्विक वस्तु वा संरक्षित वन्यजन्तुसम्बन्धी कसुर वा नैतिक पतन देखिने अन्य फौजदारी कसुरमा सजाय पाएको र प्रचलित कानुनबमोजिम कालोसूचीमा समावेश भई त्यस्तो सूचीबाट फुकुवा भएको अवधि तीन वर्ष पूरा नभएको, कुनै विदेशी मुलुकमा स्थायी आवासीय अनुमति प्राप्त गरेको, मानसिक सन्तुलन ठीक नभएको हुनुपर्नेछ। कसरी छानिन्छन् अध्यक्ष ? सिफारिस समितिले तोकिएबमोजिमको योग्यता र अनुभव भएका आवेदकहरूले दरखास्तसाथ पेस गरेको व्यावसायिक कार्ययोजनाको परीक्षण गर्नेछ। परीक्षणबाट प्राप्त अंकको आधारमा औसत अंक निर्धारण गरी व्यावसायिक कार्ययोजना बापतको प्राप्तांक गणना गरिनेछ। तोकिएबमोजिमको योग्यता र पेसागत अनुभव भएका आवेदकहरूको शैक्षिक योग्यताबापतको प्राप्तांक तथा पेस भएको व्यावसायिक कार्ययोजनाबापतको प्राप्तांकको योगफल निर्धारण गरी उच्चतम अंक प्राप्त गर्ने उम्मेदवारहरूमध्ये सम्भव भएसम्म पाँच जना उम्मेदवारहरूको संक्षिप्त सूची तयार गरी व्यावसायिक कार्ययोजनाको प्रस्तुतीकरण एवं अन्तर्वार्ताका लागि छनोट गर्नेछ। व्यावसायिक कार्ययोजनाको प्रस्तुतीकरणका लागि छनोटमा परेका आवेदकहरूले तोकिएको मिति र समयमा व्यावसायिक कार्ययोजनाको प्रस्तुतीकरण गर्नु पर्नेछ। प्रस्तुतीकरणका लागि ३० मिनेट समय प्रदान गरिनेछ। व्यावसायिक कार्ययोजनाको प्रस्तुतीकरण एवं अन्तर्वार्ताका लागि छनोट भई व्यावसायिक कार्ययोजनाको प्रस्तुतीकरण एवं अन्तर्वार्ताका लागि उपस्थित उम्मेदवारहरूको शैक्षिक योग्यताबापतको प्राप्तांक पेस भएको व्यावसायिक कार्ययोजनाबापत नियमअनुसार प्राप्तांक, व्यावसायिक कार्ययोजनाको प्रस्तुतीकरणको औसत प्राप्तांक तथा अन्तर्वार्ताको औसत प्राप्तांकको योगफल निर्धारण गरी उच्चतम अंक प्राप्त गर्ने तीन जना उम्मेदवारहरूको नाम वर्णानुक्रमानुसार सिफारिस गरिनेछ। तर तीनजना भन्दा कम आवेदकको आवेदन परेको अवस्थामा पहिलो चरणमा परेका आवेदनहरूलाई यथावत् राखी थप आवेदनको लागि सात दिनको म्याद दिई पुनः दरखास्त आह्वान गरिनेछ। पुनः दरखास्त आह्वान गर्दा थप आवेदन परे वा नपरे पनि छनोटसम्बन्धी प्रक्रियालाई अगाडि बढाउन सकिनेछ।"
प्रचण्ड भरतुपरमा कार्यक्रम उद्घाटन गर्न आउने भएपछि विद्यालय बन्द गर्न पत्राचार,"चितवन : चितवनको भरतुपर महानगरले आयोजना गरेको कार्यक्रम उद्घाटनमा प्रधानमन्त्री पुष्पकमल दाहाल प्रचण्ड आउने भएपछि विद्यालय बन्द गर्न पत्राचार भएको छ। प्रधानमन्त्री प्रचण्डले शुक्रबार भरतपुर भ्रमण वर्ष २०२४ को विविध सांस्कृतिक कार्यक्रमको उद्घाटन गर्ने कार्यक्रममा महानगरले र्यालीमा सहभागी हुन र वडाले विद्यालयलाई बन्द गरेर कार्यक्रममा सहभागी हुन पत्राचार गरेको हो। प्रधानमन्त्री प्रचण्डकी छोरी रेणु दाहाल भरतपुर महानगरकी मेयर हुन्। महानगरले वडा कार्यालयसँग समन्वय गरी कक्षा ९१२ मा अध्ययनरत छात्रछात्राहरू र माध्यमिक तहका शिक्षकहरू वडास्तरको न्यालीमा विद्यालयको व्यानरसहित उपस्थित हुन निर्देशन दिएको हो। प्रस्तुत विषयमा भरतपुर महानगरपालिकाद्वारा निजी क्षेत्रसँगको सहकार्यमा ""घुमौं भरतपुर"" भन्ने मूल नाराका साथ पर्यटन क्षेत्रलाई प्रवर्द्धन गर्ने उद्देश्यले आयोजना गर्न लागिएको अभियान बृहत भरतपुर भ्रमण वर्ष २०२४ को विविध सांस्कृतिक कार्यक्रम सहित सम्माननीय प्रधानमन्त्री पुष्पकमल दाहाल प्रचण्डज्यूबाट मिति २०८० फागुन १८ गते शुक्रबार दिनको १:०० बजे समुद्घाटन हुने कार्यक्रम रहेको व्यहोरा अवगत नै छ।नगर शिक्षा अधिकारी महेन्द्रप्रसाद पौड्यालद्वारा हस्ताक्षर गरेर विद्यालयलाई पठाइएको पत्रमा भनिएको छ,उक्त कार्यक्रममा वडा कार्यालयसँग समन्वय गरी त्यस विद्यालयमा कक्षा ९१२ मा अध्ययनरत छात्रछात्राहरू र माध्यमिक तहका शिक्षकहरू वडास्तरको न्यालीमा विद्यालयको व्यानरसहित उपस्थित भई कार्यक्रमलाई भव्य रुपमा सम्पन्न गर्न सहयोग पुर्याउनुहुन अनुरोध छ। महानगरले बिहान ११ बजे सुरु हुने र्यालीमा सहभागी हुन वडासँग समन्वय गर्न निर्देशन गरेको छ। महानगरको निर्देशन पश्चात वडा कार्यालयले विद्यालय बन्द गर्ने निर्णय गरेको जानकारी दिँदै समुद्घाटन समारोहमा उपस्थित हुन निर्देशन दिएको छ। वडा अध्यक्षले विद्यालयलाई पठाएको पत्रमा भनिएको छ,प्रस्तुत विषयमा भरतपुर महानगरपालिका २१ नं वडा समितिको मिति २०८०।११।१६ गते बसेको बैठकको निर्णय अनुसार भरतपुर महानगरपालिकाद्वारा निजी क्षेत्रसँगको सहकार्यमा घुमौ भरतपुर भन्ने पूल नाराका साथ पर्यटन क्षेत्रलाई प्रवर्द्धन उद्देश्यले आयोजना गर्न लागिएको भरपुर भ्रमण वर्ष २०२४ को यही फाल्गुण १८ गते शुक्रबार हुने समुदघाटन कार्यक्रमका दिन भरतपुर महानगरपालिका वडा नं २१ अन्तर्गतका सम्पूर्ण विद्यालय बन्द गर्ने निर्णय गरेकोले सोही अनुसार गर्नहुन र समुद्घाटन समारोहमा उपस्थित भइदिनु हुन अनुरोध छ। सूचना सार्वजनिक भएलगत्तै बिदा दिएको विषयलाई लिएर आलोचना हुन थालेको छ।"
संसद र संसदीय समिति अवज्ञा गर्ने मन्त्रीलाई प्रधानमन्त्रीले बर्खास्त गर्नुपर्छ : खिमलाल देवकोटा,"काठमाडौं : राष्ट्रियसभा बैठकमा संसद र संसदीय समितिलाई अवज्ञा गर्ने मन्त्रीहरूलाई बर्खास्त गर्नुपर्ने विषय उठेको छ। प्रधानमन्त्रीले बर्खास्त गर्ने विधि बसाल्नुपर्नेमा सांसदले जोड दिए। फागुन २० गतेबाट पदावधि सकिन लागेका सांसद खिमलाल देवकोटाले बिहीबार बसेको राष्ट्रियसभा बैठकमा बोल्दै अवज्ञा गर्ने मन्त्रीहरूलाई बर्खास्त गर्नुपर्ने सुझाव दिएका हुन्। 'संसद र समितिलाई अवज्ञा गर्ने मन्त्रीलाई प्रधानमन्त्रीले बर्खास्त गर्ने विधि बसाल्नुपर्यो। तर, यसका लागि 'फ्याक्ट एन्ड फिगर' रिसर्च हुनुपर्छ,'उनले भने,' मन्त्रीले अवज्ञा गर्यो भनेर भन्ने होइन । 'फ्याक्ट एण्ड फिगर ' रिसर्च बेस हुनुपर्यो । रिसर्चको युनियन छ। यसलाई बलियो बनाउनुपर्छ भन्ने मेरो सुझाव छ।' उनले प्रतिनिधिसभामा भएको प्रतिपक्ष र सत्तापक्षको जुधाइँको चेपुवामा राष्ट्रियसभा पर्न दिन नहुने बताए। 'राष्ट्रियसभाको गरिमा बढाउने काम सभा सदस्यहरूको हो। कुनै पनि नयाँ विषयमा निर्णय लिनुभन्दा अघि प्रयाप्त छलफल गर्नु जरुरी छ, 'उनले भने,' संसदमा सरकारको छाया पर्न दिनुहुँदैना। प्रतिपक्ष र सत्तापक्षको जुधाइँको चेपुवामा राष्ट्रियसभा पर्न दिनु हुँदैन।' बजेट निर्माणमा संसद पूर्णस्वायत्त नभएको भन्दै यसका लागि आवश्यक कानुन र नीतिगत सुधार आवश्यक रहेको उनको भनाइ छ। सांसद देवकोटाले सरकारलाई सांसदप्रति जवाफदेही बनाउन र सांसदले उठाएका सवालहरूको अध्ययन अनुसन्धानका लागि संसद सचिवालयको अनुसन्धान महाशाखालाई प्रयाप्त वित्तिय स्रोतसाधन र सुविधा सम्पन्न बनाउनुपर्ने सुझाव दिए। देवकोटासहित २० जना सांसदको कार्यकाल यही फागुन २० गतेबाट सकिदैछ। रिक्त हुने पदमा एक महिना अगावै निर्वाचन भइसकेको छ।"
नेकपा एसले महाधिवेशनमा एकमात्रै दस्तावेज प्रस्तुत गर्ने,"काठमाडौं : नेकपा एकीकृत समाजवादीले पार्टीको आसन्न १० औं महाधिवेशनमा एकमात्रै दस्तावेज प्रस्तुत गर्ने निर्णय गरेको छ । बिहीबार काठमाडौमा सम्पन्न दस्तावेज मस्यौदा समितिको बैठकले महाधिवेशनमा समसामयीक राजनीतिक, पार्टीको आन्तरिक लगायतका विषय समेटेर एकमात्रै दस्तावेज प्रस्तुत गर्ने निर्णय गरिएको प्रवक्ता जगन्नाथ खतिवडाले जानकारी दिए । मस्यौदा समितिको बैठकपछि पार्टीभित्र कुनै पनि अलगअलग सोच नरहेको र सबैको भावनालाई समेटेर महाधिवेशनमा प्रस्ताव प्रस्तुत हुने उनको भनाइ छ । महाधिवेशनमा प्रस्तुत गर्ने दस्तावेजलाई अन्तिम रुप दिनका लागि विभिन्न समूह बनाएर छलफल हुने प्रवक्ता खतिवडाले जानकारी दिए। दस्तावेजमा समाजवादी क्रान्तिको बाटोमा जानका लागि हुने चूनौति,रुपरेखा लगायतका विषय समेटिने नेकपा एकीकृत समाजवादीले जनाएको छ ।"
"सिंहदरबार तात्नुपर्नेमा शिथिल भयो, कर्मचारीमा निर्णय नगर्ने र पन्छाउन खोज्ने प्रवृत्ति बढ्यो : प्रधानमन्त्री","काठमाडौं : प्रधानमन्त्री पुष्पकमल दाहाल प्रचण्डले सिंहदरबार शिथिल हुन खोजेको महसुस भएको बताएका छन्। बिहीबार प्रधानमन्त्री कार्यालयमा आयोजित नेपाल सरकारको अर्धवार्षिक समीक्षा कार्यक्रममा उनले सिंहदरबारमा विकास निर्माण प्रशासनको हिसाबले तात्नुपर्नेमा नभइरहेको दाबी गरेका हुन्। आफूले कार्यकाल एक वर्ष पुगेको अवसरमा सिंहदरबार केन्द्रित भएर संकल्प गरेको भए पनि २ महिनामा नै कताकता शिथिलता भइरहेको उल्लेख गरे। अहिले हाम्रो सबैभन्दा ठूलो चुनौति भनेकै समयमै निर्णय नगर्ने र सकेसम्म निर्णय पन्छाउन खोज्ने प्रवृत्ति र अन्तर निकाय समन्वय गर्नुपर्ने विषयमा तत्परता देखा नपर्नु। प्रचलित ऐन, नियम, परिधिभित्र निर्णय गर्न कसैले हिच्किचाउँनु हुँदैन, हिच्किचाउँनु पर्दैन पनि यो आत्मविश्वास कसरी बढाउने भन्ने चुनौती भएको छ। प्रचण्डले कर्मचारीतन्त्रभित्र निर्णय गर्नेभन्दा निर्णय नगर्ने सोच बढेको उनले बताए। निर्णय नगर्दा समस्यामा परिँदैन भन्ने सोचको खतरा कर्मचारीमा बढेको उनको भनाई छ। प्रधानमन्त्री प्रचण्डले जिम्मेवारी पन्छाएर राज्यलाई क्षति भए सोही व्यक्तिलाई क्षतिपूर्ति भराउने प्रणाली आवश्यक भएको दाबी गरे। पछिल्लो समयमा प्रशासनयन्त्रमा काम गरे कारवाही भोग्नुपर्ने तर, कामै नगरे बच्न सकिने मनसाय बढ्दै गएको देखिन्छ, उनले भने,अब यसको गम्भीर समीक्षा गर्नुपर्ने बेला भइसकेको छ। यसको असर अन्ततः हाम्रा उपलब्धि र राजनीतिक व्यवस्थाको रक्षा र विकासमा पर्छ भन्ने हेक्का राख्नु जरूरी छ। प्रचण्डले समग्र प्रशासनिक संयन्त्रको कार्यान्वयन क्षमता बढाई अपेक्षित नतिजा निर्धारित समयमै हासिल गर्नुपर्ने बताए। नीति तथा कार्यक्रम, बजेट र कार्यक्रमबीच तादम्यता नमिल्दा परिणाम आइरहेको छैन। मन्त्रालयहरू तथा अन्य निकायले निर्धारित वार्षिक लक्ष्य र सूचकअनुसार कार्यसम्पादन पूरा गर्नु नपर्ने र राजनीतिक र प्रशासनिक नेतृत्वहरू निर्णय लिन हिच्किचाउने प्रबृत्ति मौलाउँदै जानु सकारात्मक सन्देश होइन,उनले भने। मन्त्रालयगत कार्यसम्पादनस्तरको आँकडा हेर्दा बढी पुँजीगत खर्च गर्ने र विकास निर्माणसँग सम्बन्धित मन्त्रालयहरूको प्रगति स्थिति कमजोर हुनुले पुँजी निर्माणको स्थिति कमजोर देखाएको उल्लेख गरे। उनले प्रगति समीक्षाबाट देखिएको नतिजाले गम्भीर बनाएको र यसले परम्परागत कार्यशैलीमा परिवर्तन गर्नैपर्ने अनिवार्य भएको स्पष्ट पारे। प्रधानमन्त्री प्रचण्डले जनतालाई विकासको अनुभुत हुने आयोजनालाई बजेट दिएर अगाडि बढ्नुपर्ने बताए। उनले नयाँ आयोजना अपरिहार्य र जनताले विकासको प्रत्याभूत हुनेमात्र आगामी बजेटमा राख्नुपर्ने धारणा राखे। उनले तीन तहका सरकारबीच समन्वय गरेर अगाडि बढ्नुपर्ने उल्लेख गरे।"
दूधको मूल्य नपाएको भन्दै अरनिको राजमार्ग अवरुद्ध,काभ्रे : दूधको मूल्य नपाएपछि किसानले अरनिको राजमार्ग अवरुद्ध गरेका छन्। समयमा नै दूधको भुक्तानी नपाएको तथा गुणस्तरीय दूध बिक्रीमा समस्या आएको काभ्रेको बनेपाको चारदोबाटोमा चक्काजाम गरिएको हो। दूधको भुक्तानी र दूध बिक्रीमा सहजताका लागि दुग्ध किसानले विरोध स्वरूप एक घण्टा चक्काजाम गरेका हुन्।
धनुषा शहिदनगर नगरपालिकाका पूर्व मेयरसहित १२ जनाले पाए सफाइ,"जनकपुरधाम : धनुषाको शहिदनगर नगरपालिकाका तत्कालीन मेयर उदयकुमार बरबरिया (यादव) सहित मुद्दा लागेका सबै जनाले सफाइ पाएका छन्। तत्कालीन मेयरसहित उपमेयर शिला देबी कापर, प्रमुख प्रशासकीय अधिकृत रामकिशोर महतो, लेखा नन्द कुमार झा, इन्जिनियर संजय यादव, उपभोक्ता समितिका पदाधिकारी सबैले सफाई पाएका हुन्। सडक निर्माणमा भ्रष्टाचार गरेको दावीसहित अख्तियार दुरुपयोग अनुसन्धान आयोगले तत्कालीन बरबरिया, उपमेयर कापरी, तत्कालीन प्रमुख प्रशासकीय अधिकृत महतो सहित १२ जना माथि २०७९ माघ २३ मा विशेष अदालतमा मुद्दा दायर गरेको थियो। मुद्दामा विशेष अदालतका अध्यक्ष टेकनारायाण कुँवर, रामबहादुर थापा र रितेन्द्र थापाको संयुक्त इजलासले बुधबार अन्तिम फैसला सुनाउँदै सबैलाई सफाइ दिएको अदालतले जनाएको छ। शहीदनगर नगरपालिका ८ बिसरभोरा नहरदेखि गोठ कोयलपुरसम्म कृषि सडक निर्माणका क्रममा फिल्डमा भएको कामभन्दा बढी काम भएको भनेर कार्यसम्पन्न प्रतिवेदन तयार पारी उपभोक्ता समितिलाई बढी भुक्तानी गरेको भन्दै अख्तियारले सोही दाबीसहित १२ जना उपर भ्रष्टाचारको मुद्दा दायर गरेको थियो। अख्तियारले इन्जिनियर सञ्जय यादव, वडा नम्बर ८ का वडाध्यक्ष तनुकलाल कुसियत, योजना शाखा प्रमुख विन्देश्वर यादव, तत्कालीन लेखा अधिकृत नन्दकुमार झा, उपभोक्ता समितिका अध्यक्ष कारी चमार, कोषाध्यक्ष रेखाकुमारी, सचिव मुकेश लखनदे यादव, लेखा समितिका संयोजक जैसिलाल भिनवार यादव र सुशासन समितिका संयोजक कन्हैया मुखियालाई पनि भ्रष्टाचार मुद्दा लगाएको थियो। बुधबार विशेष अदालतको ईजलासले मुद्दा दायर गरिएका १२ जनालाई सफाइ दिएको हो।"
दुई वर्षदेखि पाएनन् बुटवलका छात्राले निःशुल्क सेनेटरी प्याड,"बुटवल : सरकारले सामुदायिक विद्यालयका सबै छात्रालाई दिने गरेको निःशुल्क सेनेटरी प्याड बुटवलका छात्राहरुले दुई वर्षदेखि पाएका छैनन् । बुटवल उपमहानगरपालिकाको हेलचक्रयाइँका कारण करिव १२ हजार छात्रा उक्त सेवाबाट वञ्चित भएका हुन् । अघिल्लो आर्थिक वर्ष र चालु आर्थिक वर्ष २०८००८१ मा उपमहानगरपालिकाले प्याड खरिद गरेको छैन। संघीय सरकारले ससर्त अनुदान अन्तर्गत प्रत्येक स्थानीय तहलाई सेनेटरी प्याड खरिदका लागि बजेट पठाउने गर्छ । प्याड खरिदका लागि अघिल्लो आर्थिक वर्ष आएको ९१ लाख रुपैयाँ बजेट उपमहानगरपालिकाले कामै नगरी फ्रिज गराएको छ । चालु आर्थिक वर्षको सात महिना बितिसक्दासमेत उपमहानगरले खरिद गरेको छैन। नयाँ जनप्रतिनिधि आइसकेपछि विद्यालयका छात्राले सेनेटरी प्याड नपाएको नहरपुर माध्यमिक विद्यालय बुटवल११ का प्रधानाध्यापक धनिश्वर गौतमले गुनासो गरे । विद्यालयमा करिव ५ सय बढी छात्राले प्याड प्रयोग गर्छन्,गौतमले भने,पटकपटक उपमहानगरपालिकामा कुरा पनि उठाएका छौँ । तर, सुनुवाई भएको छैन। प्रक्रिया छ मात्र भन्नुहुन्छ विद्यालयमा प्याड आएको छैन। उनले केही सामाजिक संघसंस्था र क्लवहरुले दिएको सेनेटरी प्याडले काम चलाएको जानकारी गराए । समग्र बुटवल क्षेत्रको शिक्षा क्षेत्रमा बुटवल उपमहानगरपालिका जवाफदेही नभएको कालिका मानवज्ञान माध्यमिक विद्यालयका व्यवस्थापन समितिका अध्यक्ष नित्यानन्द ज्ञवालीले प्रतिक्रिया दिए । शिक्षा क्षेत्रको विकासका लागि काम नगरेको भन्दै उनले उपहानगरपाकिालाई निकम्मा को संज्ञा समेत दिए । सोही विद्याययका प्रधानाध्यापक दिनेश थापाले सरकारले दिने निःशुल्क प्याड नपाउँदा विद्यालयको आन्तरिक स्रोतबाट खरिद गर्नुपर्ने बाध्यता रहेको जानकारी गराए । अहिलेसम्म करिव सात लाख बराबरको प्याड खरिद गरिसक्यौँ,थापाले भने,करिव तीन हजार सातसय छात्राहरुले प्याड प्रयोग गर्छन् । दुई वर्षदेखि स्थानीय सरकारले राज्यले दिएको सुविधा आफूहरुले नपाएको उनले गुनासो गरे । उपमहानगरपालिकामा नयाँ जनप्रतिनिधि आइसकेपछि विद्यालयले निःशुल्क सेनेटरी प्याड नपाएको मोतिपुर माध्यमिक विद्यालय बुटवल१९ का प्रधानाध्यापक लक्ष्मण मरासिनीले प्रतिक्रिया दिए । खरिदका लागि आन्तरिक स्रोत पनि छैन्, उनले भने,यसवर्ष जसोतसो त चल्ला अर्को वर्ष व्यवस्थापन गर्नै गाह्रो होलाजस्तो भइसक्यो । छात्राहरुलाई दिँदै आइरहेको सुविधा एक्कासी बन्द गर्न पनि नहुने भएकाले समस्या भइरहेको उनले प्रतिक्रिया दिए । करिव ५ सय छात्राहरुले प्याड प्रयोग गर्ने उनले बताए । कान्ती माध्यमिक विद्यालय बुटवलका प्रधानाध्यापक गोविन्द ज्ञवालीले पनि उपमहानगरपालिकाबाट प्याड पाउने आश्वासन मात्र पाएको प्रतिक्रिया दिए । चालु आर्थिक वर्षका लागि उपमहानगरपालिकामा ९६ लाख रुपैयाँ बजेट प्याड खरिदका लागि संघीय सरकारले पठाएको उपमहानगरका माध्यमिक तह शिक्षा शाखामा अधिकृत (आठौँ) तहमा कार्यरत टिकाराम पन्थीले जानकारी दिए । खरिद प्रक्रियामा छ,पन्थीले भने,केही प्राविधिक कुरामा अन्यौलता भएर रोकिएको हो । दुई लाख प्याकेट सेनेटरी प्याड खरिदका लागि शिक्षा शाखाले खरिद समितिमा फाइल पठाएको छ । बुटवल उपमहानगरपालिका क्षेत्रमा ३५ वटा सामुदायिक विद्यालय छन् । बुटवलसँगै जोडिएका अन्य पालिकाहरुले विद्यालयलाई निःशुल्क सेनेटरी प्याड दिइरहेका छन् । नेपाल सरकार, शिक्षा, विज्ञान तथा प्रविधि मन्त्रालयले सेनेटरी प्याड (वितरण तथा व्यवस्थापन कार्यविधि, २०७६) जारी गरेको छ ।"
"टियु मैदानमा नेदरल्यान्ड्सको विष्फोटक ब्याटिङ, नामिबिया ५९ रनले पराजित",काठमाडौं : नेपालमा जारी त्रिदेशीय टी२०आई शृंखालाअन्तर्गत बिहीबारको खेलमा नेदरल्यान्ड्सले नामिबियाविरुद्ध विष्फोटक ब्याटिङ गरेका छन्। खेलमा नेदरल्यान्ड्स ५९ रनले विजयी बन्यो। टी२०आईमा नेदरल्यान्ड्सको यो उच्च स्कोर पनि हो। टस जितेर ब्याटिङ गरेको नेदरल्यान्ड्सले निर्धारित ओभरको खेलमा ५ विकेट गुमाएर २४७ रन बनायो। नेदरल्यान्ड्सका लागि माइकल लेभिटले शतकीय इनिङ्स खेलेका थिए। उनले ६२ बलमा ११ चौका र १० छक्का प्रहार गर्दै १३५ रन बनाएका थिए। त्यस्तै सीब्रान्ड इंगेलब्रेक्टले ७५ रन बनाए। ४० बल खेलेका उनले ७ चौका र ५ छक्का प्रहार गरे। त्यस्तै तेजाले १८ रन बनाउँदा म्याक्स ओडाउडले ५ र स्कट इडवार्डले ४ रन बनाए। जवाफी ब्याटिङ गरेको नामिबियाले निर्धारित ओभरको खेलमा ७ विकेट गुमाएर १८८ रनमात्र बनाउन सक्यो। नामिबियाका लागि ज्यान फ्रिलिंकले ४२ रन बनाए भने जेन ग्रिन ४२ रनमै अविजित रहे।
दुग्ध किसानको बिल्लीबाठ भयो,"विगत सात महिनादेखि किसानले दूधको भुक्तानी नपाइरहेको अवस्था छ। किसानको मुख्य आम्दानीको स्रोत पशुपालन हो। तर, दूधको भुक्तानी नपाउँदा आमकिसान समस्यामा परेका छौं। पशुपालन संकटमा परेको छ। घरव्यवहार चलाउन समस्या परेको छ। दुग्ध विकास संस्थानहरूसँग पटकपटक सम्झौता हुँदासमेत समस्या समाधान भएको छैन। दुग्ध संस्थानहरूले बक्यौता भुक्तानी गर्छौं भनेर किसानसँग पटकपटक सम्झौता गर्छन्। तर, कार्यान्वयन गर्दैनन्। आश्वासनबाहेक किसानले केही पाउन सकेका छैनन्। नेपाल सरकारको कृषिमन्त्रीसँग बसेर पनि वार्ता भएको थियो। उक्त वार्ताले ठोस उपलब्धि ल्याउन सकेन। हामी दुग्ध उत्पादक किसान समस्यामा परेका छौं। किसानको रोजीरोटी नै खोसियो। सरकारले मागको सुनुवाइ गरेन। दुग्ध विकास संस्थानहरूले धनकुटा जिल्लाका किसानलाई मात्रै ११ करोड रुपैयाँ बक्यौता भुक्तानी दिन बाँकी छ। किसानको भुक्तानी नहुँदा हाम्रा बालबच्चा रोएका छन्। पशुपालन चौपट भइसक्यो। बिल्लीबाठ भएको छ। गाईवस्तुलाई दाना तथा चोकर खुवाउनसमेत समस्या हुन थालेको छ। व्यापारी साहुहरूले उधारो सामान दिन छोडिसके। हामी आन्दोलन गर्न बाध्य भएका छौं। ६७ महिनासम्म भुक्तानी नपाएका कारण बैंकको किस्ता तिर्न सकेका छैनौं। यसले किसानको घरखेत लिलामीका लागि कालोसूचीमा पर्ने जोखिम बढेको छ। अब बाध्य भएर आत्महत्या गर्ने दिन आएको छ।  (नारद कटुवाल दुग्ध उत्पादन जिल्ला सहकारी संघ लिमिटेड धनकुटाका अध्यक्ष हुन्।)"
जनप्रतिनिधिले नै अनुमति विना सञ्चालन गरे विद्यालय,"विराटनगर : कानुनको पालना गर्नुपर्ने जनप्रतिधि आफै गैरकानुनी काम गर्दा कसको के लाग्छ । यस्तै उदाहरण बनेका छन् विराटनगर महानगरपालिका वडा नं १८ का वडा अध्यक्ष जितेन्द्र कुमार साह । उनले विराटनगरको जटयाहीमा कक्षा ८ को सम्बन्धन लिएर कक्षा १० सम्मको पठनपाठन गराइरहेका छन् । कानुनी तथा शिक्षा नियमावली अनुसार उनले स्वीकृति लिएर विद्यालय सञ्चालन गर्नुपर्ने हो तर, जनप्रतिनिधिको रवाफमा गैरकानुनीरुपमा माध्यमिक तहको विद्यालय सञ्चालन गर्दै आएका छन् । दिपज्योति विद्या मन्दिर इग्लिस बोर्डिङ स्कुल नामको सो विद्यालयले कक्षा ८ सम्मको सम्बन्धन लिएर १० कक्षासम्मको पठनपाठन गर्दै आएको छ। भौत्तिक पूर्वाधारको पनि अभाव देखिएको सो स्कुलमा गुणस्तरीय शिक्षा पनि दिन नसकेको एक अभिभावक आफ्नो नाम उल्लेख नगर्ने शर्तमा बताए। तराईबासीको बाहुल्य रहेको सो क्षेत्रमा जिल्ला शिक्षा समन्वय इकाई कार्यालय विराटनगरको पनि निगरानी प्रभावकारी देखिदैन। जनप्रतिनिधि साहले आफ्नो विद्यालयको कालोकर्तुत छोप्न मोरङको जहदा गाउँपालिका १ अन्तर्गतका दुर्गा मावि भुटहाबाट विद्यार्थीलाई फारम भर्न लगाइ एसईईको परीक्षा दिन लगाउने गरेको खुलेको छ। आफूले पढ्ने गरेको विद्यालयबाट एसईई परीक्षाको फारम पनि भर्न नदिने र आफूले पढेको विद्यालयको एसईई परीक्षा उत्तीर्ण गरिसकेपछि सर्टिफिकेट र चारित्रिक प्रमाणपत्र पनि नपाउनुले हाम्रो भविष्यसँग खेलवाड गर्ने विद्यालय सञ्चालकलाई हदैसम्मको कारवाही हुनुपर्ने स्थानीयको माग छ। विस २०६८ सालमा कक्षा ३ सम्मको अनुमति लिएर सञ्चालन गरेको सो स्कुलले २०७८ सालदेखि कक्षा १० सम्मको पठनपाठन गराउँदै आएको सो स्कुलका प्रधानाध्यापक निरज साहले जानकारी दिए । हाल सो विद्यालयमा ६ सयको हाराहरीको विद्यार्थीहरू अध्ययन गरिने गरेको बताइएको छ । बससहितको सेवा दिँदै आएको सो स्कुलको संस्थापक वडा अध्यक्ष साह नै रहेका छन् । जनप्रतिनिधिले ठग्न पाउँछन् ? प्रश्न गर्दै स्थानीयबासी भन्छन्, यस्तै जनप्रतिनिधि र विद्यालय सञ्चालकका कारण देशमा विकास हुन नसकेको र विद्यालयको शिक्षा गुणस्तर हुन नसकेको हो । सो वडामा हालसम्म कुनै पनि सामुदायिक विद्यालय मावि स्तरको नभएका बेला अनुमतिविना नीजिस्तरबाट मावि सञ्चालन गरेको बताइएको छ । यसपटकको एसईईको परीक्षा पनि सो विद्यालयका विद्यार्थी जहदागाउँपालिका दुर्गा माविबाट दिन तयार छन् । विराटनगर महानगरपालिका शिक्षा समितिका सदस्य समेत रहेका वडा अध्यक्ष साहले अभिभावकको दवावमा मावि सञ्चालन गरेको दावी गरे। सामुदायिक विद्यालयमा मावि नभएकाले स्थानीय विद्यार्थीलाई शिक्षाको मुलधारमा ल्याउन आफूले सञ्चालन गरेको स्कुलमा मावि तहको पठनपाठन सुरू गरेको उनले जिकिर गरे। उनले विपन्न वर्गका विद्यार्थी रहेको सो स्थानमा मावि धेरै पर भएकाले अभिभावकको दवावमा सञ्चालन गरेको बताए। उता विराटनर महानगरपालिका शिक्षा महाशाखाका प्रमुख कृष्ण भट्टराईले यो विषयबारे आफूलाई थाहा नभएको बताए। जानकारीमा आएमा अनुगमन गर्ने उनले बताए । अनुगमन गर्दा सम्बन्धन नलिएको पाइए कानुन बमोजिम कारवाही हुने बताए। शिक्षा ऐनअनुसार स्कुल सञ्चालन गरेको पाइए सम्बन्धन रद्द गर्नुको साथै जरिवाना गर्न सकिने उनको भनाइ छ।"
समृद्धि सपना,"समृद्ध नेपाल, सुखी नेपालको नारालाई मूर्तरूप दिन राजनीतिक स्थायित्व चाहिन्छ नेपाल गरिब हुनु हुन्न, कुनै पनि नेपाली भोकै मर्न हुन्न, समृद्ध नेपाल र सुखी नेपाली सम्भव छ त्यो पनि हाम्रै पालामा। तर त्यसका निम्ति जनताप्रति समर्पित दृढ नेतृत्व र विकासप्रति भोक भएका देशवासी चाहिन्छन्। यी मान्यता आज नेपाली समाजका साझा मान्यता हुन पुगेका छन्। राजनीतिक एजेन्डामा मात्र केन्द्रित नेपाली मनोविज्ञान अहिले समृद्धि र विकासका सबालमा जागरुक हुँदै आएको देखिन्छ। समृद्ध नेपाल, सुखी नेपालको नारालाई मूर्तरूप दिन राजनीतिक स्थायित्व चाहिन्छ त्यही कुरालाई हृदयंगम गर्दै एकीकृत नेकपा माओवादीसँग चुनावी तालमेल हँुदै पार्टी एकतासमेत भएको थियो। २०७४ सालमा भएको पार्टी एकता केही महिना सत्ता प्राप्तिथार्थ गर्न मात्र थिएन। त्यो एकता सुदृढ राष्ट्रिय शक्ति निमार्णका निम्ति गरिएको एकता थियो। तर त्यो एकता टिकेन, टिक्न दिइएन, केहीले टिकाउन खोजेनन्। आफ्नै पार्टीको सरकार ढालेर दक्षिणपन्थी शक्तिको नेतृत्वमा सरकार निर्माण गर्न पुगे। त्यतिबेलाको सरकार कमरेड केपी शर्मा ओलीलाई प्रधानमन्त्री बनाउन मात्र जनताले भारी सिट संख्या दिएका थिएनन्। त्यो सरकारसँग नेपाली जनताका समृद्धिका सपना जोडिएका थिए। केपी शर्मा ओलीको नेतृत्वमा निर्माण वामपन्थी सरकारले केही नयाँ गर्छ भन्ने जनताको विश्वास पनि थियो। त्यो वामपन्थीहरूको नेतृत्वमा रहेको सुविधाजनक बहुमतको सरकार मात्र ढलेको थिएन, सरकारले अघि सारेका समृद्ध नेपाल र सुखी नेपालीको महान् अभियानमा समेत धक्का लागेको थियो। तत्कालीन ओली सरकारमाथि अदालतले गरेको कुले लय समात्न लागेको विकास मात्र अवरुद्ध भएन, जनतामा जाग्दै गरेको विकासको भोकलाई समेत बिच्काउने काम भयो। वास्तवमा नेपालको राजनीति जुन अस्थिर बिन्दुमा थियो त्यही बिन्दुमा पुनः पुयाइयो। २०७९ को आमनिर्वाचनपश्चात् निर्माण भएको गठबन्धन सरकार त अहिले छ, तर यो सरकारको कुनै राजनीतिक चरित्र छैन। न त यो सरकारसँग देश बनाउने गतिला एजेन्डा नै छन्। गठबन्धन सरकारको अक्षमताका कारण नेपाल अहिले तस्कर, अपराधी र अवाञ्छित गतिविधि गर्नेहरूको क्रीडास्थल बनेको छ। देशमा चरम राजनीतिक अस्थिता छ, जताततै जनतामा निराशाको कालो बादल मडारिएको छ, नेपालमा केही हुँदैन भन्दै देश छाड्नेहरूको लहर चलेको छ। गाउँमा जनप्रतिनिधिबाहेक अरू सबैमा निराशा देखिन्छ। कुम्भकर्ण निन्द्रामा मस्त सरकारका कारण समाजमा गरिबी, बेरोजगारी व्यापक झांगिँदै छ। जसका कारण आम जनजीवन असुरक्षित हुँदै आइरहेको छ। यो बीचमा धेरै नागरिकले गरिबीसँग संघर्ष गर्न नसक्दा आत्माहत्या गरेका थुप्रै घटना घटेका छन्। वर्तमान स्थिति र समग्र परिस्थितिको आकल गर्दा सोझै अनुमान गर्न सकिन्छ , देश सही मार्गमा हिँडिरहेको छैन। देशमा संघीय लोकतान्त्रिक गणतान्त्रिक व्यवस्था कार्यान्वयन भइरहँदा जनताको जनजीवनमा व्यापक सुधार आउनु पर्ने हो। जनतामा निराशा कम आशा धेरै हुनुपर्ने हो। अन्तर्राष्ट्रिय विमानस्थलमा घर खर्च आर्जन गर्न विदेश जानेको लाम होइन नेपालमा अब धेरै अवसर छन् भन्दै विदेश गएकाहरूको नेपाल फर्किनेहरूको लाम हुनुपर्ने हो, त्यो किन हुन सकेन ? यो नेपाली राजनीतिले उत्तर दिन सक्नुपर्छ। किन नेपालमा नेपाली बस्न सक्ने वातावरण बनेन ? आज प्रत्येक नेपाली युवाले सिंहदरबारमा बस्नेहरूलाई सोध्न चाहेको प्रश्न हो। सिंहदरबारमा प्रत्येक दिन सयौं फाइलमा गठबन्धनका कार्यकर्ता पालनपोषणका निम्ति टिप्पणी उठाइन्छ, तोक लगाइन्छ। तर जनताको दैनिकी बदल्ने किन एउटा फाइलमा टिप्पणी उठ्दैन र तोक लाग्दैन ? देशको पक्षमा चिन्ता गर्ने, जनताका समस्या बुझ्ने, जनताका पक्षमा काम गर्ने र जनताका भावनाको नेतृत्व गर्ने जबसँग देशमा सरकार बन्दैन तवसम्म देश बन्दैन। चल्तेचलाते पार्टी र नेतृत्वले समृद्ध नेपाल र खुसी नेपालीको राष्ट्रिय आकांक्षा पूरा हुन सक्दैन। जनताका सपना यथार्थमा रूपान्तरण गर्न दृढ इच्छाशक्ति भएको नेतृत्व र सबल, सक्षम राष्ट्रिय शक्ति नेपालमा चाहिएको छ। देशको विद्यमान अवस्थामा परिवर्तन ल्याउन राजनीति शक्ति सन्तुलनमा पनि फेरबदल हुनुपर्ने देखिन्छ। जनताको पक्षमा काम गर्ने स्पष्ट दृष्टिकोण, स्पष्ट नीति र कार्यक्रम भएको राजनीतिक दलले मात्र देशमा समृद्धि र विकास गर्न सक्छ। सत्ता प्राप्तिका निम्ति संसद्मा हुने अनुचित र अमर्यादित खेलहरूको अन्त्यका निम्ति बहुमत संख्यासहितको राजनीतिक दल संसद्मा हुन जरुरी छ। नेपालको सन्दर्भमा समृद्ध नेपाल, सुखी नेपालीको नारा जनताको बीचमा स्थापित गर्ने पार्टी एमाले र नेता केपी ओली नै हो। २०७२ सालमा केपी ओली नेतृत्वको सरकारले अगाडि सारेको समृद्ध नेपाल, सुखी नेपालीको नारा अहिले राष्ट्रिय आकांक्षा बन्न पुगेको छ। सबै नेपालीको मुखमा यो झुन्डिन सफल भएको छ। नेकपा एमालेले यो आकांक्षा पूरा गर्न जनतालाई जागरुक बनाउँदै लगेको छ। पार्टीका बैठक, सम्मेलन र कार्यक्रममा समृद्ध नेपाल, सुखी नेपाली राष्ट्रिय आकांक्षालाई पहिलो प्राथमिकता दिएर छलफल गर्दै आइरहेको छ। माक्र्सवादी दृष्टिकोणसहित नेपालको मौलिकतामा विकास गर्न ओली नेतृत्वमा समृद्ध नेपाल, सुखी नेपालीको कार्यक्रमिक व्याख्या गर्नुपर्ने र नेपालको मौलिक विकासका निम्ति यसलाई मार्ग बनाउनुपर्छ भन्ने बैठकमा कुरासमेत उठेको छ। अब राजनीतिक एजेन्डाभन्दा पनि देश विकासका एजेन्डामा जनतालाई जागरुक बनाउनुपर्ने देखिन्छ। आगामी एक दशकमा नेपाललाई विश्व मानचित्रमा विकसित देशको रूपमा स्थापित गर्न सकिन्छ। देशमा भएका विभिन्न नामका राजनीतिक दलहरूसँग सत्तास्वार्थका निम्ति एकीकरण, तालमेल वा एकता गर्ने अब होइन। बरु तिनीहरूलाई देश विकासका सबालमा रूपान्तरण गरी समृद्ध नेपाल, सुखी नेपालीको महान् अभियानका हिस्सेदार बनाउनु पर्छ। अब प्रत्येक नेपालीलाई जागरुक गर्न जरुरी छ धेरै राजनीतिक दल भएर देशको विकास हुँदैन। देश विकासका निम्ति सुदृढ, सबल राजनीतिक दलबाट देशको विकास सम्भव हुन्छ। अहिले नेपालको राजनीति चरम अस्थिरता र अवसरवादको चँगुलमा जकडिएको अवस्था छ। गठबन्धनको नाममा देश र जनताका विरुद्ध अनुचित काम भइरहेका छन्। व्यवस्थापिका, न्यायपालिकालगायत देशका सबै अंग माथि कार्यपालिकाले प्रत्येक क्षण धावा बोलिरहेको छ। राज्यको स्रोत साधन सदुपयोग कम दूरउपयोग ज्यादा भइरहेको अवस्था छ। यस्तो अवस्थाको अन्त्यका निम्ति देश विकासको दृढ अठोठ बोकेको निर्णायक राजनीतिक शक्ति र देश, जनताप्रति उत्तरदायी राजनीतिक नेतृत्व आजको आवश्यकता हो। विश्व इतिहासको अध्ययनले पात्रको महŒव देश विकासका निम्ति पहिलो सर्त हो भन्ने सत्यबाट कुनै देश अछुतो छैन। आज हामीले पढ्ने विश्व मानचित्रमा अवस्थित सबै देशको निमार्ण, विकास वा उत्थानमा कुनै न कुनै पात्रको अहम् भूमिकाबारे जो कोहीलाई अवगत भएकै विषय हो। उदाहरणका निम्ति सिंगापुका लि क्वान यू, मलेसियाका माथिर मोहम्मद, जर्मनका बिस्मार्क र संयुक्त राज्य अमेरिकाको सन्दर्भमा अब्राहम लिंकनजस्ता पात्रहरूका कारण ती देशहरू विश्व मानचित्रमा आजको अवस्थामा छन्। कसैको सिद्धान्तले कसैको अठोटले र दृष्टिकोणले देश विकासमा महŒवपूर्ण भूमिका निर्वाह गरेको हुन्छ। जस्तै सन् १९४९ मा चीनमा माओको नेतृत्वमा जनवादी क्रान्ति सफल भयो। त्यस्तै आजको विकसित र सम्पन्न चीन हुनुमा देङ सियाओ फिङजस्ता पात्रको भूमिका महŒवपूर्ण रहेको छ। संसारमा रहेका सबै देशहरूमा कुनै न कुनै पात्र छन् र ती पात्रहरूको योगदानको चर्चा हुने गरेको छ।"
"स्टन्ट छोडौं, अवस्था सुधारौं","विगत केही वर्षयता नेपालमा मात्र नभई विश्वका विभिन्न मुलुकका अर्थतन्त्रमा समस्या आएको छ। अन्य मुलुकहरूले समाधानको लागि पहल गरिरहेका छन्। तर हाम्रो देशमा सरकार र प्रतिपक्षले राजनीतिक जोड घटाउको लागि अर्थतन्त्रको आआफ्नो अनुकूलताका हिसाबले व्याख्या गरेको पाइन्छ। सरकारले कमाएको पैसाले सरकारको खर्च नपुगेर सामान्य खर्चको लागि ऋण लिन परिरहेको छ। यो अवस्था भनेको अर्थतन्त्रको लागि राम्रो होइन। यो समयमा सत्तापक्ष र प्रतिपक्ष एकै ठाउँमा बसेर समस्याको समाधानको उपाय निकाल्नु पथ्र्यो । तर, एक अर्कालाई दोषारोपणको काम भइरहेको छ। अहिले मुलुकको अर्थतन्त्रले खर्च धान्न सकिरहेको छैन। अहिलेको अवस्था हेर्दा आम्दानी उल्लेख्य रूपमा बढ्न सक्ने ठाउँ देखिँदैन। यस्तो बेला सरकार आर्थिक रूपमा मितव्ययी बन्नु तथा आम्दानी चुहावटका क्षेत्रहरू बन्द गर्नु पथ्र्यो। तर, उल्टो दिशामा हिँडिरहेको छ। उदाहरणको लागि प्रधानमन्त्रीले केही समयअघि आफ्नो कार्यालयका केही कर्मचारी घटाउने उद्घोष गरेका थिए। तर मन्त्री र उच्च पदस्थहरूको विदेश भ्रमण हेर्दा लाग्छ प्रधानमन्त्रीको घोषणा केवल राजनीतिक स्टन्टमात्र थियो। खर्च घटाउन र आम्दानी बढाउन विभिन्न उपाय अपनाऔं। आर्थिक संकटको अवस्थामा सरकारले अनावश्यक खर्चको कटौती गर्दै आयस्रोतको नयाँ व्यवस्था गर्नुपर्ने देखिन्छ। खर्च कटौतीको लागि सरकारी कार्यालयहरूमा अनावश्यक दरबन्दीको कटौती गर्ने, उत्पादकत्वमा जोड दिने, सरकारी कर्मचारीलाई गाडीभन्दा सटल सेवा प्रदान गर्ने, अनावश्यक भ्रमणमा कटौती गर्न सकिन्छ। लोकसेवा पास गरेबापत तलब हो र काम गरेबापत सेवाग्राहीले घुस दिनुपर्छ भन्ने प्रवृत्तिको अन्त गर्नु पर्छ। सरकारी लगानी अत्यावश्यक काममा लगाएर अन्य क्षेत्रमा निजी क्षेत्रलाई प्रोत्साहन गर्नुपर्छ। जस्तो मेलम्ची परियोजनामा सरकारी ढिलासुस्तीले स्रोतको खर्च भएको छ र जुन समय लागेको छ यसको साटो यो परियोजना निजी क्षेत्रबाट गरेको भए छिटो सम्पन्न हुन सक्थ्यो। हो, निजी क्षेत्रले गरेको भए उपभोक्ताले तिर्ने शुल्क केही बढी हुन सक्थ्यो तर यो परियोजना लम्बिँदा उपभोक्ताले अप्रत्यक्ष रकम खर्च गर्नु परेको छ। त्यसको तुलनामा निजी क्षेत्रले लिने शुल्क किफायती नै हुनेथियो। मानौं, धारामा लगातार पानी आउने भए कम्तीमा एक लाख तिरेर बोरिङ गाड्नु पर्दैनथ्यो । प्रत्येक २३ वर्षमा पानी सफा गर्ने भेसल परिवर्तन गर्न पचासौं हजार खर्च गर्नु पर्दैनथ्यो। जसको ब्याजले खानेपानीको बिल सहजै तिर्न सक्थ्यौं। भारतकै उदाहरण हेर्ने हो भने निजी क्षेत्रलाई अगाडि सारेर पूर्वाधारमा लगानी गर्दा प्रतिफलको सुनिश्चिततासँगै विश्वको नम्बर एक अर्थतन्त्र हुने दिशामा अगाडि बढिरहेको छ। तर अरू सबै नराम्रो कुरा नक्कल गर्न सक्ने हामीले यस्ता राम्रा कुराको अनुसरण नगरेर उल्टो दिशामा हिँडिरहेका छौं। अहिले आम्दानी बढाउन अनौपचारिक अर्थतन्त्रलाई रोक्नु पहिलो प्राथमिकता हो। यसको लागि सरकार निर्मम ढंगले अगाडि बढ्नुको विकल्प छैन। नागरिकहरूलाई पेलेर होइन प्रोत्साहन गरेर अनौपचारिक अर्थतन्त्र नियन्त्रण गर्नु पर्दछ। जस्तो कुनै व्यक्तिले नेपालमा एउटा ल्यापटप र मोबाइल किन्नभन्दा दुबई गएर ती सामान किनेर आउँदा सम्पूर्ण खर्च जोड्दासमेत दुबईमा सस्तो पर्ने गर्दछ भने यहाँ किनौं भनेर कुनै अर्थ राख्दैन बरु कर घटाएर यहीँ किन्ने वातावरण बनाउनु पर्दछ ताकि धेरै मानिसले यहाँ सामान किनुन् र धेरै कर जम्मा होस्। सामान्य उदाहरण हेर्ने हो भने अफ्रिकी मुलुक केन्यामा हाम्रो पठाओ तथा इन्ड्राइभरजस्ता सेवा सञ्चालन गर्ने व्यक्तिले प्रत्येक राइड बुक गर्दा उनीहरूले तिर्नुपर्ने कर स्वतः काटेर सरकारी राजस्वमा जम्मा हुने रहेछ तर हाम्रो देशमा यसतर्प हाम्रो ध्यान जान सकेको छैन। सामाजिक सुरक्षाभत्ता आवश्यकता केन्द्रित बनाऔं। नेपालले सामाजिक सुरक्षा भत्तामा खर्च गर्ने रकम प्रतिवर्ष बढिरहेको छ र निकट भविष्यमा नै यो देशले धान्न नसक्ने अवस्थामा पुग्दैछ। हो आवश्यकता भएका व्यक्तिलाई यस्तो सुविधा प्रदान गर्नु राज्यको दायित्व हो। तर बिनाअध्ययन तथा राज्यको ढुकुटी नहेरी सस्तो लोकप्रियताका लागि घोषणा गरिएका कार्यक्रमहरूले अझ गहिरो संकटतर्प लग्दैछ। लक्षित वर्गलाई मात्र हुनेगरी सामाजिक सुरक्षा भत्ताको व्यवस्था गरिनु पर्दछ। यसको उदाहरण हालै भारत सरकारले लक्षित वर्गको खातामा यस्तो भत्ता पठाउने व्यवस्था गरेपछि भत्ताको दुरुपयोग धेरै नै घटेको पाइएको छ। यस्तो नगरी एक करोडको गाडी चढेर चार हजार वृद्धभत्ता लिन जाने परिपाटी नरोक्ने हो भने देश चाँडै नै थप आर्थिक संकटमा पर्ने देखिन्छ। यस्को दुरुपयोगको उदाहरण हेर्ने हो भने मानौं सरकारले ग्यासमा एक सय रुपैयाँ कम लिइरहेको छ। विपन्न परिवारले ६ महिनामा एक सिलिन्डर ग्यास उपभोग गर्छ भने उसले प्रतिमहिना १५ रुपैयाँ अनुदान पायो भने कुनै रेस्टुरेन्ट वा व्यवसायले एक दिनमा दुई सिलिन्डर ग्यास खर्च गर्दछ भने उसले महिनाको ६ हजार छुट पायो जुन रकम प्रत्यक्ष वा अप्रत्यक्ष करको माध्यमबाट हामीहरूले तिरिरहेका छौं। यदि सरकारले ग्यासको परल मूल्य कायम गरेर लक्षित समुदायका मानिसलाई महिनामा सय रुपैयाँ अनुदान दिने व्यवस्था गरेको भए थोरै रकमले त्यो सुविधा दिन सकिने थियो। दुरुपयोगसमेत घट्ने थियो। देशमा केही हुँदैन भन्ने भाष्यमा परिवर्तन गरौं। अहिलेको आवश्यकता भनेको नेपालमा केही गर्न सकिन्छ र परिवर्तन सम्भव छ भन्ने धारणाको विकास गराउनु हो। राजनीति अलिकति मात्र लयमा फर्कने र सकारात्मक भाष्य निर्माण गर्न सके देशको मुहार परिवर्तन गर्न सकिन्छ। नेपाली वैज्ञानिक र उद्योगपतिहरू विश्वभर राम्रो गरिरहेका छन्। यति सानो भूगोल र जनसंख्या भएको देशमा यदि नीतिगत स्थायित्व भयो भने ५१० वर्षमा देशको कायापलट हुन सक्दछ तसर्थ सकारात्मक भाष्यको सिर्जना गर्नु अहिलेको आवश्यकता हो। विदेशमा रहेका नेपालीहरूले आफ्नो निराशा पोख्दै जन्मभूमिप्रति नकारात्मक सन्देश फैलाउनु साटो कुन क्षेत्रमा कसरी गर्न सकिन्छ ? भन्ने सुझाव दिन जरुरी छ । किनकि विदेशमा जतिसुकै प्रगति गरे पनि अन्य देशका मानिसले गर्ने व्यवहार तपाईंको मातृभूमिको अवस्थाको आधारमा हुने गर्दछ।"
विधेयक ल्याउने विषयमा सरकार निकै कमजोर देखियो : प्रकाश पन्त,"काठमाडौं : राष्ट्रियसभा सांसद प्रकाश पन्तले विधेयक ल्याउने विषयमा सरकार निकै कमजोर रहेको बताएका छन्। यही फागुन २० गतेबाट पदावधि सकिन लागेका सांसद पन्तले ६ वर्ष राष्ट्रियसभामा रहँदाको अनुभव सुनाउँदै विधेयक ल्याउने कुरामा सरकार निकै कमजोर देखिएको बताएका हुन्। 'यो अवधिमा विधेयक ल्याउने कुरामा सरकार निकै कमजोर रह्यो। अहिलेसम्म विधेयकहरू फिर्ता भइरहेका छन्,'उनले भने,' कहाँनिर समस्या छ भन्नेबारे छलफल हुनुपर्छ। ' उनले चाहेर पनि कतिपय विधेयकमा छलफल गर्न समेत नपाएको गुनासो सुनाए। मौलिक हक कार्यान्वयनसम्बन्धी आएका विधेयकमाथि छलफल गर्न नपाएकोमा दु:ख लागेको बताए। 'कतिपय विधेयकमाथि छलफल गर्न समेत पाइएन । दु:खद कुरो मौलिक हक कार्यान्वयन गर्न आएका विधेयकहरू फटाफट यताबाट आए, उताबाट गए। हामीले छलफल गर्न पाएनौं। हामी सांसदहरूले आफ्ना लागि लागू हुने विधेयकमा पनि छलफल गरेर पास गर्न पाएनौं। त्यसको प्रभाव अहिले पनि छ। मौलिक हकको कार्यान्वयनको प्रभावकारिता नै छैन। ती सबै विधेयकमा फेरि काम गर्नुपर्ने अवस्था छ। यसले हाम्रो संसदीय मर्यादालाई खिल्ली उडायो। ' मेहनतका साथ बनाइएका विधेयकहरू पास नहुँदा आफूहरूको मात्रै नभइ राष्ट्रियसभा र सरकारकै मेहनत खेर गएको बताए। ६ वर्षको अवधिमा दुईपटक प्रतिनिधिसभा भंग भएको बताउँदै सांसद पन्तले प्रतिनिधिसभाविहीन अवस्थामा हुँदा आफूहरूले काम गर्नुपरेको बताए। उनले यो अवधिमा प्रतिनिधिसभाले गति लिन नसकेको दावी गरे। 'यो बीचमा कानुन निर्माणका दृष्टिले तत्कालीन प्रतिनिधिसभाले उचित गति लिन सकेन। जसले गर्दा दर्जनौं विधेयकहरू शून्यमा गए। हाम्रो मेहनत पनि खेर गयो।'"
पहिला सुन अनि थुन : बैंकर्स,"काठमाडौं : संवेदनशील बैंकिङ क्षेत्रमा धरपकड एवं पक्राउले समग्र बैंकर्स चिन्तित, आतंकित र मानसिक तथा सामाजिक अवस्थामा गम्भीर असर पुर्याएको भन्दै बैंक तथा वित्तीय संस्थाका छाता संगठनहरूले आपत्ति जनाएका छन्। बैंकिङ कसुरसँग सम्बन्धित अनुसन्धान प्रक्रिया पहिला सुन अनि थुन हुनुपर्नेमा पहिले थुन अनि सुनले बढावा पाएको भन्दै उनीहरूले आपत्ति जनाएका हुन्। बैंकरहरूले अपराधी उम्किन नहुने तथा निर्दोषले सजाय पाउन नहुने भन्ने न्यायका सिद्धान्तमा रहन अनुरोध पनि गरेका छन्। नेपाल बैंकर्स संघ, डेभलपमेन्ट बैंकर्स एसोसिएसन नेपाल, नेपाल वित्तीय संस्था संघ र नेपाल लघुवित्त बैंकर्स संघले बुधबार संयुक्त विज्ञप्ति जारी गर्दै पहिला सुनेर मात्रै प्रक्रिया अघि बढाउनुपर्नेमा ध्यानाकर्षण गराएका हुन्। पछिल्लो समय ११ जना बैंकका कर्मचारीलाई केन्द्रीय अनुसन्धान ब्युरो (सीआईबी)ले पक्राउ गरेको परिप्रेक्ष्यमा बैंकरहरूले संयुक्त विज्ञप्ति जारी गरेका हुन्। सीआईबीबाट भएको जस्तो गतिविधिबाट कर्मचारीहरूको मनोबल खस्कन गई कर्जा विस्तारमा समेत प्रभाव पर्ने जाने र समग्र अर्थतन्त्रको विकासमा समेत यसले असर पुग्न जानेतर्फ सजग हुन उनीहरूको सुझाव छ। अत्यावश्यक एवं संवेदनशील बैंकिङ क्षेत्रमा भइरहेको धरपकड एवं पक्राउले समग्र बैंकर्स चिन्तित र आतंकित बनेको, यसबाट यस क्षेत्रका कर्मचारीहरूको मनोबलसमेत खस्कन गएका हुँदा राज्यका सम्बन्धित निकायहरू यस विषयमा गम्भीर भइदिन हामी आग्रह गर्दछौं, विज्ञप्तिमा भनिएको छ, कर्जा लगानीका सम्बन्धमा नियमकीय निर्देशनको परिधिभित्र रही आआफ्नो कर्जा नीति तथा कार्यविधि भित्र बसी बैंक तथा वित्तीय क्षेत्रका कर्मचारीहरूले गरेको काम कारबाहीलाई नै आधार मानी हुने घडपकड नरोकिएमा यस क्षेत्रमा ठूलो चुनौती आउन सक्ने भएकाले तत्कालै यसतर्फ गम्भीर हुन आग्रह गर्दछौं। बैंक तथा वित्तीय संस्थाहरूले चलअचल सम्पत्तिबाहेक परियोजना, व्यापार, नगद प्रवाहलगायत थुप्रै आधारहरू हेरेर नेपाल राष्ट्र बैंकबाट जारी निर्देशनहरूको अधिनमा रही कर्जा प्रवाह गर्ने गर्छन्। पारदर्शी रूपमा नियामक निकायबाट निर्देशित सिद्घान्तलाई अक्षरशः पालना गर्दै अगाडि बढिरहेको संवेदनशील वित्तीय क्षेत्रमा कार्यरत कर्मचारीहरू भयरहित रूपमा काम गर्ने वातावरणको सुनिश्चितताको प्रत्याभूति गराउन सम्बन्धित निकायसँग ४ संस्थाले माग गरेका छन्। प्रचलित कानुन, नियमनकारी निकायबाट जारी निर्देशनहरू तथा बैंकिङ क्षेत्रको मान्य सिद्धान्तहरूको अधिनमा रही काम गरिरहेका बैंक तथा वित्तीय संस्थाका कुनै पनि घटनामा प्रत्यक्ष संलग्न नभएका व्यक्तिहरूलाई समेत पदीय ओहोदा वा कागजातमा हस्ताक्षर गरेको कारण निजहरूले असल नियतबाट गरेको कामलाई बेवास्ता गर्दै अनाहकमा कारबाहीको भागीदार बनाउन नहुने तर्क उनीहरूको छ।"
राष्ट्रपति रनिङ सिल्ड वैशाखमा,"काठमाडौं : राष्ट्रिय खेलकुद परिषद् (राखेप) को आयोजनामा हुने १४औं केन्द्रस्तरीय राष्ट्रपति रनिङ सिल्ड खेलकुद प्रतियोगिताको मिति निर्धारण गरिएको छ। राखेप सदस्यसचिव टंकलाल घिसिङको अध्यक्षतामा बुधबार बसेको बैठकले प्रतियोगिता २०८१ वैशाख ४ गतेदेखि ६ गतेसम्म काठमाडौंमा गर्ने निर्णय गरेको हो। बैठकले प्रतियोगिताको उद्घाटन समारोहको प्रमुख अतिथिमा राष्ट्रपति रामचन्द्र पौडेललाई निमन्त्रणा गर्नेलगायत निर्णय पनि गरेको छ। त्रिपुरेश्वरस्थित राखेपमा भएको बैठकमा कोशीका सदस्यसचिव हंशराज वाग्ले, मधेस प्रदेशका खेलकुद तथा समाज कल्याण विकास मन्त्रालयका सचिव चूडामणि फुयाल, बागमती प्रदेशका सदस्यसचिव सूर्यलाल भण्डारी, गण्डकीका सदस्यसचिव श्रीधर शर्मा, लुम्बिनीका सदस्यसचिव जयप्रकाश भट्टराई, सुदूरपश्चिमका सदस्यसचिव दीपक सिंह, राखेप सदस्य अञ्जन धमला र प्रकाशकुमार कुसारीलगायतको उपस्थिति थियो।"
एउटा सूचकका आधारमा बैंक डुब्यो भन्न मिल्दैन,"अवस्था सधैं एकनासको नरहने र अर्थतन्त्रमा देखिएका समस्यामा सुधार हुँदै जाँदा बैंकिङ सेक्टर पनि राम्रो बन्ने ज्ञानेन्द्रप्रसाद ढुंगानाले बताए। काठमाडौं : नेपाल राष्ट्र बैंकका डेपुटी गभर्नर बमबहादुर मिश्रले बैंकको कुनै एक सूचक सामान्य कमजोेर हुँदा बैंक सकिने कुरा गर्न नमिल्ने बताएका छन्। नेपाल आर्थिक पत्रकार संघ (नाफिज) ले नबिल बैंकसँगको सहकार्यमा आयोजना गरेको एड्भान्स बैंकिङ तालिम कार्यक्रममा उनले कुनै पनि बैंकको एउटा कमजोर सूचक औंल्याएर संस्था नै सकिएको भन्न नमिल्ने बताएका हुन्। बैंक तथा वित्तीय संस्था विश्वासको आधारमा चल्छन्। त्यसैले यो क्षेत्रलाई संवेदनशील मानिन्छ, उनले भने, बैंकहरूले निक्षेपकर्ताको करिब ६२ खर्बको निक्षेप बोकेर बसेका छन्। यति धेरै दायित्व रहेका संस्थाको एक सूचकको गिरावटलाई हेरर त्यो सकियो भन्न हुँदैन। कसैले पनि एक सूचक देखाएर संस्था सकियो भन्दा त्यसको असर धेरै ठाउँमा देखिने उनले बताए। त्यसकारण यस्ता संवेदनशील क्षेत्रको बारेमा कुनै समाचार प्रवाह गर्दा निक्षेपकर्ताको विश्वासलाई ख्याल गर्नुपर्ने उनको भनाइ छ। पछिल्लो समय कुनै बैंकको एक एउटा सूचकलाई हेरेर संस्था नै डुब्न लागेको भन्ने सूचना सम्प्रेषण हुँदा त्यसको खण्डन गर्न केन्द्रीय बैंकले विज्ञप्ति नै जारी गर्नु परेको उनले बताए। अहिले बैंकिङ प्रणालीमा लगानी योग्य रकम (तरलता) सहज अवस्थामा रहेको मिश्रले दाबी गरे। अहिले बैंकहरू तरलताको सहज अवस्थामा छन्। तरलतालाई हेर्दा बैंकहरू सहज अवस्थामा हुँदा बैंकहरूको एउटा सूचकमा केही समस्या हुँदैमा त्यसलाई मात्रै हेरेर त्यो सकियो भन्न मिल्दैन, उनले भने, त्यसैले यस्तो संवेदनशील क्षेत्रको बारेमा सूचना सम्प्रेषण गर्दा ध्यान दिनुपर्छ। पछिल्लो समय अर्थतन्त्रमा देखिएको शिथिलताका कारण सबै क्षेत्रको मनोबल घटेको छ। ब्याजदर घट्दो अवस्थामा हुँदा विस्तारै कन्फिडेन्स बढाउनुपर्ने देखिन्छ। केन्द्रीय बैंकले कृषि, साना, घरेलु तथा मझौला उद्यम व्यवसायमा प्रवाह भएको दुई करोडसम्मको कर्जालाई रेगुलेटरी रिटेल पोर्टफोलियोमा गणना गर्न पाउने व्यवस्थाले यस क्षेत्रमा जाने कर्जा बढ्ने र कन्फिडेन्ट बढ्ने उनको भनाइ छ।बढ्दो रेमिट्यान्स र आयात घट्दा अर्थतन्त्रको बाह्य क्षेत्रमा देखिएको सुधारसँगै विदेशी विनिमय सञ्चिति बढेको हुँदा आत्तिनुपर्ने अवस्था नरहेको डेपुटी गभर्नर मिश्रको दाबी छ। यसै क्रममा नबिल बैंकका प्रमुख कार्यकारी अधिकृत (सीईओ) ज्ञानेन्द्रप्रसाद ढुंगानाले बंैकिङ क्षेत्रमा देखिएको समस्या क्षणिक रहेको बताएका छन। उनले परिस्थितिका कारण बैंकिङ क्षेत्रमा केही असर पर्दा खराब कर्जा बढ्ने र नाफा खुम्चिने अवस्था बनेको बताए। अवस्था सधैं एकनासको नरहने र अर्थतन्त्रमा देखिएका समस्यामा सुधार हुँदै जाँदा बैंकिङ सेक्टर पनि राम्रो बन्ने ढुंगानाले बताए। अर्थतन्त्रमा देखिएको समस्याको बारेमा नेपाल सरकार र अर्थ मन्त्रालय जानकार छन्, उनले भने, आगामी समयमा अर्थतन्त्रमा देखिएका समस्याको सम्बोधन गर्ने, निर्माण व्यवसायको पेमेन्ट समयममा निकासा गरिदिने र आगामी मौद्रिक नीतिमा केही सहुलियतपूर्ण प्रावधानको व्यवस्थाले अर्थतन्त्र उकासिने विश्वास छ। अर्थतन्त्रमा देखिएको समस्याको प्रभाव बैंकिङ क्षेत्रमा देखिँदा आगामी समयमा बैंकहरूले ७८ प्रतिशत बढी लाभांश दिन सक्ने अवस्था नरहेको उनको भनाइ छ। हिजोका दिनमा बैंकहरूले यति अर्ब नाफा कमायो भन्ने कुराको मात्रै चर्चा हुन्थ्यो। आजको परिस्थितिले भोलिका दिनमा फलानो बैंकको वितरणयोग्य मुनाफा यति नेगेटिभ भन्ने कुराको चर्चा होला, उनले भने, नाफा जहिले पनि सापेक्षिक रूपमा हेरिनुपर्छ। रिटर्न अन इक्विटी कति छ। लाभांश कति दिन सक्छ भन्ने कुरा हेर्नुपर्छ। रिटर्न अन इक्विटी घट्दै जाँदा वास्तविक लगानीकर्ताले पाउने रिटर्न कम हुँदै गएको ढुंगानाले बताए।"
"उपाधिको लागि जोर्डनसँग भिड्दै नेपाल, सावित्रा भण्डारी नखेल्ने",काठमाडौं : नेपाल साउदी अरेबियामा जारी वेस्ट एसियन फुटबल एसोसिएसन (वाफ) च्याम्पियनसिपको उपाधिका लागि जोर्डनसँग प्रतिस्पर्धा गर्ने भएको छ। बुधबार राति भएको सेमिफाइनलमा लेवनानलाई २१ गोलले पराजित गर्दै नेपालले साविक विजेता जोर्डनसँगको उपाधि भिडन्त पक्का गरेको हो। जेद्दाहस्थित किङ अब्दुल्लाह स्पोर्ट्स सिटी स्टेडियममा एक गोलले पछि परेको स्थितिबाट पुनरागमन गर्दै नेपाल उपाधिनजिक पुगेको हो। खेलको ३८औं मिनेटमा नेपालले आत्मघाती गोल गरेपछि लेवनानले अग्रता लिएको थियो। डिफेन्डर पूजा रानाले गोलरक्षक एन्जिला तुम्बापो सुब्बालाई दिएको बलले आफ्नै पोस्टको जाली चुमेको थियो। दोस्रो हाफमा नेपालले लगातार आक्रमण बुन्दै गोल फर्काउने प्रयास गरेको थियो। स्टार स्ट्राइकर सावित्रा भण्डारीको प्रयासमा लेवनानका खेलाडी बाधक बनेका थिए। ७६औं मिनेटमा सावित्राले गोल गर्दै खेल बराबरी गरेकी थिइन्। रश्मीकुमारी घिसिङको पासमा गरेको प्रहार लेवनानी गोलरक्षक लमिटा एल डिपले रोके पनि क्लियर गर्न सकिनन्। डिफेन्डर अमिना करिमले क्लियर गर्न लागेको बल खोस्दै सावित्राले गोल गरेकी थिइन्। यससँगै उनले प्रतियोगितामा ९ गोल गरिसकेकी छन्। उनी सर्वाधिक गोलकर्ताको सूचीमा शीर्ष स्थानमा छिन्। खेलको इन्जुरी समयमा प्रिती राईले उत्कृष्ट गोल गर्दै नेपाललाई जित दिलाइन्। लेवनानका खेलाडीले क्लियर गर्न नसकेको कर्नर बललाई प्रितीले उत्कृष्ट गोल गरेकी थिइन्। यसैबीच बिहीबार पाँच पटकको विजेता जोर्डनसँगको फाइनलमा नेपालकी स्टार स्ट्राइकर सावित्रा भण्डारी भने अनुपस्थित हुने भएकी छन्। फाइनल खेल फिफा विन्डोमा नपरेका कारण सावित्राले अनुपस्थित हुने भएकी हुन्। फिफाको नियम अनुसार विन्डोमा रहेको राष्ट्रिय टोलीको खेलमा मात्र खेलाडीले अनिवार्य उपस्थिति जनाउनुपर्ने नियम छ। वाफ च्याम्पियनसिपको समूह चरणको खेल फिफा विन्डोमा रहे पनि नकआउट चरणका खेल भने विन्डो बाहिर थिए। फ्रान्सेली क्लब एन अभान्ट ग्वेंगाम्पमा अनुबन्धित सावित्रालाई क्लबले सेमिफाइनलसम्म खेल्न दिएको थियो। फ्रान्सेली लिगअन्तर्गत मार्च २ मा हुने खेल ग्वेंगाम्पका लागि निकै महत्वपूर्ण मानिएको छ। रेलिगेसन क्षेत्रमा रहेको लिल र ग्वेंगाम्पबीच चार अंकको मात्रै फरक रहेकाले क्लबका लागि महत्वपूर्ण मानिएको हो। रेलिगेसनबाट बच्न यो खेल जित्नै पर्ने भएकाले ग्वेंगाम्पले सावित्रालाई बोलाएको हो।
"सामुदायिक विद्यालयका भवन राम्रा बने , विद्यार्थीको आकर्षण बढेन","मन्थली : विसं २०७२ वशाख १२ को विनाशकारी भूकम्पले क्षति पुर्याएका सामुदायिक विद्यालयका भौतिक संरचना आकर्षक निर्माण भएका छन् । विद्यालय भवन आकर्षक बने तापनि त्यहाँ अध्ययन गर्ने विद्यार्थीको सङ्ख्या न्यून हुँदै जाँदा ती संरचनाको उपयोग कम हुन थालेकामा सरोकारवालाले चिन्ता व्यक्त गरेका छन् । रामेछापका ८७ माध्यमिक विद्यालयको नयाँ भवन बनेका थिए । ती विद्यालयमा विद्यार्थीको सङ्ख्या दिनानुदिन घट्दै गएकोप्रति सरोकारवालाले चिन्ता व्यक्त गरेका हुन् । शैक्षिक गुणस्तर नहुनु, जनसङ्ख्या वृद्धिदर न्यून हुनु र सामुदायिक विद्यालयमा राजनीतिक हस्तक्षेप हुनु लगायतका कारणले सामुदायिक विद्यालयमा विद्यार्थी घट्नुका मुख्य कारण भएको जिल्ला शिक्षा तथा समन्वय एकाइ रामेछापका प्रमुख भरतबहादुर भट्टराईले बताए। यसअघि जिल्लामा चार सयभन्दा बढी विद्यालय भए पनि विद्यार्थी कम भएकै कारण समायोजन भएर तीन सय ६० को सङ्ख्यामा झारिएका थिए । तर अझै विद्यार्थीको अभावमा ती विद्यालय एकअर्कामा समायोजन भई घट्ने अवस्था रहेको छ । यस्ता विद्यालयको शैक्षिक गुणस्तर खस्कँदै जान लागेपछि सुधारको प्रयासका लागि जिल्ला शिक्षा समन्वय एकाइ, विभिन्न पालिकामार्फत हुने गरेका तालिम, गोष्ठी, अन्तक्र्रिया एवं छलफलले पनि खासै काम गर्न सकेको छैन । पूर्वशिक्षक गुञ्जबहादुर श्रेष्ठले सामुदायिक विद्यालयमा गुणस्तरीय अध्यापन नहुने र गाउँमा समानुपतिक विकास नहुनु नै सामुदायिक विद्यालयमा विद्यार्थीको सङ्ख्या घट्दै जाने गरेको बताए। जिल्लामा पाँच नमूना माध्यमिक विद्यालय छन् एकदुई वटाबाहेक ती विद्यालयले पनि खासै गुणस्तरीय शिक्षा दिन नसक्दा विद्यार्थी आकर्षण गर्न सकेका छैनन् । मुलुक सङ्घीय संरचनामा गएसँगै तत्कालीन जिल्ला शिक्षा कार्यालयले अनुगमन तथा नियमन गर्ने गरेका सबै विद्यालयसँग सम्बन्धित काम पालिकास्तरीय शिक्षा शाखाले गर्न थालेपछि भने अझै शैक्षिक गुणस्तर खस्कँदै गएको जनाइएको छ । माध्यमिक तहसम्म निःशुल्क शिक्षा भने पनि सामुदायिक विद्यालयले पनि जथाभावी विभिन्न बहानामा शुल्क असुल्ने गरेको र घरमा रहेका आफूजस्ता अभिभावक सौखिन भएका कारण पनि सामुदायिक विद्यालयमा विद्यार्थीको सङ्ख्या नबढेको अभिभावक शान्ति प्रकाश दाहालले जानकारी दिए। सबै तहका सामुदायिक विद्यालयमा अङ्ग्रेजी माध्यमबाट पढाउने खालको दक्ष शिक्षक नहुनु, शिक्षकले आफ्ना छोराछोरीलाई आफूले पढाउने विद्यालयमा नपढाउनु, शिक्षक नियुक्ति गर्दा अनुभवी र दक्ष एवं राम्रा शिक्षकलाई भन्दा हाम्रा (आफ्ना, आफन्त) शिक्षकलाई प्रक्रिया मिलाएर नियुक्ति गर्ने गलत अभ्यास बढेको जनाइएको छ । अभिभावक सञ्जय वाग्लेले शिक्षक सेवा आयोगबाट आधारभूत वा माध्यमिक तह पास गरेर आएका शिक्षकमध्ये पनि पहुँचवालालाई मात्र आफ्नो पालिकामा ल्याउन पहल गर्नु नै शैक्षिक गुणस्तर खस्कनु र विद्यार्थीको सङ्ख्या घट्नुका कारण भएको बताए। यसो त कक्षा १ देखि १२, सम्म निःशुल्क पाठ्यपुस्तक, ५ कक्षासम्म दिवा खाजाको व्यवस्था, टोलटोलबाट विद्यार्थी ल्याउन विद्यालयमा बसलगायतका सुविधा पनि नभएको भने होइत तर यी सुविधा हुँदाहूँदै पनि विद्यार्थीको सामुदायिक विद्यालयमा आकर्षण बढ्न सकेको छैन । संस्थागत विद्यालयसँग नमूना माविको रुपमा रहेको मन्थली मावि मन्थली र मावि डहुलेभन्दा बाहेकका अन्य माध्यमिक विद्यालयले गुणस्तरमा भने प्रतिस्पर्धा गर्न सकेका छैनन् । त्यही कारण पनि सामुदायिक विद्यालयमा विद्यार्थीको सङ्ख्या बढ्न नसकेको हो । आफूले पढाउने विद्यालयमा आफ्ना बालबालिका अधिकांश शिक्षकले नपढाउने गरेकाले पनि शैक्षिक गुणस्तर खस्केको अभिभावकको आरोप छ । दक्ष तथा अनुभवी एवं युवापुस्ताका शिक्षकलाई नयाँ नियुक्ति दिने र २० वर्ष वा सोभन्दा बढी समयसम्म शिक्षण गरेका शिक्षकलाई पेन्सन दिनुपर्ने अभिभावक नारायणबाबु बस्नेतले बताए। रासस"
काठमाडौं महानगरमा दुई लाख करदाताले तिर्दैनन् नियमित कर,"काठमाडौं : काठमाडौं महानगरपालिकामा करिब दुई लाख करदाताले नियमित कर नतिर्ने गरेको पाइएको छ । कामपामा दर्ता भएका करदाता तीन लाख १२ हजार भए पनि दुई लाखले नियमित कर नतिर्ने बताइएको छ । लामो समयदेखि दर्ता प्रक्रियामा नै नआएर कर तिर्नका लागि आलटाल गरिरहेका करदातालाई नियमअनुसार समावेश गर्नका लागि कामपाले वडास्तरीय अनुगमन गरी नियमसङ्गतरुपमा ल्याउने तयारी गरेको कामपा राजस्व विभाग जनाएको छ। यसरी कर तिर्नका लागि आलटाल गर्नेमा सबैभन्दा धेरै बहाल करमा करिब एक लाख करदाता रहेको छन् । त्यस्तै व्यवसाय कर, मनोरञ्जन कर र विज्ञापन करमा एक लाखको हाराहारीमा रहेको कामपा राजस्व विभागका प्रमुख धु्रव काफ्लेले जानकारी दिए। उनका अनुसार दर्ता प्रक्रियामा नआएका सबै शीर्षकका करदातालाई नियमअनुसार बनाउनका लागि यसै महिनादेखि कामपाको ३२ वटै वडाबाट नियमित अनुगमन गरी प्रक्रियामा ल्याउने तयारी कामपाको रहेको छ । कामपामा कर तिर्नका लागि दर्ता प्रक्रियामा आएका तर नियमित कर नबुझाउने करदाताबाट पनि रु दुई अर्ब बक्यौता असुल गर्न बाँकी रहेको प्रमुख काफ्लेले जानकारी दिए। उक्त रकम विगत १२ वर्षदेखिको रहेको कामपाको भनाइ छ । दर्ता गरेर पनि नियमअनुसार कर नतिरेका करदाताका लागि कामपाले चालु आर्थिक वर्षको साउन महिनादेखि पुस मसान्तसम्म तिर्नुपर्ने रकममा केही छुट दिएको थियो । सोही अवधिमा दर्ता प्रक्रियामा रहेको केही करदाताले कर तिरेका भए पनि अझै धेरै करदाताले तिर्नका लागि आलटाल गरिरहेका छन् । दुई वर्षअघि पनि कामपाले २८ वर्षदेखिको बक्यौता रकम असुल गर्न भन्दै त्यस्ता करदाताको नाम नै सार्वजनिक गरेको थियो । उक्त समयमा घरजगगा र सम्पत्ति कर नतिर्ने ठूला करदाताको नाम सार्वजनिक गरेसँगै सम्पर्कमा आउने र बक्यौता तिर्ने क्रम बढेको भए पनि अहिले बक्यौता तीर्ने क्रम ठप्पजस्तै रहेको काफ्लेको भनाइ छ । चालु आवका लागि जम्मा रु दश अर्ब ८० करोड वार्षिक लक्ष्य लिएको कामपाले चालु आर्थिक महिनाको अवधि पार गरिसक्दा रु पाँच अर्ब ८० करोड ५१ लाख ९० हजार राजस्व असुल गरेको छ । चालु आवको अर्ध वार्षिक अवधिसम्म कामपाको राजस्व सङ्कलनको अवस्था राम्रो रहे पनि पछिल्लो माघ महिनामा कामपाको आम्दानी अन्य महिनाको तुलनामा घटेको छ । रासस"
बेनी नगरपालिकामा हुक्का निषेध,"म्याग्दी : म्याग्दीको बेनी नगरपालिका क्षेत्रभित्र हुक्कालाई प्रतिबन्ध (निषेध) गरिएको छ । सुर्तीको धुलो खुदोमा मिसाएर बनाइएको धूमपान गर्ने वस्तु हुक्का (तमाखु)ले जनस्वास्थ्यमा गम्भीर असर पार्ने र युवायुवतीलाई कुलतमा लगाउने गरेको निष्कर्ष निकाल्दै नगरपालिकाले बुधबारदेखि हुक्का सेवन र बेचबिखनमा प्रतिबन्ध लगाएको हो । गत माघ २५ गतेको नगर कार्यपालिकाको बैठकले गरेको निर्णयअनुसार हुक्कालाई पूर्णरुपमा बिक्री वितरण र सेवनमा निषेध गरिएको नगर प्रमुख सुरत केसीले जानकारी दिए । पछिल्लो समय बजार क्षेत्रमा युवायुवती हुक्का सेवनका कुलतमा फस्दै गएका थिए । युवायुवतीलाई कुलतमा लैजान हुक्काले प्रत्यक्ष प्रभाव पारेपछि नगरपालिकाले नीतिगत निर्णय गरी आवश्यक छलफल र तयारीका साथ हुक्का सेवन र बिक्री वितरणमा निषेध गरिएको उनले बताए। नगरपालिकाले सार्वजनिक सूचना नै जारी गरेर हुक्का सेवन एवं बिक्री वितरणमा रोक लगाएको जनाएको छ । स्थानीय सरकार सञ्चालन ऐन २०७४ को परिच्छेद ३ को नगरपालिकाको काम, कर्तव्य र अधिकारमध्ये दफा ११ को उपदफा २ खण्ड (ञ) बमोजिम आधारभूत स्वास्थ्य र सरसफाइअन्तर्गत रही स्थानीय वातावरणमा र मानव स्वास्थ्यमा प्रतिकूल असर गर्ने भएकाले हुक्कालाई पूर्णरुपमा निषेध गर्ने निर्णय गरिएको नगरपालिकाले जारी सूचनामा उल्लेख छ । कसैले अवज्ञा गरी हुक्का बिक्री वितरण गरेको पाइएमा सुरक्षा निकाय र नगर प्रहरीमार्फत जफत गरी कानुनअनुसार अधिकतम कारबाही गरिने व्यवस्थासमेत गरिएको प्रमुख प्रशासकीय अधिकृत नेत्र पौडेलले जानकारी दिए। नगरपालिकामा हुक्का निषेधसँगै जिल्ला प्रशासन, प्रहरीसहितको अनुगमन र समुदायस्तरमा समेत हुक्काको प्रयोगलाई निरुत्साहितसहितको सचेतनामूलक कार्यक्रम सञ्चालन गरिने नगरपालिकाले जनाएको छ । यसअघि नगरपालिकाले जनप्रतिनिधि, नगरभित्रका होटल तथा रेष्टुराँ व्यवसायीसँग समेत छलफल गरेर हुक्कालाई प्रतिबन्ध लगाउने योजनालाई अघि बढाएको थियो । रासस"
माओवादी केन्द्रमा परिवारवाद,"काठमाडौं : नेताहरूको जिम्मेवारी बाँडफाँटमा परिवारवाद हावी भएको भन्दै माओवादी केन्द्रका उपमहासचिव जनार्दन शर्माले पार्टीमा फरक मत राखेका छन्। स्थायी कमिटी बैठकले पार्टी विधानविपरीत नेताहरूको जिम्मेवार तोकेको भन्दै शर्माले लिखित रूपमै फरक मत राखेका हुन्। पार्टी अध्यक्ष पुष्पकमल दाहाल प्रचण्ड ले विधि र नीति मिच्दै भाइ नारायण दाहाल र बुहारी बिना मगरलाई पार्टीको जिम्मेवारी दिएको उपमहासचिव शर्माको आरोप छ। जनप्रतिनिधिहरू पार्टीको इञ्चार्ज नरहने नीति म लगायतका कमरेडहरूलाई लागू गरेको भने पनि नारायण दाहाललाई बागमती प्रदेशको सहइञ्चार्ज बनाउने निर्णयले के उद्देश्य रहेको छ भन्ने स्पष्ट गरेको छ, शर्माले फरक मतमा भनेका छन्, कार्य विभाजन गर्दा पार्टी निर्माण गर्ने संगठनलाई व्यवस्थित र प्रभावकारी बनाउने उद्देश्य राख्नुको सट्टा कतिपय प्रदेशहरूमा कार्यविभाजन गर्दा स्थायी समितिका सदस्यलाई समेत बेवास्ता गरी विधिविपरीत आफ्नो अनुकूलतामा गरिएको निर्णयप्रति असहमति जाहेर गर्दछु। उपमहासचिव शर्माले सुदूरपश्चिमका नेता खगराज भट्टलाई अपमानित गरिएको भन्दै तीव्र असन्तुष्टि जनाएका छन्। भट्टलाई सुदूरपश्चिम संसदीय दलको नेता र इञ्चार्ज दुवै पदबाट हटाइएको छ। स्थायी समिति बैठकले भट्टलाई दलको नेताबाट हटाउने सुदूरपश्चिम प्रदेशको संसदीय दलका बहुमत सदस्यको निर्णयलाई सदर गरेको हो। माघ दोस्रो साता संसदीय दलका बहुमत सदस्यले भट्टलाई हटाएर मानबहादुर धामीलाई संसदीय दलको नेता चुनेका थिए। माओवादी प्रदेश कमिटीले भने उक्त निर्णय तत्काल कार्यान्वयन नगर्न निर्देशन दिएको थियो। तर, स्थायी कमिटी बैठकले बहुमत सदस्यको निर्णय कार्यान्वयन गरेको हो। उक्त निर्णयप्रति उपमहासचिव शर्माले तीव्र असन्तुष्टि जनाएका छन्। सेती महाकाली अभियानमा केही समयदेखि इञ्चार्ज बनाउन अध्यक्ष समेतको संलग्नतामा गरिएको गतिविधिहरूका आधारमा दर्जनभन्दा बढीलाई बेवास्ता गर्दै स्थायी समिति सदस्य खगराज भट्टलाई दल नेता र इञ्चार्ज दुवैबाट पदच्युत गरी विकल्प नदिई अपमानित गरिएको छ, शर्माले फरक मतमा भनेका छन्, सो प्रदेशमा हाललाई बिना मगरलाई सहइञ्चार्ज बनाउनुले सेती महाकालीमा पार्टीलाई अस्तव्यस्त पार्ने मात्र नभई कतिपय कमरेडलाई यो पार्टीमा स्थान छैन भन्ने सन्देश दिन गरिएको निर्णय आफैंमा गम्भीर छ। अध्यक्ष प्रचण्डकी बुहारी बिना मगरलाई सहइन्चार्ज बनाउने निर्णयको शर्माले तीव्र विरोध जनाएका छन्। जिम्मेवारीबाट हटाइएकोमा भट्टले आक्रोश पोखेका छन्। मेरो राजनीतिक जीवनलाई नै समाप्त गर्ने निर्णय भएको छ, भट्टले भनेका छन्। यस्तै, जनप्रतिनिधि भएको भन्दै शर्मालाई पनि पार्टीको जिम्मेवारी तोकिएन। आफूले जिम्मेवारी नपाएको विषय सामान्य रूपमा लिएको उनले बताए। मैले जिम्मेवारी नपाउने कुरालाई सामान्य रूपमा लिएको छु। तर, यसभित्रको अन्तर्निहित उद्देश्य, विधान सम्मेलनमा मैले प्रस्तुत गरेका एजेन्डाहरू, छलफल र हलले पदाधिकारीसमेत अधिवेशनबाट चुनिनुपर्ने मागलाई बेवास्था गर्दै पदाधिकारी र पार्टी नामबारे पछि गरौंला भन्दै टारिएको अवस्था जगजाहेर छ। उनले फरक मतमा भनेका छन्। शर्माको मतप्रति सकारात्मक रहेकाहरूलाई जिम्मेवारीविहीन बनाइएको उनको आरोप छ। विधान अधिवेशनमा आफूले मौखिक रूपमा राखेको कुराप्रति बेवास्ता गरिएकाले लिखत पेस गरेको बताएका छन। पार्टीको विधि विधानभित्र रहेर आफ्नो मत राख्न खोज्दा विधान अधिवेशनमा बोल्नसमेत अनुमति नदिएको उनले स्मरण गराए। अहिले आएर कार्य विभाजनमा आइपुग्दा सोही आग्रहबाट निर्देशित भएको छ, उनले भने। जनप्रतिनिधिले पार्टी कामको जिम्मेवारी नलिने नीतिगत व्यवस्था अध्यक्षसहित सम्पूर्णलाई लागू हुनुपर्ने उनको भनाइ छ। उनले फरक मतमा भनेका छन्, जनप्रतिनिधिले पार्टी कामको जिम्मेवारी नलिने नीतिगत व्यवस्था कर्यान्वयन गर्ने कुरा गर्दा स्वयं अध्यक्ष र सम्पूर्ण तहमा लागू गर्ने हो होइन भन्ने प्रश्न स्वाभाविक रूपमा उठ्छ। विधानको व्यवस्थाअनुसार पार्टी पंक्तिमा आफ्नो मत राख्न पाउने अधिकारको उपयोग गर्दै आफू लिखित असहमति पत्र बैठकमा प्रस्तुत गरेको उनले बताए। विधान अधिवेशनपछि बसेको स्थायी समितिको बैठकमा विधानबारे एजेन्डा नै नराख्नु पनि गलत भएको शर्माको भनाइ छ। विधान अधिवेशनबाट पारित विषयलाई बेवास्ता गरी विधि विहीनतालाई निरन्तरता दिने उद्देश्य देखिनु दुःखद भएको शर्माको आरोप छ। उनले विधान अधिवेशनबाट पारित भएका निर्णयहरू सम्पादन गरी तुरुन्त कार्यान्वयन गर्न माग गरेका छन्। स्थायी कमिटीमा कार्य विभाजन एजेन्डाबारे गृहकार्यको नाममा पटकपटक बैठक सरेको र ०८० फागुन १५ गते प्रस्तावित भई असहमतिका बीच पारित गरिएका निर्णयहरूप्रति गम्भीर असहमतिका साथ आफ्नो मत राख्दछु, उनको फरक मतमा भनिएको छ। यिनले पाए प्रदेश इञ्चार्ज र सहइन्चार्जको जिम्मेवारी माओवादी केन्द्रले प्रदेश इञ्चार्ज र सहइञ्चार्जको जिम्मेवारी तोकेको छ। स्थायी कमिटी बैठकले सातवटै प्रदेश, प्रवासको इञ्चार्ज र सहइञ्चार्ज तोकेको प्रवक्ता अग्निप्रसाद सापकोटाले जानकारी दिए। कोशी प्रदेशको इञ्चार्जमा हरिबोल गजुरेल र सहइञ्चार्जमा सावित्रीकुमारी काफ्ले तोकिएका छन्। यसैगरी मधेस प्रदेशको इञ्चार्जको जिम्मेवारी लीलामणि पोखरेललाई दिइएको छ भने विश्वनाथ साहलाई सहइञ्चार्ज बनाइएको छ। नारायण दाहाल र बिना मगरलाई सहइन्चार्ज बनाउनुले पार्टीलाई अस्तव्यस्त पार्ने मात्र नभई कतिपय कमरेडलाई यो पार्टीमा स्थान छैन भन्ने सन्देश दिन गरिएको निर्णय आफैंमा गम्भीर छ। जनार्दन शर्मा, उपमहासचिव, माओवादी केन्द्र बागमती प्रदेशको इञ्चार्जको जिम्मेवारी अग्निप्रसाद सापकोटालाई दिइएको छ। सहइञ्चार्ज तोक्न बाँकी छ। सहइञ्चार्ज प्रचण्डका भाइ नारायण दाहाललाई बनाउन लागिएकोमा शर्माको विरोधले सार्वजनिक गरिएको छैन। गण्डकी प्रदेशमा दीनानाथ शर्मा इञ्चार्ज र हरिराज अधिकारी सहइञ्चार्ज छन्। लुम्बिनी प्रदेशमा चक्रपाणी खनाललाई इञ्चार्ज र कुलप्रसाद केसीलाई सइञ्चार्जको जिम्मेवारी दिएको छ। कर्णाली प्रदेशमा कालीप्रसाद मल्ल इञ्चार्ज बनाइएको। सहइञ्चार्ज तोक्न बाँकी छ। यसैगरी सुदूरपश्चिम प्रदेशमा उपमहासचिव गिरिराज मणि पोखरेल इञ्चार्ज र बिना मगरलाई सहइञ्चार्जको जिम्मेवारी दिइएको छ । प्रवास प्रदेश समितिको मध्यपुर इञ्चार्जको जिम्मेवारी पम्फा भुसाललाई दिइएको छ। प्रवास प्रदेश समिति भारतको इञ्चार्जमा लक्ष्मण पन्त र सहइञ्चार्जमा टिभी पाठकलाई जिम्मेवारी दिइएको छ। प्रवास प्रदेश समिति युरोपअमेरिकालगायतको इञ्चार्जको जिम्मेवारी सुरेन्द्रकुमार कार्कीलाई दिइएको छ। विशेष प्रदेश समितिको इञ्चार्जको जिम्मेवारी हितमान शाक्य र सहइञ्चार्जको जिम्मेवारी यशोधा सुवेदीलाई दिइएको प्रवक्ता सापकोटाले जानकारी दिए। बैठकले मधेस तराई राष्ट्रिय जागरण अभियान चैत १५ गतेदेखि हिमाल, पहाड र मधेस राष्ट्रिय अभियान वैशाख १५ गतेदेखि सञ्चालन गर्ने निर्णय गरेको छ। राष्ट्रियसभा अध्यक्षमा आफ्नै उम्मेदवार उठाउने माओवादी केन्द्रले राष्ट्रियसभा अध्यक्षमा आफ्नै उम्मेदवार उठाउने निर्णय गरेको छ। प्रवक्ता सापकोटाले बैठकका अधिकांशले राष्ट्रियसभा अध्यक्ष छोड्न नहुने सुझाव दिएकाले पार्टीले आफ्नै उम्मेदवार उठाउने निर्णय गरेको बताए। माओवादी केन्द्रका अध्यक्ष प्रचण्डको सहमतिमा अध्यक्ष बनाउने गरी कांग्रेसका पूर्वमहामन्त्री कृष्णप्रसाद सिटौलालाई राष्ट्रियसभामा ल्याइएको थियो। तर, स्थायी समिति बैठकले भने आफंै उम्मेदवार बनाउने निर्णय गरेको छ। चुनावमा एक्लै लड्ने माओवादी केन्द्रले आउँदो चुनावमा गठबन्धन नगरी एक्लै चुनाव लड्ने निर्णय गरेको छ। प्रवक्ता सापकोटाले आगामी निर्वाचनमा एक्लै लड्ने निर्णय गरेको बताए। हाम्रो पार्टीको केन्द्रीय समिति र विधान सम्मेलनमा पनि अब निर्वाचनमा एक्लै लड्ने स्वतन्त्रतापूर्वक प्रतिस्पर्धा गर्ने भनिसकेका छौं। अब एक्लै प्रतिस्पर्धा गर्ने गरी तयारी गर्नुपर्छ, उनले भने । यो पनि पढ्नुहोस राष्ट्रियसभाको अध्यक्ष नछाड्न माओवादीमा दबाब माओवादीको स्थायी कमिटी बैठक जारी : कांग्रेसको भूमिकाप्रति सशंकित, राष्ट्रियसभाको अध्यक्ष नछोड्न दबाब विधान अधिवेशनको ह्याङ ओभरलाई लिएर कार्यविभाजन गरियो : जनार्दन शर्मा राष्ट्रिय सभा अध्यक्षमा उम्मेदवारी दिने माओवादी केन्द्रको निर्णय माओवादी केन्द्रले फेर्यो प्रदेश इञ्चार्ज र सह इञ्चार्ज, को कहाँ ? बिना मगरलाई सहइन्चार्ज बनाएकोमा जनार्दनको आपत्ति, भने : कतिपय कमरेडलाई पार्टीमा स्थान छैन भन्ने सन्देश दियो"
महिला खेलाडीलाई क्यानको विभेद,"काठमाडौं : खेलकुद क्षेत्रमा लैंगिक विभेदको विषय विश्वभर पेचिलो बनिरहेका बेला नेपालमा पनि त्यसको प्रभाव पर्न थालेको छ। गत मंगलबार बसेको नेपाल क्रिकेट संघ (क्यान) को बोर्ड बैठकले पुरुष तथा महिला क्रिकेट खेलाडीलाई ग्रेडिङ गरेर पारिश्रमिक निर्धारण गरेपछि लैंगिक विभेदको विषयले बुलन्द रूप लिएको छ। पूर्वप्रधानमन्त्री डाबाबुराम भट्टराईदेखि अधिकार र सामाजिक न्यायका लागि काम गर्ने ओरेक नेपाललगायतले विरोध जनाएका छन्। क्यानको वर्गीकरणअनुसार ए श्रेणीमा परेका पुरुष खेलाडीले मासिक एक लाख रुपैयाँ पारिश्रमिक थाप्दा यही श्रेणीका महिला खेलाडीले भने मासिक ५० हजार रुपैयाँ मात्रै पाउने भएपछि विरोध भएको हो। क्यानको वर्गीकरणमा बी श्रेणीका पुरुष खेलाडीले ७० हजार, सीले ५५ हजार, डीले ३५ र इमर्जिङ खेलाडीलाई २५ हजार रुपैयाँ पारिश्रमिक तोकिएको छ। महिलातर्फ भने बी श्रेणीले ३५, सीले ३०, डी ले २५ र इमर्जिङ खेलाडीले २० हजार रुपैयाँ मासिक तलब पाउने छन्। यसैगरी वर्गीकरणमा ३० जना पुरुष खेलाडी समावेश गर्दा महिलातर्फ भने १९ जनालाई मात्रै समावेश गरिएको छ। क्यानले यसअघि गरेको वर्गीकरणमा पनि १९ जना खेलाडी नै थिए। राष्ट्रिय टोलीका १९ जनालाई ए, बी र सी श्रेणीमा विभाजन गरिएको थियो। त्यतिबेला ए मा रुविना क्षत्री, नेरी थापा, इन्दु बर्मा, सीता राना मगर र करुणा भण्डारी थिए। यसपटक भने ए श्रेणीमा रुबिना क्षत्री, इन्दु बर्मा र सीता रानामगर मात्रै छन्। यसअघि ए श्रेणीका खेलाडीलाई १५ हजार, बी लाई १२ हजार र सीलाई १० हजार रुपैयाँ तलबको घोषणा गरिएको थियो। त्यसबेला पुरुषलाई भने क्रमशः ५०, ४० र ३० हजार रुपैयाँ तलबको व्यवस्था गरेको थियो। क्यानले खेलाडीको तलब स्केल घोषणा गरेलगत्तै पूर्वप्रधानमन्त्री तथा नेसपाका अध्यक्ष डा बाबुराम भट्टराईले सामाजिक सञ्जाल ट्विटरमा स्टाटस लेख्दै क्यानले महिला र पुरुष खेलाडीबीच विभेद गरेको आरोप लगाएका थिए। समान कामका लागि समान ज्याला आधुनिक लोकतन्त्रको आधारभूत सिद्धान्त र मान्यता हो। नेपालको संविधानको भाग३ मौलिक हक र कर्तव्यअन्तर्गत धारा १८ समानताको हकको उपधारा (४०) मा प्रष्ट लेखिएको छ, समान कामका लागि लैंगिक आधारमा पारिश्रमिक तथा सामाजिक सुरक्षामा कुनै भेदभाव गरिने छैन। अनि कसरी गर्न मिल्छ क्यानले पुरुष र महिला खेलाडीलाई यस्तो विभेद, भट्टराईले प्रश्न गरेका छन्। राष्ट्रिय खेलकुद परिषद्का सदस्यसचिव टंकलाल घिसिङले खेलाडीको वर्गीकरण गरेर संघले दिनुपर्ने सेवा सुविधा दिन आफूले निर्देशन दिएको र ढिलै भए पनि क्यानले त्यसको पालना गरेको बताए। यसैगरी महिला पुनस्र्थापना केन्द्र (ओरेक) ले लिंगका आधारमा पारिश्रमिक तोकिनु संविधानविपरीत भएको भन्दै आपत्ति जनाएको छ। ओरेकले महिलालाई दोस्रो दर्जाका नागरिकका रूपमा नहेर्न क्यानलाई ध्यानाकर्षणसमेत गराएको छ। नेपालको संविधान २०७२ ले लैंगिक आधारमा पारिश्रमिकमा कुनै भेदभाव गरिने छैन भनेको छ। तर, क्यानले महिला खेलाडीको पारिश्रमिक आधा तोकेको छ। यसले महिलाले गर्ने श्रमको अवमूल्यन भएको प्रष्ट हुन्छ। जुन पितृसत्तात्मक सोेचले ग्रसित मानसिकताको उपज र संरचनात्मक विभेदको परिणाम हो, आरेककी कार्यकारी निर्देशक सुनिता मैनालीले जारी गरेको विज्ञप्तिमा भनिएको छ। यसैगरी राष्ट्रिय तथा अन्तर्राष्ट्रिय खेलाडी संघका अध्यक्ष दीपक श्रेष्ठ सबै ठाउँमा समानताको नारा लगाए पनि महिलामाथि विभेद भइरहेको बताउँछन्। विश्व खेलकुदको महाकुम्भ मानिने ओलम्पिकको नारामै महिला र पुरुषबीच समानता भनिएको छ। तर, नेपालमा मात्रै होइन, विश्वकै ठूलो प्रतियोगिताको पुरस्कार र खेलाडीको सेवा सुविधामा पनि विभेद भइरहेको छ, उनी भन्छन्, त्यसकै असर नेपाली खेलकुदमा पनि परेको छ। खेलमा पुरुषको वर्चश्व, नतिजामा महिला अगाडि नेपाली खेलकुदमा महिला र पुरुषका प्रतियोगिता बराबर हुन थालेका छन्। तर, त्यो नगण्य मात्र छ। अधिकांश खेलमा पुरुषकै वर्चस्व छ भने निजी क्षेत्रले मात्र होइन, सरकारी निकायले दिने पुरस्कार र पारिश्रमिकमा पनि महिला र पुरुषबीच असमान देखिन्छ। यसलाई राष्ट्रिय खेलकुद परिषद्ले आयोजना गर्ने प्रधानमन्त्री कप क्रिकेट प्रतियोगिताले नै छर्लङ पार्छ। पहिले पुरुषतर्फका विजेतालाई नगद पुरस्कार २० लाख रुपैयाँ प्रदान गरिएको थियो महिलातर्फ ५ लाख मात्रै राखिएको थियो। गत असोजमा चीनको हाङचाओमा आयोजना भएको १९औं एसियाली खेलकुदमा नेपालबाट २ सय ३४ जना खेलाडी सहभागी भएका थिए। जसमा १ सय २२ पुरुष र १ सय १२ महिलाले सहभागिता जनाएका थिए। तर, नतिजा भने महिला खेलाडीले मात्रै दिलाए। नेपालले करातेमा ऐतिहासिक पदक दिलाउँदा एरिका गुरुङले रजत जितिन्। यस्तै महिला कबड्डी टोलीले पनि पहिलो सहभागितामै कांस्य पदक जितेको थियो। एसियाली खेलकुदकै इतिहासमा सन् १९९८ को बैंककमा भएको १३औं संस्करणमा सविता राजभण्डारीले तेक्वान्दोमा पहिलोपटक नेपाललाई रजत पदक दिलाएकी थिइन्। नेपालले अहिलेसम्म तीन रजत र २३ कांस्यसहित २६ पदक जित्दा महिला खेलाडीले १० पदक भित्र्याएका छन्। जसमा दुई रजत र सात कांस्य छ। यस्तै एसियन पारा गेम्समा तेक्वान्दोकी पलेसा गोवद्र्धनले पनि ऐतिहासिक कांस्य पदक दिलाएकी थिइन्। पलेसाले सन् २०२० को टोकियो पारालिम्पिकमा दुई फाइट जित्दै ऐतिहासिक उपलब्धि हासिल गरेकी थिइन्। यसैगरी सन् २००४ मा संगीना वैद्य छनोट चरण पार गर्दै ओलम्पिकमा सहभागी हुने पहिलो नेपाली खेलाडी बनिन् भने गौरिका सिंहले सन् २०१६ मा कान्छी खेलाडीका रूपमा संसारभर चर्चा कमाएकी थिइन्। दक्षिण एसियाली खेलकुदको इतिहासमा पनि जलपरी गौरिका सिंहले एउटै संस्करणमा चार र तेक्वान्दो स्टार आयशा शाक्यले दोहोरो स्वर्ण पदक जित्दै उत्कृष्टताको प्रमाणित गरिसकेका छन्। नेपालको पुरुष टोलीले पाएको चर्चा, सफलता र उपलब्धिका आधारमा आईसीसीले नेपाललाई सहयोग गर्दै आएको क्यानका केन्द्रीय सदस्य प्रशान्तविक्रम मल्लले जानकारी दिए। खेलाडी संघका अध्यक्ष श्रेष्ठ नेपालमा पुरुषको तुलनामा महिला खेलाडीको उपलब्धि र पदक संख्या बढी भए पनि सेवा सुविधामा भएको विभेदकै कारण चाँडै पलायन हुने गरेको बताउँछन्। नेपालमा पुरुषको तुलनामा महिलाहरूले बढी सफलता दिलाएका छन्। अन्तर्राष्ट्रिय प्रतियोगितामा उनीहरूकै पदक बढी छ। तर, पुरुषको तुलनामा महिला खेलाडीहरू लामो समयसम्म टिक्दैनन्। उनीहरू पलायन भइहाल्छन्, आठौं र नवौं दक्षिण एसियाली खेलकुदका स्वर्ण विजेता श्रेष्ठ भन्छन्, महिला खेलाडी चाँडै पलायन हुनुमा सेवा सुविधामा भएको विभेद पनि प्रमुख कारण हो। राष्ट्रिय खेलकुद परिषद्का सदस्यसचिव टंकलाल घिसिङले खेलाडीको वर्गीकरण गरेर संघले दिनुपर्ने सेवा सुविधा दिन आफूले निर्देशन दिएको र ढिलै भए पनि क्यानले त्यसको पालना गरेको बताए। क्यानले ढिलै भए पनि खेलाडीको वर्गीकरण गरेर मासिक तलबको घोषणा गरेको छ। क्यानको निर्णय स्वागतयोग्य छ। क्यानलाई बधाई दिन चाहन्छु, सदस्यसचिव घिसिङले भने, संघहरूले खेलाडीको प्रदर्शन र अन्तर्राष्ट्रिय वरीयताका आधारमा वर्गीकरण गर्ने गर्छन्। क्यानले केको आधारमा खेलाडीको वर्गीकरण गरेको हो, त्यसको विस्तृत विवरण आएपछि मात्रै भन्न सकिन्छ। तर, खेलाडी वर्गीकरण र तलब सुविधा दिने घोषणा सही छ। पुरुष खेलाडीको प्रदर्शनका आधारमा आईसीसीबाट सहयोग विश्व क्रिकेटको सर्वोच्च निकाय अन्तर्राष्ट्रिय क्रिकेट परिषद् (आईसीसी) ले क्रिकेट खेल्ने विभिन्न राष्ट्रलाई सहयोग उपलब्ध गराउने गर्छ। त्यो सहयोग महिला तथा पुरुष टोलीको प्रदर्शन र उपलब्धिका आधारमा दिने गर्छ। नेपालको पुरुष टोलीले पाएको चर्चा, सफलता र उपलब्धिका आधारमा आईसीसीले नेपाललाई सहयोग गर्दै आएको क्यानका केन्द्रीय सदस्य प्रशान्तविक्रम मल्लले जानकारी दिए। पुरुष टोलीको प्रदर्शनका आधारमा हामीले अन्तर्राष्ट्रिय निकायबाट सहयोग पाइरहेका छौं। त्यही कारण पुरुष खेलाडीको तलब बढी भएको हो। भोलिका दिनमा महिला टोलीले पनि यस्तै उपलब्धि हासिल गरे भने पुरुषको भन्दा बढी तलब हुन सक्छ, उनी भन्छन्, तलब निर्धारण जसले जुन स्तरको काम गरेको छ र उपलब्धि हासिल गरेको छ, त्यहीअनुसार सेवा सुविधा र पारिश्रमिक पाउँछ। पछिल्लो समय नेपालमा क्रिकेट निकै लोकप्रिय छ। यो सबै पुरुष टोलीका कारण भएको हो। पुरुष टोलीले विश्वकप, एसिया कपमा प्रतिस्पर्धा गर्नुका साथै एकदिवसीय मान्यता पाएको छ। अन्तर्राष्ट्रिय वरीयता पनि माथि छ। यी सबैलाई हेरेर नै महिला तथा पुरुषको तलब निर्धारण गरिएको हो। एन्फाको समानताको कदम महिला र पुरुषबीचको पारिश्रमिकमा विवाद भएपछि अखिल नेपाल फुटबल संघ (एन्फा)ले भने तलब स्केल समान बनाएको छ। एन्फाको यो कदमले महिला फुटबलरलाई जति खुसी दियो त्योभन्दा बढी प्रशंसा नेपाली फुटबलले कमायो। समानताका लागि एन्फाले गरेको कदमलाई सबैले सकारात्मक रूपमा लिए। क्रिकेटको तुलनामा एन्फाले कम रकम दिए पनि समानताको मानक राख्न भने सफल भयो। एन्फाले राष्ट्रिय टोलीका महिला तथा पुरुष खेलाडीलाई मासिक जनही १८ हजार रुपैयाँ पारिश्रमिक दिँदै आएको छ। राष्ट्रिय तथा अन्तर्राष्ट्रिय खेलाडी संघका अध्यक्ष श्रेष्ठ खेलकुदमा महिलाको बढ्दो सहभागिता र सफलताले पछिल्लो समय विभेद कम भएको दाबी गर्छन्। खेलकुदमा महिला र पुरुष खेलाडीबीचको विभेद पहिले धेरै हुन्थ्यो। पछिल्लो समय महिलाको सहभागिता र सफलताले विभेदको अनुपात कम भएको छ, उनी भन्छन्, महिला र पुरुषले पाउने पदक समान हुन्छ। पदकमा भेदभाव हुँदैन। उनी खेलकुदलाई अनुकरणीय बनाउन पनि सेवासुविधा र पुरस्कार राशिमा समानता हुनुपर्नेमा जोड दिन्छन्। सबैभन्दा पहिले संघले पहल गर्नुपर्छ। महिलाको सहभागिता बढाउने हो भने सबै कुरामा समानता ल्याउनै पर्छ, उनी भन्छन्। भलिबल खेलाडीलाई मासिक ५ हजार नेपालको राष्ट्रिय खेल भलिबलले यही वर्षदेखि खेलाडीलाई मासिक रूपमा तलब दिन थालेको हो। नेपाल भलिबल संघले नेपाली राष्ट्रिय पुरुष तथा महिला भलिबल खेलाडीलाई गत भदौमा पहिलोपटक मासिक पारिश्रमिकको घोषणा गरेको थियो। पूर्वअन्तर्राष्ट्रिय खेलाडी, व्यवसायी र भलिबलप्रेमीको सहयोगमा संघले पहिलोपटक खेलाडीलाई मासिक पारिश्रमिक घोषणा गर्दै वितरणसमेत गरेको थियो। संघले महिला तथा पुरुष राष्ट्रिय टोलीका १२१२ गरी २४ जनालाई जनही ५ हजार रुपैयाँका दरले मासिक तलब प्रदान गरेको थियो। संघले गत भदौमा सेप्टेम्बर, अक्टोबर र नोभेम्बरको एकमुष्ट तलब जनही १५ हजारका दरले खेलाडीलाई वितरण गरेको थियो। संघका अध्यक्ष जितेन्द्रबहादुर चन्दले खेलाडीलाई ६ महिनाको पारिश्रमिक प्रदान गरिसकेको बताए। हामीले चन्दा उठाएर भए पनि खेलाडीलाई मासिक रूपमा तलब दिइरहेका छौं, उनी भन्छन्, सबैबाट सहयोग भएमा यो रकम बढ्न पनि सक्छ। बुद्धिचालमा दुई खेलाडीलाई तलब बुिद्धचालका दुई खेलाडीले पनि मासिक रूपमा तलब पाउँदै आएका छन्। नेपाल बुद्धिचाल संघले पुरुष र महिलातर्फका नम्बर एक खेलाडीलाई गत वैशाखदेखि मासिक रूपमा तलब दिन सुरु गरेको हो। अहिले पुरुषतर्फ रुपेश जैसवाल र महिलामा सुजना लोहनी शीर्ष स्थानमा छन्। उनीहरूलाई संघले मासिक १० हजार रुपैयाँ प्रदान गर्दै आएको नेपाल बुद्धिचाल संघका कार्यवहाक अध्यक्ष हेराकाजी महर्जनले जानकारी दिए। हामीले २०८० वैशाखदेखि महिला तथा पुरुषतर्फका नम्बर वान खेलाडीलाई मासिक जनही १० हजार रुपैयाँ तलब दिँदै आएका छौं, कार्यवहाक अध्यक्ष महर्जनले भने। पुरुष टोलीको प्रदर्शनका आधारमा हामीले अन्तर्राष्ट्रिय निकायबाट सहयोग पाइरहेका छौं। त्यही कारण पुरुष खेलाडीको तलब बढी भएको हो। भोलिका दिनमा महिला टोलीले पनि यस्तै उपलब्धि हासिल गरे भने पुरुषको भन्दा बढी तलब हुन सक्छ। प्रशान्तविक्रम मल्ल, सदस्य, नेपाल क्रिकेट संघ नेपालमा मात्रै होइन, विश्वकै ठूलो प्रतियोगिताको पुरस्कार र खेलाडीको सेवा सुविधामा पनि विभेद भइरहेको छ । त्यसकै असर नेपाली खेलकुदमा पनि परेको छ। दीपक श्रेष्ठ, अध्यक्ष, राष्ट्रिय तथा अन्तर्राष्ट्रिय खेलाडी संघ विश्व खेलकुदमै पनि उस्तै भेदभाव विश्वका चर्चित प्रतियोगिताका लागि पुरुष खेलाडी करोडौं डलरमा किनबेच भइरहेका हुन्छन्। तर, महिला खेलाडीको पारिश्रमिकको चर्चा हुँदैन। किनभने, महिलाले पुरुषको तुलनामा कम मात्रै पारिश्रमिक पाउँछन्। संयुक्त राष्ट्रसंघअन्तर्गत यूएन वुमनको अध्ययनले विश्वका ठूला अन्तर्राष्ट्रिय प्रतियोगितामा महिलालाई दिइने पुरस्कार राशिमा भेदभाव हुने गरेको देखाएको छ। वुमन्स स्पोर्टस् विकको एक सर्वेक्षणले पुरुषको तुलनामा महिलालाई दिइने पुरस्कार राशि निकै कम हुने गरेको देखाएको हो। सर्वेक्षणअनुसार चर्चित र ठूला खेलमध्ये फुटबल, क्रिकेट र गल्फमा महिलाले पाउने पुरस्कार राशि निकै कम देखिएको छ। पछिल्लो तीन वर्ष अवधिमा गरिएको अध्ययनमा पुरुषको तुलनामा फुटबल, क्रिकेट र गल्फ खेलमा महिलालाई दिइने रकम निकै कम छ। ८३ प्रतिशत खेलमा भने पुरस्कार राशि समान देखिएको उक्त संस्थाले जनाएको छ। पछिल्लो अध्ययनअनुसार स्की, डाइभिङ, डार्ट, स्नुकर, साइक्लिङजस्ता प्रतियोगितामा महिलाले पनि समान पुरस्कार पाउने गरेका छन्। यसैगरी फोब्र्सले सन् २०२३ मा जारी गरेको सर्वाधिक कमाउने खेलाडीको सूचीमा पुरुष खेलाडीकै बर्चश्व छ। ५० जना खेलाडीमध्ये एक जनामात्र महिला सूचीमा अटाएका छन् अमेरिकी स्टार सेरेना विलियम्स सूचीको ४९औं स्थानमा परेकी छिन्। बीबीसीले नै सन् २०१४ मा ६८ खेलमा आधारित भएर महिला र पुरुषले पाउने पुरस्कार रकमबारे सर्वेक्षण गरेको थियो।। उक्त अध्ययनले महिलाको तुलनामा पुरुषले पाउने पुरस्कार ३० प्रतिशले बढी भएको देखाएको थियो। केही समयअघि ४४ खेलमा आधारित भएर गरिएको अर्को अध्ययनमा पुरस्कार रकम ३५ प्रतिशत खेलमा मात्र समान पाइएको थियो। महिला विश्वकप क्रिकेट र विश्वकप फुटबलमा पुरुष र महिलाले पाउने पुरस्कारमै विभेद पाइएको छ। क्रिकेटमा पुरुष टोलीभन्दा महिलाले पाउने पुरस्कार रकम ज्यादै कम छ। अन्तर्राष्ट्रिय क्रिकेट परिषद् (आईसीसी) महिला कमिटीले सन् २०३२ सम्ममा महिलालाई पुरुषसरह पुरस्कारको व्यवस्था गर्ने प्रतिबद्धता जनाएको छ। गल्फमा महिलाले पाउने रकम आकर्षक भए पनि पुरुषको अनुपातमा कम छ। टेनिसमा भने सन् १९७३ को यूएस ओपनदेखि समान पुरस्कार प्रदान गरिँदै आएको छ। सन् २०१९ मा यूएन वुमनको बैठकमा अर्जेन्टिनी फुटबलर लियोनल मेसीको वार्षिक आम्दानीबारे चर्चा भएको थियो। विश्वका उत्कृष्ट सात फुटबल लिगमा खेल्ने १ हजार ६ सय ९३ महिलाको कुल आम्दानीभन्दा मेसीको आम्दानी झन्डै दोब्बर रहेको तथ्यांक यूएन वुमनले सार्वजनिक गरेको थियो। अमेरिकी महिला फुटबल टोलीकी कप्तान मेगान रापिनोइले केही समयअघि ह्वाइट हाउसको निमन्त्रणालाई अस्वीकार गरेर समानताको आवाज बुलन्द पारेकी थिइन्। उनले इक्वल पेको मुद्दा उठाउँदै आएकी छन्। सर्वेक्षणअनुसार खेलकुदमा महिलाको सहभागिता ४० प्रतिशत छ। तर, सन् २०२० सम्म पनि ओलम्पिक र विश्वकपजस्ता बृहत् प्रतियोगितामा महिला र पुरुषको समाचारमै विभेद पाइएको छ। पुरुषको तुलनामा महिला खेलाडीले मिडियामा चार प्रतिशत मात्रै स्थान पाउने गरेका छन्।"
पञ्चकोटमा आत्मनिर्भरमुखी राष्ट्रिय कृषि सम्मेलन,"बागलुङ : बागलुङको पञ्चकोटमा सञ्चालित अनन्तश्री ब्रह्माण्डीय महायज्ञमा आत्मनिर्भरमुखी राष्ट्रिय कृषि सम्मेलन भएको छ। गण्डकी प्रदेशका कृषि मन्त्रालयका कृषि विज्ञहरू, बागलुङ, पर्वत र म्याग्दीका कृषि ज्ञान केन्द्र र भेटेरिनरी तथा पशु सेवाविज्ञ केन्द्रका विज्ञहरू र स्थानीय कृषकहरूको उपस्थितिमा आत्मनिर्भरमुखी राष्ट्रिय कृषि सम्मेलन सम्पन्न गरिएको हो। सम्मेलनमा बोल्दै गण्डकी प्रदेश कृषि तथा भूमि व्यवस्था मन्त्रालयका प्रदेश सचिव डा टंकप्रसाद प्रसाईंले कृषिमा दुई वटा क्रान्तिको आवश्यकता रहेको बताए। उनले कृषिको विकासको लागि हरित क्रान्ति र स्वयत क्रान्तिको आवश्यकता रहेको बताए। सचिव प्रसाईंले हरित क्रान्तिमार्फत कृषि क्षेत्रमा ताजा तरकारी उत्पादन, करेसाबारीमा आवश्यक तरकारी उत्पादन, व्यावसायिक तरकारी खेतीका साथै आवश्यक खाद्यान्न उत्पादन र फलफूल खेती गर्नुपर्ने बताउँदै स्वयत क्रान्तिमार्फत दुग्धजन्य पदार्थ उत्पादनको लागि पशुपालन र दुध उत्पादन यथेष्ट ढंगले गरिनुपर्ने बताए। प्रदेश सचिव प्रसाईंले गण्डकी प्रदेशका तीन जिल्लामा न्यून र अन्य जिल्लामा आवश्यक मात्रामा उत्पादन हुने गरेको बताए। मनाङ, मुस्ताङ र कास्कीमा उत्पादन न्यून रहेको छ। तीन जिल्लामा उत्पादनमा जोड दिनुपर्ने अवस्था छ। ती जिल्लामा विशेष कार्यक्रम लागुपर्ने हुन्छ, उनले भने, गोरखा, लमजुङ, तनहुँ, पर्वत, स्याङ्जा र बागलुङ जिल्लामा आवश्यक खाद्यान्न आवश्यकस्तरमा उत्पादन हुन्छन्। तर, गण्डकी प्रदेश पर्यटकीय र धार्मिक पर्यटकीय प्रदेश हो त्यसैले यतिले पुग्दैन। बाहिरबाट आउने पर्यटकहरूलाई पर्याप्त मात्रामा स्थानीय स्तरमा उत्पादित खाद्यान्न खुवाउनको लागि उत्पादन बढाउनुपर्ने देखिन्छ। सम्मेलनमा बोल्दै नेपाली कांग्रेस गण्डकी प्रदेशका सभापति शुक्रराज शर्माले जमिनलाई बाँझो नराख्न सुझाव दिए। उनले जे गर्दा पनि जमिनबाट उत्पादन हुने बताउँदै बाँझो जमिनलाई कृषि भूमिको रूपमा प्रयोग गरेर उत्पादन बढाउनुपर्ने बताए। सभापति शर्माले सुविधाको खोजीमा नेपाली युवाहरू बिदेसिइरहेका बताउँदै संस्कार सुधारेर देश विकासमा लाग्नुपर्ने बताए। स्वामी मुक्तिनाथ बाबा कमलानयन आचार्यले माटोको पहिचान गरेर उत्पादन गरेमा नेपालीहरू खाद्यान्नको लागि परनिर्भरता बन्न नपर्ने बताए। भारतबाट सागसब्जीहरू नआउने हो भने हाम्रो उपाय लाग्दैन, उनले भने, परनिर्भरतामा हामी परआश्रित भएर बाँच्नुपरेको छ। विभिन्न ठाउँको माटोको पहिचान गरेर उत्पादन गर्ने हो भने हामी परनिर्भर बन्न पर्ने थिएन। उनले गौशाला संरक्षणमा आफूहरूले काम गरिरहेको बताए। उनले बागलुङ र पर्वतमा दुईवटा गौशाला सञ्चालन गरेर अहिले एक सयभन्दा बढी स्थानीय प्रजातिका गाईहरू पालन गरिरहेको बताए। धार्मिक यज्ञमा विभिन्न राष्ट्रिय विकासका सम्मेलनहरू पहिलो पटक भएको उनको भनाइ छ। मंगलबार सम्पन्न आत्मनिर्भरमुखी राष्ट्रिय कृषि सम्मेलनमा गण्डकी प्रदेश कृषि तथा भूमि व्यवस्था मन्त्रालयका वरिष्ठ कृषि अर्थविज्ञ भानुभक्त भट्टराई, बागलुङ, पर्वत र म्याग्दीका कृषि र पशु कार्यालयका कृषि तथा पशुपक्षी विज्ञहरूको साथै कृषकहरूको उपस्थिति थियो।"
ताइवानमा अमेरिकी हतियार बिक्रीको चीनद्वारा विरोध,"बेइजिङ : चिनियाँ सरकारका प्रवक्ताले बुधबार चीनको ताइवान क्षेत्रमा अमेरिकी हतियार बिक्री बारे कडा विरोध गरेका छन्। राज्य परिषद्को ताइवान मामिला कार्यालयका प्रवक्ता झु फेङ्ग्लियनले अमेरिकी पक्षलाई 'एक चीन सिद्धान्त' र 'तीन चीनअमेरिका संयुक्त विज्ञप्ति' नीतिको कडाइका साथ पालना गर्न आग्रह गरेका छन्। उनले अमेरिकासँग ताइवानलाई तुरुन्तै हतियार बिक्री रोक्नसमेत आग्रह गरेका छन्। ताइवानलाई करिब ७५ मिलियन अमेरिकी डलरको हतियार बेच्न अमेरिकी सरकारले हालै दिएको स्वीकृति बारेको प्रतिक्रिया सोध्दा उनले यस्तो टिप्पणी गरेका हुन्। प्रवक्ता झुले ताइवानमा डेमोक्रेटिक प्रोग्रेसिभ पार्टीका अधिकारीहरूलाई उनीहरूको ""स्वतन्त्रता"" एजेन्डाका लागि अमेरिकी समर्थन खोज्ने र बलद्वारा ""स्वतन्त्रता"" पछ्याउने प्रयासले ताइवानलाई खतरनाक रूपमा युद्धको नजिक लैजाने र ताइवानका जनतालाई खतरामा पार्न सक्ने चेतावनी दिएका छन्।"
"८ वर्षदेखि निरन्तर नाफामा विद्युत् प्राधिकरण : ६ महिनामै १५ अर्ब नाफा, १३ अर्बको निर्यात","काठमाडौं : नेपाल विद्युत् प्राधिकरणले चालु आर्थिक वर्षको ६ महिनामा १५ अर्ब ३६ करोड रुपैयाँ नाफा कमाएको छ। यो प्राधिकरणको अपरिष्कृत विवरण हो। गत आर्थिक वर्ष २०७९०८० को सोही अवधिमा प्राधिकरणको नाफा १० अर्ब ९१ करोड ६० लाख रुपैयाँ थियो। गत वर्षको पहिलो ६ महिनाको तुलनामा प्राधिकरणको सोही अवधिको नाफा ४ अर्ब ४४ करोड ४६ लाख रुपैयाँले बढी छ। आव २०७२०७३ मा ८ अर्ब ८९ करोड वार्षिक घाटामा रहेको प्राधिकरण त्यसपछिका वर्षहरूबाट निरन्तर नाफामा छ। आर्थिक वर्ष २०८००८१ को पहिलो ६ महिनामा विद्युत् बिक्री, ब्याज तथा अन्य आम्दानीबाट कुल ६७ अर्ब २८ करोड ७७ लाख रुपैयाँ आम्दानी गरेको प्राधिकरणद्वारा जारी विज्ञप्तिमा उल्लेख छ। विद्युत् खरिद, प्रशासनिक, आयोजनालगायतमा जम्मा ५१ अर्ब ९२ करोड ७१ लाख रुपैयाँ खर्च भएको छ। प्राधिकरणको मुख्य आम्दानी र खर्च क्रमशः विद्युत् बिक्री र खरिद तथा आयोजनाहरूमा हुने गरेको छ। प्राधिकरणका कार्यकारी निर्देशक कुलमान घिसिङ विद्युत् चुहावट नियन्त्रण, आन्तरिक रूपमा तथा भारतर्फको विद्युत् निर्यात बढ्दा आम्दानीमा भएको वृद्धि, खर्च नियन्त्रणलगायतले उल्लेख्य नाफा कमाउन सफल भएको बताउँछन्। प्राधिकरणले पहिलोे ६ महिनामा विद्युत् बिक्रीबाट ४५ अर्ब ४९ करोड ३८ लाख रुपैयाँ संकलन गरेको छ। यस अवधिमा देशभित्रका ऊर्जा उत्पादकहरूबाट र भारतबाट आयात गरी ३० अर्ब ४८ करोड ५८ लाख रुपैयाँको विद्युत् खरिद गरिएको छ। प्राधिकरणका सहायक तथा सम्बद्ध कम्पनीहरूबाट २८ अर्ब ४९ करोड ९६ लाख र भारतबाट १ अर्ब ९८ करोड ६२ लाख रुपैयाँको विद्युत् आयात गरिएको हो। समीक्षा अवधिमा नेपाल सरकारमार्फत विनियोजन गरिएको वैदेशिकतर्फ ९ अर्ब ३ करोड ८४ लाख रुपैयाँ खर्च भएको छ। १३ अर्बको विद्युत् निर्यात, २ अर्बको आयात नेपाल विद्युत् प्राधिकरणको पहिलो ६ महिनामा १३ अर्ब ३८ करोड ५६ लाख रुपैयाँको विद्युत् भारतर्फ निर्यात गरेको छ। सोही अवधिमा १ अर्ब ९८ करोड ६२ लाख रुपैयाँको विद्युत् आयात गरिएको छ। प्राधिकरणले देशभित्र खपत गरी बचत भएको वर्षायामको विद्युत् भारततर्फ निर्यात गर्दै आएको छ। प्रााधिकरणले आईएक्सको डेअहेड बजारमा प्रतिस्पर्धामार्फत र मध्यकालीन विद्युत् सम्झौताबमोजिम भारतीय कम्पनी एनटीपीसी विद्युत् व्यापार निगम लि एनभीभीएनलाई बिक्री गरिरहेको छ। एनभीएनले उक्त विद्युत् हरियाणा राज्यमा बिक्री गरिरहेको छ। ६ महिनामा १ अर्ब ४७ करोड ६४ लाख युनिट विद्युत् निर्यात गरिएको छ। सुक्खायाम सुरु भएसँगै नदी तथा खोलानालामा पानीको बहाव घटेर जलविद्युत् आयोजनाहरूको विद्युत् उत्पादन घटेपछि अहिले देशभित्रको आन्तरिक माग धान्न भारतबाट विद्युत् आयात भइरहेको छ। समीक्षा अवधिमा २२ करोड ५ लाख युनिट विद्युत् आयात गरिएको छ।"
जटायुको जीवन रक्षार्थ,"अकालमा मृत्यु मानिसको मात्रै होइन, कुनै पनि पशुपन्छी र जीवजन्तु वा वनस्पतिको पनि हुनु हुँदैन। झन् विष, विषादीकै कारणले प्राणीको मृत्यु हुन्छ भने त्यो चिन्ताको विषय हो। त्यसको खोजी हुनुपर्छ। हालैका दिनमा नवलपरासीको जटायु रेस्टुरेन्टतिर जसरी गिद्धहरूको मृत्यु भइरहेको छ, त्यो पनि खोजीको विषयमात्रै होइन, त्यसको कारण निदान गर्नुपर्ने विषय हो। नवलपरासीमा यही वर्ष २४ वटा गिद्ध अर्थात् जटायु मरे। यसै साता पनि सुनगिद्धको मृत्यु भएको छ। ३ वर्ष पहिला ६९ जटायु मरे। जटायुको आहारा सिनो हो। मरेका पशुपन्छीको सिनोले प्रकृतिमा प्रदूषण गर्छ। तर जटायुले त्यही प्रदूषण नियन्त्रण गर्छ। तर त्यही जटायु नै मर्न थाल्नु भनेको प्रकृति प्रदूषित हुनु हो। र त्योभन्दा बढी त प्राकृतिक सन्तुलन खल्बलिनु हो। यसै पनि जटायुका केही प्रजाति अति संकटापन्न सूचीमा छन्। जसको संरक्षण जरुरी छ। नेपालमा पाइने ९ थरीमध्ये ४ वटा त्यही अति संकटापन्न सूचीका हुन्। अहिले मरेका कतिपय जटायु पनि अति संकटापन्न सूचीकै परेका छन्। यो आफैंमा संकटको सूचक हो भनेर बुझिएन र जटायुको मृत्यु रोक्न सकिएन भने निश्चित छ मानव जीवनलाई संकट आइलाग्छ। २०४० सालभन्दा अघि नेपालमा १६ लाख जटायु थिए। तर त्यसको अर्काे दशकमा भने पशुहरूमा प्रयोग हुने डाइक्लोफेनेक भन्ने औषधिले जटायुलाई झन्टै सखापै पायो। त्यो औषधि खाएका पशुको सिनो खाएका जति जटायुको प्राणलीला समाप्त भयो। ९० प्रतिशतभन्दा ज्यादा जटायु मरे। भारतमा त त्यो प्रतिशत ९९ नै थियो भनिन्छ। फेरि केही समययता देखा परेको जटायु मृत्यु पनि विषसँग जोडिएको छ। स्यालको सिनो खाएर गिद्ध मरेका छन् भन्नुको मतलव विषाक्त औषधि वा खाद्यवस्तु घरपालुवा जनावरमा मात्रै सीमित रहेन, जंगल पनि पसिसक्यो। यो डरलाग्यो विषय हो। पत्ता लगाउनुपर्छ, त्यो कुन विष हो, जसले प्रकृतिको कुचीकारकै अस्तित्व बढार्दैछ। मानिसको औषधिजस्तै पशुहरूको ओखतीमूलो पनि चिकित्सकको परामर्शमै खुवाउनुपर्छ। नत्र फेरि उस्तै विपत्ति आउँछ। जसरी डाइक्लोफेनेक प्रतिबन्धले जटायुको संख्या बढायो, फेरि पनि हानिकारक विष, विषादी कडा प्रतिबन्ध लगाइनुपर्छ। जटायुजस्ता पन्छीमात्रै होइन कीटपतंगलाई समेत कुनै हानिनोक्सानी नपुग्ने ओखतीमात्रै पशुपन्छीमा प्रयोग गर्न कडा नियमन गर्नुपर्छ। लापरबाही गरियो भने मान्छेकै लागि आत्मघाती हुन्छ, हुन्छ। त्यसैले जटायु रक्षार्थ राज्यले कडा निगरानी गरोस्, कडा नियमन गरोस्।"
नाभाल्नीको अन्त्येष्टि शुक्रबार मस्कोमा हुने,"आर्कटिक जेलमा गत हप्ताअघि मृत्यु भएका रूसी विपक्षी नेता एलेक्सी नाभाल्नीको अन्त्येष्टि शुक्रबार मस्कोको एक चर्चमा गरिने भएको उनका राजनीतिक सहयोगीले बताएका छन् । नाभाल्नीको मृत्यु भएको एक साताभन्दा बढी समयपछि अधिकारीहरूले गत शनिबार उनको शव उनकी आमालाई सुम्पेका थिए । नभाल्नीका सहयोगी समूहले सामाजिक सञ्जालमा बुधबार पोष्ट गरेको सन्देशमा भनिएको छ, 'नभाल्नीको अन्त्येष्टि १ मार्चका दिन मेरिनोको मदर अफ गड क्वेन्च माई सोरोज नामक चर्चमा स्थानीय समय अनुसार दिउसो २:०० बजे गरिनेछ । सबै जना समयमै त्यहाँ आइपुग्नुहोला ।' उनको अन्त्येष्टि नजिकैको बोरिसोभ कब्रिस्तानमा गरिने बताइएको छ । उनको टोलीले सेवा आयोजना गर्न इच्छुक चर्च भेट्टाउन गाह्रो भएको बताएको छ । 'हामीले मार्च १ का लागि चर्च र हल खोज्न थाल्यौं। जताततै तिनीहरूले हामीलाई केही पनि दिन इन्कार गरे । केही ठाउँमा हामीलाई यो निषेध गरिएको बताइयो,' निर्वासित सहयोगी इवान झादानोभले पोष्ट गरेको सन्देशमा भनिएको छ । 'हामीलाई उनीहरूको निर्देशनको कुनै मतलव हुने छैन । नाभाल्नीको अन्त्येष्टि आवश्यक छ । अन्तिम सम्मान गर्ने मौका पाउनका लागि पहिल्यै आउनु नै बेस हुन्छ,' उनले सन्देशमा लेखेका छन्। रूसी राष्ट्रपति भ्लादिमिर पुटिनका सबैभन्दा मुखर आलोचक नाभाल्नीको गत फेब्रुअरी १६ मा उत्तरी साइबेरियाको सबैभन्दा कठिन कारागारमा निधन भएको थियो ।"
इजरायली सेनाको आक्रमणबाट गाजामा ३० हजार प्यालेस्टाइनीको मृत्यु,"इजरायली सेनाको आक्रमणबाट गत २४ घण्टामा ७६ जनाको हत्या भएसँगै गाजा पट्टीमा मृत्यु हुने प्यालेस्टाइनीको सङ्ख्या २९ हजार ९५४ पुगेको हमासको स्वास्थ्य मन्त्रालयले बुधबार जनाएको छ । मन्त्रालयका अनुसार आक्रमणबाट ११० जना घाइते भएका छन् । इजरायलहमास द्वन्द्व शुरु भएदेखि हालसम्म प्यालेस्टिनी घाइतेहरूको कुल सङ्ख्या ७० हजार ३२५ पुगेको छ । केही पीडितहरू अझै भग्नावशेषमुनि रहेको अनुमान छ । बुधबार इजरायली मिडिया आउटलेटले गाजा पट्टीको लडाइँमा दुई अधिकृतको मृत्यु भएको र ७ जना सैनिकहरू घाइते भएका बताइएको छ । योसँगै मृत्यु हुने सैनिकको सङ्ख्या ५८२ पुगेको छ । इजरायली सेनाले सुरुङहरू र हमासका अन्य पूर्वाधारहरू ध्वस्त पारेको, 'आतङ्कवादी कक्षहरू' नष्ट गरेको र ठूलो मात्रामा हतियारहरू कब्जा गरेको बताएको उनीहरुले बताएका छन्। इजरायल डिफेन्स फोर्स (आईडीएफ) का प्रवक्ता ड्यानियल हगारीले गाजामा युद्धको लक्ष्य अक्टोबर ७ को आक्रमण फेरि कहिल्यै नहोस् भन्ने सुनिश्चित गर्ने रहेको र त्यसका लागि समय लाग्ने बताएका छन्।"
जटायुको जीवन रक्षार्थ,"अकालमा मृत्यु मानिसको मात्रै होइन, कुनै पनि पशुपन्छी र जीवजन्तु वा वनस्पतिको पनि हुनु हुँदैन। झन् विष, विषादीकै कारणले प्राणीको मृत्यु हुन्छ भने त्यो चिन्ताको विषय हो। त्यसको खोजी हुनुपर्छ। हालैका दिनमा नवलपरासीको जटायु रेस्टुरेन्टतिर जसरी गिद्धहरूको मृत्यु भइरहेको छ, त्यो पनि खोजीको विषयमात्रै होइन, त्यसको कारण निदान गर्नुपर्ने विषय हो। नवलपरासीमा यही वर्ष २४ वटा गिद्ध अर्थात् जटायु मरे। यसै साता पनि सुनगिद्धको मृत्यु भएको छ। ३ वर्ष पहिला ६९ जटायु मरे। जटायुको आहारा सिनो हो। मरेका पशुपन्छीको सिनोले प्रकृतिमा प्रदूषण गर्छ। तर जटायुले त्यही प्रदूषण नियन्त्रण गर्छ। तर त्यही जटायु नै मर्न थाल्नु भनेको प्रकृति प्रदूषित हुनु हो। र त्योभन्दा बढी त प्राकृतिक सन्तुलन खल्बलिनु हो। यसै पनि जटायुका केही प्रजाति अति संकटापन्न सूचीमा छन्। जसको संरक्षण जरुरी छ। नेपालमा पाइने ९ थरीमध्ये ४ वटा त्यही अति संकटापन्न सूचीका हुन्। अहिले मरेका कतिपय जटायु पनि अति संकटापन्न सूचीकै परेका छन्। यो आफैंमा संकटको सूचक हो भनेर बुझिएन र जटायुको मृत्यु रोक्न सकिएन भने निश्चित छ मानव जीवनलाई संकट आइलाग्छ। २०४० सालभन्दा अघि नेपालमा १६ लाख जटायु थिए। तर त्यसको अर्काे दशकमा भने पशुहरूमा प्रयोग हुने डाइक्लोफेनेक भन्ने औषधिले जटायुलाई झन्टै सखापै पायो। त्यो औषधि खाएका पशुको सिनो खाएका जति जटायुको प्राणलीला समाप्त भयो। ९० प्रतिशतभन्दा ज्यादा जटायु मरे। भारतमा त त्यो प्रतिशत ९९ नै थियो भनिन्छ। फेरि केही समययता देखा परेको जटायु मृत्यु पनि विषसँग जोडिएको छ। स्यालको सिनो खाएर गिद्ध मरेका छन् भन्नुको मतलव विषाक्त औषधि वा खाद्यवस्तु घरपालुवा जनावरमा मात्रै सीमित रहेन, जंगल पनि पसिसक्यो। यो डरलाग्यो विषय हो। पत्ता लगाउनुपर्छ, त्यो कुन विष हो, जसले प्रकृतिको कुचीकारकै अस्तित्व बढार्दैछ। मानिसको औषधिजस्तै पशुहरूको ओखतीमूलो पनि चिकित्सकको परामर्शमै खुवाउनुपर्छ। नत्र फेरि उस्तै विपत्ति आउँछ। जसरी डाइक्लोफेनेक प्रतिबन्धले जटायुको संख्या बढायो, फेरि पनि हानिकारक विष, विषादी कडा प्रतिबन्ध लगाइनुपर्छ। जटायुजस्ता पन्छीमात्रै होइन कीटपतंगलाई समेत कुनै हानिनोक्सानी नपुग्ने ओखतीमात्रै पशुपन्छीमा प्रयोग गर्न कडा नियमन गर्नुपर्छ। लापरबाही गरियो भने मान्छेकै लागि आत्मघाती हुन्छ, हुन्छ। त्यसैले जटायु रक्षार्थ राज्यले कडा निगरानी गरोस्, कडा नियमन गरोस्।"
नेपाल धितोपत्र बोर्डले कहिले र कस्तो पाउला अध्यक्ष ?,"काठमाडौं : नेपाल धितोपत्र बोर्ड अध्यक्षको नियुक्तिको लागि समिति बनेको करिब डेढ महिनापछि बल्ल कार्यविधि बनेको छ। अध्यक्ष चयनको कार्यविधि बनेसँगै बुधबार सार्वजनिक सूचना प्रकाशन गर्दै आवेदन माग भएको छ। तर, पुस २० गतेदेखि रिक्त पद यो वर्ष भने पूर्ति नहुने पक्का भएको छ। नेपाल धितोपत्र बोर्डको अध्यक्षको छनोट तथा सिफारिससम्बन्धी कार्यविधिअनुसार अध्यक्ष चयनको लागि राष्ट्रिय योजना आयोगका उपाध्यक्ष मीनबहादुर श्रेष्ठको संयोजकत्वमा तीन सदस्यीय समिति गत माघ पहिलो साता नै गठन भएको थियो। समितिले छनोट प्रक्रियाको पहिलो चरणको सुरुवातै ढिला गरेकाले केही समय लागेको छ। बोर्ड अध्यक्ष सिफारिस गर्न गठन भएको समितिले मंगलबारमात्र कार्यविधि तयार गरेको हो। यसअनुसार अब लामो समयदेखि खाली रहेको बोर्ड अध्यक्षको लागि उक्त कार्यविधिअनुसार नै उपयुक्त तीन व्यक्तिको नाम सिफारिस हुनेछ। बुधबारको सूचनाअनुसार तीन जनाभन्दा कमको आवेदन परेमा दोस्रो पटक ७ दिनका लागि अवधि तोकेर आवेदन दिन विज्ञापन गर्नु पर्नेछ। तीन जनाभन्दा कम आवेदकको आवेदन परेको अवस्थामा पहिलो चरणमा परेका आवेदनहरूलाई यथावत् राखी थप आवेदनको लागि सात दिनको म्याद दिई पुनः दरखास्त आह्वान गरिनेछ, कार्यविधिमा उल्लेख छ। हाल बोर्ड अध्यक्ष पद रिक्त हुँदा नियमित नीतिगत कामकारबाहीसमेत रोकिएको छ। प्रशासनिक कार्यका लागि कार्यकारी निर्देशक डा नवराज अधिकारीले कायममुकायमको भूमिका निभाइरहेका छन्। ढिलै भए पनि सिफारिस समितिले कार्यविधि बनाएपछि अब कस्तो अध्यक्ष आउलान् भन्ने चासो सबैको छ। भावी अध्यक्षले पुँजी बजारका समस्याहरूबारे बुझेको नियमन गर्न सक्ने, अनुभवी, इमान्दार र वित्तीय क्षेत्रमा प्रतिष्ठित व्यक्तित्व हुनुपर्नेमा जोड दिन्छन्, नेपाल धितोपत्र बोर्डका पूर्वअध्यक्ष डा रेवतबहादुर कार्की। कार्कीका अनुसार उनी केही समययता पुँजी बजारमा केही विचलनहरू देखिएको बताउँछन्। कार्की भन्छन्, आईपीओ, एफपीओ जारी गर्ने प्रसंगमा अध्यक्ष, सञ्चालकहरूमा इमान्दारिता नहुँदा समस्या देखिए। म हुँदा नै सञ्चालक, कर्मचारीका लागि र सूचीकृत कम्पनीहरूका लागि पनि आचारसंहिता लागू गरिएको थियो। यो इमान्दारीपूर्वक लागू भएन। यसको पालना पूर्ण रूपमा गर्ने व्यक्ति चाहिन्छ। अर्कातर्फ लामो समयदेखि दुईओटा कमोडिटी एक्सचेन्ज (वस्तु विनिमय बजार) ल्याउने भनेको पनि टुंगो लागेको छैन। यसैले अब आउने अध्यक्षले मनोपोली बजार भइरहेकोले दुई कमोडिटी एक्सचेन्ज ल्याउनुपर्ने पूर्वअध्यक्ष डा कार्कीले सुझाव दिए। धितोपत्र दलालहरूको शुल्क घटाउनेबारे अर्थ मन्त्रालयमा काम अड्किएको बताउँदै उनले वास्तवमा ब्रोकर शुल्क अधिकतमको सीमा राखेर खुला प्रतिस्पर्धा गरिनु पर्नेमा उनले ध्यानाकर्षण गराए। पूर्वअध्यक्ष कार्कीले दक्षिण एसियामध्ये नेपालमा ट्रेडिङ लागत उच्च भएकाले घटाउन सुझाव दिएका छन्। प्राथमिक बजार, दोस्रो बजारको सुधार गर्दै सहभागीहरूको क्षमता वृद्धि, स्टकको नियामकीय र सुपरभाइजरी, धितोपत्र बोर्डमा मौद्रिक नीतिको हस्तक्षेपलाई तटस्थ बनाइनु पयो, डा कार्कीले थपे। बोर्डका अर्का पूर्वअध्यक्ष डा चिरञ्जीवी नेपाल कार्यविधिले तोकेअनुसार मापदण्डमै रहेर आउने अध्यक्ष उचित हुने बताउँछन्। अबको अध्यक्षले गर्नुपर्ने कामबारे सुझाव दिँदै भन्छन्, नेपाल जत्रो मुलुकलाई दुईवटा स्टक एक्सचेन्च चाहिँदैन भनेको हो तर अर्को स्टक एक्सचेन्ज आयो भने अबको नयाँ अध्यक्षलाई ठूलो चुनौती हुन्छ। किनभने सेयरको मूल्यमा ठूलो चलखेल हुनेछ। यसैले अत्यन्त नियमन गर्न सक्ने, इमान्दार, काम गर्न सक्ने क्षमतावान् अध्यक्ष जरुरी छ। बजारलाई राम्रोसँग अध्ययन गरेर सेयर मूल्यलाई स्थिर गर्ने खालका अन्तर्राष्ट्रिय बजारका विभिन्न खालका औजारहरू छन्, त्यसलाई प्रयोग गरेर सेयर बजारलाई अझै आधुनिक बनाउनुपर्ने उनको सुझाव छ। बजारलाई आधुनिकसँगै पारदर्शी, सेयर मूल्यलाई बढी उतारचढाव हुन नदिने क्षमता भएको व्यक्ति अध्यक्ष हुनुपर्नेमा उनले जोड दिए। केही समययता पुँजीबजारमा विचलन देखिएको छ यो। केही काम अड्किएका पनि छन्। आउने दिनमा ब्रोकर शुल्कमा अधिकतम सीमा राखेर खुला प्रतिस्पर्धा गरिनुपर्छ। बोर्डले विद्युतीय निगरानी प्रणालीमार्फत सुपरिवेक्षण बढाउनुपर्छ। इन्डेक्स डेरिभेटिभ र क्रसब्रोडर ट्रेडिङको पनि सुरुआत गर्न आवश्यक छ।डारेवतबहादुर कार्की, पूर्वअध्यक्ष, नेपाल धितोपत्र बोर्ड अर्को स्टक एक्सचेन्ज ल्याउँदा नयाँ अध्यक्षलाई ठूलो चुनौती हुन्छ। यसैले कडा नियमन गर्न सक्ने, इमान्दार तथा क्षमतावान् अध्यक्ष आउनु पर्छ। धितोपत्र बजारलाई थप आधुनिक, पारदर्शी बनाउन तथा मूल्यलाई बढी उतारचढाव हुन नदिने क्षमता भएको व्यक्ति अबको बोर्ड अध्यक्ष हुनुपर्छ।डा चिरञ्जीवी नेपाल , पूर्वअध्यक्ष, नेपाल धितोपत्र बोर्ड कस्तो व्यक्ति बन्छन् अध्यक्ष ? कार्यविधिअनुसार बोर्ड अध्यक्ष बन्नका लागि धितोपत्रसम्बन्धी ऐन, २०६३ को दफा ७ को उपदफा (२) बमोजिम मान्यता प्राप्त विश्वविद्यालयबाट कम्तीमा स्नातकोत्तर उपाधि हासिल गरी धितोपत्र बजार व्यवस्थापन, पुँजीबजार विकास, आर्थिक, वित्तीय, वाणिज्य, व्यवस्थापन वा कानुन क्षेत्रमा कम्तीमा सात वर्ष काम गरेको अनुभव हुनु पर्नेछ। दरखास्त आह्वानपछि इच्छुक व्यक्तिको आवश्यक योग्यता तथा अनुभव तोकिएको छ। जसअनुरूप धितोपत्रसम्बन्धी ऐन, २०६३ को दफा ७ को उपदफा (२) बमोजिम मान्यता प्राप्त विश्वविद्यालयबाट कम्तीमा स्नातकोत्तर उपाधि हासिल गरी धितोपत्र बजार व्यवस्थापन, पुँजीबजार विकास, आर्थिक, वित्तीय, वाणिज्य, व्यवस्थापन वा कानुन क्षेत्रमा कम्तीमा सात वर्ष काम गरको लब्ध प्रतिष्ठित व्यक्ति हुनु पर्नेछ। यस्तै, धितोपत्रसम्बन्धी ऐन, २०६३ को दफा १० बमोजिम नेपालको नागरिक भएको, उच्च नैतिक चरित्र भएको, धितोपत्र बजार व्यवस्थापन, पुँजी बजार विकास, आर्थिक, वित्तीय, वाणिज्य, व्यवस्थापन वा कानुन क्षेत्रमा कम्तीमा सात वर्षको पेसागत अनुभव हासिल गरेको र सोही ऐनको दफा ११ बमोजिम अयोग्य नभएको हुनुपर्ने छ। साथै, अर्थ मन्त्रालय सम्बद्ध सार्वजनिक निकायका पदाधिकारी तथा सदस्यको नियुक्ति र मनोनयनसम्बन्धी मापदण्ड, २०७३ (संशोधनसहित) को दफा ३ (ग) बमोजिम ३० वर्ष उमेर पूरा भई ६५ वर्ष उमेर ननाघेको व्यक्ति योग्य हुनेछन्। यससँगै, अर्थ मन्त्रालय सम्बद्ध सार्वजनिक निकायका पदाधिकारी तथा सदस्यको नियुक्ति र मनोनयनसम्बन्धी मापदण्ड, २०७३ (संशोधन सहित) ले तोकेबमोजिम देहायको अयोग्यता नरहेको हुनुपर्छ। जसमा भ्रष्टाचार, सम्पत्ति शुद्धीकरण, मानव बेचबिखन, लागूऔषध कारोवार, पुरातात्विक वस्तु वा संरक्षित वन्यजन्तुसम्बन्धी कसुर वा नैतिक पतन देखिने अन्य फौजदारी कसुरमा सजाय पाएको र प्रचलित कानुनबमोजिम कालोसूचीमा समावेश भई त्यस्तो सूचीबाट फुकुवा भएको अवधि तीन वर्ष पूरा नभएको, कुनै विदेशी मुलुकमा स्थायी आवासीय अनुमति प्राप्त गरेको, मानसिक सन्तुलन ठीक नभएको हुनुपर्नेछ। कसरी छानिन्छन् अध्यक्ष ? सिफारिस समितिले तोकिएबमोजिमको योग्यता र अनुभव भएका आवेदकहरूले दरखास्तसाथ पेस गरेको व्यावसायिक कार्ययोजनाको परीक्षण गर्नेछ। परीक्षणबाट प्राप्त अंकको आधारमा औसत अंक निर्धारण गरी व्यावसायिक कार्ययोजना बापतको प्राप्तांक गणना गरिनेछ। तोकिएबमोजिमको योग्यता र पेसागत अनुभव भएका आवेदकहरूको शैक्षिक योग्यताबापतको प्राप्तांक तथा पेस भएको व्यावसायिक कार्ययोजनाबापतको प्राप्तांकको योगफल निर्धारण गरी उच्चतम अंक प्राप्त गर्ने उम्मेदवारहरूमध्ये सम्भव भएसम्म पाँच जना उम्मेदवारहरूको संक्षिप्त सूची तयार गरी व्यावसायिक कार्ययोजनाको प्रस्तुतीकरण एवं अन्तर्वार्ताका लागि छनोट गर्नेछ। व्यावसायिक कार्ययोजनाको प्रस्तुतीकरणका लागि छनोटमा परेका आवेदकहरूले तोकिएको मिति र समयमा व्यावसायिक कार्ययोजनाको प्रस्तुतीकरण गर्नु पर्नेछ। प्रस्तुतीकरणका लागि ३० मिनेट समय प्रदान गरिनेछ। व्यावसायिक कार्ययोजनाको प्रस्तुतीकरण एवं अन्तर्वार्ताका लागि छनोट भई व्यावसायिक कार्ययोजनाको प्रस्तुतीकरण एवं अन्तर्वार्ताका लागि उपस्थित उम्मेदवारहरूको शैक्षिक योग्यताबापतको प्राप्तांक पेस भएको व्यावसायिक कार्ययोजनाबापत नियमअनुसार प्राप्तांक, व्यावसायिक कार्ययोजनाको प्रस्तुतीकरणको औसत प्राप्तांक तथा अन्तर्वार्ताको औसत प्राप्तांकको योगफल निर्धारण गरी उच्चतम अंक प्राप्त गर्ने तीन जना उम्मेदवारहरूको नाम वर्णानुक्रमानुसार सिफारिस गरिनेछ। तर तीनजना भन्दा कम आवेदकको आवेदन परेको अवस्थामा पहिलो चरणमा परेका आवेदनहरूलाई यथावत् राखी थप आवेदनको लागि सात दिनको म्याद दिई पुनः दरखास्त आह्वान गरिनेछ। पुनः दरखास्त आह्वान गर्दा थप आवेदन परे वा नपरे पनि छनोटसम्बन्धी प्रक्रियालाई अगाडि बढाउन सकिनेछ।"
महिला खेलाडीलाई क्यानको विभेद,"काठमाडौं : खेलकुद क्षेत्रमा लैंगिक विभेदको विषय विश्वभर पेचिलो बनिरहेका बेला नेपालमा पनि त्यसको प्रभाव पर्न थालेको छ। गत मंगलबार बसेको नेपाल क्रिकेट संघ (क्यान) को बोर्ड बैठकले पुरुष तथा महिला क्रिकेट खेलाडीलाई ग्रेडिङ गरेर पारिश्रमिक निर्धारण गरेपछि लैंगिक विभेदको विषयले बुलन्द रूप लिएको छ। पूर्वप्रधानमन्त्री डाबाबुराम भट्टराईदेखि अधिकार र सामाजिक न्यायका लागि काम गर्ने ओरेक नेपाललगायतले विरोध जनाएका छन्। क्यानको वर्गीकरणअनुसार ए श्रेणीमा परेका पुरुष खेलाडीले मासिक एक लाख रुपैयाँ पारिश्रमिक थाप्दा यही श्रेणीका महिला खेलाडीले भने मासिक ५० हजार रुपैयाँ मात्रै पाउने भएपछि विरोध भएको हो। क्यानको वर्गीकरणमा बी श्रेणीका पुरुष खेलाडीले ७० हजार, सीले ५५ हजार, डीले ३५ र इमर्जिङ खेलाडीलाई २५ हजार रुपैयाँ पारिश्रमिक तोकिएको छ। महिलातर्फ भने बी श्रेणीले ३५, सीले ३०, डी ले २५ र इमर्जिङ खेलाडीले २० हजार रुपैयाँ मासिक तलब पाउने छन्। यसैगरी वर्गीकरणमा ३० जना पुरुष खेलाडी समावेश गर्दा महिलातर्फ भने १९ जनालाई मात्रै समावेश गरिएको छ। क्यानले यसअघि गरेको वर्गीकरणमा पनि १९ जना खेलाडी नै थिए। राष्ट्रिय टोलीका १९ जनालाई ए, बी र सी श्रेणीमा विभाजन गरिएको थियो। त्यतिबेला ए मा रुविना क्षत्री, नेरी थापा, इन्दु बर्मा, सीता राना मगर र करुणा भण्डारी थिए। यसपटक भने ए श्रेणीमा रुबिना क्षत्री, इन्दु बर्मा र सीता रानामगर मात्रै छन्। यसअघि ए श्रेणीका खेलाडीलाई १५ हजार, बी लाई १२ हजार र सीलाई १० हजार रुपैयाँ तलबको घोषणा गरिएको थियो। त्यसबेला पुरुषलाई भने क्रमशः ५०, ४० र ३० हजार रुपैयाँ तलबको व्यवस्था गरेको थियो। क्यानले खेलाडीको तलब स्केल घोषणा गरेलगत्तै पूर्वप्रधानमन्त्री तथा नेसपाका अध्यक्ष डा बाबुराम भट्टराईले सामाजिक सञ्जाल ट्विटरमा स्टाटस लेख्दै क्यानले महिला र पुरुष खेलाडीबीच विभेद गरेको आरोप लगाएका थिए। समान कामका लागि समान ज्याला आधुनिक लोकतन्त्रको आधारभूत सिद्धान्त र मान्यता हो। नेपालको संविधानको भाग३ मौलिक हक र कर्तव्यअन्तर्गत धारा १८ समानताको हकको उपधारा (४०) मा प्रष्ट लेखिएको छ, समान कामका लागि लैंगिक आधारमा पारिश्रमिक तथा सामाजिक सुरक्षामा कुनै भेदभाव गरिने छैन। अनि कसरी गर्न मिल्छ क्यानले पुरुष र महिला खेलाडीलाई यस्तो विभेद, भट्टराईले प्रश्न गरेका छन्। यसैगरी महिला पुनस्र्थापना केन्द्र (ओरेक) ले लिंगका आधारमा पारिश्रमिक तोकिनु संविधानविपरीत भएको भन्दै आपत्ति जनाएको छ। ओरेकले महिलालाई दोस्रो दर्जाका नागरिकका रूपमा नहेर्न क्यानलाई ध्यानाकर्षणसमेत गराएको छ। नेपालको संविधान २०७२ ले लैंगिक आधारमा पारिश्रमिकमा कुनै भेदभाव गरिने छैन भनेको छ। तर, क्यानले महिला खेलाडीको पारिश्रमिक आधा तोकेको छ। यसले महिलाले गर्ने श्रमको अवमूल्यन भएको प्रष्ट हुन्छ। जुन पितृसत्तात्मक सोेचले ग्रसित मानसिकताको उपज र संरचनात्मक विभेदको परिणाम हो, आरेककी कार्यकारी निर्देशक सुनिता मैनालीले जारी गरेको विज्ञप्तिमा भनिएको छ। यसैगरी राष्ट्रिय तथा अन्तर्राष्ट्रिय खेलाडी संघका अध्यक्ष दीपक श्रेष्ठ सबै ठाउँमा समानताको नारा लगाए पनि महिलामाथि विभेद भइरहेको बताउँछन्। विश्व खेलकुदको महाकुम्भ मानिने ओलम्पिकको नारामै महिला र पुरुषबीच समानता भनिएको छ। तर, नेपालमा मात्रै होइन, विश्वकै ठूलो प्रतियोगिताको पुरस्कार र खेलाडीको सेवा सुविधामा पनि विभेद भइरहेको छ, उनी भन्छन्, त्यसकै असर नेपाली खेलकुदमा पनि परेको छ। खेलमा पुरुषको वर्चश्व, नतिजामा महिला अगाडि नेपाली खेलकुदमा महिला र पुरुषका प्रतियोगिता बराबर हुन थालेका छन्। तर, त्यो नगण्य मात्र छ। अधिकांश खेलमा पुरुषकै वर्चस्व छ भने निजी क्षेत्रले मात्र होइन, सरकारी निकायले दिने पुरस्कार र पारिश्रमिकमा पनि महिला र पुरुषबीच असमान देखिन्छ। यसलाई राष्ट्रिय खेलकुद परिषद्ले आयोजना गर्ने प्रधानमन्त्री कप क्रिकेट प्रतियोगिताले नै छर्लङ पार्छ। पहिले पुरुषतर्फका विजेतालाई नगद पुरस्कार २० लाख रुपैयाँ प्रदान गरिएको थियो महिलातर्फ ५ लाख मात्रै राखिएको थियो। गत असोजमा चीनको हाङचाओमा आयोजना भएको १९औं एसियाली खेलकुदमा नेपालबाट २ सय ३४ जना खेलाडी सहभागी भएका थिए। जसमा १ सय २२ पुरुष र १ सय १२ महिलाले सहभागिता जनाएका थिए। तर, नतिजा भने महिला खेलाडीले मात्रै दिलाए। नेपालले करातेमा ऐतिहासिक पदक दिलाउँदा एरिका गुरुङले रजत जितिन्। यस्तै महिला कबड्डी टोलीले पनि पहिलो सहभागितामै कांस्य पदक जितेको थियो। एसियाली खेलकुदकै इतिहासमा सन् १९९८ को बैंककमा भएको १३औं संस्करणमा सविता राजभण्डारीले तेक्वान्दोमा पहिलोपटक नेपाललाई रजत पदक दिलाएकी थिइन्। नेपालले अहिलेसम्म तीन रजत र २३ कांस्यसहित २६ पदक जित्दा महिला खेलाडीले १० पदक भित्र्याएका छन्। जसमा दुई रजत र सात कांस्य छ। यस्तै एसियन पारा गेम्समा तेक्वान्दोकी पलेसा गोवद्र्धनले पनि ऐतिहासिक कांस्य पदक दिलाएकी थिइन्। पलेसाले सन् २०२० को टोकियो पारालिम्पिकमा दुई फाइट जित्दै ऐतिहासिक उपलब्धि हासिल गरेकी थिइन्। यसैगरी सन् २००४ मा संगीना वैद्य छनोट चरण पार गर्दै ओलम्पिकमा सहभागी हुने पहिलो नेपाली खेलाडी बनिन् भने गौरिका सिंहले सन् २०१६ मा कान्छी खेलाडीका रूपमा संसारभर चर्चा कमाएकी थिइन्। दक्षिण एसियाली खेलकुदको इतिहासमा पनि जलपरी गौरिका सिंहले एउटै संस्करणमा चार र तेक्वान्दो स्टार आयशा शाक्यले दोहोरो स्वर्ण पदक जित्दै उत्कृष्टताको प्रमाणित गरिसकेका छन्। खेलाडी संघका अध्यक्ष श्रेष्ठ नेपालमा पुरुषको तुलनामा महिला खेलाडीको उपलब्धि र पदक संख्या बढी भए पनि सेवा सुविधामा भएको विभेदकै कारण चाँडै पलायन हुने गरेको बताउँछन्। नेपालमा पुरुषको तुलनामा महिलाहरूले बढी सफलता दिलाएका छन्। अन्तर्राष्ट्रिय प्रतियोगितामा उनीहरूकै पदक बढी छ। तर, पुरुषको तुलनामा महिला खेलाडीहरू लामो समयसम्म टिक्दैनन्। उनीहरू पलायन भइहाल्छन्, आठौं र नवौं दक्षिण एसियाली खेलकुदका स्वर्ण विजेता श्रेष्ठ भन्छन्, महिला खेलाडी चाँडै पलायन हुनुमा सेवा सुविधामा भएको विभेद पनि प्रमुख कारण हो। राष्ट्रिय खेलकुद परिषद्का सदस्यसचिव टंकलाल घिसिङले खेलाडीको वर्गीकरण गरेर संघले दिनुपर्ने सेवा सुविधा दिन आफूले निर्देशन दिएको र ढिलै भए पनि क्यानले त्यसको पालना गरेको बताए। क्यानले ढिलै भए पनि खेलाडीको वर्गीकरण गरेर मासिक तलबको घोषणा गरेको छ। क्यानको निर्णय स्वागतयोग्य छ। क्यानलाई बधाई दिन चाहन्छु, सदस्यसचिव घिसिङले भने, संघहरूले खेलाडीको प्रदर्शन र अन्तर्राष्ट्रिय वरीयताका आधारमा वर्गीकरण गर्ने गर्छन्। क्यानले केको आधारमा खेलाडीको वर्गीकरण गरेको हो, त्यसको विस्तृत विवरण आएपछि मात्रै भन्न सकिन्छ। तर, खेलाडी वर्गीकरण र तलब सुविधा दिने घोषणा सही छ। पुरुष खेलाडीको प्रदर्शनका आधारमा आईसीसीबाट सहयोग विश्व क्रिकेटको सर्वोच्च निकाय अन्तर्राष्ट्रिय क्रिकेट परिषद् (आईसीसी) ले क्रिकेट खेल्ने विभिन्न राष्ट्रलाई सहयोग उपलब्ध गराउने गर्छ। त्यो सहयोग महिला तथा पुरुष टोलीको प्रदर्शन र उपलब्धिका आधारमा दिने गर्छ। नेपालको पुरुष टोलीले पाएको चर्चा, सफलता र उपलब्धिका आधारमा आईसीसीले नेपाललाई सहयोग गर्दै आएको क्यानका केन्द्रीय सदस्य प्रशान्तविक्रम मल्लले जानकारी दिए। पुरुष टोलीको प्रदर्शनका आधारमा हामीले अन्तर्राष्ट्रिय निकायबाट सहयोग पाइरहेका छौं। त्यही कारण पुरुष खेलाडीको तलब बढी भएको हो। भोलिका दिनमा महिला टोलीले पनि यस्तै उपलब्धि हासिल गरे भने पुरुषको भन्दा बढी तलब हुन सक्छ, उनी भन्छन्, तलब निर्धारण जसले जुन स्तरको काम गरेको छ र उपलब्धि हासिल गरेको छ, त्यहीअनुसार सेवा सुविधा र पारिश्रमिक पाउँछ। पछिल्लो समय नेपालमा क्रिकेट निकै लोकप्रिय छ। यो सबै पुरुष टोलीका कारण भएको हो। पुरुष टोलीले विश्वकप, एसिया कपमा प्रतिस्पर्धा गर्नुका साथै एकदिवसीय मान्यता पाएको छ। अन्तर्राष्ट्रिय वरीयता पनि माथि छ। यी सबैलाई हेरेर नै महिला तथा पुरुषको तलब निर्धारण गरिएको हो। एन्फाको समानताको कदम महिला र पुरुषबीचको पारिश्रमिकमा विवाद भएपछि अखिल नेपाल फुटबल संघ (एन्फा)ले भने तलब स्केल समान बनाएको छ। एन्फाको यो कदमले महिला फुटबलरलाई जति खुसी दियो त्योभन्दा बढी प्रशंसा नेपाली फुटबलले कमायो। समानताका लागि एन्फाले गरेको कदमलाई सबैले सकारात्मक रूपमा लिए। क्रिकेटको तुलनामा एन्फाले कम रकम दिए पनि समानताको मानक राख्न भने सफल भयो। एन्फाले राष्ट्रिय टोलीका महिला तथा पुरुष खेलाडीलाई मासिक जनही १८ हजार रुपैयाँ पारिश्रमिक दिँदै आएको छ। राष्ट्रिय तथा अन्तर्राष्ट्रिय खेलाडी संघका अध्यक्ष श्रेष्ठ खेलकुदमा महिलाको बढ्दो सहभागिता र सफलताले पछिल्लो समय विभेद कम भएको दाबी गर्छन्। खेलकुदमा महिला र पुरुष खेलाडीबीचको विभेद पहिले धेरै हुन्थ्यो। पछिल्लो समय महिलाको सहभागिता र सफलताले विभेदको अनुपात कम भएको छ, उनी भन्छन्, महिला र पुरुषले पाउने पदक समान हुन्छ। पदकमा भेदभाव हुँदैन। उनी खेलकुदलाई अनुकरणीय बनाउन पनि सेवासुविधा र पुरस्कार राशिमा समानता हुनुपर्नेमा जोड दिन्छन्। सबैभन्दा पहिले संघले पहल गर्नुपर्छ। महिलाको सहभागिता बढाउने हो भने सबै कुरामा समानता ल्याउनै पर्छ, उनी भन्छन्। भलिबल खेलाडीलाई मासिक ५ हजार नेपालको राष्ट्रिय खेल भलिबलले यही वर्षदेखि खेलाडीलाई मासिक रूपमा तलब दिन थालेको हो। नेपाल भलिबल संघले नेपाली राष्ट्रिय पुरुष तथा महिला भलिबल खेलाडीलाई गत भदौमा पहिलोपटक मासिक पारिश्रमिकको घोषणा गरेको थियो। पूर्वअन्तर्राष्ट्रिय खेलाडी, व्यवसायी र भलिबलप्रेमीको सहयोगमा संघले पहिलोपटक खेलाडीलाई मासिक पारिश्रमिक घोषणा गर्दै वितरणसमेत गरेको थियो। संघले महिला तथा पुरुष राष्ट्रिय टोलीका १२१२ गरी २४ जनालाई जनही ५ हजार रुपैयाँका दरले मासिक तलब प्रदान गरेको थियो। संघले गत भदौमा सेप्टेम्बर, अक्टोबर र नोभेम्बरको एकमुष्ट तलब जनही १५ हजारका दरले खेलाडीलाई वितरण गरेको थियो। संघका अध्यक्ष जितेन्द्रबहादुर चन्दले खेलाडीलाई ६ महिनाको पारिश्रमिक प्रदान गरिसकेको बताए। हामीले चन्दा उठाएर भए पनि खेलाडीलाई मासिक रूपमा तलब दिइरहेका छौं, उनी भन्छन्, सबैबाट सहयोग भएमा यो रकम बढ्न पनि सक्छ। बुद्धिचालमा दुई खेलाडीलाई तलब बुिद्धचालका दुई खेलाडीले पनि मासिक रूपमा तलब पाउँदै आएका छन्। नेपाल बुद्धिचाल संघले पुरुष र महिलातर्फका नम्बर एक खेलाडीलाई गत वैशाखदेखि मासिक रूपमा तलब दिन सुरु गरेको हो। अहिले पुरुषतर्फ रुपेश जैसवाल र महिलामा सुजना लोहनी शीर्ष स्थानमा छन्। उनीहरूलाई संघले मासिक १० हजार रुपैयाँ प्रदान गर्दै आएको नेपाल बुद्धिचाल संघका कार्यवहाक अध्यक्ष हेराकाजी महर्जनले जानकारी दिए। हामीले २०८० वैशाखदेखि महिला तथा पुरुषतर्फका नम्बर वान खेलाडीलाई मासिक जनही १० हजार रुपैयाँ तलब दिँदै आएका छौं, कार्यवहाक अध्यक्ष महर्जनले भने। पुरुष टोलीको प्रदर्शनका आधारमा हामीले अन्तर्राष्ट्रिय निकायबाट सहयोग पाइरहेका छौं। त्यही कारण पुरुष खेलाडीको तलब बढी भएको हो। भोलिका दिनमा महिला टोलीले पनि यस्तै उपलब्धि हासिल गरे भने पुरुषको भन्दा बढी तलब हुन सक्छ।प्रशान्तविक्रम मल्ल, सदस्य, नेपाल क्रिकेट संघ नेपालमा मात्रै होइन, विश्वकै ठूलो प्रतियोगिताको पुरस्कार र खेलाडीको सेवा सुविधामा पनि विभेद भइरहेको छ । त्यसकै असर नेपाली खेलकुदमा पनि परेको छ।दीपक श्रेष्ठ, अध्यक्ष, राष्ट्रिय तथा अन्तर्राष्ट्रिय खेलाडी संघ विश्व खेलकुदमै पनि उस्तै भेदभाव विश्वका चर्चित प्रतियोगिताका लागि पुरुष खेलाडी करोडौं डलरमा किनबेच भइरहेका हुन्छन्। तर, महिला खेलाडीको पारिश्रमिकको चर्चा हुँदैन। किनभने, महिलाले पुरुषको तुलनामा कम मात्रै पारिश्रमिक पाउँछन्। संयुक्त राष्ट्रसंघअन्तर्गत यूएन वुमनको अध्ययनले विश्वका ठूला अन्तर्राष्ट्रिय प्रतियोगितामा महिलालाई दिइने पुरस्कार राशिमा भेदभाव हुने गरेको देखाएको छ। वुमन्स स्पोर्टस् विकको एक सर्वेक्षणले पुरुषको तुलनामा महिलालाई दिइने पुरस्कार राशि निकै कम हुने गरेको देखाएको हो। सर्वेक्षणअनुसार चर्चित र ठूला खेलमध्ये फुटबल, क्रिकेट र गल्फमा महिलाले पाउने पुरस्कार राशि निकै कम देखिएको छ। पछिल्लो तीन वर्ष अवधिमा गरिएको अध्ययनमा पुरुषको तुलनामा फुटबल, क्रिकेट र गल्फ खेलमा महिलालाई दिइने रकम निकै कम छ। ८३ प्रतिशत खेलमा भने पुरस्कार राशि समान देखिएको उक्त संस्थाले जनाएको छ। पछिल्लो अध्ययनअनुसार स्की, डाइभिङ, डार्ट, स्नुकर, साइक्लिङजस्ता प्रतियोगितामा महिलाले पनि समान पुरस्कार पाउने गरेका छन्। यसैगरी फोब्र्सले सन् २०२३ मा जारी गरेको सर्वाधिक कमाउने खेलाडीको सूचीमा पुरुष खेलाडीकै बर्चश्व छ। ५० जना खेलाडीमध्ये एक जनामात्र महिला सूचीमा अटाएका छन् अमेरिकी स्टार सेरेना विलियम्स सूचीको ४९औं स्थानमा परेकी छिन्। बीबीसीले नै सन् २०१४ मा ६८ खेलमा आधारित भएर महिला र पुरुषले पाउने पुरस्कार रकमबारे सर्वेक्षण गरेको थियो।। उक्त अध्ययनले महिलाको तुलनामा पुरुषले पाउने पुरस्कार ३० प्रतिशले बढी भएको देखाएको थियो। केही समयअघि ४४ खेलमा आधारित भएर गरिएको अर्को अध्ययनमा पुरस्कार रकम ३५ प्रतिशत खेलमा मात्र समान पाइएको थियो। महिला विश्वकप क्रिकेट र विश्वकप फुटबलमा पुरुष र महिलाले पाउने पुरस्कारमै विभेद पाइएको छ। क्रिकेटमा पुरुष टोलीभन्दा महिलाले पाउने पुरस्कार रकम ज्यादै कम छ। अन्तर्राष्ट्रिय क्रिकेट परिषद् (आईसीसी) महिला कमिटीले सन् २०३२ सम्ममा महिलालाई पुरुषसरह पुरस्कारको व्यवस्था गर्ने प्रतिबद्धता जनाएको छ। गल्फमा महिलाले पाउने रकम आकर्षक भए पनि पुरुषको अनुपातमा कम छ। टेनिसमा भने सन् १९७३ को यूएस ओपनदेखि समान पुरस्कार प्रदान गरिँदै आएको छ। सन् २०१९ मा यूएन वुमनको बैठकमा अर्जेन्टिनी फुटबलर लियोनल मेसीको वार्षिक आम्दानीबारे चर्चा भएको थियो। विश्वका उत्कृष्ट सात फुटबल लिगमा खेल्ने १ हजार ६ सय ९३ महिलाको कुल आम्दानीभन्दा मेसीको आम्दानी झन्डै दोब्बर रहेको तथ्यांक यूएन वुमनले सार्वजनिक गरेको थियो। अमेरिकी महिला फुटबल टोलीकी कप्तान मेगान रापिनोइले केही समयअघि ह्वाइट हाउसको निमन्त्रणालाई अस्वीकार गरेर समानताको आवाज बुलन्द पारेकी थिइन्। उनले इक्वल पेको मुद्दा उठाउँदै आएकी छन्। सर्वेक्षणअनुसार खेलकुदमा महिलाको सहभागिता ४० प्रतिशत छ। तर, सन् २०२० सम्म पनि ओलम्पिक र विश्वकपजस्ता बृहत् प्रतियोगितामा महिला र पुरुषको समाचारमै विभेद पाइएको छ। पुरुषको तुलनामा महिला खेलाडीले मिडियामा चार प्रतिशत मात्रै स्थान पाउने गरेका छन्।"
माओवादी केन्द्रमा परिवारवाद,"काठमाडौं : नेताहरूको जिम्मेवारी बाँडफाँटमा परिवारवाद हावी भएको भन्दै माओवादी केन्द्रका उपमहासचिव जनार्दन शर्माले पार्टीमा फरक मत राखेका छन्। स्थायी कमिटी बैठकले पार्टी विधानविपरीत नेताहरूको जिम्मेवार तोकेको भन्दै शर्माले लिखित रूपमै फरक मत राखेका हुन्। पार्टी अध्यक्ष पुष्पकमल दाहाल प्रचण्ड ले विधि र नीति मिच्दै भाइ नारायण दाहाल र बुहारी बिना मगरलाई पार्टीको जिम्मेवारी दिएको उपमहासचिव शर्माको आरोप छ। जनप्रतिनिधिहरू पार्टीको इञ्चार्ज नरहने नीति म लगायतका कमरेडहरूलाई लागू गरेको भने पनि नारायण दाहाललाई बागमती प्रदेशको सहइञ्चार्ज बनाउने निर्णयले के उद्देश्य रहेको छ भन्ने स्पष्ट गरेको छ, शर्माले फरक मतमा भनेका छन्, कार्य विभाजन गर्दा पार्टी निर्माण गर्ने संगठनलाई व्यवस्थित र प्रभावकारी बनाउने उद्देश्य राख्नुको सट्टा कतिपय प्रदेशहरूमा कार्यविभाजन गर्दा स्थायी समितिका सदस्यलाई समेत बेवास्ता गरी विधिविपरीत आफ्नो अनुकूलतामा गरिएको निर्णयप्रति असहमति जाहेर गर्दछु। उपमहासचिव शर्माले सुदूरपश्चिमका नेता खगराज भट्टलाई अपमानित गरिएको भन्दै तीव्र असन्तुष्टि जनाएका छन्। भट्टलाई सुदूरपश्चिम संसदीय दलको नेता र इञ्चार्ज दुवै पदबाट हटाइएको छ। स्थायी समिति बैठकले भट्टलाई दलको नेताबाट हटाउने सुदूरपश्चिम प्रदेशको संसदीय दलका बहुमत सदस्यको निर्णयलाई सदर गरेको हो। माघ दोस्रो साता संसदीय दलका बहुमत सदस्यले भट्टलाई हटाएर मानबहादुर धामीलाई संसदीय दलको नेता चुनेका थिए। माओवादी प्रदेश कमिटीले भने उक्त निर्णय तत्काल कार्यान्वयन नगर्न निर्देशन दिएको थियो। तर, स्थायी कमिटी बैठकले बहुमत सदस्यको निर्णय कार्यान्वयन गरेको हो। उक्त निर्णयप्रति उपमहासचिव शर्माले तीव्र असन्तुष्टि जनाएका छन्। सेती महाकाली अभियानमा केही समयदेखि इञ्चार्ज बनाउन अध्यक्ष समेतको संलग्नतामा गरिएको गतिविधिहरूका आधारमा दर्जनभन्दा बढीलाई बेवास्ता गर्दै स्थायी समिति सदस्य खगराज भट्टलाई दल नेता र इञ्चार्ज दुवैबाट पदच्युत गरी विकल्प नदिई अपमानित गरिएको छ, शर्माले फरक मतमा भनेका छन्, सो प्रदेशमा हाललाई बिना मगरलाई सहइञ्चार्ज बनाउनुले सेती महाकालीमा पार्टीलाई अस्तव्यस्त पार्ने मात्र नभई कतिपय कमरेडलाई यो पार्टीमा स्थान छैन भन्ने सन्देश दिन गरिएको निर्णय आफैंमा गम्भीर छ। अध्यक्ष प्रचण्डकी बुहारी बिना मगरलाई सहइन्चार्ज बनाउने निर्णयको शर्माले तीव्र विरोध जनाएका छन्। जिम्मेवारीबाट हटाइएकोमा भट्टले आक्रोश पोखेका छन्। मेरो राजनीतिक जीवनलाई नै समाप्त गर्ने निर्णय भएको छ, भट्टले भनेका छन्। यस्तै, जनप्रतिनिधि भएको भन्दै शर्मालाई पनि पार्टीको जिम्मेवारी तोकिएन। आफूले जिम्मेवारी नपाएको विषय सामान्य रूपमा लिएको उनले बताए। मैले जिम्मेवारी नपाउने कुरालाई सामान्य रूपमा लिएको छु। तर, यसभित्रको अन्तर्निहित उद्देश्य, विधान सम्मेलनमा मैले प्रस्तुत गरेका एजेन्डाहरू, छलफल र हलले पदाधिकारीसमेत अधिवेशनबाट चुनिनुपर्ने मागलाई बेवास्था गर्दै पदाधिकारी र पार्टी नामबारे पछि गरौंला भन्दै टारिएको अवस्था जगजाहेर छ। उनले फरक मतमा भनेका छन्। शर्माको मतप्रति सकारात्मक रहेकाहरूलाई जिम्मेवारीविहीन बनाइएको उनको आरोप छ। विधान अधिवेशनमा आफूले मौखिक रूपमा राखेको कुराप्रति बेवास्ता गरिएकाले लिखत पेस गरेको बताएका छन। पार्टीको विधि विधानभित्र रहेर आफ्नो मत राख्न खोज्दा विधान अधिवेशनमा बोल्नसमेत अनुमति नदिएको उनले स्मरण गराए। अहिले आएर कार्य विभाजनमा आइपुग्दा सोही आग्रहबाट निर्देशित भएको छ, उनले भने। जनप्रतिनिधिले पार्टी कामको जिम्मेवारी नलिने नीतिगत व्यवस्था अध्यक्षसहित सम्पूर्णलाई लागू हुनुपर्ने उनको भनाइ छ। उनले फरक मतमा भनेका छन्, जनप्रतिनिधिले पार्टी कामको जिम्मेवारी नलिने नीतिगत व्यवस्था कर्यान्वयन गर्ने कुरा गर्दा स्वयं अध्यक्ष र सम्पूर्ण तहमा लागू गर्ने हो होइन भन्ने प्रश्न स्वाभाविक रूपमा उठ्छ। विधानको व्यवस्थाअनुसार पार्टी पंक्तिमा आफ्नो मत राख्न पाउने अधिकारको उपयोग गर्दै आफू लिखित असहमति पत्र बैठकमा प्रस्तुत गरेको उनले बताए। विधान अधिवेशनपछि बसेको स्थायी समितिको बैठकमा विधानबारे एजेन्डा नै नराख्नु पनि गलत भएको शर्माको भनाइ छ। विधान अधिवेशनबाट पारित विषयलाई बेवास्ता गरी विधि विहीनतालाई निरन्तरता दिने उद्देश्य देखिनु दुःखद भएको शर्माको आरोप छ। उनले विधान अधिवेशनबाट पारित भएका निर्णयहरू सम्पादन गरी तुरुन्त कार्यान्वयन गर्न माग गरेका छन्। स्थायी कमिटीमा कार्य विभाजन एजेन्डाबारे गृहकार्यको नाममा पटकपटक बैठक सरेको र ०८० फागुन १५ गते प्रस्तावित भई असहमतिका बीच पारित गरिएका निर्णयहरूप्रति गम्भीर असहमतिका साथ आफ्नो मत राख्दछु, उनको फरक मतमा भनिएको छ। यिनले पाए प्रदेश इञ्चार्ज र सहइन्चार्जको जिम्मेवारी माओवादी केन्द्रले प्रदेश इञ्चार्ज र सहइञ्चार्जको जिम्मेवारी तोकेको छ। स्थायी कमिटी बैठकले सातवटै प्रदेश, प्रवासको इञ्चार्ज र सहइञ्चार्ज तोकेको प्रवक्ता अग्निप्रसाद सापकोटाले जानकारी दिए। कोशी प्रदेशको इञ्चार्जमा हरिबोल गजुरेल र सहइञ्चार्जमा सावित्रीकुमारी काफ्ले तोकिएका छन्। यसैगरी मधेस प्रदेशको इञ्चार्जको जिम्मेवारी लीलामणि पोखरेललाई दिइएको छ भने विश्वनाथ साहलाई सहइञ्चार्ज बनाइएको छ। नारायण दाहाल र बिना मगरलाई सहइन्चार्ज बनाउनुले पार्टीलाई अस्तव्यस्त पार्ने मात्र नभई कतिपय कमरेडलाई यो पार्टीमा स्थान छैन भन्ने सन्देश दिन गरिएको निर्णय आफैंमा गम्भीर छ।जनार्दन शर्मा, उपमहासचिव, माओवादी केन्द्र बागमती प्रदेशको इञ्चार्जको जिम्मेवारी अग्निप्रसाद सापकोटालाई दिइएको छ। सहइञ्चार्ज तोक्न बाँकी छ। सहइञ्चार्ज प्रचण्डका भाइ नारायण दाहाललाई बनाउन लागिएकोमा शर्माको विरोधले सार्वजनिक गरिएको छैन। गण्डकी प्रदेशमा दीनानाथ शर्मा इञ्चार्ज र हरिराज अधिकारी सहइञ्चार्ज छन्। लुम्बिनी प्रदेशमा चक्रपाणी खनाललाई इञ्चार्ज र कुलप्रसाद केसीलाई सइञ्चार्जको जिम्मेवारी दिएको छ। कर्णाली प्रदेशमा कालीप्रसाद मल्ल इञ्चार्ज बनाइएको। सहइञ्चार्ज तोक्न बाँकी छ। यसैगरी सुदूरपश्चिम प्रदेशमा उपमहासचिव गिरिराज मणि पोखरेल इञ्चार्ज र बिना मगरलाई सहइञ्चार्जको जिम्मेवारी दिइएको छ ।प्रवास प्रदेश समितिको मध्यपुर इञ्चार्जको जिम्मेवारी पम्फा भुसाललाई दिइएको छ। प्रवास प्रदेश समिति भारतको इञ्चार्जमा लक्ष्मण पन्त र सहइञ्चार्जमा टिभी पाठकलाई जिम्मेवारी दिइएको छ। प्रवास प्रदेश समिति युरोपअमेरिकालगायतको इञ्चार्जको जिम्मेवारी सुरेन्द्रकुमार कार्कीलाई दिइएको छ। विशेष प्रदेश समितिको इञ्चार्जको जिम्मेवारी हितमान शाक्य र सहइञ्चार्जको जिम्मेवारी यशोधा सुवेदीलाई दिइएको प्रवक्ता सापकोटाले जानकारी दिए। बैठकले मधेस तराई राष्ट्रिय जागरण अभियान चैत १५ गतेदेखि हिमाल, पहाड र मधेस राष्ट्रिय अभियान वैशाख १५ गतेदेखि सञ्चालन गर्ने निर्णय गरेको छ। राष्ट्रियसभा अध्यक्षमा आफ्नै उम्मेदवार उठाउने माओवादी केन्द्रले राष्ट्रियसभा अध्यक्षमा आफ्नै उम्मेदवार उठाउने निर्णय गरेको छ। प्रवक्ता सापकोटाले बैठकका अधिकांशले राष्ट्रियसभा अध्यक्ष छोड्न नहुने सुझाव दिएकाले पार्टीले आफ्नै उम्मेदवार उठाउने निर्णय गरेको बताए। माओवादी केन्द्रका अध्यक्ष प्रचण्डको सहमतिमा अध्यक्ष बनाउने गरी कांग्रेसका पूर्वमहामन्त्री कृष्णप्रसाद सिटौलालाई राष्ट्रियसभामा ल्याइएको थियो। तर, स्थायी समिति बैठकले भने आफंै उम्मेदवार बनाउने निर्णय गरेको छ। चुनावमा एक्लै लड्ने माओवादी केन्द्रले आउँदो चुनावमा गठबन्धन नगरी एक्लै चुनाव लड्ने निर्णय गरेको छ। प्रवक्ता सापकोटाले आगामी निर्वाचनमा एक्लै लड्ने निर्णय गरेको बताए। हाम्रो पार्टीको केन्द्रीय समिति र विधान सम्मेलनमा पनि अब निर्वाचनमा एक्लै लड्ने स्वतन्त्रतापूर्वक प्रतिस्पर्धा गर्ने भनिसकेका छौं। अब एक्लै प्रतिस्पर्धा गर्ने गरी तयारी गर्नुपर्छ, उनले भने ।"
"८ वर्षदेखि निरन्तर नाफामा विद्युत् प्राधिकरण : ६ महिनामै १५ अर्ब नाफा, १३ अर्बको निर्यात","काठमाडौं : नेपाल विद्युत् प्राधिकरणले चालु आर्थिक वर्षको ६ महिनामा १५ अर्ब ३६ करोड रुपैयाँ नाफा कमाएको छ। यो प्राधिकरणको अपरिष्कृत विवरण हो। गत आर्थिक वर्ष २०७९०८० को सोही अवधिमा प्राधिकरणको नाफा १० अर्ब ९१ करोड ६० लाख रुपैयाँ थियो। गत वर्षको पहिलो ६ महिनाको तुलनामा प्राधिकरणको सोही अवधिको नाफा ४ अर्ब ४४ करोड ४६ लाख रुपैयाँले बढी छ। आव २०७२०७३ मा ८ अर्ब ८९ करोड वार्षिक घाटामा रहेको प्राधिकरण त्यसपछिका वर्षहरूबाट निरन्तर नाफामा छ। आर्थिक वर्ष २०८००८१ को पहिलो ६ महिनामा विद्युत् बिक्री, ब्याज तथा अन्य आम्दानीबाट कुल ६७ अर्ब २८ करोड ७७ लाख रुपैयाँ आम्दानी गरेको प्राधिकरणद्वारा जारी विज्ञप्तिमा उल्लेख छ। विद्युत् खरिद, प्रशासनिक, आयोजनालगायतमा जम्मा ५१ अर्ब ९२ करोड ७१ लाख रुपैयाँ खर्च भएको छ। प्राधिकरणको मुख्य आम्दानी र खर्च क्रमशः विद्युत् बिक्री र खरिद तथा आयोजनाहरूमा हुने गरेको छ। प्राधिकरणका कार्यकारी निर्देशक कुलमान घिसिङ विद्युत् चुहावट नियन्त्रण, आन्तरिक रूपमा तथा भारतर्फको विद्युत् निर्यात बढ्दा आम्दानीमा भएको वृद्धि, खर्च नियन्त्रणलगायतले उल्लेख्य नाफा कमाउन सफल भएको बताउँछन्। प्राधिकरणले पहिलोे ६ महिनामा विद्युत् बिक्रीबाट ४५ अर्ब ४९ करोड ३८ लाख रुपैयाँ संकलन गरेको छ। यस अवधिमा देशभित्रका ऊर्जा उत्पादकहरूबाट र भारतबाट आयात गरी ३० अर्ब ४८ करोड ५८ लाख रुपैयाँको विद्युत् खरिद गरिएको छ। प्राधिकरणका सहायक तथा सम्बद्ध कम्पनीहरूबाट २८ अर्ब ४९ करोड ९६ लाख र भारतबाट १ अर्ब ९८ करोड ६२ लाख रुपैयाँको विद्युत् आयात गरिएको हो। समीक्षा अवधिमा नेपाल सरकारमार्फत विनियोजन गरिएको वैदेशिकतर्फ ९ अर्ब ३ करोड ८४ लाख रुपैयाँ खर्च भएको छ। १३ अर्बको विद्युत् निर्यात, २ अर्बको आयात नेपाल विद्युत् प्राधिकरणको पहिलो ६ महिनामा १३ अर्ब ३८ करोड ५६ लाख रुपैयाँको विद्युत् भारतर्फ निर्यात गरेको छ। सोही अवधिमा १ अर्ब ९८ करोड ६२ लाख रुपैयाँको विद्युत् आयात गरिएको छ। प्राधिकरणले देशभित्र खपत गरी बचत भएको वर्षायामको विद्युत् भारततर्फ निर्यात गर्दै आएको छ। प्रााधिकरणले आईएक्सको डेअहेड बजारमा प्रतिस्पर्धामार्फत र मध्यकालीन विद्युत् सम्झौताबमोजिम भारतीय कम्पनी एनटीपीसी विद्युत् व्यापार निगम लि एनभीभीएनलाई बिक्री गरिरहेको छ। एनभीएनले उक्त विद्युत् हरियाणा राज्यमा बिक्री गरिरहेको छ। ६ महिनामा १ अर्ब ४७ करोड ६४ लाख युनिट विद्युत् निर्यात गरिएको छ। सुक्खायाम सुरु भएसँगै नदी तथा खोलानालामा पानीको बहाव घटेर जलविद्युत् आयोजनाहरूको विद्युत् उत्पादन घटेपछि अहिले देशभित्रको आन्तरिक माग धान्न भारतबाट विद्युत् आयात भइरहेको छ। समीक्षा अवधिमा २२ करोड ५ लाख युनिट विद्युत् आयात गरिएको छ।"
प्रचण्ड भरतुपरमा कार्यक्रम उद्घाटन गर्न आउने भएपछि विद्यालय बन्द गर्न पत्राचार,"चितवन : चितवनको भरतुपर महानगरले आयोजना गरेको कार्यक्रम उद्घाटनमा प्रधानमन्त्री पुष्पकमल दाहाल प्रचण्ड आउने भएपछि विद्यालय बन्द गर्न पत्राचार भएको छ। प्रधानमन्त्री प्रचण्डले शुक्रबार भरतपुर भ्रमण वर्ष २०२४ को विविध सांस्कृतिक कार्यक्रमको उद्घाटन गर्ने कार्यक्रममा महानगरले र्यालीमा सहभागी हुन र वडाले विद्यालयलाई बन्द गरेर कार्यक्रममा सहभागी हुन पत्राचार गरेको हो। प्रधानमन्त्री प्रचण्डकी छोरी रेणु दाहाल भरतपुर महानगरकी मेयर हुन्। महानगरले वडा कार्यालयसँग समन्वय गरी कक्षा ९१२ मा अध्ययनरत छात्रछात्राहरू र माध्यमिक तहका शिक्षकहरू वडास्तरको न्यालीमा विद्यालयको व्यानरसहित उपस्थित हुन निर्देशन दिएको हो। प्रस्तुत विषयमा भरतपुर महानगरपालिकाद्वारा निजी क्षेत्रसँगको सहकार्यमा ""घुमौं भरतपुर"" भन्ने मूल नाराका साथ पर्यटन क्षेत्रलाई प्रवर्द्धन गर्ने उद्देश्यले आयोजना गर्न लागिएको अभियान बृहत भरतपुर भ्रमण वर्ष २०२४ को विविध सांस्कृतिक कार्यक्रम सहित सम्माननीय प्रधानमन्त्री पुष्पकमल दाहाल प्रचण्डज्यूबाट मिति २०८० फागुन १८ गते शुक्रबार दिनको १:०० बजे समुद्घाटन हुने कार्यक्रम रहेको व्यहोरा अवगत नै छ।नगर शिक्षा अधिकारी महेन्द्रप्रसाद पौड्यालद्वारा हस्ताक्षर गरेर विद्यालयलाई पठाइएको पत्रमा भनिएको छ,उक्त कार्यक्रममा वडा कार्यालयसँग समन्वय गरी त्यस विद्यालयमा कक्षा ९१२ मा अध्ययनरत छात्रछात्राहरू र माध्यमिक तहका शिक्षकहरू वडास्तरको न्यालीमा विद्यालयको व्यानरसहित उपस्थित भई कार्यक्रमलाई भव्य रुपमा सम्पन्न गर्न सहयोग पुर्याउनुहुन अनुरोध छ। महानगरले बिहान ११ बजे सुरु हुने र्यालीमा सहभागी हुन वडासँग समन्वय गर्न निर्देशन गरेको छ। महानगरको निर्देशन पश्चात वडा कार्यालयले विद्यालय बन्द गर्ने निर्णय गरेको जानकारी दिँदै समुद्घाटन समारोहमा उपस्थित हुन निर्देशन दिएको छ। वडा अध्यक्षले विद्यालयलाई पठाएको पत्रमा भनिएको छ,प्रस्तुत विषयमा भरतपुर महानगरपालिका २१ नं वडा समितिको मिति २०८०।११।१६ गते बसेको बैठकको निर्णय अनुसार भरतपुर महानगरपालिकाद्वारा निजी क्षेत्रसँगको सहकार्यमा घुमौ भरतपुर भन्ने पूल नाराका साथ पर्यटन क्षेत्रलाई प्रवर्द्धन उद्देश्यले आयोजना गर्न लागिएको भरपुर भ्रमण वर्ष २०२४ को यही फाल्गुण १८ गते शुक्रबार हुने समुदघाटन कार्यक्रमका दिन भरतपुर महानगरपालिका वडा नं २१ अन्तर्गतका सम्पूर्ण विद्यालय बन्द गर्ने निर्णय गरेकोले सोही अनुसार गर्नहुन र समुद्घाटन समारोहमा उपस्थित भइदिनु हुन अनुरोध छ।सूचना सार्वजनिक भएलगत्तै बिदा दिएको विषयलाई लिएर आलोचना हुन थालेको छ।"
राष्ट्रियसभा अध्यक्ष पदका लागि गठबन्धनभित्र सहमति जुट्छ : माधव नेपाल,काठमाडौं : नेकपा एकीकृत समाजवादीका अध्यक्ष माधव कुमार नेपालले राष्ट्रियसभा अध्यक्ष पदका लागि गठबन्धनभित्र सहमति जुट्ने दावी गरेका छन्। बिहीबार चितवनको भरतपुर विमानस्थलमा सञ्चारकर्मीसँग कुरा गर्दै अध्यक्ष नेपालले राष्ट्रियसभा अध्यक्ष पदमा गठबन्धनभित्रका दलको छुट्टाछुट्टै दावी रहेपनि यसमा सहमति जुट्ने बताएका हुन्। राष्ट्रियसभा अध्यक्ष पदमा सत्ता रुढ दल नेकपा माओवादी केन्द्र र नेपाली कांग्रेसले आआफ्ना उम्मेदवार उठाउने दावी गरेका छन्। राष्ट्रियसभा अध्यक्षका लागि फागुन २९ गते निर्वाचन हुँदैछ। उनले अहिले गठबन्धनभित्र कुनै प्रश्न खडा नभएको र बलियो जगमा उभिएको धारणा राखे। पूर्वप्रधानमन्त्री समेत रहेका नेपालले केहि समस्या आए छलफल गरेर सहमतिमा पुगिने जिकिर गरे। गठबन्धनभित्र दरार देखिए हल गरिने उनको भनाइ छ । अध्यक्ष नेपाल भरतपुर भ्रमण वर्ष २०२४ को उद्घाटन सत्रमा सहभागी हुन चितवन पुगेका छन्।
"मिटरव्याज पीडितले भेटे एमाले महासचिव, आवश्यक पहल गरिदिन अनुरोध","काठमाडौं : मिटरव्याज पीडितहरूले नेकपा एमालेका महासचिव शंकर पोखरेललाई भेटेर आफ्ना माग पूरा गराउन आवश्यक पहल गरिदिन अनुरोध गरेका छन्। पार्टी केन्द्रीय कार्यालयमा भएको भेटमा महासचिव पोखरेलले मिटरव्याज पीडितहरूको आन्दोलनप्रति पार्टीको ऐक्यवद्धता रहेको र संसदबाट कानुनसमेत बनेको हुँदा सरकारले मिटरव्याजीहरूलाई कारबाही र पीडितहरूलाई न्याय दिनुपर्ने पार्टीको धारणा जानकारी गराएका थिए। महासचिव पोखरेललाई भेट्न मिटरव्याज तथा ठगी विरूद्ध किसान मजदुर संघर्ष समिति नेपालका प्रवक्ता निर्ग नविनको नेतृत्वमा बोधकुमारी गिरी, उमेश गिरी र विशाल क्षेत्री एमाले मुख्यालग गएका थिए।"
विधेयक ल्याउने विषयमा सरकार निकै कमजोर देखियो : प्रकाश पन्त,"काठमाडौं : राष्ट्रियसभा सांसद प्रकाश पन्तले विधेयक ल्याउने विषयमा सरकार निकै कमजोर रहेको बताएका छन्। यही फागुन २० गतेबाट पदावधि सकिन लागेका सांसद पन्तले ६ वर्ष राष्ट्रियसभामा रहँदाको अनुभव सुनाउँदै विधेयक ल्याउने कुरामा सरकार निकै कमजोर देखिएको बताएका हुन्। 'यो अवधिमा विधेयक ल्याउने कुरामा सरकार निकै कमजोर रह्यो। अहिलेसम्म विधेयकहरू फिर्ता भइरहेका छन्,'उनले भने,' कहाँनिर समस्या छ भन्नेबारे छलफल हुनुपर्छ। ' उनले चाहेर पनि कतिपय विधेयकमा छलफल गर्न समेत नपाएको गुनासो सुनाए। मौलिक हक कार्यान्वयनसम्बन्धी आएका विधेयकमाथि छलफल गर्न नपाएकोमा दु:ख लागेको बताए। 'कतिपय विधेयकमाथि छलफल गर्न समेत पाइएन । दु:खद कुरो मौलिक हक कार्यान्वयन गर्न आएका विधेयकहरू फटाफट यताबाट आए, उताबाट गए। हामीले छलफल गर्न पाएनौं। हामी सांसदहरूले आफ्ना लागि लागू हुने विधेयकमा पनि छलफल गरेर पास गर्न पाएनौं। त्यसको प्रभाव अहिले पनि छ। मौलिक हकको कार्यान्वयनको प्रभावकारिता नै छैन। ती सबै विधेयकमा फेरि काम गर्नुपर्ने अवस्था छ। यसले हाम्रो संसदीय मर्यादालाई खिल्ली उडायो। ' मेहनतका साथ बनाइएका विधेयकहरू पास नहुँदा आफूहरूको मात्रै नभइ राष्ट्रियसभा र सरकारकै मेहनत खेर गएको बताए। ६ वर्षको अवधिमा दुईपटक प्रतिनिधिसभा भंग भएको बताउँदै सांसद पन्तले प्रतिनिधिसभाविहीन अवस्थामा हुँदा आफूहरूले काम गर्नुपरेको बताए। उनले यो अवधिमा प्रतिनिधिसभाले गति लिन नसकेको दावी गरे। 'यो बीचमा कानुन निर्माणका दृष्टिले तत्कालीन प्रतिनिधिसभाले उचित गति लिन सकेन। जसले गर्दा दर्जनौं विधेयकहरू शून्यमा गए। हाम्रो मेहनत पनि खेर गयो।'"
नेपाल धितोपत्र बोर्डले कहिले र कस्तो पाउला अध्यक्ष ?,"काठमाडौं : नेपाल धितोपत्र बोर्ड अध्यक्षको नियुक्तिको लागि समिति बनेको करिब डेढ महिनापछि बल्ल कार्यविधि बनेको छ। अध्यक्ष चयनको कार्यविधि बनेसँगै बुधबार सार्वजनिक सूचना प्रकाशन गर्दै आवेदन माग भएको छ। तर, पुस २० गतेदेखि रिक्त पद यो वर्ष भने पूर्ति नहुने पक्का भएको छ। नेपाल धितोपत्र बोर्डको अध्यक्षको छनोट तथा सिफारिससम्बन्धी कार्यविधिअनुसार अध्यक्ष चयनको लागि राष्ट्रिय योजना आयोगका उपाध्यक्ष मीनबहादुर श्रेष्ठको संयोजकत्वमा तीन सदस्यीय समिति गत माघ पहिलो साता नै गठन भएको थियो। समितिले छनोट प्रक्रियाको पहिलो चरणको सुरुवातै ढिला गरेकाले केही समय लागेको छ। बोर्ड अध्यक्ष सिफारिस गर्न गठन भएको समितिले मंगलबारमात्र कार्यविधि तयार गरेको हो। यसअनुसार अब लामो समयदेखि खाली रहेको बोर्ड अध्यक्षको लागि उक्त कार्यविधिअनुसार नै उपयुक्त तीन व्यक्तिको नाम सिफारिस हुनेछ। बुधबारको सूचनाअनुसार तीन जनाभन्दा कमको आवेदन परेमा दोस्रो पटक ७ दिनका लागि अवधि तोकेर आवेदन दिन विज्ञापन गर्नु पर्नेछ। तीन जनाभन्दा कम आवेदकको आवेदन परेको अवस्थामा पहिलो चरणमा परेका आवेदनहरूलाई यथावत् राखी थप आवेदनको लागि सात दिनको म्याद दिई पुनः दरखास्त आह्वान गरिनेछ, कार्यविधिमा उल्लेख छ। हाल बोर्ड अध्यक्ष पद रिक्त हुँदा नियमित नीतिगत कामकारबाहीसमेत रोकिएको छ। प्रशासनिक कार्यका लागि कार्यकारी निर्देशक डा नवराज अधिकारीले कायममुकायमको भूमिका निभाइरहेका छन्। ढिलै भए पनि सिफारिस समितिले कार्यविधि बनाएपछि अब कस्तो अध्यक्ष आउलान् भन्ने चासो सबैको छ। भावी अध्यक्षले पुँजी बजारका समस्याहरूबारे बुझेको नियमन गर्न सक्ने, अनुभवी, इमान्दार र वित्तीय क्षेत्रमा प्रतिष्ठित व्यक्तित्व हुनुपर्नेमा जोड दिन्छन्, नेपाल धितोपत्र बोर्डका पूर्वअध्यक्ष डा रेवतबहादुर कार्की। कार्कीका अनुसार उनी केही समययता पुँजी बजारमा केही विचलनहरू देखिएको बताउँछन्। कार्की भन्छन्, आईपीओ, एफपीओ जारी गर्ने प्रसंगमा अध्यक्ष, सञ्चालकहरूमा इमान्दारिता नहुँदा समस्या देखिए। म हुँदा नै सञ्चालक, कर्मचारीका लागि र सूचीकृत कम्पनीहरूका लागि पनि आचारसंहिता लागू गरिएको थियो। यो इमान्दारीपूर्वक लागू भएन। यसको पालना पूर्ण रूपमा गर्ने व्यक्ति चाहिन्छ। अर्कातर्फ लामो समयदेखि दुईओटा कमोडिटी एक्सचेन्ज (वस्तु विनिमय बजार) ल्याउने भनेको पनि टुंगो लागेको छैन। यसैले अब आउने अध्यक्षले मनोपोली बजार भइरहेकोले दुई कमोडिटी एक्सचेन्ज ल्याउनुपर्ने पूर्वअध्यक्ष डा कार्कीले सुझाव दिए। धितोपत्र दलालहरूको शुल्क घटाउनेबारे अर्थ मन्त्रालयमा काम अड्किएको बताउँदै उनले वास्तवमा ब्रोकर शुल्क अधिकतमको सीमा राखेर खुला प्रतिस्पर्धा गरिनु पर्नेमा उनले ध्यानाकर्षण गराए। पूर्वअध्यक्ष कार्कीले दक्षिण एसियामध्ये नेपालमा ट्रेडिङ लागत उच्च भएकाले घटाउन सुझाव दिएका छन्। प्राथमिक बजार, दोस्रो बजारको सुधार गर्दै सहभागीहरूको क्षमता वृद्धि, स्टकको नियामकीय र सुपरभाइजरी, धितोपत्र बोर्डमा मौद्रिक नीतिको हस्तक्षेपलाई तटस्थ बनाइनु पयो, डा कार्कीले थपे। बोर्डका अर्का पूर्वअध्यक्ष डा चिरञ्जीवी नेपाल कार्यविधिले तोकेअनुसार मापदण्डमै रहेर आउने अध्यक्ष उचित हुने बताउँछन्। अबको अध्यक्षले गर्नुपर्ने कामबारे सुझाव दिँदै भन्छन्, नेपाल जत्रो मुलुकलाई दुईवटा स्टक एक्सचेन्च चाहिँदैन भनेको हो तर अर्को स्टक एक्सचेन्ज आयो भने अबको नयाँ अध्यक्षलाई ठूलो चुनौती हुन्छ। किनभने सेयरको मूल्यमा ठूलो चलखेल हुनेछ। यसैले अत्यन्त नियमन गर्न सक्ने, इमान्दार, काम गर्न सक्ने क्षमतावान् अध्यक्ष जरुरी छ। बजारलाई राम्रोसँग अध्ययन गरेर सेयर मूल्यलाई स्थिर गर्ने खालका अन्तर्राष्ट्रिय बजारका विभिन्न खालका औजारहरू छन्, त्यसलाई प्रयोग गरेर सेयर बजारलाई अझै आधुनिक बनाउनुपर्ने उनको सुझाव छ। बजारलाई आधुनिकसँगै पारदर्शी, सेयर मूल्यलाई बढी उतारचढाव हुन नदिने क्षमता भएको व्यक्ति अध्यक्ष हुनुपर्नेमा उनले जोड दिए। केही समययता पुँजीबजारमा विचलन देखिएको छ यो। केही काम अड्किएका पनि छन्। आउने दिनमा ब्रोकर शुल्कमा अधिकतम सीमा राखेर खुला प्रतिस्पर्धा गरिनुपर्छ। बोर्डले विद्युतीय निगरानी प्रणालीमार्फत सुपरिवेक्षण बढाउनुपर्छ। इन्डेक्स डेरिभेटिभ र क्रसब्रोडर ट्रेडिङको पनि सुरुआत गर्न आवश्यक छ।डारेवतबहादुर कार्की, पूर्वअध्यक्ष, नेपाल धितोपत्र बोर्ड अर्को स्टक एक्सचेन्ज ल्याउँदा नयाँ अध्यक्षलाई ठूलो चुनौती हुन्छ। यसैले कडा नियमन गर्न सक्ने, इमान्दार तथा क्षमतावान् अध्यक्ष आउनु पर्छ। धितोपत्र बजारलाई थप आधुनिक, पारदर्शी बनाउन तथा मूल्यलाई बढी उतारचढाव हुन नदिने क्षमता भएको व्यक्ति अबको बोर्ड अध्यक्ष हुनुपर्छ।डा चिरञ्जीवी नेपाल , पूर्वअध्यक्ष, नेपाल धितोपत्र बोर्ड कस्तो व्यक्ति बन्छन् अध्यक्ष ? कार्यविधिअनुसार बोर्ड अध्यक्ष बन्नका लागि धितोपत्रसम्बन्धी ऐन, २०६३ को दफा ७ को उपदफा (२) बमोजिम मान्यता प्राप्त विश्वविद्यालयबाट कम्तीमा स्नातकोत्तर उपाधि हासिल गरी धितोपत्र बजार व्यवस्थापन, पुँजीबजार विकास, आर्थिक, वित्तीय, वाणिज्य, व्यवस्थापन वा कानुन क्षेत्रमा कम्तीमा सात वर्ष काम गरेको अनुभव हुनु पर्नेछ। दरखास्त आह्वानपछि इच्छुक व्यक्तिको आवश्यक योग्यता तथा अनुभव तोकिएको छ। जसअनुरूप धितोपत्रसम्बन्धी ऐन, २०६३ को दफा ७ को उपदफा (२) बमोजिम मान्यता प्राप्त विश्वविद्यालयबाट कम्तीमा स्नातकोत्तर उपाधि हासिल गरी धितोपत्र बजार व्यवस्थापन, पुँजीबजार विकास, आर्थिक, वित्तीय, वाणिज्य, व्यवस्थापन वा कानुन क्षेत्रमा कम्तीमा सात वर्ष काम गरको लब्ध प्रतिष्ठित व्यक्ति हुनु पर्नेछ। यस्तै, धितोपत्रसम्बन्धी ऐन, २०६३ को दफा १० बमोजिम नेपालको नागरिक भएको, उच्च नैतिक चरित्र भएको, धितोपत्र बजार व्यवस्थापन, पुँजी बजार विकास, आर्थिक, वित्तीय, वाणिज्य, व्यवस्थापन वा कानुन क्षेत्रमा कम्तीमा सात वर्षको पेसागत अनुभव हासिल गरेको र सोही ऐनको दफा ११ बमोजिम अयोग्य नभएको हुनुपर्ने छ। साथै, अर्थ मन्त्रालय सम्बद्ध सार्वजनिक निकायका पदाधिकारी तथा सदस्यको नियुक्ति र मनोनयनसम्बन्धी मापदण्ड, २०७३ (संशोधनसहित) को दफा ३ (ग) बमोजिम ३० वर्ष उमेर पूरा भई ६५ वर्ष उमेर ननाघेको व्यक्ति योग्य हुनेछन्। यससँगै, अर्थ मन्त्रालय सम्बद्ध सार्वजनिक निकायका पदाधिकारी तथा सदस्यको नियुक्ति र मनोनयनसम्बन्धी मापदण्ड, २०७३ (संशोधन सहित) ले तोकेबमोजिम देहायको अयोग्यता नरहेको हुनुपर्छ। जसमा भ्रष्टाचार, सम्पत्ति शुद्धीकरण, मानव बेचबिखन, लागूऔषध कारोवार, पुरातात्विक वस्तु वा संरक्षित वन्यजन्तुसम्बन्धी कसुर वा नैतिक पतन देखिने अन्य फौजदारी कसुरमा सजाय पाएको र प्रचलित कानुनबमोजिम कालोसूचीमा समावेश भई त्यस्तो सूचीबाट फुकुवा भएको अवधि तीन वर्ष पूरा नभएको, कुनै विदेशी मुलुकमा स्थायी आवासीय अनुमति प्राप्त गरेको, मानसिक सन्तुलन ठीक नभएको हुनुपर्नेछ। कसरी छानिन्छन् अध्यक्ष ? सिफारिस समितिले तोकिएबमोजिमको योग्यता र अनुभव भएका आवेदकहरूले दरखास्तसाथ पेस गरेको व्यावसायिक कार्ययोजनाको परीक्षण गर्नेछ। परीक्षणबाट प्राप्त अंकको आधारमा औसत अंक निर्धारण गरी व्यावसायिक कार्ययोजना बापतको प्राप्तांक गणना गरिनेछ। तोकिएबमोजिमको योग्यता र पेसागत अनुभव भएका आवेदकहरूको शैक्षिक योग्यताबापतको प्राप्तांक तथा पेस भएको व्यावसायिक कार्ययोजनाबापतको प्राप्तांकको योगफल निर्धारण गरी उच्चतम अंक प्राप्त गर्ने उम्मेदवारहरूमध्ये सम्भव भएसम्म पाँच जना उम्मेदवारहरूको संक्षिप्त सूची तयार गरी व्यावसायिक कार्ययोजनाको प्रस्तुतीकरण एवं अन्तर्वार्ताका लागि छनोट गर्नेछ। व्यावसायिक कार्ययोजनाको प्रस्तुतीकरणका लागि छनोटमा परेका आवेदकहरूले तोकिएको मिति र समयमा व्यावसायिक कार्ययोजनाको प्रस्तुतीकरण गर्नु पर्नेछ। प्रस्तुतीकरणका लागि ३० मिनेट समय प्रदान गरिनेछ। व्यावसायिक कार्ययोजनाको प्रस्तुतीकरण एवं अन्तर्वार्ताका लागि छनोट भई व्यावसायिक कार्ययोजनाको प्रस्तुतीकरण एवं अन्तर्वार्ताका लागि उपस्थित उम्मेदवारहरूको शैक्षिक योग्यताबापतको प्राप्तांक पेस भएको व्यावसायिक कार्ययोजनाबापत नियमअनुसार प्राप्तांक, व्यावसायिक कार्ययोजनाको प्रस्तुतीकरणको औसत प्राप्तांक तथा अन्तर्वार्ताको औसत प्राप्तांकको योगफल निर्धारण गरी उच्चतम अंक प्राप्त गर्ने तीन जना उम्मेदवारहरूको नाम वर्णानुक्रमानुसार सिफारिस गरिनेछ। तर तीनजना भन्दा कम आवेदकको आवेदन परेको अवस्थामा पहिलो चरणमा परेका आवेदनहरूलाई यथावत् राखी थप आवेदनको लागि सात दिनको म्याद दिई पुनः दरखास्त आह्वान गरिनेछ। पुनः दरखास्त आह्वान गर्दा थप आवेदन परे वा नपरे पनि छनोटसम्बन्धी प्रक्रियालाई अगाडि बढाउन सकिनेछ।"
निगम सुधार प्रतिवेदन कार्यान्वयन सिफारिस समितिले बुझायो चौथो प्रतिवेदन,"काठमाडौं : पूर्व गर्भनर दिपेन्द्रबहादुर क्षेत्री नेतृत्वको नेपाल वायुसेवा निगम संरचनागत सुधार अध्ययन समितिको प्रतिवेदन अध्यायन तथा कार्यान्वयन सिफारिस समितिले चौथो प्रतिवेदन बुझाएको छ। पूर्व क्याप्टेन कुलबहादुर लिम्बु नेतृत्वको सिफारिस समितिले बिहीबार प्रतिवेदन बुझाएको हो। समितिले संस्कृति पर्यटन तथा नागरिक उड्डयनमन्त्री सुदन किराती, मन्त्रालयका सचिव दिपक काफ्ले र नेपाल वायुसेवा निगमका कार्यकारी अध्यक्ष युवाराज अधिकारीलाई संयुक्तरूपमा प्रतिवेदन बुझाएको हो। समितिले बुझाएको प्रतिवेदनमा मुख्यगरी ४ वटा बुँदा समावेश गरिएको छ। पहिलो बुँदमा आन्तरिक लेखा परीक्षण प्रभावकारी बनाउने, दोस्रोमा सञ्चालक समितिको निर्णय र निगमको सुशासन प्रभावकारी बनाउन लेखा समिति बनाउने, तेस्रोमा निगमलाई आर्थिकरूपले प्रभावकारी बनाउन सोल्टी होटलको सेयर बिक्री गर्ने रहेको छ। त्यस्तै चौथो बुँदमा निगमको यथार्थपरक व्यवसायिक कार्ययोजना बनाउने प्रतिवेदनमा उल्लेख गरिएको छ। प्रतिवेदनलाई प्रभावकारी कार्यन्वयनका लागि मन्त्री किरातीले निगमका कार्यकारी अध्यक्षलाई निर्देशन दिएको छ।"
"सिंहदरबार तात्नुपर्नेमा शिथिल भयो, कर्मचारीमा निर्णय नगर्ने र पन्छाउन खोज्ने प्रवृत्ति बढ्यो : प्रधानमन्त्री","काठमाडौं : प्रधानमन्त्री पुष्पकमल दाहाल प्रचण्डले सिंहदरबार शिथिल हुन खोजेको महसुस भएको बताएका छन्। बिहीबार प्रधानमन्त्री कार्यालयमा आयोजित नेपाल सरकारको अर्धवार्षिक समीक्षा कार्यक्रममा उनले सिंहदरबारमा विकास निर्माण प्रशासनको हिसाबले तात्नुपर्नेमा नभइरहेको दाबी गरेका हुन्। आफूले कार्यकाल एक वर्ष पुगेको अवसरमा सिंहदरबार केन्द्रित भएर संकल्प गरेको भए पनि २ महिनामा नै कताकता शिथिलता भइरहेको उल्लेख गरे। अहिले हाम्रो सबैभन्दा ठूलो चुनौति भनेकै समयमै निर्णय नगर्ने र सकेसम्म निर्णय पन्छाउन खोज्ने प्रवृत्ति र अन्तर निकाय समन्वय गर्नुपर्ने विषयमा तत्परता देखा नपर्नु। प्रचलित ऐन, नियम, परिधिभित्र निर्णय गर्न कसैले हिच्किचाउँनु हुँदैन, हिच्किचाउँनु पर्दैन पनि यो आत्मविश्वास कसरी बढाउने भन्ने चुनौती भएको छ। प्रचण्डले कर्मचारीतन्त्रभित्र निर्णय गर्नेभन्दा निर्णय नगर्ने सोच बढेको उनले बताए। निर्णय नगर्दा समस्यामा परिँदैन भन्ने सोचको खतरा कर्मचारीमा बढेको उनको भनाई छ। प्रधानमन्त्री प्रचण्डले जिम्मेवारी पन्छाएर राज्यलाई क्षति भए सोही व्यक्तिलाई क्षतिपूर्ति भराउने प्रणाली आवश्यक भएको दाबी गरे। पछिल्लो समयमा प्रशासनयन्त्रमा काम गरे कारवाही भोग्नुपर्ने तर, कामै नगरे बच्न सकिने मनसाय बढ्दै गएको देखिन्छ, उनले भने,अब यसको गम्भीर समीक्षा गर्नुपर्ने बेला भइसकेको छ। यसको असर अन्ततः हाम्रा उपलब्धि र राजनीतिक व्यवस्थाको रक्षा र विकासमा पर्छ भन्ने हेक्का राख्नु जरूरी छ। प्रचण्डले समग्र प्रशासनिक संयन्त्रको कार्यान्वयन क्षमता बढाई अपेक्षित नतिजा निर्धारित समयमै हासिल गर्नुपर्ने बताए। नीति तथा कार्यक्रम, बजेट र कार्यक्रमबीच तादम्यता नमिल्दा परिणाम आइरहेको छैन। मन्त्रालयहरू तथा अन्य निकायले निर्धारित वार्षिक लक्ष्य र सूचकअनुसार कार्यसम्पादन पूरा गर्नु नपर्ने र राजनीतिक र प्रशासनिक नेतृत्वहरू निर्णय लिन हिच्किचाउने प्रबृत्ति मौलाउँदै जानु सकारात्मक सन्देश होइन,उनले भने। मन्त्रालयगत कार्यसम्पादनस्तरको आँकडा हेर्दा बढी पुँजीगत खर्च गर्ने र विकास निर्माणसँग सम्बन्धित मन्त्रालयहरूको प्रगति स्थिति कमजोर हुनुले पुँजी निर्माणको स्थिति कमजोर देखाएको उल्लेख गरे। उनले प्रगति समीक्षाबाट देखिएको नतिजाले गम्भीर बनाएको र यसले परम्परागत कार्यशैलीमा परिवर्तन गर्नैपर्ने अनिवार्य भएको स्पष्ट पारे। प्रधानमन्त्री प्रचण्डले जनतालाई विकासको अनुभुत हुने आयोजनालाई बजेट दिएर अगाडि बढ्नुपर्ने बताए। उनले नयाँ आयोजना अपरिहार्य र जनताले विकासको प्रत्याभूत हुनेमात्र आगामी बजेटमा राख्नुपर्ने धारणा राखे। उनले तीन तहका सरकारबीच समन्वय गरेर अगाडि बढ्नुपर्ने उल्लेख गरे।"
राष्ट्रियसभा अध्यक्ष माओवादीले पाउनुपर्छ भन्ने विषयमा लिखित निर्णय भएको छैन : प्रधानमन्त्री,"काठमाडौं : प्रधानमन्त्री पुष्पकमल दाहालले राष्ट्रियसभाको अध्यक्ष माओवादीले पाउनुपर्ने विषयमा पार्टीभित्र लिखित निर्णय नभएको बताएका छन्। बिहीबार चितवनको भरतपुर विमानस्थलमा सञ्चारकर्मीसँग कुरा गर्दै प्रधानमन्त्री दाहालले माओवादीको स्थायी कमिटी बैठकमा राष्ट्रियसभाको अध्यक्ष माओवादीले पाउनुपर्नेमा अधिकांश सदस्यहरूको जोड रहेपनि पार्टीले लिखितरूपमा कुनै निर्णय नगरेको बताए। शान्ति प्रक्रिया र संविधान लेखनको प्रक्रियामा नवनिर्वाचन राष्ट्रियसभा सदस्य कृष्ण सिटौलाले खेलेको भूमिकाका आधारमा राष्ट्रियसभाको अध्यक्ष बनाउनसक्ने आफूले केही समयअघि बताए पनि अहिले घटनाक्रमहरू भिन्न तरिकाले अघि बढेको उनले बताए। उनले कोशीमा कांग्रेसकै कारण माओवादी उम्मेदवार पराजित भएकाले नेता कार्यकर्ता आक्रोशित भएको बताए। कांग्रेस महासमितिले गठबन्धन गरिँदैन भनेर गरेको निर्णय, धर्म निरपेक्षको कुरा विषय र जनयुद्धबारे बेमौसमको बाजालगायतले आशंका उत्पन्न भएको उनको भनाइ छ।"
नेकपा एसले महाधिवेशनमा एकमात्रै दस्तावेज प्रस्तुत गर्ने,"काठमाडौं : नेकपा एकीकृत समाजवादीले पार्टीको आसन्न १० औं महाधिवेशनमा एकमात्रै दस्तावेज प्रस्तुत गर्ने निर्णय गरेको छ । बिहीबार काठमाडौमा सम्पन्न दस्तावेज मस्यौदा समितिको बैठकले महाधिवेशनमा समसामयीक राजनीतिक, पार्टीको आन्तरिक लगायतका विषय समेटेर एकमात्रै दस्तावेज प्रस्तुत गर्ने निर्णय गरिएको प्रवक्ता जगन्नाथ खतिवडाले जानकारी दिए । मस्यौदा समितिको बैठकपछि पार्टीभित्र कुनै पनि अलगअलग सोच नरहेको र सबैको भावनालाई समेटेर महाधिवेशनमा प्रस्ताव प्रस्तुत हुने उनको भनाइ छ । महाधिवेशनमा प्रस्तुत गर्ने दस्तावेजलाई अन्तिम रुप दिनका लागि विभिन्न समूह बनाएर छलफल हुने प्रवक्ता खतिवडाले जानकारी दिए। दस्तावेजमा समाजवादी क्रान्तिको बाटोमा जानका लागि हुने चूनौति,रुपरेखा लगायतका विषय समेटिने नेकपा एकीकृत समाजवादीले जनाएको छ ।"
माओवादी केन्द्रमा परिवारवाद,"काठमाडौं : नेताहरूको जिम्मेवारी बाँडफाँटमा परिवारवाद हावी भएको भन्दै माओवादी केन्द्रका उपमहासचिव जनार्दन शर्माले पार्टीमा फरक मत राखेका छन्। स्थायी कमिटी बैठकले पार्टी विधानविपरीत नेताहरूको जिम्मेवार तोकेको भन्दै शर्माले लिखित रूपमै फरक मत राखेका हुन्। पार्टी अध्यक्ष पुष्पकमल दाहाल प्रचण्ड ले विधि र नीति मिच्दै भाइ नारायण दाहाल र बुहारी बिना मगरलाई पार्टीको जिम्मेवारी दिएको उपमहासचिव शर्माको आरोप छ। जनप्रतिनिधिहरू पार्टीको इञ्चार्ज नरहने नीति म लगायतका कमरेडहरूलाई लागू गरेको भने पनि नारायण दाहाललाई बागमती प्रदेशको सहइञ्चार्ज बनाउने निर्णयले के उद्देश्य रहेको छ भन्ने स्पष्ट गरेको छ, शर्माले फरक मतमा भनेका छन्, कार्य विभाजन गर्दा पार्टी निर्माण गर्ने संगठनलाई व्यवस्थित र प्रभावकारी बनाउने उद्देश्य राख्नुको सट्टा कतिपय प्रदेशहरूमा कार्यविभाजन गर्दा स्थायी समितिका सदस्यलाई समेत बेवास्ता गरी विधिविपरीत आफ्नो अनुकूलतामा गरिएको निर्णयप्रति असहमति जाहेर गर्दछु। उपमहासचिव शर्माले सुदूरपश्चिमका नेता खगराज भट्टलाई अपमानित गरिएको भन्दै तीव्र असन्तुष्टि जनाएका छन्। भट्टलाई सुदूरपश्चिम संसदीय दलको नेता र इञ्चार्ज दुवै पदबाट हटाइएको छ। स्थायी समिति बैठकले भट्टलाई दलको नेताबाट हटाउने सुदूरपश्चिम प्रदेशको संसदीय दलका बहुमत सदस्यको निर्णयलाई सदर गरेको हो। माघ दोस्रो साता संसदीय दलका बहुमत सदस्यले भट्टलाई हटाएर मानबहादुर धामीलाई संसदीय दलको नेता चुनेका थिए। माओवादी प्रदेश कमिटीले भने उक्त निर्णय तत्काल कार्यान्वयन नगर्न निर्देशन दिएको थियो। तर, स्थायी कमिटी बैठकले बहुमत सदस्यको निर्णय कार्यान्वयन गरेको हो। उक्त निर्णयप्रति उपमहासचिव शर्माले तीव्र असन्तुष्टि जनाएका छन्। सेती महाकाली अभियानमा केही समयदेखि इञ्चार्ज बनाउन अध्यक्ष समेतको संलग्नतामा गरिएको गतिविधिहरूका आधारमा दर्जनभन्दा बढीलाई बेवास्ता गर्दै स्थायी समिति सदस्य खगराज भट्टलाई दल नेता र इञ्चार्ज दुवैबाट पदच्युत गरी विकल्प नदिई अपमानित गरिएको छ, शर्माले फरक मतमा भनेका छन्, सो प्रदेशमा हाललाई बिना मगरलाई सहइञ्चार्ज बनाउनुले सेती महाकालीमा पार्टीलाई अस्तव्यस्त पार्ने मात्र नभई कतिपय कमरेडलाई यो पार्टीमा स्थान छैन भन्ने सन्देश दिन गरिएको निर्णय आफैंमा गम्भीर छ। अध्यक्ष प्रचण्डकी बुहारी बिना मगरलाई सहइन्चार्ज बनाउने निर्णयको शर्माले तीव्र विरोध जनाएका छन्। जिम्मेवारीबाट हटाइएकोमा भट्टले आक्रोश पोखेका छन्। मेरो राजनीतिक जीवनलाई नै समाप्त गर्ने निर्णय भएको छ, भट्टले भनेका छन्। यस्तै, जनप्रतिनिधि भएको भन्दै शर्मालाई पनि पार्टीको जिम्मेवारी तोकिएन। आफूले जिम्मेवारी नपाएको विषय सामान्य रूपमा लिएको उनले बताए। मैले जिम्मेवारी नपाउने कुरालाई सामान्य रूपमा लिएको छु। तर, यसभित्रको अन्तर्निहित उद्देश्य, विधान सम्मेलनमा मैले प्रस्तुत गरेका एजेन्डाहरू, छलफल र हलले पदाधिकारीसमेत अधिवेशनबाट चुनिनुपर्ने मागलाई बेवास्था गर्दै पदाधिकारी र पार्टी नामबारे पछि गरौंला भन्दै टारिएको अवस्था जगजाहेर छ। उनले फरक मतमा भनेका छन्। शर्माको मतप्रति सकारात्मक रहेकाहरूलाई जिम्मेवारीविहीन बनाइएको उनको आरोप छ। विधान अधिवेशनमा आफूले मौखिक रूपमा राखेको कुराप्रति बेवास्ता गरिएकाले लिखत पेस गरेको बताएका छन। पार्टीको विधि विधानभित्र रहेर आफ्नो मत राख्न खोज्दा विधान अधिवेशनमा बोल्नसमेत अनुमति नदिएको उनले स्मरण गराए। अहिले आएर कार्य विभाजनमा आइपुग्दा सोही आग्रहबाट निर्देशित भएको छ, उनले भने। जनप्रतिनिधिले पार्टी कामको जिम्मेवारी नलिने नीतिगत व्यवस्था अध्यक्षसहित सम्पूर्णलाई लागू हुनुपर्ने उनको भनाइ छ। उनले फरक मतमा भनेका छन्, जनप्रतिनिधिले पार्टी कामको जिम्मेवारी नलिने नीतिगत व्यवस्था कर्यान्वयन गर्ने कुरा गर्दा स्वयं अध्यक्ष र सम्पूर्ण तहमा लागू गर्ने हो होइन भन्ने प्रश्न स्वाभाविक रूपमा उठ्छ। विधानको व्यवस्थाअनुसार पार्टी पंक्तिमा आफ्नो मत राख्न पाउने अधिकारको उपयोग गर्दै आफू लिखित असहमति पत्र बैठकमा प्रस्तुत गरेको उनले बताए। विधान अधिवेशनपछि बसेको स्थायी समितिको बैठकमा विधानबारे एजेन्डा नै नराख्नु पनि गलत भएको शर्माको भनाइ छ। विधान अधिवेशनबाट पारित विषयलाई बेवास्ता गरी विधि विहीनतालाई निरन्तरता दिने उद्देश्य देखिनु दुःखद भएको शर्माको आरोप छ। उनले विधान अधिवेशनबाट पारित भएका निर्णयहरू सम्पादन गरी तुरुन्त कार्यान्वयन गर्न माग गरेका छन्। स्थायी कमिटीमा कार्य विभाजन एजेन्डाबारे गृहकार्यको नाममा पटकपटक बैठक सरेको र ०८० फागुन १५ गते प्रस्तावित भई असहमतिका बीच पारित गरिएका निर्णयहरूप्रति गम्भीर असहमतिका साथ आफ्नो मत राख्दछु, उनको फरक मतमा भनिएको छ। यिनले पाए प्रदेश इञ्चार्ज र सहइन्चार्जको जिम्मेवारी माओवादी केन्द्रले प्रदेश इञ्चार्ज र सहइञ्चार्जको जिम्मेवारी तोकेको छ। स्थायी कमिटी बैठकले सातवटै प्रदेश, प्रवासको इञ्चार्ज र सहइञ्चार्ज तोकेको प्रवक्ता अग्निप्रसाद सापकोटाले जानकारी दिए। कोशी प्रदेशको इञ्चार्जमा हरिबोल गजुरेल र सहइञ्चार्जमा सावित्रीकुमारी काफ्ले तोकिएका छन्। यसैगरी मधेस प्रदेशको इञ्चार्जको जिम्मेवारी लीलामणि पोखरेललाई दिइएको छ भने विश्वनाथ साहलाई सहइञ्चार्ज बनाइएको छ। नारायण दाहाल र बिना मगरलाई सहइन्चार्ज बनाउनुले पार्टीलाई अस्तव्यस्त पार्ने मात्र नभई कतिपय कमरेडलाई यो पार्टीमा स्थान छैन भन्ने सन्देश दिन गरिएको निर्णय आफैंमा गम्भीर छ।जनार्दन शर्मा, उपमहासचिव, माओवादी केन्द्र बागमती प्रदेशको इञ्चार्जको जिम्मेवारी अग्निप्रसाद सापकोटालाई दिइएको छ। सहइञ्चार्ज तोक्न बाँकी छ। सहइञ्चार्ज प्रचण्डका भाइ नारायण दाहाललाई बनाउन लागिएकोमा शर्माको विरोधले सार्वजनिक गरिएको छैन। गण्डकी प्रदेशमा दीनानाथ शर्मा इञ्चार्ज र हरिराज अधिकारी सहइञ्चार्ज छन्। लुम्बिनी प्रदेशमा चक्रपाणी खनाललाई इञ्चार्ज र कुलप्रसाद केसीलाई सइञ्चार्जको जिम्मेवारी दिएको छ। कर्णाली प्रदेशमा कालीप्रसाद मल्ल इञ्चार्ज बनाइएको। सहइञ्चार्ज तोक्न बाँकी छ। यसैगरी सुदूरपश्चिम प्रदेशमा उपमहासचिव गिरिराज मणि पोखरेल इञ्चार्ज र बिना मगरलाई सहइञ्चार्जको जिम्मेवारी दिइएको छ ।प्रवास प्रदेश समितिको मध्यपुर इञ्चार्जको जिम्मेवारी पम्फा भुसाललाई दिइएको छ। प्रवास प्रदेश समिति भारतको इञ्चार्जमा लक्ष्मण पन्त र सहइञ्चार्जमा टिभी पाठकलाई जिम्मेवारी दिइएको छ। प्रवास प्रदेश समिति युरोपअमेरिकालगायतको इञ्चार्जको जिम्मेवारी सुरेन्द्रकुमार कार्कीलाई दिइएको छ। विशेष प्रदेश समितिको इञ्चार्जको जिम्मेवारी हितमान शाक्य र सहइञ्चार्जको जिम्मेवारी यशोधा सुवेदीलाई दिइएको प्रवक्ता सापकोटाले जानकारी दिए। बैठकले मधेस तराई राष्ट्रिय जागरण अभियान चैत १५ गतेदेखि हिमाल, पहाड र मधेस राष्ट्रिय अभियान वैशाख १५ गतेदेखि सञ्चालन गर्ने निर्णय गरेको छ। राष्ट्रियसभा अध्यक्षमा आफ्नै उम्मेदवार उठाउने माओवादी केन्द्रले राष्ट्रियसभा अध्यक्षमा आफ्नै उम्मेदवार उठाउने निर्णय गरेको छ। प्रवक्ता सापकोटाले बैठकका अधिकांशले राष्ट्रियसभा अध्यक्ष छोड्न नहुने सुझाव दिएकाले पार्टीले आफ्नै उम्मेदवार उठाउने निर्णय गरेको बताए। माओवादी केन्द्रका अध्यक्ष प्रचण्डको सहमतिमा अध्यक्ष बनाउने गरी कांग्रेसका पूर्वमहामन्त्री कृष्णप्रसाद सिटौलालाई राष्ट्रियसभामा ल्याइएको थियो। तर, स्थायी समिति बैठकले भने आफंै उम्मेदवार बनाउने निर्णय गरेको छ। चुनावमा एक्लै लड्ने माओवादी केन्द्रले आउँदो चुनावमा गठबन्धन नगरी एक्लै चुनाव लड्ने निर्णय गरेको छ। प्रवक्ता सापकोटाले आगामी निर्वाचनमा एक्लै लड्ने निर्णय गरेको बताए। हाम्रो पार्टीको केन्द्रीय समिति र विधान सम्मेलनमा पनि अब निर्वाचनमा एक्लै लड्ने स्वतन्त्रतापूर्वक प्रतिस्पर्धा गर्ने भनिसकेका छौं। अब एक्लै प्रतिस्पर्धा गर्ने गरी तयारी गर्नुपर्छ, उनले भने ।"
"६८ जनाको नेतृत्व गर्दै महिलामन्त्री आचार्य अमेरिका जाँदै, संसदीय समितिमा उजुरी","झन्डै दुई दर्जन मान्छे राखेर मानव तस्करी शैलीमा जाने टोली बनाइ राज्यको स्रोतबाट गरिने अनाधिकृत अमेरिका भ्रमण रोकी संलग्न सदस्यहरूमाथि छानबिन गरी पाऊँ, भनी उजुरीमा उल्लेख छ। काठमाडौं : महिलामन्त्री सुरेन्द्रराज आचार्यको नेतृत्वमा ६८ जनाको जम्बो टोली अमेरिका जाने भएको छ। मार्च ८ मा हुन लागेको कार्यक्रममा भाग लिन जम्बो सरकारी टोली अमेरिका जान लागेको हो। टोलीमा मन्त्रालयका सचिव सुमनराज अर्यालसहित संयुक्त राष्ट्रसंघ संस्थाहरू र विश्वका सबै क्षेत्रहरूबाट इकोसोक मान्यता प्राप्त गैरसरकारी संस्था (एनजीओ) को प्रतिनिधिहरू सहितको टोली जान लागेको हो। ६८औं महिला सम्मेलन महिलामा लगानी, प्रगतिको गति भन्ने नाराका साथ अमेरिकामा अन्तर्राष्ट्रिय महिलासम्बन्धी कार्यक्रम हुँदै छ। नेपालमा भने महिलामा लगानी, समुन्नत समाजको थालनी भन्ने नारा बनाइएको छ। संघीय सरकारका सबै निकाय, प्रदेश सरकार, जिल्ला समन्वय समिति महासंघ, नेपाल नगरपालिका संघ, गाउँपालिका राष्ट्रिय महासंघ, ७७ जिल्ला समन्वय समिति, ७ सय ५३ स्थानीय तह एवं तीनका वडाहरू, शैक्षिक संस्था, सामाजिक संघसंस्था, नागरिक समाजलाई दिवस भव्यरूपमा मनाउन निर्देशन दिएको छ। तर, मन्त्रालयको उच्च पदस्थ नेतृत्व भने अमेरिका जाने भएको छ। संसद्का लेखा समिति र राज्य व्यवस्था समितिमा भने अनधिकृत रूपमा भ्रमण हुन लागेको भन्दै रोक्नुपर्ने उजुरी परेका छन्। देशको आर्थिक अवस्था कमजोर भएको तथा अनाधिकृत अन्तर्राष्ट्रिय भ्रमणहरू निरुत्साहित गर्ने नीति वर्तमान सरकारले लिइ रहेको अवस्थामा त्यसको खिलाप गर्दै झन्डै दुई दर्जन मान्छे राखेर मानव तस्करी शैलीमा जाने टोली बनाइ राज्यको स्रोतबाट गरिने अनाधिकृत अमेरिका भ्रमण रोकी संलग्न सदस्यहरूमाथि छानबिन गरी पाऊँ, भनी उजुरीमा उल्लेख छ।"
संसद र संसदीय समिति अवज्ञा गर्ने मन्त्रीलाई प्रधानमन्त्रीले बर्खास्त गर्नुपर्छ : खिमलाल देवकोटा,"काठमाडौं : राष्ट्रियसभा बैठकमा संसद र संसदीय समितिलाई अवज्ञा गर्ने मन्त्रीहरूलाई बर्खास्त गर्नुपर्ने विषय उठेको छ। प्रधानमन्त्रीले बर्खास्त गर्ने विधि बसाल्नुपर्नेमा सांसदले जोड दिए। फागुन २० गतेबाट पदावधि सकिन लागेका सांसद खिमलाल देवकोटाले बिहीबार बसेको राष्ट्रियसभा बैठकमा बोल्दै अवज्ञा गर्ने मन्त्रीहरूलाई बर्खास्त गर्नुपर्ने सुझाव दिएका हुन्। 'संसद र समितिलाई अवज्ञा गर्ने मन्त्रीलाई प्रधानमन्त्रीले बर्खास्त गर्ने विधि बसाल्नुपर्यो। तर, यसका लागि 'फ्याक्ट एन्ड फिगर' रिसर्च हुनुपर्छ,'उनले भने,' मन्त्रीले अवज्ञा गर्यो भनेर भन्ने होइन । 'फ्याक्ट एण्ड फिगर ' रिसर्च बेस हुनुपर्यो । रिसर्चको युनियन छ। यसलाई बलियो बनाउनुपर्छ भन्ने मेरो सुझाव छ।' उनले प्रतिनिधिसभामा भएको प्रतिपक्ष र सत्तापक्षको जुधाइँको चेपुवामा राष्ट्रियसभा पर्न दिन नहुने बताए। 'राष्ट्रियसभाको गरिमा बढाउने काम सभा सदस्यहरूको हो। कुनै पनि नयाँ विषयमा निर्णय लिनुभन्दा अघि प्रयाप्त छलफल गर्नु जरुरी छ, 'उनले भने,' संसदमा सरकारको छाया पर्न दिनुहुँदैना। प्रतिपक्ष र सत्तापक्षको जुधाइँको चेपुवामा राष्ट्रियसभा पर्न दिनु हुँदैन।' बजेट निर्माणमा संसद पूर्णस्वायत्त नभएको भन्दै यसका लागि आवश्यक कानुन र नीतिगत सुधार आवश्यक रहेको उनको भनाइ छ। सांसद देवकोटाले सरकारलाई सांसदप्रति जवाफदेही बनाउन र सांसदले उठाएका सवालहरूको अध्ययन अनुसन्धानका लागि संसद सचिवालयको अनुसन्धान महाशाखालाई प्रयाप्त वित्तिय स्रोतसाधन र सुविधा सम्पन्न बनाउनुपर्ने सुझाव दिए। देवकोटासहित २० जना सांसदको कार्यकाल यही फागुन २० गतेबाट सकिदैछ। रिक्त हुने पदमा एक महिना अगावै निर्वाचन भइसकेको छ।"
रातु खोला उत्खननविरुद्ध सर्वोच्चमा रिट,"ढल्केवर : महोत्तरीको बर्दिवास नगरपालिकास्थित रातु खोलाको उत्खनन् गर्ने र गराउनेविरुद्ध स्थानीय नागरिक समाजले सर्वोच्च अदालतमा रिट दर्ता गराएका छन्। रातु नदीको सभ्यतामाथि आक्रमण शैलीमा पर्यावरणलाई ध्वस्त बनाउने गरी उत्खनन् भएको भन्दै स्थानीयहरूको प्रतिनिधित्व गर्दै आधा दर्जन नागरिक अगुवा त्यसविरुद्ध सर्वोच्च पुगेका हुन्। रातु खोलाको उत्खनन् विरुद्ध प्रधानमन्त्री तथा मन्त्रिपरिषद्को कार्यालयसहित १२ वटा कार्यालयलाई विपक्षी बनाएर बर्दिवासका स्थानीयहरू शंकर महतो, श्यामबहादुर खड्का, विमलेश महतो, निरज अधिकारी, चेतकुमार थापा, पर्शुराम बस्नेत र रामजतन महतोले संयुक्त रुपमा सर्वोच्चमा रिट दायर गरेका हुन्। उनीहरूले प्रधानमन्त्री तथा मन्त्रिपरिषद्को कार्यालय, वन तथा वातावरण मन्त्रालय, ऊर्जा जलस्रोत तथा सिँचाइ मन्त्रालय, संघीय मामिला तथा सामान्य प्रशासन मन्त्रालय, महोत्तरी जिल्ला समन्वय समिति महोत्तरी, बर्दिबास नगरपालिकाको कार्यालय, जिल्ला प्रशासन कार्यालयको कार्यालय महोत्तरी, मुख्यमन्त्री तथा मन्त्रिपरिषद्को कार्यालय मधेश प्रदेश, उद्योग, पर्यटन वन तथा वातावरण मन्त्रालय मधेश प्रदेश, देव विष्णु कन्टक्सन एण्ड सप्लायर्स प्रालि, राजेश एण्ड ब्रदर्श निर्माण तथा सप्लायर्स प्रालि दोलखा र राष्ट्रपति तराई मधेश चुरे संरक्षण विकास समिति सातदोबाटो ललितपुरलाई विपक्षी बनाएका छन्। महोत्तरी जिल्ला हुँदै धनुषा जिल्ला भएर बग्ने रातु खोलाको ढुङ्गा, गिटी बालुवा उत्खनन् तथा विक्री वितरण गर्ने कार्य हालसम्म गैरकानूनी तरिकाले ठेक्का लगाएको तथा ठेकेदारले मापदण्डविपरीत उत्खनन गरेको विषयमा पटकपटक विरोध गर्दै सम्बन्धित नगरपालिकामा ज्ञापनपत्र बुझाउँदा समेत कुनै सुनवाइ नभएपछि सर्वोच्च गुहार्न बाध्य भएको नेकपा एमालेका युवा नेता समेत रहेका रिट निवेदक शंकर महतोले बताए। बिहीबार दर्ता भएको उक्त रिटमा यही फाल्गुन २० गते नै पेशी तोकिएको निवेदकको तर्फबाट बहस गर्ने अधिवक्ता पदम बहादुर श्रेष्ठले जनाए।"
फोहरमैला व्यवस्थापन केन्द्र निर्माणले गति लिँदै,"कैलाली : कैलालीको गोदावरी नगरपालिका३ चौकीडाँडामा एकीकृत फोहरमैला व्यवस्थापन केन्द्र निर्माणले गति लिएको छ। चिनियाँ कम्पनीले निर्माण गरिरहेको केन्द्रका भौतिक संरचना निर्माणले गति लिएको क्षेत्रीय सहरी विकास आयोजना कार्यालय धनगढीले जनाएको छ। एसियाली विकास बैंकको ऋण अनुदान सहयोगमा उक्त केन्द्र निर्माणका लागि चीनको सिचुवान प्रोभेन्सी जियोलोजिकल इन्जिनियरिङ कम्पलेक्ससँग २०७९ साउन २ गते दुई वर्षभित्र निर्माण सम्पन्न गर्नेगरी ठेक्का सम्झौता गरेको थियो। केन्द्र निर्माणका लागि ५१ करोड ६९ लाख ७४ हजार चार सय ९९ मा ठेक्का सम्झौता भएको क्षेत्रीय सहरी विकास आयोजना कार्यालयका सूचना अधिकारी इन्जिनियर सौरभ कलौनीले बताए। उनका अनुसार हाल उक्त केन्द्रमा कम्पाउण्ड, फोहर फाल्ने ब्लक, फोहर प्रशोधनयन्त्रलगायत संरचना निर्माण भइरहेका छन्। फोहरमैला व्यवस्थापन केन्द्रमा घरबाट फोहर संकलन गर्नेदेखि लिएर डिस्पोजल गर्ने, प्युरिफाइ गर्ने र कुहिने फोहरबाट मल बनाइने तथा प्रांगारिक मल उत्पादन गरिने बताइएको छ। सो परियोजनालाई ५० वर्षसम्म प्रयोग गर्न मिल्नेगरी योजना (डिजाइन) गरिएको सूचना अधिकारी कलौनीको भनाइ छ। केन्द्र पाँच हेक्टर क्षेत्रफलमा फैलिएको छ। एसियाली विकास बैँक (एडीबी)को सहुलियत ऋण सहयोगमा क्षेत्रीय सहरी विकासमार्फत धनगढी उपमहानगरपालिका, गोदावरी नगरपालिका तथा कञ्चनपुरको भीमदत्त र शुक्लाफाँटा नगरपालिकामा फोहरमैला व्यवस्थापन केन्द्र निर्माण भइरहेको छ। भीमदत्त नगरपालिकाले केन्द्र निर्माणका लागि अहिलेसम्म जग्गा प्राप्त गर्न नसकेकाले काम अघि बढ्न नसकेको आयोजना कार्यालयले जनाएको छ।"
साढे १ अर्ब बढीको दूध भारतबाट आयात,"गुलरिया : बर्दियाको गुलरिया नगरपालिका४ की दुग्ध उत्पादक किसान विनिता शर्माले पीडित अन्य किसान साथीहरूसँगै आफूहरूले उत्पादन गरेको दूध जिल्ला प्रशासन कार्यालय बर्दियाको मूल गेट अगाडि कालोपत्रे सडकमा पोखिन्। उत्पादन गरेको दूध सडकमा पोख्नु उनको कुनै रहर थिएन। घरखेत लिलामीमा चढाएर जीवनका सबै सुख पशुपालनमा लगाएर मिहिनेतले उत्पादन गरेको दूध पोख्दा कसलाई खुशी लाग्थ्यो र ? दूध पोख्नु उनीसँगै आन्दोलनमा होमिएका सबै पशुपालक किसानहरूको बाध्यता थियो। किसान शर्माले भनिन्, भारतीय आयातित दूध बन्द गर्नुपर्छ अनिमात्र हाम्रो दूध बिक्री हुन्छ। नेपाली किसानको दूधलाई प्रोत्साहन गरी अवैध नाकाहरू बन्द गर्नुपर्छ अनि मात्र किसानलाई केही राहत हुन्छ। सीमा नाकामा एकदम कडाइ गर्नुपर्छ र कृषि तथा पशुविमा निःशुल्क गर्नुपर्छ। उनले थपिन्, 'दूधको भुक्तानी तत्काल गर्दै सरकारले दिने अनुदान बृद्धि गर्नुपर्छ अन्यथा किसानहरूको दूध उत्पादन प्रति उत्साह हराउँछ।' बर्दियाका किसानहरूको ९ करोड रुपैया भुक्तानी पाउनु पर्ने देखिन्छ नेपाल दुग्ध उत्पादन केन्द्रीय संघका सदस्य एवम् बढैयाताल गाउँपालिका वडा नम्बर ७ स्थित दुग्ध उत्पादक किसान ईन्द्रप्रसाद लुइँटेलले बताए। जसमध्ये ३ करोड डीडीसी र ६ करोड प्राइभेट डेरीहरूले तिर्नुपर्ने छ। अहिले राज्यले दूध खरिद गर्न सक्ने अवस्था नभएकाले किसानहरू मर्कामा छन्। १ अर्ब ५९ करोड २९ लाख ५० हजारको दूध भारतबाट खरिद भएर आएको तथ्यांक उनले सुनाए। नेपाली किसानको दूध बिक्री नभएपछि उनीहरू आन्दोलनमा उत्रिन बाध्य भए। लुइँटेलले थपे नेपालभरीका किसानहरूले असोजदेखि फागुन सम्मको रकम भुक्तानी पाएका छैनन्। सरकार समक्ष पटकपटक वार्ता गरे पनि राज्यले कुनै पनि सुनुवाइ नगरेपछि सडक आन्दोलनमा उत्रिनु पर्यो। दूधको रकम तत्काल राज्यले उपलब्ध गराउनु पर्ने भन्दै चक्काजामसँगै जिल्ला प्रशासन कार्यालय अगाडि दूध पोखेर दुग्ध सहकारी संस्थाहरू मार्फत किसानहरू आन्दोलनमा उत्रिएका छन्। दूध उत्पादनको बिक्री सुनिश्चित गर्नुपर्ने, भारतबाट आयातित दूध रोकी किसानहरूको रकम तत्काल भुक्तानी गर्नुपर्ने माग किसानहरूको रहेको दुग्ध उत्पादक सहकारी संस्था लिमिटेड बर्दियाका अध्यक्ष पवन यादवले बताए। दुग्ध उत्पादक किसानहरूले लामो समयदेखि भुक्तानी नपाउँदा समस्या छ।"
मटिहानीमा शल्यक्रियासहितको निःशुल्क आँखा जाँच शिविर,"ढल्केवर : महोत्तरीको मटिहानीमा एकदिने निःशुल्क शल्यक्रिया सहितको आँखा जाँच शिविर सम्पन्न भएको छ। शिविरबाट २७० जना लाभान्वित भएको मटिहानी नगरपालिकाको कार्यालयले जनाएको छ। आँखा जाँच गराएका मध्ये ८२ जना मोतिबिन्दुका बिरामी भेटिएको सगरमाथा चौधरी आँखा अस्पताल लहानका क्याम्प सुपरभाइजर राज कुमार यादवले बताए। मोतिबिन्दुका बिरामीहरूलाई आँखा तथा कान उपचार केन्द्र जलेश्वरमा निःशुल्क अप्रेसन गरिने उनले जनाए। मटिहानी नगरपालिका र नेपाल रेडक्रस सोसाइटी महोत्तरीको आयोजना, सिबिएमको आर्थिक सहयोग तथा नेपाल नेत्र ज्योती संघ र सगरमाथा चौधरी आँखा अस्पताल लहानको प्राविधिक सहयोगमा उक्त शिविर सम्पन्न भएको हो। शिविरको समुद्घाटन कार्यक्रमलाई सम्बोधन गर्दै मटिहानी नगरपालिकाका नगरप्रमुख हरिप्रसाद मण्डलले शिविरले पालिकाभित्रका आँखा सम्बन्धी समस्या भएका बिरामीलाई राहत पुग्ने विश्वास व्यक्त गरे।"
शुक्रबार देशका यी स्थानमा हुने छ वर्षा,"काठमाडौं : शुक्रबार सुदूरपश्चिम प्रदेश र कर्णाली प्रदेश लगायत गण्डकी प्रदेशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। मौसम पूर्वानुमान महाशाखाका अनुसार गण्डकी प्रदेश, कर्णाली प्रदेश र सुदूर पश्चिम प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। शुक्रबार सुदूरपश्चिम प्रदेश, कर्णाली प्रदेश, लुम्बिनी प्रदेश र गण्डकी प्रदेश लगायत देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। सुदूरपश्चिम र कर्णाली प्रदेशका थोरै स्थानहरूमा हल्का वर्षाको सम्भावना रहेको महाशाखाले जनाएको छ। सुदूरपश्चिम र कर्णाली प्रदेशका उच्च पहाडी तथा हिमाली भूभागका थोरै स्थानहरूमा तथा गण्डकी प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
विद्यार्थीलाई सीपसँग जोड्दै सामुदायिक विद्यालय,"तनहुँ : तनहुँको आँबुखैरेनी गाउँपालिका४ आमडाँडास्थित चण्डेश्वरी आधारभूत विद्यालयले विद्यार्थीलाई सीपसँग जोड्न थालेको छ। पढ्दै कमाउँदै कार्यक्रमअन्तर्गत विद्यालयले विद्यार्थीलाई सीपसँग जोड्दै व्यवहारिक सीप प्रदान गरेको हो। गाउँपालिकाको चालु आर्थिक वर्षको नीति तथा कार्यक्रमबमोजिम विद्यालयमा लहरे बालीको नर्सरी स्थापना गरी त्यहाँबाट उत्पादित बेर्ना बिक्री थालिएको विद्यालयका प्रधानाध्यापक कुवेर ढकालले जानकारी दिए। उनका अनुसार ८० विद्यार्थीले लहरे बालीको नर्सरी व्यवस्थापनमा प्राविधिक ज्ञान हासिल गर्नाका साथै बेर्ना उत्पादन भएर बिक्री सुरु गरिएको छ। पहिलो चरणका चार सय बेर्ना दोस्रो आँबुखैरेनी महोत्सवमा लगेर बिक्री गरिएको प्रधानाध्यापक ढकालले बताए। उनले भने, पढ्दै कमाउँदै कार्यक्रमअन्तर्गत अहिलेको मौसमअनुसार लहरे बालीलाई अगाडि बढाउनुपर्छ भन्ने हेतुले विद्यार्थी, शिक्षक र अभिभावकको सहभागितामा बेर्ना उत्पादन गरेका थियौं। चार सय बेर्ना उत्पादन भएकामा अधिकांश बेर्ना बिक्री भइसकेको छ। प्रधानाध्यापक ढकालका अनुसार लहरे बालीको बेर्ना बिक्रीका लागि आँबुखैरेनी महोत्सव फलदायी भएको छ। गाउँपालिकाले बेर्ना बजारीकरणका लागि सहजीकरण गरिदिएको थियो। उक्त विद्यालयका विद्यार्थीले गत वैशाखमा अदुवा र हलेदोखेतीको सुरुआत गरेका थिए। दुई रोपनी जमिनमा अदुवा र हलेदो रोपिएको थियो। उनले भने, यो कार्यक्रमले अध्ययनका साथै व्यवहारिक सीप सिकाउन मद्दत मिलेको छ। यसले विद्यार्थीलाई धेरै कुराको ज्ञान भएको छ। शिक्षासँग सीप अभियानलाई अगाडि बढाउन गाउँपालिकाले चालु आर्थिक वर्षमा विभिन्न विद्यालयमा पढ्दै कमाउँदै कार्यक्रम सुरु गरेको गाउँपालिकाका अध्यक्ष शुक्र चुमानले जानकारी दिए। उनका अनुसार मित्रता माध्यमिक विद्यालयमा चित्रकला, सयपत्री फूलखेती, कन्यादेवी माध्यमिक विद्यालयमा कुखुरापालन लगायत कार्यक्रम सुरु गरिएको छ। उनले भने, विद्यार्थीहरूलाई आत्मनिर्भर बनाउन सकिन्छ भन्ने दृढ इच्छाशक्तिका साथ शिक्षालाई सीपसँग, सीपलाई श्रमसँग, श्रमलाई उत्पादनसँग र उत्पादनलाई बजारसँग जोड्नुपर्छ। सीपयुक्त एवं स्वावलम्बी नागरिक उत्पादन गर्ने मुख्य लक्ष्यसहित यो कार्यक्रम सुरु गरेका हौँ। गाउँपालिकाले विद्यालयको माग र आवश्यकताका आधारमा अन्य विद्यालयमा पनि यो कार्यक्रम सुरु गर्ने तयारी गरेको छ। रासस"
संसदमा अनधिकृत प्रवेश गर्ने ४९ जना रिहा,काठमाडौं : संसद भवनमा अनधिकृतरूपमा प्रवेश गरेका लघुवित्त ऋणीहरू रिहा भएका छन्। जिल्ला प्रशासन कार्यालयले हाजिर जमानीमा पक्राउ परेका ४९ जनालाई बिहीबार रिहा गरेको हो। नयाँ बानेश्वरको निषेधित क्षेत्र तोडेर उनीहरू गत सोमबार संसद भवन परिसरमा प्रवेश गरेका थिए। त्यहाँ प्रहरी र मर्यादापालकले उनीहरूलाई रोकेका थिए। लगत्तै प्रहरीको बानेश्वर वृत्तले उनीहरूलाई पक्राउ गरेको थियो। पक्राउ परेका लघुवित्त ऋणीहरूको रिहाइ माग गर्दै बुधबार एमाले संसदीय दलको टोलीले गृहमन्त्री नारायणकाजी श्रेष्ठलाई भेटेको थियो। एमालेले पक्राउ परेकाहरूलाई निसर्त रिहाइ गर्न माग गरेको थियो।
पौने तीन लाखका भन्सार छलीका सामान बरामद,"बुटवल : भन्सार छली गरेर भारतीय बजारबाट ल्याएका विभिन्न सामग्रीहरू प्रहरीले बरामद गरेको छ। २ लाख ८२ हजार ८ सय रुपैयाँ मूल्य बरावरको सामग्री बरामद गरिएको जिल्ला प्रहरी कार्यालय रुपन्देहीले जनाएको छ। प्रहरीको टोलीले सिद्धार्थनगर नगरपालिका३ चोक, मायादेवी गाउँपालिका४ सुण्डी र रोहिणी गाउँपालिका७ प्रिपहवाबाट नेपालतर्फ अवैध रुपमा भन्सार छलेर ल्याएका सामान बरामद गरिएको छ। प्रहरीका अनुसार तीन बोरा प्याज, दुई बोरा चिनी, २० कार्टुन कृषिमा प्रयोग हुने औषधि, २ सय १२ पिस जुत्ता, ४४ पिस झुल, ६ कार्टुन सावु र स्याम्फु र १०० कार्टुन कोलगेट र ब्रस बरामद गरिएको छ।"
दुई वर्षदेखि पाएनन् बुटवलका छात्राले निःशुल्क सेनेटरी प्याड,"बुटवल : सरकारले सामुदायिक विद्यालयका सबै छात्रालाई दिने गरेको निःशुल्क सेनेटरी प्याड बुटवलका छात्राहरुले दुई वर्षदेखि पाएका छैनन् । बुटवल उपमहानगरपालिकाको हेलचक्रयाइँका कारण करिव १२ हजार छात्रा उक्त सेवाबाट वञ्चित भएका हुन् । अघिल्लो आर्थिक वर्ष र चालु आर्थिक वर्ष २०८००८१ मा उपमहानगरपालिकाले प्याड खरिद गरेको छैन। संघीय सरकारले ससर्त अनुदान अन्तर्गत प्रत्येक स्थानीय तहलाई सेनेटरी प्याड खरिदका लागि बजेट पठाउने गर्छ । प्याड खरिदका लागि अघिल्लो आर्थिक वर्ष आएको ९१ लाख रुपैयाँ बजेट उपमहानगरपालिकाले कामै नगरी फ्रिज गराएको छ । चालु आर्थिक वर्षको सात महिना बितिसक्दासमेत उपमहानगरले खरिद गरेको छैन। नयाँ जनप्रतिनिधि आइसकेपछि विद्यालयका छात्राले सेनेटरी प्याड नपाएको नहरपुर माध्यमिक विद्यालय बुटवल११ का प्रधानाध्यापक धनिश्वर गौतमले गुनासो गरे । विद्यालयमा करिव ५ सय बढी छात्राले प्याड प्रयोग गर्छन्,गौतमले भने,पटकपटक उपमहानगरपालिकामा कुरा पनि उठाएका छौँ । तर, सुनुवाई भएको छैन। प्रक्रिया छ मात्र भन्नुहुन्छ विद्यालयमा प्याड आएको छैन। उनले केही सामाजिक संघसंस्था र क्लवहरुले दिएको सेनेटरी प्याडले काम चलाएको जानकारी गराए । समग्र बुटवल क्षेत्रको शिक्षा क्षेत्रमा बुटवल उपमहानगरपालिका जवाफदेही नभएको कालिका मानवज्ञान माध्यमिक विद्यालयका व्यवस्थापन समितिका अध्यक्ष नित्यानन्द ज्ञवालीले प्रतिक्रिया दिए । शिक्षा क्षेत्रको विकासका लागि काम नगरेको भन्दै उनले उपहानगरपाकिालाई निकम्मा को संज्ञा समेत दिए । सोही विद्याययका प्रधानाध्यापक दिनेश थापाले सरकारले दिने निःशुल्क प्याड नपाउँदा विद्यालयको आन्तरिक स्रोतबाट खरिद गर्नुपर्ने बाध्यता रहेको जानकारी गराए । अहिलेसम्म करिव सात लाख बराबरको प्याड खरिद गरिसक्यौँ,थापाले भने,करिव तीन हजार सातसय छात्राहरुले प्याड प्रयोग गर्छन् । दुई वर्षदेखि स्थानीय सरकारले राज्यले दिएको सुविधा आफूहरुले नपाएको उनले गुनासो गरे । उपमहानगरपालिकामा नयाँ जनप्रतिनिधि आइसकेपछि विद्यालयले निःशुल्क सेनेटरी प्याड नपाएको मोतिपुर माध्यमिक विद्यालय बुटवल१९ का प्रधानाध्यापक लक्ष्मण मरासिनीले प्रतिक्रिया दिए । खरिदका लागि आन्तरिक स्रोत पनि छैन्, उनले भने,यसवर्ष जसोतसो त चल्ला अर्को वर्ष व्यवस्थापन गर्नै गाह्रो होलाजस्तो भइसक्यो । छात्राहरुलाई दिँदै आइरहेको सुविधा एक्कासी बन्द गर्न पनि नहुने भएकाले समस्या भइरहेको उनले प्रतिक्रिया दिए । करिव ५ सय छात्राहरुले प्याड प्रयोग गर्ने उनले बताए । कान्ती माध्यमिक विद्यालय बुटवलका प्रधानाध्यापक गोविन्द ज्ञवालीले पनि उपमहानगरपालिकाबाट प्याड पाउने आश्वासन मात्र पाएको प्रतिक्रिया दिए । चालु आर्थिक वर्षका लागि उपमहानगरपालिकामा ९६ लाख रुपैयाँ बजेट प्याड खरिदका लागि संघीय सरकारले पठाएको उपमहानगरका माध्यमिक तह शिक्षा शाखामा अधिकृत (आठौँ) तहमा कार्यरत टिकाराम पन्थीले जानकारी दिए । खरिद प्रक्रियामा छ,पन्थीले भने,केही प्राविधिक कुरामा अन्यौलता भएर रोकिएको हो । दुई लाख प्याकेट सेनेटरी प्याड खरिदका लागि शिक्षा शाखाले खरिद समितिमा फाइल पठाएको छ । बुटवल उपमहानगरपालिका क्षेत्रमा ३५ वटा सामुदायिक विद्यालय छन् । बुटवलसँगै जोडिएका अन्य पालिकाहरुले विद्यालयलाई निःशुल्क सेनेटरी प्याड दिइरहेका छन् । नेपाल सरकार, शिक्षा, विज्ञान तथा प्रविधि मन्त्रालयले सेनेटरी प्याड (वितरण तथा व्यवस्थापन कार्यविधि, २०७६) जारी गरेको छ ।"
कोशी प्रदेशको नाम खारेजीको माग गर्दै काठमाडौंमा प्रदर्शन,"काठमाडौं : कोशी प्रदेशको नाम खारेजीको माग गर्दै काठमाडौंमा प्रदर्शन भएको छ। फागुन १७ गते प्रदेश १ को नाम कोशी नामाकरण गरिएको र प्रदेशको पहिचान नामेट गरिएको अँध्यारो दिन भएको भन्दै प्रदेश १ पुनः नामाकरण संयुक्त संघर्ष समितिले काठमाडौंको तीनकुनेमा प्रदर्शनसहित सभा गरेको हो। कालो झण्डासहित प्रदर्शनमा सहभागीहरूले प्रदर्शनकारीले पहिचानविरोधी होसियार, कोशी प्रदेश खारेज गर, पहिचानको आधारमा सबै प्रान्तको नामाकरण गर, संघीयता पुनः सीमांकन गरलगायतका नारा लगाएका थिए। उनीहरूले १ नम्बरर प्रदेशको पहिचान मेट्ने काम फागुन १७ गते भएको भन्दै यस दिनलाई कालो दिनका रूपमा मनाएको जनाएका छन्। गत वर्ष फागुन १७ गते बसेको प्रदेशसभाको बैठकमा प्रदेश १ को नाम कोशी रहने प्रस्ताव दुई तिहाई बहुमतले पारित भएको थियो। कोशी नामको पक्षमा ८२ मत परेको थियो भने विपक्षमा चार मत परेको थियो। प्रदेश १ को नाम कोशी भएपछि एकबर्षदेखि पहिचान पक्षधरले विरोध गर्दै आएका छन्।"
विशेषले फैसला गरेको मुद्दामा चित्त नबुझेको भन्दै सर्वोच्च पुग्यो अख्तियार,काठमाडौं : अख्तियार दुरूपयोग अनुसन्धान आयोगले विशेष अदालतले गरेको फैसला मुद्दामा चित्त नबुझेको भन्दै सर्वोच्च अदालतमा पुनरावेदन गरेको छ। अख्तियारले विशेषबाट विभिन्न मितिमा फैसला भएका मुद्दामध्ये सार्वजनिक सम्पत्ती हानिनोक्साी गरी भ्रष्टाचार गरेको सम्बन्धी मुद्दामा सर्वोच्चमा पुनरावेदन गरेको हो। प्रहरी निरीक्षक नृपबहादुर बोहरा र डोटीको बडिकेदार गाउँपालिकामा रहेको केदार सामुदायिक वनका अध्यक्ष चक्रबहादुर साउद प्रतिवादी रहेको मुद्दामा विशेषले गरेको फैसला चित्त नबुझेपछि आयोगले सर्वोच्चमा पुनरावेदन दिएको आयोगका प्रवक्ता नरहरि घिमिरेले जानकारी दिए। सो मुद्दामा विशेष अदालतले गत असार २० गते प्रतिवादी दुवैजनालाई आरोपपत्रमा दावी नपुग्ने भन्दै सफाइ दिएको थियो। अख्तियारले उनीहरूविरुद्ध २०७७ साल ८ असारमा विशेष अदालतमा भ्रष्टाचार मुद्दा दायर गरेको थियो। प्रहरी कार्यालय बीपीनगरमा कार्यरत रहेको बेलामा प्रहरी निरीक्षक बोहरा र वनका अध्यक्ष साउदले अवैध काठ तस्करी गरेको आरोपमा उनीहरूमाथि ६१ हजार २० रुपैयाँ विगो कायम गरी अख्तियारले मुद्दा दायर गरेको थियो। सो मुद्दाका प्रतिवादी प्रहरी निरीक्षक बोहराले आफ्नो आदेश बमोजिम फर्जी कागजात 'ब्याक डेट' मा बनाउन उपभोक्ता समितिलाई दवाव दिइ कागजात बनाउने कार्यद्वारा बदनियत स्वत: देखिएको हुनाले उनीमाथि लगाएको अभियोग माग दावीबाट सफाइ दिने विशेष अदालतको फैसलामा प्रमाण कानुनको उचित मूल्यान हुन नसक्ने अख्तियारको दावी छ। फैसला कानुन संगत नभएकाले बदरको माग गर्दै अभियोग मागदावी बमोजिमको सजाय हुनुपर्ने अख्तियारको माग छ।
पर्यटकीय सिजन सुरु भएपछि बजार अनुगमन,"जोमसोम : पर्यटकीय सिजन सुरु भएसँगै मुस्ताङमा बजार अनुगमन सुरु गरिएको छ। म्याद गुज्रिएका खाद्य पदार्थले जिल्ला भित्रिने पर्यटक तथा स्थानीय नागरिकको स्वास्थ्यमा प्रतिकुल असर पर्ने भएकाले जोमसोममा जिल्ला प्रशासन कार्यालयले अनुगमन सुरु गरेको हो। जिल्ला प्रशासन कार्यालय, पर्यटन तथा उद्योग कार्यालय,कोष तथा लेखा नियन्त्रण कार्यालय,घरपझोङ गाउँपालिकाका कार्यालय, जिल्ला प्रहरी कार्यालयको संयुक्त टोली मुस्ताङको जोमसोम बजार क्षेत्रमा बिहीबारदेखि अनुगमन सुरु गरेको हो। पहिलो चरणमा जोमसोम बजार क्षेत्रमा सञ्चालित दुई दर्जन बढी किराना पसलहरूमा बजार अनुगमन गरिएको छ। मुस्ताङमा यस वर्षको हिउँदे जाडो सकिए लगत्तै पर्यटकीय गतिविधि समेत विस्तारै बढ्न थालेको छ। मुस्ताङका सहायक प्रमुख जिल्ला अधिकारी रामप्रसाद सुवेदीले हिउँदयामपछि मुस्ताङमा नियमित बजार अनुगमनलाई निरन्तरता दिइएको जानकारी दिए ।"
"श्रीलंकामा बन्धक बनाइएकी युवतीको उद्धार, नयाँ बसपार्कबाट एक जना पक्राउ","काठमाडौं : कुवेत भन्दै श्रीलंका पुर्याई मानव बेचबिखन गर्ने एक जना पक्राउ परेका छन्। प्रहरीको मानव बेचबिखन अनुसन्धान व्युरोले नवलपरासी पश्चिम घर भएका ४७ वर्षीय मदुला भन्ने मुर्तुजा मियालाई मंगलबार नयाँ बसपार्कबाट पक्राउ गरेको हो। उनले पीडित परिवर्तित नाम २६ परिसर (प)लाई विभिन्न प्रलोभन देखाएर साढे ७ वर्षअघि भारत हुँदै श्रीलंका पुर्याएका थिए। घरको आर्थिक अवस्था कमजोर भएकी पीडित युवतीलाई कुवेतमा मासिक २०२२ हजार रुपैयाँ तलब पाइने प्रलोभन देखाएर विसं २०७२ जेठ १५ गते सुनौली हुँदै नयाँ दिल्ली पुर्याएका थिए। त्यहाँबाट भारतीय एजेण्टले १० दिनको भिजिट भिसामा श्रीलंका पुर्याएका थिए। श्रीलंकाको कोलम्बोमा बुद्धको दर्शन गर्न आएको सिकाएर पठाएको पीडितको भनाइ छ। कोलम्बो पुगेपछि श्रीलंकन मूलको एजेन्टले पीडितलाई बन्धक बनाएका थिए। बन्धक बनाइएको ठाउँमा ठूलो संख्यामा महिलाहरू रहेको र त्यहाँ ६८ दिनसम्म राहदानीलगायतका कागजातहरू जफत ग शारीरिक, मानसिक यातना दिएको पीडितले प्रहरीसँग भनेकी छन्। व्युरोका प्रहरी उपरीक्षक ज्ञानेन्द्र फुयालले पक्राउ परेका मियालाई काठमाडौं जिल्ला अदालतबाट ७ दिनको म्याद थप गरी आवश्यक अनुसन्धान भइरहेको जानकारी दिए। घटनामा संलग्न अन्य अभियुक्तको खोजी भइरहेको उनको भनाइ छ।"
विश्वविद्यालयमा राजनीतिक हस्तक्षेप अन्त्य गर्न सबै राजनीतिक दल गम्भीर हुनैपर्छ : शिक्षामन्त्री,"काठमाडौं : शिक्षा,विज्ञान तथा प्रविधि मन्त्री अशोक कुमार राईले त्रिभुवन विश्वविद्यालयको उपकुलपति छनौट निष्पक्ष ढंगले भएको दावी गरेका छन्। सिंहदरबारमा बिहीबार बसेको प्रतिनिधिसभाअन्तर्गतको शिक्षा, स्वास्थ्य तथा सूचना प्रविधि समितिको बैठकमा मन्त्री राईले आफू नेतृत्वको उपकुलपति छनोट तथा सिफारिस समितिले मेरिटोक्रेसीका आधारमा निष्पक्ष ढंगले तीनजनाको नाम छनौट गरेर सिफारिस गरिएको बताएका हुन्। सिफारिस गरिएका तीनजनामध्ये एकजनालाई छान्ने अधिकार कुलपतिलाई भएकाले कुलपति एवं प्रधानमन्त्री प्रचण्डले एकजनालाई उपकुलपतिमा नियुक्त गरेको उनको भनाइ छ । उनले कुलपतिले गरेको नियुक्तिको निर्णय कानुनसम्मत रहेको दावी गरेको छ। मन्त्री राईले विश्वविद्यालयमा राजनीतिक हस्तक्षेप अन्त्य गर्न सबै राजनीतिक दलहरू गम्भीर हुनुपर्ने धारणा राखे। त्यसअघि बैठकमा समिति सदस्य विद्या भट्टराईले प्रधानमन्त्रीले मेरिटोक्रेसीका उपकुलपति नियुक्त गर्ने भनिएपनि हस्तक्षेप भएको जिकिर गरेकी थिइन् । उनले सिफारिस समितिले सिफारिस गरेको व्यक्तिमध्ये पहिलो नम्बरकोलाई छाडेर दोस्रोलाई उपकुलपति नियुक्त गर्नु मेरिटोक्रेसी विपरित भएको तर्क गरेकी थिइन्। विश्वविद्यालयको स्वायत्तामाथि हस्तक्षेप भएको र प्राज्ञिक मर्यादा कायम हुन नसकेको उनले जिकिर गरे। समिति सभापति भानुभक्त जोशीले विश्वविद्यालयमा हुने उपकुलपति नियुक्तिलाई पारदर्शी र विवादसहित बनाउन शिक्षा मन्त्रालयको ध्यानाकर्षण गराएका थिए।"
दूधको मूल्य नपाएको भन्दै अरनिको राजमार्ग अवरुद्ध,काभ्रे : दूधको मूल्य नपाएपछि किसानले अरनिको राजमार्ग अवरुद्ध गरेका छन्। समयमा नै दूधको भुक्तानी नपाएको तथा गुणस्तरीय दूध बिक्रीमा समस्या आएको काभ्रेको बनेपाको चारदोबाटोमा चक्काजाम गरिएको हो। दूधको भुक्तानी र दूध बिक्रीमा सहजताका लागि दुग्ध किसानले विरोध स्वरूप एक घण्टा चक्काजाम गरेका हुन्।
बेनी नगरपालिकामा हुक्का निषेध,"म्याग्दी : म्याग्दीको बेनी नगरपालिका क्षेत्रभित्र हुक्कालाई प्रतिबन्ध (निषेध) गरिएको छ । सुर्तीको धुलो खुदोमा मिसाएर बनाइएको धूमपान गर्ने वस्तु हुक्का (तमाखु)ले जनस्वास्थ्यमा गम्भीर असर पार्ने र युवायुवतीलाई कुलतमा लगाउने गरेको निष्कर्ष निकाल्दै नगरपालिकाले बुधबारदेखि हुक्का सेवन र बेचबिखनमा प्रतिबन्ध लगाएको हो । गत माघ २५ गतेको नगर कार्यपालिकाको बैठकले गरेको निर्णयअनुसार हुक्कालाई पूर्णरुपमा बिक्री वितरण र सेवनमा निषेध गरिएको नगर प्रमुख सुरत केसीले जानकारी दिए । पछिल्लो समय बजार क्षेत्रमा युवायुवती हुक्का सेवनका कुलतमा फस्दै गएका थिए । युवायुवतीलाई कुलतमा लैजान हुक्काले प्रत्यक्ष प्रभाव पारेपछि नगरपालिकाले नीतिगत निर्णय गरी आवश्यक छलफल र तयारीका साथ हुक्का सेवन र बिक्री वितरणमा निषेध गरिएको उनले बताए। नगरपालिकाले सार्वजनिक सूचना नै जारी गरेर हुक्का सेवन एवं बिक्री वितरणमा रोक लगाएको जनाएको छ । स्थानीय सरकार सञ्चालन ऐन २०७४ को परिच्छेद ३ को नगरपालिकाको काम, कर्तव्य र अधिकारमध्ये दफा ११ को उपदफा २ खण्ड (ञ) बमोजिम आधारभूत स्वास्थ्य र सरसफाइअन्तर्गत रही स्थानीय वातावरणमा र मानव स्वास्थ्यमा प्रतिकूल असर गर्ने भएकाले हुक्कालाई पूर्णरुपमा निषेध गर्ने निर्णय गरिएको नगरपालिकाले जारी सूचनामा उल्लेख छ । कसैले अवज्ञा गरी हुक्का बिक्री वितरण गरेको पाइएमा सुरक्षा निकाय र नगर प्रहरीमार्फत जफत गरी कानुनअनुसार अधिकतम कारबाही गरिने व्यवस्थासमेत गरिएको प्रमुख प्रशासकीय अधिकृत नेत्र पौडेलले जानकारी दिए। नगरपालिकामा हुक्का निषेधसँगै जिल्ला प्रशासन, प्रहरीसहितको अनुगमन र समुदायस्तरमा समेत हुक्काको प्रयोगलाई निरुत्साहितसहितको सचेतनामूलक कार्यक्रम सञ्चालन गरिने नगरपालिकाले जनाएको छ । यसअघि नगरपालिकाले जनप्रतिनिधि, नगरभित्रका होटल तथा रेष्टुराँ व्यवसायीसँग समेत छलफल गरेर हुक्कालाई प्रतिबन्ध लगाउने योजनालाई अघि बढाएको थियो । रासस"
धनुषा शहिदनगर नगरपालिकाका पूर्व मेयरसहित १२ जनाले पाए सफाइ,"जनकपुरधाम : धनुषाको शहिदनगर नगरपालिकाका तत्कालीन मेयर उदयकुमार बरबरिया (यादव) सहित मुद्दा लागेका सबै जनाले सफाइ पाएका छन्। तत्कालीन मेयरसहित उपमेयर शिला देबी कापर, प्रमुख प्रशासकीय अधिकृत रामकिशोर महतो, लेखा नन्द कुमार झा, इन्जिनियर संजय यादव, उपभोक्ता समितिका पदाधिकारी सबैले सफाई पाएका हुन्। सडक निर्माणमा भ्रष्टाचार गरेको दावीसहित अख्तियार दुरुपयोग अनुसन्धान आयोगले तत्कालीन बरबरिया, उपमेयर कापरी, तत्कालीन प्रमुख प्रशासकीय अधिकृत महतो सहित १२ जना माथि २०७९ माघ २३ मा विशेष अदालतमा मुद्दा दायर गरेको थियो। मुद्दामा विशेष अदालतका अध्यक्ष टेकनारायाण कुँवर, रामबहादुर थापा र रितेन्द्र थापाको संयुक्त इजलासले बुधबार अन्तिम फैसला सुनाउँदै सबैलाई सफाइ दिएको अदालतले जनाएको छ। शहीदनगर नगरपालिका ८ बिसरभोरा नहरदेखि गोठ कोयलपुरसम्म कृषि सडक निर्माणका क्रममा फिल्डमा भएको कामभन्दा बढी काम भएको भनेर कार्यसम्पन्न प्रतिवेदन तयार पारी उपभोक्ता समितिलाई बढी भुक्तानी गरेको भन्दै अख्तियारले सोही दाबीसहित १२ जना उपर भ्रष्टाचारको मुद्दा दायर गरेको थियो। अख्तियारले इन्जिनियर सञ्जय यादव, वडा नम्बर ८ का वडाध्यक्ष तनुकलाल कुसियत, योजना शाखा प्रमुख विन्देश्वर यादव, तत्कालीन लेखा अधिकृत नन्दकुमार झा, उपभोक्ता समितिका अध्यक्ष कारी चमार, कोषाध्यक्ष रेखाकुमारी, सचिव मुकेश लखनदे यादव, लेखा समितिका संयोजक जैसिलाल भिनवार यादव र सुशासन समितिका संयोजक कन्हैया मुखियालाई पनि भ्रष्टाचार मुद्दा लगाएको थियो। बुधबार विशेष अदालतको ईजलासले मुद्दा दायर गरिएका १२ जनालाई सफाइ दिएको हो।"
अदालतले १२ करोड बढी जरिवाना तिराउन भनिएका दुई अभियुक्त पक्राउ,काठमाडौं : राजस्व छली मुद्दामा उच्च अदालत पाटनले दोषी ठहर्याएका दुई जना पक्राउ परेका छन्। केन्द्रीय अनुसन्धान व्युरोले धादिङकी २९ वर्षीया कुमारी गुरुङ र पर्साका ४१ वर्षीय प्रदीपकुमार गुप्तालाई पक्राउ गरेको हो। उनीहरूलाई चितवनको भरतपुरबाट बिहीबार पक्राउ गरेको व्युरोका सूचना अधिकारी प्रहरी उपरीक्षक होबिन्द्र बोगटीले जानकारी दिए। उनीहरूले न्यु समीक्षा सप्लार्यस नामको फर्म दर्ता गरी नक्कली कर बिजक बनाइ राजस्व छली गरेका थिए। सोही विषयमा परेको मुद्दामा उच्च अदालत पाटनले गत विसं २०७९ भदौ २५ गते कुमारी र प्रदीपलाई दोषी ठहर्याएको थियो। अदालतले उनीहरूलाई एकएक वर्षको कैद र जनही १२ करोड १० लाख ३६ हजार ५३० रुपैयाँ जरिवाना असुल्न आदेश दिएको थियो।
आमाबुबा दुवैको निधन भएपछि तीन बालबालिकाको बिचल्ली,"वीरगन्ज : पर्साको पटेर्वा सुगौली गाउँपालिका४ फरहदवामा आमाबुवा दुवैको मृत्यु भएपछि उनीहरूका तीन नाबालिग छोराछोरी बिचल्लीमा परेका छन्। सम्पत्तिका नाममा एउटा फुसको घरमात्र रहेको र पालनपोषण गर्ने आमाबुबा दुवैको तीन महिनाको अन्तरालमा मृत्यु भएपछि टुहुरा बनेका ती बालबालिका बिचल्लीमा परेका हुन्। १७ वर्षीया महिमा कुमारी, १५ वर्षीय करिमा कुमारी र १२ वर्षीय विकास कुमारकी आमा गौरी देवीको एक साता पहिले मृत्यु भएपछि उनको काजक्रिया गर्नसमेत समस्या भएको नातामा काका पर्ने धिरेन्द्र पञ्जियारले बताए। वैदेशिक रोजगारीका लागि खाडी मुलुक मलेसिया गएका बुवा जितेन्द्र पञ्जियारको तीन महिना पहिले त्यही मृत्यु भएको थियो। बुवाको सहारा गुमाएका तीन महिनापनि नबित्दै ती बालबालिकामाथि एक साता पहिले आमा गौरो देवीको पनि जटिल रोगका कारण मृत्युपछि फेरि अर्को बज्रपात पर्यो। क्यान्सर रोगबाट थलिएकी आमा गौरो देवीको पनि आवश्यक उपचारको अभावमा एक साता पहिले मृत्यु भयो। सम्पत्तिका नाममा ओत लाग्ने एउटा सानो फुसको झुपडी मात्र भएका टुहुरा ती तीन बालबालिकासँग दिवंगत आमाको १३ दिनको काजक्रिया गर्ने खर्चपनि नभएको नातामा काका पर्ने धिरेन्द्र पञ्जियारले बताए। उनले भने, तीन महिनाकै अन्तरालमा आमाबुवा दुवै गुमाएका नाबालक दुई दिदीबहिनी र एक भाई बिचल्लीमा परेका छन्। उनीहरूको पालनपोषण र शिक्षादिक्षाको जिम्मा लिने कोही छैन। दिवंगत आमाको १३ दिने काजक्रियाको खर्चका लागि असक्षम भएको देखिएपछि आफूहरूले सहयोग सार्वजनिक अपिल गरेको र त्यसबाट केही रकम जुटेको नातामा काका पर्ने धिरेन्द्रले बताए। उनले भने,अहिलेसम्म विभिन्न दाताहरूबाट १ लाख १५ हजार रुपैयाँ नगद सहयोग संकलन भइसकेको जानकारी पनि उनले गराए। यसैबिच १३ दिनको काजक्रियाका लागि वडाध्यक्ष बासु पञ्जियरले खाद्यान्न लगायतका सामान सहयोग गरेका छन्। वडाध्यक्ष पञ्जियारले चामल ६० किलो, आलु ५० किलो, प्याज ५ किलो, खाने तेल ५ लिटर र दाल ५ किलो सहयोग गरेका हुन्। टुहुरा तीन दिदीभाइका लागि सहयोग गर्न चाहने इच्छुकलाई सानिमा बैंकको खाता नम्बर ०६४०११०६०००१४९८ मा आर्थिक सहयोग गरिदिन काका धिरेन्द्रले अनुरोध पनि गरेका छन्।"
जलविद्युत आयोजना निर्माणका क्रममा म्याग्दीमा पाँच वर्षमा २२ मजदुरको मृत्यु्,"सबैभन्दा बढी अन्नपूर्ण गाउँपालिका४ नारच्याङमा निर्माणाधिन ११० मेगावाट क्षमताको निलगिरीखोला जलविद्युत आयोजनामा १२ जना मजदुरको मृत्यु भएको छ । बेनी : म्याग्दीको रघुगंगा गाउँपालिका७ चिमखोलामा करेन्ट लागेर जलविद्युत आयोजनाका एकजना मजदुरको मृत्यु भएको छ भने अर्का एकजना घाइते भएका छन् । योसँगै म्याग्दीमा निर्माणाधिन जलविद्युत आयोजनामा पछिल्लो ५ वर्षयता ज्यान गुमाउने मजदुरको संख्या २२ र घाइते हुनेको संख्या ४ पुगेको जिल्ला प्रहरी कार्यालय म्याग्दीले जनाएको छ । प्रहरीका अनुसार चिमखोलामा निर्माणाधिन राहुघाट मंगले जलविद्युत आयोजनाको ठेकेदार कम्पनी रामेछाप कन्ट्रक्सनमा कार्यरत सल्यानको बागचौर नगरपालिका८ का ३२ वर्षीय कमल योगीको करेन्ट लागेर मृत्यु भएको हो । करेन्ट लागेर घाइते भएका योगीलाई बेनी अस्पतालमा उपचारको क्रममा बुधबार चिकित्सकले मृत घोषणा गरेका प्रहरी निरीक्षक कुमार गुरुङले बताए । योगीलाई बचाउने क्रममा करेन्ट लागेर घाइते भएका २४ वर्षीय प्रविण थापाको बेनी अस्पतालमा उपचार भइरहेको उनले बताए । घाइते थापाको स्वास्थ्य अवस्था सामान्य र सुधारको क्रममा रहेको छ । मृतकको शव बेनी अस्पतालको शव गृहमा राखिएको छ । परिवारलाई घटनाको बारेमा जानकारी गराएको र अनुसन्धान जारी रहेको प्रहरी निरीक्षक गुरुङले बताए । आर्थिक वर्ष २०७५७६ देखि २०८००८१ को हालसम्म म्याग्दीमा निर्माणाधिन जलविद्युत आयोजनामा कार्यरत योगीसहित २२ जना मजदुरले ज्यान गुमाएका र ४ जना घाइते भएको जिल्ला प्रहरी कार्यालय म्याग्दीको तथ्याङ्क छ । प्रहरी नायव उपरीक्षक मदन कुँवरका अनुसार सबैभन्दा बढी अन्नपूर्ण गाउँपालिका४ नारच्याङमा निर्माणाधिन ११० मेगावाट क्षमताको निलगिरीखोला जलविद्युत आयोजनामा १२ जनाको मृत्यु भएको छ । रघुगंगा गाउँपालिकामा तुण्दी पावरद्धारा निर्माणाधिन अपर राहुघाट र मंगले राहुघाट जलविद्युत आयोजनामा ६,अन्नपूर्ण गाउँपालिकाको घारखोला जलविद्युत आयोजनाका २, रघुगंगाको ठूलोखोला र राहुघाट जलविद्युत आयोजनामा ११ जना मजदुरको ज्यान गएको प्रनाउ कुँवरले बताए । म्याग्दीमा २८१ मेगावाट क्षमताका १० वटा जलविद्युत आयोजना निर्माण भइरहेका छन् । विद्युत विकास विभागका अनुसार १३५ मेगावाट क्षमताका चारवटा जलविद्युत आयोजना सञ्चालनमा आइसकेको म्याग्दीमा ७००८३ मेगावाट क्षमताका १७ आयोजनाले निर्माणका लागि अनुमति लिएका छन् । कूल ३४६०३ मेगावाट क्षमताका ६ वटा आयोजना निर्माणको तयारी र प्रक्रियामा छन् । त्यस्तै ८३५ मेगावाट क्षमताका तीनवटा आयोजनाले निर्माणका लागि अनुमति मागेका छन् । जिल्लाभर १४०१३ मेगावाट क्षमताका १४ वटा आयोजना सर्वेक्षणको क्रममा छन् । आयोजना स्थलमा लडेर,चिप्लिएर,करेन्ट लागेर तथा डोजर, ब्याकुहोलोडर, ट्याक्टर, जिप दुर्घटना हुँदा ज्यान गुमाएको देखिन्छ, उनले भने जलविद्युत आयोजनामा हुने दुर्घटना र मजदुर सुरक्षा चुनौति बनेको छ । अखिल नेपाल ट्रेड युनियन महासंघ (जिफन्ट)का म्याग्दी जिल्ला अध्यक्ष बालादेवी राईले जलविद्युत आयोजनामा ज्यान गुमाएका अधिकांश मजदुरका आफन्तहरु बिमा, क्षतिपुर्तिबाट समेत बञ्चित भएका बताइन् । श्रम ऐन अनुसार आयोजनामा काम गर्ने मजदुरहरुको सामुहिक दुर्घटना बिमा गर्नुपर्ने व्यवस्था धेरै मजदुरलाई थाहा छैन, उनले भनिन् हामीले सूचना पाएपछि निलगिरि जलविद्युत आयोजनाका दुईजना मृतक मजदुरका परिवारलाई सातसात लाखका दरले क्षतिपुर्ति दिलाएका थियौं । ज्यान गुमाएका मजदुरका आफन्तलाई बिमा,राहत र क्षतिपुर्तिका विषयलाई लिएर आयोजना, निर्माण कम्पनी पन्छिन चलखेल गर्ने गरेका मजदुरहरुले गुनासो गरेका छन् । कार्यस्थलमा सुरक्षा सामग्री नभएको, निर्माण व्यवसायीले सुरक्षाका सामग्री मजदुरले प्रयोग नगरेका र कम्पनीहरुले पनि सुरक्षाका सामग्री प्रयोगमा अनिवार्य नगरेका कारण मजदुरहररूले ज्यान गुमाएका राईको भनाइ छ । अनौपचारिक क्षेत्र सेवा केन्द्र इन्सेकका म्याग्दी प्रतिनिधि अमृतप्रसाद पौडेलले जलविद्युत आयोजनामा लापरवाही र असावधानिका कारण मजदुरको ज्यान जाने गरेको बताए । मजदुरको सुरक्षाको विषयमा जलविद्युत आयोजना,निर्माण कम्पनीका सञ्चालकहरुलाई जिम्मेवार र जवाफदेही बनाउनुपर्ने उनको भनाइ छ । म्याग्दीका जलविद्युत आयोजनाहरूमा मजदुरहरूको ज्यान गएको विषयमा उर्जा,जलस्रोत तथा सिचाई मन्त्रालयले गत कात्तिक महिनामा स्थलगत अध्ययन गरि सुझाव दिएको थियो । गत कात्तिक ४ गते रघुगंगा गाउँपालिका७ गौडामुनीमा टुण्डी हाइड्रोपावरद्धारा सञ्चालित मंगले राहुघाट जलविद्युत आयोजनाको सुरुङमा काम गरेर फर्कने क्रममा सुरुङ भित्र ढुङ्गाहरु खसेर घाइते भएका रामेछाप कन्ट्रक्सनका मजदुर प्रकाश गोलेको मृत्यु भएको थियो । अर्का मजदुर विवेक कुमार शाह घाइते भएका थिए । गत कात्तिक १५ गते अन्नपूर्ण गाउँपालिका४ नारच्याङको निलगिरिखोला जलविद्युत आयोजनाको अडिट नं२ को आईएस १ को काम गरि फर्कने क्रममा दाङका ३७ वर्षीय डोणबहादुर बुढामगरको सुरुङमा चिप्लिएर लड्दा मृत्यु भएको प्रहरी कार्यालयले जनाएको छ । चालु आर्थिक वर्ष २०८०८१ मा भएको दुईवटा दुर्घटनामा दुईजनाको मृत्यु र एकजना घाइते भएका छन् । आर्थिक वर्ष २०७५०७६ मा २ जना, २०७६०७७ मा तीन, २०७७०७८मा ३ जना, २०७८७९ मा पाँच जना, २०७९०८० मा ६ र २०८००८१ के हालसम्म ३ जना मजदुरहरुको मृत्यु भएको छ ।"
जनप्रतिनिधिले नै अनुमति विना सञ्चालन गरे विद्यालय,"विराटनगर : कानुनको पालना गर्नुपर्ने जनप्रतिधि आफै गैरकानुनी काम गर्दा कसको के लाग्छ । यस्तै उदाहरण बनेका छन् विराटनगर महानगरपालिका वडा नं १८ का वडा अध्यक्ष जितेन्द्र कुमार साह । उनले विराटनगरको जटयाहीमा कक्षा ८ को सम्बन्धन लिएर कक्षा १० सम्मको पठनपाठन गराइरहेका छन् । कानुनी तथा शिक्षा नियमावली अनुसार उनले स्वीकृति लिएर विद्यालय सञ्चालन गर्नुपर्ने हो तर, जनप्रतिनिधिको रवाफमा गैरकानुनीरुपमा माध्यमिक तहको विद्यालय सञ्चालन गर्दै आएका छन् । दिपज्योति विद्या मन्दिर इग्लिस बोर्डिङ स्कुल नामको सो विद्यालयले कक्षा ८ सम्मको सम्बन्धन लिएर १० कक्षासम्मको पठनपाठन गर्दै आएको छ। भौत्तिक पूर्वाधारको पनि अभाव देखिएको सो स्कुलमा गुणस्तरीय शिक्षा पनि दिन नसकेको एक अभिभावक आफ्नो नाम उल्लेख नगर्ने शर्तमा बताए। तराईबासीको बाहुल्य रहेको सो क्षेत्रमा जिल्ला शिक्षा समन्वय इकाई कार्यालय विराटनगरको पनि निगरानी प्रभावकारी देखिदैन। जनप्रतिनिधि साहले आफ्नो विद्यालयको कालोकर्तुत छोप्न मोरङको जहदा गाउँपालिका १ अन्तर्गतका दुर्गा मावि भुटहाबाट विद्यार्थीलाई फारम भर्न लगाइ एसईईको परीक्षा दिन लगाउने गरेको खुलेको छ। आफूले पढ्ने गरेको विद्यालयबाट एसईई परीक्षाको फारम पनि भर्न नदिने र आफूले पढेको विद्यालयको एसईई परीक्षा उत्तीर्ण गरिसकेपछि सर्टिफिकेट र चारित्रिक प्रमाणपत्र पनि नपाउनुले हाम्रो भविष्यसँग खेलवाड गर्ने विद्यालय सञ्चालकलाई हदैसम्मको कारवाही हुनुपर्ने स्थानीयको माग छ। विस २०६८ सालमा कक्षा ३ सम्मको अनुमति लिएर सञ्चालन गरेको सो स्कुलले २०७८ सालदेखि कक्षा १० सम्मको पठनपाठन गराउँदै आएको सो स्कुलका प्रधानाध्यापक निरज साहले जानकारी दिए । हाल सो विद्यालयमा ६ सयको हाराहरीको विद्यार्थीहरू अध्ययन गरिने गरेको बताइएको छ । बससहितको सेवा दिँदै आएको सो स्कुलको संस्थापक वडा अध्यक्ष साह नै रहेका छन् । जनप्रतिनिधिले ठग्न पाउँछन् ? प्रश्न गर्दै स्थानीयबासी भन्छन्, यस्तै जनप्रतिनिधि र विद्यालय सञ्चालकका कारण देशमा विकास हुन नसकेको र विद्यालयको शिक्षा गुणस्तर हुन नसकेको हो । सो वडामा हालसम्म कुनै पनि सामुदायिक विद्यालय मावि स्तरको नभएका बेला अनुमतिविना नीजिस्तरबाट मावि सञ्चालन गरेको बताइएको छ । यसपटकको एसईईको परीक्षा पनि सो विद्यालयका विद्यार्थी जहदागाउँपालिका दुर्गा माविबाट दिन तयार छन् । विराटनगर महानगरपालिका शिक्षा समितिका सदस्य समेत रहेका वडा अध्यक्ष साहले अभिभावकको दवावमा मावि सञ्चालन गरेको दावी गरे। सामुदायिक विद्यालयमा मावि नभएकाले स्थानीय विद्यार्थीलाई शिक्षाको मुलधारमा ल्याउन आफूले सञ्चालन गरेको स्कुलमा मावि तहको पठनपाठन सुरू गरेको उनले जिकिर गरे। उनले विपन्न वर्गका विद्यार्थी रहेको सो स्थानमा मावि धेरै पर भएकाले अभिभावकको दवावमा सञ्चालन गरेको बताए। उता विराटनर महानगरपालिका शिक्षा महाशाखाका प्रमुख कृष्ण भट्टराईले यो विषयबारे आफूलाई थाहा नभएको बताए। जानकारीमा आएमा अनुगमन गर्ने उनले बताए । अनुगमन गर्दा सम्बन्धन नलिएको पाइए कानुन बमोजिम कारवाही हुने बताए। शिक्षा ऐनअनुसार स्कुल सञ्चालन गरेको पाइए सम्बन्धन रद्द गर्नुको साथै जरिवाना गर्न सकिने उनको भनाइ छ।"
रुपन्देहीका दूध किसानहरूले मागे कृषिमन्त्रीको राजीनामा,"बुटवल : दूध किसानहरूको मागप्रति नेपाल सरकारले बेवास्ता गरेको भन्दै बुटवलका किसानहरूले कृषिमन्त्रीको राजीनामा माग गरेका छन्। बिहीबार बुटवलको राजमार्ग चौराहमा भेला भएका रुपन्देहीका दूध किसानहरूले मन्त्रीको राजीनामा र एक घण्टा चक्काजाम गरेका थिए। आफूहरूको आन्दोलनमा प्रहरीले बल प्रयोग गरेपछि कोणसभा गरिएको रुपन्देही दूध उत्पादक सहकारी संघका उपाध्यक्ष खिमलाल पाण्डेले जानकारी दिए। नेपाली किसानहरूले उत्पादन गरेको दूध खरिदमा राज्यले वेवास्ता गरेको र विचौलिया हाबी हुँदै जान थालेकाले त्यसलाई रोक्न माग गर्दै किसानहरू आन्दोलनमा उत्रिएका हुन्। उपाध्यक्ष पाण्डेका अनुसार चालु आर्थिक वर्षको पुस मसान्तसम्म देशभर १ अर्ब ४३ करोड ८९ लाख २३ हजार रुपैयाँको दूध विदेशबाट नेपाल आयात भएको छ। विभिन्न ४५ वटा देशबाट उक्त रकम बराबरको दूध नेपाल भित्रिएको पाण्डेले जानकारी दिए। उनका अनुसार रुपन्देही जिल्लाका किसानहरूले दुग्ध विकास संस्थानले चालु आर्थिक वर्षको तीन महिनाको मात्र १० करोड रुपैयाँको दूधको रकम भुक्तानी गरेको छैन्। रुपन्देही दूध उत्पादक सहकारी संघमा २५ वटा दूध सहकारीहरू आवद्ध रहेको पाण्डेले बताए। विदेशको अस्वस्थ दूध बिक्रीमा विचौलियाहरूसँग सरकार मिलेको छ,पाण्डेले भने,नेपाली किसानको दूध खरिद गर्न र भुक्तानी दिन सरकारले वेवास्ता गरेको छ।"
मेनरोड विस्तार नहुँदा वीरगन्ज अस्तव्यस्त,"वीरगन्ज : वीरगन्जको मुख्य सडक (मेनरोड) वर्षौदेखि विस्तार नहुँदा सहरको ट्राफिक व्यवस्थापन नै अस्तव्यस्त बन्नुका साथै सहरको सौन्दर्यकरणमा पनि असर परेको छ। त्रिभुवन राजपथअन्तर्गत पर्ने वीरगन्जको गण्डक चोकदेखि पावर हाउस चोक, घण्टाघर, आदर्शनगर, रजतजयन्ती चोक, शंकराचार्यद्वार हुँदै मितेरीपुलसम्मको मेनरोड २५२५ मिटर विस्तार गर्ने निर्णय सडक विभागले २०६९ सालमै गरेको थियो। तर सरकार आफैंले गरेको निर्णय कार्यान्वयनमा देखाएको उदासीनता र सर्वोच्च अदालतको बाधाका कारण वीरगन्ज महानगरको मेनरोड अझैसम्म पनि विस्तार हुन सकेको छैन। मेनरोड विस्तार हुन नसक्दा मधेस प्रदेशको एक मात्र महानगर वीरगन्जको मुख्य बजार क्षेत्रमा ट्राफिक व्यवस्थापन अस्तव्यस्त बनेको हो। विशेष गरी घण्टाघरदेखि छपकैयाको नारायणी अस्पतालसम्मको मेनरोडमा बिहान र साँझको समयमा सडक साँघुरो भएका कारण ट्राफिक जाम नै लाग्ने गरेको छ। बिहान कार्यालय समय सुरु हुने बेला र साँझ कार्यालय समय सकिएका बेला घण्घटारदेखि माईस्थान, आदर्शनगर र अलखीयामठसम्मको मेनरोडमा सवारी साधनको चाप बढेर सधैं जाम लाग्ने गरेको वीरगन्ज ६ माईस्थानका नितेश साह बताउँछन्। उनी भन्छन्,खासगरी बिहान अफिस टाइम सुरु हुने बेला त जाम यति हुन्छ कि माइस्थानदेखि घण्टघारसम्मको करिब पाँच सय मिटरको दूरी बाइकमा पार गर्नै १ घण्टा नै लाग्छ। बिहान र साँझका बेला घण्टघारदेखि अलखीयामठसम्मको मेनरोडमा ट्राफिक जामको नियति सधैं भोग्नु परिरहेको उनी बताँउछन्। दिनप्रतिदिन सवारीसाधनको संख्या बढ्दै गएको तर मेनरोड भने २० औं वर्षदेखि उही अवस्थामा रहेका कारण ट्राफिक जामको समस्या खेप्नु वीरगन्जबासीका लागि नियति नै भएको वीरगन्ज १० अशोकवाटिकाका स्थानीय सरोज गुप्ता बताउँछन्। उनी भन्छन्,जबसम्म मेनरोड फराकिलो बनाईदैन तब सम्म यो जामको समस्याबाट उन्मुक्ति महानगरबासीले पाउन सक्दैनन्। वीरगन्जमा सवारी साधनको चाप बढ्दै गएको तर मेनरोड साँघुरो भएका कारण सहरको ट्राफिक व्यवस्थापनमा समस्या भइरहेको जिल्ला ट्राफिक प्रहरी कार्यालय पर्साका प्रमुख ट्राफिक प्रहरी निरीक्षक भास्कर खतिवडा पनि बताउँछन्। उनी भन्छन्,विशेष गरी घण्टाघरदेखि विर्तासम्मको मेनेरोडको ट्राफिक व्यवस्थापनमा समस्या छ। कारण त्यस क्षेत्रमा मुख्य बजारसँगै बैंक, अस्पताल, क्लिनिक र अन्य सरकारी कार्यालय छन्। त्यहाँ ग्राहक र सेवाग्राहीको चलहपल अन्य स्थानभन्दा बढी हुन्छ। सडक साँघुरो भए पनि सेवा लिन आउने सेवाग्राहीका सवारीहरू सडककै एक लेनमा पार्किङ गरेर राख्न दिनु परेको छ। एक त सडक नै साँघुरो छ। त्यसमा पनि सडककै एक लेनमा सवारीहरू पार्किङ गर्न दिँदा ट्राफिक जामको समस्या सधैं भइरहेको छ। मेनरोड विस्तार नहुँदा घण्टाघर चोकमा करिब ६ महिनादेखि जडान गरिएको ट्राफिक लाइटको नियम चालकहरूबाट पालना गराउन पनि समस्या भइरहेको खतिवडा बताउँछन्। उनी भन्छन्,वीरगन्जको एक ठाउँ मात्र घण्टाघर चोकमा ट्राफिक लाइट जडान गरिएको छ। तर सडक नै साँघुरो भएका कारण ट्राफिक लाइटको नियम पालना गराउन ट्राफिक प्रहरीलाई हम्मेहम्मे भइरहेको छ। वीरगन्ज सहरको ट्राफिकलाई व्यवस्थित र प्रभावकारी बनाउन मेनरोडको विस्तार अपरिहार्य रहेको खतिवडा पनि बताउँछन्। सरकारले निर्णय गरेको ११ वर्ष भइसक्दा पनि मेनरोड विस्तार नहुँदा यसले सहरको ट्राफिकलाई अस्तव्यस्त पार्नुका साथै वीरगन्ज सहरको सौन्दर्यकरण पनि हुन नसकेको वीरगन्ज ९ का स्थानीय दीपनारायण सोनी बताउँछन्। उनी भन्छन्,मेनरोड नै साँघुरो हुँदा फुटपाथ पनि फराकिलो बन्न सकेको छैन। सडकमा सवारी साधनसँगै मान्छे पनि हिँड्छन्। यी सब कारणले सहरको सौन्दर्यकरण पनि बिग्रिएको छ। यदि मेनरोड विस्तार भइदियो भने वीरगन्ज सहर नै सुन्दर र आकर्षक देखिन सक्छ। ११ वर्षदेखि किन हुन सकेको छैन त मेनरोडको विस्तार ? २०६९ सालमा तत्कालीन नेपाल सरकारको निर्णय अनुसार सडक विभागले वीरगन्जको मेनरोड विस्तारका लागि सडकको मध्यभागबाट दायाँबाँया दुवै तर्फ २५२५ मिटरभित्र पर्ने भौतिक संरचना खाली गर्न सूचना निकालेपछि त्यस क्षेत्रमा पर्ने करिब १ हजार दुई सय घरधनीले सरकारको उक्त निर्णय विरुद्ध सर्वोच्च अदालतमा रिट हालेको र अदालतले यसबारे टुङ्गो नलगाइ दिएका कारण ११ वर्षदेखि सडक विस्तार हुन नसकेको हो। सर्वोच्च अदालतमा उक्त मुद्दाको पेशी पटक पटक गरेर २३ पटक सरिसकेको छ। अब अर्को पेशी यही फागुन २१ गतेका लागि तोकिएको छ। यसअघि पछिल्लो पटक सर्वोच्चमा यसको पेशी गत असोज २२ गतेका लागि तोकिएको थियो। तर २२ असोजमा सर्वोच्च अदालतले उक्त मुद्दाको सुनुवाइ हेर्न नभ्याइनेमा राख्दै अर्को पेशी फागुन २१ गतेका लागि तोकेको हो। तर सडक क्षेत्रमा पर्ने घरधनीहरूले फागुन २१ गतेका लागि तोकिएको पेशी पनि फेरि सार्ने चलखेल सुरु गरिसकेको आशंका वीरगन्जबासीमा छ। यसअघिको जस्तै घरधनीहरूको चलखेलका कारण २१ फागुनको पेशी पनि अर्को मितिका लागि सर्ने र सडक विस्तारको विषय अदालतबाट फेरि पनि टुङ्गो नलाग्ने सम्भावना बढी रहेको वीरगन्ज ७ का रामसेवक रौनियारको बताउँछन्। उनी भन्छन्वीरगन्जको विकासमा अदालत नै पटक पटक बाधक बन्दै गएको जस्तो देखिन्छ। यसले अदालतमाथि नै प्रश्न उठाउने बेला अब भइसकेको छ। सडक विभागअन्तर्गत सडक डिभिजन कार्यालय हेटौंडा र व्यापारिक मार्ग विस्तार आयोजना कार्यालयले २०७६ सालमा छठपछि नै वीरगन्जको मेनरोड विस्तार गर्ने तयारी गरेको थियो। २०७६ भदौमा निकालेको १५ दिने सूचनाको म्याद सकिएपछि फेरि म्याद दिएर आयोजना कार्यालयले घरधनीलाई आफ्नो घर आफैं भत्काउन आग्रह गरेको थियो। सडक विस्तार आयोजनाले एक चरण नापीको कामसमेत सम्पन्न गरिसकेको अवस्था छ। त्यसअघि सडक विभागले २०६९ साल भदौ १५ गते, सडक डिभिजन कार्यालय हेटौंडाले २०६९ फागुन ११ गते र २९ गते, २०७१ फागुन २ गते तथा २०७३ पुष १८ गते पनि १५ दिने सूचना जारी गरी सडक क्षेत्रमा पर्ने घर टहरा भत्काउन आग्रह गरेको थियो। तर सडकको दायाँबायाँका घरधनीहरूले जमिनको लालपूर्जा भएको, स्थानीय तहबाट घरको नक्सा पास गरेको, राज्यलाई विभिन्न कर तिरिरहेको घरजग्गा सित्तैमा लिन नपाइने, जग्गा तथा संरचना नियमानुसार अधिग्रहण गरेर वर्तमान मूल्यअनुसार मुआब्जा वितरण गरेर मात्रै सडक विस्तार गर्नुपर्ने बताउँदै आएका छन्। लक्ष्मण साह रौनियारसमेतले प्रधानमन्त्री तथा मन्त्रिपरिषद्को कार्यालय सिंहदरबार, सडक डिभिजन कार्यालय हेटौंडा, व्यापारिक मार्ग विस्तार आयोजना कार्यालय वीरगञ्ज पथलैया, जिल्ला प्रशासन कार्यालय पर्सा लगायतलाई विपक्षी बनाएर ७ कार्तिक २०७६ मा रिट दर्ता गराएका थिए। त्यसअघि ११ मंसिर २०७५ मा विक्रम गुरुङले प्रधानमन्त्री तथा मन्त्रिपरिषद्को कार्यालयसहित १० वटा सरकारी कार्यालयलाई विपक्षी बनाएर मुद्दा दायर गरेका थिए। त्यसैगरी उत्प्रेरण आदेशको माग गर्दै २०७६ पुस २१ मा राजकुमारी देवी तुल्स्यानले प्रधानमन्त्री तथा मन्त्रीपरिषद्को कार्यालयमा तथा २०७६ कात्तिक १७ गते विरेन्द्रकुमार संघाइले, माघ २७ गते भरतप्रसाद रौनियारले जिल्ला प्रहरी कार्यालय समेतलाई विपक्षी बनाएर मुद्दा दायर गरेका थिए। सडक डिभिजन कार्यालय हेटौंडाका डिभिजन प्रमुख राजेश यादवका अनुसार अदालतले मुद्दामा सुनुवाइ नै नगर्दा समस्या भइरहेको छ। कानूनी प्रक्रिया र सर्वोच्च अदालतको आदेशअनुसार नै अघि बढ्ने बताउँदै उनले आफूहरूले सबै कागजात तयार गरेर सरकारी वकिललाई जिम्मा लगाइसकेको बताए। पेशी चढाउने तर सुनुवाइ नै नगर्ने प्रवृत्तिले गर्दा समस्या भएको हुँदा यो विषयलाई अदालतले निकास दिनुपर्ने यादवको पनि भनाइ छ। वीरगन्जको विकासका लागि मेनरोड फराकिलो हुनुपर्ने आवश्यकता औँल्याउँदै मेयर राजेशमान सिंहले अदालतको आदेश कुरेर बसेको बताए। वीरगन्जको मुख्य सडकमा पुराना घर जीर्ण भएर बसेका छन्, मर्मत सम्भार पनि गरिरहेका छैनन्। अदालतले अनिर्णयको बन्दी बनाएर राख्न मिल्दैन। निकास दिनुपर्छ, उनले भने, २०७६ सालमा परेको मुद्दा २०८० सालसम्म पेशी चढ्दा पनि टुंगो नलाग्नु दुःखद छ। यसअघि वीरगन्ज महानगरपालिकाका पूर्व मेयर विजयकुमार सरावगीले आफ्नो कार्यकालमा वीरगन्ज बजारको पुरानो संरचनालाई भत्काउँदा यसको ऐतिहासिक र सांस्कृतिक पहिचान समेत मेटिने भन्दै मुख्य सडकबाट १५१५ मिटरमात्र दायाँ बायाँका संरचना हटाउन नगर परिषदबाट निर्णय गराएका थिए। सरावगीको नेतृत्वमा रहेको महानगरपालिकाको नगरसभाले गरेको निर्णयलाई हालका मेयर सिंहले भने अस्वीकार गर्दै तोकिएकै मापदण्डअनुसार २५२५ मिटर फराकिलो हुनुपर्ने अडान राख्दै आएका छन्। उनले भने,खासमा सडक डिभिजन कार्यालय हेटौँडा लगायतलाई प्रतिवादी बनाएर विभिन्न व्यक्तिहरूले दिएको मुद्दाले सडकको विस्तार रोकिएको हो। सहरको मध्य भागमा पर्ने मुख्य सडकको स्वरूप र चौडाइले हाम्रो सहरी विकासको दीर्घकालीन योजनालाई पनि असर पार्छ। फैसला जे जस्तो भए पनि मुद्दाको निरूपण चाँडै होस् भन्ने हाम्रो चाहना हो तर अदालतले पटक पटक पेशी सार्दै आएको छ। त्रिभुवन राजपथ अन्तर्गत बाराको पथलैया देखि वीरगन्जको गण्डकसम्म त्रिभुवन राजपथको अधिकार छेत्रभित्र सडकको केन्द्र विन्दुबाट दायाँबायाँ २५२५ मिटर विस्तारको काम भइसकेको छ।"
"८ लाख मूल्य बराबरको तस्करीको सामान बरामद, चारजना पक्राउ","धनगढी : सशस्त्र प्रहरी सीमा सुरक्षा बलले भारतबाट तस्करी गरि ल्याएको ठूलो परिमाणमा सामानसहित चारजना पक्राउ गरेको छ । सशस्त्र प्रहरी बल,नेपाल प्रस्तावित सीमा सुरक्षा गुल्म त्रिनगरको टोलीले बुधबार झण्डै ८ लाख बराबरको सामान र तस्करीमा संलग्न भएको आरोपमा चारजना महिला पक्राउ परेका हुन्। सशस्त्र प्रहरी नायब उपरीक्षक बिलबहादुर फोजुको कमाण्डमा खटिएको टोलीले विशेष सुराकीको आधारमा भारतबाट अवैध रुपमा भन्सार छली नेपालतर्फ ल्याउँदै गरेको ७ लाख ९८ हजार मुल्य बराबरको सामान बरामद गरेको हो । प्रहरीले लेडिज सुट १७२ थान, धोती साडी १३२ थान,क्यापासिटर ५० थान,कुलर पम्प ६ थानसहित विभिन्न मोटरपार्टस,विद्युतका सामान बरामद गरेको हो। सशस्त्र प्रहरीले उक्त सामानको ७ लाख ९८ हजार मुल्यांकन गरेर कैलाली भन्सार कार्यालय बुझाएको छ । सशस्त्र प्रहरीले उक्त सामान तस्करीमा संलग्न भएको आरोपमा धनगढी उपमहानगरपालिका २ का महेश्वरी बिष्ट,तुलसी भट्ट,धना साउद र गौरी ओझालाई पक्राउ गरेको छ । सशस्त्र प्रहरीले फागुन ६ गते यता मात्र १८ लाख ५६ हजार बराबरको सामान पक्राउ गरी भन्सार बुझाएको र १ लाख ३७ हजार मुल्य बराबरको कुखुरा र माछा बरामद गरी नष्ट गरेको जनाएको छ।"

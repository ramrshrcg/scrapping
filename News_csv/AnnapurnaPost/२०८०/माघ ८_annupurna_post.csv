शीर्षक,विवरण
लज्जा भए गौरवका आयोजना,मुलुकको पूर्वी र पश्चिमी भागलाई मध्यपहाड हुँदै जोड्ने सडकको कल्पना पञ्चायतकालमै भएको थियो। १८ सय ७९ किलोमिटर हुने भनिएको यो राजमार्ग लोकतान्त्रिक काल (२०६४०६५) मा अघि बढ्यो र काम पनि भइरहेको छ। सरकारले यसलाई राष्ट्रिय गौरवको आयोजना भनेको छ। सरकारले भनेको जस्तै काम पनि भएको भए २०७४ सालअघि नै सकिनुपर्ने राजमार्ग निर्माण अहिलेसम्म १४ सय २ किलोमिटरमात्रै पूरा भएको छ। अनि निर्माण खर्च सुरुमा साढे ३३ अर्ब भनिएकोमा ८५ अर्ब पुग्दैछ। मदन भण्डारी र हुलाकी राजमार्ग पनि भनेको बेला पूरा नभएका र भनिएभन्दा धेरै खर्च संसद्मा प्रमुख प्रतिपक्ष दल एमालेले हालै मध्यपहाडी राजमार्गको बाटो आफ्नो यात्रा अभियान चलाएको थियो। स्थानीय यात्रा गरी राष्ट्रिय सन्देश दिने उसको राजनीतिक मक्सद रहे पनि मध्यपहाडका समस्याहरूमा पनि ऊ घोत्लियो। केस्रा केलायो। दर्जनौैं ठाउँमा मध्यपहाडी राजमार्ग बन्दाबन्दै रोकियो त छर्लंगै हुने भइहाल्यो। स्थानीय बासिन्दाका अवरोधदेखि मुआब्जा दिन मिल्ने र नमिल्ने विवाद हुँदै राजनीतिक टकराव पनि राजमार्ग निर्माणका अवरोधक हुन्। त्यसमाथि राज्यले बजेट अर्थात् स्रोतको सुनिश्चितता पनि पर्याप्त होइन आवश्यक मात्रामै गर्न सकेको छैन। यस्तो हालत के मध्यपहाडी के मदन भण्डारी के हुलाकी राजमार्ग सबैतिर छ। सरकारले प्राथमिकतासाथ अघि बढाउने भनेका गौरवका आयोजनाहरू धेरैमा उस्तै समस्या छ। ठूला आयोजना हुनासाथ गौरवका आयोजनामा सूचीकरण गर्ने प्रवृत्ति छ। गौरवका आयोजना हुनेबित्तिकै त्यस्ता आयोजनाको स्रोत सुनिश्चित हुने र कुनै पनि अवरोध तत्काल निरूपण गर्ने व्यवस्था पो हुनुपर्ने हो। त्यसो नहुँदा आयोजना अलपत्र पर्छन् अनि लज्जास्पद स्थिति पैदा हुन्छ। गौरवका आयोजना लज्जाका विषय हुन्छन्। नियमित अनुगमन र त्यस्ता आयोजना सीमित बनाएर उच्च पदस्थबाटै निगरानी गरी द्रुतमार्गबाट निर्माण पूरा गर्नुपर्ने हो। त्यस्तो त काठमाडौं तराई जोड्ने द्रुतमार्ग नै पनि निर्माणका हिसाबले सुस्तमार्ग भइरहेको छ। सरकारी निकायहरू बीचमै पनि समन्वय नहुँदा पनि प्रक्रियागत ढिलाइले निर्माणमा बाधा पुग्ने गरेको छ। यी सबको निदान गर्ने क्षमता राज्यमा हुन्छ। तर इच्छाशक्ति र दृढताका अभावले गौरवका आयोजना लज्जास्पद भइरहेका हुन्।
"राज्यको सम्पत्तिमाथि खेलवाड, ४ करोडको रक्सी गोदाममै कुहाइयो","राज्यको सम्पत्तिमाथि खेलवाड कसरी हुन्छ ? एउटा उदाहरणै काफी छ । तत्कालीन नेशनल ट्रेडिङ कर्पोरेसनले अमेरिकी डलरमा करोडौंको रक्सी र रक्सीजन्य पदार्थ ल्यायो । तर, बिक्री गरिएन । सरकारी गोदाममै सडाइए । ४ करोड बढीको रक्सी नष्ट गर्नुपर्ने अवस्थामा छ । अझै साढे २ करोड बढीको रक्सी प्रयोग गर्न मिल्ने अवस्थाको छ । तर, सरकारी निकाय मौन छन् । राज्यको सम्पत्ति त्यसै खेर जाँदैछ । काठमाडौं : विनोद कपाली कार्यालय समयमै गोदाममा पुग्छन्। उनको ड्युटी हो सरकारी रक्सी कुर्ने। १५ वर्षदेखि गोदाममा सरकारको रक्सी र रक्सीजन्य पदार्थ राखिएको छ। गोदाम भने नखुलेको वर्षौं भयो। तर, पनि कपाली र अर्का एक जनालाई त्यही रक्सी कुर्ने जिम्मेवारी तोकिएको छ। सिंहदवारको मुख्य (पश्चिम गेट) को मुखमै छ, रामशाहपथ। ड्राइभर सेन्टरले कम्पाउन्ड भाडामा लिएको छ। त्यही छ, एउटा भवन। जसको तल्लो तलामा ६ वटा गोदाम छन्, सरकारी रक्सीले भरिएका। जसलाई १५ वर्षअघि शिल गरेर राखिएको हो। राख्दाराख्दा ४ करोड बढीको मदिराजन्य पदार्थ म्याद सकिएर नष्ट गर्नुपर्ने अवस्थामा छ। साढे २ करोड बढीको मदिराजन्य पदार्थ बिक्री गर्न त मिल्छ, तर सरकारी निकायबीच समन्वय नहुँदा त्यसै छ। अधिकांश रक्सी स्कटल्यान्ड र फ्रान्सबाट किनेर ल्याइएका हुन्। त्यतिबेला भ्याट र भन्सार नतिरी सीधैं ल्याइएका थिए। कसरी आयो त्यत्रो मदिरा ? नेशनल ट्रेडिङ लिमिटेडको मुख्य काम हो उपभोक्तालाई सस्तो मूल्यमा सामान बेच्ने। त्यसैकारण उसले ०४६ सालतिरबाट डलरमा मदिराजन्य पदार्थ ल्याउन थाल्यो। कूटनीतिक नियोगदेखि त्रिभुवन अन्तर्राष्ट्रिय विमानस्थलका ड्युटी फ्रिका पसललाई बेच्ने गथ्र्यो। तर, ०६५ मा डा बाबुराम भट्टराई अर्थमन्त्री भएपछि अन्तर्राष्ट्रिय विमानस्थलमा ड्युटी फ्रि पसल हटाइए। नेशनल ट्रेडिङले विदेशी डलरमा किनेर ल्याएका करोडौंका पेय पदार्थ त्यसै थन्किए। नेशनल ट्रेडिङले ५ लाख ६३ हजार ५ सय ६४ अमेरिकी डलरमा किनेका ब्रान्डेड, ह्विस्की, रम, भोडका, वियरलगायतका पेय पदार्थ गोदाममा थन्किएका छन्। हालको बजार भाउअनुसार त्यसको मूल्य ७ करोड ४९ लाख ५४ हजार बढी हुन्छ। तीमध्ये अधिकांशको म्याद गुज्रिसकेको छ। ४ करोड बढीका पेय पदार्थ नष्ट गर्नुपर्ने अवस्था छ। बाँकी साढे २ करोड बढीका पेय पदार्थ बेच्न मिल्ने भए पनि सरकारी समन्वय नहुँदा त्यसै छन्। ०७६ सालमा नेशनल ट्रेडिङ लिमिटेड गाभेर खाद्य व्यवस्था तथा व्यापार कम्पनी लिमिटेड बनाइयो। मदिरा किनेर ल्याउने संस्था नै गाभिएर अर्को बनेपछि गोदामको रक्सी गोदाममै थन्कियो। रेखदेखमा खटिएका कर्मचारी कपाली भन्छन्, सरकारले ड्युटी फ्रि पसल हटाउने बेला ३२३३ करोडको सामान बाटोमा आउँदै थियो। बैंकबाट ऋण लिएर ती सामान किनेर ल्याइएका थिए। गोदाममा १ लाख ३ हजार ९ सय ३३ लिटरका विदेशी ब्रान्डेड पेय पदार्थ छन्। तीमध्ये ९५ हजार ८ सय ९८ लिटर मदिराजन्य पदार्थको म्याद समाप्त (डेट एक्स्पायर) भइसकेको छ। ८ हजार ३४ लिटर मदिरा बेच्नेयोग्य रहेको कर्मचारीहरू बताउँछन्। ४ गोदाम त बिग्रेका रक्सीले भरिभराउ सरकारी रक्सीले ६ वटा गोदाम भरिएका छन्। गोदाममै थन्क्याउँदा एकातिर सरकारको खरिद वापतको करोडौंको लगानी डुबेको छ। अर्कोतर्फ गोदाम ओगटेका कारण गोदाम भाडामा दिएर हुने थप आम्दानी रोकिएको छ। ४ वटा गोदाम त म्याद गुज्रेका रक्सीले मात्रै भरिएका छन्। तिनको बजार मूल्य झन्डै ५ करोड रुपैयाँ हुन सक्ने अनुमान गरिएको छ। यस्तै, एउटा गोदाम कूटनीतिक नियोगको बिक्री कक्षमा स्टोर गरी राखिएका रक्सीले भरिएको छ। अर्को एउटामा पनि बिक्री गर्न मिल्ने रक्सी राखिएका छन्। सरकारी रक्सी रुँग्न २ कर्मचारी खटिएका छन्। उनीहरूलाई दैनिक ७ सय २५ रुपैयाँ ज्याला दिने गरिएको छ। उद्योग, वाणिज्य तथा आपूर्ति मन्त्रालयका पूर्वसहसचिव रविसिंह सैञ्जु साविकको नेशनल ट्रेडिङको थुप्रै विषय विवादमै भएकाले रक्सीको विवाद पनि सल्टिन नसकेको बताउँछन्। तत्कालीन समयमा ड्युटी फ्रि सुविधामा ल्याइए पनि सरकारी कोषबाट डलरमा ल्याइएकाले अब यसको निकास खोज्नुपर्ने बताउँछन्। आन्तरिक विवाद जेसुकै भए पनि नष्ट गर्नुपर्नेलाई नष्ट गर्ने र बाँकीलाई के गर्ने भनेर काम गरिसक्नुपथ्र्यो, सैञ्जु भन्छन्। उद्योग, वाणिज्य तथा आपूर्ति मन्त्रालयका सहसचिव गजेन्द्र ठाकुर आफू भर्खर मन्त्रालय आएकाले जतिसक्दो चाँडो यो विषयलाई सल्टाउन लागि पर्ने बताउँछन्। कुन ब्रान्डको कति रक्सी ? गोदाममा विभिन्न प्रकारका १ लाख ३५ हजार ७ सय ७४ ब्रान्डेड मदिराजन्य पदार्थ छ। ह्विस्कीमात्रै १५ हजार ९ सय बोतल छन्। अर्थात् २ हजार ७ सय ७१ लिटर ह्विस्की छ। यसैगरी, ब्रान्डी ८ हजार ६ सय ४१ बोतल छन्। जसको मात्रा ४ हजार ९ सय लिटर बराबर हुन्छ। गोदाममा सबैभन्दा बढी वियर (क्यान) का बोतल छन्। ६० हजार ६ सय (क्यान) वियर छन्। त्यतिबेला ३९ हजार ४ सय ९ अमेरिकी डलरमा वियर मात्रै किनेर ल्याइएको थियो। तिनीहरूको म्याद म्याद गुज्रिसकेको छ। यस्तै गोदाममा स्याम्पेन ब्रान्डका १ हजार ३ सय २७ परिमाण छन्। यसैगरी जिन १ हजार ५ सय ७० बोतल, रम २ हजार ९८ बोतल, चेरी ९ हजार ७ सय २ बोतल, भोड्का १ हजार ७ सय ८६ बोतल, अन्य रक्सी १५ हजार ६ सय ३२ र वाइन १८ हजार ५ सय ८ परिमाणमा छन्। गोदाममा जैतुनको तेल (ओलिभ ओइल) समेत १ सय २९ वटा थन्किएको छ। बिक्री गर्न मिल्ने रक्सी ८ हजार ३४ लिटर गोदाममा केही ब्रान्डेड ह्विस्की, ब्रान्डी, जिन, रम र भोड्काहरू प्रयोग गर्न मिल्ने छन्। यस्ता पेय पदार्थ करिब ८ हजार ३४ लिटर हाराहारीमा रहेको कर्मचारीहरू बताउँछन्। ह्विस्की मात्रै १५ हजार ६ सय ७१ बोतल प्रयोग गर्न मिल्ने अवस्थाको छ। यसको मात्रा २ हजार ६ सय ७५ लिटर हाराहारी छ। यसका लागि ७४ हजार ७ सय ५३ अमेरिकी डलर लगानी परेको थियो। यस्तै, ब्रान्डी मात्रै ८ हजार ६ सय ९ बोतल छ। यो करिब ४ हजार ८ सय ३० लिटर हाराहारीमा छ। उक्त ब्रान्डीको खरिद मूल्य १ लाख १४ हजार १ सय ८४ अमेरिकी डलर थियो। यसैगरी जिन १ हजार ५ सय ७० बोतल छ। यसको भोलम भने ७८ लिटर हाराहारीमा मात्रै छ। यसको खरिद मूल्य त्यतिबेला १ हजार १ सय ८ अमेरिकी डलर परेको थियो। यस्तै, ३ सय ६१ लिटरको रम २ हजार ५६ बोतल छ। यसको लागत मूल्य २ हजार ८ सय ५१ अमेरिकी डलर परेको थियो। यसैगरी, साढे ८८ लिटर बराबरको भोड्का १ हजार ७ सय ७० बोतल छ। यसको खरिद मूल्य ९ सय ४७ अमेरिकी डलर परेको थियो। यससँगै नबिग्रिएका अन्य सामानहरू पनि २ हजार ५ सय ७२ पिस छन्। कुनकुन ब्रान्डका बेच्न मिल्ने छन् ? अधिकांश आयातीत ब्रान्डेड पेय पदार्थ स्कटल्यान्ड र फ्रान्सबाट ल्याइएका हुन्। हाल चलनचल्तीमा रहेका रेड लेबल, ब्ल्याक लेबल भने त्यहाँ छैनन्। स्टकमा जिनका बोतल मात्रै १ हजार ५ सय ७० बोतल छ। यसअन्तर्गतको ब्रान्डमा बिफिटर जिन १ हजार ८२ बोतल, गेलविज जिन ७९ बोतल, ग्लोज जिन १ सय ५१ ओटा र गार्डोन्स् कम्पनीको ड्राई जिन २ सय ५८ बोतल छन्। यसैगरी विभिन्न ६ ब्रान्डका रम स्टकमा छन्। हवाना क्लब अनिर ९८, हजाना क्लब एनएच २ सय ४० बोतल, ल्याम्ब्स नेभी रम १ हजार ६ सय २५ बोतल, ल्याम्ब्स ह्वाइट रम ३४, माल्भु रम ४७ र नेगरिता रम १२ बोतल प्रयोग गर्न मिल्ने अवस्थाका छन्। यस्तै, ब्रान्डीअन्तर्गत मात्रै बिक्रीयोग्य पेय पदार्थ ४४ प्रकारका छन्। ब्रान्डीका ८ हजार ६ सय ९ बोतल छन्। जसअन्तर्गत स्टकमा डेनिस कार्पेनटर भिएस १ सय ७ वटा, केमस भिएस १ सय ४४ बोतल छन्। हाल यसको मूल्य अन्तर्राष्ट्रिय बजारमा प्रतिबोतल करिब १४५४५ अमेरिकी डलर पर्छ। यसको एउटा बोतलको नेपाली मूल्य साढे १६ हजार हाराहारीमा पर्ने देखिन्छ। गोदाममा यस्तै ब्रान्डको अर्को केमस भिएस (१ गुणा १२) ३ सय २६ बोतल, गउटियर भिएस २ सय १५ बोतल, गोडेट सेलेक्सन ४ सय १५ बोतल र गोडेट भिएस ४ सय २७ बोतल छन्। सबैभन्दा बढी स्टकमा बिक्रीयोग्य ह्विस्की छ। यो मात्रै करिब १५ हजार ६ सय ५१ बोतल छ। जस्मा ब्यालेन्टाइन जिएस (गोल्डेन सेलेक्सन) मात्रै १ सय १० बोतल छ। यसको सुरुवाती खरिद मूल्य ३२ अमेरिकी डलर परेको थियो। हाललाई पहिलो चरणमा यसप्रकारको ह्विस्की २४ वटा मात्रै बिक्रीका लागि राजस्व तिरेर बेच्ने योजना बनाएको बताइएको छ। कर्मचारी कपालीका अनुसार कम्पनीले यी सबै रक्सीको एकैपटक राजस्व तिरेर बिक्री गर्दा ठूलो भार पर्छ। यसैले विस्तारै चरणबद्ध रूपमा मात्रै हेरेर भन्सार तिरेर बेच्न उपयुक्त हुने बताउँछन्। लिपिस्टकदेखि पर्फयुम पनि नष्ट गर्नुपर्ने खाद्य व्यवस्था तथा व्यापार कम्पनीमा गाभिनुअघि नै नेशनल ट्रेडिङसँग म्याद गुज्रेका धेरै सामान थिए। बिक्री नगरी त्यसै बस्दा अरू सामान पनि बिग्रँदै गए। १ लाख ६० हजार बोतल मदिराजन्य पदार्थ नष्ट गर्नुपर्ने अवस्थामा छ। यस्तै, जैतुनको तेल १ सय २९ बट्टा, चुरोट र तमाखु २ हजार १ सय १९ कार्टुन पनि नष्ट गर्नुपर्ने अवस्थाको सामान गोदाममा थुप्रिएको छ। यस्तै, पालिस, लिपिस्टिक, ब्याग, अत्तर (पर्फ्युम), क्रिमलगायत ३ हजार ७ सय २५ वटा गोदाममा त्यसै छन्। नष्ट गर्नुपर्ने यी सामानको खरिद मूल्य नै ३ लाख ८ सय ७६ अमेरिकी डलर परेको थियो। हालको डलर भाउअनुसार खरिद मूल्य ४ करोड १६ हजार ५ सय ८३ रुपैयाँ पर्छ। सरकारी स्वामित्वको कम्पनीले नष्ट गर्नुपर्ने सामान पनि गोदाममै थुपारिएको छ। खाद्य व्यवस्था तथा व्यापार कम्पनीका बिक्री वितरण विभाग प्रमुख भीमबहादुर थापा कानुनी र वातावरणीय दृष्टिका कारण यी सामान तत्काल नष्ट गर्न नसकेको बताउँछन्। कानुनी र वातावरणीय दृष्टिकोणले कठिनाइ छ, थापा भन्छन्, कसरी नष्ट गर्न सकिन्छ भनेर लागिरहेका छौं। समितिको सुझाव लत्याइयो नेशनल ट्रेडिङले बेच्न नसकेका, कतिपय मिति सकिएका र कतिपय बिक्रीयोग्य सामानहरू खाद्य व्यवस्था तथा व्यापार कम्पनीको जिम्मामा आएपछि यसलाई सल्टाउन उद्योग, वाणिज्य तथा आपूर्ति मन्त्रालयले एउटा समिति गठन गरेको थियो। मन्त्रालयका सहसचिव उर्मिला केसीको संयोजकत्वमा अध्ययन समिति गठन भएको थियो। उक्त समितिले स्टकमा रहेका वस्तुहरूको अध्ययन गरेर काम नलाग्ने नष्ट गर्ने र काम लाग्नेलाई बिक्रीयोग्य भनेर सूची तयार पारी प्रतिवेदन पेस गरेको थियो। तर, यो प्रतिवेदन पेस गरेको पनि करिब २ वर्ष बितिसकेको छ। तर, अझै ठोस निकास निस्किएको छैन। जब नेशनल ट्रेडिङ नै कोल्याप्स भयो नेशनल ट्रेडिङ लिमिटेडलाई सरकारले २०७४ माघ १५ मा खारेज गरेको थियो। वाणिज्य मन्त्रालयअन्तर्गतको यो निकाय २०१८ चैत १८ मा स्थापना भएको थियो। बहुदलीय व्यवस्थाको स्थापनापछि सरकारी संस्थानलाई कार्यकर्ता भर्तीको केन्द्र बनाउने राजनैतिक दलहरूको कार्यको निशानामा नेसनल ट्रेडिङ लिमिटेड पर्यो। त्यसपछि यो निरन्तर घाटामा डुब्दै गयो। ०७४ मा मन्त्रिपरिषद् बैठकले घाटा चुलिँदै गएर सञ्चालन हुन नसक्ने देखिएको भन्दै नेशनल ट्रेडिङ लिमिटेडलाई खारेज गर्ने निर्णय गरेको थियो। केपी ओली नेतृत्वको सरकारले नेसनल ट्रेडिङ लिमिटेडलाई फेरि ब्युँताउने निर्णय गर्यो। ०७६ जेठ १० गतेको मन्त्रिपरिषद्ले नेशनल ट्रेडिङ लिमिटेड र नेपाल खाद्य संस्थानलाई गाभेर नयाँ सरकारी कम्पनीका रूपमा खाद्य व्यवस्था तथा व्यापार कम्पनी लिमिटेड गठन गर्ने निर्णय गरेको थियो। ०७६ साउन २८ गते कम्पनी रजिष्ट्रारको कार्यालयमा दर्ता भई औपचारिक रूपमा उक्त कम्पनी स्थापना भएको थियो। ०७६ मा नेशनल ट्रेडिङ लिमिटेड खाद्य व्यवस्था तथा व्यापार कम्पनीसँग गाभियो। यसपछि नेशनलको सबै जिम्मेवारी कम्पनीलाई हस्तान्तरण भयो। गाभिदा सबै सामानको दायित्व खाद्य तथा व्यापार कम्पनीमा गयो। नेशनल ट्रेडिङको पुरानो दायित्वको बोझले अहिले कम्पनीलाई निल्नु न ओकल्नु अवस्थामा पुर्याएको सम्बद्ध कर्मचारीहरू बताउँछन्। तत्कालीन समयमा ड्युटी फ्रि खरिद गरेर बिक्री नभएका र त्यतिबेलै बिग्रिसकेका वस्तुसमेत अहिले गोदाममै थुप्रिएका छन्। कर्मचारी कपालीका अनुसार बन्द गोदाममा करिब २४ वर्षअघि खरिद गरेका ब्रान्डेड रक्सीहरू छन्। अझ त्यतिबेलै खरिद गरेका केही पेय पदार्थ १५ वर्षदेखि २० वर्ष पुराना छन्। यी पेय पदार्थ जतिनै पुराना भए पनि बिग्रिएका छैनन्। अँध्यारो स्टोरमा राखेका यस्ता पेय पदार्थको गुणस्तरयुक्त हुन्छ तर उज्यालोमा राखी रहेमा भने यस्को गुणस्तर खस्किन्छ। गोदाममा रहेका पेय पदार्थ एकैचोटी बिक्री गर्न नसके पनि चरण चरणमा बिक्री गर्न सकिने कपाली बताउँछन्। अब भने भन्सार र भ्याट तिर्नुपर्ने उद्योग मन्त्रालयले बनाएको समितिले दुइटा विकल्प दिएको थियो। बिग्रेकोबिक्री नहुने सामान सडाउने, गलाउने र राम्रोलाई प्रक्रिया पुर्याएर बिक्री गर्न सुझाव दिएको थियो। तर, त्यसमा व्यावहारिक कठिनाइ भएकाले सल्टाउन नसकिएको बताउँछन् खाद्य व्यवस्था तथा व्यापार कम्पनीका बिक्री वितरण विभाग प्रमुख भीमबहादुर थापा। उनका अनुसार अब गतिलो सामानलाई बजारीकरण गर्न सम्भव छ वा छैन भनेर अध्ययनको क्रममा छौं। उनी भन्छन्, काम नलाग्ने वस्तुलाई उपयुक्त विधि प्रयोग गरेर गाडने भन्ने छ। तर, धेरै पुराना पेय पदार्थ हो। बजारमा यसको अहिलेको मूल्य के कति छ ? त्यसपछि पहिला ड्युटीफ्रिको सामान भएकाले अब ड्युटीपे गर्दा व्ययभार बढी पर्छ। किनभने अहिलेको चलन चल्तीअनुसार भन्सार शुल्क प्रतिलिटर २ हजार २ सय रुपैयाँ, प्रतिलिटर अन्तःशुल्क १ हजार २ सय १५ रुपैयाँ र मूल्य अभिवृद्धि कर (भ्याट) १३ प्रतिशत तिर्नुपर्छ। उक्त अनुसार तीर्नुपरेमा हाल बिक्री योग्य भनेर छुट्ट्याएको सबै प्रकारका पेय पदार्थ कुल ८ हजार ३४ लिटरको राजस्वबापत मात्रै २ करोड ७४ लाख ३९ हजार रुपैयाँ हाराहारीमा सरकारलाई बुझाउनुपर्छ। करिब लागत बराबरकै यति ठूलो आकारको रकम बुझाएपछि मात्रै बिक्री गर्न मिल्छ। तर, अहिलेको राजस्वको दरअनुसार चुक्ता गर्दा स्टकमा रहेको पेय पदार्थको मूल्य महँगो पर्न जान्छ। यो सबै गर्दा ती पेय पदार्थको मूल्य प्रतिलिटर अहिलेको बजार मूल्यभन्दा बढी पर्न जाने कर्मचारी बताउँछन्। तर, अहिले बजारमा आधुनिक ब्रान्डेड पेयपदार्थ योभन्दा धेरै सस्तोमा आउने भएकाले बजारमा बिक्री गर्न चुनौती भएको विभागीय प्रमुख थापा बताउँछन्। यसर्थ बिक्री गर्नुभन्दा स्टकमै रहे घाटा नहुने देखिएकाले यसमा खासै चासो नदिएको उनको भनाइ छ। यद्यपि पुराना सामानलाई लगानी गरेर बिक्री हुन्छ वा हुँदैन भनेर सुरुमा अध्यन गर्न खोजिएको उनले जानकारी दिए। काम लाग्ने पेयपदार्थको गुणस्तर मापन गरिसकेका छौं। खाद्य प्रविधि गुण नियन्त्रण विभागले त्यसको परीक्षण गरेर ठीक छ भन्ने प्रतिवेदन आइसकेको छ, विभागीय प्रमुख थापाले भने। नमुनाका रूपमा पठाएकोबाट यस्तो प्रतिक्रिया आएकाले अब बजार अध्ययन गरेर मात्रै योजना अघि बढाउने उनले बताए। उनका अनुसार ड्युटी फ्रिका सामान भएकाले प्रतिलिटर खरिद मूल्य, भन्सार दर, अन्तःशुल्क र मूल्य अभिवृद्धि कर गरेर कम्तीमा सामान्यको पनि सरकारलाई ६ हजार बढी राजस्व बुझाउनुपर्छ। यसैले उनी भन्छन्, खाद्य बेच्दै आएको कम्पनीले ती ड्युटी फ्रिका स्टक रक्सी बिक्री गर्नुअघि सरकारलाई राजस्व तिर्दा अधिक भार लाग्ने र भविष्यमा बिक्री हुने वा नहुने भन्ने एकिन नभएकाले पनि यो विषय सल्टिन नसकेको हो।"
जहाँ जन्मिएका थिए जंगबहादुर,"जंगबहादुर राणाका जेठानसमेत रहेका सनकसिंह टण्डनले आफ्ना बुबा परशुरामको आग्रहमा मन्दिर तथा पौवा निर्माण गरेको इतिहास रहेको संस्कृतिविद् टण्डनको भनाइ छ । अर्घाखाँची : अर्घाखाँचीको सन्धिखर्क नगरपालिका ५ मथुरामा, मथुरा धाम तथा गोपेश्वर पीठ रहेको छ । यसै स्थानमा रहेको लामपाटिमा बिक्रम सम्बत् १८७४ असार ७ गते जंगबहादुरको जन्म भएको सन्धिखर्क नगरपालिका ५ का वडा सदस्य तथा मथुरा धाम संरक्षण समितिका सहसचिव कृष्ण प्रसाद भुसालले बताए । आँपको बगैचा र मथुरा खोलाको किनारमा रहेको यस स्थानमा राधाकृष्णको मन्दिर, राम मन्दिर, हवन कुण्ड तथा विभिन्न मन्दिर रहेका छन् । जुम्लाबाट माइती गोर्खा जाने क्रममा अर्घाखाँचीको बंगलामा आफू जन्मिएको लामपाटीमा आमाको सम्झनामा २० खुट्टे दरबार (पौवा) तथा बगैचा निर्माण गर्न जंगबहादुर राणले नै लगाएको स्थानीय अगुवाहरू बताउँछन् । नेपालका अन्य स्थानमा २० खुट्टे अर्थात् २० वटा थाम भएको पौवा अन्यत्र नभेटिएको तथ्य रहेकाले यसको संरक्षण र सम्बद्र्धनमा सन्धिखर्क नगरपालिकाले काम गरिरहेको सन्धिखर्क नगरपालिकाका नगर प्रमुख कृष्णप्रसाद श्रेष्ठले बताए । जंगबहादुरको बुबा बालनरसिंह राणा आर्मी अफिसर थिए । उनी बारुदखाना प्युठानको प्रमुख थिए । १८६० को दशकमा जुम्लाको सिंजा प्रान्तमा गुठीको जग्गाले विवाद बढायो । विवाद बढेपछि गुठीको विवाद समाधान गर्न बालनरसिंहलाई १८६९ मा जुम्ला खटाइएको थियो । जुम्लामा उनकी श्रीमतीलाई लिएर गएका थिए । जुम्लामै रहँदा श्रीमती गर्भवती भइन् । त्यो समयमा गर्भवती हुँदा माइती जाने प्रचलन थियो । उनी तत्कालीन प्रधानमन्त्री भीमसेन थापाकी बहिनी थिइन् । जुम्लाबाट माइती गोर्खा जाने क्रममा अर्घाखाँचीको बंगलामा रहेको लामपाटी अर्थात् मथुरामा बिक्रम सम्बत् १८७४ सालमा उनले ७ महिनामा बच्चा जन्माइन् । अर्थात् जंगबहादुर ७ महिनामै जन्मिएका थिए । यसै स्थानमा रहेको २० खुट्टे पौवा निर्माण भएको जंगबहादुर राणाको जन्म भएको स्थानमा रहेको पौवा जीर्ण भएपछि सन्धिखर्क नगरपालिकाले निर्माण कार्य सुरु गरेको सन्धिखर्क नगरपालिकाका प्रमुख प्रशासकीय अधिकृत खुमलाल भुसालले बताए । यसको प्रचार प्रसारमा पनि नगरपालिकाले काम गरिरहेको प्रमुख प्रशासकीय अधिकृत भुसालको भनाइ छ । त्यसबेला लाम्पाटीमा घनघोर जंगल थियो । नजिकैका पाण्डे थरका कृषकहरूले उनको स्याहारसुसार गरेको र पछि बल्कोटको पौवा रहेको स्थानमा लगि सुत्केरी र बच्चालाई राखेका थिए । त्यहीँ स्थानीय खनाल थरका ब्राह्मणहरूले न्वारन गराएर त्यो बालकको नाम वीरनरसिंह राखेको संस्कृतिमा रुची राख्ने छत्रदेव ३ बल्कोटका नारायण भट्टराईले बताए । सुत्केरी दरिली भएपछि उनी माइती गोरखा गएकी थिइन् । पछि वीरनर सिंह जंगे स्वभावको भएको हुनाले उनको नाम जंगबहादुर रहेको उनको भनाइ छ । जंगबहादुरको जन्म कतिले गोरखामा र कतिले काठमाडौंको थापाथलीमा भएको भन्ने गरिएको छ । उनी लाम्पाटीमा जन्मिएका थिए । त्यसैले जन्मको बारेमा एउटै ठाउँ कसैले भन्न नसकेको इतिहासकारहरूको भनाइ छ । इतिहासकारहरू प्रोफेसर दिनेसराज पन्त र युवराज शमशेर जबराले जंगबहादुर लाम्पाटीमा जन्मिएको र वल्कोटको पौवामा आएर न्वारान भएको पछि त्यसै स्थानमा कर्नेल सनदसिंह टण्डनको नेतृत्वमा विचित्रको पौवा निर्माण भएको उल्लेख गरेको नारायण भट्टराईको भनाइ छ । पौवाका विषयमा तत्कालीन राजा श्री ५ सुरेन्द्र शाहको पालामा चारवटा लालमोहर लागेका थिए । ती लालमोहर इतिहासकारहरू प्रोफेसर पन्त र जवराको विश्लेषणलाई अर्घाखाँची सम्पर्क सदनको चिनारी २०७२ मा समाबेस गरिएको उनले बताए । काठका आकृतिमा यौन क्रियाकलाप सहितका चित्र देखाइएको शैलीमा निर्माण भएको बिचित्रको पौवा निर्माण गरेका कालीगढको हातपछि गएर राणाकै पालामा काटिएको किम्बदन्ती छ । जंगबहादुर राणाको न्वारन भएको स्थान भनेर चिनिने विचित्रको बल्कोटको पौवा छत्रदेव गाउँपालिका२ बल्कोटमा पर्छ । मथुराको लामपाटीमा जन्म भएका राणाकी आमाको यसै पौवामा राखेर सुत्केरी स्याहार गर्ने कार्य गरिएको थियो । यसै स्थानमा ११ दिनको न्वारन गरिएको थियो ।आफू जन्मिएको लाम्पाटीमा पौवा तथा बगैचा र न्वारन भएको ठाउँ बल्कोटमा बिचित्रको पौवा निर्माण गर्न जंगबहादुरले लगाएर कर्णेल सनदसिंहले निर्माण गरेको मथुराधाम लाम्पाटी पौवा संरक्षण समितिका अध्यक्ष ढुण्डीराज अधिकारीले बताए । कर्णेल सनदसिंहको पालामा बल्कोटको पौवा, मथुराको पौवा, पाल्पा र गुल्मीको सिमानामा रहेको मनवाक पौवा, ऋणिको बगैंचा, पाल्पा अर्गलीको बगैंचा, जोर्तको पौवा र वाटोमा रहेका गौमुखी धाराहरू निर्माण भएको बल्कोट पौवा तथा परशुरामेश्वर मन्दिर संरक्षण समितिका अध्यक्ष राजेश पन्थीले बताए । विक्रम सम्बत १९०४ सालमा निर्माण गर्न सुरु गरिएर १० वर्षको समय लगाएर पौवा तथा मन्दिरहरू निर्माण गरिएको सस्कृतिविद् डाक्टर गोविन्द टण्डनले बताए । जंगबहादुर राणाका जेठानसमेत रहेका सनकसिंह टण्डनले आफ्ना बुबा परशुरामको आग्रहमा मन्दिर तथा पौवा निर्माण गरेको इतिहास रहेको संस्कृतिविद् टण्डनको भनाइ छ ।"
"राज्यको सम्पत्तिमाथि खेलवाड, ४ करोडको रक्सी गोदाममै कुहाइयो","राज्यको सम्पत्तिमाथि खेलवाड कसरी हुन्छ ? एउटा उदाहरणै काफी छ । तत्कालीन नेशनल ट्रेडिङ कर्पोरेसनले अमेरिकी डलरमा करोडौंको रक्सी र रक्सीजन्य पदार्थ ल्यायो । तर, बिक्री गरिएन । सरकारी गोदाममै सडाइए । ४ करोड बढीको रक्सी नष्ट गर्नुपर्ने अवस्थामा छ । अझै साढे २ करोड बढीको रक्सी प्रयोग गर्न मिल्ने अवस्थाको छ । तर, सरकारी निकाय मौन छन् । राज्यको सम्पत्ति त्यसै खेर जाँदैछ । काठमाडौं : विनोद कपाली कार्यालय समयमै गोदाममा पुग्छन्। उनको ड्युटी हो सरकारी रक्सी कुर्ने। १५ वर्षदेखि गोदाममा सरकारको रक्सी र रक्सीजन्य पदार्थ राखिएको छ। गोदाम भने नखुलेको वर्षौं भयो। तर, पनि कपाली र अर्का एक जनालाई त्यही रक्सी कुर्ने जिम्मेवारी तोकिएको छ। सिंहदवारको मुख्य (पश्चिम गेट) को मुखमै छ, रामशाहपथ। ड्राइभर सेन्टरले कम्पाउन्ड भाडामा लिएको छ। त्यही छ, एउटा भवन। जसको तल्लो तलामा ६ वटा गोदाम छन्, सरकारी रक्सीले भरिएका। जसलाई १५ वर्षअघि शिल गरेर राखिएको हो। राख्दाराख्दा ४ करोड बढीको मदिराजन्य पदार्थ म्याद सकिएर नष्ट गर्नुपर्ने अवस्थामा छ। साढे २ करोड बढीको मदिराजन्य पदार्थ बिक्री गर्न त मिल्छ, तर सरकारी निकायबीच समन्वय नहुँदा त्यसै छ। अधिकांश रक्सी स्कटल्यान्ड र फ्रान्सबाट किनेर ल्याइएका हुन्। त्यतिबेला भ्याट र भन्सार नतिरी सीधैं ल्याइएका थिए। कसरी आयो त्यत्रो मदिरा ? नेशनल ट्रेडिङ लिमिटेडको मुख्य काम हो उपभोक्तालाई सस्तो मूल्यमा सामान बेच्ने। त्यसैकारण उसले ०४६ सालतिरबाट डलरमा मदिराजन्य पदार्थ ल्याउन थाल्यो। कूटनीतिक नियोगदेखि त्रिभुवन अन्तर्राष्ट्रिय विमानस्थलका ड्युटी फ्रिका पसललाई बेच्ने गथ्र्यो। तर, ०६५ मा डा बाबुराम भट्टराई अर्थमन्त्री भएपछि अन्तर्राष्ट्रिय विमानस्थलमा ड्युटी फ्रि पसल हटाइए। नेशनल ट्रेडिङले विदेशी डलरमा किनेर ल्याएका करोडौंका पेय पदार्थ त्यसै थन्किए। नेशनल ट्रेडिङले ५ लाख ६३ हजार ५ सय ६४ अमेरिकी डलरमा किनेका ब्रान्डेड, ह्विस्की, रम, भोडका, वियरलगायतका पेय पदार्थ गोदाममा थन्किएका छन्। हालको बजार भाउअनुसार त्यसको मूल्य ७ करोड ४९ लाख ५४ हजार बढी हुन्छ। तीमध्ये अधिकांशको म्याद गुज्रिसकेको छ। ४ करोड बढीका पेय पदार्थ नष्ट गर्नुपर्ने अवस्था छ। बाँकी साढे २ करोड बढीका पेय पदार्थ बेच्न मिल्ने भए पनि सरकारी समन्वय नहुँदा त्यसै छन्। ०७६ सालमा नेशनल ट्रेडिङ लिमिटेड गाभेर खाद्य व्यवस्था तथा व्यापार कम्पनी लिमिटेड बनाइयो। मदिरा किनेर ल्याउने संस्था नै गाभिएर अर्को बनेपछि गोदामको रक्सी गोदाममै थन्कियो। रेखदेखमा खटिएका कर्मचारी कपाली भन्छन्, सरकारले ड्युटी फ्रि पसल हटाउने बेला ३२३३ करोडको सामान बाटोमा आउँदै थियो। बैंकबाट ऋण लिएर ती सामान किनेर ल्याइएका थिए। गोदाममा १ लाख ३ हजार ९ सय ३३ लिटरका विदेशी ब्रान्डेड पेय पदार्थ छन्। तीमध्ये ९५ हजार ८ सय ९८ लिटर मदिराजन्य पदार्थको म्याद समाप्त (डेट एक्स्पायर) भइसकेको छ। ८ हजार ३४ लिटर मदिरा बेच्नेयोग्य रहेको कर्मचारीहरू बताउँछन्। ४ गोदाम त बिग्रेका रक्सीले भरिभराउ सरकारी रक्सीले ६ वटा गोदाम भरिएका छन्। गोदाममै थन्क्याउँदा एकातिर सरकारको खरिद वापतको करोडौंको लगानी डुबेको छ। अर्कोतर्फ गोदाम ओगटेका कारण गोदाम भाडामा दिएर हुने थप आम्दानी रोकिएको छ। ४ वटा गोदाम त म्याद गुज्रेका रक्सीले मात्रै भरिएका छन्। तिनको बजार मूल्य झन्डै ५ करोड रुपैयाँ हुन सक्ने अनुमान गरिएको छ। यस्तै, एउटा गोदाम कूटनीतिक नियोगको बिक्री कक्षमा स्टोर गरी राखिएका रक्सीले भरिएको छ। अर्को एउटामा पनि बिक्री गर्न मिल्ने रक्सी राखिएका छन्। सरकारी रक्सी रुँग्न २ कर्मचारी खटिएका छन्। उनीहरूलाई दैनिक ७ सय २५ रुपैयाँ ज्याला दिने गरिएको छ। उद्योग, वाणिज्य तथा आपूर्ति मन्त्रालयका पूर्वसहसचिव रविसिंह सैञ्जु साविकको नेशनल ट्रेडिङको थुप्रै विषय विवादमै भएकाले रक्सीको विवाद पनि सल्टिन नसकेको बताउँछन्। तत्कालीन समयमा ड्युटी फ्रि सुविधामा ल्याइए पनि सरकारी कोषबाट डलरमा ल्याइएकाले अब यसको निकास खोज्नुपर्ने बताउँछन्। आन्तरिक विवाद जेसुकै भए पनि नष्ट गर्नुपर्नेलाई नष्ट गर्ने र बाँकीलाई के गर्ने भनेर काम गरिसक्नुपथ्र्यो, सैञ्जु भन्छन्। उद्योग, वाणिज्य तथा आपूर्ति मन्त्रालयका सहसचिव गजेन्द्र ठाकुर आफू भर्खर मन्त्रालय आएकाले जतिसक्दो चाँडो यो विषयलाई सल्टाउन लागि पर्ने बताउँछन्। कुन ब्रान्डको कति रक्सी ? गोदाममा विभिन्न प्रकारका १ लाख ३५ हजार ७ सय ७४ ब्रान्डेड मदिराजन्य पदार्थ छ। ह्विस्कीमात्रै १५ हजार ९ सय बोतल छन्। अर्थात् २ हजार ७ सय ७१ लिटर ह्विस्की छ। यसैगरी, ब्रान्डी ८ हजार ६ सय ४१ बोतल छन्। जसको मात्रा ४ हजार ९ सय लिटर बराबर हुन्छ। गोदाममा सबैभन्दा बढी वियर (क्यान) का बोतल छन्। ६० हजार ६ सय (क्यान) वियर छन्। त्यतिबेला ३९ हजार ४ सय ९ अमेरिकी डलरमा वियर मात्रै किनेर ल्याइएको थियो। तिनीहरूको म्याद म्याद गुज्रिसकेको छ। यस्तै गोदाममा स्याम्पेन ब्रान्डका १ हजार ३ सय २७ परिमाण छन्। यसैगरी जिन १ हजार ५ सय ७० बोतल, रम २ हजार ९८ बोतल, चेरी ९ हजार ७ सय २ बोतल, भोड्का १ हजार ७ सय ८६ बोतल, अन्य रक्सी १५ हजार ६ सय ३२ र वाइन १८ हजार ५ सय ८ परिमाणमा छन्। गोदाममा जैतुनको तेल (ओलिभ ओइल) समेत १ सय २९ वटा थन्किएको छ। बिक्री गर्न मिल्ने रक्सी ८ हजार ३४ लिटर गोदाममा केही ब्रान्डेड ह्विस्की, ब्रान्डी, जिन, रम र भोड्काहरू प्रयोग गर्न मिल्ने छन्। यस्ता पेय पदार्थ करिब ८ हजार ३४ लिटर हाराहारीमा रहेको कर्मचारीहरू बताउँछन्। ह्विस्की मात्रै १५ हजार ६ सय ७१ बोतल प्रयोग गर्न मिल्ने अवस्थाको छ। यसको मात्रा २ हजार ६ सय ७५ लिटर हाराहारी छ। यसका लागि ७४ हजार ७ सय ५३ अमेरिकी डलर लगानी परेको थियो। यस्तै, ब्रान्डी मात्रै ८ हजार ६ सय ९ बोतल छ। यो करिब ४ हजार ८ सय ३० लिटर हाराहारीमा छ। उक्त ब्रान्डीको खरिद मूल्य १ लाख १४ हजार १ सय ८४ अमेरिकी डलर थियो। यसैगरी जिन १ हजार ५ सय ७० बोतल छ। यसको भोलम भने ७८ लिटर हाराहारीमा मात्रै छ। यसको खरिद मूल्य त्यतिबेला १ हजार १ सय ८ अमेरिकी डलर परेको थियो। यस्तै, ३ सय ६१ लिटरको रम २ हजार ५६ बोतल छ। यसको लागत मूल्य २ हजार ८ सय ५१ अमेरिकी डलर परेको थियो। यसैगरी, साढे ८८ लिटर बराबरको भोड्का १ हजार ७ सय ७० बोतल छ। यसको खरिद मूल्य ९ सय ४७ अमेरिकी डलर परेको थियो। यससँगै नबिग्रिएका अन्य सामानहरू पनि २ हजार ५ सय ७२ पिस छन्। कुनकुन ब्रान्डका बेच्न मिल्ने छन् ? अधिकांश आयातीत ब्रान्डेड पेय पदार्थ स्कटल्यान्ड र फ्रान्सबाट ल्याइएका हुन्। हाल चलनचल्तीमा रहेका रेड लेबल, ब्ल्याक लेबल भने त्यहाँ छैनन्। स्टकमा जिनका बोतल मात्रै १ हजार ५ सय ७० बोतल छ। यसअन्तर्गतको ब्रान्डमा बिफिटर जिन १ हजार ८२ बोतल, गेलविज जिन ७९ बोतल, ग्लोज जिन १ सय ५१ ओटा र गार्डोन्स् कम्पनीको ड्राई जिन २ सय ५८ बोतल छन्। यसैगरी विभिन्न ६ ब्रान्डका रम स्टकमा छन्। हवाना क्लब अनिर ९८, हजाना क्लब एनएच २ सय ४० बोतल, ल्याम्ब्स नेभी रम १ हजार ६ सय २५ बोतल, ल्याम्ब्स ह्वाइट रम ३४, माल्भु रम ४७ र नेगरिता रम १२ बोतल प्रयोग गर्न मिल्ने अवस्थाका छन्। यस्तै, ब्रान्डीअन्तर्गत मात्रै बिक्रीयोग्य पेय पदार्थ ४४ प्रकारका छन्। ब्रान्डीका ८ हजार ६ सय ९ बोतल छन्। जसअन्तर्गत स्टकमा डेनिस कार्पेनटर भिएस १ सय ७ वटा, केमस भिएस १ सय ४४ बोतल छन्। हाल यसको मूल्य अन्तर्राष्ट्रिय बजारमा प्रतिबोतल करिब १४५४५ अमेरिकी डलर पर्छ। यसको एउटा बोतलको नेपाली मूल्य साढे १६ हजार हाराहारीमा पर्ने देखिन्छ। गोदाममा यस्तै ब्रान्डको अर्को केमस भिएस (१ गुणा १२) ३ सय २६ बोतल, गउटियर भिएस २ सय १५ बोतल, गोडेट सेलेक्सन ४ सय १५ बोतल र गोडेट भिएस ४ सय २७ बोतल छन्। सबैभन्दा बढी स्टकमा बिक्रीयोग्य ह्विस्की छ। यो मात्रै करिब १५ हजार ६ सय ५१ बोतल छ। जस्मा ब्यालेन्टाइन जिएस (गोल्डेन सेलेक्सन) मात्रै १ सय १० बोतल छ। यसको सुरुवाती खरिद मूल्य ३२ अमेरिकी डलर परेको थियो। हाललाई पहिलो चरणमा यसप्रकारको ह्विस्की २४ वटा मात्रै बिक्रीका लागि राजस्व तिरेर बेच्ने योजना बनाएको बताइएको छ। कर्मचारी कपालीका अनुसार कम्पनीले यी सबै रक्सीको एकैपटक राजस्व तिरेर बिक्री गर्दा ठूलो भार पर्छ। यसैले विस्तारै चरणबद्ध रूपमा मात्रै हेरेर भन्सार तिरेर बेच्न उपयुक्त हुने बताउँछन्। लिपिस्टकदेखि पर्फयुम पनि नष्ट गर्नुपर्ने खाद्य व्यवस्था तथा व्यापार कम्पनीमा गाभिनुअघि नै नेशनल ट्रेडिङसँग म्याद गुज्रेका धेरै सामान थिए। बिक्री नगरी त्यसै बस्दा अरू सामान पनि बिग्रँदै गए। १ लाख ६० हजार बोतल मदिराजन्य पदार्थ नष्ट गर्नुपर्ने अवस्थामा छ। यस्तै, जैतुनको तेल १ सय २९ बट्टा, चुरोट र तमाखु २ हजार १ सय १९ कार्टुन पनि नष्ट गर्नुपर्ने अवस्थाको सामान गोदाममा थुप्रिएको छ। यस्तै, पालिस, लिपिस्टिक, ब्याग, अत्तर (पर्फ्युम), क्रिमलगायत ३ हजार ७ सय २५ वटा गोदाममा त्यसै छन्। नष्ट गर्नुपर्ने यी सामानको खरिद मूल्य नै ३ लाख ८ सय ७६ अमेरिकी डलर परेको थियो। हालको डलर भाउअनुसार खरिद मूल्य ४ करोड १६ हजार ५ सय ८३ रुपैयाँ पर्छ। सरकारी स्वामित्वको कम्पनीले नष्ट गर्नुपर्ने सामान पनि गोदाममै थुपारिएको छ। खाद्य व्यवस्था तथा व्यापार कम्पनीका बिक्री वितरण विभाग प्रमुख भीमबहादुर थापा कानुनी र वातावरणीय दृष्टिका कारण यी सामान तत्काल नष्ट गर्न नसकेको बताउँछन्। कानुनी र वातावरणीय दृष्टिकोणले कठिनाइ छ, थापा भन्छन्, कसरी नष्ट गर्न सकिन्छ भनेर लागिरहेका छौं। समितिको सुझाव लत्याइयो नेशनल ट्रेडिङले बेच्न नसकेका, कतिपय मिति सकिएका र कतिपय बिक्रीयोग्य सामानहरू खाद्य व्यवस्था तथा व्यापार कम्पनीको जिम्मामा आएपछि यसलाई सल्टाउन उद्योग, वाणिज्य तथा आपूर्ति मन्त्रालयले एउटा समिति गठन गरेको थियो। मन्त्रालयका सहसचिव उर्मिला केसीको संयोजकत्वमा अध्ययन समिति गठन भएको थियो। उक्त समितिले स्टकमा रहेका वस्तुहरूको अध्ययन गरेर काम नलाग्ने नष्ट गर्ने र काम लाग्नेलाई बिक्रीयोग्य भनेर सूची तयार पारी प्रतिवेदन पेस गरेको थियो। तर, यो प्रतिवेदन पेस गरेको पनि करिब २ वर्ष बितिसकेको छ। तर, अझै ठोस निकास निस्किएको छैन। जब नेशनल ट्रेडिङ नै कोल्याप्स भयो नेशनल ट्रेडिङ लिमिटेडलाई सरकारले २०७४ माघ १५ मा खारेज गरेको थियो। वाणिज्य मन्त्रालयअन्तर्गतको यो निकाय २०१८ चैत १८ मा स्थापना भएको थियो। बहुदलीय व्यवस्थाको स्थापनापछि सरकारी संस्थानलाई कार्यकर्ता भर्तीको केन्द्र बनाउने राजनैतिक दलहरूको कार्यको निशानामा नेसनल ट्रेडिङ लिमिटेड पर्यो। त्यसपछि यो निरन्तर घाटामा डुब्दै गयो। ०७४ मा मन्त्रिपरिषद् बैठकले घाटा चुलिँदै गएर सञ्चालन हुन नसक्ने देखिएको भन्दै नेशनल ट्रेडिङ लिमिटेडलाई खारेज गर्ने निर्णय गरेको थियो। केपी ओली नेतृत्वको सरकारले नेसनल ट्रेडिङ लिमिटेडलाई फेरि ब्युँताउने निर्णय गर्यो। ०७६ जेठ १० गतेको मन्त्रिपरिषद्ले नेशनल ट्रेडिङ लिमिटेड र नेपाल खाद्य संस्थानलाई गाभेर नयाँ सरकारी कम्पनीका रूपमा खाद्य व्यवस्था तथा व्यापार कम्पनी लिमिटेड गठन गर्ने निर्णय गरेको थियो। ०७६ साउन २८ गते कम्पनी रजिष्ट्रारको कार्यालयमा दर्ता भई औपचारिक रूपमा उक्त कम्पनी स्थापना भएको थियो। ०७६ मा नेशनल ट्रेडिङ लिमिटेड खाद्य व्यवस्था तथा व्यापार कम्पनीसँग गाभियो। यसपछि नेशनलको सबै जिम्मेवारी कम्पनीलाई हस्तान्तरण भयो। गाभिदा सबै सामानको दायित्व खाद्य तथा व्यापार कम्पनीमा गयो। नेशनल ट्रेडिङको पुरानो दायित्वको बोझले अहिले कम्पनीलाई निल्नु न ओकल्नु अवस्थामा पुर्याएको सम्बद्ध कर्मचारीहरू बताउँछन्। तत्कालीन समयमा ड्युटी फ्रि खरिद गरेर बिक्री नभएका र त्यतिबेलै बिग्रिसकेका वस्तुसमेत अहिले गोदाममै थुप्रिएका छन्। कर्मचारी कपालीका अनुसार बन्द गोदाममा करिब २४ वर्षअघि खरिद गरेका ब्रान्डेड रक्सीहरू छन्। अझ त्यतिबेलै खरिद गरेका केही पेय पदार्थ १५ वर्षदेखि २० वर्ष पुराना छन्। यी पेय पदार्थ जतिनै पुराना भए पनि बिग्रिएका छैनन्। अँध्यारो स्टोरमा राखेका यस्ता पेय पदार्थको गुणस्तरयुक्त हुन्छ तर उज्यालोमा राखी रहेमा भने यस्को गुणस्तर खस्किन्छ। गोदाममा रहेका पेय पदार्थ एकैचोटी बिक्री गर्न नसके पनि चरण चरणमा बिक्री गर्न सकिने कपाली बताउँछन्। अब भने भन्सार र भ्याट तिर्नुपर्ने उद्योग मन्त्रालयले बनाएको समितिले दुइटा विकल्प दिएको थियो। बिग्रेकोबिक्री नहुने सामान सडाउने, गलाउने र राम्रोलाई प्रक्रिया पुर्याएर बिक्री गर्न सुझाव दिएको थियो। तर, त्यसमा व्यावहारिक कठिनाइ भएकाले सल्टाउन नसकिएको बताउँछन् खाद्य व्यवस्था तथा व्यापार कम्पनीका बिक्री वितरण विभाग प्रमुख भीमबहादुर थापा। उनका अनुसार अब गतिलो सामानलाई बजारीकरण गर्न सम्भव छ वा छैन भनेर अध्ययनको क्रममा छौं। उनी भन्छन्, काम नलाग्ने वस्तुलाई उपयुक्त विधि प्रयोग गरेर गाडने भन्ने छ। तर, धेरै पुराना पेय पदार्थ हो। बजारमा यसको अहिलेको मूल्य के कति छ ? त्यसपछि पहिला ड्युटीफ्रिको सामान भएकाले अब ड्युटीपे गर्दा व्ययभार बढी पर्छ। किनभने अहिलेको चलन चल्तीअनुसार भन्सार शुल्क प्रतिलिटर २ हजार २ सय रुपैयाँ, प्रतिलिटर अन्तःशुल्क १ हजार २ सय १५ रुपैयाँ र मूल्य अभिवृद्धि कर (भ्याट) १३ प्रतिशत तिर्नुपर्छ। उक्त अनुसार तीर्नुपरेमा हाल बिक्री योग्य भनेर छुट्ट्याएको सबै प्रकारका पेय पदार्थ कुल ८ हजार ३४ लिटरको राजस्वबापत मात्रै २ करोड ७४ लाख ३९ हजार रुपैयाँ हाराहारीमा सरकारलाई बुझाउनुपर्छ। करिब लागत बराबरकै यति ठूलो आकारको रकम बुझाएपछि मात्रै बिक्री गर्न मिल्छ। तर, अहिलेको राजस्वको दरअनुसार चुक्ता गर्दा स्टकमा रहेको पेय पदार्थको मूल्य महँगो पर्न जान्छ। यो सबै गर्दा ती पेय पदार्थको मूल्य प्रतिलिटर अहिलेको बजार मूल्यभन्दा बढी पर्न जाने कर्मचारी बताउँछन्। तर, अहिले बजारमा आधुनिक ब्रान्डेड पेयपदार्थ योभन्दा धेरै सस्तोमा आउने भएकाले बजारमा बिक्री गर्न चुनौती भएको विभागीय प्रमुख थापा बताउँछन्। यसर्थ बिक्री गर्नुभन्दा स्टकमै रहे घाटा नहुने देखिएकाले यसमा खासै चासो नदिएको उनको भनाइ छ। यद्यपि पुराना सामानलाई लगानी गरेर बिक्री हुन्छ वा हुँदैन भनेर सुरुमा अध्यन गर्न खोजिएको उनले जानकारी दिए। काम लाग्ने पेयपदार्थको गुणस्तर मापन गरिसकेका छौं। खाद्य प्रविधि गुण नियन्त्रण विभागले त्यसको परीक्षण गरेर ठीक छ भन्ने प्रतिवेदन आइसकेको छ, विभागीय प्रमुख थापाले भने। नमुनाका रूपमा पठाएकोबाट यस्तो प्रतिक्रिया आएकाले अब बजार अध्ययन गरेर मात्रै योजना अघि बढाउने उनले बताए। उनका अनुसार ड्युटी फ्रिका सामान भएकाले प्रतिलिटर खरिद मूल्य, भन्सार दर, अन्तःशुल्क र मूल्य अभिवृद्धि कर गरेर कम्तीमा सामान्यको पनि सरकारलाई ६ हजार बढी राजस्व बुझाउनुपर्छ। यसैले उनी भन्छन्, खाद्य बेच्दै आएको कम्पनीले ती ड्युटी फ्रिका स्टक रक्सी बिक्री गर्नुअघि सरकारलाई राजस्व तिर्दा अधिक भार लाग्ने र भविष्यमा बिक्री हुने वा नहुने भन्ने एकिन नभएकाले पनि यो विषय सल्टिन नसकेको हो।"
"अझै भित्रिएन पश्चिमी वायु, सुक्खा हुँदै हिउँद","काठमाडौं : जल तथा मौसम विज्ञान विभागले गत मंसिरमा भनेको थियो यो हिउँदमा औसतभन्दा धेरै पानी पर्नेछ। तर, माघ पहिलो साता बित्दा पनि मुलुकमा पानी परेको छैन। विभागका अनुसार जम्माजम्मी २७ मिलिमिटर मात्रै वर्षा भएको छ। पूरै हिउँदभरि ४५ प्रतिशत मात्रै वर्षा भएको हो। विभागले मंसिरमा गरेको प्रक्षेपण मिल्न सकेको छैन। तर, हिउँदका ४० दिन बाँकी रहेकाले कुर्नुपर्ने विभागको भनाइ छ। विभागका मौसमविद् सुदर्शन हुमागाईं भन्छन्, विभागले भने जस्तो हालसम्म औसतभन्दा धेरै पानी त परेन। तर, हिउँद अझै बाँकी रहेकाले डेढ महिना कुर्ने कि ? तर, पछिल्ला वर्षमा हिउँदे वर्षा घट्दै गएको तथ्यांकले नै देखाउन थालेको उनले जनाए। गतवर्ष पनि हिउँदमा सरदरभन्दा कम वर्षा भएको थियो। गतवर्ष सरदरभन्दा ७९ प्रतिशत कम पानी परेको थियो। हुमागार्इं भन्छन् सन् १९८१ देखि २००० सम्मको अवधिमा भन्दा सन् २००० देखि २०२४ को अवधिमा सुक्खा वर्ष धेरै दोहोरिएका छन्। यसले हिउँदे वर्षा घटेको टेन्ड जनाउँछ। सन् २०२३, २०२१, २०१८, २०१७, २०१६, २०१४, २०१२, २०११, २००९, २००८, २००६, २००१ लगायतका वर्ष पनि पानी परेको थिएन। पहिला पनि हिउँदमा सुक्खा त हुन्थ्यो। आजकल छोटो ग्यापमा सुक्खा हुन थालेको छ, हुमागाईं भन्छन्। नेपालमा पश्चिमी वायुको प्रभावले पानी पार्छ। तर, सिस्टम दिनहुँ मोनिटर गर्दा बलियो खालको पश्चिमी वायुको प्रभाव नदेखिएकाले पानी नपरेको हुमागाईंले बताए। त्रिभुवन विश्वविद्यालय जल तथा मौसम विज्ञान केन्द्रीय विभागका सहप्राध्यापक विनोद पोखरेल यस वर्ष ३ मिलिमिटरभन्दा कम वर्षा भएको बताउँछन्। उनले प्रत्येक दिन मौसमी अवलोकन गर्ने र त्यसलाई अपडेट गर्दै आएका छन्। तराईमा सबैजसो जिल्लाहरूमा २५ दिनदेखि अत्यधिक बाक्लो कुहिरो तथा मध्यम खालको हुस्सुले ढाकेकाले शीतलहर चलेको उनी बताउँछन्। हालसम्म २० देखि २५ मिलिमिटर वर्षा हुनुपर्ने भए पनि यो वर्ष ३ मिलिमिटरभन्दा कम वर्षा भएको उनको भनाइ छ। यसको मतलव हालसम्मको अवस्था अवलोकलन गर्दा यो हिउँदमा औसतभन्दा ९५ प्रतिशत कम वर्षा भएको उनको भनाइ छ। अझै केही दिन मात्र होइन सातासम्म नै पानी पर्ने छाँटकाँट नदेखेकाले हिउँद सुक्खा हुने उनी बताउँछन्। मौसम पूर्वानुमान महाशाखाकी मौसमविद् प्रतिभा मानन्धरका अनुसार हालसम्मको पूर्वानुमान हेर्दा आगामी तीन दिनसम्म वर्षाको संभावना न्यून छ। पहाडी क्षेत्रमा छिटफुट हिउँ पर्ने भए पनि सिस्टम राम्रो नभएकाले पानी नपर्ने उनले बताइन्। प्रभावकारी र वर्षा धेरै गराउने खालको सिस्टम भित्रिएको छैन, उनले भनिन्, देशैभरि वर्षा गराउने पश्चिमी वायु भित्रिन नसकेको कारणले वर्षाको संभावना कम भएको हो। मानन्धरका अनुसार पश्चिमी वायु भूमध्यसागरबाट सुरु भएर क्यास्पियन सागर हुँदै नेपालसम्म पुग्ने गर्छ। त्यहाँबाट नेपालसम्म पुग्दा त्यसमा भएका अधिकांश जलवाष्पबीच बाटोमा नै सकिसकेका हुन्छन्। कहिलेकाहीँ पानी परेर र सञ्चिति नभएर पनि जलवाष्प बाटोमै सकिन्छ। टाढाको दूरी पार गरेर आउनुपर्ने भएकाले पश्चिमबाट नेपालसम्म पुग्दा पानी पार्ने प्रणाली कमजोर भइसकेको हुन्छ। जसको प्रभाव नेपालसम्म पुग्दा घटिसक्छ र वर्षा हुँदैन। तराईमा झनै वर्षाको संभावना कम रहेको उनले बताइन्। तर, तराईमा अत्यधिक जाडोले जनजीवन प्रभावित रहेको छ। केही वर्षदेखिको रेकर्ड हेर्दा तराईमा जनवरीभरि नै हुस्सुकुहिरो लाग्ने गरेको मानन्धरले बताइन्। फेब्रुअरीको दोस्रोदेखि तेस्रो साता मात्रै हुस्सुकुहिरो विस्तारै हटेर जान्छ। तर, त्यसलाई शीतलहर भनिहाल्न नमिल्ने उनले बताइन्। तर, त्रिभुवन विश्वविद्यालय जल तथा मौसम विज्ञान केन्द्रीय विभागका प्राध्यापक पोखरेल भने तराईमा हाल शीतलहर चलेको बताउँछन्। शीतलहर हुनलाई केही मापदण्ड पूरा गर्नुपर्ने भएकाले शीतलहर नै भनिहाल्न नसकेको मौसमविद् मानन्धरले बताइन्। उनका अनसार शीतलहर भन्नका लागि चौबिसै घण्टा हुस्सुकुहिरो र चिसो हुनुपर्छ। तराईमा अपराह्नपछि कुहिरो हट्ने र कुनै पनि स्थानमा निरन्तर हुस्सुकुहिरो लागिरहेको छैन। तर, हिउँदे वर्षा भने घट्दै गएको र हालसालै पानी पर्ने संभावना नदेखिएको उनी बताउँछिन्।"
पार्टीमा एकताको विकल्प छैन : सभापति देउवा,"पर्वत : नेपाली कांग्रेसका सभापति शेरबहादुर देउवाले पार्टीभित्र एकता कायम गर्नुको विकल्प नभएको बताएका छन्। नेपाली कांग्रेस पर्वतको दोस्रो जिल्ला सम्मेलनलाई सम्बोधन गर्दै सभापति देउवाले कांग्रेसका नेता कार्यकर्ताबीच मेलमिलाप हुन आवश्यक रहेको बताए। नेता तथा कार्यकर्ता एकजुट भएमात्र पार्टी बलियो हुने उनको भनाइ थियो। ठूलो त्याग र बलिदानपछि आज नेपाली कांग्रेस मुलुकको पहिलो शक्ति बनेको बताउँदै देउवाले एकताबद्ध कांग्रेसलाई कुनै शक्तिले पनि हराउन नसक्ने बताए। ठूलो दलमा सबैले एकैपटक नेतृत्व पाउन मुस्किल हुने भन्दै सभापति देउवाले भने, 'निरन्तर लाग्ने नेताहरु अवसरवाट वञ्चित हुन पर्दैन।' उनले कांग्रेसलाई बलियो बनाउन सबै एकजुट हुनुपर्नेमा जोड दिए। 'अहिलेको अवस्थामा हाम्रा साथीहरूबीच मेलमिलाप हुन जरुरी छ। अधिवेशनमा प्रतिस्पर्धा हुन्छ, जित र हार हुन्छ। आज जित्नेले पनि भोलि सधैं जितिरहन्छ भन्ने हुँदैन। जित्नेले हार्ने साथीसँग सहयोग लिने, हार्नेले जित्नेलाई सहयोग गरेको खण्डमा अहिले आपसमा रहेको समस्यालाई भोलिका दिन मेलमिलाप गर्न सहयोग पुग्नेछ।' देउवाले कांग्रेसले नेतृत्वदायी भूमिकामा बसेर नेपाललाई समावेशी समानुपातिक व्यवस्था र लोकतान्त्रिक व्यवस्था नेपालमा स्थापित गरेको बताउँदै यो व्यवस्थाका कारण आदिवासी जनजाति, अपाङ्गता भएकाको प्रतिनिधित्व हुने अवस्था आएको बताए। देउवाले तत्कालका लागि गठबन्धनको विकल्प समेत नरहेको बताए। मुलुकको समस्या समाधानका लागि अहिले गठबन्धनलाई निरन्तरता दिनुपर्ने उनको भनाइ थियो। कार्यक्रममा नेपाली कांग्रेसका पूर्वमहामन्त्री शशांक कोइरालाले नेपाली कांग्रेस सहभागी भएको वर्तमान सरकारले जनतालाई सुशासनको प्रत्याभूति दिन सक्नुपर्नेमा जोड दिए। मुलुकमा देखिएको भ्रष्टाचार र महँगीलाई हटाउँदै जनतालाई राहतको अनुभूति दिन सकेमा मात्र पार्टीसमेत बलियो हुँदै जाने उनको भनाइ छ। नेपाली कांग्रेसका केन्द्रीय सदस्य चन्द्र भण्डारीले आफूले अवसर नपाउँदैमा पार्टी कमजोर बनाउन नहुने बताए। उनले दिनदिनै युवा विदेशिएको भन्दै यस्तो अवस्थाको अन्त्य हुनुपर्ने धारणा राखे। कार्यक्रममा गण्डकी प्रदेश सरकारका मुख्यमन्त्री सुरेन्द्रराज पाण्डे, कांग्रेस केन्द्रीय सदस्य अर्जुनप्रसाद जोशी, किरण पौडेल, शारदा पौडेल, उर्मिला थपलियालगायतले सम्बोधन गरेका थिए।"
मटिहानीमा भगवान रामसीताको मूर्ति बनाएर गरियो विशेष पूजा,"मटिहानी (महोत्तरी) : २५ फिटको कलात्मक मूर्ति बनाई महोत्तरीको मटिहानीमा सोमबार पूजा गरिएको छ। स्थानीय लक्ष्मीनारायण मठ मन्दिरमा भगवान राम र सीताको कलात्मक २५ फिटको मूर्ति बनाएर धार्मिक विधिअनुसार पूजापाठ गरिएको हो। भारतको अयोध्यामा भगवान रामको प्राण प्रतिष्ठाको अवसरमा महोत्तरीको मटिहानीमा निर्मित सो कलात्मक मूर्तिको अनावरण लोकतान्त्रिक समाजवादी पार्टीका अध्यक्ष महन्थ ठाकुर, श्रम रोजगार तथा सामाजिक सुरक्षा मन्त्री शरत सिंह भण्डारी र मटिहानी नगरपालिकाका मेयर हरिप्रसाद मण्डलले संयुक्तरूपमा गरेका थिए। सो अवसरमा बाजागाजा, कीर्तनसहित स्वस्तिक वाचन र आरती गरिएको थियो। यसअघि सोमबार विहान लक्ष्मीसागर पोखरीमा भगवान लक्ष्मी नारायणको विशेष आरती गरिएको थियो। अहिले साँझमा लक्ष्मीनारायण मठ (मन्दिर)मा महाआरती हुने मेयर मण्डलले बताए। राम र सीताको मूर्तिको दर्शका लागि दर्शनार्थीहरूको भिड लागेको छ। अहिले लक्ष्मीनारायण मठलाई दुल्हीझैं लाइट र मालाले सिंगारिएको छ।"
तत्काल सवारी चालक अनुमति पत्र उपलब्ध गराउन प्रधानमन्त्रीको निर्देशन,"काठमाडौं : प्रधानमन्त्री पुष्पकमल दाहालले सवारी चालक अनुमति पत्र (लाइसेन्स) कुरेर बसेका सेवाग्राहीलाई तत्काल उपलब्ध गराउन निर्देशन दिएका छन्। सिंहदरबारस्थित प्रधानमन्त्री कार्यालयमा सवारी चालक परिचयपत्र, राष्ट्रिय परिचयपत्र र राहदानीसँग सम्बन्धित विषयमा भएको एकीकृत छलफलमा प्रधानमन्त्रीले १४ लाख सेवाग्राहीलाई तत्काल लाइसेन्स उपलब्ध गराउन निर्देशन दिए। सवारी चालक अनुमतिपत्र फाराम भरेर परीक्षासमेत उत्तीर्ण गरिसक्दा पनि लाइसेन्स नपाउनु गम्भीर विषय भएको बताउँदै यातायात व्यवस्था विभागलई तत्काल लाइसेन्स उपलब्ध गराउन प्रधानमन्त्रीले सचेत गराए। 'अहिलेको समयमा सूचना प्रविधि महत्वपूर्ण छ। हामीले इन्टिग्रिटेड प्रविधिमा केन्द्रीत भएर परिणाम दिनसक्नुपर्छ। त्यसका लागि राज्यका संयन्त्रबीच समन्वय जरुरी छ,' उनले भने। प्रधानमन्त्री आफूले सेवा प्रदायक कार्यालयमा लाग्ने गरेको लामो लाइन हटाउन प्रतिबद्धता गरेको स्मरण गर्दै एक वर्षमा देखिने गरी सुधार भए पनि पूरै सुधार नभएको बताए। उनले त्यसलाई गम्भीररूपमा ध्यान दिन र सेवाप्रदायक कार्यालयको कार्यक्षमता बढाउन निर्देशन दिए। 'सोर्सकोड हाम्रो आफ्नै कहिलेदेखि हुन्छ भन्ने विषयमा सबैले गम्भीर भएर सोचौं। ससाना प्राविधिक समस्या सुल्झाउन पनि विदेशीहरू नै बोलाउनुपर्ने स्थिति छ। रातरात सबै कुरा परिवर्तन सकिँदैन, योजनावद्ध काम गर्दा क्रमशः बदल्न सकिन्छ,' उनले भने। यसका लागि दक्षजनशक्ति आफैं उत्पादन गर्न सकिने उनको भनाइ थियो। बैठकमा उपप्रधानमन्त्री एवं गृहमन्त्री नारायणकाजी श्रेष्ठले सेवाप्रदायक कार्यालयले उच्च प्रविधिको प्रयोगमार्फत् शीघ्र सेवाप्रवाह गर्न प्रधानमन्त्रीले चासो दिएको निर्देशनलाई गम्भीररूपमा लिई कार्यसम्पादन गर्न निर्देशन दिए। मुख्यसचिव डा बैकुण्ठ अर्यालले एकीकृत डाटा प्रणालीका लागि सेवाप्रदायक परामर्शदातासँग अन्तरक्रिया आवश्यक रहेको बताउँदै विद्यमान तथ्यांक प्रणालीलाई व्यवस्थित गरी सकेसम्म छिटो, प्रभावकारी र एकीकृत सेवा प्रवाह गर्नुपर्नेमा जोड दिए। राहदानीका लागि जनशक्ति कम हुँदा सेवा प्रभावित भइरहेको बताउँदै मुख्यसचिव अर्यालले संगठन तथा व्यवस्थापन सर्भे प्रक्रिया अगाडि बढाउन विभागलाई निर्देशित गरे। बैठकमा निर्देशकहरूले राष्ट्रिय परिचयपत्र, राहदानी र सवारी चालक अनुमतिपत्रको वर्तमान अवस्था, सेवाप्रदायक कार्यालयका समस्या र आगामी कार्ययोजनाबारे प्रधानमन्त्रीलाई ब्रिफिङ गरेका थिए। त्यस अवसरमा यातायात व्यवस्था विभागका महानिर्देशक उद्धवप्रसाद रिजालले अर्को हप्तादेखि लाइसेन्स छपाइको प्रक्रिया अगाडि बढ्ने बताउँदै नयाँ छपाइको प्रक्रियाका लागि टेन्डर प्रक्रियाको अध्ययन भइरहेको बताए। उनले विभागको कामकारवाहीमा पारदर्शिताको विषयलाई लिएर प्रश्न उठेकोमा नेपाल प्रहरीको केन्द्रीय अनुसन्धान ब्यूरो (सीआईबी) र अख्तियार दुरुपयोग अनुसन्धान आयोगको समेत प्रत्यक्ष सहभागितामा छानविन भइरहेको जानकारी दिए। राहदानी विभागका महानिर्देशक लक्ष्मण खनालले दसैंयता राहदानी विभागमा सेवाग्राहीको भीड नरहेको बताउँदै रातिसम्म काम गरेर सिफ्ट प्रणालीमा द्रूत सेवामा सेवा प्रवाह भइरहेको बताए। उनले जिल्ला प्रशासन कार्यालयलगायत ९४ वटा सरकारी निकायबाट राहदानीसम्बन्धी काम भइरहेको जानकारी दिँदै जिल्ला प्रशासन कार्यालयका राहदानी शाखालाई थप व्यवस्थित बनाउनुपर्नेमा जोड दिए। राष्ट्रिय परिचयपत्र तथा पञ्जीकरण विभागका महानिर्देशक युवराज कटेलले राष्ट्रिय परिचयपत्र वितरणमा प्रगति भएको बताउँदै एकीकृत तथ्यांक प्रणालीलाई व्यवस्थित गरेर लैजानुपर्ने बताए।"
विश्वविद्यालयको शिलान्यास गर्न पुगेका मन्त्री र सांसदमाथि लाठी प्रहार,"राजविराज : मधेस प्रदेशका शिक्षा मन्त्रीको विरोधका बीच मधेस कृषि विश्वविद्यालयको सोमबार राजविराजमा शिलान्यास भएको छ। सुरक्षाकर्मीको बाक्लो उपस्थितिका बीच राजविराज नगरपालिका१३ बिषहरियामा विश्वविद्यालय भवनको जसपा नेपालका अध्यक्ष उपेन्द्र यादव र मधेश प्रदेशका मुख्यमन्त्री सरोज यादवले संयुक्तरूपमा भवनको शिलान्यास गरेका हुन्। सरकारमा सहयात्री रहेको जनमत पार्टीका मन्त्री, सांसदसहितले विरोधस्वरुप नाराबाजी गरिरहेका बेला आइपुगेका जसपा अध्यक्ष र मुख्यमन्त्री कार्यक्रम स्थलमा प्रवेश गर्नासाथ शिलान्यास गर्न पुगेका थिए। भवनको शिलान्यास र भूमिपूजन भइरहँदा कार्यक्रमस्थलतर्फ बढ्न खोजेको मन्त्री, सांसद नेतृत्वको जुलुसमाथि प्रहरीले लाठीचार्ज गरिरहेको थियो। प्रहरीको लाठीचार्जले शिक्षा तथा संस्कृती मन्त्री महेशप्रसाद यादवको टाउको फुटेको छ भने प्रदेश सांसदहरूसहित आधा दर्जन कार्यकर्ताहरूलाई चोटपटक लागेको छ। मन्त्री यादवलाई थप चोटपटक लाग्नबाट उनका अंगरक्षकले जोगाएका थिए। जसपा अध्यक्ष उपेन्द्र यादवलाई स्वागत गर्न पाउँ भन्दै आएको विरोध जुलुसको ब्यानरमा लेखिएको थियो 'सप्तरीका जनताको विरोधका बाबजुद गैरकानुनी, गैरवैधानिक कार्यक्रममा प्रमुख अतिथि बन्न सप्तरीको जनताको नरसंहार नै गर्न मरिहत्ते गर्नुभएका माननीय उपेन्द्र यादवज्युलाई जनमत पार्टीको तर्फबाट हार्दिक स्वागत गर्दछौं। हामी सप्तरीको शान्ति र सुरक्षाका लागि बाँधिएका छौं।' उक्त व्यानरसहित आएको जुलुस कार्यक्रमस्थलमा प्रवेश गरेपछि जनमतका कार्यकर्तामाथि प्रहरीले लाठी चार्ज गरेको हो। सुरुमा प्रदेश सांसदहरू सतिश सिंह, सकिल अली, भाग्यश्री चौधरी, रञ्जुकुमारी खंगको नेतृत्वमा आएको जनमत पार्टीका कार्यकर्तालाई प्रहरीले रोकेको थियो। जुलुसमा जनमत पार्टीका नेताहरू सुरेन्द्र मधेसी, ऋषिकेश ठाकुर, निर्मल मण्डल, हनुमाननगर कंकालिनी नगरपालिकाका मेयर विरेन्द्र माझी, बलान बिहुल गाउँपालिका अध्यक्ष खेमचन्द्र यादवसहित सहभागी थिए। लगत्तै मधेस प्रदेशका शिक्षा तथा संस्कृतीमन्त्री महेश प्रसाद यादवको नेतृत्वमा आएको जुलुस प्रहरी घेरा तोडदै अघि बढेपछि प्रहरीले लाठीचार्ज गरेको थियो। लाठी प्रहारपछि जुलुस तितरबितर भएको थियो। चोट लागेपछि मञ्चको ५० मिटरको दूरीमा कार्यक्रमस्थलकै प्रांगणमा बसेका शिक्षा मन्त्री यादवसहित जनमत पार्टीका कार्यकर्ताहरूविरुद्ध जाइलाग्न खोजेको जसपाका कार्यकर्ताहरूलाई प्रहरीले रोकेर मञ्चको कार्यक्रमतर्फ फर्काएको थियो। विश्वविद्यालयका सहकूलपतिसमेत रहेका शिक्षा मन्त्री यादवले आफूलाई समेत जानकारी नदिएर गर्न लागिएको शिलान्यास कार्यक्रम स्थगित गर्न आइतबार विज्ञप्तिमार्फत सूचना जारी गरेका थिए। सहकूलपतिलाई कुनै जानकारी नै नदिई कामकाज अगाडि बढाएको भन्दै शिक्षा मन्त्री यादवले विरोध गरेका छन्। विवाद र विरोधका बीच भएको शिलान्यास कार्यक्रमका प्रमुख अतिथि उपेन्द्र यादवले सबैलाई धन्यवाद भन्दै आधा मिनेटमा मन्तव्य सकेका थिए। कार्यक्रमको अध्यक्षता गरेका मुख्यमन्त्री सरोज कुमार यादवले कृषि विश्वविद्यालयको लागि ३१ करोड रुपैयाँ छुट्याउन लगाए भन्ने जनमत पाटीको जन्म नहुँदै विश्वविद्यालयको काम अघि बढेको व्यंग्य गरे। उनले विश्वविद्यालयको काम तिब्रताका साथ अघि बढाउने प्रतिवद्धतासमेत गरे। पूर्व मुख्यमन्त्री लालबाबु राउतले सप्तरीमा विश्वविद्यालय बनाउने श्रेय उपेन्द्र यादवलाई मात्र जाने भन्दै प्रशंसा गरे। उपकुलपति डा वैद्यनाथ महतोले स्वागत गरेको कार्यक्रममा मधेस प्रदेशका भूमि व्यवस्था, कृषि तथा सहकारी मन्त्री गोविन्दबहादुर न्यौपानेले शुभकामना व्यक्त गरे। शिलान्यास हुने स्थलमा सशस्त्र र नेपाल प्रहरीका पाँच सय बढी सुरक्षाकर्मी परिचालित थिए। भवनको शिलान्यास गैरवैधानिक तरिकाले जसपा अध्यक्षबाट गर्न लागेको भन्दै जनमत पार्टीले सात बुंदे माँग राख्दै विश्वविद्यालयको राजविराजस्थित कार्यालयमा आइतबार ताला लगाएको थियो। विश्वविद्यालयको स्थापना २०७८ मङ्सिर २७ गते भएको थियो। कृषि विज्ञान, पशु, स्वास्थ्य तथा पशु विज्ञान, माछा विज्ञान र खाद्यप्रविधि विज्ञान गरी चार वटा संकाय रहने मधेस कृषि विश्वविद्यालयले हाल कृषि विज्ञानको अध्ययन सुरु गरेको छ। हालः कृषि विश्वविद्यालयको कार्यालय स्थानीय एक विद्यलयको भवनमा रहेको छ। प्रदेश सरकारले विश्वविधालयको भौतिक पूर्वाधार निर्माण र संकायहरु सञ्चालनका लागि ३१ करोड रुपियाँ बजेट विनियोजन गरेको छ। राजविराज नगरपालिकाले भवन निर्माणका लागि २६ विघा ८ कठ्ठा जग्गा उपलब्ध गराएको छ।"
राष्ट्रियसभा निर्वाचन : कोशीमा एमाले र राप्रपाबीच तालमेल,"विराटनगर : कोशी प्रदेशमा राष्ट्रियसभा निर्वाचनका लागि नेकपा (एमाले) र राष्ट्रिय प्रजातन्त्र पार्टी (राप्रपा)बीच तालमेल भएको छ । आगामी माघ ११ गते हुने राष्ट्रियसभा निर्वाचनमा एकअर्कालाई सघाउने सहमति दुवै दलबीच भएको हो । तालमेल भएपनि सत्तारुढ गठबन्धनको मतभार बढी भएकाले दुवै दलका उम्मेदवारलाई जित निकाल्न भने सकस पर्ने देखिन्छ । यद्यपि, निर्वाचनमा सहकार्य गरेर अघि बढ्ने सहमति भएको एमाले प्रदेश संसदीय दलका प्रमुख सचेतक रेवतीरमण भण्डारीले जानकारी दिए । निर्वाचन जितिन्छ भन्नेमा आशावादी छौं, उनले भने, त्यही भएर तालमेल गरिएको हो । कोशीमा यसअघि राप्रपाले सभामुख लिएपछि एमालेसँग खटपट भएको थियो । तर, राष्ट्रियसभा निर्वाचनमा पुनः तालमेल गर्ने सहमति भएको छ । प्रतिनिधि एवं प्रदेशसभा निर्वाचनमा पनि एमालेराप्रपाको तालमेल भएको थियो । त्यो तालमेलका आधारमा एमाले नेतृत्वमा प्रदेश सरकार बनाउन राप्रपाले साथ दियो । सरकार बनाउने र ढाल्ने खेलका कारण प्रदेशमा लामो समयसम्म सभामुख पद खाली रहयो । सत्तारुढ गठबन्धनसहितका दलको साथ पाएर राप्रपाका अम्बरबहादुर विष्ट सभामुख बनेका छन् । सभामुखको विषयलाई लिएर दुई दलबीच देखिएको खटपट राष्ट्रियसभा निर्वाचनसम्म आइपुग्दा टुंगिएको छ । राष्ट्रियसभाको निर्वाचनमा महिलातर्फ खाली छाडेको राप्रपाले अन्यतर्फ उद्धव पौडेललाई उम्मेदवार बनाएको छ । एमालेले महिलातर्फ रुक्मिणी कोइराला र अन्यतर्फ पर्शुराम अधिकारीलाई उम्मेदवार उठाएको थियो । दुवै दलबीच चुनावी तालमेल भएपछि एमालेले अधिकारीलाई ब्याक गराउने र महिलातर्फ कोइरालालाई जिताउने रणनीति लिएको छ । एमाले प्रमुख सचेतक भण्डारीले अन्यतर्फ राप्रपाका उद्धव पौडेल र महिलातर्फ एमालेकी रुक्मिणी कोइरालालाई सघाउने सहमति भएको बताए । सत्ता गठबन्धनको मतभार धेरै भएकाले एमाले वा राप्रपा एक्लै चुनावमा जाँदा जित्ने अवस्था थिएन । तालमेल गर्दा पनि सत्ता गठबन्धनकै मतभार बढी हुन्छ । कोशीमा राष्ट्रियसभाको दुई सिटका लागि निर्वाचन हुँदैछ । यसअघि राष्ट्रियसभा सदस्य बनेका नेपाली कांग्रेसका रमेशजंग रायमाझी र नेकपा (माओवादी केन्द्र)की बिना पोखरेलको पदावधि सकिन लागेपछि चुनाव हुन लागेको हो । कोशीमा राष्ट्रियसभाका लागि ३ सय ६७ जना मतदाता छन् । निर्वाचनमा प्रदेशसभा सदस्य र स्थानीय तहका प्रमुख तथा उपप्रमुख मतदाता हुन्छन् । कोशीमा प्रदेशसभा सदस्य ९३ जना छन् । प्रदेशसभा सदस्यको मतभार ५३ कायम गरिएको छ । कोशीका १ सय ३७ वटा स्थानीय तहका प्रमुख र उपप्रमुख गरेर २ सय ७४ जनाले राष्ट्रियसभा निर्वाचनमा भाग लिन पाउँछन् । पालिकाका प्रमुख र उपप्रमुखको मतभार १९ कायम गरिएको छ । कोशीको १० हजार १ सय ३५ कूल मतभारमध्ये प्रदेशसभा सदस्यको मात्रै ४ हजार ९ सय २९ पुग्छ । प्रदेशसभाको सबैभन्दा ठूलो दल एमालेसँग ४० र राप्रपासँग ६ जना प्रदेशसभा सदस्य छन् । कांग्रेसका २९, माओवादीका १३, नेकपा (एकीकृत समाजवादी)का ४ र जनता समाजवादी पार्टी (जसपा)का १ जना प्रदेशसभा सदस्य छन् । प्रदेशसभा सदस्यका हिसाबले एमालेराप्रपाको २ हजार ४ सय ३८ र सत्तारुढ गठबन्धनको २ हजार ४ सय ९१ मतभार हुन्छ । स्थानीय तहमा सबैभन्दा धेरै कांग्रेसका १ सय १३ जना प्रमुख र उपप्रमुख छन् । माओवादीका ३१, एकीकृत समाजवादीका ७ र जसपाका ४ जना छन् । स्थानीय तहका प्रमुख र उपप्रमुख गरेर सत्ता गठबन्धनको मतभार २ हजार ९ सय ४५ पुग्छ । एमालेका १ सय १२ र राप्रपाका ४ जना प्रमुख एवं उपप्रमुख छन् । स्थानीय तहबाट एमालेराप्रपाको कूल मतभार २ हजार २ सय ४ पुग्छ । स्वतन्त्र ३ जनाको मतभार ५७ हुन्छ । स्थानीय तहका जनप्रतिनिधिको जम्मा मतभार ५ हजार २ सय ६ पुग्छ । प्रदेश र स्थानीय तह गरेर स्वतन्त्रबाहेक गठबन्धनसँग ५ हजार ४ सय ३६ तथा एमालेराप्रपासँग ४ हजार ६ सय ४२ मतभार हुन्छ । सत्तारुढ गठबन्धनले राष्ट्रियसभामा अन्यतर्फ कांग्रेसका कृष्णप्रसाद सिटौला र महिलातर्फ माओवादीकी चम्पादेवी कार्कीलाई उम्मेदवार बनाएको छ । राष्ट्रियसभामा गठबन्धन गरेका एमालेराप्रपाले सत्तारुढ गठबन्धनको असन्तुष्ट मत तानेर निर्वाचन परिणाम आफ्नो पक्षमा पार्ने रणनीति बनाएका छन् । सत्तारुढ गठबन्धन भने आफ्नो मत जोगाएर चुनाव जित्ने धाउन्नमा केन्द्रित छ ।"
अति मोटा र अति दुब्ला सशस्त्रको बढुवा रोकिने,"अति दुब्लो र अति मोटो वर्गमा पर्ने सशस्त्र प्रहरीले विदेश तालिम, युएन मिसन, कमाण्ड र बढुवा सबैमा अवसर पाउने छैनन्। काठमाडौं : अति मोटा र अति दुब्ला सशस्त्र प्रहरीलाई युएन मिसनमा जान रोक लगाइएको छ। हाइट अनुसारको तौल नभएका अति दुब्ला र अति मोटा सशस्त्र प्रहरी कर्मचारी विदेश तालिममा जान पाउने छैनन्। यस्तै उनीहरूको बढुवा हुने छैन र कमान्डरको जिम्मा पनि पाउने छैनन्। सशस्त्र प्रहरी बल नेपालले विदेश तालिमसम्बन्धी नीति तर्जुमा गर्दे प्रहरी कर्मचारीलाई शारीरिक स्वस्थता कायम राख्नका लागि विशेष कार्यविधि बनाएको छ। तालिमका लागि विदेश जाने प्रहरी कर्मचारीको छनौटमा पारदर्शिता कायम गर्नका लागि सशस्त्र प्रहरी बलले शारीरिक स्वस्थता पनि कार्यविधि प्रयोगमा ल्याएको हो। यही कार्यविधिअनुसार नियमावली बन्ने क्रममा छ। सशस्त्र प्रहरीका प्रवक्ता राजेन्द्र खड्काका अनुसार बीएमआई परीक्षण स्वास्थ्य वर्गिकरणसम्बन्धी कार्यविधि २०७९ बनेको हो। यो कार्यविधि २०८० भदौदेखि संगठनमा लागू भएको छ। सशस्त्र प्रहरीका हरेक कार्यालयहरूमा यो मापदण्ड लागू भइसकेको छ। खड्का भन्छन्, प्रहरी कर्मचारीलाई स्वास्थ्यप्रति सचेत बनाउनका लागि पनि बीएमआई मापदण्ड लागू गरिएको हो। अनावश्यक मोटो हुने, कार्यकक्षमा सक्रिय नहुने तथा अल्छी कर्मचारी नहुन् भन्ने उद्देश्यले नै यो मापदण्ड बनाइएको हो। खड्का भन्छन्, फौजीहरू फिट र तन्दुरुस्त नै देखिनुपर्छ। महिला पुरुष दुवै प्रहरी कर्मचारीका लागि यो मापदण्ड लागु छ। मापदण्ड पूरा नगरेका प्रहरी कर्मचारी कारबाहीमा पर्नेछन्। सशस्त्र प्रहरी बल नेपालका सहप्रवक्ता शैलेन्द्र थापाका अनुसार बीएमआइ मापदण्ड अनुसार ४ वटा श्रेणी छुट्याइएको छ। सामान्य, मोटा, दुब्ला र अति दुब्ला तथा अति मोटा गरी ४ वटा श्रेणीमा प्रहरी कर्मचारीको वर्गिकरण गरिएको छ। सामान्य वर्गमा परेका सशस्त्र प्रहरीले बढुवा, कमाण्ड, युएन मिसन, विदेश तालिम, सेमिनार जस्ता सबै अवसरमा भाग लिन पाउँछन्। स्वास्थ्यको हिसाबले मोटो वर्गमा परेका सशस्त्र प्रहरीले बढुवा र कमान्ड पाउँछन्। विदेश तालिम र युएन् मिसनमा भने भाग लिन पाउनेछैनन्। दुब्लो वर्गमा पर्ने सशस्त्र प्रहरी बढुवाका लागि योग्य मानिन्छन्। तर, यिनीहरू कमाण्ड, युएन मिसन र विदेश तालिमका लागि अयोग्य ठानिन्छन्। यस्तै, अति दुब्लो र अति मोटो वर्गमा पर्ने सशस्त्र प्रहरीले विदेश तालिम, युएन मिसन, कमाण्ड र बढुवा सबैमा अवसर पाउने छैनन्। उनीहरू कारबाहीमा पर्छन्। सामान्यबाहेक अन्य तीनवटा कुनै पनि वर्गमा पर्ने प्रहरी कर्मचारीले ६ महिनापछि पुनः डाक्टरको उपस्थितिमा स्वास्थ्य परीक्षण गर्न पाउँछन्। पुनः आफूलाई शारीरिक रूपले मेन्टेन गर्न सक्छ। सामान्य अवस्थामा आएपछि कुनै पनि सुविधावाट बाहिरिनु पर्दैन। सशस्त्र प्रहरीको २३औं वार्षिक उत्सवका अवसरमा प्रहरी हेडक्वाटरदेखि सबैतिर बीएमआई परीक्षण भइरहेको छ। यसका लागि सशस्त्रै प्रहरीकै मेडिकल डाक्टरको उपस्थिति रहेको छ। उमेर अनुसारको २ माइल परीक्षण पनि भइसकेको छ। विशेष अवस्थाका प्रहरी कर्मचारीलाई यो परीक्षण आवश्यक छैन। जस्तै गर्भवती महिला कर्मचारीलाई गर्भवती भएको समयदेखि २ वर्षसम्म यो परीक्षण आवश्यक छैन। मिसक्यारेज भएको अवस्थामा १ वर्षसम्म यो परीक्षण आवश्यक छैन। यस्तै, तौल समूहमा खेल खेल्ने खेलाडी कर्मचारीका लागि पनि बीएमआई परीक्षण आवश्यक छैन। घाइते र अंगभंग भएका र उपचारका क्रममा रहेका प्रहरी कर्मचारीलाई पनि यो मापदण्ड लाग्दैन। यस्तो अवस्थामा अघिल्लो पटक उसको बीएमआई रिपोर्ट जे थियो त्यसलाई नै आधार मान्ने गरिन्छ। सहप्रवक्ता थापाका अनुसार गत वर्ष बीएमआई कार्यविधि बनाउँदा नै एक वर्षपछि लागु हुनेछ भनिएको थियो। अहिले लागू भइसकेको छ।"
हत्या आरोपमा माओवादी नेतृ पञ्चा सिंहसहित ६ जनाविरुद्ध पक्राउ पूर्जी जारी,"वीरेन्द्रनगर : हत्या गरेको आरोपमा नेकपा माओवादी केन्द्रकी नेतृ पंचा सिंहविरुद्ध पक्राउ पूर्जी जारी भएको छ । १५ वर्षअघि हत्या गरिएका कालिकोटका १७ वर्षीय राजबहादुर मल्लको हत्यामा संलग्न रहेको आरोप अखिल क्रान्तिकारीका अध्यक्ष समेत रहेकी सिंहसहित ६ जनालाई पक्राउ गर्न जिल्ला अदालत सुर्खेतले पक्राउ पूर्जी जारी गरेको छ । जिल्ला अदालतले प्रहरीलाई शुक्रबार उनीहरुलाई पक्राउ गर्न अनुमति दिएको हो । प्रहरीका अनुसार किटानी जाहेरीमा नाम उल्लेख भएका कालिकोटको महावै गाउँपालिका स्थायी ठेगाना भएकी सिंहसहित टाइगर भनिने पदमबहादुर रावत, गुराँस भनिने बालकृष्ण सिंह, टंकबहादुर सिंह, कालिकोटकै खाडाचक्र नगरपालिकाका सुभाष भनिने वीरबहादुर मल्ल र अशोक भनिने अलि कार्कीविरुद्ध पक्राउ पूर्जी जारी भएको छ । यसअघि जिल्ला अदालतबाट २०७९ साउन १३ गते पहिलो पटक पक्राउ पूर्जी प्रहरीले जारी गरेको थियो। तर राजनीतिक संरक्षणका कारण उनीहरु पक्राउ परेनन् । पीडित परिवारले किटानी जाहेरीमा नाम उल्लेख भएका ६ जनाविरुद्ध पक्राउ पूर्जी माग गरे अनुसार पक्राउ गर्न अनुमति पाएको जिल्ला प्रहरी कार्यालयका प्रमुख एसपी योगेन्द्रसिंह थापाले बताए । उनका अनुसार प्रहरीले उनीहरुको घरठेगानामा खोजतलासका लागि पत्राचार गरिसकेको छ । सुर्खेतको जन माविमा पढ्दै गरेका राजबहादुरको २०६५ फागुन २६ गते बेलुका ८ बजेतिर सुर्खेत बसपार्कमा खाना खाएर कोठातर्फ जाँदै गरेको बेला खुकुरी प्रहार गरेर हत्या गरिएको थियो । हत्या लगत्तै मृतकका कान्छा बुवा नवराज मल्लले जाहेरी दिएका थिए । जाहेरीमा टाइगर भनिने पदमबहादुर रावतले राजबहादुरमाथि खुकुरी प्रहार गरेको उल्लेख छ । उनी नै मुख्य दोषी रहेको दाबी छ । मृतकका बुवा नन्दबहादुर मल्लले छोराको हत्यामा उल्लेखित ६ जनासहित नाम, ठेगाना नखुलेका दैलेखका दुई संलग्न रहेको भन्दै २०७९ साउन १३ गते पूरक जाहेरी दिए । हत्या घटनापछि प्रहरीले ३१ जनालाई अनुसन्धान अधिकृत तोकेपनि अहिलेसम्म कसैलाई पक्राउ गर्न सकेको छैन । मृतकका बुवा नन्दबहादुर मल्लले १५ वर्षदेखि अदालत र प्रहरी कार्यालय धाउँदा पनि न्याय नपाएको दुखेसो पोखे । उनले भने, छोराको हत्या गरेर तत्कालीन माओवादीको छैटौं डिभिजनभित्र लुकेका माओवादीका कार्यकर्ताहरु राजनीतिक संरक्षणकै कारण अझै पक्राउ परेका छैनन् । मेरो छोरा मार्नेहरु पक्राउ मात्र परिदिए छोराको आत्माले शान्ति पाउँथ्यौँ । जिल्ला प्रहरी कार्यालय सुर्खेतले प्रहरी निरीक्षक कृष्ण खड्कालाई घटनाको अनुसन्धान गर्ने अधिकारी तोकेको छ । नेपाल प्रहरीका प्रवक्ता डीआइजी भिमप्रसाद ढकालले १५ वर्षअघिको हत्या घटनाका बारेमा के भएको हो त्यसको जानकारी दिन जिल्ला प्रहरी कार्यालय सुर्खेतलाई निर्देशन दिएको जानकारी दिए । यता अखिल क्रान्तिकारीका केन्द्रीय अध्यक्ष पंञ्चा सिंहले १५ बर्षपछि लास माथि राजनीति भएको बताइन् । उनले भनिन्,मलाई मुद्दा दर्ता गरेको थाहा नै थिएन । त्यो विद्यार्थीलाई म चिन्दा पनि चिन्दिनँ । विद्यार्थी मरेको भएर शान्तिपूर्ण तरिकाले चुनाव सम्पन्न भएको थियो । बसपार्कमा विद्यार्थी मरेको भन्ने खबर आएपछि म पनि लास व्यवस्थापनका लागि अस्पतालसम्म पुगेकी हुँ । मलाई बेकारमा फसाउनका लागि यो षडयन्त्र भएको हो । त्यति बेला सुर्खेत क्याम्पस शिक्षामा माओवादीको विद्यार्थी संगठनको नेतृत्व कमानसिंह बस्नेतको थियो । म सुर्खेत बहुमुखी क्याम्पसको चुनावी कमाण्डर थिएँ।"
मुख्यमन्त्री कार्कीको सय दिन : कोशीमा सरकारले पाएन पूर्णता,"विराटनगर : राजनीतिक खिचातानीको कोपभाजनमा परिरहेको कोशी प्रदेशमा मन्त्रिपरिषद् विस्तार गर्न ढिलासुस्ती भइरहेको छ । मन्त्रिपरिषद् विस्तार नहुँदा प्रदेश सरकारले पूर्णता पाउन सकेको छैन । केदार कार्की मुख्यमन्त्री नियुक्त भएको सोमबार सय दिन पूरा भएको छ । तर,उनले मन्त्रिपरिषद् विस्तार नगरिकन विभिन्न मन्त्रालय आफैंसँग राखेका छन् । नेपाली कांग्रेसका प्रदेशसभा सदस्य उनी असोज २७ गते मुख्यमन्त्री नियुक्त भएका हुन् । केन्द्रीय गठबन्धनको निर्णयविपरीत कांग्रेसका विद्रोही ८ र नेकपा (एमाले)का ३९ जना गरेर ४७ जना प्रदेशसभा सदस्यको समर्थनमा मुख्यमन्त्री बनेका कार्कीले असोज २८ गते पद तथा गोपनीयताको शपथ लिएका थिए । कार्कीले आफ्नो शपथग्रहणकै दिन असोज २८ गते दुई जनालाई बिनाविभागीय मन्त्री नियुक्त गरेका थिए । कांग्रेसका शम्शेर राई र एमालेबाट रामबहादुर रानाले मन्त्रीको शपथ पनि लिए । तर, मन्त्रालयको जिम्मेवारी नपाउँदै रानाले पदबाट राजीनामा दिए । कार्कीको नेतृत्वमा सरकार गठन भएको सय दिनसम्म सरकारले पूर्णता नपाउँदा उनको कार्यशैली र कार्यक्षमतामाथि प्रश्न उठेको छ । मन्त्रिपरिषद्लाई पूर्ण बनाएर प्रदेश सरकारलाई अगाडि बढाउँदै सरकारको कामकारबाही चुस्त दुरुस्त बनाउने सवालमा उनी चुकिरहेका छन् । सरकारलाई पूर्णता दिने विषयमा एकपछि अर्को बहाना बनाएर पन्छिने गरेका छन् । कोशीमा मुख्यमन्त्री तथा मन्त्रिपरिषद्को कार्यालयसहित ९ वटा मन्त्रालय छन् । कार्कीले आफ्नो शपथग्रहणकै दिन असोज २८ गते दुई जनालाई बिनाविभागीय मन्त्री नियुक्त गरेका थिए । कांग्रेसका शम्शेर राई र एमालेबाट रामबहादुर रानाले मन्त्रीको शपथ पनि लिए । तर, मन्त्रालयको जिम्मेवारी नपाउँदै रानाले पदबाट राजीनामा दिए । कोशीमा ९३ जना प्रदेशसभा सदस्य छन् । तीमध्ये राष्ट्रिय प्रजातन्त्र पार्टी (राप्रपा)का ६ जनाबाहेक सबैले कात्तिक १ गते कार्कीलाई विश्वासको मत दिएका थिए । त्यसपछि कात्तिक १७ गते उनले मन्त्रिपरिषद् विस्तार गरे । नेकपा (माओवादी केन्द्र)बाट गणेश उप्रेती र नेकपा (एकीकृत समाजवादी)बाट कमलप्रसाद जबेगूलाई मन्त्री बनाए । मुख्यमन्त्री कार्की पुरानै गठबन्धनतिर फर्किएपछि एमालेबाट मन्त्री बनेका रानाले पदबाट राजीनामा दिएका हुन् । त्यसपछि ४ सदस्यीय बनेको मन्त्रिपरिषद् हालसम्म विस्तार नहुँदा सरकारले पूर्णत पाउन नसकेको हो । आफू मुख्यमन्त्री नियुक्त भएपछि उनले सहमतीय सरकार बनाउने भने तत्काललाई मन्त्रिपरिषद् विस्तार गर्न आनाकानी गरे । तर, एमाले सरकारबाट बाहिरिएसँगै सहमतीय सरकारको सम्भावना सकियो । त्यसपछि बजेट पारित गरेर मात्रै सरकार विस्तार गर्ने भाका कार्कीले राखे । अहिलेका मन्त्रीहरु पनि एक महिनासम्म बिनाविभागीय नै रहेका थिए । कार्कीले मंसिर १७ गते राईलाई आन्तरिक मामिला तथा कानुन, उप्रेतीलाई पर्यटन, वन तथा वातावरण र जबेगूलाई भौतिक पूर्वाधार विकास मन्त्रालयको जिम्मेवारी दिए । राई हाल प्रदेश सरकारका प्रवक्ता पनि हुन् । कोशीको आर्थिक मामिला तथा योजना मन्त्रालय, स्वास्थ्य मन्त्रालय, खानेपानी, सिंचाई तथा उर्जा मन्त्रालय, सामाजिक विकास मन्त्रालय र उद्योग, कृषि तथा सहकारी मन्त्रालय अझैसम्म मन्त्रीविहीन छन् । यी सबै मन्त्रालय कार्कीले आफैं राखेका छन् । आफू मुख्यमन्त्री नियुक्त भएपछि उनले सहमतीय सरकार बनाउने भने तत्काललाई मन्त्रिपरिषद् विस्तार गर्न आनाकानी गरे । तर, एमाले सरकारबाट बाहिरिएसँगै सहमतीय सरकारको सम्भावना सकियो । त्यसपछि बजेट पारित गरेर मात्रै सरकार विस्तार गर्ने भाका कार्कीले राखे । बजेट पारित भएपछि सभामुखको निर्वाचनलाई बहाना बनाइयो । प्रदेशले सभामुख पाइसकेको छ । पुस २४ गते राप्रपाका अम्बरबहादुर विष्ट सर्वसम्मत सभामुख बने । अब राष्ट्रियसभा निर्वाचनपछि सरकार विस्तार गर्ने भाका राखिएको छ । सरकारका प्रवक्ता एवं आन्तरिक मामिला तथा कानुनमन्त्री शम्शेर राईले राष्ट्रियसभा निर्वाचनअघि सरकार विस्तार नहुने बताए । तत्काललाई राष्ट्रियसभा निर्वाचनको बहाना बनाइए पनि सरकार विस्तार अनिश्चित रहेको कांग्रेसका एक जना प्रदेशसभा सदस्यले बताए । गठबन्धनबाट मन्त्री बन्ने आकांक्षी धेरै छन् । सबैलाई समेट्न सकिँदैन । अहिल्यै मन्त्रिपरिषद् विस्तार गर्दा त्यसको असर राष्ट्रियसभा निर्वाचनमा पर्न सक्छ,उनले भने,त्यही भएकाले तत्काल मन्त्रिपरिषद् विस्तार गर्न समय लागेको भनिएको छ । राष्ट्रियसभा निर्वाचनपछि सरकारलाई पूर्णता दिने भनिए पनि टुंगो छैन । मुख्यमन्त्रीले चाहेको भए यसअघि नै सरकार विस्तार भइसक्ने थियो । सरकारका प्रवक्ता एवं आन्तरिक मामिला तथा कानुनमन्त्री शम्शेर राईले राष्ट्रियसभा निर्वाचनअघि सरकार विस्तार नहुने बताए । सभामुख चयनपछि तुरुन्तै राष्ट्रियसभाको निर्वाचन आयो । अब यसलाई सकेपछि मात्रै मन्त्रिपरिषद् विस्तार हुन्छ, उनले भने, सबै पक्षसँग त्यही सल्लाह भएको छ । अहिले सरकार विस्तारलाई थाती राखेर सबै राष्ट्रियसभा निर्वाचनतर्फ केन्द्रित छौं । यसअघि भने राईले नै सरकार विस्तारसँग राष्ट्रियसभाको कुनै साइनो नभएको दाबी गर्दै आएका थिए । गठबन्धन दलका नेताहरु पनि सभामुख चयन सकिनेवित्तिकै मन्त्रिपरिषद् विस्तार हुने बताउँथे । तर, राष्ट्रियसभालाई असर पर्ने भएका कारण गठबन्धनका शीर्ष नेताहरुकै दबाबमा मन्त्रिपरिषद् विस्तारलाई पछाडि धकेलिएको स्रोतको भनाइ छ । मुख्यमन्त्री कार्कीले भने मन्त्रिपरिषद् विस्तार नहुँदा पनि सरकारले आफ्नो गतिमा काम गरिरहेको दाबी गर्दै आएका छन् । मन्त्री नियुक्त नभएपनि प्रदेश सरकारले बजेट पास गराउने र नीतिगत समस्या समाधान गर्नेदेखि संघीय सरकारसँग आवश्यक समन्वय गरिरहेको उनको जिकिर थियो । अहिल्यै सरकार विस्तार गरिदिएको भए असन्तुष्टि बढेर राष्ट्रियसभालाई असर पर्ने प्रष्ट थियो । शीर्ष नेताहरुले पनि त्यही कुराको संकेत गरे, माओवादीका एक प्रदेशसभा सदस्य भन्छन्, अब राष्ट्रियसभा निर्वाचनपछि सरकार विस्तार गर्ने छाँटकाँट देखिन्छ । त्यसपछि पनि अर्को कुनै बहाना नबनाउलान् भन्न चैं सकिँदैन । उनका अनुसार यसअघि नै सरकार विस्तार गर्न मुख्यमन्त्रीदेखि गठबन्धनका नेताहरुलाई पटकपटक आग्रह गरिएको थियो । केही प्रदेशसभा सदस्य भने राष्ट्रियसभा निर्वाचनपछि नै सरकार विस्तारको सम्भावना कम रहेको बताउँछन् । राष्ट्रियसभापछि संसदीय समितिको सभापति चयनलाई बहाना बनाउन सक्ने उनीहरु बताउँछन् । जे भएपनि सरकारलाई गतिशील हुन नदिन तथा मुख्यमन्त्रीले केही मन्त्रालय आफैंसँग राख्न विभिन्न बहाना बनाउँदै मन्त्रिपरिषद् विस्तारमा ढिलाइ गरिरहेको कतिपयको बुझाइ छ । मुख्यमन्त्री कार्कीले भने मन्त्रिपरिषद् विस्तार नहुँदा पनि सरकारले आफ्नो गतिमा काम गरिरहेको दाबी गर्दै आएका छन् । मन्त्री नियुक्त नभएपनि प्रदेश सरकारले बजेट पास गराउने र नीतिगत समस्या समाधान गर्नेदेखि संघीय सरकारसँग आवश्यक समन्वय गरिरहेको उनको जिकिर थियो । मन्त्रालयको भागबण्डामा गठबन्धन दलबीच सहमति भइसकेको छैन । स्रोतका अनुसार सांसदको संख्याका आधारमा दलहरुले मन्त्री पाउनेमा मुख्यमन्त्रीको जोड छ । त्यसलाई माओवादीले स्वीकार गरेको छैन । अर्कोतर्फ गठबन्धन दलबीच मन्त्रालय विभाजनमा कुरा नमिल्दा र कुन दलले कतिवटा मन्त्रालय लिनेभन्ने विषयमा मतैक्य नहुँदा सरकार विस्तारमा समस्या भएको स्रोतको भनाइ छ । मन्त्रालयको भागबण्डामा गठबन्धन दलबीच सहमति भइसकेको छैन । स्रोतका अनुसार सांसदको संख्याका आधारमा दलहरुले मन्त्री पाउनेमा मुख्यमन्त्रीको जोड छ । त्यसलाई माओवादीले स्वीकार गरेको छैन । प्रदेशसभा सदस्य १३ जना रहेको माओवादीले ३ मन्त्रालय पाउनुपर्ने दाबी गरेको छ । तर, २९ जना प्रदेशसभा सदस्य रहेको कांग्रेसले २ वटाभन्दा बढी दिन नसकिने भनेर अड्को थापिरहेको र त्यसलाई माओवादीले अस्वीकार गरेको एक प्रदेशसभा सदस्य बताउँछन् । उनका अनुसार माओवादीलाई कममा चित्त बुझएर एउटा भएपनि बढी मन्त्रालय लिने दाउमा कांग्रेस छ । प्रदेशसभा सदस्य ४ जना रहेको एकीकृत समाजवादीले थप मन्त्रीको दाबी गरिसकेको छैन । तर, १ जना मात्रै प्रदेशसभा सदस्य रहेको जनता समाजवादी पार्टी (जसपा)ले समेत मन्त्रीमा दाबी गरिरहेको छ ।"
"राष्ट्रियसभा निर्वाचन : आज मध्यरातदेखि मौन अवधि, केके गर्न पाइँदैन ?","काठमाडौं : राष्ट्रियसभा सदस्य निर्वाचनका लागि आज राती १२ बजेदेखि मौन अवधि लागू हुँदैछ। निर्वाचन आयोगले सोमबार एक विज्ञप्ति जारी गर्दै मध्यरातीदेखि चुनाव प्रसार प्रसार गर्न र मतदातालाई प्रभावित पार्ने कुनै पनि गतिविधि गर्न नपाइने जनाएको छ। मौन अवधि मतदान कार्य समाप्त नहुन्जेलसम्म लागू हुनेछ। सो अवधिमा राजनीतिक दलका पदाधिकारी, उम्मेदवार, दलको भातृ सङ्गठन तथा आचारसंहिता पालना गर्नुपर्ने अन्य व्यक्ति, संस्था वा निकायले निर्वाचन प्रचारप्रसार लगायत कुनै पनि प्रकारका छलफल,अन्तरक्रिया, सभा सम्मेलन,कार्यशाला गोष्ठी आदि गर्न पाउने छैनन्। कुनै पनि विधि,प्रक्रिया वा माध्यमबाट मत माग्न र निर्वाचन प्रचारप्रसार गर्न नहुने, सामाजिक सञ्जाल,अनलाइन,छापा वा अन्य कुनै माध्यमबाट राजनीतिक दल वा उम्मेदवारको पक्ष वा विपक्षमा कुनै सन्देश,सूचना वा प्रचारप्रसारका सामग्री पोष्ट वा शेयर गर्न वा गराउन नपाउने आयोगले जनाएको छ। निर्वाचनमा प्रदेश सभाका सदस्यहरुका लागि सेतो रङको कागजमा हरियो रङको मसीको विवरण तथा निर्वाचन चिह्न रहेको मतपत्र र गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखहरुका लागि सेतो रङको कागजमा रातो रङको मसीको विवरण तथा निर्वाचन चिह्न रहेको मतपत्रहरुको व्यवस्था गरिएको छ । राष्ट्रिय सभा सदस्य निर्वाचनमा प्रदेश सभाका सदस्य र गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुख रहेको निर्वाचक मण्डलका सबै मतदाताहरु गोप्य मतदानव्दारा आफूले रोजेको र चाहेको उम्मेदवारलाई मतदान गर्न पाउनेछन्। निर्वाचनलाई स्वच्छ,स्वतन्त्र,निष्पक्ष र भयरिहत वातावरणमा सम्पन्न गर्न गराउन सम्बन्धित सबैमा निर्वाचन आयोगले अनुरोध गरेको छ। मतदान माघ ११ गते बिहान ९ बजेदेखि अपरान्ह ३ बजेसम्म हुनेछ। राष्ट्रियसभाका रिक्त हुने १९ सदस्यका लागि मतदान हुन लागेको हो।"
"पाल्पामा मोटरसाइकल दुर्घटना, एक जनाको मृत्यु",तानसेन : पाल्पामा मोटरसाइकल दुर्घटनामा परी एक जनाको मृत्यु भएको छ । पाल्पा रम्भा गाउँपालिका १ हुगी अर्सदीका २८ वर्षीय हेमन्त जिटीको मृत्यु भएको जिल्ला प्रहरी कार्यालय पाल्पाका सूचना अधिकारी श्रीराम भट्टले जानकारी दिए। मोटरसाइकल चालक जिटीको कालिगण्डकी करिडोर सडकको पिपलडाँडा रामपुर खण्डको भोवरमा भएको दुर्घटना भएको थियो । आइतबार राती १० बजे बुटवलबाट रम्भा १ असेर्दी घरतर्फ जाँदै गर्दा जिटीले चलाएको ग १४ प ३७५ नम्वरको मोटरसाइकल दुर्घटनामा परेको हो । दुर्घटनाग्रस्त मोटरसाइकल सडकदेखि झण्डै २ सय मिटर तल कालिगण्डकी किनारामा खसेको थियो । मृतकको शव पोष्टमार्टमका लागि रामपुर अस्पतालमा पठाएको भट्टले बताए।
यसकारण कांग्रेसले तत्काल मन्त्री फेर्दैन,"संसदीय व्यवस्था भनेको प्रधानमन्त्रीय व्यवस्था हो। यो व्यवस्थामा प्रधानमन्त्री नै सर्वेसर्वा हुन्छन्। तर, अहिले गठबन्धन सरकार भएकाले प्रधानमन्त्रीले चाहेअनुसार आफ्नो ढंगले मन्त्रिपरिषद् गठन र हेरफेर गर्न सक्नुहुन्न र पाउनुहुन्न पनि। गठबन्धन सरकार भएकाले प्रधानमन्त्रीलाई पनि अप्ठ्यारो छ। प्रधानमन्त्रीलाई गठबन्धनका दलले अप्ठ्यारो पार्नुहुन्न, सजिलो बनाउनुपर्छ। सरकार सफल या असफल भन्ने विषय सीधै प्रधानमन्त्रीसँग जोडिन्छ। मन्त्रीहरूको कार्यक्षमता, कार्यप्रगति, व्यवहार र शैली सम्बन्धित पार्टीलाई भन्दा पनि प्रधानमन्त्रीलाई बढी थाहा हुन्छ। त्यो विषयमा दलहरूभन्दा प्रधानमन्त्री नै जवाफदेही पनि हुनुपर्छ। प्रधानमन्त्रीले एक वर्ष पूरा भएपछि लगातार रूपमा मन्त्री हेरफेरको विषय उठाउँदै आउनुभएको छ। मन्त्री फेरेर भए पनि आफ्नो लक्ष्य प्राप्त गरिछाड्छु भन्ने प्रतिबद्धता जनाउँदै आउनुभएको छ। मन्त्री हेरफेरको विषय कांग्रेसमा अनौपचारिक रूपमा उठेको थियो। तर, अहिले नहतारिऔं भन्ने सहमति भएको छ। राष्ट्रियसभाको निर्वाचन र महासमितिको बैठकपछि यो विषयमा कांग्रेसले आफ्नो धारणा राख्नेछ। पार्टीको केही दिनअघि बसेको कार्यसम्पादन बैठकमा सरकारमा सहभागी मन्त्रीहरूले आफ्नो प्रगति विवरण सुनाउनु भएको थियो। मन्त्री हेरफेरको विषय त्यहाँ उठेन। मन्त्रिपरिषद् प्रधानमन्त्रीले चाहनुभयो भने हेरफेर हुन सक्छ। हाम्रो भागमा परेका मन्त्री हेरफेर गर्ने स्थिति आयो भने महासमितिको बैठकपछि त्यस विषयमा छलफल गर्छौं। अहिलेको सरकार भनेको थोरै सम्पत्तिको साहू हो। यता तान्यो उता पुग्दैन। उता तान्यो यता पुग्दैन। मन्त्रीहरूले भयंकर कोसिस गरेको देखिन्छ। तर, देशको परिवेश, आफ्नो क्षमता, राज्यको साधन स्रोतलगायतले पनि सरकारबाट जनता सन्तुष्ट हुन सकेका छैनन्। (विश्वकर्मा नेपाली कांग्रेसका प्रचार विभाग प्रमुख हुन्।)"
पशुपति क्षेत्र विकास कोषकी नवनियुक्त कार्यकारी निर्देशक पुनको नियुक्ति बदर,"काठमाडौं : पशुपति क्षेत्र विकास कोषकी नवनियुक्त कार्यकारी निर्देशक लक्ष्मी पुनको नियुक्ति उच्च अदालत पाटनले बदर गरेको छ। संस्कृति, पर्यटन तथा नागरिक उड्डयनमन्त्री सुदन किरातीको अध्यक्षतामा पुस ४ गते बसेको पशुपति क्षेत्र विकास सञ्चालक परिषद्को बैठकले पुनलाई कार्यकारी निर्देशकमा नियुक्त गरेको थियो। कार्यकारी निर्देशक पदमा नियुक्तपश्चात उनको योग्यता र मापदण्डको विषयलाई लिएर गौश्वाला क्षेत्रमा विरोधसमेत भएको थियो। माओवादी केन्द्रकी केन्द्रीय सदस्य पुन पार्टीको तर्फबाट समानुपातिक उम्मेदवारसमेत थिइन्। कार्यकारी निर्देशक पुनविरुद्ध पुस २६ गते भरत मरासिनीले नियुक्ति खारेज गर्न माग गर्दै उच्च अदालत पाटनमा रिट दायर गरेका थिए। आइतबार न्यायाधीश ऋषिराम दवाडी र श्यामकुमार भट्टराईको संयुक्त इजलासले मरासिनीको रिटमाथि सुनुवाइ गर्दै अन्तरिम आदेश दिएको हो। मुद्दाको टुंगो नलागुञ्जेलसम्म कोषको निर्णय कार्यान्वयन नगर्न नगराउन आदेशमा उल्लेख छ। 'विपक्षी लक्ष्मी पुनको व्यक्तिगत विवरणमा उल्लेखित योग्यता र अनुभव सो नियमावलीमा भएको माथि उल्लिखित योग्यता र अनुभवसँग प्रथम दृष्टिमा नै तादात्म्यता रहेको नदेखिँदा प्रस्तुत रिट निवेदनको अन्तिम टुंगो नलागेसम्म निज लक्ष्मी पुनलाई पशुपति क्षेत्र विकास कोषको कार्यकारी निर्देशकको रुपमा नियुक्ति गर्ने गरी कोष परिषद्ले मिति २०८०।९।४ मा गरेको निर्णय र सो निर्णय बमोजिम । मिति २०८०।९।५ मा दिएको नियुक्तिपत्र कार्यान्वयन नगर्नु नगराउनु भनी उच्च अदालत नियमावली,२०७३ को नियम ४२ बमोजिम अन्तरिम आदेश जारी गरिदिएको छ । यो आदेशको जानकारी विपक्षीहरूलाई यथाशीघ्र दिनू,'आदेशमा भनिएको छ। पशुपति क्षेत्र विकास कोषका कार्यकारी निर्देशकका लागि आवश्यक मापदण्ड नपुगेको कारण देखाएर अदालतले नियुक्ति खारेज गरेको छ। यस अगाडि संसदको अन्तर्राष्ट्रिय सम्बन्ध र पर्यटन समितिको पौष १२ गतेको बैठकमा पनि पशुपति क्षेत्र विकास कोषमा नियुक्त भएकी कार्यकारी निर्देशक पुनको नियुक्तिसम्बन्धी कागजातहरू ३ दिनभित्र समितिमा पेस गर्न निर्देशन दिएको थियो। समितिको बैठकले संस्कृति, पर्यटन तथा नागरिक उड्डयन मन्त्रालय र पशुपति क्षेत्र विकास कोषलाई निर्देशन दिएको हो। बैठकले निर्णयको माइन्युट, निजको शैक्षिक योग्यता र अनुभवको प्रमाणपत्र, वैयक्तिक विवरणलगायत कागजात मागेको थियो।"
"प्रधानमन्त्री मन्त्री फेर्छु भनेको भन्यै, गठबन्धनमा छैन सुरसार","काठमाडौं : प्रधानमन्त्री पुष्पकमल दाहालले आइतबार फेरि घोषणा गरेकाम नगर्ने मन्त्रीलाई अब राखिँदैन। असंलग्न आन्दोलन (नाम) को शिखर सम्मेलनमा भाग लिई आइतबार स्वदेश फर्किने क्रममा प्रधानमन्त्री दाहालले मन्त्रिपरिषद् हेरफेरको कुरा उठाए। त्यसो त, प्रधानमन्त्री दाहालले मन्त्रीहरूको कार्यशैलीप्रति असन्तुष्टि जनाउँदै मन्त्रिपरिषद् हेरफेर गर्ने बताएको यो पहिलोपटक होइन। यसअघि आफ्नो एक वर्षे कार्यकालको प्रगतिविवरण सार्वजनिक गर्ने क्रममा त प्रधानमन्त्री दाहालले काम नगर्ने हो पद छोड्न मन्त्रीहरूलाई निर्देशन नै दिए। उनले मन्त्री फेरेर कामलाई गति दिने घोषणा पनि गरेका थिए। प्रधानमन्त्रीले बारम्बार मन्त्रिपरिषद् हेरफेरको कुरा गरे पनि गठबन्धनका अरू दलमा पनि यसबारे सुरसार नै छैन। प्रधानमन्त्री दाहाल ७ दलको गठबन्धनमा जकडिएका छन्। उनको मात्र व्यक्तिगत इच्छाले न कोही मन्त्रीलाई हटाउन सक्छन्। न कुनै मन्त्रीलाई थप्न नै सक्छन्। किनभने गठबन्धनमा प्रमुख दल नेपाली कांग्रेसले आफ्नो पार्टीबाट सरकारमा सहभागी मन्त्रीहरूलाई फिर्ता बोलाउने अथवा नयाँलाई पठाउने विषयमा छलफल नै गरेको छैन। पार्टी सभापति शेरबहादुर देउवा मौन छन्। देउवा निकट कांग्रेसका एक नेता भन्छन्, सभापतिजी राष्ट्रियसभा निर्वाचन र पार्टीको महासमिति बैठक अगाडि मन्त्रिपरिषद् हेरफेरमा लाग्न नहुने पक्षमा हुनुहुन्छ। बरु, गठबन्धनका उम्मेदवार जिताउन सबैलाई आग्रह गर्नुभएको छ। कांग्रेसमा अहिले यो विषय प्राथमिकता परेको छैन। महासमिति बैठक अगाडि कांग्रेस मन्त्रिपरिषद् हेरफेरका लागि तयार नरहेको देउवा निकट ती नेताले बताए। कांग्रेसले फागुन ७ गते महासमिति बैठक बोलाएको छ। गठबन्धनको अर्को दल एकीकृत समाजवादी पनि तत्काल मन्त्रिपरिषद् हेरफेरका पक्षमा सहमति जनाउने पक्षमा छैन। समाजवादीका प्रवक्ता जगन्नाथ खतिवडा भन्छन्, राष्ट्रियसभा निर्वाचनअघि मन्त्रिपरिषद् हेरफेर हुँदैन जस्तो लाग्छ। सबै दलको फोकस नै अहिले राष्ट्रियसभा निर्वाचन हो। राष्ट्रियसभा निर्वाचन अगाडि मन्त्रिपरिषद् पुनर्गठन हुने सम्भावना नरहेको माओवादीका नेताहरू पनि बताउँछन्। तत्काल मन्त्रिपरिषद् हेरफेरको छलफल चलाउँदा राष्ट्रियसभा निर्वाचनमा प्रभाव पर्न सक्ने भन्दै दाहालले यो गठबन्धनलाई चिढ्याउन पनि चाहेका छैनन्। माओवादीका एक पदाधिकारी भन्छन्, माघको अन्तिम साता मन्त्रिपरिषद् हेरफेर हुन्छ। अहिले प्रधानमन्त्रीले बोलेर मन्त्रीहरूलाई झक्झकाउनु खोज्नु भएको मात्र हो। सरकारका कामलाई प्रभावकारी बनाउन नयाँ ढंगले काम गर्नुपर्छ भन्ने पक्षमा प्रधाननमन्त्री छन्। ती पदाधिकारीले भने, यही मन्त्रिपरिषद्लाई सक्रिय बनाउने र हुन नसके मन्त्रिपरिषद् हेरफेर गर्न सक्ने प्रधानमन्त्रीको संकेत छ। तर, आज भोलिनै हुँदैन। केही दिनअघि विराटनगर पुगेर प्रधानमन्त्री दाहालले मन्त्रालयले आफ्नो लक्ष्य पूरा नगरे नयाँ ढंगले सोच्ने बताएका थिए। सबै मन्त्रालयको बिफ्रिङ लिएर समीक्षा गरिरहेको छु। अब नयाँ ढंगले जाने, विकास निर्माण र जनताको सेवा अगाडि बढाउने योजना बनाउने हो। मन्त्रीहरूलाई टार्गेट दिइएको छ। त्योअनुसार भएन भने तत्काल सोच्नुपर्छ। नेकपा माओवादीका उपमहासचिव वर्षमान पुनले वर्तमान सरकार कुनै नेता र पार्टीगत स्वार्थले बनेको नभई मुलुकको आवश्यकतानुसार बनेकाले यो सरकार ५ वर्ष टिक्ने बताए। उनले भने, संविधानको रक्षा र कार्यान्वयनका लागि बनेको वर्तमान गठबन्धन सरकार मुलुकको अहिलेको आवश्यकता हो। विश्व भूराजनीतिक प्रभावको सामना गर्न लोकतान्त्रिक र वाम प्रगतिशील शक्तिबीच सहकार्यको विकल्प छैन। प्रधानमन्त्रीजीले जनतालाई महसुस हुने गरी काम गर्न खोजेकाले ढिलो चाँडो मन्त्रिपरिषद् हेरफेर हुन्छ। बालुवाटार स्रोतका अनुसार प्रधानमन्त्री दाहाल अर्थ, भूमिसुधार, कृषि, पर्यटन र ऊर्जा मन्त्रालयको कामप्रति असन्तुष्ट छन्। माघ दोस्रो साता १९ सिटका लागि हुने राष्ट्रियसभा निर्वाचनपछि उनले गठबन्धनका शीर्ष नेतासँग छलफल गरी मन्त्रिपरिषद् हेरफेर गर्ने तयारी गरेका छन्। दाहाल अर्थ मन्त्रालय आफूसँग राख्न चाहन्छन्। कांग्रेससँग सहमति गरेर गृह मन्त्रालय कांग्रेसलाई दिनेबारे उनले कांग्रेसका पदाधिकारीसँग पनि छलफल गर्दै छन्। गठबन्धनमा रहेको सिके राउतको जनमत पार्टीले भने सरकारबाट बाहिरिने चेतावनी दिएको छ। राष्ट्रियसभामा कम सिट पाएर अन्याय भएको भन्दै नेपाल नेतृत्वको एकीकृत समाजवादीले मन्त्रालयमा थप दाबी गरेको छ। त्यसलाई पनि व्यवस्थापन गर्न प्रधानमन्त्रीलाई चुनौती बढेको छ। दाहालले गठबन्धनका नेताहरू देउवा र नेपाल लगायतसँग प्रभावशाली काम गर्ने इच्छाशक्ति भएका नेताहरू अबको मन्त्रिपरिषद्मा पठाइदिनका लागि पटकपटक गठबन्धनको बैठकमा आग्रह गर्ने गरेका छन्। गठबन्धन दलकै एक नेताले भने, यो क्याबिनेटका २, ३ जना मन्त्रीबाट प्रधानमन्त्री असन्तुष्ट भएको देखिन्छ। त्यसैले मन्त्री हेरफेर गर्न उहाँ चाहनुहुन्छ। तर, विभिन्न दलभित्रका आन्तरिक जालोले गर्दा यो ढिलाइ भएको हो।"
"राम उत्सवमा वीरगन्जको माईस्थानमा पनि बालियो सवा लाख दियो, घरघरमा दीपावली","वीरगन्ज : भारतको अयोध्यामा नवनिर्मित राम मन्दिरको उद्घाटन भएको खुशीयालीमा वीरगन्जमापनि सोमबार बेलुकी सवा लाख दियो बालेर दिपोत्सव गरिएको छ। यसका साथै महागनगरबासीले पनि स्वस्फूर्त रुपमा घरघरमा दीप प्रज्वलन गरी दीपावली मनाएका छन्। वीरगन्जको माईस्थानस्थित गहवामाई मन्दिर प्रांगणमा विश्व हिन्दु परिषदको आयोजनामा १ लाख २५ हजार दियो बालेर भव्य दिपोत्सव मनाइएको हो। दिपोत्सवको समुद्घाटन संघीय सरकार उद्योग वाणिज्य तथा आपूर्तिमन्त्री रमेश रिजालले गरेका थिए। यस्तै हिन्दु परिषद् र वीरगन्ज महानगरपालिकाको आह्वानमा महानगरका हरेक घरघरमा दियो बालेर दीपावली पनि मनाइएको छ। यस्तै वीरगन्जको घडिअर्वामा सोमबार नै बेलुकी १ घण्टा ३० मिनेटसम्म लगातार आकाशमा पटाका पड्काएर आतीषबाजीपनि गरिएको थियो। यसअघि सोमबार दिउँसो हिन्दु परिषदको आयोजनामा भगवान् श्रीराम कथा वर्णनसहितको भव्य झाँकीपनि निकालिएको थियो। गीतामन्दिर नजिकबाट सात वटा ट्रकमा भगवान् श्रीरामको जन्मदेखि वनबासबाट अयोध्या फिर्तीसम्मको कथा वर्णन गरिएको झाँकी राखेर नगर परिक्रमा गराइएको थियो। यस्तै सोमबार नै वीरगन्ज १० घडिअर्वास्थित ७५ वर्ष पुरानो रामजानकी मन्दिरमा भगवान् श्रीराम, सीता र हनुमानको मूर्तिको प्राण प्रतिष्ठापनि गरिएको थियो।प्राण प्रतिष्ठाको पूजापाठमा वीरगन्ज महानगरका मेयर राजेशमान सिंह आफैं सहभागी भएका थिए। त्यसअघि बिहान घडिअर्वा पोखरी परिसरबाट निकालिएको कलश यात्राले नगर परिक्रमा गरेको थियो। अयोध्याको राम मन्दिर उद्घाटनकै अवसरमा सोमबार वीरगन्जसहित पर्सा जिल्लामा रहेका हरेक मठमन्दिरमा पनि विशेष पूजापाठ र आरती गरेर राम उत्सव मनाइएको विश्व हिन्दु परिषदका संयोजक सन्जय सर्राफले बताए।"
शीतलहरले जनजीवन कष्टकर,"परासी : दुई सातादेखि नवलपरासीमा चिसोसँगै शीतलहर बढेको छ। यसले सबैभन्दा बढी विपन्न समुदाय प्रभावित भएका छन्। शीतलहर बढे लगत्तै जिल्ला विपद् व्यवस्थापन समितिको बैठक बसेर प्रभावितहरूलाई न्यानो कपडा र दाउरा वितरण गर्ने निर्णय गरेको थियो। त्यसका लागि स्थानीय तहलाई विपन्नहरूको विवरण बुझाउन भनिएको थियो। तर स्थानीय तहले दुई सातासम्म विवरण उपलब्ध गराउन नसकेपछि विपन्नहरू चिसोमै कष्टकर दैनिकी बिताउन बाध्य भएका छन्। केही स्थानीय तहले दाउरा वितरण गरे पनि अहिलेसम्म न्यानो कपडा वितरण गर्नमा चासो दिएका छैनन्। जसका कारण विपन्न समुदाय चिसोमा कठ्यांग्रिन बाध्य भएका छन्। स्थानीय तहले विवरण नबुझाएपछि अन्ततः जिल्ला विपद् व्यवस्थापन समितिले रेडक्रसको समन्वयमा विपन्न समुदायलाई न्यानो कपडा वितरण गरेको छ। स्थानीय तहहरूले अहिलेसम्म विवरण बुझाउन नसकेपछि रेडक्रससँग भएको विवरणका आधारमा विपन्नलाई कम्बल वितरण गर्न सुरु गरेका छौं, विपद् व्यवस्थापन समितिका अध्यक्ष एवं प्रमुख जिल्ला अधिकारी सुरेश पन्थीले भने। अधिकांश स्थानीय तहका जनप्रतिनिधिहरूले विपन्नभन्दा पनि आफू निकट व्यक्तिको नाम राखेर पठाएपछि जिल्ला विपद् व्यवस्थापन समितिले पुनः प्रहरी र रेडक्रसबाट विवरण लिएर कम्बलवितरण गरेको हो। अधिकांश स्थानीय तहबाट आएका नामावली रुजु गर्दा विपन्न भन्दा पनि अन्यको नाम देखियो, त्यसैले प्रहरी र रेडक्रसको विवरणसँग मिलाएर कम्बल वितरण सुरु गरेका छौं, प्रजिअ पन्थीले भने। अघिल्लो वर्ष खरिद गरेर राखिएका करिब ६ सय कम्बललाई अहिले वितरण गर्न सुरु गरिएको हो। जिल्लामा ७ पालिका छन्। रेडक्रसको तथ्यांकअनुसार जिल्लाका सबै पालिकामा १ हजारको हाराहारीमा विपन्न घरधुरी रहेको नेपाल रेडक्रस सोसाइटीका जिल्ला अध्यक्ष राजेन्द्र अग्रहरिले बताए। जिल्लाका केही स्थानीय तहहरूले दाउरा वितरण गरे पनि न्यानो कपडा वितरण नगरेपछि रेडक्रससँग भएका करिब ३५० कम्बल र विपद् व्यवस्थापन समितिसँग भएका कम्बललाई समुदायमै गएर वितरण गर्न सुरु गरिएको अग्रहरिले बताए। वितरण गरिएका दाउरा पनि सहर बजारमा मात्र छ, गाउँ बस्तीमा रहेका विपन्न समुदायमा पुगेको छैन, अध्यक्ष अग्रहरिले भने। लाखौं रुपैयाँ विपद् कोषमा राखेका स्थानीय तहहरू भने विपन्न समुदायको समस्या सम्बोधन गर्न चुकेको अग्रहरिले बताए। विपद् व्यवस्थापनका लागि भन्दै जिल्लाका हरेक पालिकाले १४ देखि ६६ लाखसम्म कोषमा रकम विनियोजन गरेका छन्। विपद्लाई समेत राजनीतिसँग जोडेर हेर्दा जनप्रतिनिधिले वास्तविक विपन्नको विवरणसमेत दिन सकेनन्। जसले गर्दा ती समुदाय अहिलेको चिसोमा कठ्यांग्रिन बाध्य भएका छन्, उनले भने। स्थानीय तहहरूका प्रमुखहरूले भने विपन्नहरूको विवरण वडाबाट संकलन गर्न लगाइएको बताएका छन्। शीतलहर बढेर राहत वितरणको समय भइसक्दा पनि स्थानीय तह भने विवरण संकलनमै लागेका छन्। वडाबाट विवरण संकलन गर्न पठाएका छौं। पूरा पनि भयो होला, प्रतापुर गाउँपालिका अध्यक्ष उमेशचन्द्र यादवले भने। रामग्राम नगरपालिका हकुईका जोखु वनियाँले अहिलेसम्म जनप्रतिनिधिहरू आएर आफ्ना समस्याका बारेमा सोधिखोजी नगरेको बताए। भोट माग्ने बेला मात्र आउँछन्। न्यानो कपडा वितरणको कुरै छाड्नुस्, चिसोले बस्नै नसक्ने हुँदा समेत अहिलेसम्म आएर के समस्या छ? भनेर सोधेका समेत छैनन्, उनले भने। त्यसैगरी प्रतापपुर गाउँपालिका६ मुसहर बस्तीका लक्ष्मण मुसहरले अहिलेसम्म कुनै पनि नेताहरू आएर राहत नदिएको बताए। आइतबार र सोमबार गरी जिल्ला विपद् व्यवस्थापन समितिले रामग्राम, पाल्हीनन्दन र प्रतापुरका गरी कुल १२७ जना अति विपन्नलाई कम्बल वितरण गरेको जनाएको छ। बाँकी पालिकामा पनि क्रमशः वितरण गरिने जिल्ला विपद् व्यवस्थापन समितिले जनाएको छ।"
मध्यरातमा महिलाको घरमा गई करणी गर्न खोज्ने पक्राउ,काठमाडौं : मध्यरातमा महिलाको घरमै गएर जबर्जस्ती करणी गर्ने खोज्ने एक जना पक्राउ परेका छन्। काठमाडौं उपत्यका अपराध अनुसन्धान कार्यालयले सल्यान घर भई काठमाडौंको मित्रनगर बस्ने २९ वर्षीय विक्रम थापालाई पक्राउ गरेको हो। उनले गत पुस १६ गते राति १२ बजे ती महिलाको घरमै गएर जबर्जस्ती करणी गर्न खोजेको प्रहरीले जानकारी दिएको छ। प्रहरी उपरीक्षक रविन्द्र रेग्मीका अनुसार पीडित महिलाले प्रतिकार गर्दा थापाले कुटपिटसमेत गरेका थिए। वैदेशिक रोजगारमा ठगी गरेको अजय थापालाई खोज्ने क्रममा विक्रम थापाको मोबइलमा शंकास्पद् गतिविधि देखिएको प्रहरीको भनाइ छ। उनीविरुद्ध सल्यानमा मुद्दा रहेको थप कारकाहीका लागि सल्यान पठाइएको प्रहरीले जानकारी दिएको छ।
गोरेटो बाटो निर्माण गरेर बचेको पैसा वडामै फिर्ता,"दोलखा : जिल्लाको भीमेश्वर नगरपालिका४ फसिभुईमा गोरेटो बाटो निर्माण गरेर बचेको रकम फिर्ता गरिएको छ। पक्की गोरेटो बाटो निर्माणका लागि वडाले पाँच लाख बजेट विनियोजन गरेकोमा पुरै रकम खर्च नभएपछि उपभोक्ता समितिले बचेको रकम वडा कार्यालयमा फिर्ता गरिदिएका हुन्। यो उपभोक्ता समितिमा महिलामा मात्र रहेका छन्। समितिले भटमासेजिलु सडकको घोगेडीबाट फसिभुई टोल आउजाउ गर्ने पक्की गोरेटो बाटो निर्माण गरेको हो। वडा कार्यालयले गत असारमा घोगेडीबाट फसिभुई आउजाउ गर्नका लागि पक्की गोरेटो बाटो बनाउन ५ लाख रुपैयाँ बजेट विनियोजन गरेको थियो। वडाको तल्लो भेगमा पर्ने टोल आवतजावत गर्न सडकको लामो दूरी प्रयोग गर्नुपर्ने, किसानलाई टोल वरपरको खेतमा ट्याक्टर लैजान समस्या र वर्षातमा हिलोका कारण सास्ती व्यहोरेका स्थानीयले पक्की गोरेटो बाटो बनाउन वडा कार्यालयसँग बजेट माग गरेका थिए। वडाले बजेट विनियोजन गरेपछि महिलाहरूले उपभोक्ता समिति गठन गरेर काम गरेका वडाध्यक्ष तारानाथ चौलागाईंले बताए। उपभोक्ता समितिले ४ फिट चौडाइको १ सय ६८ मिटर ढलान सम्पन्न गरेको हो। जनश्रमदान र समितिको सक्रियतामा काम सम्पन्न गरेर वडालाई हस्तान्तरण गरेको उपभोक्ता समितिका अध्यक्ष सावित्री बस्नेतले बताइन्। समितिका अनुसार ४ लाख ८६ हजार ९ सय ५० रुपैयाँमा काम सम्पन्न भएको हो।"
पत्रकार महतोमाथि दुर्व्यवहार गर्नेलाई कारबाहीको माग गर्दै प्रदर्शन,"बर्दिवास : अन्नपूर्ण पोस्टका सिनियर रिपोर्टर राजकरण महतोमाथि काठमाडौंमा भएको भेद्भावजन्य दुर्व्यवहार भएको घटनाको बिरोधमान महोत्तरीको बर्दिवासमा विरोध प्रदर्शन गरिएको छ। घटनाको विरोध गर्दै दोषीलाई कानूनी दायरामा ल्याउन पत्रकार, साहित्यकार, कलाकारसहित स्थानीय युवाहरूले सोमबार शान्तिपूर्ण प्रदर्शन गरेका हुन्। उनीहरूले बर्दिवासस्थित सिन्धुली रोडमा साम्प्रदायिक सद्भाव विथोल्न खोज्नेलाई कानुनी कारबाही गर्, पत्रकार राजकरण महतोमाथि भेद्भावजन्य दुर्व्यवहार गर्नेलाई पक्राउ गर्, रंग र पहिरनको आधारमा गरिने विभेद अन्त्य गर्, बहुजातीय पहिचानको रक्षा गर सहितका नाराहरू उल्लेखित प्लेकार्ड बोकेर सांकेतिक विरोध गरेका थिए। प्रदर्शनमा सहभागी प्रगतिशील लेखक संघ महोत्तरीका अध्यक्ष नारायण घिमिरेले कुनै नेपालीमाथि हुने विभेद सह्य नहुने बताए। उनले देशकै राजधानीमा पत्रकार महतोलाई गरिएको सामाजिक विभेदको घटनाप्रति खेद प्रकट गरे। 'सामाजिक सद्भाव विगार्न खोज्ने यस्ता घटनाको खुलेर विरोध गर्नैपर्छ, उनले भने। नेपाल प्रेस युनियन महोत्तरी शाखाका अध्यक्ष सन्तोष सिंहले पटकपटक दोहोरिने यस्ता घटना निन्दनीय रहेको उल्लेख गरे। उनले पत्रकार राजकरण महतोलाई दुर्व्यवहारसँगै कुटपिट गर्नसम्म खाज्नेलाई कानुनी दायरामा ल्याउन प्रशासनसँग माग गरे। आइतबार पत्रकार महतो कोटेश्वरबाट पैदल तीनकुने जाने क्रममा तीनकुनेस्थित सडक किनारमा रोकिराखेको बा २ ख ४५३४ नम्बरको सुन्दरीमाई यातायात (चक्रपथ परिक्रमा) नामक गाडीका कन्डक्टर र चालकले पत्रकार महतोलाई भेद्भावजन्य दुर्व्यवहार गरेका थिए। ती गाडीका कर्मचारीहरूले बिनाकारण भैंया भनेर अभद्र व्यवहारसँगै गालीगलोज गर्दै उनीमाथि कुटपिटको प्रयास समेत गरेका थिए। पत्रकार महतोले सार्वजनिक अभद्र व्यवहार तथा गाली बेइज्जती कसुरमा दोषीहरूलाई पक्राउ गरी घटनाको अनुसन्धान गर्न प्रहरी वृत्त नयाँ बानेश्वर र मधेसी आयोगमा उजुरी समेत दर्ता गराइसकेका छन्। उजुरी दर्तापछि प्रहरी वृत्त नयाँ बानेश्वरका डिएसपी शिवराज बुढाथोकीले गाडी, गाडी चालक र कन्डक्टरलाई पक्राउ गर्न प्रहरी खटाइएको बताए। यता, मधेसी आयोगले भने घटनाका दोषीलाई कानूनी दायरामा ल्याउन सोमबार प्रहरी प्रधान कार्यालयलाई पत्रचार गरेको छ। घटना सम्बन्धमा नेपाल पत्रकार महासंघ महोत्तरी शाखा, मधेसी पत्रकार समाज, जिल्लास्थित नेपाल प्रेस युनियन, प्रेस सेन्टर नेपाल, बर्दिवास नगर पत्रकार सञ्जाल, गौशाला नगर पत्रकार सञ्जालसहितका पत्रकारसम्बद संघसंस्थाहरूले प्रेस विज्ञप्ति निकालेर घटनाको घोर भत्र्सना गर्दै दोषीलाई अविलम्ब पक्राउ गरी कारबाही प्रक्रिया अघि बढाउन माग गरेका छन्। यो पनि पढ्नुहोस पत्रकार महतोमाथि भेदभावजन्य दुर्व्यवहार, बसका कर्मचारीविरुद्ध उजुरी"
"अयोध्यामा प्राण प्रतिष्ठा, झापामा राम उत्सव","झापा : भारतको अयोध्यास्थित नवनिर्मित राम मन्दिरमा सोमबार गरिएको प्राण प्रतिष्ठाका अवसरमा झापामा पनि राम उत्सव हर्सोल्लासका साथ मनाइएको छ। पाँच सय वर्षपछि भगवान् रामलाई दिव्य मन्दिरमा प्रवेश गराएको अवसरमा भद्रपुरमा झाँकीसहित बृहत् र्याली निकालिएको छ। भद्रपुर५ मेची किनारस्थित हनुमान मन्दिरमा विशेष पूजा अर्चना गरी र्याली निकालिएको थियो। हनुमान मन्दिरबाट निकालिएको र्याली बसपार्क, झापाचोक, भानुचोक, संगमचोक, अस्पतालमोड हुँदै गणेश मन्दिर, देवीवस्तीबाट भद्रपुर बजार परिक्रममा गरी पुनः हनुमान मन्दिरमा पुगेर समापन गरिएको थियो। र्यालीमा बालबालिका, युवायुवती, महिलाहरूको उल्लेख्य सहभागिता रहेको थियो। सहभागीहरूले जय श्री रामको नारा लगाउँदै नाच्दै झुम्दै नगर परिक्रममा गरेका थिए। बालबालिकाहरू राम, सीता, हनुमानको भेषभुषामा सजिएका थिए। र्यालीलाई सफल बनाउन सार्वजनिक हनुमान मन्दिर सञ्चालक समिति, श्रीराम रथ यात्रा समिति, भद्रपुर मारवाडी संघ, भद्रपुर मारवाडी युवा मञ्च, महिला मञ्च र युवती मञ्चको संयुक्त आयोजना रहेको थियो। साँझमा मन्दिर परिसरमा दीप प्रज्वलन र भजन कीर्तन लगायतको कार्यक्रम सञ्चालन गरिने छ। उता काँकडभिट्टामा पनि झाँकीसहितको र्याली निकालिएको छ। पञ्चमुखी हनुमान मन्दिर समिति र मारवाडी सेवा समिति काँकडभिट्टाको संयुक्त आयोजनामा निकालिएको र्याली बजार परिक्रममा गरिएको थियो। साँझ दीप प्रज्वलन र भजन कीर्तनको कार्यक्रम समेत आयोजना गरिएको छ। त्यस्तै पूर्वको पशुपतिनाथले परिचित झापाको अर्जुनधारा७स्थित अर्जुनधारा जलेश्वर धाममा पनि विशेष कार्यक्रम गरी राम उत्सव मनाइएको छ। मन्दिर परिसरमा बिहान ११ बजेदेखि समुद्घाटन एवम् प्राण प्रतिष्ठा समारोहलाई एलइडीमार्फत् प्रदर्शन, मध्याह्न १२ बजे भव्य शृंगार आरती र साँझ ५ बजे दीप मालिकासहित भजनकीर्तन गरिएको धामका मूलअर्चक अग्निप्रसाद सिग्देलले जानकारी दिए।"
त्रियुगामा मुख्य राजमार्गलाई जोड्न रिङरोड निर्माण सुरु,"उदयपुर : उदयपुरको त्रियुगा नगरपालिकाले भित्री सडकलाई मुख्य सडकमा जोड्ने गरी रिङरोडको निर्माण सुरु गरेको छ। मुख्य सडक र राजमार्गलाई विभिन्न बस्तीसँग जोड्ने योजनासहित वडा नम्बर १ को रुपनीबाट काम सुरु गरिएको हो। त्रियुगा रिङरोडको नाम दिइएको उक्त योजनाको मेयर वसन्त बस्नेत र उपमेयर महेश्वरी राईले शिलान्यास गरेका हुन्। त्रियुगा उपत्यका १ देखि वडा नम्बर १३ सम्मका सम्पूर्ण बस्तीलाई सडक र राजमार्गसँग जोड्ने भिजनसहित योजना सुरु गरिएको मेयर बस्नेतले बताए। उनले नगरपालिकाको गौरवको आयोजना भएकाले थोरै भए पनि सुरुवात गरी आगामी वर्ष गौरवका रूपमा राखेर बजेटको व्यवस्थापन गर्ने बताए। ५२ किलोमिटर रहेको रिङरोड नगरपालिकाको विकासको कडी भएको मेयर बस्नेतले बताए। उनका अनुसार पहिलो वर्ष १ दशमलव ५ किलोमिटर सडक कालोपत्रे हुने बताए। उनले भने, संघ र प्रदेश सरकारसँग बजेटका लागि हारगुहार गर्दा थोरै बजेट परेको छ, यसलाई आगामी आर्थिक वर्ष १० देखि १५ किलोमिटर कालोपत्रे हुने गरी बजेट व्यवस्थापन गरिने छ।' वडा नम्बर १ रुपनीको पहिलो फेजको जिम्मा न्यु चुरिया निर्माण सेवा र चन्दन कन्ट्रक्सनले लिएका छन्। १ करोड २९ लाखमा १ किलोमिटर कालोपत्रे गर्ने गरी न्यु चुरिया निर्माण सेवाले र ४० लाखमा ५ सय मिटर ढलान सडक निर्माण गर्ने गरी चन्दन कन्ट्रक्सनले ठेक्का सम्झौता गरेका छन्। लिंक रोडले पूर्णता पाएपछि सडक तथा राजमार्गमा ट्राफिक जाम पनि कम हुने र दुर्घटना समेत कम हुने उपमेयर राईले बताइन्। उनले लिंकरोडको केही अंशका रूपमा निर्माण हुन गइरहेको सडकहरूको काम तोकिएको समयमा नै पूरा हुने बताइन्।"
पिकनिक खान गएका दुई पक्षबीच झापामा 'ग्याङ फाइट',"झापा : झापाको कनकाई नगरपालिका२ धनुषकोटीधाम स्थित सुकेडाँगीमा पिकनिक खान गएका दुई पक्षबीच ग्याङ फाइट भएको छ। ग्याङ फाइटको हुँदा तीन जना घाइते भएका छन्। सोमबार बिर्तामोड र सुरुङ्गाका युवाहरू पिकनिक खान त्यहाँ गएका थिए। मादक पदार्थ सेवन गरी ती दुई समूहका युवाहरूबीच वादविवाद भई साँझ साढे ६ बजे हानाहान भएको थियो। ग्याङ फाइटमा परी बिर्तामोड नगरपालिका७ का २३ वर्षीय दीपक लिम्बु र सोही ठाउँका ३७ वर्षीय उमेश चौधरीको टाउकोमा, सोही ठाउँकै २३ वर्षीय प्रताप चौधरीको बायाँ आँखामाथि सामान्य चोट लागेको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले बताए। घाइते मध्ये उमेशको बीएण्डसी अस्पतालमा उपचार भइरहेको छ भने दीपक र लिम्बुको बिर्तासिटी अस्पताल बिर्तामोडमा उपचार भइरहेको छ। घटना घटेलगतै इलाका प्रहरी कार्यालय अनारमनिका डीएसपी सुरज कार्कीसहितको प्रहरी टोली घटनास्थल पुगेर त्यहाँबाट सबैलाई लखेटेर भगाएका थिए। घटनास्थलमा रहेका आधा दर्जन बढी मोटरसाइकल प्रहरीले नियन्त्रणमा लिएको छ। घटना मादक पदार्थ सेवनपश्चात् भएको बताउँदै प्रहरी कार्यालय झापाका प्रहरी निरीक्षक गिरीले भने, 'दुवै पक्षबीच झडप भए पनि धारिलो हतियार प्रयोग गरिएको छैन।"
मंगलबार देशका यी स्थानमा हुने छ वर्षा,"काठमाडौं : मंगलबार देशका पहाडी भूभागमा आंशिकदेखि सामान्य बदली रही बाँकी भूभागमा मौसम मुख्यतया सफा रहनेछ। मौसम पूर्वानुमान महाशाखाका अनुसार देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। मंगलबार राति देशका पहाडी भूभागमा आंशिक बदली रही बाँकी भूभागमा मौसम मुख्यतया सफा रहनेछ। कोशी, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
प्रदीप गिरिको स्मृतिमा कम्बल वितरण,"सिरहा : सिरहाको लहानका विपन्न बस्तीमा कम्बल वितरण गरिएको छ। बढ्दो चिसो र शीतलहरले विपन्न, एकल महिलाको दैनिकी कष्टकर बनेपछि नेपाली कांग्रेसका नेता तथा समाजवादी चिन्तक स्वर्गीय प्रदीप गिरिको स्मृतिमा लहानका विपन्न बस्तीमा कम्बल वितरण गरिएको हो। प्रदीप गिरि मेमोरियल ट्रस्टकी अध्यक्ष भारती सिलवाल गिरिको अगुवाइ र अवसर फाउन्डेसनको सहयोगमा मंगलबार लहान नगरपालिका७, १३, १४ र २४ नम्बर वडा क्षेत्रमा बसोवास गरिरहेका १ हजार ५० जनालाई कम्बल वितरण गरिएको हो। चिसोले गरिब, दलित, एकल महिला, अपांगता भएका व्यक्ति, दृष्टिविहीनता भएका र ज्येष्ठ नागरिक प्रभावित बनेपछि कम्बल बाँडिएको अध्यक्ष गिरिले बताइन्। पछिल्लो केही दिनदेखि बढेको शीतलहर र चिसोले गरिब विपन्न बस्तीका ज्येष्ठ नागरिक, बालबालिका, अपांगता भएका व्यक्ति, गर्भवती, सुत्केरी प्रभावित बनेका छन्। यसैगरी संगीता कर्माचार्य फाउण्डेसनले पनि भगवानपुर र सखुवानन्कारकट्टि गाउँपालिकामा ५ सय थान कम्बल वितरण गरेका छन्। लहान नगरपालिकाबाट वडा ११, १२, १५ लगायतका ठाउँमा कम्बल वितरण गरिएको मेयर महेश चौधरीले जानकारी गराए।"
पर्यटकका रोजाइमा खरको छानोको घर,"चितवन : चितवनको पहाडी भेगमा पनि पछिल्लो समय खरको छानो भएका परम्परागत घर कमै भेटिन्छन्। २०७२ सालपछिको भूकम्पले क्षति पुगेपछि प्रायःजसोको घरमा जस्तापाताको छानो प्रयोग भएका छन्। इच्छाकामना२ मायाटारका टीका गुरुङको खरको छानोले छाएको पुरानो घरलाई भने भूकम्पले क्षति पुर्याएनन्। उनले अहिले उक्त घर भत्काएर नयाँ बनाउने सोच बनाएका थिए। पछिल्लो समय उक्त घर पर्यटकको रोजाइमा परेपछि भने सो घर मर्मतसम्भार गर्नतर्फ लागेका छन्। फिस्लिङशक्तिखोर सडक विस्तारसँगै पर्यटक बढेको मायाटारमा उक्त घर नै पर्यटकको रोजाइमा परेपछि उनले मर्मतसम्भार गरेर पुरानै अवस्था राख्ने सोच बनाएका हुन्। घरधनी गुरुङले भने, भत्काएर नयाँ घर बनाउने सोचमा थिएँ तर सडक विस्तारसँगै केही वर्षयता मायाटारमा पर्यटकको आवागमन बढेपछि सय वर्ष पुरानो खरको छानोको घरमा फोटो खिचाउन र बस्न पर्यटकको रोजाइमा परेको छ,यसलाई मर्मत सम्भार गरेर संरक्षण गर्ने योजना बनाएको छु। यहाँ आउने पर्यटक यस घरमा फोटो खिचाएर मात्र फर्किने गरेको उनको भनाइ छ। स्थानीयका अनुसार खरले छाएको यो घर शताब्दी पुरानो हो। फिस्लिङशक्तिखोरको कालोपत्रे सडकको उत्तरतर्फको डिलमा रहेको यही घरलाई पृष्ठभूमिमा पारेर तस्बिर खिचाउनेको भीड लाग्छ। एकपटक पुगेकाले इच्छाकामना गाउँपालिकाको वडा नम्बर २ मा पर्ने मायाटार भन्नासाथ यही घर सम्झिन्छन्। घरले मौलिकता दिएको छ। पुरानो घरमा पुरानै शैलीको मौरीका घार पनि छन्। यहाँ पर्यटकको चहलपहल हुन थालेको धेरै भएको छैन। स्थानीय भीमबहादुर प्रजाका अनुसार कुनै समय गोरखा, धादिङलगायतका जिल्लाबाट हेटौंडा, वीरगञ्ज हुँदै भारतसम्म जाने पैदलमार्ग यही बाटो पर्थ्यो। तर, सडकमार्गको विकास क्रमसँगै मान्छे हिँड्न छाडेपछि मायाटार अनकन्टार बनेको थियो। केही वर्षयता फिस्लिङशक्तिखोर ग्रामीण सडक निर्माण भएपछि माायाटारमा चहलपहल बढ्न थालेको हो। उनले भने, यो ठाउँमा यतिको चहलपहल होला भन्ने लागेको थिएन, यो सबै सडक बाटोकै कारण भएको हो। कुनै दिन त यो आँगनभरि गाडी र बाइक हुन्छन्। घुम्न आउनेलाई मात्रै सहज नभई यहाँका स्थानीयले उत्पादन गरेका कृषिजन्य वस्तुले बजार पाएको छ। पहिले यस्तो ठाउँमा को आउँछ र भन्ने लाग्थ्यो। तर, बाटो पिच भएपछि त धेरै मान्छेहरु आउन थालेका छन्। वडाध्यक्ष पञ्चबहादुर चेपाङ पनि फिस्लिङशक्तिखोर सडक स्तरोन्नति भएसँगै पर्यटकको आवागमन बढ्नुका साथै स्थानीयको कृषिजन्य उत्पादन बजारसम्म लैजान सहज भएको बताउँछन्। अध्यक्ष चेपाङले भने, सडक स्तरोन्नति भएसँगै यहाँ स्वदेशी तथा विदेशी पर्यटकको आवागमन बढेको त छनै स्थानीयले उत्पादनको गरेको कृषिजन्य उत्पादन बजारसम्म लैजान सहज भएको छ। काठमाडौंबाट हेटौंडातर्फ जाने केही यात्रुले शक्तिखोरफिस्लिङ सडक प्रयोग गर्ने गरेका छन्। यस कारण पनि यो बाटोमा धेरै सवारीसाधन गुड्न थालेका छन्। यो बाटो पृथ्वीराजमार्गको फिस्लिङ, मौवाखोला र हुग्दीखोलाबाट चितवनको पुरानो सदरमुकाम हुँदै उपरदाङगढी, शक्तिखोर हुँदै टाँडीस्थित पूर्वपश्चिम राजमार्ग पुग्न सकिन्छ। रासस"
"उत्सव अयोध्यामा, उल्लास नेपालमा","जनकपुरधाम वीरगन्ज : जय श्री राम को जयजयकार अहिले सामाजिक सञ्जालदेखि लिएर चौतर्फी रूपमा छाएको छ। मधेस प्रदेशको राजधानी जनकपुरबाट ५ सय किलोमिटर टाढा रहेको अयोध्यामा राम मन्दिरको उद्घाटन भइरहँदा उल्लास नेपालभरि नै छाएको छ। सार्वजनिक चोकहरू होस् वा चियापसलहरू चारैतिर अहिले चर्चाको प्रमुख विषय नै भारतको अयोध्यामा राम मन्दिरको स्थापना र सोमबार भव्यताका साथ रामललाको प्रतिमालाई प्राण प्रतिष्ठा दिइने विषय हो। त्रेतायुगमै नेपाल र भारतको सांस्कृतिक सम्बन्ध जोडिएको थियो। र, सोही सम्बन्धका कारण अयोध्यामा उत्सव छाएका बेला नेपाल पनि उल्लासमय बनेको छ। त्रेतायुगमा राम र सीताको वैवाहिक सम्बन्धले दुई देशलाई एक सूत्रमा बाँधेको छ जसको उदाहरण रामललाको प्राण प्रतिष्ठाको अवसर हो, जानकी मन्दिरका उत्तराधिकारी महन्थ राम रोशणदास वैष्णव भन्छन्, भगवान् रामको मन्दिर अयोध्यामा ५ सय वर्षपछि निर्माण हुनु र रामललाको प्रतिमाले प्राण प्रतिष्ठा पाउनु सबै सनातनी हिन्दु धर्मावलम्बीहरूका लागि गौरवको कुरा हो र यस अवसरमा जति धेरै उत्सव मनाइन्छ त्यो कम नै हुन्छ। विशेषगरी जनकपुर र मधेस प्रदेश भरी नै राम मन्दिरको निर्माण र रामललाको प्राणप्रतिष्ठालाई लिएर विशेष उत्साह छ। मधेस प्रदेशका अधिकांश स्थानीय तहहरूले राम मन्दिरमा प्राणप्रतिष्ठाको दिनका अवसरमा उत्सव र दीपावली नै मनाउन सार्वजनिक अपिल गरेको छ। जनकपुरधाम उपमहानगरपालिकाले पनि भगवान् रामको प्राण प्रतिष्ठा हुने दिन सनातनी हिन्दू धर्मावलम्बीका लागि विशेष दिन भएकाले पालिका भित्र माछा, मासु, मदिरा बिक्री वितरण नगर्न सबैमा अपिल गरेको छ। त्यसैगरी घरघरमा दीप बालेर खुसियाली मनाउन नगर प्रमुख मनोज साहले सबैलाई आग्रह गरेका छन्। यसै अवसरमा जानकी मन्दिरको प्रांगणमा सवालाख दीप बालेर राम मन्दिरको प्रतिमा बनाउने तयारी गरिएको जनकपुर उद्योग वाणिज्य संघका अध्यक्ष जितेन्द्र साहले जानकारी गराए । नगरक्षेत्रमा विभिन्न धार्मिक समूहहरूले सामूहिक पूजापाठ तथा विभिन्न धार्मिक कार्यक्रमको आयोजना गरेका छन्। वीरगन्ज महानगरमा रहेका हरेक मठमन्दिरलाई सजावट गरी आकर्षक पारिएको छ । मुख्य बजार क्षेत्रका सडकका साथै घरघरमा जय श्रीराम लेखिएको झन्डा झुन्ड्याइएको छ। महानगरका घरघरमा सोमबारसाँझ दियो बालेर दीपावली पनि मनाउने तयारी गरिएको छ। वीरगन्जको मुख्य धार्मिकस्थल प्रसिद्ध शक्तिपीठ माईस्थानको गहवामाई मन्दिर प्रांगणमा सोमबार साँझ १ लाख २५ हजार दियो बालेर भव्य दीप प्रज्वलन कार्यक्रम पनि राखिएको कार्यक्रमका संयोजक सन्जय सर्राफले जानकारी दिए। दीप प्रज्वलनसँगै महाआरती र हनुमान आराधनाको कार्यक्रम पनि गरिने उनले बताए। यस्तै झन्डै पाँच दशक पुरानो वीरगन्जकै घडीअर्वास्थित श्रीरामजानकी मन्दिरमा अयोध्याको नवनिर्मित राम मन्दिरको उद्घाटनकै दिनको अवसर पारेर सोमबार भगवान् राम, सीता र हनुमानको मूर्तिको प्राण प्रतिष्ठा गरिँदैछ। त्यसका लागि महानगरपालिकाको आयोजनामा भव्य तयारी गरिएको छ। तीन दशकदेखि निजी व्यक्तिको कब्जामा रहेको उक्त रामजानकी मन्दिरलाई महानगरपालिकाले हालै अतिक्रमणमुक्त गरी सौन्दर्यकरण गरेर सोमबार भगवान् राम, सीता र हनुमानको मूर्तिको प्राण प्रतिष्ठा गर्न लागेको हो। अयोध्यामा श्रीराम मन्दिरको उद्घाटनकै दिनको अवसर पारेर रामजानकी मन्दिरमा भगवान् राम, सीता र हनुमानको मूर्तिको प्राण प्रतिष्ठा गर्न लागिएको वीरगन्ज महानगरका मेयर राजेशमान सिंहले बताए। उनका अनुसार, प्राण प्रतिष्ठाको दिन सोमबार बिहान ८ बजे भव्य कलश यात्रा निकालिन, दिनभर प्राणप्रतिष्ठाको सम्पूर्ण पुजन विधि हुने, सवालाख बत्ती बालिने तथा साँझ महाआरती आयोजना गरेर प्रसाद वितरण गर्ने कार्यक्रम पनि रहेको उनले बताए । रामजानकी मन्दिरमा सोमबार हुने भगवान् राम, सीता र हनुमानको मूर्तिको प्राण प्रतिष्ठामा सहभागी हुन महानगरवासीलाई मेयर सिंहले सार्वजनिक आह्वानसमेत गरेका छन्। अयोध्याको राम मन्दिर उद्घाटनकै खुसियाली मनाउन वीरगन्जमा विश्व हिन्दू परिषद्ले पनि भव्य तयारी गरेको छ। परिषद्का पर्सा सचिव बिक्की सर्राफका अनुसार, अयोध्याको राम मन्दिर उद्घाटनको दिन सोमबार वीरगन्जमा भव्य मोटरसाइकल र्यालीका साथै भव्य झाँकी प्रदर्शन गरिनेछ। सोमबार बिहान मोटरसाइकल र्यालीसँगै सातवटा ट्रकमा स्टेज बनाएर भगवान् रामको जन्मदेखि वनबासपछि अयोध्या फिर्तीसम्मको कथा वर्णनको झाँकी प्रदर्शन गर्दै नगर परिक्रमा गरिने सर्राफले बताए। यसका साथै सोमबार साँझ घरघरमा दीप प्रज्वलन गरी पर्सा जिल्लाभरि नै दीपावली गर्न सार्वजनिक आह्वान पनि गरिएको जानकारी सर्राफले जानकारी गराए। संघका सचिव सर्राफले भने, भगवान् राम कुनै यो वा त्यो देशका होइनन्। उनी विश्वभरका हिन्दूका साझा भगवान् हुन्। त्यसमा पनि झन्डै ५ सय वर्षदेखि पालभित्र बसिरहेका रामलल्ला सोमबार आफनै घरमा फर्किंदैछन्। हिन्दूहरूलाई योभन्दा ठूलो खुसी अरू के नै हुन सक्छ र ? त्यही खुसियाली मनाउन वीरगन्जमा पनि भव्य तयारी गरिएको हो। राम मन्दिरको उद्घाटन र प्राण प्रतिष्ठाका दिन सोमबार वीरगन्ज महानगरसहित जिल्लाका विभिन्न्न पालिकाहरूमा माछा, मासु र मदिराको बिक्री वितरण र सेवन निषेध गरिएको छ। पर्साको वीरगन्ज महानगरपालिका, बहुदरमाई नगरपालिका, जगरनाथपुर, धोबिनी, कालिकामाई , पटेर्वा सुगौलीलगायतका गाउँपालिकाले सार्वजनिक सूचना नै जारी गरेर सोमबार माछा,मासु र मदिराको बिक्री वितरण र सेवन नगर्न निर्देशन दिएका छन्।"
"दाङमा बस दुर्घटना : २ जनाको मृत्यु, २ घाइते","लमही : दाङमा बस दुर्घटना हुँदा २ जनाको मृत्यु भएको छ। पूर्वपश्चिम राजमार्गअन्तर्गत अमिलिया रिहार सडकखण्डको लमही नगरपालिका ९ रिहार नजिकै राति ११ बजे बर्दियाबाट काठमाडौं जाँदै गरेको प्रदेश ३०१००५ ख ९७१९ नम्बरको यात्रुबाहक बस दुर्घटना भएको हो । दुर्घटनामा परि गेरुवा गाउँपालिका१ निवासी ३६ वर्षीय भीमनाथ योगी र युवराज चौधरीको मृत्यु भएको इलाका प्रहरी कार्यालय, अमिलियाका प्रहरी निरीक्षक लालबहादुर श्रेष्ठले जानकारी दिए। बसमा ४७ जना सवार थिए। जसमध्ये २ जना घाइते भएको र अन्य यात्रु सकुशल रहेको प्रहरीले जनाएको छ। बस चालक सामान्य घाइते भएको र उनको कोहलपुरमा उपचार भइरहेको छ। मृतकहरूको शव लमही अस्पतालमा राखिएको छ। बसको पत्ता भाँचिएर दुर्घटना भएको प्रहरीले जनाएको छ। केही दिन अगाडि नेपालगञ्जबाट काठमाडौं जाँदै गरेको यात्रु बस दाङको भालुवाङ राप्ती पुलबाट खस्दा १२ जनाको ज्यान गएको थियो।"
रूसी सेनामा कार्यरत रसुवाका एक युवकको निधन,"रसुवा : रुसी सेनामा कार्यरत नौकुण्ड गाउँपालिका  ५ का ३२ वर्षीय सुन्दर मोक्तानको निधन भएको छ। उनी गत भदौ अन्तिमतिर रोजगारीका लागि क्रोयसिया गएका थिए । मृतकका आफन्त बुद्धि मोक्तानका अनुसार कार्तिक अन्तिममा क्रोयसिया छु भनेर कुरा भएको थियो । 'केही दिनपछि जंगलको बाटो भएर रुस जाने भएकाले नेट नलाग्ने भनेका थिए, पछि दुःखद खबर आयो,' उनले भने । मृत्युको खबरले उनको परिवार शोकमा डुबेको छ । योसँगै रुसी सेनामा मृत्यु हुने नेपालीको संख्या १२ पुगेको छ। उनको २६ दिनअघि मृत्यु खबर आएको शव ल्याउनेबारे कुरा भइरहेको नौकुण्ड गाउँपालिका उपाध्यक्ष चन्द्रबहादुर तामाङले बताए । रुसमा रहेका चन्द्र तामाङ नाम गरेका व्यक्तिले उनको मृत्यु भएको खबर परिवारलाई सुनाएका थिए । नेपाली सेनामा जागिरे सुन्दर सशस्त्र द्वन्दमा माओवादीको दबाबपछि जागिर छाडेका थिए। । परिवार पाल्न उनले निर्माण व्यवसायी कम्पनीमा पनि काम गरेका थिए। श्रीमान्को मृत्युको खबर सुनेपछि ओमानमा रहेकी उनकी श्रीमती पातली मोक्तान नेपाल आएकी छन्। अहिले उनी श्रीमान्को मृत्युको खबर बुझ्न काठमाडौंमा छिन् । कहिले परराष्ट्र मन्त्रालय त कहिले नेपालस्थित रसियन दूतावाससँग हारगुहार गरिरहेकी छन् । रोजगारीको सिलसिलामा उनी केही समय अघि मलेसिया गएका थिए। क्रोएसिया जान ठिक पारेको रकम दलालीले खाइदिएपछि उनको क्रोएसिया जाने सपना अधुरै रहेको थियो। त्यसपछि उनी अर्को बाटो अपनाएर क्रोयसिया हुँदै रुस पुगेका थिए। मोक्तानले गत सेप्टेम्बर २३ मा अन्तिम पटक श्रीमती पातलीसँग कुराकानी गरेका थिए । मृतकका बाबु कमानसिंह मोक्तान तामाङको दशवर्षे सशस्त्र द्वन्द्वको समयमा माओवादीले हत्या गरेका थिए । ०५९ माघ ९ गते १५२० जनाको समूहमा माओवादी कार्यकर्ताले आफ्नै घरमा सुतिरहेको अवस्थामा बार्दलीबाट आँगनमा खसालेर कुटपिट गरी धारिलो हतियार प्रयोग गरी हत्या गरिदिएका थिए। निर्वाचनको समयमा नेपाली कांग्रेसको प्रचारमा हिँडेको र गाउँमा भोट किन्न रकम बाँडेको आरोपमा उनको हत्या भएको थियो। उनको परिवारमा बुढी आमा,श्रीमती र दुईजना छोराछोरी छन् । उनका दुई भाइ मलेसियामा छन् ।"
"अमेरिकामा नेपाल,कम्बोडिया र बर्माका कलाकारको संयुक्त प्रस्तुति","काठमाडौं : नेपाल,कम्बोडिया र बर्माका कलाकारले अमेरिकाको फिलाडेल्फियामा आइतबार आयोजित एक कार्यक्रममा आआफ्नो कला र संस्कृति प्रस्तुत गरेका छन् । सगरमाथा र लुम्बिनीको ब्यानरमा आयोजना गरिएको सो कार्यक्रममा ती कलाकारले आआफ्ना देशको गीत सङ्गीत एवं नृत्य प्रस्तुत गरेका हुन् । इन्ट्रा कल्चरल इभेन्ट२०२४ नाम दिइएको सो कार्यक्रममा नेपालका सम्पदा सगरमाथा र लुम्बिनीलाई ब्यानरमा साक्षी राखेर भ्रातृत्व, शान्ति र सहकार्यको भावना व्यक्त गरिएको थियो । त्यस अवसरमा फिलाडेल्फियामा रहेका नेपाली, करेन, खमेर, बर्मेली र कम्बोडियन समुदायका नागरिकको उपस्थिति रहेको आयोजक संस्था इन्ट्रानेसनल वेलफेयर एण्ड सपोर्ट फाउण्डेशन अफ अमेरिकाले विज्ञप्तिमार्फत जनाएको छ । सो संयुक्त सांस्कृतिक कार्यक्रममा इन्ट्रा डान्स स्कुल,हृयारिसवर्गका नेपाली मूलका विद्यार्थीले नेपाली लोकगीतमा आकर्षक नृत्य प्रस्तुत गरेका थिए भने नेपाली कलाकार रोमा राई र उनको समूहद्वारा प्रस्तुत राई जातिको परम्परागत साकेला नृत्य सबैको आकर्षणको केन्द्र बनेको थियो । कार्यक्रममा कम्बोडिन मूलका केभिन चिन र बेर्मेली मूलकी थाङ सोङले आआफ्ना देशका संस्कृतिका बारेमा जानकारी गराएउनुभएको थियो । कार्यक्रममा कम्बोडियन समुदायकी सेलिब्रेटी गायिका चोम निमोल, पाउला थान्च, मेला चुम, बर्माको करेन समुदायकी गायिका फेनी रकम्यानलगायतले आआफ्नो सांस्कृतिक प्रस्तुति दिएकी थिइन्। त्यसैगरी सो कार्यक्रममा नेपाली, बर्मेली, कम्बोडियन कलाकारले आफ्ना देशका संस्कृति र कला झल्किने गरी नृत्य प्रस्तुत गरेका थिए । अमेरिकास्थित सामाजिक संस्था इन्ट्रानेसनल वेलफेयर एण्ड सपोर्ट फाउण्डेशन अफ अमेरिकाकाद्वारा आयोजित सो कार्यक्रममा सो संस्थाका अध्यक्ष डिल्ली अधिकारीले संसारभरका नेपालीबीच सांस्कृतिक एकता गर्ने अभियानस्वरुप यो कार्यक्रम गरिएको राससलाई जानकारी दिए। त्यस अवसरमा कम्बोडियन आइडलसमेत रहेकी गायिका निमोल चोमले आफूलाई नेपालका हिमालय र भागवान गौतमबुद्धको जन्मभूमि पुग्ने रहर भएको बताएका थिए। आफ्नो जन्मभूमि भुटानबाट अन्यायपूर्वक लखेटिएर पितृभूमि नेपालमा शरणार्थी जीवन बिताएको पीडादायी क्षणमा पनि आफूहरुले नेपाली संस्कार र संस्कृतिलाई अगाडि बढाएको भन्दै फाउण्डेसनका निर्देशक ओमराज गुरुङले यस्ता कार्यक्रमलाई आगामी दिनमा पनि निरन्तरता दिने बताए। फिलाडेल्फिया नगर परिषद्की सदस्य डा निना अहमदले एसियाका विविध संस्कृतिलाई अमेरिकामा ल्याइ संयुक्तरुपमा प्रस्तुत गरेकामा आयोजकलाई धन्यवाद व्यक्त गरिन्। उक्त कार्यक्रममा पेन्सिलभेनिया राज्यको राज्यसभाका स्थानीय नेता, नगरपालिकाका प्रतिनिधि, अमेरिकी सङ्घीय सांसदको कार्यालयका प्रतिनिधि र नगरपरिषद्का सदस्यहरू सहभागी थिए।"
"अझै भित्रिएन पश्चिमी वायु, सुक्खा हुँदै हिउँद","काठमाडौं : जल तथा मौसम विज्ञान विभागले गत मंसिरमा भनेको थियो यो हिउँदमा औसतभन्दा धेरै पानी पर्नेछ। तर, माघ पहिलो साता बित्दा पनि मुलुकमा पानी परेको छैन। विभागका अनुसार जम्माजम्मी २७ मिलिमिटर मात्रै वर्षा भएको छ। पूरै हिउँदभरि ४५ प्रतिशत मात्रै वर्षा भएको हो। विभागले मंसिरमा गरेको प्रक्षेपण मिल्न सकेको छैन। तर, हिउँदका ४० दिन बाँकी रहेकाले कुर्नुपर्ने विभागको भनाइ छ। विभागका मौसमविद् सुदर्शन हुमागाईं भन्छन्, विभागले भने जस्तो हालसम्म औसतभन्दा धेरै पानी त परेन। तर, हिउँद अझै बाँकी रहेकाले डेढ महिना कुर्ने कि ? तर, पछिल्ला वर्षमा हिउँदे वर्षा घट्दै गएको तथ्यांकले नै देखाउन थालेको उनले जनाए। गतवर्ष पनि हिउँदमा सरदरभन्दा कम वर्षा भएको थियो। गतवर्ष सरदरभन्दा ७९ प्रतिशत कम पानी परेको थियो। हुमागार्इं भन्छन् सन् १९८१ देखि २००० सम्मको अवधिमा भन्दा सन् २००० देखि २०२४ को अवधिमा सुक्खा वर्ष धेरै दोहोरिएका छन्। यसले हिउँदे वर्षा घटेको टेन्ड जनाउँछ। सन् २०२३, २०२१, २०१८, २०१७, २०१६, २०१४, २०१२, २०११, २००९, २००८, २००६, २००१ लगायतका वर्ष पनि पानी परेको थिएन। पहिला पनि हिउँदमा सुक्खा त हुन्थ्यो। आजकल छोटो ग्यापमा सुक्खा हुन थालेको छ, हुमागाईं भन्छन्। नेपालमा पश्चिमी वायुको प्रभावले पानी पार्छ। तर, सिस्टम दिनहुँ मोनिटर गर्दा बलियो खालको पश्चिमी वायुको प्रभाव नदेखिएकाले पानी नपरेको हुमागाईंले बताए। त्रिभुवन विश्वविद्यालय जल तथा मौसम विज्ञान केन्द्रीय विभागका सहप्राध्यापक विनोद पोखरेल यस वर्ष ३ मिलिमिटरभन्दा कम वर्षा भएको बताउँछन्। उनले प्रत्येक दिन मौसमी अवलोकन गर्ने र त्यसलाई अपडेट गर्दै आएका छन्। तराईमा सबैजसो जिल्लाहरूमा २५ दिनदेखि अत्यधिक बाक्लो कुहिरो तथा मध्यम खालको हुस्सुले ढाकेकाले शीतलहर चलेको उनी बताउँछन्। हालसम्म २० देखि २५ मिलिमिटर वर्षा हुनुपर्ने भए पनि यो वर्ष ३ मिलिमिटरभन्दा कम वर्षा भएको उनको भनाइ छ। यसको मतलव हालसम्मको अवस्था अवलोकलन गर्दा यो हिउँदमा औसतभन्दा ९५ प्रतिशत कम वर्षा भएको उनको भनाइ छ। अझै केही दिन मात्र होइन सातासम्म नै पानी पर्ने छाँटकाँट नदेखेकाले हिउँद सुक्खा हुने उनी बताउँछन्। मौसम पूर्वानुमान महाशाखाकी मौसमविद् प्रतिभा मानन्धरका अनुसार हालसम्मको पूर्वानुमान हेर्दा आगामी तीन दिनसम्म वर्षाको संभावना न्यून छ। पहाडी क्षेत्रमा छिटफुट हिउँ पर्ने भए पनि सिस्टम राम्रो नभएकाले पानी नपर्ने उनले बताइन्। प्रभावकारी र वर्षा धेरै गराउने खालको सिस्टम भित्रिएको छैन, उनले भनिन्, देशैभरि वर्षा गराउने पश्चिमी वायु भित्रिन नसकेको कारणले वर्षाको संभावना कम भएको हो। मानन्धरका अनुसार पश्चिमी वायु भूमध्यसागरबाट सुरु भएर क्यास्पियन सागर हुँदै नेपालसम्म पुग्ने गर्छ। त्यहाँबाट नेपालसम्म पुग्दा त्यसमा भएका अधिकांश जलवाष्पबीच बाटोमा नै सकिसकेका हुन्छन्। कहिलेकाहीँ पानी परेर र सञ्चिति नभएर पनि जलवाष्प बाटोमै सकिन्छ। टाढाको दूरी पार गरेर आउनुपर्ने भएकाले पश्चिमबाट नेपालसम्म पुग्दा पानी पार्ने प्रणाली कमजोर भइसकेको हुन्छ। जसको प्रभाव नेपालसम्म पुग्दा घटिसक्छ र वर्षा हुँदैन। तराईमा झनै वर्षाको संभावना कम रहेको उनले बताइन्। तर, तराईमा अत्यधिक जाडोले जनजीवन प्रभावित रहेको छ। केही वर्षदेखिको रेकर्ड हेर्दा तराईमा जनवरीभरि नै हुस्सुकुहिरो लाग्ने गरेको मानन्धरले बताइन्। फेब्रुअरीको दोस्रोदेखि तेस्रो साता मात्रै हुस्सुकुहिरो विस्तारै हटेर जान्छ। तर, त्यसलाई शीतलहर भनिहाल्न नमिल्ने उनले बताइन्। तर, त्रिभुवन विश्वविद्यालय जल तथा मौसम विज्ञान केन्द्रीय विभागका प्राध्यापक पोखरेल भने तराईमा हाल शीतलहर चलेको बताउँछन्। शीतलहर हुनलाई केही मापदण्ड पूरा गर्नुपर्ने भएकाले शीतलहर नै भनिहाल्न नसकेको मौसमविद् मानन्धरले बताइन्। उनका अनसार शीतलहर भन्नका लागि चौबिसै घण्टा हुस्सुकुहिरो र चिसो हुनुपर्छ। तराईमा अपराह्नपछि कुहिरो हट्ने र कुनै पनि स्थानमा निरन्तर हुस्सुकुहिरो लागिरहेको छैन। तर, हिउँदे वर्षा भने घट्दै गएको र हालसालै पानी पर्ने संभावना नदेखिएको उनी बताउँछिन्।"
जाजरकोटका भूकम्पपीडित भन्छन्  त्रिपालमुनि बस्नुपर्ने अवस्थाको अन्त्य कहिले हुन्छ ?,"जाजरकोट : भेरी नगरपालिका ३ जाजरकोटका भूकम्प पीडित राजेन्द्र विक्रम शाहले भूकम्प पछिको पुनरनिर्माण र पुर्नस्थापनामा भइरहेको ढिलाइबारे गुनासो सुनाए । उनले भूकम्प पीडितको पुनरनिर्माणमा सरकार उदासिन रहेको भन्दै तत्काल पुनरनिर्माणमा लाग्नुपर्ने सुझाव दिए । राष्ट्रिय विपद जोखिम न्युनिकरण तथा व्यवस्थापन प्राधिकरणको आयोजनामा भूकम्प पछिको पुनरनिर्माणसम्बन्धी जाजरकोट खलंगामा आइतबार आयोजित अन्तरक्रिया कार्यक्रममा उनले भूकम्प पीडितको पनि वर्गीकरण गरी सोही अनुसार आवश्यक सहायता प्रदान गर्नुपर्ने,निजी आवास,सरकारी भवन,विद्यालय भवन र ऐतिहासिक दरबारलगायत पुरातात्विक संरचनाको पुनरनिर्माणमा सरकार उदासिन रहेको आरोप लगाए । पीडित परिवार त्रिपालमै बस्नुपर्ने अवस्थाको अन्त्य कहिले हुन्छ ? भन्दै उनले प्रश्न समेत गरे । भेरी नगरपालिका ३ का बालकुमार शर्माले बैंकहरुको ढिलासुस्ती, स्थानीय तहको अलमल,अस्पष्ट कार्यविधिलगायतका प्रक्रियागत झंझटलगायतका कारण पुर्ननिर्माणमा ढिलाइ भएको बताउँदै तत्काल स्थायी पुर्ननिर्माणका काम थाल्न आग्रह गरे । त्रिपालबाट अस्थायी आवासमै सार्न यति ढिलाइ भइरहेको छ । केही महिना पछि वर्षात सुरु हन्छ त्यो भन्दाअघि नै स्थायी पुर्ननिर्माणका कार्य अघि बढाउन सकेनौं भने पीडितको अवस्था झन् विजोग हुन्छ,' उनले भने,' पुर्ननिर्माणको काममा ढिलो नगरौं ।' उनीहरुजस्तै अन्तरक्रिया कार्यक्रममा सहभागी स्थानीय सरकोकारवालाले अस्थायी आवास निर्माणमा विभिन्न प्रक्रियागत समस्याका कारण ढिलाइ भएको स्थायी पुर्ननिर्माणको प्रक्रिया छिटो सञ्चालन गर्नुपर्ने,अस्थायी आवास निर्माणको कार्यविधि संसोधन गर्नुपर्नेलगायतका माग राखेका थिए । राष्ट्रिय विपद जोखिम न्युनिकरण तथा व्यवस्थापन प्राधिकरणको आयोजनामा जाजरकोटमा भएको पुर्ननिर्माणसम्बन्धी अन्तरक्रिया कार्यक्रम । कार्यक्रममा नलगाड नगरपालिकाका मेयर डम्बर रावत, छेडागाड नगरपालिकाका उपमेयर चन्द्रबहादुर थापा, शिवालय गाँउपालिकाका अध्यक्ष शेरबहादुर शाही, जुनीचाँदे गाँउपालिकाका अध्यक्ष वेदवहादुर शाही, कुशे गाँउपालिकाका उपाध्यक्ष देविका शाही, भेरी नगरपालिकाका प्रमुख प्रशासकिय अधिकृत दलबहादुर घर्तीले पुर्ननिर्माणका सम्बन्धमा आ आफ्नो धारणा राखेका थिए । उनीहरुले अस्थायी आवास कार्यविधि अझै सरल बनाउन अग्रह गदै स्थायी पुर्ननिर्माणका प्रक्रिया तत्काल थाल्न सुझाव दिए । विपद जोखिम न्युनिकरण तथा व्यवस्थापन प्राधिकरणका कार्यकारी प्रमुख अनिल पोखरेलले तत्काल विस्तृत क्षतिको विवरण संकलनको काम सुरु हुने र स्थायी पुर्ननिर्माणको प्रक्रियामा अगाडि बढ्ने जानकारी दिए । उनले कार्यविधिमा उल्लेख गरिएका अस्थायी आवासका लागि घर भत्काउनुपर्नेलगायतका अन्यौलताबारे प्रष्ट पार्दै जोखिमपूर्ण घर भत्काउनुपर्ने र अन्य चर्किएका घर तत्काल नभत्काए पनि हुने,जोखिमपूर्ण बस्ती र भूकम्पका कारण चिरा परेका बस्तीको अध्ययन गरी आवश्यक निर्णयका लागि सरकारलाई सुझाव दिइने बताए । कार्यक्रममा प्राधिकरणका सहसचिव भरतमणी पाण्डे पुर्ननिर्माणका लागि आवश्यक सल्लाह सुझाव लिन प्रभावित क्षेत्र आएको बताए । उनले कार्यविधि बनाउँदा पिडितलाई नै सहज हुने गरि बनाइएको बताए । अस्थायी आवास नपाएकाले स्थायी पुर्ननिर्माणमा परिदैन कि भनेर चिन्ता नमान्न आग्रह गर्दै स्थायी पुर्ननिर्माणको प्रक्रिया नयाँ ढंगले अघि बढ्ने विश्वास व्यक्त गरे। कार्यक्रममा जाजरकोटका प्रमुख जिल्ला अधिकारी सुरेश सुनारले जिल्लाको हाल सम्मको भूकम्पपछिको अवस्थाबारे जानकारी गराएका थिए । कार्यक्रमममा पूर्वमन्त्री जनार्दन शर्माले जाजरकोट भूकम्पका जोखिमपूर्ण बस्तीको भौगर्भिक अध्ययनका लागि भूर्गभविद पठाइदिन आग्रह गर्दा पनि सरकारले सुनुवाइ नगरेको गुनासो पोखे। उनले स्थायी पुर्ननिर्माणको कार्यविधि तत्काल ल्याउन सुझाव दिए । कार्यविधि ल्याए आफै बनाउन सक्नेले पनि वर्षाअघि नै निर्माण प्रक्रिया थाल्ने उनको भनाईइ छ । 'भूकम्पले क्षति मात्र गरेको छैन यो पुर्ननिर्माणको अवसर पनि हो यसलाई हामीले अवसर र पुर्ननिर्माणको रुपमा लिन सक्नुपर्छ,' उनले भने । जाजरकोटमा ४२ हजार पाँच सय २४ लाभग्राही कामय भएका छन् त्यसमध्ये २७ हजार ९१ पीडितले मात्र पहिलो किस्ताको रकम पाएका छन् । १५ हजार ४ सय ३३ परिवारले अझै पहिलो किस्ताकै रकम पाउन बाँकी रहेको जिल्ला प्रशासन कार्यालय जाजरकोटले जनाएको छ । सरकारले जाजरकोटमा अस्थायी आवासका लागि पठाएको एक अर्ब तीन करोड ४१ लाख ७५ हजार मध्य अहिले सम्म भूकम्प पीडित लाभग्राहीको खातामा ६७ करोड ७२ लाख ७५ हजार रुपैयाँ निकासा भएको छ । अन्य रकम पालिकाको खातामै थन्किएको सहायक प्रमुख जिल्ला अधिकारी हरिश्चन्द्र शर्माले बताए । अहिलेसम्म अस्थायी आवास बनाएर दोस्रो किस्ता कुनै पनि पालिकाले माग गर्न सकेका छैनन् । अस्थायी आवास बनेपछि दोस्रो किस्ता २५ हजार दिने प्रावधान छ । शनिबार रुकुम पश्चिममा अन्र्तक्रिया गरेको प्राधिकरणको टोलीले आइतबार जाजरकोटकै नलगाड नगरपालिकामा समेत गरिएको थियो ।"
"पोखरामा मह खाने अनौठो प्रतियोगिता,विजयीलाई मह नै उपहार","गण्डकी : सुन्दा अनौठो लाग्न सक्छ,दुई दशकअघि मह चाख्ने हुटहुटीकै कारण पोखरा महानगरपालिका३१ बेगनासका सूर्यप्रसाद लामिछानेले थालेको व्यावसायिक मौरीपालन यतिखेर अन्यका लागि प्रेरक बनेको छ । विस २०६० मा तीनतीन हजारमा दुईवटा मौरीका घारबाट सुरु गरेका उनीसँग अहिले भने तीन सय ५० मौरीका घार पुगिसकेका छन् । मौरीकै कारण नेदरल्याण्डसहित युरोपियन मुलुकमा भ्रमण गर्न पाएका मीठा अनुभव छन् । आफ्नो व्यावसायिकतामा उत्साह थप्न सञ्चारमाध्यमले ठूलो भूमिका निर्वाह गरेको बताउँदै लामिछानेले मौरीपालनको इच्छा र लगाव हुनसकेमा सामान्य रोजगारीका लागि विदेशिनु नपर्ने बताए। बेगनास मौरीघार उद्योगमार्फत मौरीपालन व्यवसाय गरिरहेका लामिछानेले उद्योग स्थापनाको २० औँ वार्षिकोत्सव मह खाने प्रतियोगिताका साथ मनाएका हुन्। प्रतियोगितामा १० जना सहभागी भएकोमा पोखरा महानगरपालिका२३ का जीवनाथ लामिछाने प्रथम भए । त्यस्तै द्वितीय पोखरा३० खुदीका वसन्त पौडेल र तृतीय पोखरा२७ का विक्रम अधिकारी बने। पोखरा३१ की सृजना लामिछाने महिला प्रतिस्पर्धीका रुपमा पुरस्कृत बनिन्। कूल तीन सय ग्राम महका लागि तीन मिनेटको समय छुट्याइएकोमा प्रथम,द्वितीय र तृतीयले क्रमशः एक मिनेट ४८ सेकेन्ड, दुई मिनेट आठ सेकेन्ड र दुई मिनेट ११ सेकेन्डमा मह खाएर विजयी भएका थिए। विजयीलाई महानगरको वडा नं ३० का वडाध्यक्ष दुर्गाप्रसाद सुवेदी, ३१ का वडाध्यक्ष ढकनाथ कँडेल र मौरीपालक कृषक सूर्यप्रसादले संयुक्तरुपमा मह प्रदान गरी पुरस्कृत गरेका थिए। प्रथम हुनेलाई एक किलोग्राम महसहित एक फ्रेम चाकासहितको मह, द्वितीय हुनेलाई एक किलोग्राम मह र तृतीय हुनेलाई आधा किलोग्राम मह प्रदान गरिएको थियो । नेपालमा विभिन्न किसिमका प्रतियोगिता हुने गरेका सन्दर्भमा आफूले गण्डकीमा नै पहिलोपटक यस्तो प्रतियोगिता राखेको जनाउँदै उनले यसलाई भाइबन्धु तथा साथीभाइलाई मह चखाउने अवसरका रुपमा समेत लिएको राससलाई बताए । उद्योगमा महको माग अत्यधिक रहेको बताउँदै उनले प्रतिकिलोग्राम एक हजार पाँच सयको दरले बिक्री वितरण भइरहेको जानकारी दिए । वार्षिक करिब एक हजार पाँच सय किलोग्राम मह उद्योगबाट उत्पादन भई बिक्री भइरहेको बताउँदै उनले अन्य विभिन्न फार्मबाट समेत थप एक हजार पाँच सय किलोग्राम मह खरिद गरी बिक्री गर्ने गरिएको जानकारी दिए । महबाटै परिवारको पालनपोषण, पठनपाठनका साथै पाँच जनालाई प्रत्यक्ष रोजगारी दिन सकेको उनले बताए।"
काठमाडौंबाट नक्कली डाक्टर पक्राउ,काठमाडौं : प्रहरीले एकजना नक्कली डाक्टरलाई नियन्त्रणमा लिएको छ। काठमाडौं उपत्यका अपराध अनुसन्धान कार्यालयको टोलीले डाएस भट्ट आचार्य भनिने सम्बुद्ध भट्टाचार्यलाई नियन्त्रणमा लिएको हो। उनको साथबाट १ लाख ६५ हजार पाँच सय रुपैयाँ सहित केही सरकारी कागजातहरू बरामद भएको छ। उनले चीनबाट एमबीबीएस गरेको र काठमाडौंको महाराजगन्जस्थित टिचिङ अस्पतालमा कार्यरत रहेको बताउने गरेको प्रहरीको अनुसन्धानबाट खुलेको छ। प्रहरीका अनुसार पक्राउ परेका ४० वर्षीय भट्टाचार्यले विदेश जाने व्यक्तिहरूको मेडिकल रिपोर्टसमेत बनाउने गरेको पाइएको छ। उनले नक्सालस्थित वी केयर पोलिक्लिनिकमा विगत ९ महिनामा करिब ६३० बिरामीको उपचार गरेको पाइएको छ। उनले चेक गरेवाफल प्रत्येक बिरामीबाट ७५० रुपैयाँ लिने गरेका थिए। बसुन्धारामा रहेको धवलागिरी हिमाल पोलिक्निकमा करिब ३० जना बिरामीलाई चेक गरेको र प्रत्येक बिरामीबाट ५०० रुपैयाँका दरले लिने गरको प्रहरी अनुसन्धानबाट खुलेको छ। उनीमाथि थप अनुसन्धान भइरहेको प्रहरीले जनाएको छ।
रुपन्देहीमा दुईवटा मोटरसाइकल ठोक्किदा दुईजनाको मृत्यु,बुटवल : बाक्लो हुस्सुले बाटो नदेख्दा रुपन्देहीको लुम्बिनी सांस्कृतिक नगरपालिका ३ मा दुईवटा मोटरसाइकल ठोक्किदा दुईजनाको मृत्यु भएको छ । मृत्यु हुनेमा एक भारतीय नागरिक हुन् भने अर्का कपिलवस्तुका स्थानीय हुन्। लु ५८ प २७२८ नम्बर र युपी ५५ एएन १११२ नम्बरको भारतीय नम्बर प्लेटको मोटरसाइकल ठोक्किदा शुद्धोधन गाउँपालिका५ कपिलवस्तुका ४५ वर्षीय शिवशंकर यादव र भारतीय नागरिक ३० वर्षीय जयप्रकाश गुप्ताको मृत्यु भएको हो । उनीहरुको उपचारको क्रममा भीम अस्पताल भैरहवामा मृत्यु भएको जिल्ला ट्राफिक कार्यालय रुपन्देहीका प्रहरी निरीक्षक बजिरसिंह विष्टले जानकारी दिए । आइतबार साँझ उनीहरु सवार मोटरसाइकल महिलवारपडरिया सडक खण्डको लंकापुरमा दुर्घटना भएको थियो। बाक्लो हुस्सुमा तीव्र गतिका कारण दुर्घटना भएको प्रहरी निरीक्षक विष्टको भनाइ छ ।
काठमाडौंमा यस वर्षकै कम तापक्रम रेकर्ड,"काठमाडौं : काठमाडौंमा यस वर्षकै सबैभन्दा कम तापक्रम रेकर्ड गरिएको छ । जल तथा मौसम विज्ञान विभाग, मौसम पूर्वानुमान महाशाखाका मौसमविद् सरोज पुडासैनीले आज काठमाडौँमा यस वर्षकै कम तापक्रम (तीन दशमलव दुई) डिग्री रेकर्ड गरिएको जानकारी दिए। यसअघि गएको डिसेम्बर ५ तारिखमा न्यूनतम तापक्रम तीन दशमलव पाँच डिग्री रेकर्ड गरिएको थियो । उक्त रेकर्ड ब्रेक गर्दै आज शून्य दशमलव दुई डिग्रीले झरेको हो । उनले राससलाई जानकारी दिएअनुसार आज काठमाडौं उपत्यकामा पारदर्शिता पनि घटेको छ । बिहानका समयमा चाहिँ हुस्सु जस्तो देखिएको छ । उनले परदर्शिता तीन हजार मिटर रहेको बताए । यसअघि चार हजार मिटरमाथि नै हुने गरेकामा आज भने पारदर्शिता पनि घटेको हो । त्यसका कारण काठमाडौंमा आज बिहानदेखि कतिबेला घाम लाग्ने र कतिबेला नलाग्ने भइरहेको छ । चन्द्रागिरिलगायत उपत्यकाको उच्च क्षेत्रतर्फको बस्तीमा अझै कम घाम लागेको छ । लागेको घाम पनि न्यानो खालको छैन । तराईमा बाक्लो हुस्सु र कुहिरो महाशाखाले चिसो बढिरहेको बताएको छ । तराईका भूभागमा हुस्सु र कुहिरोले कुनै दिन खुल्ने कुनै दिन बेलुकासम्म नै हुस्सु कुहिरो लागिरहने गरेको पनि उनले बताए। त्यसका कारण बढी चिसो महसुस हुने गरेको छ । आइतबार रेकर्ड गरिएको तथ्याङ्कअनुसार जुम्लामा माइनस पाँच दशमलव छ डिग्री,जोमसोम माइनस पाँच डिग्री र दोलखाको जिरी मा एक डिग्री तापक्रम रेकर्ड गरिएको छ । आगामी २४ घण्टामा कोशी र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको जनाइएको छ । तराईका अधिकांश स्थानमा हुस्सुकुहिरो लाग्ने हुँदा दैनिक जनजीवन, स्वास्थ्य, यातायात तथा हवाई यातायातमा प्रभाव पर्नसक्ने भएकाले त्यसबाट हुनसक्ने असरका साथै चिसोबाटसमेत बच्न आवश्यक उपाय तथा सतर्कता अपनाउ विभागले सबैमा अनुरोध गरेको छ ।"
"पत्रकार महतोमाथि भेदभावजन्य दुर्व्यवहार, बसका कर्मचारीविरुद्ध उजुरी","काठमाडौं : अन्नपूर्ण पोस्ट्का सिनियर करेस्पोन्डेन्ट राजकरण महतोलाई सडक किनारमा हिँडिरहेको अवस्थामा एउटा बसका कर्मचारीहरूले साम्प्रदायिक सद्भाव बिथोल्ने भाषाबाट दुव्र्यवहार गर्नुका साथै कुटपिटको प्रयास गरेका छन्। उनीहरूविरुद्ध महतोले बानेश्वर प्रहरी वृत्तमा गाली बेइज्जती तथा क्षतिपूर्तिको उजुरी गरेका छन्। आइतबार दिउँसो करिब १२ बजे काठमाडौं तीनकुनेस्थित सडक किनारमा रोकीराखेको बा२ ख ४५३४ नम्बरको सुन्दरीमाई यातायात (चक्रपथ परिक्रमा) नामको गाडीका कन्डक्टर र चालकले उनलाई भैया भनेर अभद्र व्यवहार गर्नुका साथै अश्लील गालीगलौज गरेका थिए। आफूमाथि किन दुर्व्यवहार गरियो भनेर सोध्दा महतोलाई बसका दुवै कर्मचारी मिलेर कुटपिट गर्न खोजेका थिए। मसँग भएको यो पहिलो र एउटा मात्रै घटना होइन। मेरो जातीय पहिचान, मधेसी समुदायमाथि गरिने यस्ता सार्वजनिक बेइज्जती मलगायत तमाम व्यक्तिले भोग्दै आएका छन्, प्रहरीमा दर्ता गराएको उजुरीमा उनले भनेका छन्, काठमाडौं बसाइको अढाई वर्षको अन्तरालमा समाचार संकलनका लागि फिल्डमा खटिँदा आधा दर्जनभन्दा बढी पटक सडक, बजार, चोकमा मैले र मसँग रहेका आफन्तजनहरूले लगाएको पोसाक, अनुहार, र बोलेको बोलीका आधारमा भैया, बिहारी, मर्सिया भनेर दोस्रो दर्जाको नागरिकको रूपमा लिई अपमान गर्दै आएको तीतो यथार्थ ताजै छ। उनले दोषीलाई अविलम्ब पक्राउ गरेर कानुनी दायरमा ल्याई न्याय दिलाउन अनुरोध गरेका छन्। सार्वजनिक अभद्र व्यवहार तथा गाली बेइज्जती कसुरमा दोषीहरूलाई पक्राउ गरी घटनाको अनुसन्धान गर्न तथा उचित क्षतिपूर्ति दिलाउन माग गरेका छन्। बानेश्वर प्रहरी वृत्तका प्रमुख डीएसपी शिवराज बुढाथोकीले महतोमाथिको दुव्र्यहार अत्यन्त निन्दनीय रहेको बताउँदै दोषीलाई पक्राउ गर्न प्रहरी खटाएको र कानुनी दायरा ल्याउन प्रहरी प्रतिबद्ध रहेको बताए। पत्रकार महतोले मधेसी आयोगमा पनि उजुरी दायर गरेका छन्। आयोगका अध्यक्ष डा विजय दत्तले उक्त घटना संविधान र कानुनविपरीत रहेको उल्लेख गर्दै आवश्यक कारबाहीका लागि नेपाल प्रहरीलाई पत्राचार गर्ने जानकारी दिए।"
नक्कली पेस्तोल देखाइ लुटपाट गर्न खोज्ने दुईजना पक्राउ,धरान : सुनसरीको इटहरी उपमहानगरपालिका वडा नम्बर ६ मा नक्कली पेस्तोल देखाएर लुटपाट गर्ने उद्देश्यले सर्वसाधारणलाई आतंकित बनाउने दुईजनालाई प्रहरीले पक्राउ गरेको छ । लुटपाटको योजना बनाइरहेका उनीहरुलाई पक्राउ गरिएको जिल्ला प्रहरी कार्यालय सुनसरीका प्रवक्ता डीएसपी नबिनकृष्ण भण्डारीले जानकारी दिए। पक्राउ पर्नेमा धनकुटा छथर जोरपाटी गाउँपालिका५ का ३० वर्षीय दावा छिरिङ शेर्पा र मोरङको बिराटनगर महानगरपालिका१५ का ३५ वर्षीय शिरिस बोहरा रहेको डीएसपी भण्डारीले बताए । पक्राउ परेका बोहोराको साथबाट मेड इन चाइना लेखिएको नक्कली पेस्तोल बरामत गरिएको उनले बताए । दुबैजनालाई सुनसरी जिल्ला अदालतबाट ७ दिनको म्याद थप गरी कानुनी कारवाहीका प्रक्रिया अगाडि बढाइएको प्रहरीले जनाएको छ।
"झापामा एक महिला मृत फेला, हत्या भएको आशंका",झापा : झापामा एक महिला मृत अवस्थामा फेला परेकी छन्। अर्जुनधारा नगरपालिका६ स्थित बिहानी टोलमा सोमबार बिहान ६ बजे फेला परेकी ती महिलाको हत्या भएको हुन सक्ने आशङ्का गरिएको छ। मृतक इलाम माई नगरपालिका१ महमाई कलकत्ते माइती भई हाल बिर्तामोड नगरपालिका ५ मा अस्थायी रुपमा बसोबास गर्ने कुमार पुलामी मगरको श्रीमती अन्दाजी ५० वर्षीया माया मगर रहेको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले जानकारी दिए। उनको टाउकोमा ढुङ्गाले हिर्काएको देखिएको बताइएको छ। घटना शंकास्पद देखिएकोले अनुसन्धानका लागि प्रदेशको टोली कुकुरसहित घटनास्थल आउन लागेको प्रहरी निरीक्षक गिरीले बताए। अहिले घटनास्थलमा इलाका प्रहरी कार्यालय अनारमनिको टोली पुगिसकेको छ।
विराटनगरबाट खैरो हेरोइनसहित भारतीय नागरिक पक्राउ,विराटनगर : विराटनगरबाट लागूऔषध खेरो हेरोइन (ब्राउन सुगर)सहित सोमबार बिहान भारतीय नागरिक पक्राउ परेका छन्। लागूऔषध नियन्त्रण ब्युरोबाट खटिएको टोलीले भारतको जोगवनी घर भएका २० वर्षीय विशाल पोदारलाई पक्राउ गरेको छ। प्रहरीका अनुसार पोदारलाई विराटनगर महानगरपालिका१५ स्थित १ नम्बर ढाटबाट बिहान ११ बजेतिर पक्राउ गरिएको हो। उनको साथबाट ३११ ग्राम खैरो हेरोइन बरामद भएको प्रहरीले जनाएको छ। भारतको जोगवनीबाट पैदल नै नेपालतर्फ आउँदै गरेका उनलाई शंका लागेर प्रहरीले चेकजाँच गरेको थियो। शरीर खानतलासी गर्ने क्रममा कम्मरको पेटीभित्र राखेर ल्याउँदै गरेको अवस्थामा खैरो हेरोइन बरामद भएको प्रहरीको भनाइ छ। पक्राउ परेका पोदारलाई इलाका प्रहरी कार्यालय रानीको हिरासतमा राखेर थप अनुसन्धान अघि बढाइएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनीविरुद्ध लागूऔषध ऐनअन्तर्गतको मुद्दा चलाउने प्रहरीको तयारी छ।
जहाँ जन्मिएका थिए जंगबहादुर,"जंगबहादुर राणाका जेठानसमेत रहेका सनकसिंह टण्डनले आफ्ना बुबा परशुरामको आग्रहमा मन्दिर तथा पौवा निर्माण गरेको इतिहास रहेको संस्कृतिविद् टण्डनको भनाइ छ । अर्घाखाँची : अर्घाखाँचीको सन्धिखर्क नगरपालिका ५ मथुरामा, मथुरा धाम तथा गोपेश्वर पीठ रहेको छ । यसै स्थानमा रहेको लामपाटिमा बिक्रम सम्बत् १८७४ असार ७ गते जंगबहादुरको जन्म भएको सन्धिखर्क नगरपालिका ५ का वडा सदस्य तथा मथुरा धाम संरक्षण समितिका सहसचिव कृष्ण प्रसाद भुसालले बताए । आँपको बगैचा र मथुरा खोलाको किनारमा रहेको यस स्थानमा राधाकृष्णको मन्दिर, राम मन्दिर, हवन कुण्ड तथा विभिन्न मन्दिर रहेका छन् । जुम्लाबाट माइती गोर्खा जाने क्रममा अर्घाखाँचीको बंगलामा आफू जन्मिएको लामपाटीमा आमाको सम्झनामा २० खुट्टे दरबार (पौवा) तथा बगैचा निर्माण गर्न जंगबहादुर राणले नै लगाएको स्थानीय अगुवाहरू बताउँछन् । नेपालका अन्य स्थानमा २० खुट्टे अर्थात् २० वटा थाम भएको पौवा अन्यत्र नभेटिएको तथ्य रहेकाले यसको संरक्षण र सम्बद्र्धनमा सन्धिखर्क नगरपालिकाले काम गरिरहेको सन्धिखर्क नगरपालिकाका नगर प्रमुख कृष्णप्रसाद श्रेष्ठले बताए । जंगबहादुरको बुबा बालनरसिंह राणा आर्मी अफिसर थिए । उनी बारुदखाना प्युठानको प्रमुख थिए । १८६० को दशकमा जुम्लाको सिंजा प्रान्तमा गुठीको जग्गाले विवाद बढायो । विवाद बढेपछि गुठीको विवाद समाधान गर्न बालनरसिंहलाई १८६९ मा जुम्ला खटाइएको थियो । जुम्लामा उनकी श्रीमतीलाई लिएर गएका थिए । जुम्लामै रहँदा श्रीमती गर्भवती भइन् । त्यो समयमा गर्भवती हुँदा माइती जाने प्रचलन थियो । उनी तत्कालीन प्रधानमन्त्री भीमसेन थापाकी बहिनी थिइन् । जुम्लाबाट माइती गोर्खा जाने क्रममा अर्घाखाँचीको बंगलामा रहेको लामपाटी अर्थात् मथुरामा बिक्रम सम्बत् १८७४ सालमा उनले ७ महिनामा बच्चा जन्माइन् । अर्थात् जंगबहादुर ७ महिनामै जन्मिएका थिए । यसै स्थानमा रहेको २० खुट्टे पौवा निर्माण भएको जंगबहादुर राणाको जन्म भएको स्थानमा रहेको पौवा जीर्ण भएपछि सन्धिखर्क नगरपालिकाले निर्माण कार्य सुरु गरेको सन्धिखर्क नगरपालिकाका प्रमुख प्रशासकीय अधिकृत खुमलाल भुसालले बताए । यसको प्रचार प्रसारमा पनि नगरपालिकाले काम गरिरहेको प्रमुख प्रशासकीय अधिकृत भुसालको भनाइ छ । त्यसबेला लाम्पाटीमा घनघोर जंगल थियो । नजिकैका पाण्डे थरका कृषकहरूले उनको स्याहारसुसार गरेको र पछि बल्कोटको पौवा रहेको स्थानमा लगि सुत्केरी र बच्चालाई राखेका थिए । त्यहीँ स्थानीय खनाल थरका ब्राह्मणहरूले न्वारन गराएर त्यो बालकको नाम वीरनरसिंह राखेको संस्कृतिमा रुची राख्ने छत्रदेव ३ बल्कोटका नारायण भट्टराईले बताए । सुत्केरी दरिली भएपछि उनी माइती गोरखा गएकी थिइन् । पछि वीरनर सिंह जंगे स्वभावको भएको हुनाले उनको नाम जंगबहादुर रहेको उनको भनाइ छ । जंगबहादुरको जन्म कतिले गोरखामा र कतिले काठमाडौंको थापाथलीमा भएको भन्ने गरिएको छ । उनी लाम्पाटीमा जन्मिएका थिए । त्यसैले जन्मको बारेमा एउटै ठाउँ कसैले भन्न नसकेको इतिहासकारहरूको भनाइ छ । इतिहासकारहरू प्रोफेसर दिनेसराज पन्त र युवराज शमशेर जबराले जंगबहादुर लाम्पाटीमा जन्मिएको र वल्कोटको पौवामा आएर न्वारान भएको पछि त्यसै स्थानमा कर्नेल सनदसिंह टण्डनको नेतृत्वमा विचित्रको पौवा निर्माण भएको उल्लेख गरेको नारायण भट्टराईको भनाइ छ । पौवाका विषयमा तत्कालीन राजा श्री ५ सुरेन्द्र शाहको पालामा चारवटा लालमोहर लागेका थिए । ती लालमोहर इतिहासकारहरू प्रोफेसर पन्त र जवराको विश्लेषणलाई अर्घाखाँची सम्पर्क सदनको चिनारी २०७२ मा समाबेस गरिएको उनले बताए । काठका आकृतिमा यौन क्रियाकलाप सहितका चित्र देखाइएको शैलीमा निर्माण भएको बिचित्रको पौवा निर्माण गरेका कालीगढको हातपछि गएर राणाकै पालामा काटिएको किम्बदन्ती छ । जंगबहादुर राणाको न्वारन भएको स्थान भनेर चिनिने विचित्रको बल्कोटको पौवा छत्रदेव गाउँपालिका२ बल्कोटमा पर्छ । मथुराको लामपाटीमा जन्म भएका राणाकी आमाको यसै पौवामा राखेर सुत्केरी स्याहार गर्ने कार्य गरिएको थियो । यसै स्थानमा ११ दिनको न्वारन गरिएको थियो ।आफू जन्मिएको लाम्पाटीमा पौवा तथा बगैचा र न्वारन भएको ठाउँ बल्कोटमा बिचित्रको पौवा निर्माण गर्न जंगबहादुरले लगाएर कर्णेल सनदसिंहले निर्माण गरेको मथुराधाम लाम्पाटी पौवा संरक्षण समितिका अध्यक्ष ढुण्डीराज अधिकारीले बताए । कर्णेल सनदसिंहको पालामा बल्कोटको पौवा, मथुराको पौवा, पाल्पा र गुल्मीको सिमानामा रहेको मनवाक पौवा, ऋणिको बगैंचा, पाल्पा अर्गलीको बगैंचा, जोर्तको पौवा र वाटोमा रहेका गौमुखी धाराहरू निर्माण भएको बल्कोट पौवा तथा परशुरामेश्वर मन्दिर संरक्षण समितिका अध्यक्ष राजेश पन्थीले बताए । विक्रम सम्बत १९०४ सालमा निर्माण गर्न सुरु गरिएर १० वर्षको समय लगाएर पौवा तथा मन्दिरहरू निर्माण गरिएको सस्कृतिविद् डाक्टर गोविन्द टण्डनले बताए । जंगबहादुर राणाका जेठानसमेत रहेका सनकसिंह टण्डनले आफ्ना बुबा परशुरामको आग्रहमा मन्दिर तथा पौवा निर्माण गरेको इतिहास रहेको संस्कृतिविद् टण्डनको भनाइ छ ।"

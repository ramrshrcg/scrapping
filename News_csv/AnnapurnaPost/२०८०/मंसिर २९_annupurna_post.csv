शीर्षक,विवरण
धमिलो पानीमा सत्ताको दाउपेच,"मुलुकमा राजनीतिक स्थिरता छैन भन्न मिल्दैन किनभने चुनावबाटै जनप्रतिनिधिहरू चुनिएका छन् र तिनै जनप्रतिनिधिले सरकार बनाएका र चलाइरहेका छन् । सरकारको गठबन्धन कहिले कुन कहिले कुन भए पनि सत्ताको साँचो हस्तान्तरणमा राजनीतिक बाटो नै समातिएको छ । सरकारी सूचकहरूले अर्थतन्त्रको बाह्य पाटो मजबुद देखाउँदा देखाउँदै देशको अर्थतन्त्र तहसनहस हुने भय जनमानसमा छ । यो सबै राजनीति सङ्लो नहुनाको उपज हो । दल र नेताहरू देशको अर्थतन्त्र र विकास समृद्धितिरभन्दा सत्ताकै खेलमा मात्रै केन्द्रित हुँदा जनतामा व्यापक निराशा छाएको हो । दल र तिनका नेताहरूप्रति जनताको भरोसा टुट्दै जानुको परिणाम नै जनतामा उकुसमुकुस पैदा भएको हो । जुनखाले गुम्फन जनमानसमा छ, त्यसमा खेल्न खोज्नेहरू अनेकथरी छन् । अस्थिरताको मनोविज्ञान व्यापक रूपमा फैलिएको छ । तै सत्ताले चेतेको छैन र केवल आसेपासे पोस्न र दुष्कर्म गर्नेहरूलाई चोख्याउन मात्रै ऊ लागिरहेको छ । जनताका समस्यामा आँखा चिम्लने उसको प्रवृत्तिले कानुनी राजमाथि प्रश्न छ । जसको परिणाम अस्थिरताको वातावरण बनेको छ । त्यही अस्थिरतामा खेल्ने प्रवृत्ति पनि झ्यांगिएको छ । हालैका दिनमा मेडिकल व्यवसायी दुर्गा प्रसाईंले आफ्नो दुनो सोझ्याउनै निम्ति लघुवित्त संस्था पीडितहरूको संवेदनामाथि खेले । काठमाडौंमा उतारेर बिनासित्ति उनीहरूलाई दुःख दिए । सम्भवै नभएको ऋण मिनाहाको प्रलोभनमा पारेर व्यवस्था नै फेर्ने असफल र असम्भव प्रायः दाउ रचे । चाहे त्यो शिक्षक आन्दोलनको सन्दर्भ होस् या कर्मचारीकै आन्दोलन किन नहोस्, सरकारलाई दबाब दिने नाममा काठमाडौंमा भीड जम्मा गरियो । त्यसका नाइकेहरूले सत्तासँग चोचोमोचो मिलाए । अरू भने फुस्सा । सहमतिको नाममा भ्रम छरियो । तर खासमा शिक्षक र कर्मचारीसम्बन्धी कानुन संसद्मै थन्किएका छन् । सरकारले एक इन्च अघि सारेको छैन । कर्मचारी र शिक्षक जस्तो सचेत वर्ग त धमिलो पानीमा माछा मार्न खोज्नेहरूसँग झुक्किए भने उखु किसान होऊन् वा मिटरब्याज पीडित किन नझुक्किऊन् । उनीहरूका हकमा पनि त्यसै भयो । काठमाडौं केन्द्रित आन्दोलन गराइयो उपलब्धि भने शून्य । यी दुवै विषयले अझै पार पाएका छैनन् । मिटरब्याज पीडितसम्बन्धी अध्ययन प्रतिवेदन सरकारले यसै साता बुझ्यो, उखु किसानको भुक्तानी पूरा भएकै छैन । यी सबै अस्थिरताका उपज हुन् र कानुनीराजमाथि उठेको प्रश्न हो । सत्तासँग उठेको नैतिक प्रश्न हो । सत्ता जनताका संवदेनशील मुद्दामा इमान्दार प्रयासमा उत्रिएको सन्देश प्रवाह हुने गरी व्यवहारमै केही नगर्ने हो भने यस्तो प्रवृत्ति अझै मौलाउने निश्चित छ । र, दुईचार जना नेताकै कारणले व्यवस्थालाई कमजोर पार्ने प्रयास हुने नै छ ।"
३३ केभी सबस्टेसन प्रसारण लाइन धमाधम विस्तार,"जोमसोम : हिमाली जिल्ला मुस्ताङमा ३३ केभी प्रसारण लाइन विस्तारको काम सुरु भएको छ। नेपाल विद्युत् प्राधिकरणले मुस्ताङको थासाङ गाउँपालिका२ कोवाङदेखि उपल्लो मुस्ताङको लोघेकर दामोदरकुण्ड गाउँपालिका१ चराङसम्मको १ सय ३ किलोमिटर दूरीमा ३३ केभी प्रसारण लाइन विस्तार गर्न लागेको हो। मुस्ताङको कोवाङदेखि उपल्लो मुस्ताङसम्म अहिले ११ केभी प्रसारण लाइन सञ्चालनमा छ। प्राधिकरणको मापदण्डमा एक सबस्टेसनबाट अर्को सबस्टेसनसम्म बढीमा ५० किमिभन्दा माथि हुनु हुँदैन भन्ने छ। तर, हाल कोवाङदेखि माथि उपल्लो मुस्ताङसम्म करिब १ सय ५० किमि भन्दा बढी दूरीमा ११ केभी प्रयोगमा छ। जसका कारण विद्युत् भोल्टेज तलमाथि हुने, चारैतिर विद्युत् समस्या उत्पन्न भइरहने गरेको छ। हालको ११ केभी प्रसारण लाइनबाट जिल्लामा पटकपटक विद्युतीय समस्या हुने गरेको छ। यही विद्युतीय समस्यालाई समाधान गरी दीर्घकालीन रूपमा विद्युत् सेवा भरपर्दो र प्रभावकारी बनाउन प्राधिकरणले ३३ केभी प्रसारण लाइन विस्तारको काम अघि बढाएको प्राधिकरणका इन्जिनियर विमलराज रावतले जानकारी दिए। प्राधिकरणले ११ केभी प्रसारण लाइनलाई विस्थापित गरी मुस्ताङको चैले र चराङमा दुई अलगअलग सबस्टेसन निर्माण गर्ने तयारी गरेको छ। यसका लागि प्राधिकरणले गत कात्तिक २ गते ठेक्का आह्वान गरेको छ। प्राधिकरणले सबस्टेसनको कुल लागत गोप्य राखेको र ठेक्का सम्झौता भएपछि पाउने कम्पनी र ठेक्का लागत सार्वजनिक हुने प्राधिकरणका इन्जिनियर रावतको भनाइ छ। प्राधिकरणले ३३ केभी सबस्टेसनको ठेक्का आह्वान अघि ३३ केभी प्रसारणका लागि सन् २०२३ को जुलाईमा ठेक्का आह्वान गरेको थियो। प्राधिकरणले विद्युत् प्रसारण लाइन विस्तार गर्न २७ करोड ६५ लाख रुपैयाँ लागतमा प्याराडाइज विल्डर्स काठमाडौंसँग ठेक्का सम्झौता गरेको छ। प्याराडाइजका प्रबन्ध निर्देशक किरण दाहालका अनुसार प्राधिकरणसँग दुई वर्षभित्र सक्ने गरी सम्झौता भएको हो। यसका लागि कम्पनीले मंसिरको पहिलो सातादेखि मुस्ताङको ताङ्वेदेखि माथिल्लो क्षेत्रमा विद्युत् पोल गाड्ने र पोलको ६ फिट गहिराइमा पीसीसी खन्ने काम सुरु गरेको कम्पनीका प्रबन्ध निर्देशक दाहालले बताए। यता, प्याराडाइजका इलेक्ट्रिकल इन्जिनियर सन्तोष प्याकुरेलसहितको जनशक्ति विद्युत् पोल विस्तार र प्रसारण लाइनको तार जोड्ने काममा खटिएका छन्। अहिले पहिलो चरणमा कोवाङदेखि चैलेसम्म र दोस्रो चरणमा चैलेदेखि चराङसम्मको दूरीमा ३३ केभी प्रसारण लाइन विस्तारको काम अघि बढाउने कम्पनीका इन्जिनियर प्याकुरेलको भनाइ छ। मुस्ताङमा ३३ केभी सबस्टेसन निर्माणका लागि चैले र चराङमा जग्गा छनोट भइसकेको लोघेकर दामोदरकुण्ड गाउँपालिकाका अध्यक्ष लोप्साङ छोम्फेल बिष्टले जानकारी दिए। उनले ३३ केभी प्रसारण लाइन तथा सबस्टेसन निर्माणपछि मुस्ताङले झेल्दै आइरहेको विद्युत् समस्याको अन्त्य हुने दाबी गरे।प्राधिकरणले नेपालचीन उत्तरी कोरलानाकासम्म भरपर्दो विद्युत सेवा पुर्याई उत्तरदक्षिण व्यापारिक मार्गलाई टेवा पुर्याउन ३३ केभी सबस्टेसन तथा प्रसारण लाइन विस्तारलाई उच्च प्राथमिकतामा राखेको हो।"
७ दशकदेखि हराएको हरायै,"काठमाडौं : मुलुकी अपराध संहिता, २०७४ को परिच्छेद १६ को दफा २०६ मा लेखिएको छ, कसैले कसैलाई बेपत्ता पार्ने कार्य गर्न वा गराउन हुँदैन। तर, विभिन्न पक्षबाट विभिन्न कालखण्डमा बेपत्ता पार्ने कार्यको शृंखला लामो छ। तिनै व्यक्तिहरूको सम्झनामा हरेक वर्ष ३० अगस्टमा अन्तर्राष्ट्रिय दिवस मनाउने गरिन्छ। कहाँ, कसरी, कुन अवस्थामा राखिएको छ ? कुनै जानकारी दिइएको छैन। जबकि जुन व्यक्तिको आदेशले पक्राउ गरी, थुनामा राखी वा नियन्त्रणमा लिई बेपत्ता पारेको हो त्यस्तो आदेश दिने र कार्यान्वयन गर्ने व्यक्ति बेपत्ता पार्ने मुख्य कसूरदार मानिने कानुनी व्यवस्था छ। मुलुकमा कहिलेदेखि नागरिकलाई बेपत्ता बनाउने कार्य भयो भन्ने अभिलेख भेटिँदैन। जहानियाँ राणा शासनकालको अभिलेख छैन। प्रजातन्त्र स्थापनापछि बेपत्ता पारिएका व्यक्तिको फाट्टफुट्ट प्रमाण पाइएको छ। त्यो भनेको सात दशकभन्दा लामो अवधि हो। पञ्चायती व्यवस्था होस् वा प्रजातन्त्र पुनःस्थापना, व्यक्ति बेपत्ता पार्ने कार्य रोकिएन। १० वर्षे सशस्त्र द्वन्द्वकालमा झन् धेरै नागरिक बेपत्ता पारिए। राज्य र तत्कालीन विद्रोही (माओवादी) पक्षबाट हजारौं संख्यामा बेपत्ता पारिए। बेपत्ता पारिएका व्यक्तिको छानबिन आयोगका अनुसार ३ हजार २ सय ४३ उजुरी परेका छन्। अनौपचारिक क्षेत्र सेवा केन्द्र इन्सेकका तथ्यांकमा बेपत्ता पारिएका नागरिकको संख्या ९ सय ३१ छ। बेपत्ताको यादमा परिवारजनका आँखा रसाउँछन्। शोकाकुल आफन्तको प्रश्न छ, कहाँ छन् उनीहरू ? संक्रमणकालीन न्याय टुंग्याउन विभिन्न पहल भइरहेका छन्। जसमध्ये बेपत्ता पारिएका नागरिकको सरोकार पनि छ। बेपत्ता पारिएका व्यक्तिको छानबिन आयोगका अनुसार यससम्बन्धी ३ हजार २ सय ४३ उजुरी परेका छन्। १० वर्षे सशस्त्र द्वन्द्वकालमा माओवादी र राज्य दुवै पक्षबाट नागरिक बेपत्ता पारिएका छन्। त्यति मात्रै होइन, हामीले २००८ सालदेखिकै बेपत्ता नागरिक खोजेका छौं। जो बिर्सिइँदै जान थालेको छ। यिनै बेपत्तामध्ये प्रतिनिधिमूलक हिसाबले १०० जनालाई अन्नपूर्ण पोस्ट्मा समेटेका छौं।"
अर्थतन्त्र सही दिशातर्फ,"काठमाडौं : समष्टिगत आर्थिक परिसूचकले अहिले अर्थतन्त्र सही दिशातर्फ उन्मुख भएको संकेत गरेको छ। नेपाल राष्ट्र बैंकले बिहीबार सार्वजनिक गरेको देशको वर्तमान आर्थिक तथा वित्तीय स्थिति (आर्थिक वर्ष २०८०८१ को चार महिनाको तथ्यांक) विश्लेषण गर्दा अर्थतन्त्र सही दिशा पहिल्याएको संकेत गरेको हो। मूल्यवृद्धिको बजार पनि केही कम हुने पछिल्लो तथ्यांकले संकेत गरेकोे छ। समग्रमा यस अवधिसम्म उपभोक्ता मुद्रास्फीति ५३८ प्रतिशत छ। यद्यपि बजारमा भने केही वस्तुको मूल्य भने महँगो नै भएको गुनासो छ। तथ्यांकले पनि खाद्य तथा पेयपदार्थ समूहअन्तर्गत मरमसला उपसमूहको वार्षिक बिन्दुगत उपभोक्ता मूल्य सूचकांक ३६४६ प्रतिशत, चिनी तथा चिनीजन्य वस्तु १४५९, फलफूल १४०१, खाद्य तथा खाद्यजन्य पदार्थ १२०२ र दुग्ध पदार्थ तथा अन्डा ११०० प्रतिशतले बढेको छ। तर यस महिनामा घिउ तथा तेल १४२३ र तरकारी उपसमूहको वार्षिक बिन्दुगत उपभोक्ता मूल्य सूचकांक ५३५ प्रतिशतले घटेको छ। यता बाह्य क्षेत्र बलियो देखिन्छ। अहिले अन्तर्राष्ट्रिय बजारमा पेट्रोलियम पदार्थको मूल्य घट्दो क्रममा छ। विप्रेषण, विदेशी विनिमय सञ्चिति बढेको अवस्था छ। बाह्य क्षेत्रमा पनि सुधार भएको राष्ट्र बैंकका प्रवक्ता डा गुणाकर भट्ट बताउँछन्। यो अवस्थामा आर्थिक गतिविधि बढाउन लाग्नुपर्ने उनको सुझाव छ। डा भट्ट भन्छन्, महँगी नियन्त्रित हुँदै जाने देखिन्छ। पर्यटक आगमनमा सुधार राम्रो छ। कर्जा प्रवाह अपेक्षा जति नभए पनि बढेकै छ। यससँगै सरकारको आय पनि बढेकाले अब परिस्थिति सहज हुने उनको भनाइ छ। पछिल्लो तथ्यांकअनुसार कात्तिकसम्ममा नेपाल सरकारको कुल राजस्व परिचालन (प्रदेश सरकार तथा स्थानीय सरकारमा बाँडफाँट हुने रकम) २ खर्ब ७६ अर्ब ६४ करोड रुपैयाँ भएको छ। यो गत वर्षभन्दा बढी हो। गत आर्थिक वर्षको पहिलो चार महिनामा १९८ प्रतिशतले घटेको राजस्व अहिले ३ प्रतिशतले बढेको छ। सेवा खातामा दबाब विदेशमा अध्ययन गर्न जाने विद्यार्थी र भ्रमणमा जानेबाट विदेशी मुद्रा बढी बाहिरिँदा सेवा खातामा आय घटेको छ। चालू आवको चार महिनासम्म खुद सेवा आय २८ अर्ब २० करोड रुपैयाँले घाटामा छ। सेवा खाताअन्तर्गत समीक्षा अवधिमा भ्रमण आय ४७२ प्रतिशतले वृद्धि भई २५ अर्ब ७४ करोड रुपैयाँ पुगेको छ। सेवा खाताअन्तर्गत भ्रमण व्यय ६५ प्रतिशतले वृद्धि भई ६१ अर्ब ९२ करोड रुपैयाँ पुगेको छ। यसमध्ये शिक्षातर्फको व्यय ३८ अर्ब ४४ करोड रुपैयाँ रहेको छ। सेवा खाता आय घाटामा जानुको कारण बताउँदै प्रवक्ता डा भट्ट भन्छन्, सेवा खाता घाटा बढ्नुको कारण कोभिडका बेला २३ वर्ष धेरै बाहिर पढ्न जान रोकिएका र विभिन्न कार्यक्रममा बाहिर जानेहरू पनि रोकिएकाले यो वर्ष सबै जाँदा विदेशी मुद्रा बढी बाहिरिएको हो। यसकारण बाह्य क्षेत्र सुदृढ हुँदै आयात नियन्त्रित हुँदै गएको छ। पछिल्लो समय कुल वस्तु व्यापार घाटा ३३ प्रतिशतले कमी आई ४६१ अर्ब ९४ करोड रुपैयाँ कायम भएको छ। चालू आवको कात्तिकसम्ममा कुल वस्तु निर्यात ७७ प्रतिशतले कमी आई ५० अर्ब ५७ करोड रुपैयाँ कायम भएको छ। साथै, कुल वस्तु आयात ३८ प्रतिशतले कमी आई ५१२ अर्ब ५० करोड रुपैयाँ रहेको छ। पछिल्लो समय विप्रेषणमा राम्रो सुधारले मुलुकको चालू खाता र शोधनान्तर बचतमा छ। गत कात्तिकसम्ममा विप्रेषण आप्रवाह २६४ प्रतिशतले वृद्धि भई ४७७ अर्ब ९६ करोड रुपैयाँ पुगेको छ। अमेरिकी डलरमा विप्रेषण आप्रवाह २३१ प्रतिशतले वृद्धि भई ३ अर्ब ६० करोड रुपैयाँ पुगेको छ। यससँगै, चालू खाता ९६ अर्ब ३८ करोड रुपैयाँले बचतमा छ। यस्तै, पुँजीगत ट्रान्सफर ४६६ प्रतिशतले कमी आई १ अर्ब ५९ करोड रुपैयाँ कायम भएको छ भने खुद प्रत्यक्ष वैदेशिक लगानी ३ अर्ब ६४ करोड रुपैयाँ रहेको छ। यता शोधनान्तर स्थिति १४७ अर्ब ११ करोड रुपैयाँले बचतमा छ। बाह्य क्षेत्र सबल हुन थालेकाले मुलुक भित्रिने विदेशी मुद्रा पनि बढ्दो छ। परिणामस्वरूप विनिमय सञ्चितिको आकार फराकिलो भएको छ। कुल विदेशी विनिमय सञ्चिति गत असार मसान्तभन्दा १०२ प्रतिशतले वृद्धि भई यही कात्तिक मसान्तमा १६९६ अर्ब ७८ करोड रुपैयाँ पुगेको छ। अमेरिकी डलरमा यस्तो सञ्चिति पनि ८९ प्रतिशतले वृद्धि भई १२ अर्ब ७५ करोड रुपैयाँ पुगेको छ। विनिमय सञ्चिति बढ्दा वस्तु तथा सेवा आयात धान्न सक्ने पर्याप्तता बढेको छ। यसकारण आर्थिक वर्ष २०८०८१ को चार महिनाको आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चिति १३६ महिनाको वस्तु र ११३ महिनाको वस्तु तथा सेवा आयात धान्न पर्याप्त रहने देखिन्छ।"
गाँठोमा अल्झिएको गठबन्धन !,"करिब डेढ दशकदेखि नेपालको राजनीति विचारविहीन छ। अराजनीतिक रूपमा चलिरहेको छ। राजनीति जहिले पनि विचार र सिद्धान्तले निर्देशित हुनुपर्छ। अनिमात्र राजनीति स्थिर र दिगो हुन्छ। तर, पछिल्लो राजनीतिक परिवर्तन २०६४ पछि नेपालको राजनीति विचारबाट होइन, केही पार्टीका शीर्षनेताको स्वार्थको भागबन्डा, बाँडीचुँडी र बोलकबोलबाट चलिरहेको छ। राजनीतिक पार्टीहरू विचार र सिद्धान्तबाट कोसौं टाढा छन्। यद्यपि नेपालमा अहिले करिब एक सयको हाराहारीमा राजनीतिक पार्टी छन्। विचारबाट निर्देशित पार्टीका रूपमा कुनै पार्टीलाई जनताले महसुस गर्न सक्ने अबस्था छैन। नेताहरू लाभहानि, फाइदाबेफाइदाको तराजुमा आफ्ना पार्टीलाई तौलिरहेछन्। तुलनात्मक रूपमा बेस्ट अमंग दि वस्र्ट भन्नुबाहेक विकल्प छैन। किनकि पार्टीले आफूलाई विचारबाट निर्देशित र भ्रष्टाचारमु्क्त सावित गर्न सकेनन्। जसले राजनीति दिनहुँ विकृत बनिरहेकै छ। विचार र सिद्धान्तको राजनीति पूर्णरूपमा अन्त्य भएको छ। एक वर्षअगाडि मंसिर ४ गते भएको आम निर्वाचनबाट नेपालमा गठबन्धन सरकार बन्ने अवस्था बन्यो। संविधानको प्रावधानअनुसार जुन अवश्यम्भावी नै थियो। चुनावअगाडि गठबन्धन बनाएर चुनावमा भाग लिएका पार्टीहरू कांग्रेस र माओवादीबीच सरकारको नेतृत्वको विषयमा विवाद भएपछि पुष्पकमल दाहालले एमालेसँग मिलेर सरकार बनाए। तर उनले केही महिना नबित्दै एमालेलाई धोका दिए। पुनः कांग्रेससँग बार्गेनिङ गरी प्रधानमन्त्री पाउने निश्चित गरेपछि पुरानो गठबन्धन ब्युँत्याएर सरकार बनाए। राजनीतिक विचार र सिद्धान्तको दृष्टिले यो गठबन्धन लाखौं माइल टाढा छ। सैद्धान्तिक निकटतामा नभै पूर्णरूपमा विचारविहीन हुँदै वैचारिक दुश्मनी भए पनि भागबन्डा र ब्ल्याकमेलिङमा यो गठबन्धन बन्यो। जुन मुस्किलले अडिएको छ। भ्रष्टाचार, अराजकता र कुशासनको कारण जनतामा तीव्र आक्रोश उत्पन्न भएको छ। जसले गठबन्धनको गाँठो फुत्किसकेको छ। कुनै पनि बेला यो गठबन्धन टुटेमा आश्चर्य मान्नु पर्दैन। यद्यपि धरमरे अवस्था नै सही यथावत् छ। यो सरकार निर्माण भएदेखि नेपालमा ठूलाठूला भ्रष्टाचारका काण्डहरू सतहमा आए। चाहे ललिता निवास प्रकरण होस् वा नक्कली भुटानी शरणार्थी काण्ड, या विभिन्न रूपमा सुन तस्करी काण्ड होऊन्, ती सबैमा राजनीतिक पार्टीका नेताहरू प्रत्यक्ष वा परोक्ष रूपमा मुछिए। तर ती काण्डमा मुछिए पनि प्रत्येक भ्रष्टाचारको काण्डमा नेताहरूलाई जोगाउने र चोख्याउने असामान्य कोसिस भइरहेका छन्। अझ नेपालको ठूलो टेलिकम कम्पनी एनसेल बिक्री काण्डले नेपालीलाई अचम्भित बनाइदिएको छ। १ खर्ब ४३ अर्बमा खरिद भएको टेलिकम कम्पनी, त्यसमा पनि बर्सेनि ४० अर्बको हाराहारीमा फाइदा भएको दाबी गरिरहेको संस्थालाई मलेसियन कम्पनी एजियाटाले बेलायतमा दर्ता भएको दुई डलरको कम्पनी स्पेक्ट्रलाइट यूकेलाई ६ अर्बमा बेच्ने निर्णय भएको घोषणाले स्पष्ट रूपमा भ्रष्टाचार र मनिलन्ड्रिङको आशंका जन्माएको छ। एकातिर नेपालमा सेवा दिएर नेपालमा आयआर्जन गरेको संस्था नेपालको रेगुलेटरी बडी नेपाल दूर सञ्चार प्राधिकरण र सम्बन्धित मन्त्रालय समेतलाई सूचना नदिई बेच्ने निर्णय गर्नुले राजनीतिक रूपमा मिलेमतो नगरी बिक्री भएको भन्ने मान्न सकिँदैन। अर्काेतर्फ, करिब ७० अर्बभन्दा बढी बिक्रिकरलाभकर नतिरेको मुद्दा अदालतमा ज्यूँकात्यूँ हुँदाहँुदै रातारात कम्पनी बेच्ने निर्णय गर्नुले नेपाल कानूनविहीन मुलुक जस्तै बन्न पुगेको छ। जुन काण्डले अहिलेको गठबन्धन भ्रष्टाचारको आहालमा चुर्लुम्म डुबेको छ भन्नुमा अत्युक्ति नहोला। एकातिर सरकार भ्रष्टाचारको दलदलमा रुमल्लिएको छ भने अर्काेतर्फ जनताको जनजीवन महँगीले कष्टकर बन्दैछ। दोहोरो अंकको मूल्यवृद्धि, प्रत्येक प्रदेश, स्थानीय तह र केन्द्रबाट लगाइएका अनावश्यक करले नेपाली जनताले २१ प्रकारका कर तिर्नुपर्ने बाध्यता आइपरेको छ। कर केका लागि ? जनताको जीवनस्तर उकास्ने उद्योग निर्माण गर्न ? रोजगारीका अवसर सिर्जना गर्न ? बिल्कुलै होइन। केवल प्रत्येक प्रदेश, स्थानीय तह र केन्द्रका प्रतिनिधिलाई विलासी गाडी खरिद गर्न, विदेश भ्रमण गर्न, गाउँपालिका र नगरपालिकाका प्रतिनिधिलाई समेत निजी सचिव र विभिन्न प्रकारका भत्ता खुवाउन हुने गरेको छ। हरेक वर्ष नेपालबाट लाखौं होनाहार युवा रोजगारीको अवसर नपाएर सुरक्षित भविष्यको कल्पना गर्दै असुरक्षित दलदलमा विदेश भासिँदै छन्। जसलाई सरकार देशप्रति सुखानुभूति गराउन असफल छ। नेपालमा कृषियोग्य जमिन बाँझो भएका कारण करिब ४० अर्बबराबरको खाद्यान्न आयात गर्नुपर्ने अबस्था छ। भारतले प्याजको निर्यात बन्द गरेपछि नेपालमा प्याजको हाहाकार छ। हामी नेपाली कति परनिर्भर छौं ? भन्ने यो ताजा उदाहरण हो। जतिबेला सरकार बेफिक्री सरकारको स्थायित्वको कुरा गरिरहेछ। राजधानीबाटै करका बोझहरू थेग्न नसकेर ब्यापार व्यवसाय छोडेर लाखौ मानिस पलायन भएका छन्। आर्थिक रूपमा अवस्था गम्भीर छ। फगत रेमिट्यान्सले देशको प्राणवायु चलिरहेको छ। सरकारको नेतृत्वकर्ता पुष्पकमल दाहाल भने गठबन्धन ढाल्ने कोसिस भयो भन्दै चिच्याइरहेछन्। आखिर यो गठबन्धन जोगाउनुपर्ने किन ? यो गठबन्धन सरकारले जनतालाई के दिन सकेको छ र ? यो सरकारको निरन्तरता किन ? गठबन्धनको गाँठो कस्ने कसैले यसको उत्तर दिन सकेका छैनन्। सकेका छन् त केवल यही गाँठोमा अल्झन। गठबन्धनको निरन्तरताको औचित्यता सकिएको महसुस गर्दै कांग्रेस नेता छटपटाइरहेका छन्। मंसिर २७ गते कांग्रेसको इतरपक्षको भेलाले यो सरकारको औचित्य समाप्त भएको आशयको निर्णय गर्यो। अर्काेतर्फ मिसन ८४ भन्दै नेकपा एमालेले संकल्प यात्रा सुरु गरेको छ। राष्ट्रिय स्वतन्त्र पार्टीले मिसन ८४ को अभियान थालेको छ। जुन समस्या छ त्यो केवल राजनीतिक अभियानले मात्र समाधान हुन सक्दैन। त्यस्तै, प्रदेश, स्थानीय तहजस्ता तीनवटा कार्यकारिणी अधिकारको ब्यवस्थालाई हटाएर एकद्वार प्रणाली लागू गर्नुपर्छ। अनि राजनीतिक आवरणमा लुकेका भ्रष्टहरूलाई दण्डित गर्न सदनसडक सबैतिरबाट अभियान थाल्नुपर्छ। तिनलाई कानुनको कठघरामा पुर्याएर कानुन सबैका लागि बराबर भन्ने पुष्टि गर्नुपर्छ। सम्बन्धित सबैलाई चेतना होस्।"
दरखोला र बगरखोला जलविद्युत्को पीपीए,"बेनी : म्याग्देलीहरूको अगुवाइमा निर्माण हुन लागेको दरखोला र बगरखोला जलविद्युत् आयोजनाको विद्युत् खरिद बिक्री सम्झौता (पीपीए) भएको छ। रघुगंगा गाउँपालिका७ मा निर्माण हुने ५५ मेगावाट क्षमताको बगरखोला र धवलागिरि गाउँपालिका३ मा निर्माण हुने ६५ मेगावाट क्षमताको दरखोला जलविद्युत् आयोजनाको पीपीए भएको हो। नेपाल विद्युत् प्राधिकरणसँग २०८३ फागुन महिनाभित्र विद्युत् उत्पादन गर्ने कार्ययोजनासहित बगरखोलाको प्रवद्र्धक मोना हाइड्रोपावर र दरखोलाको प्रवद्र्धक दरखोला हाइड्रोपावरले सम्झौता गरेका हुन्। प्राधिकरणका तर्फबाट उपमहानिर्देशक प्रकाश थिङ र निर्देशक प्रबल अधिकारी तथा मोना हाइड्रोपावरका अध्यक्ष चक्रबहादुर थापा र दरखोला हाइड्रोपावरका अध्यक्ष रेशमबहादुर भण्डारीले सम्झौतापत्रमा हालै हस्ताक्षर गरे। सम्झौताअनुसार हिउँदमा प्रतियुनिट ८४० र बर्खामा ४८० रुपैयाँ प्रतियुनिटका दरले प्राधिकरणले आयोजनाको विद्युत् खरिद गर्ने भएको छ। सबै चरणको सर्वेक्षण र पीपीए सकिएकाले वित्तीय व्यवस्थापन गरेर आयोजनाको पूर्वाधार निर्माणको तयारी थालिएको प्रवद्र्धक कम्पनीका सञ्चालकले बताएका छन्। रघुगंगा गाउँपालिकाको चिमखोलाको पात्ले गाउँको फेदीमा बाँध रहने बगरखोलाको विद्युत्गृह चिमखोला गाउँभन्दा केही तल प्रस्ताव गरिएको छ। दुई किलोमिटर सात सय मिटर पेनस्टक पाइपलाइन रहने आयोजनाबाट उत्पादित विद्युत् रघुगंगा गाउँपालिका३ मा निर्माणाधीन राहुघाट सवस्टेसनमार्फत केन्द्रीय ग्रिडमा जोडिनेछ। एक अर्ब १० करोड रुपैयाँ लागत अनुमान गरिएको छ। रोजगारी, पेसा, व्यवसाय र अध्ययनको सिलसिलामा विश्वका विभिन्न देशमा पुगेका म्याग्दी, जिल्लाकै विभिन्न पेसाकर्मी, स्थानीय र स्वदेशी लगानीकर्ताको लगानी जुटाएर निर्माण गर्न लागिएको अध्यक्ष थापाले बताए। धवलागिरि गाउँपालिका३ कुनौटोमा बाँध र सोही वडाको सोलवाङमा विद्युत्गृह प्रस्ताव गरिएको दरखोला जलविद्युत् आयोजनाको तीन किलोमिटर एक सय मिटर पेनस्टक पाइपलाइन रहने जनाएको छ। दरखोलाबाट उत्पादित विद्युत् मालिका गाउँपालिका७ मा निर्माणाधीन डाँडाखेत सवस्टेसनमार्फत केन्द्रीय ग्रिडमा जोडिने अध्यक्ष भण्डारीले बताए। म्याग्दीमा हाल ३५३ मेगावाट क्षमताका ११ जलविद्युत् आयोजना निर्माण भइरहेका छन्। विद्युत् विकास विभागका अनुसार ६३ मेगावाट क्षमताका चार जलविद्युत् आयोजना सञ्चालनमा आइसकेको म्याग्दीमा ७०० मेगावाट क्षमताका १७ आयोजनाले निर्माणका लागि अनुमति लिएका छन्। म्याग्दी प्रदेशसभाका सांसद रहेका गण्डकी प्रदेशको भौतिक पूर्वाधार विकास तथा यातायात व्यवस्थामन्त्री रेशमबहादुर जुग्जालीले २२० केभी क्षमताको दाना सवस्टेसन निर्माण पूरा र १३२ केभी क्षमताको डाँडाखेतराहुघाट सवस्टेसन तथा प्रसारण लाइन निर्माणले तीव्रता पाएसँगै कालीगण्डकी, म्याग्दी र राहुघाट तथा सहायक नदीमा जलविद्युत् निर्माणले तीव्रता पाएको बताए।"
मर्जरप्राप्ति र एफपीओ प्रिमियमको कर तिर्न आदेश,"काठमाडौं : कतिपय बैंक, बिमालगायत कम्पनीले मर्जर तथा प्राप्तिको वार्गेन पर्चेज गेन र एफपीओको प्रिमियममा कर तिर्न गर्दै आएको इन्कारलाई सर्वोच्च अदालतले अस्वीकार गरिदिएको छ। र, तिर्न बाँकी रहेकालाई २ दिनभित्र तिर्न कडा आदेश दिएको छ। यससँगै सरकारको खातामा २ दिनमा सरदर २६ अर्ब रुपैयाँ दाखिला हुने अवस्था आएको छ। एफपीओ (फर्दर पब्लिक अफर) जारी गर्दा प्रिमियम र मर्जर तथा प्राप्ति गर्दाको बार्गेन पर्चेज गेन मा कर नतिर्ने भन्दै सरकारविरुद्ध बैंक तथा बिमा कम्पनीहरूले दायर गरेको रिट सर्वोच्च अदालतको संवैधानिक इजलासले बिहीबार खारेज गरेको हो। प्रधानन्यायाधीश विश्वम्भरप्रसाद श्रेष्ठ, न्यायाधीशहरू डा आनन्दमोहन भट्टराई, सपना प्रधान मल्ल, सुष्मलता माथेमा र कुमार रेग्मीको संवैधानिक इजलासले बैंकहरूको विपक्षमा निर्णय सुनाएको हो। महालेखा परीक्षकका प्रतिवेदनले पटकपटक बैंक तथा वित्तिय संस्था, बिमा कम्पनीहरूको मर्जर तथा प्राप्तिको वार्गेन पर्चेज गेन र एफपीओको प्रिमियमा कर छली भएको टिप्पणी गर्दै आएका थिए। महालेखाले उक्त कर उठाउन पनि सरकारलाई निर्देशन दिएको थियो। अब भने सरकारलाई त्यसको बाटो खुलेको छ। अहिलेसम्म नतिरेको कर चुक्ता गर्नुपर्दा अब बैंकको व्ययभार बढ्ने भएको छ। महालेखाको ५७औं प्रतिवेदनअनुसार सबै संस्थाहरूले करिब १७ अर्ब रुपैयाँभन्दा बढी लाभमा कर उठाउनुपर्ने देखाएको थियो। यसपछि यताको थपिँदै जाँदा तिर्नुपर्ने करको आकार २६ अर्ब पुगेको अनुमान छ। उक्त शीर्षकमा कर नतिर्ने भन्दै सरकारविरुद्ध नेपाल इन्भेस्टमेन्ट मेगा बैंकले गत भदौ २९ गते रिट दायर गरेको थियो। यसैगरी नेपाल लाइफ इन्स्योरेन्स कम्पनीले गत असोज २ गते र शिखर इन्स्योरेन्स कम्पनीले गत असोज २१ गते सोही शीर्षकमा रिट पेस गरेका थिए। महालेखाका यसअघिका निर्देशनमाथि अर्थ मन्त्रालयको पनि ध्यानाकर्षण भएको थियो। अर्थमन्त्री डा प्रकाशशरण महतले पनि चालु आर्थिक वर्षको बजेटमार्फत मर्जर तथा प्राप्तिको बार्गेन पर्चेज गेन र एफपीओको प्रिमियमवापतको कर मंसिर अन्त्यसम्म तिर्नेलाई जरिवाना छुट गर्ने भनेका थिए। अर्थमन्त्री डामहतले यसो भनेपछि बैंक तथा बिमा कम्पनीहरूले भने सर्वोच्चमा रिट दायर गरे। सर्वोच्चले उक्त रिट खारेज गरेसँगै अब मंसिर २९ गते (आज) देखि नै बैंक र बिमा कम्पनीले करबापतको रकम तिर्नुपर्ने छ। दायित्वमा रहेको कर बापतको रकम नतिरेमा ब्याज हर्जना र जरिवानासमेत लाग्ने व्यवस्था छ। आर्थिक ऐन २०८००८१ को दफा २६ र २७ मा भएको व्यवस्था सम्बन्धित संस्थाहरूले पालना गर्नुपर्ने छ।"
स्थानीय तहलाई अधिकारसम्पन्न बनाउन सरकारले प्रभावकारी काम गर्छ : प्रधानमन्त्री,"काठमाडौं : प्रधानमन्त्री पुष्पकमल दाहाल 'प्रचण्ड'ले स्थानीय तहलाई बलियो बनाउन नीतिगत सुधार गर्दै वित्तीय हस्तान्तरणलाई प्रभावकारी बनाउन सरकार प्रतिबद्ध रहेको बताएका छन्। २९औँ काठमाडौं महानगर दिवसका अवसरमा शुक्रबार सैनिक मञ्च टुँडिखेलमा आयोजित कार्यक्रमलाई सम्बोधन गर्दै उनले स्थानीय तहलाई संविधानको मर्म र भावनाअनुरूप स्रोत तथा साधनको व्यवस्था र स्थानीय सरकारको मान्यताअनुसार अधिकारसम्पन्न तुल्याउन सरकारले प्रभावकारी काम गर्ने बताए। प्रधानमन्त्री प्रचण्डले भने, 'सङ्घीय कानुनको निर्माण र व्यवस्थित कार्यान्वयनबाट मात्रै सङ्घीय प्रणालीलाई थप सुदृढ र जनताको हितमा सदुपयोग गर्न सकिन्छ।' संवैधानिक अभ्यासमा थप परिपक्वता ल्याउन काठमाडौं महानगरपालिकालगायत सबै स्थानीय सरकारलाई बलियो बनाउन नेपाल सरकार दृढ रहेको उनको भनाइ छ। उनले पछिल्लो समय काठमाडौं महानगरले गरेका प्रगतिशील कामलाई आफूले गम्भीरतापूर्वक नियालिरहेको उल्लेख गरे। प्रधानमन्त्री प्रचण्डले सांस्कृतिक सम्पदा संरक्षणमा महानगरको पहलले सङ्घीय सरकारलाई सकारात्मक उत्प्रेरणा पैदा गरेको बताए। त्यस्तै काठमाडौं महानगरका प्रमुख बालेन्द्र शाहले महानगरले बाचा गरेका तीनकुने मुआब्जा, फोहर व्यवस्थापन र उपत्यकामा खोला अतिक्रमणको समस्या समाधानका लागि संघीय सरकारले सहयोग गर्ने विश्वास व्यक्त गरे। फोहोरको दिगो व्यवस्थापनका लागि महानगरपालिका, प्रदेश सरकार र संघीय सरकारको भूमिका समान रहेको उनको भनाइ छ। कार्यक्रममा विभिन्न व्यक्तिहरुलाई सम्मान गरिएको थियो। विसं २०५२ मा तत्कालीन काठमाडौं नगरपालिकालाई मुलुककै पहिलो महानगरका रूपमा घोषणा गरिएको थियो।"
सिडिओसहित गृहका २५ जना सहसचिवको सरुवा (सूचीसहित),"काठमाडौं : सरकारले १६ जना प्रमुख जिल्ला अधिकारी (सिडिओ)सहित २५ जना सहसचिवको सरुवा गरेको छ। शुक्रबार गृह मन्त्रालयले बन्धुप्रसाद बास्तोलालाई झापा, शंकरहरि आचार्यलाई सुर्खेत, नारायणप्रसाद सापकोटालाई भोजपुर र हरिप्रसाद घिमिरेलाई उदयपुर सरुवा गरेको हो। त्यस्तै जनार्दन गौतमलाई तनहुँ, बीरेन्द्रकुमार यादवलाई गृह मन्त्रालय, हिरालाल रेग्मीलाई रौतहट, धर्मेन्द्रकुमार मिश्रलाई कैलाली, दिनेश सागर भुसाललाई पर्सा, युवराज कटेललाई गृह मन्त्रालय, विश्वप्रकाश अर्याललाई कपिलवस्तु र सुरेश पन्थीलाई नवलपरासी पश्चिम, सुनिता नेपाललाई स्याङ्जा, शशिधर घिमिरेलाई गृह मन्त्रालय सरुवा गरिएको हो। त्यस्तै सहसचिव आनन्द काफ्लेलाई पाल्पा, प्रेम प्रसाद भट्टराईलाई मोरङको सिडिओ, भोला दाहाललाई गोरखाको सिडिओ, नारायणप्रसाद अर्याललाई प्युठानको सिडिओ, भरत खनाललाई सिन्धुलीको सिडिओ, महादेव पन्थलाई कसूरजन्य सम्पत्ति व्यवस्थापन विभाग, र स्किम श्रेष्ठलाई गृह मन्त्रालयमा सरुवा गरिएको हो। त्यस्तै झक्कुप्रसाद आचार्यलाई सिन्धुपाल्चोक र जयनारायण आचार्यलाई सुनसरीको सिडिओमा नियुक्त गरिएको छ।"
"बालकृष्ण खाँणले ३० लाख धरौटी बुझाए, सम्पत्ति शुद्धिकरण विभाग लगियो","काठमाडौं : नक्कली भुटानी शणार्थी प्रकरणमा उच्च अदालतको आदेशमा धरौटीमा रिहा हुन लागेका पूर्वगृहमन्त्री बालकृष्ण खाँणले धरौटी बुझाएका छन्। शुक्रबार उच्च अदालत पाटनको आदेशअनुसार खाँणले जिल्ला अदालत काठमाडौंमा ३० लाख धरौटी बराबरको बैंक ग्यारेन्टी बुझाएका हुन्। अहिले खाँणलाई सम्पत्ति शुद्धिकरण अनुसन्धान विभाग लगिएको छ। बाँकी प्रक्रिया पूरा गर्न केन्द्रीय कारागार प्रशासनले खाँणलाई विभागमा उपस्थित गराएको हो । नक्कली भुटानी शरणार्थी प्रकरणमा पक्राउ परेका खाँणमाथि सम्पत्ति शुद्धिकरण अनुसन्धान विभाग र अख्तियार दुरूपयोग अनुसन्धान आयोगले समेत अनुसन्धान गर्नुपर्ने प्रहरीले राय दिएको थियो। यसैले खाँणमाथि विभाग र अख्तियारले पुन : अनुसन्धान गर्नेछन्। दुवैले धरौटीमा छोड्न सहमत जनाए खाँण थुनामुक्त हुनेछन्। न्यायाधीश जनक पाण्डेले खाँणलाई ३० लाख रुपैयाँ धरौटी लिएर मुद्दाको पुर्पक्ष गर्न राय दिएका थिए। सोही रायलाई सदर गर्दै न्यायाधीश कोइरालाको एकल इजलासले धरौटीमा छोड्ने आदेश दिएपछि खाँण छु्टेका हुन्। मंसिर १५ गते उच्च अदालतका न्यायाधीशद्वय प्रकाश खरेल र पाण्डेको संयुक्त इजलासमा खाँणलाई थुनामै राख्ने कि धरौटीमा छाड्ने विषयमा राय बाझिएको थियो। उक्त विवादको टुंगो तेस्रो न्यायाधीशसमक्ष पेश गरी सुनुवाइ गर्ने निर्णय भएको थियो। तर,अर्का न्यायाधीश खरेलले खाँण निर्दोष रहेको विश्वास गर्न मिल्ने मनासिव आधार नभएको उल्लेख गर्दै फरक राय पेस गरेका थिए। न्यायाधीशबीचको राय बाँझिएपछि तेस्रो न्यायाधीशको एकल इजलासमा खाँणको निवेदनमाथि सुनुवाइ भएको हो। काठमाडौं जिल्ला अदालतले नक्कली भुटानी शरणार्थी प्रकरणमा पूर्वगृहमन्त्री खाँणसहित १६ जनालाई पुर्पक्षका लागि कारागार चलाउने आदेश दिएपछि उनीहरूले जिल्लाको आदेशविरुद्ध २०८० साउन १६ गते उच्च अदालतमा पुनरावेदन दिएका थिए। जिल्ला अदालतले अन्यायपूर्ण तरिकाले पुर्पक्षका लागि कारागार पठाएको दाबी गर्दै उच्चमा पुनरावेदन गराएका थिए। नक्कली भुटानी शरणार्थी प्रकरणमा खाँण गत वैशाख २७ गते पक्राउ परेका थिए। सरकारले उनीमाथि ठगि लिखत किर्ते राज्य विरूद्धको र संगठित अपराध मुद्दा दायर गरेको छ। निवेदनमाथि सुनुवाइ गर्दै १५ मंसिरमा उच्च अदालत पाटनले पूर्वसचिव टेकनारायण पाण्डे,पूर्वमन्त्री टोपबहादुर रायमाझी,तत्कालीन गृहमन्त्री रामबहादुर थापा 'बादल'का सुरक्षा सल्लाहकार इन्द्रजित राई,आङटावा शेर्पा तथा बिचौलिया केशवप्रसाद दुलाल,सानु भण्डारी,सागर राई,विक्रम भनिने गोविन्दकुमार चौधरी र सन्देश शर्मालाई थुनामै राख्न आदेश दिएको थियो। त्यसैगरी टेकनाथ रिजाललाई १५ लाख धरौटी,सन्दीप रायमाझीलाई ३० लाख र नरेन्द्र केसीलाई १० लाख धरौटीमा रिहा गर्न आदेश दिएको थियो। हरिभक्त महर्जन,लक्ष्मी महर्जन,शमशेर मिया,आशिष बुढाथोकी, टेक गुरुङ,रामशरण केसी र केशव तुलाधरलाई धरौटीमा रिहा गर्न आदेश दिएको थियो।"
सम्पत्ति शुद्धिकरण विभागमा खाँणले बुझाए १५ लाख धरौटी,"काठमाडौं : नक्कली भुटानी शणार्थी प्रकरणमा उच्च अदालत पाटनबाट ३० लाख धरौटीमा छुटेका पूर्वगृहमन्त्री बालकृष्ण खाँणसँग सम्पत्ती शुद्धिकरण अनुसन्धान विभागले १५ लाख धरौटी मागेको छ। विभागमा खाँणले १५ लाख मूल्य बराबरको बैंक ग्यारेन्टी पेश गरेर बाहिरिएका छन्। नबिल बैंक ग्यारेण्टी बसेको छ। जिल्ला अदालत काठमाडौंमा धरौटी बुझाएपछि खाँणलाई सम्पत्ति शुद्धिकरण अनुसन्धान विभाग ल्याएको हो। अहिले खाँणलाई अख्तियार दुरूपयोग अनु्सन्धान आयोग लगिएको छ। अब अख्तियारबाट धरौटी वा साधारण तारेख पाए खाँण केहीबेरमा छुट्नेछन्। नक्कली भुटानी शरणार्थी प्रकरणमा पक्राउ परेका खाँणमाथि सम्पत्ति शुद्धिकरण अनुसन्धान र अख्तियार दुरूपयोग अनुसन्धान आयोगले समेत अनुसन्धान गर्नुपर्ने प्रहरीले राय दिएको थियो। सोही रायअनुसार खाँणलाई विभाग र अख्तियार उपस्थित गराइएको हो। न्यायाधीश जनक पाण्डेले खाँणलाई ३० लाख रुपैयाँ धरौटी लिएर मुद्दाको पुर्पक्ष गर्न राय दिएका थिए। सोही रायलाई सदर गर्दै न्यायाधीश कोइरालाको एकल इजलासले धरौटीमा छोड्ने आदेश दिएपछि खाँण छु्टेका हुन्। मंसिर १५ गते उच्च अदालतका न्यायाधीशद्वय प्रकाश खरेल र पाण्डेको संयुक्त इजलासमा खाँणलाई थुनामै राख्ने कि धरौटीमा छाड्ने विषयमा राय बाझिएको थियो। उक्त विवादको टुंगो तेस्रो न्यायाधीशसमक्ष पेश गरी सुनुवाइ गर्ने निर्णय भएको थियो। तर,अर्का न्यायाधीश खरेलले खाँण निर्दोष रहेको विश्वास गर्न मिल्ने मनासिव आधार नभएको उल्लेख गर्दै फरक राय पेस गरेका थिए। न्यायाधीशबीचको राय बाँझिएपछि तेस्रो न्यायाधीशको एकल इजलासमा खाँणको निवेदनमाथि सुनुवाइ भएको हो। काठमाडौं जिल्ला अदालतले नक्कली भुटानी शरणार्थी प्रकरणमा पूर्वगृहमन्त्री खाँणसहित १६ जनालाई पुर्पक्षका लागि कारागार चलाउने आदेश दिएपछि उनीहरूले जिल्लाको आदेशविरुद्ध २०८० साउन १६ गते उच्च अदालतमा पुनरावेदन दिएका थिए। जिल्ला अदालतले अन्यायपूर्ण तरिकाले पुर्पक्षका लागि कारागार पठाएको दाबी गर्दै उच्चमा पुनरावेदन गराएका थिए। नक्कली भुटानी शरणार्थी प्रकरणमा खाँण गत वैशाख २७ गते पक्राउ परेका थिए। सरकारले उनीमाथि ठगि लिखत किर्ते राज्य विरूद्धको र संगठित अपराध मुद्दा दायर गरेको छ।"
एमालेलाई षड्यन्त्रपूर्वक सत्ताबाट हटाउने काम भयो : ओली,काठमाडौं : नेकपा एमालेका अध्यक्ष केपी शर्मा ओलीले एमालेले प्रभाकारी रूपले देश विकासको काम गरिरहेका अवस्थामा षड्यन्त्रपूर्वक सत्ताबाट हटाउने काम भएको बताएका छन्। झुलाघाटचिवाभञ्ज्याङ समृद्धिका लागि संकल्प यात्राअन्तर्गत शुक्रबार तेह्रथुमको आठराई गाँउपालीकामा आयोजित सभालाई सम्बोधन गर्दै ओलीले एमाले सरकारले मुलुकमा असाधारण विकासको काम गर्न खोजेकाले षड्यन्त्रपूर्वक सत्ताबाट हटाउने काम भएको प्रस्ट्याए। एमालेलाई सरकारबाट हटाए पनि जनतामा प्रभाव विस्थापित गर्न नसकेको र लोकप्रीय पार्टी हुन सफल भएको उनले बताए। ओलीले मिसन २०८४ का लागि झुलाघाटचिवाभञ्ज्याङ समृद्धिका लागि संकल्प यात्रा आयोजना गरेको र लाखौं जनता सहभागी भएको दाबी गरे। ओलीले मुलुकलाई अफ्ठ्यारोबाट अघि बढाउनका लागि सही नीतिको आवश्यकता रहेको र त्यो एमालेमा मात्रै भएको बताए। बैतडीको झुलाघाटबाट मङ्सिर १४ गतेदेखि सुरु भएको यात्रा पुस १ गते पाँचथरको चिवाभञ्ज्याङ पुग्ने कार्यक्रम छ।
रथीमा बढुवा भएका सिग्देललाई दर्ज्यानी चिह्न प्रदान,काठमाडौं : प्रधानसेनापति प्रभुराम शर्माले रथी दर्जामा बढुवा भएका उपरथी अशोकराज सिग्देललाई आज रथी दर्जाको दर्ज्यानी चिह्न प्रदान गरेका छन्। मन्त्रिपरिषद्को बिहीबारको बैठकले उनलाई उक्त पदमा बढुवा गर्ने निर्णय गरेको थियो। विसं २०२३ माघ १९ गते कपिलवस्तुमा जन्मिएका रथी सिग्देल २०४३ फागुन ३ गते नेपाली सेनाको अधिकृत क्याडेट दर्जामा प्रवेश गरी २०४५ जेठ १९ गते नेपाली सैनिक प्रतिष्ठानबाट सहायक सेनानी भएका थिए। जंगी अड्डामा आयोजित कार्यक्रममा प्रधानसेनापतिले रथी सिग्देलका साथै उपरथीमा बढुवा भएका सहायक रथी सन्तोष वल्लभ पौडेललाई पनि दर्ज्यानी चिह्न प्रदान गरेका थिए। रथी सिग्देल बलाधिकृत र उपरथी पौडेल पश्चिम पृतनापतिमा नियुक्त भएका थिए।
केन्द्रीय बैंकले १० अर्ब बराबरको निक्षेप संकलन गर्ने,काठमाडौं : नेपाल राष्ट्र बैंकले आगामी पुस १ गते रु १० अर्ब बराबरको निक्षेप संकलन गर्ने भएको छ। केन्द्रीय बैंकले निक्षेप संकलन उपकरण प्रयोग गरी उक्त परिमाण बराबरको रकम संकलन गर्न लागेको हो। केन्द्रीय बैंकले पुस १ गतेदेखि ८ गतेसम्मका लागि निक्षेप संकलन गर्न लागेको जनाएको छ। घटीमा १० करोड र बढीमा पाँच करोडले भाग गर्दा निःशेष भाग जाने गरी कूल आह्वान रकमसम्म बोलकबोल गर्न सकिने व्यवस्था गरिएको छ। ब्याजदर पनि बोलकबोलका माध्यमबाट निर्धारण हुनेछ। केन्द्रीय बैंकबाहेक अन्य बैंक तथा वित्तीय संस्थामा धितोका रूपमा प्रयोग गर्न सकिने व्यवस्था गरिएको छ।
सर्वोच्च अदालतका प्रस्तावित न्यायाधीशविरुद्ध सुनुवाई सुरू,"काठमाडौं : संसदीय सुनुवाई समितिले सर्वोच्च अदालतको प्रस्तावित न्यायाधीश शारंगा सुवेदी र अब्दुल अजिज मुसलमानको सुनुवाई गरेको छ। सिंहदरबारमा शुक्रबार बसेको समिति बैठकले सर्वोच्च अदालतको प्रस्तावित न्यायाधीश सुवेदी मुसलमानको सुनुवाइ गरेको हो। सुनुवाईका क्रममा प्रस्तावित न्यायाधीश शारंगा सुवेदीले न्यायको प्रत्याभूति दिन पहल गर्ने प्रतिवद्धता जनाए। हजारौंको संख्यामा मुद्दाको फछर्यौट गर्दा केहि मान्छे असन्तुष्ट हुनु स्वाभाविक रहेको भन्दै उनले यसबाट अदालत प्रभावित भयो भनेर बुझ्न नहुने बताए। उनले न्यायपालिकाको रणनीतिक योजनाको निर्माण तथा सफल कार्यान्वयनमा आफ्नो ज्ञान, अनुभवका आधारमा यथाशक्य योगदान पुर्याउने बताए। त्यस्तै सर्वोच्च अदालतका प्रस्तावित न्यायाधीश अब्दुल अजिज मुसलमानले न्यायपालिकाले प्राप्त गरेको स्रोत साधनभित्र रही आफ्नो सेवा प्रवाहमा कुनै कमी कमजोरी हुन नदिने प्रतिवद्धता जनाए। न्यायपालिका स्वतन्त्र, निष्पक्ष, पारदर्शी बनाउनु न्यायपालिका र यसभित्र कार्यरत न्यायाधीशको कर्तव्य भएको उनले बताए। न्यायपरिषद्ले मंसिर ५ गते उच्च अदालतका चार न्यायाधीश र वरिष्ठ अधिवक्ता दुई जनालाई सर्वोच्च अदालतको न्यायाधीशका लागि प्रस्ताव गरी संसदीय सुनुवाइका लागि समितिसमक्ष पठाएको थियो। प्रस्तावित न्यायाधीशमा उच्च अदालत जनकपुरका न्यायाधीश शारंगा सुवेदी, उच्च अदालत पाटन हेटौंडा इजलासका न्यायाधीश अब्दुल अजीज मुसलमान, उच्च अदालत पाटनका न्यायाधीशद्वय महेश शर्मा र टेकप्रसाद ढुंगाना र अधिवक्ताद्वय सुनिलकुमार पोखरेल र बालकृष्ण ढकाल छन्। अन्य प्रस्तावित न्यायाधीशको क्रमशः सुनुवाई हुने र निर्णय सुनाउने समितिले जनाएको छ।"
"मधेसी दलका नेतालाई जन्मकैद फैसला भएपछि राजनीतिमा तरंग, सरकार छाड्न दबाब","काठमाडौं : प्रहरीका अनुसार २०७२ सालको मधेश आन्दोलनमा आन्दोलनकारीबाट प्रहरीका असई थमन विकको हत्या भयो। उनको हत्याअघि प्रहरीले चलाएको गोली लागेर ६ जनाको मृत्यु भएको थियो। थमन हत्या प्रकरणमा जिल्ला अदालतले बिहीबार लोकतान्त्रिक समाजवादी पार्टी (लोसपा)का चारसहित ७ जना नेतालाई जन्मकैद सुनायो। कयौं कार्यकर्ताहरू अझै फरार छन्। महोत्तरी जिल्ला अदालतको फैसलाविरुद्ध यतिबेला मधेसी दलका नेताहरू खुलेर बोल्न थालेका छन्। लोकतान्त्रिक समाजवादी पार्टीका अध्यक्षसमेत रहेका महन्थ ठाकुरले अदालतको फैसला अन्यायपूर्ण भएको बताए। सोही पार्टीका वरिष्ठ नेता राजेन्द्र महतोले सरकारलाई दिएको समर्थन फिर्ता गर्नुपर्ने र आन्दोलनमा उत्रिनुपर्ने भन्दै मुख खोलेका छन्। जनता समाजवादी पार्टीका प्रवक्ता मनिष सुमनले अदालतको फैसला अन्यायपूर्ण रहेको र लाल आयोगको प्रतिवेदन सार्वजनिक गर्न माग गरे। त्यतिमात्र होइन, अदालतको फैसला सच्चाउन माग गर्दै महोत्तरीको जलेश्वरबाट शान्तिपूर्ण विरोध प्रदर्शनसमेत सुरू भएको छ। तराई मधेस लोकतान्त्रिक पार्टीका अध्यक्ष वृषेशचन्द्र लालले यस्तो फैसला आउनुमा मधेसीवादी दलहरू नै दोषी भएको आरोप लगाएका छन्। 'मधेस आन्दोलनको मोलभाउ गरी सधैं सत्ताको भर्याङ छुने काममा मात्र लागिरहने र कम्बल ओढेकाहरू कम दोषी र जिम्मेवार छैनन् भन्नेबारे स्पष्ट हुन जरुरी छ,' उनले भनेका छन्। सत्तामा रहेका यिनै नेताहरूले कुनै बेला मधेस आन्दोलनका सबै मुद्दा मिलेको बताउँदै आएको उनको आरोप छ। अदालतले बिहीबार गरेको फैसलाबाट लोसपाका केन्द्रीय उपाध्यक्ष सुरेश पाण्डे, महासचिव अभिराम शर्मा, केन्द्रीय सदस्य रामाशंकर मिश्र र महोत्तरी जिल्ला सदस्य मोहन ठाकुरलाई जन्मकैदको सजाय गरिएको छ। नेता शर्मा मधेस प्रदेशका प्रदेशसभा सदस्य तथा संसदीय दलका नेतासमेत हुन्। केन्द्रीय सदस्य मिश्र जलेश्वर नगरपालिका पूर्व मेयर हुन्। अदालतको फैसलालगतै उनीहरू फरार बनेका छन्। जिल्ला अदालतका न्यायाधीश उद्धवप्रसाद भट्टराईको इजलासले प्रहरी हत्या प्रकरणमा अन्य प्रदीप साह, सञ्जयकुमार साह र जनता समाजवादी पार्टीका नेता धर्मेन्द्र रायलाई पनि जन्मकैद फैसला सुनाएको छ। दर्जनौं आरोपितको हकमा मुद्दा मुल्तवीमा राखिएको छ। संविधान जारी हुनुअघि २०७२ मा तत्कालीन संयुक्त मधेसी मोर्चाले आन्दोलन गरेको थियो। मोर्चामा अहिलेका लोसपा र जसपा पनि रहेका थिए। कानुनी उपचार खोज्छौं : महन्थ ठाकुर लोसपा अध्यक्ष महन्थ ठाकुरले अदालतको फैसलाप्रति कानुनी उपचार खोज्ने बताए। 'स्वतन्त्र न्यायलय लोकतन्त्रको आत्मा हो। न्यायलयप्रति हाम्रो उच्च सम्मान छ। तर अदालतको उक्त फैसलाप्रति हाम्रो गम्भीर असहमति छ,' ठाकुरले भनेका छन्। राजनीतिक अधिकार प्राप्तिको संघर्षमा लाखौं जनता सडकमा उर्लेको सन्दर्भमा कसैको मृत्यु हुनु दुःखद घटना भएको उनले प्रस्ट पारेका छन्। तर, तथ्य र वास्तविकताभन्दा फरक ढंगले निर्दोष व्यक्तिलाई राजनीतिक पूर्वाग्रहको आधारमा फसाइनु गलत रहेको उनको भनाइ छ। उनले कानुन र न्यायिक प्रक्रियालाई आधार मानेर इन्साफको लागि लोसपा अघि बढ्ने बताए। सरकार छाडेर सडक आउन राजेन्द्र महतोको आह्वानलोसपाका वरिष्ठ नेता राजेन्द्र महतोले सरकारलाई दिएको समर्थन फिर्ता गरेर आन्दोलन उत्रिन आह्वान गरे। नेता महतोले शुक्रबार प्रेस विज्ञप्ति जारी गर्दै अदालतले सुनाएको फैसलाको विरोधमा सरकारलाई दिएको समर्थन फिर्ता लिनुपर्ने माग गरे। 'अदालतले सुनाएको फैसलापछि एकपटक फेरि त्यति बेलाका आन्दोलन घोषणा गरेका संयुक्त लोकतान्त्रिक मधेसी मोर्चा र थरुहट संघर्ष समिति एउटै स्थानमा आउनुपर्छ। लोकतान्त्रिक समाजवादी पार्टीले तत्काल सरकारलाई दिएको समर्थन फिर्ता लिनु पर्छ,' उनले भनेका छन्। न्यायका लागि फेरि मोर्चा बनाऔं : महासचिव झालोसपाका महासचिव केशव झाले पार्टी अध्यक्षले निकालेको विज्ञप्ति सन्तोषजन नरहेको बताए। पार्टीले सरकार नछाडेर विरोधमात्रै गर्ने कुरा उपयुक्त नहुने बताए। विज्ञप्ति निकालेरमात्रै हुँदैन। त्यसरी झारा टार्ने काम गर्नु हुँदैन। लोसपा के गर्दै छ? आँखा गाडेर हिरेरहेको अवस्था छ,' उनले भने। सरकारमा पनि बस्ने र सरकारलाई दबाब पनि दिने यो दुवै कुरा गर्न नसकिने उनको भनाइ छ। पार्टीका संसद र कार्यकर्ता जेल बस्नेस्थित भइसकेपछि यस्तो अवस्थामा पार्टी सत्ता केन्द्रीय भएर सोच्न नहुने बताउँदै उनले भने, मधेसका अधिकार र पहिचानका लागि लडेका शक्तिहरू मोर्चा बनाएर आन्दोलनमा जानुपर्छ।' लाल आयोगको प्रतिवेदन सार्वजनिक गर्न जसपाको माग जनता समाजवादी पार्टीका प्रवक्ता मनिष सुमनले अन्यायपूर्ण ढंगबाट अदालतमा प्रहरी हत्याको मुद्दा दर्ता गराएर निर्दोषलाई फसाएको बताए। 'जलेश्वरमा भएको आन्दोलनमा प्रहरीले ६ जना निहत्थाको हत्या गरेको थियो। उनीहरूको छाति र टाउकोमा गोली हानेर हत्या गर्दा त्यसबारे प्रहरी प्रशासनले अनुसन्धान गरेर किन मुद्दा दर्ता गरेन?,' उनले प्रश्न गरे। उनले राजनीतिक घटनालाई राजनीतिक तवरले समाधान गर्न सरकारलाई आग्रहसमेत गरे। 'मधेस आन्दोलनका घटनालाई राजनीतिकरूपमै समाधान गर्नुपर्छ। हामी सरकारमै रहेर अन्यायको विरोधमा लड्छौं,' उनले भने। उनले लाल आयोगको प्रतिवेदन सार्वजनिक गर्न माग गरे। 'लाल आयोगको प्रतिवेदन बाहिर नआएर समस्याहरू आइरहेका छन्। प्रतिवेदन सार्वजनिक भएपछि मधेस आन्दोलनका घटनाहरूको सत्यतथ्य खुल्छ,' उनले भने।"
अख्तियारबाट साधारण तारेखमा रिहा भएसँगै थुनामुक्त भए पूर्वगृहमन्त्री खाँण,"काठमाडौं : नक्कली भुटानी शणार्थी प्रकरणमा पक्राउ परेका पूर्वगृहमन्त्री बालकृष्ण थुनामुक्त भएका छन्। अख्तियार दुरूपयोग अनुसन्धान आयोगले साधारण तारेखमा छाडेसँगै खाँण थुनामुक्त भएका हुन्। त्यसअघि खाँणले जिल्ला अदालत काठमाडौंलाई ३० लाख र सम्पत्ति शुद्धिकरण अनुसन्धान विभागलाई १५ लाख धरौटी बुझाएका थिए। नक्कली भुटानी शरणार्थी प्रकरणमा खाँण गत वैशाख २७ गते पक्राउ परेका थिए। सरकारले उनीविरुद्ध ठगि लिखत किर्ते राज्य विरूद्धको र संगठित अपराधको मुद्दा दायर गरेको छ। अदालतमा धरौटी बुझाएपछि खाँणलाई सम्पत्ति शुद्धिकरण अनुसन्धान विभाग उपस्थित गराइएको थियो। विभागले १५ लाख धरौटी मागेको थियो। त्यहाँ जग्गा धितो राखेर खाँणले बैंक ग्यारेण्टी पेश गरेका थिए। नबिल बैंक ग्यारेण्टी बसेको छ। त्यसपछि उनलाई अख्तियार दुरूपयोग अनुसन्धान आयोग उपस्थित गराइएको थियो। अख्तियारले खाँणलाई साधारण तारेखमा छाडेको छ। अख्तियारले साधारण तारेखमा छोडेसँगै खाँण थुनामुक्त भएका हुन्। नक्कली भुटानी शरणार्थी प्रकरणमा पक्राउ परेका खाँणमाथि सम्पत्ति शुद्धिकरण अनुसन्धान विभाग र अख्तियार दुरूपयोग अनुसन्धान आयोगले समेत अनुसन्धान गर्नुपर्ने प्रहरीले राय दिएको थियो। सोही रायअनुसार केन्द्रीय कारागार प्रशासनले खाँणलाई विभाग र आयोगमा उपस्थित गराएको थियो। यसअघि न्यायाधीश जनक पाण्डेले खाँणलाई ३० लाख रुपैयाँ धरौटी लिएर मुद्दाको पुर्पक्ष गर्न राय दिएका थिए। सोही रायलाई सदर गर्दै न्यायाधीश कोइरालाको एकल इजलासले धरौटीमा छोड्ने आदेश दिएपछि खाँण थुनामुक्त भएका हुन्। मंसिर १५ गते उच्च अदालतका न्यायाधीशद्वय प्रकाश खरेल र पाण्डेको संयुक्त इजलासमा खाँणलाई थुनामै राख्ने कि धरौटीमा छाड्ने विषयमा राय बाझिएको थियो। उक्त विवादको टुंगो तेस्रो न्यायाधीशसमक्ष पेश गरी सुनुवाइ गर्ने निर्णय भएको थियो। तर,अर्का न्यायाधीश खरेलले खाँण निर्दोष रहेको विश्वास गर्न मिल्ने मनासिव आधार नभएको उल्लेख गर्दै फरक राय पेस गरेका थिए। न्यायाधीशबीचको राय बाँझिएपछि तेस्रो न्यायाधीशको एकल इजलासमा खाँणको निवेदनमाथि सुनुवाइ भएको हो। काठमाडौं जिल्ला अदालतले नक्कली भुटानी शरणार्थी प्रकरणमा पूर्वगृहमन्त्री खाँणसहित १६ जनालाई पुर्पक्षका लागि कारागार चलाउने आदेश दिएपछि उनीहरूले जिल्लाको आदेशविरुद्ध २०८० साउन १६ गते उच्च अदालतमा पुनरावेदन दिएका थिए। जिल्ला अदालतले अन्यायपूर्ण तरिकाले पुर्पक्षका लागि कारागार पठाएको दाबी गर्दै उच्चमा पुनरावेदन गराएका थिए। निवेदनमाथि सुनुवाइ गर्दै १५ मंसिरमा उच्च अदालत पाटनले पूर्वसचिव टेकनारायण पाण्डे,पूर्वमन्त्री टोपबहादुर रायमाझी,तत्कालीन गृहमन्त्री रामबहादुर थापा 'बादल'का सुरक्षा सल्लाहकार इन्द्रजित राई,आङटावा शेर्पा तथा बिचौलिया केशवप्रसाद दुलाल,सानु भण्डारी,सागर राई,विक्रम भनिने गोविन्दकुमार चौधरी र सन्देश शर्मालाई थुनामै राख्न आदेश दिएको थियो। त्यसैगरी टेकनाथ रिजाललाई १५ लाख धरौटी,सन्दीप रायमाझीलाई ३० लाख र नरेन्द्र केसीलाई १० लाख धरौटीमा रिहा गर्न आदेश दिएको थियो। हरिभक्त महर्जन,लक्ष्मी महर्जन,शमशेर मिया,आशिष बुढाथोकी, टेक गुरुङ,रामशरण केसी र केशव तुलाधरलाई धरौटीमा रिहा गर्न आदेश दिएको थियो।"
"महासमिति बैठक सार्ने कांग्रेसको निर्णय, फागुन ७ देखि १० गतेसम्म हुने",काठमाडौं : नेपाली कांग्रेसको केन्द्रीय कार्यसम्पादन बैठकले महासमिति बैठक सार्ने निर्णय गरेको छ। शुक्रबार बसेको बैठक बैठकले महासमिति बैठक फागुन ७ देखि १० गतेसम्म गर्ने निर्णय भएको केन्द्रीय सदस्य रमेश लेखकले बताए। कांग्रेसले यसअघि पुस १६ देखि १९ गतेलाई महासमिति बैठक तोकेको थियो।
राष्ट्रियसभा निर्वाचन : कांग्रेसले गरायो निर्वाचन आयोगमा दल दर्ता,काठमाडौं : राष्ट्रियसभा सदस्य निर्वाचन प्रयोजनका लागि नेपाली कांग्रेसले निर्वाचन आयोगमा दल दर्ता गरेको छ। शुक्रबार बिहान बसेको केन्द्रीय कार्यसम्पादन समितिको बैठकपछि कांग्रेसले आयोगमा दल दर्ता गराएको हो। कार्यसम्पादन समितिको बैठकले दल दर्ता गर्ने निर्णय गरेपछि मुख्य सचिव कृष्णप्रसाद पौडेलले आयोग पुगेर दल दर्ता गराएका हुन्। आयोगले राष्ट्रियसभा निर्वाचनका लागि आज शुक्रबारसम्म दल दर्ताको समय दिएको छ। यसअघि आयोगले मंसिर २२ गते सूचना जारी गर्दै राजनीतिक दलहरूलाई मंसिर २४ गतेदेखि २९ गतेसम्म दल दर्ताको समय दिएको थियो। राष्ट्रियसभा निर्वाचन माघ ११ गते हुँदैछ। रिक्त १९ सिटका लागि निर्वाचन हुन लागेको हो।
सरकारलाई दिएको समर्थन फिर्ता लिएर आन्दोलनमा उत्रिन राजेन्द्र महतोको आह्वान,"काठमाडौं : लोकतान्त्रिक समाजवादी पार्टी (लोसपा)का वरिष्ठ नेता राजेन्द्र महतोले सरकारलाई दिएको समर्थन फिर्ता गरेर आन्दोलन उत्रिन आह्वान गरेका छन्। नेता महतोले शुक्रबार प्रेस विज्ञप्ति जारी गर्दै महोत्तरी जिल्ला अदालतले सुनाएको फैसलाको विरोधमा सरकारलाई दिएको समर्थन फिर्ता लिनुपर्ने माग गरेका हुन्। नेता आन्दोलनको मर्मविपरीत अधिकार र पहिचानको लागि भएको आन्दोलनको मागलाई राज्यले दबाउन खोजेको आरोप लगाएका छन्। 'महोत्तरी जिल्ला अदालतले सुनाएको फैसलापछि एकपटक फेरि त्यति बेलाका आन्दोलन घोषणा गरेका संयुक्त लोकतान्त्रिक मधेसी मोर्चा र थरुहट संघर्ष समितिलाई जुन आज विभिन्न रूपमा छरिएर बसेको छ। त्यसलाई सामूहिकरूपमा सरकारमाथि दबाब बनाउन नैतिक दबाब सिर्जना गरेको छ। लोकतान्त्रिक समाजवादी पार्टीले तत्काल सरकारलाई दिएको समर्थन फिर्ता गरी संघर्षको कार्यक्रम घोषणा गरी नेतृत्वदायी भूमिका निर्वाह गर्नुपर्छ,' महतोद्वारा जारी विज्ञप्तिमा भनिएको छ। नेता महतोले पार्टी अध्यक्ष महन्थ ठाकुरलाई आफ्नो नेता कार्यकर्ताविरुद्ध भइरहेको पड्यन्त्रको पर्दाफास गरी निर्भयताका साथ आन्दोलनमा उत्रिन र खुट्टा नकमाउन आग्रह गरेका छन्। 'अधिकार र पहिचानको लागि भएको आन्दोलनको मागलाई दबाउन राज्यद्वारा भइरहेको प्रपञचको हामी खुलेर विरोध गरौं। तत्कालीन संयुक्त लोकतान्त्रिक मधेसी मोर्चा र थरूहटका सबै नेताहरूलाई विभिन्न तहका सरकारलाई दिएको समर्थन फिर्ता गरी एकताबद्ध र गोलबद्ध भई प्रतिकारमा उत्रिन आह्वान गर्दछु,' महतोले भनेका छन्।"
कांग्रेस कार्यसम्पादन समितिको बैठक बस्दै,"काठमाडौं : नेपाली कांग्रेसले केन्द्रीय कार्यसम्पादन समितिको बैठक बस्दैछ। बैठक शुक्रबार दिउँसो १२ :१५ बजे पार्टीको केन्द्रीय कार्यालय सानेमा बस्दैछ। बैठकमा महासमिति बैठकको तयारी,जाजरकोट भूकम्प र समसामयिक राजनीतिक विषयमा छलफल हुने मुख्य सचिव कृष्णप्रसाद पौडेलले जानकारी दिएका छन्। बैठकमा केन्द्रीय कार्यसम्पादन समितिका पदाधिकारी एवं सदस्यको उपस्थिति रहने बताइएको छ ।"
नेपाल अध्ययनार्थ पशुपतिनाथ विश्वविद्यालय,"काठमाडौं : संस्कृतिविद् डा जगमान गुरुङले नेपालमुखी अध्ययनलाई मूलविन्दूमा राखेर श्रीपशुपति हिन्दू विश्वविद्यालयको अवधारणा अघि सारिएको बताए। श्रीपशुपति हिन्दू विश्वविद्यालय स्थापनार्थ बिहीबार राजधानीमा आह्वान गरिएको विद्वत गोष्ठीमा तयारी समितिसंयोजक उनले भने, यसले ल्याउने परिवर्तन नमूनायोग्य बन्नेछ। १६ विश्वविद्यालयभन्दा छुट्टै हुनेछ। प्राध्यापक डा प्रेम खत्रीले नेपाल अध्ययनका लागि यो विश्वविद्यालय हुने बताएका छन्। समितिसदस्य उनले भने, यसको सरोकार नेपालका जातिजनजाति, बहुलसंस्कृति, भाषा, कला, पुरातत्व र इतिहासको ज्ञानसित छ। समितिसदस्य प्राध्यापक चेतोनाथ गौतमले नेपाली माटोसँग सम्बन्धित जनशक्ति तयार पार्ने उद्देश्यले विश्वविद्यालयको अवधारणा अघि बढाइएको स्पष्ट पारे। प्राडा विद्यानाथ कोइरालाले पूर्वीय ज्ञानसँग पाश्चात्य ज्ञानलाई समन्वय गर्दै अघि बढ्नुपर्ने विचार व्यक्त गरे। डा चिन्तामणि योगीले आजसम्म स्थापित १६ विश्वविद्यालयका राम्रा पक्ष समातेर अघि बढ्न आग्रह गर्दै छाता विश्वविद्यालय बन्नुपर्नेमा जोड दिए। प्राडा देवमणि भट्टराईले यो विश्वविद्यालयलाई अन्यजस्तै सरकारी अनुदानमा चल्नेगरीको नबनाउन आग्रह गरे। वासुदेवकृष्ण शास्त्रीले विश्वविद्यालयका लागि भूमिदेखि भवनसम्मका सबै पक्षमा मौलिकपन झल्कनुपर्ने र तिनमा विधिविधानले काम गरी अघि बढ्नुपर्नेमा जोड दिए। पुष्पराज पुरुषले विश्वविद्यालयले अब श्रम गरिखाने विद्यार्थी मात्र उत्पादन गरेर नहुने तर्क गरे। संस्कृतिविद् निर्मला पोखरेलले विश्वविद्यालय बलियो बनाउने पाठ्यक्रम भएकाले त्यसमा सबैले सबै पक्ष विचार गरेर अघि बढ्नु उचित हुने सुझाव दिइन्। कोषका निमित्त सदस्यसचिव राजु खत्री मुलुककै गर्व र प्रतिष्ठाको विषय भएको हो। कोषले गोठाटारको जग्गा गुरुयोजनामार्फत प्रदान गर्नेगरी अघि बढाइने बताए। कोषका कार्यकारीनिर्देशक एवं समितिका सदस्यसचिव डा घनश्याम खतिवडाले यो विश्वविद्यालय मुलुकको सामाजिक विकासको एक नमुना विश्वविद्यालय बनाउनुपर्ने बताए।"
शनिबार देशका यी प्रदेशमा हुने छ हिमपात,"काठमाडौं : शनिबार गण्डकी, लुम्बिनी, कर्णाली र सुदूरपश्चिम प्रदेशमा आंशिक बदली रही बाँकी भूभागमा मौसम सामान्यतया सफा रहनेछ। मौसम पूर्वानुमान महाशाखाका अनुसार कर्णाली र गण्डकी प्रदेशको उच्च पहाडी तथा हिमाली भूभागको एकदुई स्थानमा हल्का हिमपातको सम्भावना रहेको छ। शनिबार राति लुम्बिनी प्रदेश लगायत देशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ। गण्डकी प्रदेशको उच्च पहाडी तथा हिमाली भूभागको एकदुई स्थानमा हल्का हिमपातको सम्भावना रहेको महाशाखाले जनाएको छ।"
लागूऔषध मुद्दाका प्रतिवादी २९ वर्षपछि पक्राउ,अर्घाखाँची : लागूऔषध मुद्दामा जेल चलान गर्ने अदालतले फैसला सुनाएपछि फरार रहेका एक जना २९ वर्षपछि पक्राउ परेका छन्। अर्घाखाँचीको पाणिनि गाउँपालिका८ पालीमा घर भई हाल नेपालगञ्ज उपमहानगर पालिका२ बस्ने समसुदिन मियाँलाई प्रहरीले नेपालगञ्जबाट पक्राउ गरेको जिल्ला प्रहरी कार्यालयका प्रमुख प्रहरी नायव उपरीक्षक प्रतीत सिंह राठोरले बताए। मियालाई लागूऔषध मुद्दामा गुल्मी जिल्ला अदालतको २०५१ असार ३० गतेको फैसला अनुसार २ वर्ष ५ महिना २४ दिन कैद कैद फैसला गरेको थियो। अदालतले कैद सजाय सुनाएपछि उनी फरार भएका थिए। विशेष सूचनाका आधारमा जिल्ला प्रहरी कार्यालय अर्घाखाँचीबाट खटिएको प्रहरी टोलीले नियन्त्रणमा लिई जिल्ला अदालत अर्घाखाँचीमा पेश गरिएको र कैद भुक्तानका लागि कारागार चलान गरिएको डीएसपी राठोरको भनाइ छ।
पेट्रोलियम पदार्थको मूल्य घट्यो,"काठमाडौं : पेट्रोलियम पदार्थको मूल्य घटेको छ। नेपाल आयल निगमको सञ्चालक समितिको बैठकले पेट्रोल, डिजेल र मट्टितेलमा ३ रुपैयाँका दरले मूल्य घटाएको हो। शुक्रबार रातिदेखि लागू हुनेगरी मूल्य घटाइएको निगमले जनाएको छ। ग्यासको मूल्य भने यथावत राखिएको छ। भारतले पठाएको नयाँ मूल्यमा पेट्रोलमा ३०७ रुपैयाँ, डिजेल र मट्टितेलमा मा ३१६ रुपैयाँ रहेको थियो। नयाँ मूल्यसूचीअनुसार काठमाडौं उपत्यकामा पेट्रोलको मूल्य प्रतिलिटर १६७ र डिजेलमट्टितेलको १५७ रुपैयाँ पर्नेछ।"
सरकारी कागजात किर्ते गरेको आरोपमा महिला पक्राउ,जोमसोम : सरकारी कागजात किर्ते गरेको आरोपमा एक महिला पक्राउ परेकी छिन्। पोखरा महानगरपालिका२३ की ४४ वर्षीया पवित्रा गुरुङलाई सरकारी कागजात किर्ते गरेको अभियोगमा पक्राउ गरिएको जिल्ला प्रहरी कार्यालय मुस्ताङले जनाएको छ। पक्राउ परेकी गुरुङ र उनका श्रीमान् मिलेर सरकारी कागजात र छाप किर्ते गरेको अभियोग छ। उनलाई ५ दिनका लागि जिल्ला अदालत मुस्ताङबाट म्याद थप गरी अनुसन्धान गरिरहेको प्रहरी नायव उपरीक्षक भोजराज पाण्डेले जानकारी दिए। यसअघि सरकारी कागजात किर्ते गरेको आरोपी गुरुङलाई कास्की प्रहरीले पोखरा विमानस्थलबाट पक्राउ गरेको थियो। पक्राउ परेकी गुरुङलाई कास्की प्रहरीले थप अनुसन्धानका लागि बिहीबार जिल्ला प्रहरी कार्यालय मुस्ताङमा पठाएको थियो। किर्ते आरोपी गुरुङको श्रीमानको खोज तलास भइरहेको प्रहरीले जनाएको छ।
प्यूठानको मल्लरानी गाउँपालिका आइतबार शोक बिदा,बुटवल : प्यूठानको मल्लरानी गाउँपालिकाले वडा नम्बर ३ का वडा सदस्य दामोदर नेपालीको निधनमा एक दिन शोक बिदा दिने निर्णय गरेको छ। जन्ती जाँदै गर्दा जन्तीकै स्कारपियोले किचेर निधन भएका नेपालीको शोकमा गाउँपालिकाले पुस १ गते राष्ट्रिय झण्डा आधा झुकाएर शोक बिदा दिने निर्णय गरेको हो। गाउँपालिका अध्यक्ष कृष्ण बहादुर खड्काले शोक वक्तव्य जारी गर्दै नेपालीको निधनले सिंगो गाउँपालिकालाई क्षति पुगेको उल्लेख गरेका छन्। मंसिर २८ गते ऐरावती गाउँपालिका२ स्थित बरौला पुरनठाँटीमा नेपालीको दुर्घटना परी उपचारका क्रममा जिल्ला अस्पतालमा निधन भएको थियो। उनी नेपाली राष्ट्रिय जनमोर्चाबाट निर्वाचित वडा सदस्य थिए।
बागलुङबाट गैरआवासीय नेपाली नागरिकता वितरण सुरु,"बागलुङ : जिल्ला प्रशासन कार्यालय बागलुङले पनि गैरआवासीय नेपाली नागरिकलाई नागरिकता वितरण गर्न सुरु गरेको छ। प्रशासन कार्यालयले २२ वर्षदेखि अमेरिकामा बसोबास गर्दै आएका गलकोट नगरपालिका२ नरेठाँटी निवासी ५५ वर्षीय खेम भण्डारीलाई बिहीबार गैरआवासीय नेपाली नागरिकताको प्रमाणपत्र उपलब्ध गराएको हो। पाण्डेलाई प्रमुख जिल्ला अधिकारी खगेन्द्रप्रसाद रिजालले नागरिकता प्रदान गरे। अमेरिकाको नागरिकता पाएपछि भण्डारीले नेपाली नागरिकता त्यागेका थिए। उनकी पत्नी मिरा र २ छोरीले पनि अमेरिकाको नागरिकता लिएका छन्। पुर्ख्यौली सम्पत्ति भए पनि बेचबिखन नगरेका भण्डारीले आफन्त नेपालमै भएकाले चाडपर्वत र बेलाबेलामा नेपाल आउन आउने गरेको बताए। यस्तै बिहिबार नै २५ वर्षदेखि बेल्जियममा बस्दै आएका बागलुङ नगरपालिका४ का यादव शर्माले पनि एनआरएनए नागरिकता लिएका छन्। अन्य गैर आवासीय नेपालीहरूले पनि गैर आवासीय नागरिकताका लागि जिल्ला प्रशासन कार्यालय बागलुङमा निवेदन दिएका प्रजिअ रिजालले बताए। नागरिकतासम्बन्धी ऐनको दफा ७ (क) १ मा विदेशी मुलुकको नागरिकता प्राप्त गरी दक्षिण एसियाली क्षेत्रीय सहयोग सङ्गठनको सदस्य राष्ट्रबाहेकका देशमा बसोबास गरेको र साबिकमा वंशजको वा जन्मका आधारमा निज वा निजको बाबु वा आमा, बाजे वा बज्यै नेपालको नागरिक रही पछि विदेशी मुलुकको नागरिकता प्राप्त गरेको व्यक्तिले आर्थिक, सामाजिक तथा सांस्कृतिक अधिकारको उपभोग गर्न पाउने गरी गैरआवासीय नेपाली नागरिकता प्राप्त गर्न सक्ने व्यवस्था छ। नेपालमा व्यवसाय गर्न र नेपालमा सम्पत्ति राख्न भने पाउने कानुनी व्यवस्था छ।"
सुर्तीजन्य पदार्थको बिक्री वितरणमा रोक लगाउने निर्णय कार्यान्वयन नगर्न उच्च अदालतको अन्तरिम आदेश,"काठमाडौं : सुर्तीजन्य पदार्थको बिक्री वितरणमा रोक लगाउने काठमाडौं महानगरपालिकाको निर्णय कार्यान्वयन नगर्न पाटन उच्च अदालतले अन्तरिम आदेश जारी गरेको छ। न्यायाधीशद्वय जनक पाण्डे र ब्रजेश प्याकुरेल इजलासले शुक्रबार मुद्दाको अन्तिम किनारा नलागेसम्म महानगरको निर्णय कार्यान्यवन नगर्न अन्तरिम आदेश जारी गरेको हो। काठमाडौं महानगरपालिकाले मंसिर २७ गतेदेखि लागू हुनेगरी आफ्नो कार्यक्षेत्रमा सुर्तीजन्य पदार्थको बिक्री वितरणमा रोक लगाएको थियो। महानगरले सार्वजनिक स्थलमा ध्रम्रपान निषेधसमेत गरेको थियो। त्यसविरुद्ध श्रीराम टोवागो उद्योगले उच्च अदालत पाटनमा मुद्दा दायर गरेको थियो। 'निवेदकहरूले रितपूर्वक उद्योग व्यवसाय सञ्चालन गरी कर तथा राजश्वसमेत नियमित तिर्दै बुझाउँदै आएको अवस्थामा काठमाडौं महानगरपालिकाले सुर्तीजन्य पदार्थ नियन्त्रण र नियमन गर्ने ऐन, २०६८ को दफा ४ एवं काठमाडौं महानगरपालिका जनस्वास्थ्य ऐन, २०५० को दफा ४२ लाई आधार मानी निवेदकहरूको बिक्री वितरण समेतमा पूर्ण प्रतिबन्ध लगाइएको छ भन्ने सूचनाले निवेदकहरुले कानुनबमोजिम सञ्चालन गर्दै आएको उद्योग व्यवसायमा प्रतिकूल असर परी अपुरणीय क्षति पुग्नसक्ने अवस्था देखिएको हुँदा यसमा सुविधा सन्तुलन निवेदकहरूको पक्षमा विचारणीय देखिँदा काठमाडौं महानगरको २०८००८१२ मा जारी गरिएको सूचना प्रस्तुत रिट निवेदनको अन्तिम टुंगो नलागेसम्म कार्यान्वयन नगर्न नगराउनु भनि विपक्षीहरुको नाउँमा अन्तरिम आदेश जारी गरदिएको छ,' आदेशमा भनिएको छ।"
चितवन कारागारमा एक सय कैदीबन्दी बिरामी,"नारायणगढ : जिल्ला कारागार कार्यालय चितवनमा रहेका एक सय ११ कैदीबन्दी बिरामी भएको पाइएको छ । उनीहरु विभिन्न रोगबाट पीडित छन् । एक सय ११ मध्ये आधाभन्दा बढी कैदीबन्दी उच्च रक्तचापबाट पीडित छन् । अन्य जिल्लाबाट उपचारका लागि कैदीबन्दी चितवन पठाउने गरिएको कार्यालय प्रमुख कमलप्रसाद आचार्यले जानकारी दिए । 'कारागारमा बिरामी कैदीबन्दीको चाप बढ्दै गएको छ', उनले भने। कार्यालय प्रमुख आचार्यका अनुसार नवलपरासी, धादिङ, गोरखा, मकवानपुरलगायत जिल्लाबाट बिरामी कैदीबन्दी यहाँ उपचारका लागि ल्याउने गरिएको छ । अहिले कारागारमा मधुमेहका २६, थाइराइडका तीन, मुटुरोगी चार, एचआइभी सङ्क्रमित चार, छारेरोगबाट पीडित चार, मानसिक रोगी पाँच, हेपाटाइटिसबाट पीडित तीन तथा अन्य रोगबाट पीडित कैदीबन्दी रहेका छन् । जिल्लामा केन्द्रीयस्तरको सरकारी अस्पताल, क्यान्सर अस्पताल, दुई ठूला मेडिकल कलेज र २४ भन्दा बढी निजी अस्पताल रहेका कारण कैदीबन्दीलाई उपचारका लागि यहाँ पठाउने गरिएको छ । अहिले कारागारमा क्षमताभन्दा झण्डै दुई सय बढी कैदीबन्दी राखिएको छ । कारागारमा चार सय ७५ पुरुष कैदीबन्दी राख्ने क्षमता रहेको भए पनि छ सय ७२, ३० कैदीबन्दी राख्ने क्षमता भएकामा ४१ तथा चार आश्रित बालबालिका गरी सात सय १७ कैदीबन्दी रहेका कार्यालय प्रमुख आचार्यले जानकारी दिए । 'उपचारका लागि पर्याप्त बजेट निकासा नहुँदा औषधि खरिद गर्न समस्या हुने गरेको छ', उनले भने । औषधि खरिद गर्न समस्या हुँदा दाताको सहयोग लिने गरिएको छ । रासस"
बारामा धान उत्पादन बढ्यो,"बारा : बारामा धान उत्पादन बढेको छ। कृषि ज्ञान केन्द्रका अनुसार यस वर्ष गत वर्षको तुलनामा २० हजार पाँच सय ८७ दशमलव पाँच मेट्रिक टन धान बढी उत्पादन भएको छ। कृषि ज्ञान केन्द्रका प्रमुख जितेन्द्र यादवले यस वर्ष दुई लाख ७१ हजार ६२ मेट्रिकटन धान उत्पादन भएको जानकारी दिए। गत वर्ष दुई लाख ५० हजार चार सय ७१ दशमलव पाँच मेट्रिक टन धान उत्पादन भएको थियो। यस वर्ष अगहनी धान एक लाख ३९ हजार आठ सय ९२ मेट्रिक टन, भदैयाधान ५१ हजार एक सय ७० मेट्रिक टन, चैतेधान ८० हजार मेट्रिक टन उत्पादन भएको छ। गत वर्ष अगहनी धान एक लाख ४३ हजार दुई सय ८३ मेट्रिक टन, भदैया धान ५० हजार एक सय ९१ दशमलव पाँच मेट्रिक टन र चैतेधान ५६ हजार मेट्रिक टन उत्पादन भएको थियो। मूल्यका हिसाबले यस वर्ष आठ अर्ब ६४ करोड तीन लाख ३८ हजार रुपैयाँ बराबरको अगहनी, भदैया र चैतेधान उत्पादन भएको बाली संरक्षण अधिकृत राजनारायण साहले बताए। उनका अनुसार गत वर्ष छ अर्ब १४ करोड ९८ लाख ७५ हजार रुपैयाँ बराबरको धान उत्पादन भएको थियो।"
एकपटक रेफर गरेका बीमित बिरामीले पुनः रेफर पुर्जी लिनु नपर्ने,"काठमाडौं : स्वास्थ्य बीमा बोर्डले अब एकपटक प्रेषण (रेफर) भई आएका बीमित बिरामीलाई सोही रोगका लागि फेरि रेफर पुर्जी लिन नपर्ने व्यवस्था गरेको छ। बोर्डका निमित्त कार्यकारी निर्देशक डा मदनकुमार उपाध्यायले कुनै रोगका लागि एकपटक रेफर गरेपछि फलोअपमा अर्को कुनै रोगका लागि फरक अस्पतालमा जानका लागि रेफर लिन नपर्ने निर्णय गरेको हो। 'यसअघि अस्पताललाई फओअपमा आउँदा पुनः रेफर गरेर आउनु भन्ने गरेको थियो। सो रोगका उपचार गर्न आउने बिरामीलाई सहजीकरण होस् भनेर एकपटक रेफर गरेपछि रोग निर्क्यौल नहुँदासम्म फलोअपका लागि आउँदा पुनः रेफर पुर्जी लिई रहन नपर्ने व्यवस्था मिलाउने गरेका छौँ', उनले भने। यसअघि सोही रोगका लागि पुनः उपचार गर्नका लागि रेफर पुर्जी लिएर आउनुपर्ने व्यवस्था थियो। बोर्डले असारसम्मको भुक्तानीलाई शून्यमा झार्नेका लागि विज्ञ समूह बनाएको पनि उनले जानकारी दिए। स्वास्थ्य संस्थाले दाबी गरेका भुक्तानीलाई असार मसान्तसम्म शून्यमा झार्नका लागि पाँच सदस्यीय विज्ञ समूह गठन गरिएको छ। समूहले सेवा प्रदायक स्वास्थ्य संस्थाबाट पेस भएका दाबीलाई पुनरावलोकन गर्नका लागि सातै प्रदेशमा परिचालन भई अनुगमन गर्ने छन्। विज्ञ समूहमा चिकित्साशास्त्रमा स्नातकोत्तर गरेको विशेषज्ञ चिकित्सक, एकजना मेडिकल अधिकृत, एकजना फार्मेसी अधिकृत, बोर्डको दाबी व्यवस्थापन शाखाबाट एकजना र आइटी शाखाबाट एकजना रहन जनाइएको छ। एक महिनाभित्र दाबी पुनरावलोकन गर्ने छन्। यस्तै बोर्डले नियमित औषधि सेवन गरिरहेका दीर्घरोगीले अब तीनतीन महिनाको औषधि पाउने भएको उनले बताए। यसअघि दीर्घरोगीलाई बीमा कार्यक्रममार्फत एकएक महिनाका लागि औषधि दिने गरिन्थ्यो। बोर्डले स्वास्थ्य बीमाको सुविधा थैलीअन्तर्गतको औषधिको शुल्क समयानुकूल समायोजन गर्न समिति बनाई एक महिनाभित्र प्रतिवेदन पेस गर्नेसमेत निर्णय गरेको छ। औषधिको शुल्क तीन वर्षमा समायोजन गर्ने भनिए पनि अहिलेसम्म गरिएको थिएन। २०७२ चैत २५ गते गुणस्तरीय स्वास्थ्य सेवालाई जनस्तरसम्म पुर्याउनका लागि स्वास्थ्य बीमा बोर्ड स्थापना गरिएको थियो। बीमाअन्तर्गत हाल एक लाख रुपैयाँसम्म बीमित परिवारले निःशुल्क उपचार सेवा पाउँछन्। एकदेखि पाँच जनासम्मको परिवारले प्रत्येक वर्ष बीमितवापत तीन हजार पाँच सय र पाँच जनाभन्दा बढी भएको खण्डमा प्रत्येक एक जना बराबर थप सात सय थप्नुपर्छ। बोर्डका सूचना अधिकारी ओमकुमारी कँडेलका अनुसार हालसम्म ७४ लाख बीमित भए पनि करिब ४७ लाख मात्रै सक्रिय छन्।"
शनिबार काठमाडौंका विभिन्न स्थानमा बिजुली काटिने,"काठमाडौं : नेपाल विद्युत् प्राधिकरणले शनिबार बिहान काठमाडौंका विभिन्न स्थानमा विद्युत् आपूर्ति बन्द गर्ने भएको छ । प्राधिकरणका अनुसार टेकुस्थित सबस्टेसनमा नयाँ ४५ एमभीए क्षमताको ट्रान्सफर्मर स्तरोन्नति गर्न लागिएकाले काठमाडौंका विभिन्न स्थानमा विद्युत् आपूर्ति बन्द हुन लागेको हो । प्राधिकरणले आज एक सूचना जारी गर्दै शनिबार बिहान नौ बजेदेखि दिउँसो १ बजेसम्म विद्युत् आपूर्ति बन्द हुने र त्यसबाट सेवाग्राहीमा पर्न जाने असुविधाप्रति क्षमा मागेको छ । उक्त सबस्टेसनबाट विद्युत् सेवा आपूर्ति हुने स्वास्थ्य सेवा विभाग परिसर, भिमसेनस्थान, रामघाट, मरुहिटी, ढोकाटोल, क्षेत्रपाटी चोक, ढल्को, ब्रम्हटोल, जैसीदेवल चोकसम्म विद्युत् आपूर्ति बन्द हुने जनाइएको छ । त्यस्तै ज्याबहाल, चिकुमङ्गल, झोसे, ओमबहाल, भोटेबहाल, यङ्गाल, लगन, महाबौध्द, भोटाहिटी, असन, बाङ्गेमुढा, ईन्द्रचोक, सुन्धारा, सेन्ट्रल जेल, रङ्गशाला अगाडि, न्युरोड, बसन्तपुर दरबार स्क्वायर, रविभवन, सोल्टीमोड, सुनारगाउँ, आर्मी हस्पिटल, नख्खु चोक, बागडोल, धोबिधारा, मलपोखरी, धोबिघाटलगायतका क्षेत्रमा विद्युत् कटौती हुनेछ ।"
बाँकेमा जीपको ठक्करबाट प्रहरी जवानको मृत्यु,"जानकी : बाँकेको कोहलपुरमा जीपको ठक्करबाट एक प्रहरी जवानको मृत्यु भएको छ। पश्चिमदेखि पूर्वतर्फ आउँदै गरेको भे १ च ३४०७ नम्बरको जीपले ठक्कर दिँदा डिउटीमा तैनाथ प्रहरी जवान २९ वर्षीय विशाल वलीको ज्यान गएको हो। जीपको ठक्करबाट प्रहरी सहायक हवल्दार ३२ वर्षीय लालबहादुर बुढाक्षेत्री गम्भीर घाइते भएका छन्। कोहलपुर मेडिकल कलेजमा प्रारम्भिक उपचारपछि उनलाई थप उपचारका लागि हेलिकप्टरमा काठमाडौँ लगिएको बाँकेका प्रहरी प्रवक्ता नारायाण डाँगीले जानकारी दिए। गए राति पूर्व पश्चिम राजमार्गमा पर्ने कोहलपुरको मदनचोकमा डिउटीमा खटिएका प्रहरी जवान वली र प्रहरी सहायक हवल्दार बुढाक्षेत्रीलाई जीपले ठक्कर दिएको हो। घाइते बुढाक्षेत्रीको टाउको, अनुहार र छातीमा गम्भीर चोट लागेको छ। जीपको ठक्करबाट प्रहरी जवान वलीको घटनास्थलमै मृत्यु भएको हो। ठक्कर दिएर फरार भएका जीपका चालक दाङको घोराही उपमहानगरपालिका११ का २० वर्षीय अर्जुन बस्नेतलाई प्रहरीले कोहलपुर२ बाट नियन्त्रणमा लिएको छ। घट्नाबारे थप अनुसन्धान भइरहेको प्रहरीले जनाएको छ। रासस"
बेनी नगरपालिकाद्वारा सात गौरवका योजना सञ्चालन,"बेनी : बेनी नगरपालिकाले सात गौरवका योजनालाई कार्यान्वयन गर्न सुरुआत गरेको छ। साना योजनाबाट उपलब्धि नदेखिने भएपछि नगरपालिकाले चालु आर्थिक वर्ष २०८०८१ मा पूर्वाधार विकासतर्फ करिब साढे ६ करोड बजेटलाई सात ठूला योजनामा विनियोजन गरेको थियो। बेनी नगरपालिका, गण्डकी प्रदेश सरकार र संघीय सरकारसमेतको साझेदारीमा छनोट भएका ठूला योजनाको कार्यान्वयन सुरु भएको नगरपालिकाले जनाएको छ। नगरपालिकाभित्र गौरवका योजनाका रूपमा छनोट भएका सबै योजनालाई ठेक्कामार्फत कार्यान्वनय गर्न लागिएको छ। सातवटा योजनामध्ये चारवटा योजना ठेक्का सम्झौता भएर कार्यान्वयनको चरणमा रहेको र तीनवटा ठेक्का सम्झौताको चरणमा रहेको कार्यालयका असिस्टेन्ट सबइन्जिनियर चन्द्रबहादुर थापाले जानकारी दिए। ठेक्का सम्झौता भएकामध्ये सिंगा तातोपानीको माथिल्लो बजार कालोपत्रे गर्ने योजनाको काम अघि बढेको छ। ३२ लाख ९० हजार रुपैयाँ बजेट विनियोजन भएको यस योजना २५ लाख ६८ हजारमा श्रमजीवी निर्माण सेवासँग ठेक्का सम्झौता भएको छ। सम्झौताबमोजिम तातोपानी बजारभित्र ढलान र कालोपत्रेको काम अघि बढेको निर्माण कम्पनीका सञ्चालक प्रकाश बानियाँले जानकारी दिए। नगरपालिकाले सबैभन्दा धेरै प्राथमिकतामा राखेको बेनीअर्थुंगेतोरीपानीपात्लेखेत सडकमा दुई करोड बजेट विनियोजन भएको छ। यसअघि नगरपालिका र प्रदेश सरकारमार्फत सडक ढलान र कालोपत्रे गरी स्तरोन्नति गरिएको ठाउँबाट योजनालाई अघि बढाइने भएको छ। श्रमजीवी निर्माण सेवासँग एक करोड ३४ लाख ६७ हजारमा ठेक्का सम्झौता भएको यस योजनामा करिब एक किलोमिटर सडक कालोपत्रे र ढलान गरी स्तरोन्नति गरिने असिस्टेन्ट सबइन्जिनियर थापाले बताए। पाँच मिटर फराकिलो बनाइने यस सडकमा नाली र पर्खालसमेत निर्माण हुनेछन्। नगरपालिकाले माहारानीथानछापडाँडाखेत सडकलाई कालोपत्रे र ढलान गरी स्तरोन्नति गर्न ठेक्का लगाएको छ। ८३ लाख ५० हजार बजेट विनियोजन भएको यस सडकखण्डको करिब चार सय मिटर सडक कालोपत्रे र ढलानसहित स्तरोन्नति गर्न श्रमजीवी निर्माण सेवासँग ५९ लाख ५९ हजारमा ठेक्का सम्झौता भएको छ। नगरपालिकाले बेनीबाट वडा नं ५ पुलाचौरको वडा कार्यालयलाई जोड्ने गरी अघिल्ला वर्षहरूमा समेत कालोपत्रे र ढलान गरी सडक स्तरोन्नति गर्न सुरु भएको योजनालाई यस वर्षसमेत निरन्तरता दिएको छ। अर्थुंगेपुलाचौरभूतपानी सडक स्तरोन्नतिका लागि ८० लाख बजेट विनियोजन भएकामा ५९ लाख ५२ हजारमा ठेक्का सम्झौता भएको छ। बाँसबोट क्षेत्रबाट सडकलाई कालोपत्रे, ढलान, नाली र पर्खाल निर्माणलगायतका काम गरेर सडक पक्की बनाइने नगरपालिकाले जनाएको छ। यी चारवटै सडक पूर्वाधारका योजनाको जिम्मा पाएको श्रमजीवी निर्माण सेवाले योजनाको सम्झौतालगत्तै कार्यक्षेत्रमा मेसिन, उपकरण र निर्माण सामग्रीको व्यवस्थापन गर्न सुरु गरेको जनाएको छ। 'तातोपानीमा सडक कालोपत्रेको काम भइरहेको छ, अन्य ठाउँमा समेत काम सुरु हुँदैछ, निर्धारित समयमै निर्माणकार्य सम्पन्न गर्नेगरी जनशक्ति र मेसिन उपकरणको व्यवस्थापन गर्नेतर्फ प्रयासरत छु', निर्माण व्यवसायी बानियाँले भने। तातोपानीको कालोपत्रे योजना नगरपालिकाले मात्रै सञ्चालन गरेको हो। पुलाचौर र मारानथानछाप सडकमा गण्डकी प्रदेश सरकारको समपूरक अनुदान, बेनीपात्लेखेत सडकमा संघीय सरकारको समपूरक अनुदानको बजेटसँग नगरपालिकाले साझेदारी गरेको हो। नगरपालिकाले जामुनाखर्क माविमा बनाउन लागेको नमुना विद्यालय भवनका लागि एक करोड बजेट विनियोजन भएको छ भने उक्त योजनाबाट चारकोठे भनव निर्माणका लागि ठेक्का सम्झौताको प्रक्रियामा छ। नगरपालिकाले यसै वर्ष दुई खानेपानी आयोजनालाई समेत गौरवको योजनाका रूपमा अघि बढाएको छ। बेनी२ खवरामा खानेपानी विस्तारका लागि ४० लाख र वडा नं ५ पुलाचौरको पुलाडाँडा पुरुण्डी खानेपानी योजनाका लागि ९० लाख बजेट विनियोजन भएको छ। यी दुवै योजना सम्झौताको चरणमा रहेको कार्यालयको पूर्वाधार विकास शाखाले जनाएको छ। योजनाको गुणस्तर कायम गर्न नियमित अनुगमन गरिने र योजनालाई प्रभावकारी बनाउनेतर्फ जोड दिएको नगरपालिकाका उपप्रमुख ज्योति लामिछानेले बताए। 'नगरपालिकाबाट नियमित अनगुमन गछौँ, हरेक वडमा प्राविधिक जनशक्ति व्यवस्थापन गरेका छौं, उपभोक्ता र निर्माण व्यवसायीमार्फत कार्यान्वयन हुने सबै योजनाको पटकपटक अनुगमन गर्छौं, योजनालाई गुणस्तरीय बनाउने कार्यमा हामी प्रयासरत छौं', उनले भने। चालु आर्थिक वर्षमा खुलामञ्चको थप पूर्वाधार निर्माणमा नगरपालिकाले २० लाख बजेट विनियोजन गरेको छ। बेनी नगरप्रमुख सुरत केसीले सदरमुकामबाट वडा कार्यालय र मुख्य बस्ती जोड्ने मूल सडकलाई स्तरीय बनाउने र अधुरा योजनालाई पूर्णता दिनेगरी छनोट भएका ठूला योजनाको कार्यान्वयन सुरु भएको बताए। उनले साना योजनालाई उपभोक्ता समिति र ठूला योजनालाई ठेक्कामार्फत कार्यान्वयन गर्ने नगरको नीतिअनुसार नै गौरवका योजनालाई ठेक्कामार्फत अघि बढाइएको छ। नगरपालिकाले १० लाखभन्दा माथिका योजनालाई नगरपालिकाबाट र अन्य योजनालाई वडाबाटै सम्झौता र कार्यान्वयन गर्ने जनाएको छ। नगरपालिकाले पहिलो चौमासिकसम्म चालुतर्फ २४ दशमलव ०५ प्रतिशत र पुँजीगततर्फ ११ दशमलव ७६ प्रतिशत खर्च गरेको छ। पहिलो चौमासिकमा वडास्तरमा विभिन्न २४ योजनाको निर्माणकार्य सम्पन्न भएको नगरपालिकाका प्रमुख प्रशासकीय अधिकृत नेत्रप्रसाद पौडेलले जानकारी दिए। उनका अनुसार ९५ योजना सम्झौता भएर कार्यान्वयनको चरणमा छन् भने अझै एक सय १७ योजना सम्झौता हुन बाँकी रहेको छ। वडास्तरीय योजनाको सम्झौता र कार्यान्वयनको काम धमाधम अघि बढेको उनले बताए।"
"उखुको मूल्यप्रति किसान असहमत, बढाउन माग","सर्लाही : सर्लाहीका उखु उत्पादक किसानले सरकारले निर्धारण गरेको उखुको मूल्यप्रति असहमति जनाएका छन्। उनीहरुले सरकारले निर्धारण गरेको मूल्य बढाउन माग गर्दै प्रमुख जिल्ला अधिकारीलाई ज्ञापनपत्र बुझाएका छन्। नेपाल उखु उत्पादक किसान महासङ्घ, उखु उत्पादक किसान हकहित संरक्षण समिति र मिलगेड उखु उत्पादक किसान समितिले चालु यामका लागि सरकारले निर्धारण गरेको उखुको मूल्यप्रति असहमति जनाउँदै प्रमुख जिल्ला अधिकारी कोमलप्रसाद धमलालाई ज्ञापनपत्र बुझाएका हुन्। सरकारले गत वर्षभन्दा उखुको मूल्य प्रतिक्विन्टल २५ बढाएको छ। हाल उखुको मूल्य प्रतिक्विन्टल पाँच सय ६५ निर्धारण गरिएको छ। चालु यामका लागि उखुको मूल्य प्रतिक्विन्टल सात सय ५० कायम गर्नुपर्ने माग राख्दै प्रमुख जिल्ला अधिकारीलाई ज्ञापनपत्र बुझाइएको नेपाल उखु उत्पादक किसान महासङ्घका अध्यक्ष कपिलमुनि मैनालीले जानकारी दिए। उखुको मूल्य नबढाएसम्म उद्योग सञ्चालन नगर्ने उनको भनाइ छ। मिलगेड उखु उत्पादक किसान समितिका अध्यक्ष राजकुमार उप्रेती सरकारले उखुको मूल्य निर्धारण गर्दा चिनीको बढेको मूल्य, उखु उत्पादनमा लाग्ने हालको लागत, उखुको सहउत्पादनसमेतको आधारमा गरिनुपर्ने बताउँछन्। बजारमा चिनीको माग बढेको समयमा मूल्य बढाउने र उखु क्रसिङ गर्ने समयमा मूल्य घटाएर उखु उत्पादक किसानलार्ई कम पैसा दिने उद्योगीको नीतिले उखु उत्पादक किसान मारमा परेका उनको भनाइ छ। प्रमुख जिल्ला अधिकारीलाई बुझाइएको ज्ञापनपत्रमा गत वर्षको अनुदानबापतको रकम यथाशीघ्र भुक्तानी गरिदिन माग गरिएको छ। गत वर्ष बेचेको उखुको अनुदानबापतको रकम अझैसम्म उखु उत्पादक किसानले पाएका छैनन्। तर जिल्लाका चिनी मिलले चालु यामको उखु क्रसिङको काम सुरु गरिसकेका छन्। यसप्रति किसानले आपत्ती जनाएका छन्। उचित मूल्य निर्धारण नभएसम्म चिनी उद्योग सञ्चालन गर्न नदिने किसानको भनाइ छ। रासस"
"चितवनको इच्छाकामनामा ट्रक दुर्घटना, चालकको मृत्य",मुग्लिन : चितवनको इच्छाकामना मन्दिर नजिकै आज ट्रक दुर्घटना हुँदा चालकको मृत्यु भएको छ । इच्छाकामना गाउँपालिका२ चिसापानीमा तरकारी बोकेको ट्रक दुर्घटना हुँदा इच्छाकामना३ का ४० वर्षीय चालक अनिल गुरुङको मृत्यु भएको इलाका प्रहरी कार्यालय मुग्लिनले जनाएको छ । दुर्घटना भएको ट्रकको नम्बर खुल्न सकेको छैन । रासस
लागूऔषसहित दुईजना पक्राउ,"काठमाडौं : काठमाडौं उपत्यका अपराध अनुसन्धान कार्यालयको टोलीले अवैध हतियार तथा लागूऔषध खैरो हेरोइनसहित दुई जनालाई पक्राउ गरी आज सार्वजनिक गरेको छ। पर्नेमा इलाम जिल्लाको इलाम नगरपालिका९ बस्ने ४१ वर्षीय चिरञ्जीवी सिन्चुरी र नवलपुरको कावासोती नगरपालिका२ बस्ने ३१ वर्षीय लेखबहादुर कार्की रहेका उपत्यका अपराध अनुसन्धान कार्यालय सूचना अधिकृत तथा प्रहरी उपरीक्षक मिलन केसीले जानकारी दिए। उनका अनुसार पक्राउ परेकाहरूको साथबाट प्रहरीले केएफ७ दशमलव ६५ लेखिएको पाँच राउण्ड गोली लोड भएको म्याग्जिनसहितको एउटा पेस्तोल, उक्त पेस्तोलमा लाग्ने खाली म्याग्जिन एक थान तथा लागूऔषध खैरौ हेरोइनजस्तो देखिने लेसिलो पदार्थ पाँच ग्रामसहित बरामद गरेको छ। भक्तपुरको सूर्यविनायक नगरपालिका१० नलिन्चोक एरियामा अवैध हतियार तथा लागूऔषधको ओसारपसार र कारोबार हुँदैछ भन्ने गोप्य सूचना प्राप्त भएपश्चात् यस कार्यालयबाट खटिएको विशेष टोलीले निजहरूलाई पक्राउ गरेको सूचना अधिकृत तथा प्रहरी उपरीक्षक केसीले बताए। उनले भने, 'आज निजहरूलाई लागूऔषध तथा हातहतियार खरखजानासम्बन्धी कसुरमा आवश्यक कारबाही तथा थप अनुसन्धानका लागि प्रहरी वृत्त जगाति पठाइएको छ।'"
"पाँच वर्षीया बालिकाको बलात्कारपछि हत्या, दुईजना पक्राउ",जनकपुरधाम : धनुषामा पाँच वर्षीया बालिकालाई जबरजस्ती करणी गरी हत्या गरेको घटना सार्वजनिक भएको छ । जिल्लाको सबैला नगरपालिका९ कुसमाहामा ५ वर्षीया बालिकाको जबरजस्ती करणी गरी घाँटी थिचेर मारेको अवस्थामा शव फेला परेको हो । ५ वर्षीया बालिकाको जबरजस्ती करणी गरेर घाँटी थिची हत्या गरेर खाल्डोमा फालेको अवस्थामा बिहीबार राती करिब ८ बजेतिर शव फेला परेको जिल्ला प्रहरी कार्यालय धनुषाले जनाएको छ । बुधबार राती करिब ९ बजे गाउँकै छिमेकीसँग मटकोर गएकी बालिका अबेर रातीसम्म घर नफर्केपछि बालिकाको अभिभावकले प्रहरीलाई जानकारी गराएका थिए । बालिका हराएको भन्ने खबर प्राप्त हुनासाथ जिल्ला प्रहरी कार्यालय धनुषाबाट खटिएको प्रहरीले खोजी गर्ने क्रममा बिहीबार राती सबैला नगरपालिका९ स्थित खाल्डोमा बालिकाको शव फेला पारेको हो । घटनामा संलग्न रहेको आरोपमा दुईजना युवकलाई पक्राउ गरी सोधपुछ गर्दा उनीहरूकै संलग्नतामा ती बालिकाको जबरजस्ती करणीपछि घाँटी थिचेर हत्या गरेको खुल्न आएको हो। घटनामा संलग्न दुबैजनाको नाम प्रहरीले गोप्य राखेपनि २५ र ३६ वर्षका उनीहरू दुबैजना स्थानीय युवक रहेको बताइएको छ । उनीहरूमाथि जबरजस्ती करणी तथा ज्यानसम्बन्धी कसुरमा मुद्दा दर्ता गरी आवश्यक थप अनुसन्धान भइरहेको प्रहरीले जनाएको छ ।
३२ लाखको अवैध सामान बरामद,"जानकी : बाँकेमा भन्सार छलेर भारतबाट नेपाल भित्र्याउँदै गरेको ३२ लाख बराबरको अवैध सामान सशस्त्र प्रहरी बलको टोलीले बरामद गरेको छ । सशस्त्र प्रहरी बल, नेपाल नं ३० गण बागेश्वरीको टोलीले बिहीबार उक्त सामान बरामद गरेको हो । गणका सूचना अधिकारी एवं सशस्त्र प्रहरी नायब उपरीक्षक महेन्द्र भारतीका अनुसार खजुरा गाउँपालिका६ सिमलघारीमा जाँच गर्ने क्रममा भे१च २३५७ नंको ट्रकमा भारतबाट अवैधरुपमा नेपाल ल्याउँदै गरेको सामान बरामद गरेको हो । बरामद गरिएका सामानमा १४ लाख ७० हजार बराबरको लत्ताकपडा, एक लाख ४० हजारको पित्तलका मूर्ति, भाँडावर्तन, सजावटका सामग्री र सामान बोक्न प्रयोग गरिएको ट्रक रहेका छन् । ट्रक चालकसहित दुईजनालाई पक्राउ गरिएको सूचना अधिकारी भारतीले जानकारी दिए। पक्राउ पर्नेमा नेपालगञ्ज उपमहानगरपालिका५ का ५० वर्षीय कमल हलुवाई र चालक ३० वर्षीय भारतीय नागरिक साकिर हुसेन रहेका छन् । दुवैजनालाई आवश्यक कारबाहीका लागि नेपालगञ्ज भन्सार कार्यालयलाई बुझाइएको छ । रासस"
"धनुषामा मोटरसाइकल दुर्घटना : २ जनाको मृत्यु, एक गम्भीर घाइते",जकपुरधाम : धनुषामा तीनजना सवार मोटरसाइकल अनियन्त्रित भएर दुर्घटना हुँदा दुई युवकको मृत्यु भएको छ। अन्य एकजना गम्भीर घाइते भएका छन्। मृत्यु हुनेमा धनुषाको कमला नगरपालिका ८ का २५ वर्षीय भरत सहनी र विदेह नगरपालिका १ का ३० वर्षीय जयकुमार सहनी रहेका धनुषाका प्रहरी प्रवक्ता डिएसपी रञ्जन अवाले जानकारी दिए। उनका अनुसार मोटरसाइकलमै सवार जनकपुरधाम उपमहानगरपालिका १२ का सत्रुधन सहनी गम्भीर घाइते छन्। उनको जनकपुरमा उपचार हुन नसकेपछि थप उपचारको लागि काठमाकडौंको न्यूरो अस्पताल लगिएको छ। आज बिहान करिब ३ बजे जनकपुरधामबाट ढल्केवरतर्फ जाँदै गरेको प्रदेश २०२००२ प ४०९२ नम्बरको मोरसाइकल लक्ष्मीनिया गाउँपालिका ४ सपही स्थित पुलभन्दा ५० मिटर उत्तरमा अनियन्त्रि भएर दुर्घटना भएको डिएसपी अवाले बताए। दुईजनाको घटनास्थलमै मृत्यु भएको थियो। तीव्र गतिको कारण मोटरसाइकल दुर्घटना भएको हुन सक्ने प्रहरीको अनुमान छ।
अख्तियारले भूकम्प प्रभावितहरूका लागि प्रधानमन्त्री राहतकोषमा ८ लाख ६१ रुपैयाँ जम्मा गर्यो,"काठमाडौं : अख्तियार दुरूपयोग अनुसन्धान आयोगले भूकम्प पीडितहरूलाई सहयोग गरेको छ। गत कार्त्तिक १७ गते शुक्रबार जाजरकोट केन्द्रबिन्दु भएर गएको भूकम्पबाट प्रभाविहरूको सहयोगका लागि आयोगका पदाधिकारी र कर्मचारीहरूबाट प्रधानमन्त्री राहत कोषमा ८ लाख ६१ हजार ७७८ रुपैयाँ जम्मा गरिरएको आयोगका प्रवक्ता नरहरि घिमिरेले जानकारी दिए। उनका अनुसार नेपाल सरकार,मन्त्रिपरिषद्को निर्णयानुसार एभरेष्ट बैंक लिमिटेडमा रहेको प्रधानमन्त्री राहत कोषको खाता नम्बर खाता नम्बर ००१०११०२२०००१२ मा रकम जम्मा गरिएको हो। यसअघि अख्तिायरले भूकम्प प्रभावितहरूका लागि कर्मचारीले सात दिनको तलब सुविधा सहयोग गर्ने बताएको थियो।"
भिजिट भिसामा विदेश पठाउने ट्राभल्सका सञ्चालक र कर्मचारी पक्राउ,काठमाडौं : नक्कली कागजात बनाइ भिजिट भिसामा युवायुवतीहरूलाई विदेश पठाउने ट्राभल्सका सञ्चालक र कर्मचारी पक्राउ परेका छन्। काठमाडौं उपत्यका अनुसन्धान कार्यालयको टोलीले निमा छिरिङ ट्राभल्सका सञ्चालक काभ्रेका ३७ वर्षीय मनोज तामाङ र सोही ट्राभल्सका कर्मचारी रामेछापका ३३ वर्षीय पदम लामालाई पक्राउ गरेको हो। उनीहरूले नक्कली कागजात बनाइ युवायुवतीहरूलाई विदेश पठाउन त्रिभुवन अन्तर्राष्ट्रिय विमानस्थलका कर्मचारीसँग सेटिङ मिलाउने गरेको अनुसन्धानबाट खुलेको सूचना अधिकारी तथा प्रहरी उपरीक्षक मिलन केसीले जानकारी दिए। उपरीक्षक केसीका अनुसार अध्यागमनका कर्मचारीमार्फत् ३०० जनालाई भिजिट भिसामा पठाएको खुल्न आएपछि तामाङ र लामालाई नियन्त्रणमा लिएको हो। ठूलो संख्यामा मानव तस्करी हुने गरेको पाएपछि प्रहरीले अध्यागमन कार्यालयका कर्मचारीलाई पनि पक्राउ गरेको छ। प्रहरीले २७ मंसिरमा अध्यागमनका अधिकृत नरवीर खड्कालाई नियन्त्रणमा लिएको हो। लामा र तामाङले अधिकृत खड्कामार्फत् ३०० जनालाई सेटिङ मिलाएर पठाएको खुलेको हो। उनीहरूले नक्कली कागजातको आधारमा प्रतिव्यक्तिबाट ४० हजारदेखि ५५ हजारसम्म रकम लिइ विदेश पठाउन सहजिकरण गरिदिने गरेको खुलेको छ। दुवैजनालाई लिखितसम्बन्धी कसुर अपराधमा आवश्यक कारबाहीका लागि प्रहरी परिसर टेकु पठाइएको छ।
"थमन विक हत्या प्रकरण, लोसपाका चार नेतालाई जन्मकैदको फैसला","काठमाडौं : सशस्त्र प्रहरीका असई थमन विकको हत्या प्रकरणमा अदालतले लोकतान्त्रिक समाजवादी पार्टी(लोसपा)का केन्द्रीय उपाध्य, महासचिव, केन्द्रीय सदस्यसहित चार जना नेतालाई जन्मकैदको फैसला सुनाएको छ। शसस्त्र प्रहरीका असई विकको हत्या घटनामा लोसपाका केन्द्रीय उपाध्यक्ष सुरेश पाण्डे, महासचिव अभिराम शर्मा, केन्द्रीय सदस्य रामाशंकर मिश्र र महोत्तरी जिल्ला सदस्य मोहन ठाकुरलाई जन्मकैदको फैसला सुनाएको हो। नेता शर्मा मधेश प्रदेशका प्रदेशसभा सदस्य तथा संसदीय दलका नेता हुन्। केन्द्रीय सदस्य मिश्र जलेश्वर नगरपालिका पूर्व मेयर समेत हुन्। यसै घटनामा अदालतले महोत्तरी क्षेत्र नम्बर १ बाट प्रतिनिधिसभा सदस्य निर्वाचित सांसद् लक्ष्मी महतो र अर्का पवन कापरलाई सफाई दिएको महोत्तरी जिल्ला अदालतकी श्रेस्तेदार नुतन झाले बताइन्। जिल्ला अदालतका न्यायाधीश उद्धवप्रसाद भट्टराईको इजलासले यसै प्रकरणमा अन्य प्रदीप साह, सञ्जयकुमार साह, र जनता समाजवादी पार्टीका नेता धर्मेन्द्र रायलाई पनि कर्तव्य ज्यान मुद्दामा ज्यानसम्बन्धी कसुर गरेकोले दोषी ठहर गर्दै सोही कर्तव्य ज्यान मुद्दामा ज्यानसम्बन्धी कसुर १३(३) बमोजिम जन्मकैद सजाय श्रेस्तेदार सुनाएको झाले बताइन्। अन्य आरोपितको हकमा मुल्तवीमा राखिएको छ। एमालेका प्रतिनिधिसभा सदस्य कोइरीसहित २८ जना जिल्ला अदालत महोत्तरीमा कर्तव्य ज्यान र २५ जनाविरुद्ध आगो लगाएको मुद्दा २०७२ फागुन २७ गते दर्ता भएको थियो। सशस्त्र प्रहरीका असई विकको हत्या मुद्दामा प्रदीप साह, सञ्जयकुमार साह र पवन कापर ७ वर्षदेखि जिल्ला कारागार जलेश्वरमा छन्। प्रतिनिधिसाभा सदस्य कोइरी, ठाकुर तारेख गुजारी फरार थिए। लोसपा उपाध्यक्ष पाण्डे, महासचिव शर्मा, केन्द्रीय सदस्य मिश्र र जसपा नेता राय सधारण तारिखमा थिए। अदालतले राजनीतिक मुद्दामा पुर्वाग्रही फैसला गरको लोसपाका महासचिव हरिप्रसाद मण्डलले बताए। उनले भने, अदालतको फैसलाविरुद्ध जनप्रदर्शन गरेर विरोध गर्छौं। कानुनी उपचारका लागि जिल्ला अदालतको फैसलाविरुद्ध उच्च अदालततमा पुर्ननावेदन गर्छौं। लोसपाका सचिव मनिष मिश्रले थम विक हत्या प्रकरण राजनीति मुद्दा भएकोले यसको समाधान राजनीतिक तहबाट हुनु पर्ने बताए। पार्टी अध्यक्ष महन्थ ठाकुर रहाल मधेशमा रहेकाले काठमाडौं आउनेबित्तिकै यसबारैमा थप धारण सर्वाजनिक गरिने बताए।अदालतले जुन तरिकाले निर्णय गरेको छ त्यो पूर्वाग्रही छ। यो राजनीतिक मुद्दा हो। यसलाई राजनीतिकरुपमा समाधान गर्नु पर्छ। यो अन्यायपूर्ण फैसला हो , उनले भने, यसले अदालतको विश्वासनियता माथि प्रश्न उठेको छ। मधेश आन्दोलनको क्रममा २०७२ भदौ २५ गते मधेशी मोर्चाका कार्यकर्ताहरुले सशस्त्र प्रहरी बल जिल्ला कमाण्ड पोस्ट सुरक्षा बेसक्याम्प जलेश्वर महोत्तरीमा कार्यरत सशस्त्र प्रहरी सहायक निरीक्षक थमन विकलाई निर्मम हत्या गरेको प्रहरीको प्रतिवेदनमा उल्लेख छ। महोत्तरी सदरमुकाम जलेश्वरमा आन्दोलनकारीको कुटाईबाट घाइते विकलाई उद्दार गरी उपचारका लागि जिल्ला अस्पताल जलेश्वरमा पुर्याएको थियो। थप उपचारका लागि अञ्चल अस्पताल जनकपुर लाँदै गर्दा सनोखडास्थित एम्बुलेन्सबाट थुतेर धान खेतमा लगेर हत्या गरेको प्रहरी प्रतिवेदनमा उल्लेख गरिएको छ।"
झापामा अटोमा ब्राउन सुगर ओसार्ने ३ जना पक्राउ,झापा : झापाको दमकबाट लागुऔषध ब्राउन सुगरसहित ३ जना पक्राउ परेका छन् । पक्राउ पर्नेहरूमा अटो चालक दमक नगरपालिका१ निवासी ३५ वर्षीय प्रकाश श्रेष्ठ र अटोमा सवार सोही स्थानका २३ वर्षीय अर्जुन लिम्बू र उनकी श्रीमती २७ वर्षीया मनीषा लिम्बू रहेका जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए । बिहीबार बेलुका ६ बजेको समयमा विशेष सूचनाको आधारमा इलाका प्रहरी कार्यालय दमकबाट खटिएको प्रहरी टोलीले उनीहरूलाई दमक७ हनुमान मन्दिरस्थित पशुहाट क्षेत्रबाट पक्राउ गरेको हो । दमकबाट बेलडाँगीतर्फ जाँदै गरेको को १ ह ९७४५ नम्बरको अटोलाई रोकेर चेकजाँच अटोको डिकीभित्र लुकाइछिपाई राखेको ५१ ग्राम ब्राउन सुगर फेला परेको थियो । यता अटोसहित पक्राउ परेका तीन जनालाई आवश्यक कारबाहीका लागि इलाका प्रहरी कार्यालय दमकमा राखिएको छ ।

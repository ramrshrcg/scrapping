शीर्षक,विवरण
प्रधानमन्त्रीको भारत भ्रमण,"१७ गतेदेखि हुने प्रधानमन्त्रीको ४ दिने भारत भ्रमण केवल उनको राजनीतिक तुष्टिका लागि मात्रै नभई दुई देशीय हितअनुकूल बनाउने मामलामा उपलब्धिमूलक हुनुपर्छ। त्यसैमा भ्रमणको सफलता निहीत हुन्छ। प्रधानमन्त्री दाहालको भ्रमण सफल होस्, शुभकामना ! नेपाल र भारतको सम्बन्ध आजको होइन हजारौं वर्ष पुरानो हो। जनस्तरको हजारौं वर्ष पुरानो सम्बन्धलाई कूटनीतिक सम्बन्धमा जोडिएको ७५ वर्षभन्दा बेसी भइसकेको छ। भौगोलिक, सांस्कृतिक र आर्थिक सम्बन्धहरू प्रगाढ रहेका यी दुई देशबीच हुने उच्चस्तरीय भ्रमणले सम्बन्धलाई नयाँ आयाम दिन्छ नै। प्रधानमन्त्री पुष्पकमल दाहाल प्रचण्डको भारत भ्रमणको सफलता दुई देशका गम्भीर समस्याहरूको समाधान खोजीमा निर्भर हुने छ। दुई देशको निरन्तर सम्बन्धको निरन्तरताकै स्वरूपमा उच्चस्तरीय भ्रमण सीमित नहोस् भन्ने चासो यो भ्रमणलाई हुनु स्वाभाविक छ। छिमेकी र मित्रराष्ट्र भइकन भारतसँग नेपालले फुकाउनुपर्ने गाँठाहरू थुप्रै छन्, जसलाई एउटै भ्रमणले छु मन्तर गर्न नसके पनि केही खुकुलोपन ल्याउन सक्नु पनि उपलब्धि हुनसक्छ। प्रधानमन्त्री दाहालको भ्रमणका केही एजेन्डा सार्वजनिकसमेत छन्। भैरहवा अन्तर्राष्ट्रिय विमानस्थलका लागि आवश्यक भारतीय आकाशको हवाई रुट, काठमाडौंरक्सौल रेलमार्ग, विद्युत् व्यापार, डिजिटल भुक्तानी र सीमा समस्यालाई भ्रमणका मुख्य एजेन्डा मानिएको छ। सर्वसाधारणले समेत चासो राखिरहने नेपालभारत सीमा समस्या यो भ्रमणले सुल्झाउन जमर्काे गर्ने छेकछन्द देखिन्न, त्यसमा पनि प्रधानमन्त्रीको कूटनीतिक पहल होस् भन्ने जनचाहना स्वाभाविक छ। नेपालभारत सम्बन्ध नजिक हुँदाहुँदै पनि सीमालगायत सम्बन्धका कसीमा भने जटिलताहरू देखापर्छन्। असमान सन्धि पुनरावलोकनका लागि स्वयं दाहाल नेतृत्वको विद्रोहकै बेला माग थियो। तत्कालीन प्रधानमन्त्री बाबुराम भट्टराई र उनका तत्कालीन भारतीय समकक्षी मनमोहन सिंहका पालामा सन् २०१६ मा गठित प्रबुद्ध व्यक्तिहरू समूहले बनाएको प्रतिवेदन पनि अहिलेसम्म भारतले बुझेको छैन। सन् १९५० को सन्धिको पुनरावलोकन कार्यान्वयनका लागि भारतीय अनिच्छाकै कारण उक्त प्रतिवेदनले भारतले नबुझेको प्रष्टै छ। प्रधानमन्त्री स्तरीय भ्रमणकै सिलसिलामा मात्रै संवेदनशील उल्झन र अप्ठेरा सुल्झाउन सकिन्न। दुई देशका निकायहरूकै सक्रियता आवश्यक हुन्छ, जस्तो कि प्रबुद्ध समूहको त्यो प्रयासलाई मूर्तरूप दिनेचाहिँ उच्चपदस्थ पदाधिकारीले नै हो। पञ्चशील र असंलग्ना मान्यतासहितको परराष्ट्रनीति नै शिरोपर गर्दै नेपाल भारत सम्बन्धलाई नयाँ उपचाइमा पुर्याउन सबैभन्दा पहिला थप विश्वासको वातावरण बनाउन जरुरी छ। १७ गतेदेखि हुने प्रधानमन्त्रीको ४ दिने भारत भ्रमण केवल उनको राजनीतिक तुष्टिका लागि मात्रै नभई दुई देशीय हितअनुकूल बनाउने मामलामा उपलब्धिमूलक हुनुपर्छ। त्यसैमा भ्रमणको सफलता निहीत हुन्छ। प्रधानमन्त्री दाहालको भ्रमण सफल होस्, शुभकामना !"
"आव २०८०८१ को बजेट : प्राथमिकतामा कृषि, ऊर्जा र पर्यटन","राष्ट्रिय अर्थतन्त्रको प्रमुख आधार कृषि क्षेत्रको उत्पादन तथा उत्पादकत्व वृद्धिमा जोड दिएको छ। काठमाडौं : अर्थतन्त्रमा अफ्ठेरोको सामना गरिरहेको सरकारले आगामी आर्थिक वर्षको बजेटको आकार केही घटाएको छ। ४२ अर्ब ५२ करोडले कम बजेट विनियोजन गरिएको हो। आर्थिक वर्ष २०८००८१ का लागि १७ खर्ब ५१ अर्ब रुपैयाँको बजेट सार्वजनिक भएको छ। सरकारले बजेट प्राथमिकतामा विभिन्न १० क्षेत्रलाई जोड दिएको छ। सरकारको प्राथमिकतामा कृषि, ऊर्जा र पर्यटन क्षेत्रको विकासमा रहेको छ। यससँगै लगानी प्रवद्र्धन, औद्योगिक विकास, सामाजिक क्षेत्रको विकास र सामाजिक सुरक्षा, गुणस्तरीय भौतिक पूर्वाधार निर्माण छन्। त्यसैगरी, डिजिटल र हरित अर्थतन्त्रको प्रवद्र्धन गर्ने पनि बजेटमा उल्लेख छ। साथै, वातावरण संरक्षण, जलवायु परिवर्तन र विपद् व्यवस्थापन, मानव संसाधन विकास र रोजगारी सिर्जना, वित्तीय क्षेत्र सुधार, वित्तीय संघीयताको सुदृढीकरण र सेवा प्रवाहमा सुधार र सार्वजनिक वित्त प्रणालीमा सुधार छन्। सरकारले सोहि प्राथमिकताको आधारमा क्षेत्रगत वजेट वीनियोजन गरेको छ। कृषि तथा पशुपन्छी विकास सरकारले कृषि तथा पशुपन्छी विकास मन्त्रालयका लागि ५८ अर्ब ९८ करोड रुपैयाँ विनियोजन छ। राष्ट्रिय अर्थतन्त्रको प्रमुख आधारको रूपमा रहेको कृषि क्षेत्रको उत्पादन तथा उत्पादकत्व वृद्धि गर्न जोड दिइने भनिएको छ। यसका लागि कृषि क्षेत्रको आधुनिकीकरण र व्यवसायीकरण तथा कृषिउपजको भण्डारण र बजारीकरणको समुचित प्रबन्ध मिलाइने र खाद्य तथा पोषण सुरक्षालाई प्राथमिकता दिइने छ। वन तथा वातावरण मन्त्रालय सरकारले वन तथा वातावरण क्षेत्रमा १५ अर्ब ५६ करोड रुपैयाँ बजेट विनियोजन गरेको छ। अर्थमन्त्री डा प्रकाशशरण महतले वन सम्पदाको दिगो उपयोग र वनजन्य उद्यम विकास गर्दै राष्ट्रिय अर्थतन्त्रमा यसको योगदान बढाइने बताए। संरक्षित क्षेत्र र सामुदायिक वनलाई पर्यापर्यटकीय गन्तव्यको रूपमा विकास गरिने भएको छ। भूमि व्यवस्था, सहकारी तथा गरिबी निवारण सरकारले भूमि व्यवस्था, सहकारी तथा गरिबी निवारण मन्त्रालयको लागि ७ अर्ब २४ करोड रुपैयाँ विनियोजन गरेको छ। आगामी आवमा भूमिहीन दलित, सुकुम्बासी एवं अव्यवस्थित बसोबासीको पहिचान, लगत संकलन, नापनक्सा कार्य सम्पन्न गरिनेछ। आगामी आर्थिक वर्ष १ सय १० स्थानीय तहमा भूमिहीनलाई जग्गाधनी प्रमाण पुर्जा वितरण गरिने भएको छ। श्रम रोजगार, तथा सामाजिक सुरक्षा मन्त्रालय सरकारले श्रम रोजगार, तथा सामाजिक सुरक्षा मन्त्रालयका लागि ८ अर्ब ८ करोड रुपैयाँ बजेट विनयोजन गरेको छ। चालु आवमा ९ अर्व १३ करोड रुपैयाँ बजेट विनियोजन गरिएको थियो। आगामी आर्थिक वर्षका लागि बजेट घटाइएको छ। तर, सरकार भने स्वदेशमा रोजगारी सिर्जनालाई प्राथमिकतामा राखेको बताउँछ। उच्च प्राथमिकतामा पर्यटन क्षेत्र सरकारले पर्यटन क्षेत्रका लागि ११ अर्ब ९६ करोड रुपैयाँ बजेट विनियोजन गरेको छ। आर्थिक वर्ष २०८०८१ को बजेट सार्वजनिक गर्दै पर्यटनलाई उच्च प्राथमिकता दिँदै चालु आवको भन्दा बढि बजेट यो क्षेत्रमा राखेको छ। पर्यटन क्षेत्रका लागि चालु आवमा ९ अर्ब ३८ करोड रुपैयाँ बजेट विनियोजन गरिएको थियो। आगामी आर्थिक वर्षका लागि करीब अढाइ अर्ब रुपैयाँ बजेट थप गरेर ल्याइएको छ। शिक्षा, विज्ञान तथा प्रविधि मन्त्रालय सरकारले शिक्षा विज्ञान तथा प्रविधि मन्त्रालयका लागि १ खर्ब ९७ अर्ब रुपैयाँ बजेट विनियोजन गरेको छ। चालु आवमा शिक्षातर्फ संघमा ७० अर्ब ५ करोड रुपैयाँ बजेट विनयोजन गरिएको थियो। त्यस्तै प्रदेशमा ५ अर्ब ३२ करोड र स्थानीय तहमा १ खर्ब २१ अर्ब १ करोड रुपैयाँ बजेट हस्तान्तरण गरिएको थियो। स्वास्थ्य तथा जनसंख्या मन्त्रालय सरकारले स्वास्थ्य तथा जनसंख्या मन्त्रालयको बजेट १४ अर्बले बढाएको छ। सो मन्त्रालयतर्फ ८३ अर्ब ९९ करोड रुपैयाँ विनियोजन गरिएको छ। चालु आवमा ६९ अर्ब ३८ करोड रुपैयाँ बजेट विनियोजन गरिएको थियो। प्रदेशतर्फ ६ अर्ब २६ करोड र स्थानीय तहमा २७ अर्ब ४४ करोड रुपैयाँ हस्तान्तरण गरिएको थियो। उद्योग वाणिज्य तथा आपूर्ति मन्त्रालयउद्योग वाणिज्य तथा आपूर्ति मन्त्रालयका लागि ९ अर्ब ४६ करोड रुपैयाँ विनियोजन गरिएको छ। यससँगै सरकारबाट घोषणा भएका औद्योगिक क्षेत्र, विशेष आर्थिक क्षेत्र र औद्योगिक ग्रामको पूर्वाधार निर्माणलाई तीव्रता दिइनेछ। नौवस्ता र मोतीपुर औद्योगिक क्षेत्रको निर्माण कार्य सुरु गरिने भनिएको छ। सञ्चालनमा रहेका १० औद्योगिक क्षेत्रको पूर्वाधार सुधार र स्तरोन्नति गरिनेछ। खानेपानी तथा सरसफाइ मन्त्रालय सरकारले खानेपानी तथा सरसफाइ मन्त्रालयका लागि २८ अर्ब १६ करोड रुपैयाँ विनियोजन गरेको छ। जसअन्तर्गत पुराना र सञ्चालनमा समस्या रहेका खानेपानी आयोजनाको मर्मत र पुनस्र्थापनाका लागि १ अर्ब ३१ करोड रुपैयाँ तोकिएको छ। युवा तथा खेलकुद मन्त्रालय सरकारले युवा तथा खेलकुद मन्त्रालयका लागि २ अर्ब ८७ करोड रुपैयाँ बजेट छुट्याएको छ। आर्थिक वर्ष २०८०८१ लाई युवा उद्यमशीलता प्रवद्र्धन वर्षको रूपमा मनाइने भएको छ। युवा पुस्तालाई उद्यमशीलता विकास र व्यवसाय सञ्चालनमा आकर्षित गर्न सीप, पुँजी र प्रविधिमा पहुँच वृद्धि गरिने सरकारको प्रतिबद्धता छ। यस्तै, त्रिभुवन विश्वविद्यालय क्रिकेट मैदानलाई अन्तर्राष्ट्रियस्तरको क्रिकेट रंगशालाको रूपमा विकास गरिने भएको छ। महिला, बालबालिका र ज्येष्ठ नागरिक मन्त्रालय महिला, बालबालिका र जेष्ठ नागरिक ममन्त्रालयका लागि १ अर्ब ५७ करोड रुपैयाँ विनियोजन गरेको छ। महिलाको आर्थिक सशक्तीकरण वृद्धि गर्न उद्यमशीलता प्रवद्र्धन गरिने भएको छ। कुरीति, कुप्रथा र अन्धविश्वासबाट समाजलाई मुक्त गर्न सामाजिक जागरण अभियान एवं सचेतनामूलक कार्यक्रम सञ्चालन गरिने छ। भौतिक पूर्वाधार तथा यातायात मन्त्रालय सरकारले भौतिक पूर्वाधार तथा यातायात मन्त्रालयको लागि १ खर्ब ३१ अर्ब ५९ करोड रुपैयाँ विनियोजन गरेको छ। नागरिक जीवनलाई सहज बनाउन तथा आर्थिक विकासको आधार तयार गर्न प्रतिफलयुक्त, सुलभ, सुरक्षित, गुणस्तरीय र दिगो यातायात पूर्वाधारमा लगानी केन्द्रित गरिने सरकारको प्रतिवद्धता छ। सञ्चार तथा सूचना प्रविधि सरकारले सञ्चार तथा सूचना प्रविधि मन्त्रालयका लागि ८ अर्ब ७१ करोड रुपैयाँ विनियोजन गरेको छ। उच्च क्षमताको अप्टिकल फाइबरमार्फत ईन्टरनेट ब्रोडब्यान्ड सेवा सबै स्थानीय तहका केन्द्र, सार्वजनिक विद्यालय एवं क्याम्पस र स्वास्थ्य संस्थामा पुर्याइनेछ। मुलुकभर द्रुत गतिको इन्टरनेटको पहुँच पुर्याउन फोरजी सेवा विस्तार गरिने भएको छ।"
"न्यायालयले न्याय दियो, सरकारले पीडा","सरकार र केही नेताहरूले मेरो पीडामा पीडा मात्र थपेनन्, आममाफी दिएर पीडितलाई झन् अपराधी बनायो। रेशमलाल चौधरीलाई आममाफी भएको घटनालाई कसरी लिनु भएको छ ? यो संविधानको सोझै उल्लंघन हो। संविधानको धारा ६१ विपरीत हो। दुई चार जना व्यक्तिले संविधानभन्दा पनि माथि गएर आममाफी गर्नु असंवैधानिक पनि हो। अर्को कुरा २०७२ साल भदौ ७ गते मेरा श्रीमान्को मृत्युको दिन मेरा लागि कालो दिन थियो। २०८० जेठको १४ गते पनि मेरो जीवनको अर्को कालो दिन भयो। देशमा न्याय मरेको रहेनछ, तीनवटै तहका न्यायालयले मलाई न्याय दियो। म ती न्यायमूर्तिहरूप्रति कृतज्ञ छु। तर, सरकार र केही नेताहरूले मेरो पीडामा पीडा मात्र थपेनन्, आममाफी दिएर पीडितलाई झन् अपराधी बनायो। प्रधानमन्त्री पुष्पकमल दाहालले त आफ्नो मुखमा आफैं कालो पोते। सत्ता र कुर्सी जोगाउनका लागि उनले विधेयक ल्याउनेदेखि लिएर आममाफी सिफारिस गरे। कुनै कालखण्डमा उनले पनि यसको सजाय अवश्य पाउने नै छन्। यो निर्णयको मुख्य जिम्मेवार को हो ? यसमा सरकार मुख्य दोषी हो। यस निर्णयको मुख्य व्यक्ति प्रधानमन्त्री पुष्पकमल दाहाल र राष्ट्रपति रामचन्द्र पौडेल हुन्। सरकारले नै टीकापुर घटना आपराधिक र हिंसात्मक घटना हो भनिरहेका बेला यी दुईजना व्यक्तिको संलग्नतामा आममाफी भयो। जिल्ला, उच्च र सर्वोच्च गरी तीनवटै तहका न्यायालयले जन्मकैदको फैसला सुनाइसकेको थियो। न्यायालयप्रतिको धारणा के छ ? मैले अघि पनि भनेँ तीनै तहका न्यायालयले न्याय दिएको थियो। तर, सरकारले न्याय मार्ने काम गर्यो। न्यायालयमा न्याय रहेछ भन्ने लाग्छ। न्यायलयप्रति आभार प्रकट गर्न चाहन्छु। तर, अझै पनि म न्यायालय नै जाने हो। मलाई आशा छ न्याय मर्ने छैन। मलाई न्यायालयले अझै न्याय गर्नेछ। शान्ति सुरक्षामा खटिएका राष्ट्रसेवकहरूलाई सिलौटाले किचेर, भाला रोपेर, खुँडा हानेर विभत्स तरिकाले हत्या गरिएको थियो। त्यो घटना कसरी राजनीतिक भयो ? अपराध गर्दै जाने र राज्य सञ्चालनमा बसेका दुईचार जनाले संविधान, कानुन मिचेर जे पनि निर्णय गर्न मिल्छ ? अपराधीहरूलाई राजनीतिक निर्णय भनेर छोड्न मिल्छ ? यसले प्रहरी संगठनको मनोबल के हुन्छ ? ती कुर्सीका लागि जे पनि गर्नेहरूलाई त्यो कुराको हेक्का छ ? न्यायको आशा बोकेका पीडितहरूलाई थप पिडा सरकारले दिएको छ। आममाफीको निर्णय बदर गरिपाउँ भनेर सर्वोच्चमा रिट दर्ता गराउनु भएको छ होइन ? हो, मैले आइतबार सरकारले गरेको आममाफीको निर्णय बदर गरिपाउँ भनी सर्वोच्च अदालतमा रिट निबेदन दिएकी छु। मलाई यति छिटो यस्तो निर्णय आउला भन्ने कल्पनासमेत थिएन। शनिबार मात्रै थाहा पाएँ, आममाफीको कुरा अघि बढेको छ भनेर। आइतबार केही कागजपत्र मिलाउँदा मिलाउँदै ढिला भयो। अपरान्हको ३ बजिसकेको थियो। मैले आममाफीको निर्णय बदरको माग गरेको थिएँ, तर ढिला भएकाले त्यो दर्ता हुन सकेन। अब म मंगलबार फेरि अदालत जान्छु। आइतबारको रिटको विषय र जेलमुक्त भइसकेको कुरा फरक भइहाल्यो। त्यसैले अब मैले यो कानुन विपरितको काम भयो, अपराधी छुट्यो भनेर न्यायालय जान्छु। मेरो न्यायको लडाइँ जारी छ। मिडियामा तपाइँ मात्र देखिनु भएको छ। के अरु पीडितले न्यायको लडाइँ छोडिसक्नु भएको हो ? होइन, होइन। हामीहरू सबै एकीकृत छौं। कोही काठमाडौंमा, कोही जिल्लातिर हुनुहुन्छ। म काठमाडौंमा जागिर पनि गर्ने भएकाले र मेरो घर पनि काठमाडौंमा भएकाले सबै पीडितको तर्फबाट म निबेदन दिन आएको छु। हामी सबैले सल्लाह गरेर नै हामी संयुक्त न्यायीक लडाइँमा छौं। भौतिक उपस्थिती जनाउने अवस्थामा सवै आउनुहुन्छ। सवैको साथ समर्थन र सल्लाह भइरहेकै छ। टीकापुर घटनाको मुद्दा लामो समय सर्वोच्चमा पनि विचाराधीन रह्यो। तर, जब नयाँ विधेयक ल्याएर कानुन परिवर्तन गर्ने कुरा चर्चामा आयो, अथवा गणतन्त्र दिवशका अवसरमा आममाफीका कुराहरू उठ्न थाले, त्यतिबेला सर्वोच्चले पनि जन्मकैदको फैसला सुनायो। के यो संयोग थियो वा अरु केही ? यो संयोग थिएन। मेरो विचारमा न्यायालय अपराधीले कानुन अनुसारको कारबाही भोग्नुपर्छ भन्नेमा अडिग छ जस्तो लाग्छ। न्यायालयले आफ्नो फैसला सुनायो। सर्वोच्चको फैसलाले उसको गरिमा आफैंमा उच्च भयो। मलाई लाग्छ, ती न्यायमूर्तिहरू जति दबाबमा भए पनि, न्याय मर्न दिनुहँुदैन भन्नेमा थिए होलान्। तर, दुर्भाग्य सर्वोच्चको फैसलाको पूर्णपाठ नआइसक्दै सरकारले आममाफीको निर्णय गर्यो। जुन कानुनविपरित छ। अहिले सामाजिक सञ्जाल हुर्नुहोस न, आममाफीको कुरा विवादमा आइसकेको छ। सरकारले गरेको निर्णयको पिडक बाहेक सबैले आलोचना गरेका छन्। त्यसैले सर्वोच्चको फैसला आउनु अगाडि नै आममाफी भइहाल्छ की ? न्यायायलको छविमा आँच आउँछ की ? भनेर न्यायमूर्तीहरूले लामो समयपछि यसमा फैसला गरेका हुन् भन्ने मेरो बुझाइ छ। टीकापुर घटनालाई यसअघि पनि राजनीतिक मुद्दा बनाउने प्रयासहरू नभएका होइनन्, तर त्यतिबेलाको प्रहरी नेतृत्वले सरकारलाई दबाब दिइराख्थ्यो, यसपाली प्रहरीको नेतृत्व पनि चुप लागेको हो ? त्यो कुरा सत्य हो। पहिलाको आईजीपी उपेन्द्र अर्यालज्यूले टीकापुरको घटना आपराधिक र हिंसात्मक हो। त्यसमा प्रहरी संगठनलाई सुनियोजित रुपमा आक्रमण भएको हो। त्यसलाई राजनीतिक बनायो भने प्रहरीको मनोबल घटछ, त्यसको असर सम्पूर्ण प्रहरी संगठनलाई पर्छ भनेर सरकारलाई दबाब दिइराख्नुहुन्थ्यो। तर, यसपाली प्रहरीको नेतृत्व पनि साईलेन्ट देखियो। यो घटनाले प्रहरीको मनोबल पनि घटेको छ। भोलीका दिनमा शान्ति सुरक्षामा खटिने प्रहरी मारिँदा, अपराधीहरू खुलेआम घुम्छन् भने प्रहरी कमाण्डरले भनेको ठाउँमा किन जाने ? जान्न भनेपछि के हुन्छ अवस्था ? त्यसैले यसपाली प्रहरीको नेतृत्व पनि चुकेको छ जस्तो लाग्छ। प्रधानमन्त्री पुष्पकमल दाहाललाई भेट्नुभयो भने के भन्नुहुन्थ्यो ? तपाइँले राम्रो गर्नुभएन भन्थेँ। संविधानभन्दा माथि तपाइँहरूको निर्णय कसरी भयो भन्थेँ। अनि आफ्नै बोली किन फेर्नुभयो भनेर भन्थेँ। मैले उहाँलाई टीकापुर घटनापछि पटकपटक भेटेकी छु। उहाँले पनि त्यो राजनीतिक घटना होइन, आपराधिक घटना नै हो भन्नु भएको थियो। अहिले त्यो बोली कसरी फेरियो भनेर सोध्थेँ। पिडितलाई न्याय गर्नुको सट्टा आफ्नो सत्ता र कुर्सीका लागि जे पनि गर्न पाइन्छ ? भनेर सोध्थेँ। मेरो भेट भयो भने म अझै सोध्छु। तपाइँको दिनचर्या कसरी चलिरहेको छ ? मेरो श्रीमान्को मृत्युपछि मेरो पारिवारिक अवस्था पनि बिग्रियो। दुई बच्चाहरूको लालनपालन, १० देखि ५ को जागिर, त्यसैमा न्यायका लागि लडाइँ पनि थियो। बितेका ८ वर्ष असाध्यै कष्टकर भए। त्यसैमा सरकारले बेलाबेला न्यायबाट बञ्चित पार्छ की भन्ने पिरले सताउँथ्यो। तर, म हारिनँ, मैले परिवार सम्हालेँ, न्यायको लडाइँमा नेतृत्व गरेँ। राज्यबाट न्यायको अनुभुति पनि भइरहेको थियो। तर, आइतबार आममाफीको निर्णय सुनेर मलाई रातभरी निद्रा परेन। हामीलाई अपराधी झैं बनायो सरकारले। अहिलेसम्म राज्य साथमा छ भन्ने आशा थियो तर अब राज्यले साथ छोडेको अनुभूति भइरहेको छ। २०७२ भदौमा टीकापुरमा रेशम चौधरीको नेतृत्वमा भएको आन्दोलमा घरेलु हतियारसहित पुगेका सहभागी, घाइते प्रहरी र मृतक। फाइल फोटो : सामाजिक सञ्जाल र गुगल प्रस्तुति : शिवराज भट्ट"
१७ खर्ब ५१ अर्ब ३१ करोडको बजेट,"यसपटक बजेटमार्फत कर्मचारीको तलब बढाइएन। उल्टै प्रोत्साहन भत्ता खारेज गरिएको छ। काठमाडौं : सरकारले आगामी आर्थिक वर्ष २०८०८१ को बजेट सार्वजनिक गरेको छ। अर्थमन्त्री डा प्रकाशशरण महतले संघीय संसद्को संयुक्त सदनमा १७ खर्ब ५१ अर्ब ३१ करोड रुपैयाँको बजेट प्रस्तुत गरेका हुन्। १७ खर्ब खर्च गरेर सरकारले ६ प्रतिशतको आर्थिक वृद्धि गर्ने लक्ष्य राखेको छ। यस्तै मुद्रास्फीति ६५ प्रतिशतमा सीमित राखिने सरकारको योजना छ। बजेटमार्फत सरकारले अधिकांश कार्यक्रमलाई निरन्तरता दिएको छ। सर्वाधिक चासोको विषय रहेको संसद् विकास कोष पुनः ब्युँताइएको छ, भने सामाजिक सुरक्षा भत्तातर्फ वृद्धभत्ता यथावत् राखिएको छ। यसपटक बजेटमार्फत कर्मचारीको तलब बढाइएन। उल्टै प्रोत्साहन भत्ता खारेज गरिएको छ। यो बजेटमा सरकारले गाँजा खेतीलाई बैधानिकता दिन सम्भाव्यता अध्ययन गरिने घोषणा गरेको छ। यस्तै, नेपालको पानीलाई वाटर फ्रम द हिमालयको नाममा ब्रान्डिङ गरेर निर्यात बढाइने मन्त्री महतको उद्घोष छ। फागुनभित्रै बजेटको सिद्धान्त र प्राथमिकता प्रस्तुत गरेर बजेट निर्माण प्रक्रियालाई बृहत् बनाउने बजेटमा उल्लेख छ। स्वास्थ्यतर्फ नवजात शिशुका लागि मिल्क बैंकको अवधारणा अघि सारिएको छ। गिट्टी ढुंगा निर्यात गर्ने योजना अघि सारेको सरकारले बजेटमार्फत नयाँ कम्पनी दर्तामा शुल्क नलाग्ने, सय रुपैयाँ पुँजीमा कम्पनी खोल्न सकिने व्यवस्था गरेर उदार नीति अंगिकार गरेको छ। अर्थमन्त्री डा प्रकाशशरण महतले आगामी आवको बजेटमार्फत् लगानी प्रवद्र्धन गर्न विविध रणनीति अपनाएका छन्। नयाँ कम्पनी दर्ता गर्दा पैसा नलाग्ने, १ सय रुपैयाँ अधिकृत पुँजी कम्पनी खोल्न मिल्ने, उद्यमशीलता र नवप्रवर्तनलाई प्रोत्साहन गर्ने, विदेशी लगानीको प्रतिफल फिर्ता लैजान मिल्ने जस्ता व्यवस्थाले लगानीमैत्री वातावरण सिर्जना गरेको संकेत दिन्छ। यसले वैदेशिक लगानी आकर्षित हुन्छ भने स्वदेशी लगानी पनि विस्तार हुन्छ। आगामी आवको बजेटको उद्देश्य नै लगानी मैत्री वातावरण बनाएर निजी क्षेत्रको मनोबल उच्च पार्नु, रोजगारी सिर्जना गरेर गरिबी घटाउनु हो। तर, यसले साना उद्यमी, साना किसान एवं साना व्यवसायीलाई कमै राहत मिल्ला। बजेटलाई सेकेन्ड जेनेरेसन रिफर्मको नाममा ब्रान्डिङ गरेर अर्थमन्त्री डा प्रकाशशरण महतले नेपालमा उदारीकरणको सुत्रधार आफ्नै सहोदर दाजु डा रामशरण महतको नीतिलाई निरन्तरता दिन खोजे पनि आम सर्वसाधारणको जीवनमा यसले दीर्घकालीन छाप छोड्नेमा प्रश्न गर्ने ठाउँ छ। किनभने करमा गरिएका केही व्यवस्थाले बजारमा महँगी बढाउँछ र जीवीकोपार्जन पनि असहज बनाउने देखिन्छ। कनिका छरेजस्तो बजेट ल्याउदिन भनेका महतले ३ घन्टे लामो भाषणमार्फत सबै क्षेत्र समेट्ने कोसिस गरे। बजेटलाई राम्रो देखाउन खोजे। बजेट कार्यान्वयनको चरणमा जाँदा यसले समग्र अर्थतन्त्रलाई तत्कालमा लाभ देला तर सर्वसाधरणलाई भने राहत अनुभूति दिलाउन नसक्ने देखिन्छ। यसर्थमा बजेट चलाखीपूर्ण भएको विज्ञ बताउँछन्। अर्थमन्त्री महतले प्रस्तुत गरेको बजेटको यो आकार गत वर्षको भन्दा ४२ अर्ब सानो तथा राष्ट्रिय योजना आयोगले दिएको सिलिङभन्दा ६३ अर्ब ठूलो हो। आयोगले १६ खर्ब ८८ अर्बको सीमा दिएको थियो। चालु आवका लागि निवर्तमान अर्थमन्त्री जनार्दन शर्माले १७ खर्ब ९३ अर्बको बजेट ल्याएका थिए। अर्थमन्त्री महतले ल्याएको कुल बजेटमध्ये चालुतर्फ खर्च ११ खर्ब ४१ अर्ब रुपैयाँ (६५२० प्रतिशत), पुँजीगत खर्च ३ खर्ब २ अर्ब (१७२० प्रतिशत) र वित्तीय व्यवस्थातर्फ ३ खर्ब ७ अर्ब (१७५५प्रतिशत) विनियोजन गरिएको छ। सरकारको पुँजीगतभन्दा वित्तीय व्यवस्थापनतर्फ ५ अर्ब धेरै छुट्ट्याएको छ। अर्थमन्त्री डा प्रकाशशरण महतले बजेटमार्फत दोस्रो पुस्ताको सुधार (सेकेन्ड जेनेरेसन रिफर्म) गर्ने योजना अघि सारेका छन्। सोमबार ३ घन्टा लामो बजेट भाषणमार्फत महतले कुल बजेटसहित चालु र पुँजीगत खर्च घटाए भने वित्तीय व्यवस्थातर्फ खर्च ७७ अर्बले बढेको छ। चालु आर्थिक वर्षका लागि चालु खर्च ११ खर्ब ८३ अर्ब, पुँजीगत खर्च ३ खर्ब ८० अर्ब विनियोजन गरिएको थियो भने वित्तीय व्यवस्थाका लागि २ खर्ब ३० अर्ब छुट्याइएको थियो। यता पुँजीगत खर्च घटाएर आर्थिक सुधार गर्ने सरकारको योजनामा प्रश्न गर्छन् राष्ट्रिय योजना आयोगका पूर्वउपाध्यक्ष प्राडा पुष्पराज कँडेल। पुँजीगत खर्च विकास खर्च जोडिएको हुँदा यो खर्च क्रमशः घटाउँदै लैजानु चिन्ताको विषय हो। सरकारको यो बजेट उत्साहित पार्ने किसिमको छैन, उनले भने।पछिल्लो समय साधारण खर्चमा वृद्धि हुँदै गएको छ। तलब भत्ता, सामाजिक सुरक्षा, वित्तीय हस्तान्तरण, प्रशासनिक खर्चलगायतको साधारण खर्च तथा बढ्दो ऋण भुक्तानी दायित्व व्यवस्थापन गर्न मात्र करिब १२ खर्ब ८० अर्ब २५ करोड विनियोजन गर्नु परेको छ। यो रकम कुल बजेटको ७३१० प्रतिशत हो। कुल बजेटको ठूलो हिस्सा यसरी छुट्ट्याउनु पर्दा विकास कार्यका लागि स्रोत व्यवस्थापनमा चाप परेको अर्थमन्त्री महत बताउँछन्। चालु आर्थिक वर्षका लागि तत्कालीन अर्थमन्त्री शर्माले गरेको अनुमानको कुल ८३९ प्रतिशत अर्थात् १५ खर्ब ४ अर्ब ९९ करोड खर्च हुने संशोधित अनुमान महतले गरेका छन्। कुल सरकारी खर्च मध्ये चालु खर्च १० खर्ब ४३ अर्ब ३९ करोड अर्थात् विनियोजनको ८८१८ प्रतिशत, पुँजीगत खर्च २ खर्ब ५८ अर्ब ३४ करोड अर्थात् विनियोजनको ६७९१ प्रतिशत र वित्तीय व्यवस्थातर्फ २ खर्ब ३ अर्ब २६ करोड अर्थात् विनियोजनको ८८२९ प्रतिशत खर्च हुने संशोधित अनुमान छ। चालु आर्थिक वर्षमा चालु खर्च सन्तोषजनक भए पनि पुँजीगत खर्च निराशजनक नै देखिन्छ। प्रमुख आयस्रोत राजस्व संकलन नै घटेका कारण सरकारको खर्च गर्ने क्षमतमा पनि ह्रास आएको देखिन्छ। सरकारले आगामी आर्थिक वर्षका लागि गरेको खर्च अनुमान चालु आर्थिक वर्षको विनियोजनको तुलनामा २३७ प्रतिशतले कम र संशोधित अनुमानको तुलनामा १६३७ प्रतिशतले बढी हो। कुल विनियोजनमा प्रदेश र स्थानीय तहमा वित्तीय हस्तान्तरणतर्फ ४ खर्ब ८ करोड विनियोजन गरिएको छ।आगामी आर्थिक वर्षका लागि अनुमान गरिएको खर्च बेहोर्ने स्रोतमध्ये राजस्वबाट १२ खर्ब ४८ अर्ब ६२ करोड र वैदेशिक अनुदानबाट ४९ अर्ब ९४ करोड बेहोर्ने उल्लेख छ। आर्थिक गतिविधि नबढ्ने हुँदा राजस्व संकलन र वैदेशिक अनुदान अपेक्षित प्राप्ति हुन नसक्ने अर्थविद् डा डिल्लीराज खनाल बताउँछन्। आगामी आर्थिक वर्ष खर्च बेहोर्नका लागि सरकारले बाँकी ४ खर्ब ५२ अर्ब ७५ करोड पूर्ति गर्न सार्वजनिक ऋण लिने छ। वैदेशिक ऋणबाट २ खर्ब १२ अर्ब ७५ करोड र आन्तरिक ऋणबाट २ खर्ब ४० अर्ब बेहोरिने उल्लेख छ। सरकारको सार्वजनिक ऋणको आकार कुल गार्हस्थ्य उत्पादनको ४१ प्रतिशत पुगिसकेको छ। सार्वजनिक ऋणको आकार बढाउनु सरकारको वित्तीय व्यवस्थापनको थप चुनौती बन्न सक्ने विज्ञहरूको भनाइ छ। सरकारी तथ्यांकअनुसार सार्वजनिक ऋण २१ खर्ब ३४ अर्ब रुपैयाँ पुगेको छ। चालु आर्थिक वर्षमा १२ खर्ब ४० अर्ब राजस्व संकलन गर्ने लक्ष्य लिएको थियो। जसमा ११ खर्ब ७९ अर्ब ८४ करोड संकलन हुने संशोधित अनुमान सरकारको छ। लक्ष्यको तुलनामा ८४ प्रतिशत र गत वर्षको तुलनामा ५९५ प्रतिशतले कम राजस्व संकलन हुने सरकारको नै प्रक्षेपण देखिन्छ। आयात नियन्त्रण गर्न लिइएको नीति, आर्थिक गतिविधिमा आएको शिथिलता लगायतका विविध कारणले राजस्व परिचालन कमजोर रहन गएको सरकारको स्वीकारोक्ति छ। चालु वर्ष वैदेशिक अनुदानतर्फ ३८ अर्ब ४६ करोड र वैदेशिक ऋणतर्फ १ खर्ब ७० अर्ब ५४ करोड परिचालन हुने संशोधित अनुमान छ। आयोजनाको कार्यान्वयन पक्ष कमजोर हुँदा वैदेशिक सहायता परिचालन अपेक्षा गरेभन्दा न्यून रहन गएको छ। चालु आर्थिक वर्षमा आन्तरिक ऋण परिचालन लक्ष्यको सतप्रतिशत २ खर्ब ५६ अर्ब हुने संशोधित अनुमान छ। २०८० वैशाख मसान्तसम्म आन्तरिक ऋण १० खर्ब ६३ अर्ब ६७ करोड रुपैयाँ र वैदेशिक ऋण १० खर्ब ७० अर्ब ६५ करोड गरी कुल ऋण दायित्व २१ खर्ब ३४ अर्ब ३२ करोड पुगेको छ। चालु आर्थिक वर्षको भन्दा आगामी आर्थिक वर्ष आर्थिक वृद्धिको लक्ष्य घटाइएको हो। चालु आर्थिक वर्षमा ८ आर्थिक वृद्धि रहेकोमा सरकारले आगामी वर्षका लागि ६ प्रतिशतको लक्ष्य निर्धारण गरेको छ। मूल्यवृद्धिदर भने आगामी आर्थिक वर्ष ६५ प्रतिशतमा सीमित गरिएको छ। बाह्य आर्थिक परिसूचकभन्दा आन्तरिक परिसूचकहरूमा संकुचनमा आएका कारण सरकारले आर्थिक वृद्धि र मूल्यवृद्धिदर घटाएको देखिन्छ। विश्व अर्थतन्त्रमा देखिएको शिथिलता तथा केही आन्तरिक कारणले आर्थिक गतिविधिमा त्यसको असर कायम नै रहने देखिन्छ। यस बजेट कार्यान्वनका लागि नेपाल राष्ट्र बैंकले ल्याउने मौद्रिक नीति तय गर्ने बजेटमा उल्लेख छ। राष्ट्रिय प्राकृतिक स्रोत तथा वित्त आयोगको सिफारिसका आधारमा वित्तीय समानीकरण अनुदानतर्फ प्रदेशलाई ५८ अर्ब ६७ करोड र स्थानीय तहलाई ८७ अर्ब ३५ करोड गरी जम्मा १ खर्ब ४६ अर्ब २ करोड वित्तीय हस्तान्तरण गरिएको छ। सशर्त अनुदानतर्फ प्रदेशलाई ३५ अर्ब ७२ करोड र स्थानीय तहलाई १ खर्ब ९१ अर्ब ८९ करोड गरी जम्मा २ खर्ब २७ अर्ब ६१ करोड विनियोजन गरिएको छ। समपूरक अनुदानतर्फ प्रदेशलाई ६ अर्ब २२ करोड र स्थानीय तहलाई ७ अर्ब ५ करोड गरी जम्मा १३ अर्ब २७ करोड विनियोजन गरिएको छ। विशेष अनुदानतर्फ प्रदेश र स्थानीय तहलाई क्रमशः ४ अर्ब ४६ करोड र ८ अर्ब ७३ करोड विनियोजन गरिएको छ। राजस्व बाँडफाँटबाट प्रदेश र स्थानीय तहमा जम्मा १ खर्ब ७३ अर्ब ९२ करोड रकम हस्तान्तरण गरिएको छ। अर्थमन्त्री महतले सार्वजनिक गरेको बजेटले कृषि, ऊर्जा र पर्यटन क्षेत्रको विकास गर्दै लगानी प्रवद्र्धन, औद्योगिक विकास, गुणस्तरीय भौतिक पूर्वाधार निर्माण, रोजगारी सिर्जना, वित्तीय क्षेत्र सुधार लगायतलाई प्राथमिकताका आधारहरू मानेको छ। राजस्व नीति अर्थमन्त्री महतले वार्षिक १ करोड रुपैयाँसम्मको कारोबार गर्ने संस्थाले करको मासिक विवरण पेश गर्नु नपर्ने व्यवस्था गरेका छन्। महतले आर्थिक वर्ष २०८०८१ को बजेट प्रस्तुत गर्दै साना व्यवसायीको कर तिर्ने लागत घटाउन यस्तो व्यवस्था गरेको बताए। अबदेखि प्रत्येक महिना मूल्य अभिवृद्धि कर सम्बन्धी जानकारी ४ महिनामा पेस गरे हुने भएको हो। यस्तै सामाजिक सुरक्षा कोषमा आबद्ध विदेशमा काम गर्ने नेपालीले स्वदेश टेलिभिजन ल्याउँदा कर नलाग्ने व्यवस्था गरिएको छ। पेशा व्यवसायमा संलग्न व्यक्तिको पेसागत प्रमाणपत्र नवीकरण गर्दा सम्बन्धित नियामक निकायमा अनिवार्य रूपमा स्थायी लेखा नम्बर र कर चुक्ता प्रमाणपत्र पेस गर्नुपर्ने भएको छ। स्थायी लेखा नम्बरलाई राष्ट्रिय परिचयपत्रसँग आबद्धता गरी करका आधार विस्तार गर्दै लगिने भएको छ। बैंक, वित्तीय संस्था तथा सहकारी संस्थामा खाता सञ्चालन गर्दा स्थायी लेखा नम्बरलाई अनिवार्य गर्दै लगिने भएको हो। सरकारले आगामी आवको बजेटमार्फत करमा छुटैछुटको व्यवस्था गरेको छ भने स्वदेशी वस्तुलाई प्रतिस्पर्धी बनाउन सुविधा तथा सहुलिएको व्यवस्था पनि गरेको छ।छुट तथा सहुलियत व्यवस्थामा पुनरावलोकन गरी कराधार विस्तार गर्ने उद्देश्यले महतले मूल्य अभिवृद्धि करका १७० र अन्तःशुल्कका ३४० छुटका दरहरू खारेज गरेका छन्। सरकारले स्वदेशी उद्योगको उत्पादन प्रवद्र्धन गर्न २०८० साउन १ गतेपछि सम्झौता हुने आयोजनाका लागि आवश्यक पर्ने सिमेन्ट, फलामे डन्डी, फलामे पाइप तथा प्लास्टिकका पाइप, जस्तापाता, विद्युतीय केवल जस्ता स्वदेशमा पर्याप्त उपलब्ध हुने वस्तुको पैठारीमा लाग्ने महसुल छुट दिने गरी सम्झौता नगरिने उद्घोष गरे। स्वदेशी उद्योगले यस्ता वस्तु आयोजनालाई बिक्री गर्दा लाग्ने मूल्य अभिवृद्धि कर र अन्तःशुल्क छुट दिएर बिक्री गर्न सक्ने व्यवस्था मिलाइएको छ। महतले लघु, घरेलु तथा साना उद्योगको संरक्षण र प्रवद्र्धनका लागि यस्ता उद्योगले आफ्नो उत्पादन प्रयोजनको लागि पैठारी गर्ने घरायसी प्रयोजन हुने बाहेकका मिलमेशिनरीमा एक प्रतिशत मात्र भन्सार महसुल लाग्ने व्यवस्था मिलाएको बताए। यता वार्षिक ५० लाख रुपैयाँभन्दा बढी आय भएका प्राकृतिक व्यक्तिलाई लाग्दै आएको आयकरको दरमा सामान्य वृद्धि गरिएको छ। सूचना प्रविधिमा बिजनेस प्रोसेस आउटसोर्सिङ, सफ्टवेयर प्रोग्रामिङ, क्लाउड कम्प्युटिङ जस्ता सेवा निर्यात गरी विदेशी मुद्रा आर्जन गर्ने व्यक्तिलाई विदेशी मुद्रामा प्राप्त गरेको आयमा लाग्ने करमा ५० प्रतिशत छुट दिइएको छ।"
विद्युतीय क्षेत्रमा भारतसँग दीर्घकालीन सम्झौता गर्न खोजिरहेका छौं : परराष्ट्रमन्त्री,"काठमाडौं : परराष्ट्रमन्त्री एनपी साउदले विद्युतीय क्षेत्रमा भारतसँग दीर्घकालीन सम्झौता गर्ने सरकारको तयारी रहेको बताएका छन्। प्रधानमन्त्री पुष्पकमल दाहाल प्रचण्डको भारत भ्रमणमा सरकारले विद्युतीय क्षेत्रलाई प्राथमिकतामा राखेको उनले बताए। सिंहदरवारमा मंगलबार आयोजित पत्रकार सम्मेलनमा उनले महत्वपूर्ण एजेण्डाहरू समावेश गर्न खोजेको बताए। 'विशेषतः विद्युतीय क्षेत्रमा भारतीय लगानी भित्र्याउने र ट्रान्समिसन लाइनमार्फत् बंगलादेशसम्म विद्युत बेच्ने वातावरण बनाउने विषयमा सरकार केन्द्रित छ,' उनले भने, 'भारतसँग लङ टम पावर डील गर्न खोजिरहेका छौं। जसले विद्युतीय क्षेत्रमा लगानी गरेपछि लगानीकर्ता पनि आश्वास्त होस्।' उनले हिन्द महासागरमार्फत् पनि नेपालमा आयातनिर्यात भइरहेकाले भारतसँग ट्रान्जिट टिटीका विषयमा छलफल हुने बताए। 'भारतसँग ट्रान्जिट टिटी पनि रहेको छ। चीनसँग हुने व्यापार पनि हिन्द महासागरमार्फत् भइरहेको छ। जसका लागि ट्रान्जिट टिटी महत्वपूर्ण छ। यस विषयमा छलफल हुनेछ,' उनले भने। उनले भारतसँगको ब्यालेन्स अफ पेमेन्टमा नेपाल नाफामा रहेको बताए। उनले प्रचण्डको भारत भ्रमणमा ट्रेड सन्धिलाई पनि परिमार्जन गरेर लैजाने एजेण्डा रहेको बताए। यसले दुई देशमा हुने व्यापारमा फाइदा पुग्ने उनको भनाइ छ। उनले नेपाल र भारतबीचको कनेक्टिभिटीलाई थप सुदृढ पार्नुपर्ने बताए। उनले वीरगन्जरक्सौल नाकाजस्तै महेन्द्रनगर, नेपालगन्ज, भैरहवा र विराटनगर नाकालाई बनाउन भारतसँग छलफल हुने बताए। 'कनेक्टिभिटीमा सिमरावाला नाका धेरै बिजी छ। हामीलाई थप नाकाको आवश्यकता छ। सम्भाव्य ठाउँहरू भारतसँग छलफल गरिरहेका छौं। हाम्रा आवश्यकताका बारेमा पनि भनिरहेका छौं,' उनले भने। उनले सुदूरपश्चिम र उत्तराखण्डलाई जोड्न महाकाली नदीमा पक्की पुल बनाउने विषयमा कुराहरू भइरहेको र ती पुलको निर्माण प्रक्रियाबारे छलफल भ्रमणका बेला छलफल हुने बताए। उनले सयौं वर्षदेखि थाँती रहेका विषयमा पनि भ्रमणका बेला छलफल हुने बताए।"
भारतले सार्वजनिक गर्यो प्रधानमन्त्री प्रचण्डको भ्रमण तालिका,काठमाडौं : प्रधानमन्त्री पुष्पकमल दाहाल प्रचण्डको भारत भ्रमणको तालिका सार्वजनिक भएको छ। भारतको विदेश मन्त्रालयले भोलिदेखि हुने प्रधानमन्त्री प्रचण्डको भ्रमणबारे तालिका सार्वजनिक गरेको हो। भारतीय विदेश मन्त्रालयका अनुसार प्रधानमन्त्री प्रचण्ड बुधबार दिउँसो २:५० मिनेट दिल्लीस्थित इन्दिरा गान्धी अन्तर्राष्ट्रिय विमानस्थलमा अवरतरण गर्नेछन्। सो दिन अन्य केही तालिका नरहे पनि परराष्ट्र मन्त्रालयका अनुसार बारखम्बास्थित नेपाली दूतावासको कार्यक्रममा प्रधानमन्त्री सरिक हुनेछन्। बिहीबार बिहान १०:३० बजेदेखि प्रधानमन्त्रीको भेटवार्ता सुरु हुने छ। सो समयमा उनी राजघाटमा आयोजित कार्यक्रममा सहभागी हुनेछन्। त्यसलगत्तै उनको भारतीय समकक्षी नरेन्द्र मोदीसँग भेटवार्ता गर्ने तालिका रहेको छ। बिहान ११ बजे हाइदरावादहाउसमा प्रधानमन्त्री प्रचण्ड र समकक्षी मोदीबीच द्विपक्षीय हितका विषयमा छलफल हुनेछ। त्यसलगत्तै १२ बजे दुई देशबीच विभिन्न विषयमा सम्झौता हुने तालिका रहेको छ। त्यसपछि ४ बजे प्रधानमन्त्री प्रचण्ड भारतीय उपराष्ट्रपतिलाई भेट्नेछन्। त्यसको भोलिपल्ट शुक्रबार उनी ४:३५ मा राष्ट्रपति भवन पुग्नेछन्। त्यहाँ उनले राष्ट्रपति द्रौपदी मुर्मूसँग शिष्टाचार भेट गर्नेछन्। त्यसपछि उनी ८:३० बजे मध्यप्रदेशको इन्दोर प्रस्थान गर्नेछन्। शनिबार त्यहाँको काममा सरिक हुनेछन्। त्यसपछि उनी दिल्ली हुँदै ४:२० मा स्वदेश फर्किने कार्यक्रम रहेको भारतीय विदेश मन्त्रालयले जनाएको छ।
"भारत भ्रमणमा प्रधानमन्त्रीको एजेण्डा तय, भोलि दिल्ली प्रस्थान गर्ने","काठमाडौं : प्रधानमन्त्री पुष्पकमल दाहाल प्रचण्डको भोलिदेखि हुने छिमेकी मुलुक भारतको औपचारिक भ्रमणका सम्बन्धमा मन्त्रिपरिषद्मा छलफल भएको छ। सिंहदरबारस्थित प्रधानमन्त्री तथा मन्त्रिपरिषद् कार्यालयमा आज बसेको मन्त्रिपरिषद् बैठकमा प्रधानमन्त्रीको भारत भ्रमणबारे छलफल भएको सरकारका प्रवक्तासमेत रहेका सञ्चार तथा सूचना प्रविधिमन्त्री रेखा शर्माले जानकारी दिइन्। उनले भनिन्, 'मन्त्रिपरिषद्को बैठकमा प्रधानमन्त्रीको भोलिदेखि हुने भारत भ्रमणको तयारीलगायतका विषयमा सामान्य छलफल भएको छ।' भारत भ्रमणको सरकारी प्रतिनिधिमण्डलको टुंगो लागिसकेको पनि सञ्चारमन्त्री शर्माले बताइन्। भारतको औपचारिक भ्रमणका क्रममा प्रधानमन्त्री नेपाली प्रतिनिधिमण्डलको नेतृत्व गर्दै नेपाल वायुसेवा निगमको जहाजमार्फत् भोलि त्यसतर्फ प्रस्तान गर्ने कार्यक्रम रहेको छ। मन्त्रिपरिषद् बैठकमा बजेटका सम्बन्धमा पनि छलफल भएको छ। प्रधानमन्त्रीको भारत भ्रमणपछि मात्रै बजेटसम्बन्धी छलफल गर्ने विषयमा पनि कुराकानी भएको सञ्चारमन्त्री शर्माले बताइन्। अर्थमन्त्री रामशरण महतले संघीय संसद्को दुवै सदनमा सोमबार आव २०८०८१ को वार्षिक बजेट प्रस्तुत गरेका थिए। त्यसैगरी मन्त्रिपरिषद् बैठकमा नागरिकताको विषयमा पनि सामान्य छलफल भएको छ। यद्यपि, नागरिकताको विषय अघिल्लो मन्त्रिपरिषद् बैठकले निर्णय गरेर स्वीकृतिका लागि राष्ट्रपति कार्यालयमा पठाइसकेको छ। 'आजको बैठकमा नागरिकताको विषय पनि प्रवेश भएको छ। नागरिकताको विषयमा राष्ट्रपतिले संविधानको व्यवस्थाअनुसार पारित गर्नुहुन्छ भन्ने हाम्रो विश्वास छ,' सञ्चारमन्त्री शर्माले भनिन्।"
कांग्रेसको रुपान्तरण अभियान सुरु,"काठमाडौं : नेपाली कांग्रेसको रुपान्तरण अभियान सुरु भएको छ। उक्त अभियान मधेस प्रदेशको जनकपुरबाट शुभारम्भ भएको हो। नेपाली कांग्रेसलाई सशक्त, लोकप्रिय र गतिशील पार्टी बनाउने उद्देश्यसहित रुपान्तरण अभियान सुरु भएको हो। उक्त अभियान मेचीदेखि महाकालीसम्म सातै प्रदेशमा बृहत् भेला गरेर सञ्चालन गरिने कांग्रेसले जनाएको छ। 'यो अभियान गुट निरपक्ष अभियान हो। यो कसैलाई कमजोर बनाउने र कसैको जयजय कार गर्ने तथा निश्चित समूहको स्वार्थ र हितमा काम गर्ने अभियान नभएर सिंगो पार्टिलाई बलियो बनाउने र पार्टिकै चिन्ता चासोले पार्टिकै हितमा प्रारम्भ गरिएको अभियान हो,' कांग्रेसले भनेको छ। कांग्रेसको यथास्थिति, गुटबन्दी, परम्परावादी, व्यक्तिवादी र सत्तावादी भएर चल्न नसक्ने भन्दै पार्टीमा तत्काल परिवर्तनको आवश्यकता रहेको भन्दै युवा नेताहरूको पहलमा रुपान्तरण अभियान सञ्चालन भएको हो।"
भारत भ्रमणको पूर्वसन्ध्यामा प्रधानमन्त्रीले भने राष्ट्रको हितमा केही नयाँ होस् भन्ने चाहेको छु,"काठमाडौं : प्रधानमन्त्री तथा नेकपा (माओवादी केन्द्र) का अध्यक्ष पुष्पकमल दाहाल प्रचण्डले पार्टीलाई राजनीतिक, वैचारिक, सांगठनिक र साँस्कृतिक दृष्टिले नयाँ बनाउने चुनौति रहेको बताएका छन्। केन्द्रीय कार्यालय पेरिसडाँडामा आयोजित केन्द्रीय सल्लाहकार समिति र जेष्ट कम्युनिस्ट मञ्चको संयुक्त बैठकलाई सम्बोधन गर्दै उनले भने, पार्टीका सबै निकाय व्यवस्थित बन्न नसक्दा सल्लाहकार र जेष्ठ कम्युनिष्ट मञ्चमा रहनुभएका कमरेडहरुलाई उचित सम्मान र जिम्मेवारी दिन सकिएको छैन। उनले पार्टी राम्रो नभए त्यसको असर सबैतिर पर्ने भएकाले पार्टीलाई राम्रो बनाउन विचारलाई स्पष्ट गर्ने, संगठन र अनुशासनलाई कायम गर्ने र संस्कृति, आचरण र कार्यशैलीलाई सच्याउने कुरा नै मुख्य भएको बताए। प्रधानमन्त्रीले पार्टी, आन्दोलन र नेतृत्वप्रति जनतामा आशा रहेको उल्लेख गर्दै सोही आशाको बलमा आफूहरू सरकारको नेतृत्वमा आएको स्पष्ट गरे। हामीले सरकारको मात्र नेतृत्व गरेका छैनौं, राष्ट्रिय सहमतिको नेतृत्वको लिन पनि सक्षम भएका छौं, उनले भने। प्रधानमन्त्रीले विगतका अनुभवका आधारमा यसपटक सरकारको नेतृत्व भिन्न ढंगले संकल्पका साथ लिएको बताए। देशको अहिलेको आर्थिक स्थितिलाई सहजीकरण गर्ने र जनतामा सेवा प्रवाहलाई सरल गर्ने कार्यमा लागेको उनको भनाइ छ। उनले भने, अब राजनीतिक परिवर्तन त भयो तर राष्ट्र र जनताको जीवनमा र यसको प्रतिष्ठा अभिवृद्धि गर्ने कुरामा खासै परिवर्तन भएको छैन। यसको फाइदा जनतालाई भ्रम दिनेहरूबाट हुन थालेको छ। त्यसका लागि अब जनतामा नयाँ आन्दोलन वा नयाँ खालको क्रान्तिको आवश्यकता भएको छ। हामीले गर्दा मात्र सम्भव छ। अरुले गर्दा यो सम्भव हुने कुरा होइन। त्यही दृढ संकल्पका साथ सुरु गरिएको आन्दोलन हो, यो भ्रष्टाचार विरुद्धको आन्दोलन। देशमा विद्यमान विकृति विसंगतिका विरुद्धको आन्दोलन हो यो। यो मात्र होइन अब अरु यस्ता फाइलहरु पनि क्रमशः खोलिन्छन्। ठूल्ठूला भ्रष्टाचारका काण्ड भनेर स्थापित छन्, तिनको खोजिनीति गरिन्छ। यसले जनतामा अब केही हुन्छ भन्ने विश्वास जगाउँछ हामीले वर्षौंदेखि थुप्रिएर बसेको विसंगति रातारात अन्त्य हुने कुरा पनि होइन। प्रधानमन्त्रीले भोलिदेखि हुने भारत भ्रमणका बारेमा स्पष्ट गर्दै नेपाल राष्ट्रको हितमा दुई देशबीच केही नयाँ होस् भन्ने आफूले चाहेको बताए। 'भोलिसम्म नेपाली जनताले सम्झने केही काम सम्पन्न होउन् भन्ने मैले चाहेको छु,' उनले भने। उनले विद्युत, सीमा, पारवहन लगायतका विषयमा राम्रो गर्ने आफ्नो चाहना भएको बताए। 'देशभित्र मात्र होइन देश बाहिर पनि आफूले राम्रो मात्र गर्ने राम्रो गर्न नसके नराम्रो चाहिँ गर्दै नगर्ने संकल्प गरेको छु। केही राम्रो गर्नका लागि बिहानदेखि बेलुकासम्म म युद्धको बेलामा भन्दा व्यस्त छु,' उनले भने।"
"गौर हत्याकाण्ड र दरबार हत्याकाण्डको छानबिन हुन्छ,ठूला भ्रष्टाचारका फाइल खोल्छौं : प्रचण्ड",काठमाडौं : प्रधानमन्त्री पुष्पकमल दाहाल 'प्रचण्ड' ले ठूला ठूला हत्याकाण्ड र भ्रष्टाचारको अनुसन्धान हुने बताएका छन्। मंगलबार माओवादी मुख्यालय पेरिसडाडामा केन्द्रीय सल्लाहकार समिति र ज्येष्ठ कम्युनिष्ट मञ्चको संयुक्त बैठकलाई सम्बोधन गर्दै प्रचण्डले गौर हत्याकाण्ड र दरबार हत्याकाण्डको अनुसन्धानका साथै ठूला ठूला भ्रष्टाचारका प्रकरणको फाइल क्रमशः खोल्ने बताए। उनले ४६ सालपछिका उच्चपदस्थ व्यक्तिहरूको सम्पती छानबिन गर्ने समेत बताए । माओवादी अध्यक्ष समेत रहेका प्रचण्डले संस्थागत रुपमा देखिएको भ्रष्टाचार र बेतिथी नियन्त्रणलाई सरकारले उच्च प्राथमिकता दिएको धारणा राखे । राज्यको नेतृत्वमा बस्नेहरू नै भ्रष्टाचारमा सामेल हुन थालेपनि यसलाई ऐतिहासिक अवसरको रुपमा प्रयोग गर्न खोजिएको भन्दै प्रचण्डले सेटिङमार्फत् हुने भ्रष्टाचारविरुद्ध दरोसँग उभिने संकल्प गरेको बताए। प्रचण्डले प्रधानमन्त्रीको रुपमा नेपाल राष्ट्रका लागि केहि नयाँ गर्नेगरि भारत भ्रमणमा जान लागेको जानकारी दिए। प्रधानमन्त्री प्रचण्डले जनयुद्धकै बलमा मुलुकमा युगान्तकारी परिवर्तन आएको भन्दै यसलाई आधिकारिक र वैधानिक ढंगले स्थापीत गर्नु ठूलो कुरा भएको बताए । उनले कतिपयलाई मन नपरेपनि १५ वर्षअघिकौ माइन्युट खोजेर राजपत्रमा प्रकाशित गर्दै जनयुद्धका सहभागीहरुलाई राष्ट्रिय सहीदको रुपमा सम्मान गरिएको जिकिर गरे।
बजेट शतप्रतिशत कार्यान्वयन हुन्छ : अर्थमन्त्री,"काठमाडौं : अर्थमन्त्री डाप्रकाशन शरण महतले बजेट कार्यान्वयन गर्नेमा शंका उपशंका नगर्न आग्रह गरेका छन्। मंगलबार अर्थमन्त्रालयमा आयोजित पत्रकार सम्मेलनमा अर्थमन्त्री डामहतले यसपाली भिन्न किसिमले बजेट प्रस्तुत भएकाले शतप्रतिशत कार्यान्वयन हुनेमा विश्वास व्यक्त गरे। उनले भने,'यसपाली बजेट भिन्न किसिमले आएको छ । बजेट त आएको हो तर कार्यान्वयन हुन्छ र ? भन्ने प्रश्न विगतमा उब्जिने गरेको भएपनि यसपटक बजेट कार्यान्वयन गर्न सकिन्छ।' सोमबार १७ खर्ब ५१ अर्ब ३१ करोडको बजेट प्रस्तुत भएको छ। अर्थमन्त्री महतले यो वर्ष राजश्व वृद्धि हुने अनुमान गरेको बताए। बजेटले अर्थतन्त्रलाई चलायमान बनाउन सकिने उनको भनाइ छ। राजश्व चलायमान भए शतप्रतिशत राजश्वको भोलुम बढ्ने उनले बताए। उनले नीतिगत सुधारका कुराहरू बजेटले बोलेको बताए। समग्रमा बजेटले आउने दिनमा आथिक वृद्धि र आर्थिक वृद्धिको पहुँचमा आमनागरिक पुर्याउने लक्ष्य लिएको बताउँदै अर्थमन्त्री महतले बजेटमा पूर्वाधार विकासमा जोड दिएको बताए। तर पनि पुँजीको सुनिश्चिता चु्नौतीपूर्ण रहेको उनको भनाइ छ। उनले विद्युतीय सवारीलाई प्रमोट गर्ने सरकारको उद्देश्य रहेको बताए।"
कांग्रेस नेतृ मीना पाण्डेको निधन,"काठमाडौं : नेपाली कांग्रेसको नेतृ मीना पाण्डेको निधन भएको छ। पूर्वमन्त्री तथा पूर्वसभासद समेत रहेकी पाण्डेको ७२ वर्षको उमेरमा आज निधन भएको पारिवारिक स्रोतले जनाएको छ। सर्लाही क्षेत्र नम्बर २ बाट दुईपटक प्रत्यक्ष सांसद निर्वाचित भएकी पाण्डे पछिल्लो प्रतिनिधिसभाको समानुपातिक सांसद हुन्। विसं २००८ सालमा जन्मिएकी पाण्डेले २०३५ मा नेपाल विद्यार्थी संघबाट राजनीतिक जीवनयात्रा प्रारम्भ गरेकी हुन्। तीन पटकसम्म नेपाली कांग्रेस केन्द्रीय कार्यसमितिको सदस्य रहेकी पाण्डे २०४८, २०५१ र २०७४ मा प्रतिनिधि सभा सदस्य हुन्। उनी विसं २०६४ मा संविधान सभा सदस्य बनेकी थिइन् । उनी नेपाली कांग्रेसको भ्रातृ संस्था नेपाल महिला संघको दुई पटक सभापति भएकी थिइन्। नेपालमा प्रजातन्त्रको स्थापना र पुनस्र्थापनाका क्रममा उनले पटकपटक जेल जीवन समेत व्यतित गरेकी थिइन्। उनको निधनबाट नेपाली कांग्रेसले एक अनुभवी महिला नेतृत्वलाई गुमाएको र अपूरणीय क्षति पुगेको जनाएको छ। पाण्डेको आजै पशुपति आर्यघाटमा दाहसंस्कार गरिने जनाइएको छ।"
माओवादी केन्द्रको बैठक : बजेट र प्रधानमन्त्रीको भारत भ्रमणबारे छलफल,"काठमाडौं : नेकपा (माओवादी केन्द्र) को संसदीय दलको बैठकमा सरकारले प्रस्तुत गरेको बजेट र प्रधानमन्त्री पुष्पकमल दाहाल प्रचण्डको भारत भ्रमणबारे छलफल भएको छ । सिंहदरबारस्थित पार्टी संसदीय दलको कार्यालयमा मंगलबार बसेको बैठकमा सांसदहरूले प्रधानमन्त्री प्रचण्डको आसन्न भारत भ्रमण,सरकारद्वारा प्रस्तुत बजेट तथा सरकारले थालेको भ्रष्टाचारविरुद्धको अभियानका बारेमा जिज्ञासा राखेका थिए । बैठकमा प्रधानमन्त्री एवं संसदीय दलका नेता प्रचण्डले सरकारले संसद्मा पेस गरेको आगामी आर्थिक वर्षको बजेट सन्तुलित रहेको,अहिलेको राष्ट्रिय आवश्यकता सम्बोधन गर्ने खालको रहेकाले बजेटको प्रतिरक्षा गरेर जानुपर्ने बताएको सांसद माधव सापकोटाले जानकारी दिए। संसदीय दलको बैठकपछि दलको कार्यालयमा बजेटसम्बन्धी अभिमुखीकरण भइरहेको छ । अभिमखुीकरणमा राष्ट्रिय योजना आयोगका उपाध्यक्ष डा मीनबहादुर श्रेष्ठ र सदस्य डा रामकुमार फुयाँलले सहजीकरण गरिरहेका छन्।"
"नेपालको भूमि राखेर भारतले उचित व्यवहार गरेन, प्रधानमन्त्रीले नक्सा हटाउन भन्नुपर्छ : ओली","काठमाडौं : नेकपा एमाले अध्यक्ष केपी शर्मा ओलीले भारतको संसद भवनमा राखिएको नक्साप्रति आपत्ति जनाएका छन्। उनले नेपालको भूमि आफ्नो नक्सामा समावेश गरेको भन्दै आपत्ति जनाएका हुन्। उनले भारतजस्तो नमूना लोकतन्त्र भएको मुलुकले गरेको व्यवहारलाई उचित मान्न नसकिने बताए। 'लुम्बिनी, कपिलवस्तु भारतको नक्सामा पारेर, संसद भवनमा काठमा कुँदेर राख्यो भनेर सुनेका छौं। नेपालको भूमि आफ्नो नक्सामा राखेर संसदजस्तो ठाउँमा भारतजस्तो पुरानो, सुदृढ र नमूना लोकतन्त्र भनिएको मुलुकले यस्तो व्यवहार गर्यो भनेर उचित भन्न सकिँदैन,' उनले भने। उनले प्रधानमन्त्री पुष्पकमल दाहाल प्रचण्डलाई भारत भ्रमणका बेला यो कुरा उठाउन माग गरे। 'प्रधानमन्त्री भोलि भारत भ्रमणमा जाँदै हुनुहुन्छ। उहाँले त्यो नक्सा हटाउनुस्, त्यो गल्ती सच्याउनुस् भनेर भारत सरकारसँग भन्न सक्नुपर्छ। कुरा गर्नुपर्छ। त्यति कुरा गर्न सक्नुहुन्न भने भारत भ्रमण किन जाने?,' उनले प्रश्न गरे।"
गाँजाखेतीलाई बजेटमा समेटेपछि पूर्वमन्त्री तामाङले भने : संसदमा दर्ता गरेको विधेयकलाई ब्युँताऔं,"काठमाडौं : पूर्वमन्त्री तथा एमाले स्थायी कमिटी सदस्य शेरबहादुर तामाङले गाँजा सम्बन्धि विद्येयक व्युताउन माग गरेका छन्। सोमबार बजेट भाषणमा अर्थमन्त्री डाप्रकाशशरण महतले गाँजाखेतीको सम्भाव्यता अध्ययन गर्ने घोषणा गरेपछि उनले सरकारलाई धन्यवाद समेत दिएका हुन्। तामाङले आफ्नो अभियानले सार्थकता पाउने विश्वास व्यक्त गरेका हुन्। आर्थिक वर्ष २०८०८१ को बजेट प्रस्तुत गर्ने क्रममा पछिल्ला वर्षहरूमा चर्चामा रहेको गाँजा खेतीको सम्भाव्यता अध्ययन गर्ने बताइएको छ। उनले आफूले अघिल्लो संसदमा दर्ता गरेको गाँजा खेतीलाई नियमन तथा व्यवस्थापन गर्न बनेको विधेयकलाई ब्युताउन माग गरेका हुन्। सरकारलाई धन्यवाद, गाँजाको औषधीय प्रयोजनको लागि सम्भाव्यता अध्ययन गर्ने भनेर बजेट भाषणमा नितीगत रुपमा बोलेकोमा। अब हामी सबै भएर लागौं। हाम्रो अभियानले सार्थकता पाउनेतर्फ अगाडि बढेकोमा सबैलाई बधाई !उनले भने, संसदमा मैले दर्ता गरेको गाँजा खेतीलाई नियमन तथा व्यवस्थापन गर्न बनेको विधेयकलाई ब्युँताउन सबै लागौं र गाँजा खेतिलाई वैधानिक बनाऔं। तामाङले आफू सांसद हुँदा संसद्मा गाँजा खेतीलाई नियमन तथा व्यवस्थापन गर्न बनेको विधेयकलाई दर्ता गरेका थिए। विधेयकमा गाँजा खेती गर्नका लागि १८ वर्ष पुगेको हुनुपर्ने र बिक्री गर्न २१ वर्ष पुगेको हुनुपर्ने उल्लेख छ। कृषकले आफूले उत्पादन गरेको गाँजा, सुकेको गाँजाको पात वा हाँगा रहेको प्याकेट वा गाँजा वा भागको दाना वा फूल रहेको प्याकेट वा र्यापर्समा गाँजा खेति गर्नको लागि निजले प्राप्त गरेको अनुमतिपत्र नम्बर उल्लेख गर्नुपर्ने व्यवस्था छ। विधेयकमा गाँजाबाट औषधि उत्पादन गर्ने उत्पादकले औषधि सम्बन्धी प्रचलित कानुन बमोजिमको लेबल राख्नुपर्ने व्यवस्था छ। गाँजाबाट औषधि उत्पादन गर्ने वा गाँजाको निकासी गर्ने व्यक्तिले प्रत्येक वर्ष आफूले गरेको उत्पादन तथा निकासीको विवरण बोर्ड समक्ष पेश गर्नु पर्ने व्यवस्था छ।"
लागुऔषधसहित चारजना पक्राउ,"मकवानपुर : गढी गाउँपालिका२ ठुलोदमारबाट अवैध लागुऔषध गाँजा करिब ९ सय २० ग्रामसहित हेटौंडा उपमहानगरपालिका१७ राजदेवी बस्ने ४९ वर्षीय बद्री खड्कासमेत दुईजनालाई सोमबार दिउँसो प्रहरीले पक्राउ गरेको छ । इलाका प्रहरी कार्यालय मकवानपुरगढीबाट खटिएको प्रहरीले ना६३ प ६५८७ नम्बरको मोटरसाइकललाई जाँच गर्ने क्रममा मोटरसाइकलमा सवार उनीहरूलाई उक्त गाँजासहित फेला पारी पक्राउ गरेको हो । पर्सा,छिपहरमाई गाउँपालिका५ ब्रहम चोकबाट नियन्त्रित लागुऔषध नोर्फिन ५ सय एम्पुल,डाइजेपाम ५ सय एम्पुल र फेनारगन ५ सय एम्पुलसहित दुईजनालाई सोमबार दिउँसो प्रहरीले पक्राउ गरेको छ । पक्राउ पर्नेहरूमा दोलखा भिमेश्वर नगरपालिका८ बस्ने ४२ वर्षीय दुर्गाराज खत्री र पर्सा धोबिनी गाउँपालिका४ लंगडी बस्ने ४५ वर्षीय नुरेश मियाँ तेली रहेका छन् । विशेष सूचनाको आधारमा प्रहरी चौकी भिस्वाबाट खटिएको प्रहरीले बगमती प्रदेश०३००१ ख १८१० नम्बरको बसलाई जाँच गर्ने क्रममा उक्त लागूऔषध फेला पारी बसका चालक दुर्गाराज र सहचालक नुरेश मियाँलाई पक्राउ गरेको हो । यस सम्बन्धमा प्रहरीले थप अनुसन्धान गरिरहेको छ ।"
प्रधानन्यायाधीशमा सिफारिस हरिकृष्ण कार्कीविरुद्ध १० दिनभित्र उजुरी दिन आह्वान,काठमाडौं : संसदको संसदीय सुनुवाइ समितिले सर्वोच्च अदालतको प्रधानन्यायाधीशमा सिफारिस भएका कामु प्रधानन्यायाधीश हरिकृष्ण कार्कीविरुद्ध उजुरी दिन आह्वान गरेको छ। मंगलबार बिहान जेष्ठ सदस्य पशुपति शमशेर राणाको अध्यक्षतामा सिंहदरबारमा बसेको समितिको पहिलो बैठकले सर्वोच्चको प्रधानन्यायाधीशमा सिफारिस भएका कामु प्रधानन्यायाधीश कार्कीविरुद्ध १० दिनभित्र उजुरी दिन सार्वजनिक सूचना प्रकाशन गरी आह्वान गर्ने निर्णय गरेको हो। कार्कीमाथि लिखित रुपमा पत्रमार्फत् वा समितिले सार्वजनिक गरेको मेलमार्फत् उजुरी दिन सकिनेछ। उजुरीकर्ताको परिचय उनीहरूको अनुरोधमा समितिले गोप्य राख्नेछ। कार्की झन्डै १५ महिनादेखि सर्वोच्चमा कामु प्रधानन्यायाधीशको रूपमा कार्यरत छन्। बैठकमा प्रतिनिधिसभाका सभामुख देवराज घिमिरे र राष्ट्रियसभाका अध्यक्ष गणेशप्रसाद तिमिल्सिना पनि सहभागी थिए। गत वैशाख २५ गते संवैधानिक परिषद् बैठकले कार्कीलाई सर्वोच्च अदालतको प्रधानन्यायाधीशका लागि सिफारिस गरेको हो। लामो समयदेखि प्रधानन्यायाधीश नियुक्त नहुँदा सर्वोच्चमा न्याय सम्पादनमा समस्या हुँदै आएको छ।
१७ खर्ब ५१ अर्ब ३१ करोडको बजेट,"यसपटक बजेटमार्फत कर्मचारीको तलब बढाइएन। उल्टै प्रोत्साहन भत्ता खारेज गरिएको छ। काठमाडौं : सरकारले आगामी आर्थिक वर्ष २०८०८१ को बजेट सार्वजनिक गरेको छ। अर्थमन्त्री डा प्रकाशशरण महतले संघीय संसद्को संयुक्त सदनमा १७ खर्ब ५१ अर्ब ३१ करोड रुपैयाँको बजेट प्रस्तुत गरेका हुन्। १७ खर्ब खर्च गरेर सरकारले ६ प्रतिशतको आर्थिक वृद्धि गर्ने लक्ष्य राखेको छ। यस्तै मुद्रास्फीति ६५ प्रतिशतमा सीमित राखिने सरकारको योजना छ। बजेटमार्फत सरकारले अधिकांश कार्यक्रमलाई निरन्तरता दिएको छ। सर्वाधिक चासोको विषय रहेको संसद् विकास कोष पुनः ब्युँताइएको छ, भने सामाजिक सुरक्षा भत्तातर्फ वृद्धभत्ता यथावत् राखिएको छ। यसपटक बजेटमार्फत कर्मचारीको तलब बढाइएन। उल्टै प्रोत्साहन भत्ता खारेज गरिएको छ। यो बजेटमा सरकारले गाँजा खेतीलाई बैधानिकता दिन सम्भाव्यता अध्ययन गरिने घोषणा गरेको छ। यस्तै, नेपालको पानीलाई वाटर फ्रम द हिमालयको नाममा ब्रान्डिङ गरेर निर्यात बढाइने मन्त्री महतको उद्घोष छ। फागुनभित्रै बजेटको सिद्धान्त र प्राथमिकता प्रस्तुत गरेर बजेट निर्माण प्रक्रियालाई बृहत् बनाउने बजेटमा उल्लेख छ। स्वास्थ्यतर्फ नवजात शिशुका लागि मिल्क बैंकको अवधारणा अघि सारिएको छ। गिट्टी ढुंगा निर्यात गर्ने योजना अघि सारेको सरकारले बजेटमार्फत नयाँ कम्पनी दर्तामा शुल्क नलाग्ने, सय रुपैयाँ पुँजीमा कम्पनी खोल्न सकिने व्यवस्था गरेर उदार नीति अंगिकार गरेको छ। अर्थमन्त्री डा प्रकाशशरण महतले आगामी आवको बजेटमार्फत् लगानी प्रवद्र्धन गर्न विविध रणनीति अपनाएका छन्। नयाँ कम्पनी दर्ता गर्दा पैसा नलाग्ने, १ सय रुपैयाँ अधिकृत पुँजी कम्पनी खोल्न मिल्ने, उद्यमशीलता र नवप्रवर्तनलाई प्रोत्साहन गर्ने, विदेशी लगानीको प्रतिफल फिर्ता लैजान मिल्ने जस्ता व्यवस्थाले लगानीमैत्री वातावरण सिर्जना गरेको संकेत दिन्छ। यसले वैदेशिक लगानी आकर्षित हुन्छ भने स्वदेशी लगानी पनि विस्तार हुन्छ। आगामी आवको बजेटको उद्देश्य नै लगानी मैत्री वातावरण बनाएर निजी क्षेत्रको मनोबल उच्च पार्नु, रोजगारी सिर्जना गरेर गरिबी घटाउनु हो। तर, यसले साना उद्यमी, साना किसान एवं साना व्यवसायीलाई कमै राहत मिल्ला। बजेटलाई सेकेन्ड जेनेरेसन रिफर्मको नाममा ब्रान्डिङ गरेर अर्थमन्त्री डा प्रकाशशरण महतले नेपालमा उदारीकरणको सुत्रधार आफ्नै सहोदर दाजु डा रामशरण महतको नीतिलाई निरन्तरता दिन खोजे पनि आम सर्वसाधारणको जीवनमा यसले दीर्घकालीन छाप छोड्नेमा प्रश्न गर्ने ठाउँ छ। किनभने करमा गरिएका केही व्यवस्थाले बजारमा महँगी बढाउँछ र जीवीकोपार्जन पनि असहज बनाउने देखिन्छ। कनिका छरेजस्तो बजेट ल्याउदिन भनेका महतले ३ घन्टे लामो भाषणमार्फत सबै क्षेत्र समेट्ने कोसिस गरे। बजेटलाई राम्रो देखाउन खोजे। बजेट कार्यान्वयनको चरणमा जाँदा यसले समग्र अर्थतन्त्रलाई तत्कालमा लाभ देला तर सर्वसाधरणलाई भने राहत अनुभूति दिलाउन नसक्ने देखिन्छ। यसर्थमा बजेट चलाखीपूर्ण भएको विज्ञ बताउँछन्। अर्थमन्त्री महतले प्रस्तुत गरेको बजेटको यो आकार गत वर्षको भन्दा ४२ अर्ब सानो तथा राष्ट्रिय योजना आयोगले दिएको सिलिङभन्दा ६३ अर्ब ठूलो हो। आयोगले १६ खर्ब ८८ अर्बको सीमा दिएको थियो। चालु आवका लागि निवर्तमान अर्थमन्त्री जनार्दन शर्माले १७ खर्ब ९३ अर्बको बजेट ल्याएका थिए। अर्थमन्त्री महतले ल्याएको कुल बजेटमध्ये चालुतर्फ खर्च ११ खर्ब ४१ अर्ब रुपैयाँ (६५२० प्रतिशत), पुँजीगत खर्च ३ खर्ब २ अर्ब (१७२० प्रतिशत) र वित्तीय व्यवस्थातर्फ ३ खर्ब ७ अर्ब (१७५५प्रतिशत) विनियोजन गरिएको छ। सरकारको पुँजीगतभन्दा वित्तीय व्यवस्थापनतर्फ ५ अर्ब धेरै छुट्ट्याएको छ। अर्थमन्त्री डा प्रकाशशरण महतले बजेटमार्फत दोस्रो पुस्ताको सुधार (सेकेन्ड जेनेरेसन रिफर्म) गर्ने योजना अघि सारेका छन्। सोमबार ३ घन्टा लामो बजेट भाषणमार्फत महतले कुल बजेटसहित चालु र पुँजीगत खर्च घटाए भने वित्तीय व्यवस्थातर्फ खर्च ७७ अर्बले बढेको छ। चालु आर्थिक वर्षका लागि चालु खर्च ११ खर्ब ८३ अर्ब, पुँजीगत खर्च ३ खर्ब ८० अर्ब विनियोजन गरिएको थियो भने वित्तीय व्यवस्थाका लागि २ खर्ब ३० अर्ब छुट्याइएको थियो। यता पुँजीगत खर्च घटाएर आर्थिक सुधार गर्ने सरकारको योजनामा प्रश्न गर्छन् राष्ट्रिय योजना आयोगका पूर्वउपाध्यक्ष प्राडा पुष्पराज कँडेल। पुँजीगत खर्च विकास खर्च जोडिएको हुँदा यो खर्च क्रमशः घटाउँदै लैजानु चिन्ताको विषय हो। सरकारको यो बजेट उत्साहित पार्ने किसिमको छैन, उनले भने।पछिल्लो समय साधारण खर्चमा वृद्धि हुँदै गएको छ। तलब भत्ता, सामाजिक सुरक्षा, वित्तीय हस्तान्तरण, प्रशासनिक खर्चलगायतको साधारण खर्च तथा बढ्दो ऋण भुक्तानी दायित्व व्यवस्थापन गर्न मात्र करिब १२ खर्ब ८० अर्ब २५ करोड विनियोजन गर्नु परेको छ। यो रकम कुल बजेटको ७३१० प्रतिशत हो। कुल बजेटको ठूलो हिस्सा यसरी छुट्ट्याउनु पर्दा विकास कार्यका लागि स्रोत व्यवस्थापनमा चाप परेको अर्थमन्त्री महत बताउँछन्। चालु आर्थिक वर्षका लागि तत्कालीन अर्थमन्त्री शर्माले गरेको अनुमानको कुल ८३९ प्रतिशत अर्थात् १५ खर्ब ४ अर्ब ९९ करोड खर्च हुने संशोधित अनुमान महतले गरेका छन्। कुल सरकारी खर्च मध्ये चालु खर्च १० खर्ब ४३ अर्ब ३९ करोड अर्थात् विनियोजनको ८८१८ प्रतिशत, पुँजीगत खर्च २ खर्ब ५८ अर्ब ३४ करोड अर्थात् विनियोजनको ६७९१ प्रतिशत र वित्तीय व्यवस्थातर्फ २ खर्ब ३ अर्ब २६ करोड अर्थात् विनियोजनको ८८२९ प्रतिशत खर्च हुने संशोधित अनुमान छ। चालु आर्थिक वर्षमा चालु खर्च सन्तोषजनक भए पनि पुँजीगत खर्च निराशजनक नै देखिन्छ। प्रमुख आयस्रोत राजस्व संकलन नै घटेका कारण सरकारको खर्च गर्ने क्षमतमा पनि ह्रास आएको देखिन्छ। सरकारले आगामी आर्थिक वर्षका लागि गरेको खर्च अनुमान चालु आर्थिक वर्षको विनियोजनको तुलनामा २३७ प्रतिशतले कम र संशोधित अनुमानको तुलनामा १६३७ प्रतिशतले बढी हो। कुल विनियोजनमा प्रदेश र स्थानीय तहमा वित्तीय हस्तान्तरणतर्फ ४ खर्ब ८ करोड विनियोजन गरिएको छ।आगामी आर्थिक वर्षका लागि अनुमान गरिएको खर्च बेहोर्ने स्रोतमध्ये राजस्वबाट १२ खर्ब ४८ अर्ब ६२ करोड र वैदेशिक अनुदानबाट ४९ अर्ब ९४ करोड बेहोर्ने उल्लेख छ। आर्थिक गतिविधि नबढ्ने हुँदा राजस्व संकलन र वैदेशिक अनुदान अपेक्षित प्राप्ति हुन नसक्ने अर्थविद् डा डिल्लीराज खनाल बताउँछन्। आगामी आर्थिक वर्ष खर्च बेहोर्नका लागि सरकारले बाँकी ४ खर्ब ५२ अर्ब ७५ करोड पूर्ति गर्न सार्वजनिक ऋण लिने छ। वैदेशिक ऋणबाट २ खर्ब १२ अर्ब ७५ करोड र आन्तरिक ऋणबाट २ खर्ब ४० अर्ब बेहोरिने उल्लेख छ। सरकारको सार्वजनिक ऋणको आकार कुल गार्हस्थ्य उत्पादनको ४१ प्रतिशत पुगिसकेको छ। सार्वजनिक ऋणको आकार बढाउनु सरकारको वित्तीय व्यवस्थापनको थप चुनौती बन्न सक्ने विज्ञहरूको भनाइ छ। सरकारी तथ्यांकअनुसार सार्वजनिक ऋण २१ खर्ब ३४ अर्ब रुपैयाँ पुगेको छ। चालु आर्थिक वर्षमा १२ खर्ब ४० अर्ब राजस्व संकलन गर्ने लक्ष्य लिएको थियो। जसमा ११ खर्ब ७९ अर्ब ८४ करोड संकलन हुने संशोधित अनुमान सरकारको छ। लक्ष्यको तुलनामा ८४ प्रतिशत र गत वर्षको तुलनामा ५९५ प्रतिशतले कम राजस्व संकलन हुने सरकारको नै प्रक्षेपण देखिन्छ। आयात नियन्त्रण गर्न लिइएको नीति, आर्थिक गतिविधिमा आएको शिथिलता लगायतका विविध कारणले राजस्व परिचालन कमजोर रहन गएको सरकारको स्वीकारोक्ति छ। चालु वर्ष वैदेशिक अनुदानतर्फ ३८ अर्ब ४६ करोड र वैदेशिक ऋणतर्फ १ खर्ब ७० अर्ब ५४ करोड परिचालन हुने संशोधित अनुमान छ। आयोजनाको कार्यान्वयन पक्ष कमजोर हुँदा वैदेशिक सहायता परिचालन अपेक्षा गरेभन्दा न्यून रहन गएको छ। चालु आर्थिक वर्षमा आन्तरिक ऋण परिचालन लक्ष्यको सतप्रतिशत २ खर्ब ५६ अर्ब हुने संशोधित अनुमान छ। २०८० वैशाख मसान्तसम्म आन्तरिक ऋण १० खर्ब ६३ अर्ब ६७ करोड रुपैयाँ र वैदेशिक ऋण १० खर्ब ७० अर्ब ६५ करोड गरी कुल ऋण दायित्व २१ खर्ब ३४ अर्ब ३२ करोड पुगेको छ। चालु आर्थिक वर्षको भन्दा आगामी आर्थिक वर्ष आर्थिक वृद्धिको लक्ष्य घटाइएको हो। चालु आर्थिक वर्षमा ८ आर्थिक वृद्धि रहेकोमा सरकारले आगामी वर्षका लागि ६ प्रतिशतको लक्ष्य निर्धारण गरेको छ। मूल्यवृद्धिदर भने आगामी आर्थिक वर्ष ६५ प्रतिशतमा सीमित गरिएको छ। बाह्य आर्थिक परिसूचकभन्दा आन्तरिक परिसूचकहरूमा संकुचनमा आएका कारण सरकारले आर्थिक वृद्धि र मूल्यवृद्धिदर घटाएको देखिन्छ। विश्व अर्थतन्त्रमा देखिएको शिथिलता तथा केही आन्तरिक कारणले आर्थिक गतिविधिमा त्यसको असर कायम नै रहने देखिन्छ। यस बजेट कार्यान्वनका लागि नेपाल राष्ट्र बैंकले ल्याउने मौद्रिक नीति तय गर्ने बजेटमा उल्लेख छ। राष्ट्रिय प्राकृतिक स्रोत तथा वित्त आयोगको सिफारिसका आधारमा वित्तीय समानीकरण अनुदानतर्फ प्रदेशलाई ५८ अर्ब ६७ करोड र स्थानीय तहलाई ८७ अर्ब ३५ करोड गरी जम्मा १ खर्ब ४६ अर्ब २ करोड वित्तीय हस्तान्तरण गरिएको छ। सशर्त अनुदानतर्फ प्रदेशलाई ३५ अर्ब ७२ करोड र स्थानीय तहलाई १ खर्ब ९१ अर्ब ८९ करोड गरी जम्मा २ खर्ब २७ अर्ब ६१ करोड विनियोजन गरिएको छ। समपूरक अनुदानतर्फ प्रदेशलाई ६ अर्ब २२ करोड र स्थानीय तहलाई ७ अर्ब ५ करोड गरी जम्मा १३ अर्ब २७ करोड विनियोजन गरिएको छ। विशेष अनुदानतर्फ प्रदेश र स्थानीय तहलाई क्रमशः ४ अर्ब ४६ करोड र ८ अर्ब ७३ करोड विनियोजन गरिएको छ। राजस्व बाँडफाँटबाट प्रदेश र स्थानीय तहमा जम्मा १ खर्ब ७३ अर्ब ९२ करोड रकम हस्तान्तरण गरिएको छ। अर्थमन्त्री महतले सार्वजनिक गरेको बजेटले कृषि, ऊर्जा र पर्यटन क्षेत्रको विकास गर्दै लगानी प्रवद्र्धन, औद्योगिक विकास, गुणस्तरीय भौतिक पूर्वाधार निर्माण, रोजगारी सिर्जना, वित्तीय क्षेत्र सुधार लगायतलाई प्राथमिकताका आधारहरू मानेको छ। राजस्व नीति अर्थमन्त्री महतले वार्षिक १ करोड रुपैयाँसम्मको कारोबार गर्ने संस्थाले करको मासिक विवरण पेश गर्नु नपर्ने व्यवस्था गरेका छन्। महतले आर्थिक वर्ष २०८०८१ को बजेट प्रस्तुत गर्दै साना व्यवसायीको कर तिर्ने लागत घटाउन यस्तो व्यवस्था गरेको बताए। अबदेखि प्रत्येक महिना मूल्य अभिवृद्धि कर सम्बन्धी जानकारी ४ महिनामा पेस गरे हुने भएको हो। यस्तै सामाजिक सुरक्षा कोषमा आबद्ध विदेशमा काम गर्ने नेपालीले स्वदेश टेलिभिजन ल्याउँदा कर नलाग्ने व्यवस्था गरिएको छ। पेशा व्यवसायमा संलग्न व्यक्तिको पेसागत प्रमाणपत्र नवीकरण गर्दा सम्बन्धित नियामक निकायमा अनिवार्य रूपमा स्थायी लेखा नम्बर र कर चुक्ता प्रमाणपत्र पेस गर्नुपर्ने भएको छ। स्थायी लेखा नम्बरलाई राष्ट्रिय परिचयपत्रसँग आबद्धता गरी करका आधार विस्तार गर्दै लगिने भएको छ। बैंक, वित्तीय संस्था तथा सहकारी संस्थामा खाता सञ्चालन गर्दा स्थायी लेखा नम्बरलाई अनिवार्य गर्दै लगिने भएको हो। सरकारले आगामी आवको बजेटमार्फत करमा छुटैछुटको व्यवस्था गरेको छ भने स्वदेशी वस्तुलाई प्रतिस्पर्धी बनाउन सुविधा तथा सहुलिएको व्यवस्था पनि गरेको छ।छुट तथा सहुलियत व्यवस्थामा पुनरावलोकन गरी कराधार विस्तार गर्ने उद्देश्यले महतले मूल्य अभिवृद्धि करका १७० र अन्तःशुल्कका ३४० छुटका दरहरू खारेज गरेका छन्। सरकारले स्वदेशी उद्योगको उत्पादन प्रवद्र्धन गर्न २०८० साउन १ गतेपछि सम्झौता हुने आयोजनाका लागि आवश्यक पर्ने सिमेन्ट, फलामे डन्डी, फलामे पाइप तथा प्लास्टिकका पाइप, जस्तापाता, विद्युतीय केवल जस्ता स्वदेशमा पर्याप्त उपलब्ध हुने वस्तुको पैठारीमा लाग्ने महसुल छुट दिने गरी सम्झौता नगरिने उद्घोष गरे। स्वदेशी उद्योगले यस्ता वस्तु आयोजनालाई बिक्री गर्दा लाग्ने मूल्य अभिवृद्धि कर र अन्तःशुल्क छुट दिएर बिक्री गर्न सक्ने व्यवस्था मिलाइएको छ। महतले लघु, घरेलु तथा साना उद्योगको संरक्षण र प्रवद्र्धनका लागि यस्ता उद्योगले आफ्नो उत्पादन प्रयोजनको लागि पैठारी गर्ने घरायसी प्रयोजन हुने बाहेकका मिलमेशिनरीमा एक प्रतिशत मात्र भन्सार महसुल लाग्ने व्यवस्था मिलाएको बताए। यता वार्षिक ५० लाख रुपैयाँभन्दा बढी आय भएका प्राकृतिक व्यक्तिलाई लाग्दै आएको आयकरको दरमा सामान्य वृद्धि गरिएको छ। सूचना प्रविधिमा बिजनेस प्रोसेस आउटसोर्सिङ, सफ्टवेयर प्रोग्रामिङ, क्लाउड कम्प्युटिङ जस्ता सेवा निर्यात गरी विदेशी मुद्रा आर्जन गर्ने व्यक्तिलाई विदेशी मुद्रामा प्राप्त गरेको आयमा लाग्ने करमा ५० प्रतिशत छुट दिइएको छ।"
रेशमको आममाफी : गणतन्त्रको चरम दुरुपयोग,"काठमाडौंधनगढीटीकापुर : तीनवटा अदालतले जन्मकैदको सजाय दिएका रेशमलाल चौधरी सरकारको सिफारिस र राष्ट्रपतिको आममाफीमा गणतन्त्र दिवसकै दिन छुटे। अधिकारकर्मी चरण प्रसाईं भन्छन्, तर, यो निर्णयले गणतन्त्रकै खिल्ली उडायो। पीडितको घाउ झनै कोट्याएको छ। राजनीतिक विश्लेषक चौधरीलाई दिएको आम माफीले पीडितप्रति अन्याय भएको बताउँछन्। भन्छन्, यसले संविधानको दुरुपयोग भएको छ। गणतन्त्रप्रतिको वितृष्णामा यसले थप मलजल गरेको छ। अधिकारीकर्मी चरण प्रसाईं रेशम चौधरीलाई राष्ट्रपतिबाट भएको माफी गणतन्त्र दिवसको चरम दुरुपयोग भएको बताउँछन्। यो अचकाली नै भयो। अदालतको अपमान भयो। अदालतको अपहेलना पनि हो। सर्वोच्चबाट नै जन्मकैद सदर गरिएको १० दिन पनि नबित्दैै, पूर्णपाठ पनि नआउँदै आम माफी दिइयो, उनले भने। यसले कानुनी राज्यको उपहास भएको उनको तर्क छ। राष्ट्रपतिसमेत पीडितप्रति संवेदनशील नदेखिएको उनले बताए। सत्तारुढ नेपाली कांग्रेसका महामन्त्री गगन थापाले रेशम चौधरीलाई आममाफी दिएर सरकारले सर्वोच्च अदालतमाथि बलमिच्याइँ गरेको बताएका छन्। अहिले राजाको शासन नभएकाले कसैको हुकुम चल्न नहुने उनको भनाइ छ। आज सरकारलाई मन लाग्यो, सरकारले निर्णय गरिदियो। राष्ट्रपतिले सजाय मिनाहा गरिदिनुभयो, उनले भने, यो राजाको शासन होइन, यहाँ हुकुम चल्दैन। यो गणतन्त्र हो। गणतन्त्रमा केवल कानुन मात्रै चल्छ। कानुनको शासन मात्रै हुन्छ। आममाफी पाएर सोमबार छुटेका रेशमलाल चौधरी । ललितपुरमा भएको कार्यकर्ता भेलामा उनले सर्वोच्च अदालतको फैसलाको पूर्णपाठ नआउँदै हतारहतार निर्णय गरेको भन्दै असन्तुष्टि व्यक्त गरे। सरकार चलाउन केही गाह्रो भयो भनेर बलमिच्याँइ गरेर निर्णय गर्न नहुने थियो, महामन्त्री थापाले भने, अदालतको पूर्णपाठ आएको छैन। हामी हतारहतार निर्णय गर्छौं भने त्यसको अर्थ के हो ? हामीले अदालतलाई हेप्यौं। हामीले बलमिच्याइँ गर्यौं। हामीले जे गरे पनि हुन्छ भन्ने सोच्यौं। कांग्रेसनै सत्ता र सरकारमा लिप्त हुन थालेको महामन्त्री थापाको टिप्पणी थियो। स्वतन्त्र पार्टी (रास्वपा)का सभापति रवि लामिछानेले आममाफी दिएर छोड्दा स्वयम् रेशम चौधरीलाई न्याय नभएको बताए। सभापति लामिछानेले रेशम चौधरी निर्दोष छन् भन्ने विश्वासका साथ आफ्नो दलले लाल आयोगको प्रतिवेदन सार्वजनिक गर्न माग गर्दै आएको बताए। तर, अहिले गलत प्रक्रियाबाट उनलाई छुटाइएको भन्दै संसद् भवनमा पत्रकारसँग लामिछानेले भने, रेशम चौधरी छुट्नुभयो, ठीक छ। तर, रेशम चौधरीमाथि न्याय भएन। दुई दिन अगाडिसम्म रेशमले नै आफूसँग म निर्दोष छु भनेको भन्दै उनले अघि भने, अहिले उहाँ निर्दोष भएर छुट्नु भएन। जुन लडाइँ उहाँको थियो, यो लडाइँ उहाँले जित्नु नै भएन। एउटा व्यक्ति जेलमुक्त हुँदा खुसी हुनु आफ्नो ठाउँमा भए पनि थारुहरूको संघर्षले विजय प्राप्त नगरेको लामिछानेको तर्क थियो। रास्वपाले रेशम चौधरीलाई मुक्त गने कदमा पूर्वाग्रही भएको बताएको छ। रास्वपा प्रवक्ता मुकुल ढकालले विज्ञप्ति जारी गर्दै सरकारको कदम पूर्वाग्राही भएको बताएको छ। राजनीतिक विश्लेषक लोकराज बराल राष्ट्रपतिले संविधानअनुसार मन्त्रिपरिषद्को निर्णयअनुसार आममाफी दिएको बताउँछन्। यो आममाफीको विषयमा मन्त्रिपरिषद् जिम्मेवार हो। निर्णय गर्ने उसैले हो। मन्त्रिपरिषद्को निर्णय नमान्दा संविधान उल्लंघन गर्यो भन्ने आरोप लाग्छ। मन्त्रिपरिषद्ले जे भन्यो उहाँले मान्नु भयो, उनले भने। उनी सर्वोच्चले भखरै जन्मकैद गरेको व्यक्तिलाई पूर्णपाठ नै नआउँदै आममाफी दिएको विषयले वादविवाद ल्याएको बताउँछन्। पीडित भन्छन् थप पीडा भयो रेशमलाल चौधरीलाई आममाफी दिइएपछि मृतकमा परिवारले सरकारले पीडामाथि पीडा थपेको प्रतिक्रिया दिएका छन्। टीकापुर घटनाका मुख्य योजनाकार भनेर तीनै तहको न्यायालयले जन्मकैदको सजाय सुनाएका रेशमलाल चौधरीलाई आइतबार राष्ट्रपति रामचन्द्र पौडेलले गणतन्त्र दिवसका अवसरमा आममाफी दिएका थिए। चौधरी सोमबार नै डिल्लीबजार कारागारबाट रिहा भएर सोमबार नै कैलाली पुगेका छन्। सोमबार साढे ११ बजेको जहाजबाट नेपालगन्ज उत्रिएका चौधरी त्यहाँबाट अभिनन्दन थाप्दै बर्दिया हुँदै टीकापुर पुगेका हुन्। रेशमको रिहाइपछि थारु समुदायमा भने खुसियाली छाएको छ। उनलाई स्वागतका लागि बाँके बर्दिया र कैलालीको पूर्वी क्षेत्रका थारु समुदाय सडकमै निस्केका छन्। ढिलै भए पनि सरकारले थारु समुदायमाथि न्याय गरेको छ। टीकापुर ८ वर्ष राज्यको अन्यायमा रह्यो, अहिले रेशमलाल चौधरीको रिहाइले राज्य हाम्रो पनि रहेछ भन्ने अनुभूति भएको छ, स्थानीय खिमलाल चौधरीले भने। आममाफीपछि पश्चिम पुगेका रेशमलाल चौधरीले पनि आफ्नो प्रयास सामाजिक रूपमा सबैलाई जोडेर लैजाने हुने बताए। टीकापुर घटनामा मेरो संलग्नता थिएन। तर, पनि ८ वर्ष जेल काटे, टीकापुरको घटना आफैंमा निन्दनीय थियो। त्यसका दोषीहरूले कारबाहीको भागेदार हुनैपर्छ, उनले भने, त्यसका लागि अझै उच्चस्तरीय छानबिन समिति बनाउनुपर्छ। रेशमको रिहाइपछि थारु समुदायमा खुसियाली देखिएसँगै टीकापुर घटनाका पीडित परिवारले भने सरकारले आफूहरूलाई थप पीडा दिएको प्रतिक्रिया दिएका छन्। श्रीमान्को हत्या भएको दिनभन्दा पनि न्याय मारेको दिन मेरा लागि कालो भयो। न्यायालयप्रति कुनै गुनासो छैन। सरकार त्यसमा पनि प्रधानमन्त्री पुष्पकमल दाहालले न्यायको पनि हत्या गरे, टीकापुर घटनामा हत्या गरिएका प्रहरी निरीक्षक केशव बोहराकी पत्नी शारदा कठायत बोहराले भनिन्। उनले न्यायका लागि अझै सर्वोच्चको ढोका ढक्ढकाउने बताइन्। जिल्ला, उच्च र सर्वोच्च अदालतले न्याय दिएको हो। केही नेताहरूले न्यायको हत्या गरे। मेरो विश्वावस अभै न्यायालयप्रति छ। म फेरि पनि सर्वोच्च जान्छु। मलाई न्याय पाउने आशा छ, शारदाले भनिन्। उनले आइतबार मात्रै सर्वोच्चमा सरकारको यो निर्णय रोकिपाउँ भनेर रिट निवेदन दिएकी थिइन्। तर, ढिलो गरी निवेदन परेकाले त्यो दर्ता भने हुन सकेन। त्यो रिट सरकारको निर्णय रोक्नका लागि थियो। अबको उजुरी अपराधीलाई कानुन मिचेर छोडेको छ भनेर हुन्छ, म न्यायको लडाइँ लडने छु, शारदाले भनिन्। टीकापुर घटनामा हत्या गरिएका नाबालक टेकबहादुर साउदका हजुरबा जंगबहादुर साउदले पनि रेशमको आम माफीको विरोध गरेका छन्। तीनवटै तहको न्यायालयले जन्मकैद तोकेको व्यक्तिलाई आममाफी गर्नु भनेको कानूनको बर्खिलाप हो साउदले भने। संविधान जारी हुने बेला थियो। सुदूरपश्चिमभरी अखण्ड सुदूरपश्चिम र थरुहट प्रदेश पक्षधरबीच दैनिक जसो नारा जुलुस चलिरहेको थियो। सुदूरपश्चिममा ९ जिल्ला छन्। तराईका कैलाली र कञ्चनपुर। यसैगरी, बैतडी, दार्चुला, डडेल्धुरा, डोटी, अछाम, बाजुरा र बझाङ गरी ७ वटा पहाडी जिल्ला। ९ जिल्लाको प्रदेशको माग पहाडी समुदायको थियो। प्रादेशिक संरचनामा जाँदा सुदूरपश्चिम टुक्रिन हुँदैन भन्ने पक्ष पनि आन्दोलनमा थियो भने कञ्चनपुरदेखि नवलपरासीसम्मका जिल्ला समेटिएको तराईको क्षेत्रको एक प्रदेशको माग थारु समुदायको थियो। संविधान जारी हुुनुभन्दा एक महिना अघिदेखि भएको यस आन्दोलनका क्रममा टीकापुरमा बढी तनाव थियो। २०७२ भदौमा रेशम चौधरीको नेतृत्वमा टीकापुरमा भएको आन्दोलनमा सहभागी र प्रहरी। सौजन्य : नेपाल पिक्चर्स लाइब्रेरी २०७२ भदौको ७ गते थारु बाहुल्यता रहेको टीकापुरमा, थारु समुदायका नेताहरूको अगुवाइमा सबै सरकारी कार्यालयहरूमा थरुहट स्वायत्त प्रदेश लेखेर बोर्ड टास्ने कार्यक्रम थियो। त्यही कार्यक्रमका लागि टीकापुर र आसपासबाट ठूलो संख्यामा थारु समुदाय टीकापुर केन्द्रित भएका थिए। त्यहाँ ठूलो संख्यामा प्रहरी तैनाथ थियो। कैलालीको सदरमुकाम धनगढीमा पनि आन्दोलन चर्किरहेकाले टीकापुरको आन्दोलनको जिम्मेवारी एसएसपी लक्ष्मण न्यौपानेले सम्हाली रहेका थिए। टीकापुर बजारको आसपासबाट थारु समुदायको ठूलो भीड बजार केन्द्रित हुने बेला भएको भिडन्तमा एसएसपी लक्ष्मण न्यौपाने, प्रहरी निरीक्षक बलराम विष्ट र केशव बोहरा, सहायक हवल्दार ललित साउद, प्रहरी जवान लक्ष्मण खड्का र लोकेन्द्र चन्द, सशस्त्र प्रहरी हवल्दार रामबिहारी थारुको मृत्यु भयो भने हिंसात्मक झडपका क्रममा घरमा बसिरहेका दुई वर्षीय बालक टेकबहादुर साउदको गोलीको छर्रा लागि मृत्यु भएको थियो। त्यसको भोलिपल्ट टीकापुरमा थारु समुदायका घर पसलहरूमा तोडफोड र आगजनी गरिएको थियो। रेशमलाल चौधरीको फूलबारी एफएममा आगो लगाइएको थियो। उनको घरमा पनि आगजनी गरिएको थियो। प्रहरीसहित ८ जनाको हत्या भएपछि दोस्रो दिन भएको आगजनीमा प्रहरीले थारु समुदायको सुरक्षा नगरेको भन्दै त्यसको समेत आलोचना भएको थियो। आगजनी र तोडफोडको सरकारले क्षतिपूर्ति दिइसकेको छ। त्यसपछि प्रहरीले ५८ जना थारु समुदायका व्यक्ति घटना संलग्न भएको भन्दै वारेन्ट जारी गर्यो त्यसमध्ये रेशमसहितका २७ जना मात्रै पक्राउ परे। रेशम चौधरी फरार रहेपछि उनले २०७४ सालको आमनिर्वाचनमा चुनाव जितेपछि संसद छिरेर आत्मसमर्पण गरेका हुन्। सरकारले त्यतिबेला रेशम चौधरीलाई घटनाको मुख्य योजनाकारको आरोप लगाएको थियो। उनलाई कैलाली जिल्ला अदालत, उच्च अदालत दिपायल र सर्वोच्च अदालतले समेत डाँका चोरी र कर्तव्य ज्यान मुद्दामा जन्मकैदको फैसला सुनाएको छ। जेलमा अब ४ जना मात्रै थारु समुदायबाट पक्राउ परेका २७ जनामध्ये रेशम चौधरी, लक्ष्मण चौधरीसहित २३ जना विभिन्न समयमा जेलमुक्त भइसकेका छन्। अब प्रदीप चौधरी, वीरबहादुर चौधरी र हरिनारायण चौधरीसहित तीन जनालाई जन्मकैदको सजाय सुनाइएकाले उनीहरू जेलमै छन्। यस्तै नाबालक भएकाले १० वर्ष सजाय पाएका श्रवण चौधरी पनि सुधार गृहमा छन्।"
भारत भ्रमण राष्ट्र हितमा केही नयाँ चिज बनोस् भन्नेछ : प्रधानमन्त्री,"काठमाडौं : प्रधानमन्त्री पुष्पकमल दाहाल 'प्रचण्ड'ले भारत भ्रमण राष्ट्रहितमा केन्द्रित रहने बताएका छन्। नेकपा माओवादी केन्द्रको सल्लाहकार बैठकलाई सम्बोधन गर्दै प्रधानमन्त्री प्रचण्डले भारत भ्रमण नेपाली जनताले सम्झन लायक होस् भन्ने चाहना रहेको बताए। उनले भने,'भोलिदेखि छिमेकी मित्रराष्ट्र भारतको भ्रमण छ। हाम्रो सरकारको प्रधानमन्त्रीको हैसियतले मेरो चाहना नेपाल राष्ट्रको हितमा केही नयाँ चिज यो पटक बनोस् भन्ने छ। यो भ्रमणले भोलिसम्म नेपाली जनताले सम्झने केही काम होऊन भन्ने चाहनाका साथ भोलि जाँदैछु।' प्रधानमन्त्र प्रचण्डले नेपाल विधुत उत्पादनमा धनी राष्ट्र भएपनि उत्पादित विधुत खपतका लागि बजारको खोजि हुनुपर्ने बताए। उनले बजारको सुनिश्चितता नभएकै कारण नेपालमा ठूला विदेशी लगानी आउन सकेको बताए। उनले आफ्नो भारत भ्रमणबाट विद्युत खपतका लागि बजार सुनिश्चितताको खोजि गरिने संभावना रहेको बताए। उनले भने,'विद्युत उत्पादनमा हामी धनी छौं। तर,उत्पादित विद्युत खपतका लागि बजार सुनिश्चितता खोजिनु आवश्यक छ। अहिले सभावना छ किन बजार सुनिश्चत हुन्छ। दशौं हजार मेघावाटका लागि बजार सुनिश्चित भयो भने ठूलो लगानी नेपालमा भित्रिन सक्छ।' उनले यस विषयमा नेपाल, भारत र बंगलादेशबीच सम्झौता भयो भने भविष्यसम्म नेपालले सम्झने विश्वास व्यक्त गरे। प्रधानमन्त्री प्रचण्डले पञ्चेश्वर २६ वर्षदेखि रोकिएर बसेको भन्दै यसलाई मात्रै ठिक ढंगले खुलाउन सकियो भने नेपालका लागि फाइदा हुने बताए।"
बजेटप्रति बालेनको व्यङ्ग्य : वडा अध्यक्षकै काम गर्ने भए किन सांसद बन्नुहुन्छ ?,"सांसद विकास कोष पाउनु भएसी बल्ल सांसदहरु वडा अध्यक्षको लेबलमा आउनुभयो। काठमाडौं : काठमाडौं महानगरका मेयर बालेन्द्र शाह (बालेन)ले निर्वाचन क्षेत्र विकास कार्यक्रमप्रति व्यङ्ग्य गरेका छन्। सरकारले सोमबार बजेट भाषणमार्फत सांसद विकास कोष भनेर चिनिने निर्वाचन क्षेत्र विकास कार्यक्रमका लागि ५५ करोड छुट्याएको छ। उनले सांसदहरु वडा अध्यक्षको लेबलमा आएको टिप्पणी गरे। सांसद विकास कोष पाउनु भएसी बल्ल सांसदहरु वडा अध्यक्षको लेबलमा आउनु भयो।मंगलबार बिहान मेयर शाहले भनेका छन्,वडा अध्यक्षकै काम गर्न मन भए किन सांसद बन्नु हुन्छ माननीयज्यूहरु। सरकारले आगामी आर्थिक वर्ष २०८०८१ को बजेटमा प्रत्येक निर्वाचन क्षेत्रका लागि पाँच करोड विनियोजन गरेको छ। निर्वाचन क्षेत्रका जनताले अपेक्षा गरेका विकास निर्माणका स्थानीय आवश्यकताहरू जनप्रतिनिधिमार्फत सम्बोधन गर्न प्रत्येक निर्वाचन क्षेत्रका लागि ५ करोड विनियोजन गर्ने गरी संसदीय क्षेत्र पूर्वाधार विकास कार्यक्रम प्रस्ताव गरेको छुअर्थमन्त्री डा प्रकाशशरण महतले भने यस कार्यक्रमका लागि ८ अर्ब २५ करोड विनियोजन गरिएको छ। एउटा आयोजनामा न्यूनतम १ करोड रूपैयाँ विनियोजन हुने गरी सडक, सिँचाइ, खानेपानी, शिक्षा, स्वास्थ्य, पर्यटन, खेलकुदलगायतका भौतिक पूर्वाधार निर्माणका आयोजना तथा कार्यक्रम छनोट गरिनेछ।"
संसदीय सुनुवाई समितिमा सभामुखको निर्देशन : प्रधानन्यायाधीश नियुक्तिलगायतका कामको सुनुवाई छिटो गर्नू,आइतबार बिहान सिंहदरबारमा बसेको संसदीय सुनुवाई विशेष समितिको बैठकलाई सम्बोधन गर्दै उनले प्रधानन्यायधीश नियुक्ति लगायतका कामहरुको सुनुवाई छिटो गर्न निर्देशन दिएका हुन्। काठमाडौं : सभामुख देवराज घिमिरेले प्रधानन्यायाधीश नियुक्ति लगायतका कामहरुको सुनुवाई छिटो गर्नुपर्ने आवश्यकता रहेको बताएका छन्। आइतबार बिहान सिंहदरबारमा बसेको संसदीय सुनुवाई विशेष समितिको बैठकलाई सम्बोधन गर्दै उनले प्रधानन्यायधीश नियुक्ति लगायतका कामहरुको सुनुवाई छिटो गर्न निर्देशन दिएका हुन्। बैठक समितिका जेष्ठ सदस्य पशुपति शम्शेर जबराको अध्यक्षतामा बैठक सुरु भएको छ। सभामुख घिमिरेले समितिमा अनुभव प्राप्त सदस्यहरु रहेका कारण यसले आफ्नो जिम्मेवारी कुशलतापूर्वक निर्वाह गर्ने विश्वास व्यक्त गरे । बैठकलाई सम्बोधन गर्दै राष्ट्रियसभाका अध्यक्ष गणेशप्रसाद तिमिल्सिनाले संवैधानिक परिषद्बाट आउने कतिपय सिफारिसलाई पनि गहन छलफल गरेर समितिले सच्याउन सक्ने गरी समितिले काम गर्ने विश्वास व्यक्त गरे। उनले सिफारिस भएर आएका व्यक्तिका बारेमा समितिमा नागरिकबाट आएका गुनासोलाई गम्भीरतापूर्वक लिन र दलको निर्देशनभन्दा पनि आफूले स्वतन्त्रपूर्वक निर्णय गर्न समितिलाई आग्रह पनि गरे।
संसदीय सुनुवाइ विशेष समितिको पहिलो बैठक जारी,"काठमाडौं : संसदीय सुनुवाइ विशेष समितिको पहिलो बैठक आज बसेको छ । मंगलबार बिहान सङ्घीय संसद् सचिवालय, सिंहदरबारमा बसेको पहिलो बैठकमा प्रतिनिधिसभाका सभामुख देवराज घिमिरे, राष्ट्रिय सभा अध्यक्ष गणेशप्रसाद तिमिल्सिना र समितिका सदस्यहरु उपस्थित भएका छन् । बैठकमा सभामुख र राष्ट्रिय सभा अध्यक्षले सम्बोधन गर्ने र निर्देशनसमेत दिनेछन्। संसदीय समिति गठन भएको भएपनि हालसम्म सभापति चयन हुन सकेको छैन। आजको बैठकले सहमतिबाट संसदीय समितिको सभापति चयन हुने र सहमति नभए निर्वाचन प्रक्रियाबाट भएपनि सभापति चयन हुने बताइएको छ। आजको बैठक जेष्ठ सांसद पशुपति शमशेर जबराको अध्यक्षतामा बसेको छ।"
सर्बिया पठाइदिने भन्दै १२ लाख ठगी गर्ने व्यक्ति पक्राउ,काठमाडौं : सर्बिया पठाइदिने भन्दै १२ लाख ठगी गर्ने व्यक्ति पक्राउ परेका छन्। पक्राउ पर्नेमा सर्लाहीको हरिवन नगरपालिका५ घर भई हाल काठमाडौं३२ तिनकुने बस्ने २७ वर्षीय निरोज बुढाथोकी रहेका छन्। उनले मासिक एक लाख तलब हुने आश्वासन देखाएर चार जनाबाट १२ लाख रुपैयाँ लिएर फरार भएका थिए। उनले प्रतिव्यक्ति साढे ५ लाख रुपैयाँ लाग्ने बताएर रकम ठगी गरेर फरार भएका काठमाण्डौ उपत्यका अपराध अनुसन्धान कार्यालयले जनाएको छ। उनलाई काठमाडौं९ सिनामंगलबाट पक्राउ गरी कारबाहीका लागि वैदेशिक रोजगार विभाग पठाइएको कार्यालयले जनाएको छ।
बसले कारलाई ठक्कर दिँदा दुईको मृत्यु,"नेपालगञ्ज : बाँकेको राप्तीसोनारी गाउँपालिका८ ठुडिया खोला नजिकै आज भएको दुर्घटनामा दुई जनाको मृत्यु भएको छ। धनगढीबाट पूर्वतर्फ जाँदै गरेको मे१ख ३३३५ नम्बरको बसले काठमाडौँबाट कोहलपुरतर्फ आउँदै गरेको बा१३च ८२५३ नम्बरको कारलाई ठक्कर दिँदा कार चालकसहित दुई जनाको घटनास्थलमा मृत्यु भएको इलाका प्रहरी कार्यालय, कोहलपुर, बाँकेले जनाएको छ। दुर्घटनामा कार चालक गोरखा, आँपपिपलका सुवास अधिकारी र रुपन्देहीको बुटवल उपमहानगरपालिका५ बस्ने करिब ५४ वर्षीया डा सञ्जु खाती खड्काको मृत्यु भएको इलाका प्रहरी कार्यालय, कोहलपुरका प्रहरी नायब उपरीक्षक सुन्दर तिवारीले जानकारी दिए। प्रहरीले बसलाई नियन्त्रणमा लिएको छ। घटनाको अनुसन्धान भइरहेको बताइएको छ।"
"मुग्लिनमा बस दुर्घटना हुँदा ३२ जना घाइते, राजमार्ग एकतर्फी सञ्चालन",चितवन : पृथ्वी राजमार्गअन्तर्गत चितवनको इच्छाकामना५ मुग्लिनमा बस दुर्घटना हुँदा ३२ जना घाइते भएका छन्। काठमाडौंबाट पोखरातर्फ जाँदै गरेको ग१ख ७७०१ नम्बरको बस आज दिउँसो ४ बजे मुग्लिनमा दुर्घटना भएको हो। इलाका प्रहरी कार्यालय मुग्लिनका प्रहरी निरीक्षक विशाल तामाङका अनुसार बसमा सवार रहेका ३२ जना घाइते भएका हुन्। घाइतेमध्ये केहीको अवस्था गम्भीर रहेको छ। सामान्य घाइतेको मुग्लिन हाइवे हस्पिटलमा उपचार भइरहेको छ भने अन्य घाइतेलाई थप उपचारका लागि भरतपुर अस्पताल पठाइएको छ। तीव्र गतिमा रहेको बस अर्को सवारीलाई उछिन्ने क्रममा भित्तामा ठोक्किएर पल्टिएको प्रहरी निरीक्षक तामाङले बताए। दुर्घटनाबारे थप अनुसन्धान भइरहेको प्रहरीले जनाएको छ। अहिले राजमार्ग एकतर्फी मात्र सञ्चालन भएको छ। सडक दुईतर्फी सञ्चालनका लागि क्रेनको सहायताबाट दुर्घटनामा परेको बसलाई सडकबाट हटाउने प्रयास भइरहेको निरीक्षक तामाङले बताए।
पहिचान पक्षधरलाई वार्तामा आउन कोसी प्रदेश सरकारको आह्वान,"विराटनगर : प्रदेशको नामकरणविरुद्ध आन्दोलनरत पहिचान पक्षधरलाई वार्तामा आउन कोसी प्रदेश सरकारले औपचारिक आह्वान गरेको छ। प्रदेश सरकारका तर्फबाट प्रवक्ता एवं उद्योग कृषि तथा सहकारी मन्त्री भक्तिप्रसाद सिटौलाले मंगलबार विज्ञप्ति जारी गर्दै आन्दोलनरत पक्षलाई वार्तामा आउन आह्वान गरेका हुन्। आन्दोलनका कार्यक्रम स्थगित गरेर वार्तामा आउन विज्ञप्तिमार्फत आग्रह गरिएको छ। गत फागुन १७ गते प्रदेशसभाको दुईतिहाइभन्दा बढी बहुमतले तत्कालीन प्रदेश १ को नाम कोसी राखेको थियो। नामकरणप्रति असन्तुष्टि जनाउँदै पहिचान पक्षधरले प्रदेश राजधानी विराटनगर केन्द्रित आन्दोलन गरिरहेका छन्। कोसी नाम खारेज गरी ऐतिहासिक पहिचानका आधारमा प्रदेशको पुनः नामकरण गरिनुपर्ने माग आन्दोलनरत पक्षको छ। लामो समयदेखि आन्दोलन गरिरहेको पहिचान पक्षधरलाई सरकारले पहिलोपटक औपचारिक हिसाबले वार्तामा बोलाएको हो। नामकरणको बारेमा रहेका आफ्ना विमतिलाई शान्तिपूर्ण रूपमा राख्न अनुरोध गर्दै पूर्वघोषित विरोधका कार्यक्रमहरुलाई स्थगन गरी वार्ता र संवादको माध्यमबाट निकास खोज्न सम्वद्ध पक्षलाई कोसी प्रदेश सरकार आह्वान गर्दछ, विज्ञप्तिमा भनिएको छ। शान्तिपूर्ण ढंगबाट गरिने विरोध र आलोचनाले लोकतन्त्रलाई नै सुदृढ र मजबुत बनाउँछ भन्ने कुरामा प्रदेश सरकार विश्वास राख्छ, विज्ञप्ति जारी गर्दै सरकारका प्रवक्ता सिटौलाले भनेका छन्। १६ औँ गणतन्त्र दिवसका अवसरमा प्रदेश सरकारले सोमबार आयोजना गरेको कार्यक्रमलाई सम्बोधन गर्दै मुख्यमन्त्री हिक्मतकुमार कार्कीले पनि पहिचान पक्षधरलाई हिंसा त्यागेर वार्तामा आउन आह्वान गरेका थिए। वार्ता र संवादका माध्यमबाट समस्याको समाधान खोज्न मुख्यमन्त्री कार्कीको आग्रह थियो। उनले संविधान र कानुनद्वारा प्रत्याभूत अधिकारसहित गरिएको नामकरणको बारेमा केही विमतिहरु भए आगामी निर्वाचनमार्फत कानुनी र संवैधानिक प्रक्रिया अगाडि बढाउन आन्दोलनरत पक्षलाई अनुरोध गरेका थिए। संवाद र छलफलबाट निष्कर्षमा पुग्न सकिनेमा जोड दिँदै कार्कीले हिंसा त्यागेर शान्तिपूर्ण गतिविधि गर्न पनि आह्वान गरेका थिए। सार्वजनिक मञ्चबाट मुख्यमन्त्रीले आह्वान गरेको भोलिपल्टै प्रदेश सरकारले पहिचान पक्षधरलाई वार्तामा आउन औपचारिक आग्रह गरेको हो। प्रदेशसभाको जारी दोस्रो एवं बजेट अधिवेशनअन्तर्गतको दोस्रो बैठक बुधबार बस्दैछ। नाम संशोधनका लागि सांसदलाई दबाब दिने उदेश्यले बुधबार पनि प्रदेशसभा भवन केन्द्रित शान्तिपूर्ण आन्दोलन गर्ने तयारी रहेको पहिचान पक्षधर नेता अर्जुन जम्नेली राईले बताए। नेताहरुले शान्तिपूर्ण भनेपनि आन्दोलन भने हिंसात्मक बन्दै गइरहेको छ। गत आइतबार प्रदेशसभा भवननजिकै विराटनगरको देवकोटा चोकमा सुरक्षाकर्मी र आन्दोलनकारीबीच दोहोरो झडप भएको थियो। प्रदर्शनमा उत्रिएका आन्दोलनकारीले सुरुमै ढुंगामुडा गरेर माहोल भड्काएपछि स्थितिलाई नियन्त्रणमा लिन बल प्रयोग गर्नु परेको प्रहरीले जनाएको छ। झडपमा ५४ जना सुरक्षाकर्मी र १७ जना आन्दोलनकारी घाइते भएका थिए। प्रहरीले त्यस दिन ८६ जना आन्दोलनकारीलाई पक्राउ गरेको थियो। तीमध्ये ६० जना सोमबार नै छुटे। प्रहरीका अनुसार आन्दोलन शान्तिपूर्ण बनाउने सहमति भएपछि मुद्दा चलाउने तयारी गरिएका २६ जनालाई पनि मंगलबार छाडिएको छ। आन्दोलनलाई शान्तिपूर्ण बनाउने सर्वपक्षीय सहमति जिल्ला प्रशासन कार्यालय मोरङमा मंगलबार भएको थियो। सुरक्षा निकायका प्रमुख र पहिचान पक्षधरबीचको बैठक एवं छलफलमा उक्त सहमति भएको हो।"
अभद्र व्यवहार तथा कुटपिट मुद्दा दर्ता भएपछि वडाध्यक्ष फरार,"जनकपुरधाम : जनकपुरधाम उपमहानगरपालिकाका एक वडा अध्यक्ष माथि अभद्र व्यवहार तथा कुटपिट मुद्दा दर्ता भएको छ। जनकपुरधाम उपमहानगरपालिका२४ बसहियाका वडाध्यक्ष आपेन्द्र सहनीमाथि अभद्र व्यवहार तथा कुटपिट मुद्दा दर्ता भएको हो। बसहियास्थित जदुराउत पोखरीको ऐलानी डिलमा वडाध्यक्ष सहनीले जातीय धर्मशाला बनाउन खोज्दा स्थानीयले विरोध गरेपछि सहनीसहित प्रमोद सहनी, चन्दन सहनी, शिवरत्न सहनी लगायतले सुनिल यादव, सुरुज यादव, अमीर्ती देवी, अजय राउत लगायतका करिब एक दर्जन व्यक्तिलाई निर्घात कुटपिट गरेपछि प्रहरीले अभद्र व्यवहार तथा कुटपिट मुद्दा दर्ता गरेको हो। यता मुद्दा दर्ता भएसँगै वडाध्यक्ष फरार भएको श्रोतले जनाएको छ। गत बिहीबार ८ बजेको समयमा बसहियाको जदुराउत पोखरीको डिलमा अवस्थित ऐलानी जग्गामा वडाध्यक्ष सहनीले सहनी धर्मशाला बनाउन खोज्दा स्थानीयवासीले विरोध जनाउँदा वडाध्यक्षको मानिसहरूले स्थानीयलाई कुटेको थियो। बसहियाका स्थानीयहरूले सार्वजनिक जग्गामा कुनै एक जातको जातीय कुट्टी नबनाई सामुदायिक दलान बनाउनुपर्ने माग सहित विरोध गरेको थियो। सोही क्रममा वडाध्यक्ष र उनीहरूको मानिसको कुटपिटबाट ३५ वर्षीय सुनिल यादवको अवस्था गम्भीर भएपछि उनलाई थप उपचारका लागि शनिबार साँझ प्रादेशिक अस्पताल जनकपुरधामबाट काठमाडौं लगिएको छ। केही दिन अगाडि उक्त वडाका प्रत्याशी उम्मेदवार विशेश्वर शर्मा सहितका स्थानीयले वडाध्यक्ष सहनी विरुद्ध नगर प्रमुख मनोजकुमार साहलाई ११ बुँदे ज्ञापन पत्रसमेत बुझाएका थिए। गत वैशाख २१ गते वडाअध्यक्ष सहनीले नगर प्रहरी र जिरोमाइल प्रहरी चौकीको सहयोगमा सिक्सलेन सडक खण्डमा रहेको भोला मण्डलको बालुवा उठाई उपमहानगरमा नबुझाई बेचेको र बाँकी आफ्नै बालुवा गिट्टीको डिपोमा राखेको लगायतका उनीहरूको आरोप थियो। वडाध्यक्ष सहनी विरुद्ध प्रदर्शन जनकपुरधाम उपमहानगरपालिका२४ बसहियाका स्थानीयबासीले जिल्ला प्रशासन कार्यालय धनुषा घेराउ गरेका छन्। स्थानीयबासीहरूले सोही वडाका वडाअध्यक्ष उपेन्द्र सहनी विरुद्ध विरोध प्रदर्शन गर्दै आइतबार दिउँसो जिल्ला प्रशासन कार्यालय धनुषा घेराउ गरेका हुन्। उनीहरूले सार्वजनिक जग्गा जातीय अतिक्रमण गर्न पाइँदैन, भ्रष्ट र तानाशाह वडाअध्यक्ष मुर्दावाद, दोषीलाई कारबाही गर, सामाजिक सद्भाव कायम गरलगायतका मागसहितको प्लेकार्ड बोकेर प्रदर्शन गरेका छन्। घटना पश्चात् स्थानीय प्रशासनले मिलापत्र गर्न दबाब दिएको भन्दै आइतबार जिल्ला प्रशासन र जिल्ला प्रहरी कार्यालय घेराउ गरेको स्थानीय विजय यादवले जानकारी दिए। उनीहरूले कुटपिट गर्नेमाथि मुद्दा दर्ता गर्न माग गर्दै प्रमुख जिल्ला अधिकारी काशीराज दाहाललाई ज्ञापन पत्रसमेत बुझाएका छन्।"
बुधबार देशका पाँचवटा प्रदेशमा वर्षा हुने,"काठमाडौं : बुधबार देशका पाँचवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार सुदूरपश्चिम र कर्णाली प्रदेशका पहाडी भूभागका थोरै स्थानहरूमा तथा गण्डकी, बागमती र कोशी प्रदेशका पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। बुधबार राति कोशी, गण्डकी र कर्णाली प्रदेशहरूका एक वा दुई स्थानमा मेघगर्जन चट्याङसहित हल्का वर्षा हुने सम्भावना रहेको महाशाखाले जनाएको छ।"
मिटरब्याज पीडितको उजुरी छानविन गर्दै प्रशासन,नुवाकोट : जिल्ला प्रशासन कार्यालय नुवाकोटले सरकारले दिएको समय सीमाभित्र संकलित मिटरब्याज पीडितहरूको उजुरीमाथि छानविन गरिरहेको छ। मिटर ब्याज पीडितहरूलाई उजुरी दिन आह्वान गरेपछि समय सीमाभित्र प्रशासनमा उजुरी दिन र परामर्श लिन जानेहरू धेरै रहेका थिए। कार्यालयको सहायता कक्षमा समयसीमा भित्रमा आठवटा लिखित उजुरी परेको छ। नुवाकोटको विभिन्न स्थानीय तह ठेगाना भएका व्यक्तिहरूले आठ थान उजुरी दर्ता गरेकोमा सम्बन्धित उजुरीमाथि छानविन सुरु गरिएको सहायक प्रमुख जिल्ला अधिकारी वेदनिधि अधिकारीले जानकारी दिए। उजुरी दर्ताका लागि जिल्ला प्रशासनले वैशाख मसान्तसम्मको समय तोकेकोमा दोस्रो पटक समयावधि थप गरेर यही जेठ १४ गतेसम्म कायम रहेको समयभित्र दर्ता भएका उजुरीमाथि छानविन सुरु गरेर सम्बन्धित व्यक्ति झिकाउने कार्य सुरु गरिएको उनले बताए। दर्ता भएका उजुरीलाई प्राथमिकता दिएर अनुसन्धान कार्य भइरहेको प्रमुख जिल्ला अधिकारी किरण थापाले जानकारी दिए।
फ्रान्स पठाइदिने भनेर ४० लाख ठगी गर्ने व्यक्ति पक्राउ,काठमाडौं : फ्रान्स पठाइदिने भनेर ४० लाख ठगी गर्ने व्यक्ति पक्राउ परेका छन्। पक्राउ पर्नेमा दोलखाको बैतेश्वर नगरपालिका३ घर भई हाल भक्तपुरको सूर्यविनायक नगरपालिका१३ सल्लाघारी बस्ने ५० वर्षीय सुरेश कुमार पाख्रिन रहेका छन्। काठमाडौं उपत्यका अपराध अनुसन्धान कार्यालयका अनुसार उनले चार जनालाई फ्रान्स जान प्रतिव्यक्ति १७ लाग्ने र मासिक एक लाखभन्दा धेरै तलव हुन्छ भनेर उनीहरूबाट ४० लाख रुपैयाँ रकम लिएर फरार भएका थिए। उनलाई मंगलबार ललितपुर३ पुल्चोकबाट पक्राउ गरी कारबाहीका लागि वैदेशिक रोजगार विभाग पठाइएको छ।
रेशम चौधरीको रिहाइको पूर्वप्रहरी संगठनद्वारा विरोध,"विराटनगर : नागरिक उन्मुक्ति पार्टीका संरक्षक रेशम चौधरीको रिहाइप्रति नेपाल पूर्वप्रहरी संगठनले विरोध जनाएको छ। नेपाल पूर्वप्रहरी संगठन परिवारका केन्द्रीय अध्यक्ष एवं पूर्वप्रहरी नायव उपरीक्षक (पूर्वडीएसपी) बद्रीविक्रम थापाले मंगलबार विज्ञप्ति जारी गर्दै चौधरीलाई आममाफी दिनु त्रुटिपूर्ण भएको उल्लेख गरेका छन्। आममाफीको निर्णय तत्काल पुर्नविचार गर्नुपर्ने माग राख्दै संगठनले मंगलबार जिल्ला प्रशासन कार्यालय मोरङमार्फत प्रधानमन्त्री कार्यालय र गृह मन्त्रालयलाई ज्ञापनपत्रसमेत बुझाएको छ। २०७२ सालमा कैलालीको टीकापुरमा ७ जना प्रहरीसहित १ जना नाबालकको अमानवीय तवरले भएको बीभत्स हत्याका योजनाकार रेशम चौधरीलगायतका हत्यारालाई नेपाल सरकारको सिफारिसमा सम्मानीय राष्ट्रपति ज्यूबाट आममाफी दिइएको प्रति यस पूर्वप्रहरी संगठन परिवारको गम्भीर ध्यानआकर्षण भएको छ, ज्ञापनपत्रमा भनिएको छ, सम्मानित सर्वोच्च अदालतले समेत दोषी ठहर गरी फौजदारी अपराधमा आजन्म कैद सजाय पाएका व्यक्तिलाई विधि, प्रक्रिया मिची कानुनी राज्य र मानव अधिकारको उपहास हुने गरी आममाफी दिनु गम्भीर त्रुटि हो। आममाफीको निर्णयले आमसुरक्षाकर्मीको मनोबल गिर्ने र पीडितलाई अझ असुरक्षा भइ पीडा महसुस हुने संगठनको ठहर छ। आमसुरक्षाकर्मीको मनोबल गिर्ने र पीडितलाई अझ असुरक्षा भइ पीडा महसुस हुने गरी भएको यस आममाफी निर्णयको तत्काल पुर्नविचार होस्, ज्ञापनपत्रमा भनिएको छ।"
नापतौलका पूर्वबरिष्ठ निरीक्षक यादवविरुद्ध ४ करोड बढिको भ्रष्टाचार मुद्दा,"काठमाडौं : अख्तियार दुरूपयोग अनुसन्धान आयोगले गुणस्तर तथा नापतौप कार्यालय वीरगन्जका पूर्व बरिष्ठ निरीक्षक शशी कुमार यादवविरुद्ध ४ करोड बढिको भ्रष्टाचार मुद्दा दायर गरेको छ। अख्तियार दुरुपयोग अनुसन्धान आयोगका प्रवक्ता भोला दाहालले नोकरी अवधिभर विभिन्न कार्यालयमा कार्यरत रहँदा आफ्नो परिवारको नाममा जग्गा जमिन खरिद गरी गैरकानुनी रुपमा अकूत सम्पत्ति आर्जन गरेको उजुरी निवेदनका आधारमा अनुसन्धान हुँदा यादवले ४ करोड ४७ लाख ३४ हजार २१२ रुपैयाँ भ्रष्टाचार गरेको पाइएकाले आज विशेष अदालत काठमाडौंमा मुद्दा दायर गरेको बताए। यादवले सार्वजनिक पदमा रहँदा आयस्रोत र आर्जन गरेको सम्पत्तिबीच तादाम्यता देखिन नआइ ४ करोड ४७ लाख ३४ हजार २१२ बराबरको सम्पत्ति ऋणात्मक देखिएकाले रक्त रकमको वैधानिक स्रोत पुष्टि नभको अख्तियारले जनाएको छ। यादव २०४६ साल जेठ महिना ८ गतेदेखि २०७९ साल असरा मसान्त सार्वजनिक पदमा रहेका थिए। सोही अवधिमा कूल २ करोड ७७ लाख २२ हजार ५० रुपैयाँ आय आर्जन गरेको देखिनु पर्नेमा ७ करोड २४ लाख ५६ हजार २६३ रुपैयाँ बराबरको सम्पत्ती आर्जन गरेको देखिएको छ। बैधानिक आयको तुलनामा खर्च एवं लगानीसहितको सम्पत्ती अमिल्दो र अस्वभाविक देखिएकाले आर्जित सम्पत्तीको अनुपातमा मनासिव नदेखिने किसिमको यादव र उनको परिवारले उच्चस्तरको जीवन यापन गरेको प्रमाण भेटिएको अख्तियारको ठम्याइ छ। सार्वजनिक पदको दुरूपयोग गरी गैरकानुनी सम्पत्ति आर्जन गरी भ्रष्टार गरेको पाइएकाले यादवविरुद्ध ४ करोड ४७ लाख ३४ हजार २१२ रुपैयाँ बिगो कायम गरी कैद सजायको माग गरिएको छ। यादवले सार्वजनिक सेवाको पदमा रहँदाका बखत गैरकानुनी रुपमा सम्पत्ति आर्जन गरेको र स्रोत नखुल्ने सम्पत्तीबाट श्रीमती रिता रानी, छोराद्वय विकास यादव र अविनास यादवको नाममा खरिद गरिएका जग्गा,घर निर्माण र बैंक मौज्दातको स्रोत नखुलेको अख्तियारको ठहर छ। आयोगले उनीहरू तीनैजनालाई प्रतिवादी कायम गरी स्रोत नखुलेको सम्पत्तीबाट बढे बढाइ हाल कायम रहेको घर, जग्गा र बैंक मौज्दात समेतबाट विगो जफत गरी पाउन मागदावी सहित आरोपपत्र दायर गरेको हो।"
कीर्तिमानी आरोही बुढामगरलाई माओवादीले गर्यो सम्मान,आरोही बुढामगरले अपाङ्गता भएका व्यक्तिका लागि माओवादी नेतृत्वको वर्तमान सरकारले राम्रा काम गर्ने विश्वास व्यक्त गरे। काठमाडौं : नेकपा (माओवादी केन्द्र)ले कीर्तिमानी आरोही हरि बुढामगरलाई सम्मान गरेको छ । पार्टी केन्द्रीय कार्यालय पेरिसडाँडामा आज आयोजित कार्यक्रममा पार्टी उपाध्यक्ष कृष्णबहादुर महराले उनलाई सम्मान गरेका हुन्। सो अवसरमा उपाधक्ष महराले बुढामगरलाई बधाई दिँदै उनले सञ्चालन गर्न लागेका विश्व शान्ति अभियानमा आफ्नो पार्टीका तर्फबाट सहयोग रहने बताए। आरोही बुढामगरले अपाङ्गता भएका व्यक्तिका लागि माओवादी नेतृत्वको वर्तमान सरकारले राम्रा काम गर्ने विश्वास व्यक्त गरे। घुँडासम्म दुबै खुट्टा गुमाएका भूतपूर्व गोर्खा सैनिक बुढामगर यही जेठ ५ गते सर्वोच्च शिखर सगरमाथाको चुचुरोमा पुगेका थिए। उनी घुँडामाथिसम्म खुट्टा गुमाएर सगरमाथा आरोहण गर्ने पहिलो आरोही बनेका छन्। बुढामगरले कृत्रिम खुट्टाको सहायतामा सगरमाथाको सफल आरोहण गरेका हुन्।
म्याग्दीको तातोपानीबाट बेपत्ता भएका यामबहादुर ३५ वर्षपछि भारतमा भेटिए,"बेनी : म्याग्दीको अन्नपूर्ण गाउँपालिका२ भुरुङ्गतातोपानीबाट ३५ वर्षअघि बेपत्ता भएका एक व्यक्ति भेटिएका छन् । भुरुङ्गतातोपानीका ७० वर्षीय यामबहादुर सुनार भारतको लद्दागमा भेटिएका हुन् । वडा सदस्य समेत रहेका सुनारका भतिज बिरबहादुर पौडेल (विक) ले ३५ वर्षदेखि हराएका माइला बुवा भेटिएको जानकारी दिए । कामको खोजीमा विस२०४५ मा भारतमा जानु भएका उहाँ घर फर्कनुभएको थिएन,'उनले भने, लद्दागको एउटा वृद्धाश्रममा पुगेका नेपालीले सामाजिक सञ्जाल फेसबुकमा राखेको भिडियो र तस्बिरको आधारमा माइला बुवालाई पहिचान गरेर भाइहरु लिन गएका छन् । यामबहादुरका छोरा अमरध्वज र बिरेन्द्र मंगलबार लद्दाग गएका हुन् । रोजगारीका लागि भारतको पश्चिम बंगाल गएका यामबहादुरले त्यहाँ सडक आयोजनामा काम गरेको परिवारलाई बताएका छन् । मजदुरको नाइकेको रुपमा काम गरेका यामबहादुर ठेकेदार भागेपछि साथमा पैसा नभएपछि घर फर्कन नसकेर त्यही ज्याला मजदुरी गरेर गुजारा चलाएका थिए । शारीरिकरुपमा अशक्त भएपछि उनी लद्दागको वृद्धाश्रममा गएर बसेका हुन् । वर्षौंसम्म घर नफर्किएपछि यामबहादुरका परिवारले आशा मारिसकेका थिए । हराएको ३५ वर्षपछि यामबहादुर भेटिदा परिवारमा खुसीयाली छाएको छ ।"
महोत्तरीमा एनएमबि बैंकबाट ३५ लाखभन्दा बढी रकम लुटियो,जनकपुरधाम : महोत्तरीमा एनएमबि बैंकबाट ३५ लाखभन्दा बढी रकम लुटिएको छ। मंगलबार दिउँसो १२ बजेर २५ मिनेटमा महोत्तरीको महोत्तरी गाउँपालिका२ मा रहेको शाखाबाट लुटपाट भएको हो। हतियारधारीको समूहले रकम लुटपाट गरेर फरार भएको जिल्ला प्रहरी कार्यालय महोत्तरीका प्रहरी उपरीक्षक प्रकाश मल्लले जानकारी दिए। एसपी मल्लका अनुसार हतियारधारी समूहले हतियार देखाएर क्यास काउन्टरबाट रकम लुटेर फरार भएका हुन्। फरार भएकाहरूको खोजी भइरहेको उनले बताए।
रेशम चौधरीलाई आममाफी दिएको विरोधमा स्याङ्जामा प्रदर्शन,स्याङ्जा : नागरिक उन्मुक्ति पार्टीका संरक्षक रेशम चौधरीको आममाफीको विरोध गर्दै पुतलीबजारमा प्रर्दशन गरिएको छ। पुतलीबजार नगर कमिटी युवा संघले र्यालीसहित विरोध प्रदर्शन गरेका हुन्। गणतन्त्र दिवसको अवसर पारेर मन्त्रिपरिषद्को सिफारिसमा राष्ट्रपति रामचन्द्र पौडेलले रेशम चौधरीलाई आममाफी दिएपछि सोमबार बिहान उनी रिहा भएका हुन्। एमालेको भातृ संगठन युवा संघसहित एमाले नेता सम्मिलित समूहले प्ले कार्ड बोकेर नारा लगाउँदै मुख्य बजार परिक्रमा गरेका छन्। टीकापुर घटनाका मुख्य दोषी चौधरीलाई तीन तहका अदालतले दोषी ठहर गरेको अवस्थामा सरकारले षडयन्त्रपूर्वक दिइएको आममाफीविरुद्ध विरोध प्रदर्शन गरेको नगर अध्यक्ष भीम रानाले जानकारी दिए। प्रदर्शनकारीले सरकार र राष्ट्रपतिविरुद्ध पनि चर्का नारा लगाएका थिए। कैलालीको टीकापुरमा भएको थारुहट आन्दोलनका क्रममा दुई वर्षे बालकसहित ९ जना प्रहरी मारिएको घटनाका मुख्य दोषीको रुपमा चौधरी कैद जीवन विताइरहेका थिए।
बसको ठक्करबाट साइकलयात्रीको मृत्यु,विराटनगर : पूर्वपश्चिम लोकमार्गअन्तर्गत मोरङको पथरीशनिश्चरे नगरपालिका२ जयचोकमा बसको ठक्करबाट मंगलबार दिउँसो साइकलयात्रीको मृत्यु भएको छ। पश्चिमबाट पूर्वतर्फ जाँदै गरेको प्रदेश १०१००१ ख ३५४९ नम्बरको बसले ठक्कर दिँदा साइकलयात्री पथरीशनिश्चरे२ का ५० वर्षीय यज्ञ थापाको मृत्यु भएको हो। मोरङ प्रहरीका प्रवक्ता डीएसपी रन्जनकुमार दाहालका अनुसार यात्रुवाहक बसले दिउँसो ३:५० बजेतिर थापालाई ठक्कर दिएको थियो। थापाको घटनास्थलमै मृत्यु भएको प्रहरीले जनाएको छ। बस र चालक झापाको बिर्तामोड नगरपालिका२ का ४६ वर्षीय प्रकाश पाठकलाई नियन्त्रणमा लिएर घटनाको अनुसन्धान सुरु गरिएको डीएसपी दाहालले बताए।
"पाँचथरको एक घरमा आगलागी, १ करोड ५० लाखको क्षति","फिदिम : पाँचथरको फाल्गुनन्द गाउँपालिका ५ भञ्ज्याङका पञ्चबहादुर चेम्जोङको घरमा आगलागी हुँदा १ करोड ५० लाख बराबरको क्षति भएको छ । भान्छा घरबाट सुरु भएको आगलागीले नजिकै रहेको चेम्जोङको तीन तले घर जलेर खरानी भएको थियो । आगलागीबाट घरमा भएको ७ तोला सुन, ३० तोला चाँदी, पाँच लाख नगद, पार्किङ गरी राखेका तीन वटा मोटरबाईक, एउटा स्कुटर र किराना पसल समेत जलेर खरानी भएको हो । प्रहरीका अनुसार पार्किङ गरेर राखिएको वा ७८ प ११३७, वा ५३ प ४०३८ र नम्बर नखुलेको गरी तीन वटा मोटरबाईक जलेका हुन् । त्यस्तै गरी मे ७ प १६८४ नम्बरको स्कुटर समेत जलेको हो । आगलागीले चेम्जोङको दुई घरमा रहेका सबै सामग्रीहरु जलेका छन् ।"
"तेह्रथुमको चुहानडाँडामा अटो दुर्घटना, चालकसहित पाँचजना घाइते",फिदिम : तेह्रथुमको चुहानडाँडामा मंगलबार दिउँसो अटो दुर्घटना हुँदा चालकसहित पाँचजना घाइते भएका छन् । संक्रान्ति बजारदेखि चुहानडाँडा आउँदै गरेको प्र १०१००१स८३४४ नम्बरको अटो मध्य पहाडि लोकमार्गको हाटडाँडामा दुर्घटना भएको थियो । दुर्घटनामा अटो चालक श्यामचन्द्र तामाङसहित इन्द्रबहादुर तामाङिसहित पाँचजना घाइते भएका छन्। घाइतेहरूलाई उपचारका लागि पाँचथर सदरमुकाम फिदिमस्थित गणेशमानसिंह सामुदायिक अस्पताल ल्याइएको छ । प्रहरीका अनुसार अटो अनियन्त्रित भइ सडकबाट तल झरेको थियो ।
एक किलो ७० ग्राम सुनसहित भारतीय नागरिक पक्राउ,"काठमाडौं : त्रिभुवन अन्तर्राष्ट्रिय विमानस्थलबाट एक किलो ७० ग्राम सुनसहित भारतीय नागरिक पक्राउ परेका छन्। यूएईको सारजहाबाट सोमबार एयर अरबियाको जहाजबाट काठमाडौं आएका भारतीय नागरिक मोहमद हुसन सुनका तीन डल्लासहित पक्राउ परेको विमानस्थल प्रहरीले जनाएको छ। विमानस्थल सुरक्षा प्रहरी प्रमुख डीआइजी अर्जुन चन्दका अनुसार युएईको सारजाहबाट काठमाडौं आएका भारत केरलाका हुसेन सुनको तीनवटा डल्लासहित पक्राउ परेको जानकारी दिए। उनी एयर अरेबियाको फ्लाइटबाट सोमबार बिहान त्रिभुवन विमानस्थलमा ओर्लिएका थिए। डीआइजी चन्दले ने,'भारत केरलाका २५ वर्षीय मोहम्मद हुसेन व्यापारिक भिसामा युएई गएको देखिन्छ। विमानस्थलमा उसको हिँडाइ केही असहज देखिन्थ्यो। विमानस्थल सु्रक्षा प्रहरीलाई शंका लागेर चेकजाँचका क्रममा उनको शरीरमा केमिकल मिसाइएको लिक्वड अवस्थामा १०७० ग्राम सुन भेटिएको हो।' विमानस्थलमा चेकजाँचका क्रममा उनको हाउभाउ शंका लागेपछि विमानस्थल प्रहरीले पक्राउ गरेको हो। अर्धझोल अवस्थामा भेटिएको सुन हुसेनले मलद्वारमा लुकाएर ल्याएका थिए। उनलाई ट्वाइलेटमा लगेर सुन बाहिर निकालिएको थियो। योसँगै अन्य पनि सुन भएको आशंकामा प्रहरीले हुसेनलाई अस्पताल लगेर एक्सरे र सिटिस्क्यान गराएको थियो। थप अनुसन्धानका लागि उनलाई राजस्व अनुसन्धान कार्यालयमा पठाइएको छ।"
अविवाहित महिलालाई सम्मानसहित भत्ता,"नुवाकोट : नुवाकोटको तादी गाउँपालिकाले पहिलो पटक अविवाहित महिलालाई भत्ता प्रदान गरेको छ। गाउँपालिकाको योजना अनुसार महिला, बालबालिका तथा जेष्ठ नागरिक शाखामार्फत पालिकाभित्र रहेका अविवाहित एकल महिलाको पहिचान गरेर उपाध्यक्ष सन्जु प्याकुरेल श्रेष्ठले प्रोत्साहन भत्तासहित सम्मान गरिन्। गाउँपालिकाका ४० वर्ष पूरा भएका ३४ जना एकल महिलालाई खादा ओढाएर सम्मान गर्नुका साथै मासिक एकएक हजार रुपैयाँका दरले वार्षिक एकमुष्ट १२ हजार रुपैयाँ भत्ता प्रदान गरिएको हो।"
पहिचान पक्षधरको आन्दोलन शान्तिपूर्ण बनाउने सहमति,"विराटनगर : कोसी प्रदेशमा आन्दोलनरत पहिचान पक्षधरको आन्दोलनलाई शान्तिपूर्ण बनाउने सर्वपक्षीय सहमति भएको छ। कोसी प्रदेश नामकरणको विरोधमा भइरहेको आन्दोलनलाई लिएर सुरक्षा अधिकारी, आन्दोलनरत पक्षका प्रतिनिधि एवं सरोकारवालाबीच जिल्ला प्रशासन कार्यालय मोरङमा मंगलबार बैठक एवं छलफल भएको थियो। प्रदेशसभाको दुईतिहाइभन्दा बढी बहुमतले गत फागुन १७ गते तत्कालीन प्रदेश १ को नाममा कोसी राखेपछि त्यसको विरोध गर्दै पहिचान पक्षधर आन्दोलित बनेका थिए। कोसी नाम खारेज गरी ऐतिहासिक पहिचानका आधारमा प्रदेशको पुनः नामकरण गर्नुपर्ने माग राख्दै पहिचान पक्षधर आन्दोलनमा छन्। आन्दोलनका क्रममा आगजनी, तोडफोड, आवागमन अवरुद्ध, कार्यालय सञ्चालन अवरुद्धलगायतका गतिविधि भइरहेका छन्। प्रदेश नम्बर १ पुनः नामकरण संयुक्त संघर्ष समितिलगायतका असहमत पक्षबाट विरोधका कार्यक्रम भइरहेकोमा अब उप्रान्त शान्ति सुव्यवस्थामा असर पर्ने कुनैपनि कामहरु नगर्ने सर्वपक्षीय सहमति बैठकमा भएको हो। साथै, कानुन सम्वत हिसाबले शान्तिपूर्ण कार्यक्रमहरु संचालन गरी जिल्लाको शान्ति सुरक्षा कायम राख्न सबैले सहयोग गर्ने तथा आन्दोलनका क्रममा पक्राउ परेका पहिचान पक्षधरलाई छाड्ने सहमति बैठकमा भएको मोरङका प्रमुख जिल्ला अधिकारी वीरेन्द्रकुमार यादवले जानकारी दिए। उनका अनुसार सहमतिपछि प्रहरी नियन्त्रणमा रहेका पहिचान पक्षधर २६ जना छुटेका छन्। विराटनगरबाट प्रहरीले गत आइतबार ८६ जना पहिचान पक्षधरलाई नियन्त्रणमा लिएको थियो। तीमध्ये तोडफोड, आक्रमण र हुलहुज्जतमा संलग्न २६ जनाविरुद्ध मुद्दा चलाउने तयारी थियो। अन्य ६० जनालाई प्रहरीले सोमबार नै छाड्यो। तर, आन्दोलनरत पक्षसँगको छलफलमा सहमति जुटेपछि प्रहरी नियन्त्रणमा रहेका सबैलाई रिहा गरिएको प्रजिअ यादवले बताए। आन्दोलनरत पक्षले आफ्ना नेता कार्यकर्तालाई पक्राउ गरिएको विरोधमा बुधबार कोसी प्रदेशमा आम हड्तालको आह्वान गरेको थियो। आन्दोलनका क्रममा पक्राउ परेकाहरु छुटेपछि आम हड्ताल फिर्ता लिइएको पहिचान पक्षधर नेता अर्जुन जम्नेली राईले बताए। कोसी नाम खारेज भएर प्रदेशको पुनः नामकरण नभएसम्म आन्दोलनलाई निरन्तरता दिइने छ। प्रदेश राजधानी विराटनगर केन्द्रित आन्दोलन जारी रहन्छ, राईले भने, आम हड्ताल मात्रै फिर्ता लिइएको हो। आन्दोलन यथावत छ। गत आइतबार आह्वान गरिएको प्रदेशसभाको दोस्रो एवं बजेट अधिवेशन बिथोल्ने योजनासहित नामकरणको विरोधमा रहेका पहिचान पक्षधरले प्रदेशसभा भवन घेराउको कार्यक्रम राखेर विराटनगरमा प्रदर्शन गरेका थिए। हिंसात्मक प्रदर्शनपछि सुरक्षाकर्मी र आन्दोलनकारीबीच झडप भयो। झडपमा ५४ जना सुरक्षाकर्मी र १७ जना आन्दोलनकारी घाइते भए। प्रदेशसभाको बजेट अधिवेशनको दोस्रो बैठक बुधबारका लागि बोलाइएको छ। बैठकमा अवरोध पुर्याउन प्रदेशसभा घेराउ गरिने पहिचान पक्षधर नेता राईले बताए।"
नागरिकता माग्दै जन्मसिद्ध नागरिकका सन्तान सडकमा,"उनले भने, बुबा आमा दुवै नेपाली नागरिक हुनुहुन्छ तर म उहाँहरुले नै जन्माएको सन्तान जन्मेदेखि नै अनागरिक भएर बाँचेको छु। नागरिकता नहुँदा जागिर पाएको छैन। अरु त के भन्ने सिमकार्ड लिनबाट पनि वञ्चित हुनुपरेको पीडा छ। वीरगन्ज : नागरिकताबाट वञ्चित जन्मसिद्ध नागरिकका सन्तानले सोमबार वीरगन्जमा प्रदर्शन गरेका छन्। जन्मसिद्ध नागरिकका सन्तानलाई वंशजको नागरिकता दिनु पर्ने माग गर्दै उनीहरुले वीरगन्जमा विरोध र्याली प्रदर्शन गर्दै कोणसभा गरेका हुन्। सोमबार दिउँसो घण्टाघर चोकबाट सुरु विरोध र्याली माइस्थान, आदर्शनगर, अलखीयामठ, घडीअर्वा हुँदै पुन घण्टाघर चोकमै पुगेर कोणसभामा परिणत भएको थियो। नागरिकता विहीन नागरिक संघर्ष समिति पर्साको अगुवाइमा भएको विरोध र्याली र कोणसभामा सहभागीले नागरिकता विद्येयक प्रमाणित गर , जन्मसिद्ध नागरिकका सन्तानलाई नागरिकता देऊ, आमाको नामबाट पनि नागरिकता देऊ लगायतका नारा लेखिएका प्ले कार्ड र ब्यानर प्रदर्शन गरेका थिए। नागरिकता विहीन नागरिक संघर्ष समिति पर्साका अध्यक्ष विवेक रौनियारले बुबा आमा दुबै नेपाली नागरिक भए पनि आफूहरु अनागरिक भएर बाँच्नु परेको गुनासो गरे। उनले भने, कि त राज्यले हामीलाई नेपाली नागरिकता देओस् होइन भने हामीलाई अनागरिक भनेर यो देशबाट निकाला गरिदिओस्। नागरिकता नहुँदा बैंकमा खाता खोल्नदेखि उच्च शिक्षा अध्ययन गर्नबाट समेत वञ्चित हुनु परेको दुखेसो उनले सुनाए। प्रदर्शनमा सहभागी समितिका उपाध्यक्ष धिरज साहको पनि दुखेसो विवेकको जस्तै थियो। उनले भने, बुबा आमा दुवै नेपाली नागरिक हुनुहुन्छ तर म उहाँहरुले नै जन्माएको सन्तान जन्मेदेखि नै अनागरिक भएर बाँचेको छु। नागरिकता नहुँदा जागिर पाएको छैन। अरु त के भन्ने सिमकार्ड लिनबाट पनि वञ्चित हुनुपरेको पीडा छ। संसदको दुवै सदनबाट पारित भइसकेको नागरिक विद्येयक यसअघिका राष्ट्रपति विद्या भण्डारीले प्रमाणीकरण नगरिदिंदा आफूहरु अनागरिक भएर बाँच्नु परेको भन्दै प्रदर्शनमा सहभागी सावन कलवारले पूर्वराष्ट्रपति भण्डारीप्रति आक्रोश नै पाखे। कलवारले भने, स्नातक तहको पढाइ सकिसकेको छु, उमेर पनि २२२३ वर्ष भइसक्यो तर मसँग नागरिकता छैन। जसका कारण देशमै जागिर पाउन सकेको छैन। विदेश जान पनि सकेको छैन।' नेपालकको संविधानमै २०६३ सालसम्म जन्मका आधारमा नागरिकता लिएकाहरुको सन्तानलाई वंशजको नागरिकता दिनुपर्ने उल्लेख हुँदासमेत सरकारले आफूहरुलाई वर्षौंदेखि अनागरिक बनाएर राखेको गुनासो उनले गरे। सरकारले राष्ट्रपतिबाट नागरिकता विद्येयक प्रमाणीकरण गराएर जन्मसिद्ध नागरिकका सन्तानलाई नागरिकता दिन अब पनि ढिला गरे देशभरका नागरिकताविहीन युवा युवतीह सडक आन्दोलनमा उत्रने चेतावनी समितिका अध्यक्ष रौनियारले दिए। रौनियारले भने, सरकाले अब पनि हाम्रो पीडा सुनेन भने हामी जस्तोसुकै कदम उठाउन बाध्य हुने छौं जुन सरकारका लागि आत्मघाती कदम हुनेछ।'"
आयातित मदिरा र बहुमूल्य धातुमा दुई प्रतिशत बिलासिता शुल्क,"सोमबार संघीय संसदमा प्रस्तुत भएको आर्थिक विधेयक २०८० मा विलासिताका वस्तु तथा सेवाको खरिदमा दुई प्रतिशतका दरले विलासिता शुल्क लगाइ असुल गरिने उल्लेख छ । काठमाडौं : सरकारले पाँच तारेमाथिका ठूला होटल, आयातित मदिरा र बहुमूल्य धातुको बिक्री वितरणमा दुई प्रतिशत बिलासिता शुल्क लगाएको छ । सोमबार संघीय संसदमा प्रस्तुत भएको आर्थिक विधेयक २०८० मा विलासिताका वस्तु तथा सेवाको खरिदमा दुई प्रतिशतका दरले विलासिता शुल्क लगाइ असुल गरिने उल्लेख छ । पाँच तारे र सोभन्दा माथिका तारे होटल तथा लक्जरी रिसोर्टले प्रदान गर्ने सेवा, आयातित मदिरा, दश लाखभन्दा बढीका हिरा, मोती, पत्थर जडित सुनलगायत बहुमूल्य धातुका गहनामा दुई प्रतिशत विलासिता कर लगाइएको छ । पाँच तारे र सोभन्दा माथिका होटल तथा लक्जरी रिसोर्टले सेवा प्रदान गरेको बखत नै विलासिता कर लगाउनेछन् । त्यस्तै, आयातित मदिरामा पैठारी हुने भन्सार बिन्दुमा पैठारीका बखत विलासिता कर लाग्नेछ । दश लाखभन्दा माथिका पत्थर जडित धातुका गहना बिक्री गर्दा बिक्रेताले बिक्रीका बखत यस्तो कर लगाउनेछन् । विलासिता करबापत सङ्कलन गरेको रकम हरेक महिनाको २५ गतेभित्र राजस्व खातामा जम्मा गरी सोको विवरणसहितको जानकारी सम्बन्धित राजस्व कार्यालयलाई पठाउनुपर्नेछ । कुनै व्यक्तिले विलासिता शुल्कबापतको रकम दाखिला नगरेमा वार्षिक १५ प्रतिशतका दरले ब्याज लगाई असुल गरिने व्यवस्था आर्थिक ऐनमा राखिएको छ । त्यस्तै, विलासिता करसम्बन्धी विवरण पेश नगरेमा त्यस्तो व्यक्तिलाई विवरण पेश गर्नुपर्ने मितिबाट विवरण दाखिला नभएको मितिसम्म वार्षिक दुई दशमलव पाँच प्रतिशतका दरले हुन आउने रकम शुल्क लाग्नेछ । विलासिता शुल्कबापतको रकम असुल नगरेमा सो रकमको २५ प्रतिशत शुल्क लाग्ने आर्थिक ऐनमा उल्लेख छ ।"
लम्पी स्किनबाट धमाधम पशु चौपायाको मृत्यु,"बर्दिबास नगर प्रमुख प्रल्हदकुमार क्षेत्रीले खयरमाराका पशुमा लम्पी स्किन देखिएको र यसको रोकथाम र उपचारका लागि पशु चिकित्सकसँग परामर्शसहित आवश्यक औषधिको व्यवस्थापन गर्न लागेको बताए। महोत्तरी : महोत्तरी जिल्लाको बर्दिबास नगरपालिकाको एउटै वडामा एक सय ५० बढी गाईगोरुमा लम्पी स्किन रोग देखा परेको छ । बर्दिबास१० खयरमारामा स्थानीयले पालेका गाईगोरुमा लम्पी स्किन रोग देखिएको स्थानीय पशुपालक कृष्णबहादुर थापाले बताए । उनका अनुसार विगत १०१५ दिनदेखि गाउँमा रोगले समस्या हुँदै गएको र अहिलेसम्म १० पशु मरिसकेको छन् । केही दिनदेखि पशुको छालामा अचानक नयाँ खालको सङ्क्रमण देखिन थालेको, जीउभरि गिर्खा आउन थालेको, घाउजस्तो भएर पिप बग्न थालेको, उच्च ज्वरोलगायतका लक्षण देखिएको र अहिलेसम्म १० पशु मरिसकेका स्थानीय पशुपालक वीरेन्द्र थापाले बताए। बर्दिबास नगर प्रमुख प्रल्हदकुमार क्षेत्रीले खयरमाराका पशुमा लम्पी स्किन देखिएको र यसको रोकथाम र उपचारका लागि पशु चिकित्सकसँग परामर्शसहित आवश्यक औषधिको व्यवस्थापन गर्न लागेको बताए। महोत्तरीमा रहेको १५ स्थानीय तहमध्ये अधिकांश स्थानीय तहमा लम्पी स्किन रोग फैलिएको जनाइएको छ । जिल्लाभर यस रोगबाट अहिलेसम्म करिब २० गाईगोरु मरेका छन् । लम्पी स्किन रोग अहिले जिल्लाभरि फैलिँदासमेत भेटेरेनरी अस्पताल तथा पशुसेवा विज्ञ केन्द्र महोत्तरीले चासो नदेखाएको पशु पालक किसानले गरेका छन् । लम्पी स्किन सङ्क्रमित पशुको शरीरका भागमा गिर्खा आउने, घाउ हुने पाक्ने, पिप बग्ने, उच्च ज्वरो आउने लक्षण देखिएको छ भने लम्पी स्किन रोगले सबैभन्दा बढी दुधालु गाईलाई प्रभावित पार्ने गरेको जनाइएको छ । लम्पी स्किन लागेका पशुबाट दूध उत्पादनमा ५० प्रतिशत बढी ह्रास आउने छ । पशुसेवा विज्ञ केन्द्रका सूचना अधिकारी सूर्यदेव यादवले रोग नियन्त्रणका लागि आवश्यक प्रयास भइरहेको बताए। रासस"
सिन्धुलीमा सर्पले डस्दा दुई बालक घाइते,सिन्धुली : सिन्धुली : सिन्धुलीको दुधौली नगरपालिका १ कुर्थौलीका दुई बालकलाई सर्पले डसेको छ । स्थानीय गणेश पहाडीका छोराहरु ३ वर्षीय ग्रिस्म पहाडी र १३ वर्षीय ग्रिस पहाडीलाई गएराती सर्पले घरमै डसेको हो । उनीहरुको अहिले स्थानीय स्वास्थ्य संस्थामा उपचार भइरहेको आफन्तहरुले जनाएका छन्। थप उपचारका लागि काठमाडौं लैजाने तयारी गरिरहेको बताइएको छ । सच्याइएको
इनारमा खसेर एकजनाको मृत्यु,ढल्केवर(धनुषा) : धनुषामा इनारमा खसेर एकजनाको मृत्यु भएको छ । मंगलबार बिहान इनारबाट मोटर निकाल्ने क्रममा खसेर धनुषाको मिथिला नगरपालिका७ ढल्केवरका ३६ वर्षीय घुरण यादवको मृत्यु भएको प्रहरीले जनाएको छ । इनारमा खसेर गम्भीर घाइते भएका यादवको उपचारको क्रममा लालगढस्थित मोडेल अस्पतालमा मृत्यु भएको इलाका प्रहरी कार्यालय ढल्केवरका प्रहरी निरीक्षक कविन राईले जानकारी दिए । मृतक यादवको शव पोष्टमार्टमका लागि प्रादेशिक अस्पताल जनकपुर पठाइएको प्रहरी निरीक्षक राईले जनाए ।
"रेशम चौधरीलाई आममाफी दिने सरकारको निर्णयविरुद्धको रिट सर्वोच्चमा दर्ता, भोलि सुनुवाइ","काठमाडौं : नागरिक उन्मुक्ति पार्टीका संरक्षक रेशम चौधरीलाई आममाफी दिने सरकारको निर्णयविरुद्ध सर्वोच्च अदालतमा परेको निवेदन दर्ता भएको छ। टिकापुर घटनामा मारिएका प्रहरी निरीक्षक केशव बोहराकी पत्नी शारदा कडायतले आइतबार सर्वोच्चमा निवेदन दिएकी थिइन। सो दिन ढिलाइ भएकाले रिट दर्ता भएन। सर्वोच्च अदालतका प्रवक्ता बिमल पौडेलले चौधरीविरूद्ध परेको रिट आज दर्ता भएको र भोलिका लागि पेशी तोकिने अन्नपूर्णलाई जानकारी दिए। आइतबार बिहान बसेको मन्त्रिपरिषद बैठकले गणतन्त्र दिवस २०८० को अवसर पारेर जेलमा रहेका चौधरीको बाँकी कैद सजाय माफी मिनाहका लागि राष्ट्रपति रामचन्द्र पौडेलसमक्ष सिफारिस गरेपछि चौधरी थुनामुक्त भएका हुन्। यसअघि अदालतबाट दोषी ठहर भइ कैद सजाय भुक्तान गरिरहेका चौधरीलाई सरकारले आममाफी दिएर थुनामुक्त गर्न खोजेपछि प्रहरी निरीक्षक केशवकी पत्नी शारदाले राष्ट्रपति कार्यालयमा निवेदन दिएर चौधरीलाई थुनामुक्त नगर्न माग गरेकी थिइन्। त्यसपछि राष्ट्रपति पौडेलले उक्त फाइल गृहमन्त्रालयमा फिर्ता पठाएका थिए। विसं २०७२ भदौ ७ गते कैलालीको टीकापुरमा थरुहट थारुवान आन्दोलनका क्रममा नेपाल प्रहरीका एसएसपी लक्ष्मण न्यौपानेसहित सात सुरक्षाकर्मी र एक नाबालकको मृत्यु हुनेगरी भएको हिंसात्मक घटनाका आरोपित चौधरी जेल चलान भएका थिए । उनलाई जिल्ला अदालत कैलाली,उच्च अदालत दिपायल र सर्वोच्च अदालत समेतले जन्मकैदको सजाय सुनाएका छन्।"
महोत्तरी गाउँपालिकाको एनएमबी बैंक फिल्मी शैलीमा लुटियो,जनकपुरधाम : महोत्तरीको महोत्तरी गाउँपालिकास्थित एनएमबी बैंकको शाखामा कर्मचारी र ग्राहकलाई बन्धक बनाएर करिब ४० लाख रुपैयाँ लुटपाट गरिएको छ। मंगलबार दिउँसो साढे १२ बजेको समयमा करिब ४० लाख रुपैयाँ लुटपाट भएको हो। प्रहरीका अनुसार चारजनाको समूहमा आएका लुटेराले बैंकबाट सो रकम लुटेर लगेका हुन्। सीसीटिभीमा देखिएको फुटेजमा लुटेराहरू चारै जनाको हातमा बन्दुक देखिन्छ। उनीहरूले बैंकमा रहेका ग्राहक र कर्मचारीमाथि फिल्मी शैलीमा बन्दुक देखाएर सबैलाई बन्धक बनाई रकम लिएर फरार भएको महोत्तरीका प्रहरी प्रमुख प्रहरी उपरीक्षक प्रकाश मल्लले जानकारी दिए। सीसीटिभीमा चारजना लुटेरा देखिए पनि लुटपाटमा अन्यको पनि संलग्नता हुनसक्ने प्रहरीले जनाएको छ।
धादिङमा भिरबाट लडेर आमाछोराको मृत्यु,जिल्ला प्रहरी कार्यालयका प्रमुख प्रहरी उपरीक्षक गौतम मिश्रका अनुसार सोमबार घर नजिकै जङ्गलमा छोरा बोकेर घाँस काट्न गएकी अप्सरा भिरबाट लडेकी हुन् । धादिङ : धादिङमा भिरबाट लडेर आमाछोराको मृत्यु भएको छ । बेनिघाट रोराङ गाउँपालिका२ की १९ वर्षीया अप्सरा चेपाङ र उनको दुई वर्षीय छोरा साजनको मृत्यु भएको हो । जिल्ला प्रहरी कार्यालयका प्रमुख प्रहरी उपरीक्षक गौतम मिश्रका अनुसार सोमबार घर नजिकै जङ्गलमा छोरा बोकेर घाँस काट्न गएकी अप्सरा भिरबाट लडेकी हुन् । दुवैजनाको उपचारको क्रममा मलेखु शिक्षण अस्पतालमा मृत्यु भएको प्रहरीले जनाएको छ । रासस
रेशम चौधरीको रिहाइको पूर्वप्रहरी संगठनद्वारा विरोध,"विराटनगर : नागरिक उन्मुक्ति पार्टीका संरक्षक रेशम चौधरीको रिहाइप्रति नेपाल पूर्वप्रहरी संगठनले विरोध जनाएको छ। नेपाल पूर्वप्रहरी संगठन परिवारका केन्द्रीय अध्यक्ष एवं पूर्वप्रहरी नायव उपरीक्षक (पूर्वडीएसपी) बद्रीविक्रम थापाले मंगलबार विज्ञप्ति जारी गर्दै चौधरीलाई आममाफी दिनु त्रुटिपूर्ण भएको उल्लेख गरेका छन्। आममाफीको निर्णय तत्काल पुर्नविचार गर्नुपर्ने माग राख्दै संगठनले मंगलबार जिल्ला प्रशासन कार्यालय मोरङमार्फत प्रधानमन्त्री कार्यालय र गृह मन्त्रालयलाई ज्ञापनपत्रसमेत बुझाएको छ। २०७२ सालमा कैलालीको टीकापुरमा ७ जना प्रहरीसहित १ जना नाबालकको अमानवीय तवरले भएको बीभत्स हत्याका योजनाकार रेशम चौधरीलगायतका हत्यारालाई नेपाल सरकारको सिफारिसमा सम्मानीय राष्ट्रपति ज्यूबाट आममाफी दिइएको प्रति यस पूर्वप्रहरी संगठन परिवारको गम्भीर ध्यानआकर्षण भएको छ, ज्ञापनपत्रमा भनिएको छ, सम्मानित सर्वोच्च अदालतले समेत दोषी ठहर गरी फौजदारी अपराधमा आजन्म कैद सजाय पाएका व्यक्तिलाई विधि, प्रक्रिया मिची कानुनी राज्य र मानव अधिकारको उपहास हुने गरी आममाफी दिनु गम्भीर त्रुटि हो। आममाफीको निर्णयले आमसुरक्षाकर्मीको मनोबल गिर्ने र पीडितलाई अझ असुरक्षा भइ पीडा महसुस हुने संगठनको ठहर छ। आमसुरक्षाकर्मीको मनोबल गिर्ने र पीडितलाई अझ असुरक्षा भइ पीडा महसुस हुने गरी भएको यस आममाफी निर्णयको तत्काल पुर्नविचार होस्, ज्ञापनपत्रमा भनिएको छ।"
आज देशका यी तीन प्रदेशमा वर्षा हुने,"मौसम पूर्वानुमान महाशाखाका अनुसार सुदूरपश्चिम र कर्णाली प्रदेशका थोरै स्थानहरूमा तथा बाँकी पहाडी भूभागका एक वा दुई स्थानमा मेघगर्जनचट्याङसहित हल्का वर्षाको सम्भावना रहेको छ। काठमाडौं : आज देशका तीनवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार सुदूरपश्चिम र कर्णाली प्रदेशका थोरै स्थानहरूमा तथा बाँकी पहाडी भूभागका एक वा दुई स्थानमा मेघगर्जनचट्याङसहित हल्का वर्षाको सम्भावना रहेको छ। मंगलबार राति सुदूरपश्चिम, कर्णाली र गण्डकी प्रदेशका पहाडी भूभागका एक वा दुई स्थानमा मेघ गर्जन चटयाङसहित हल्का वर्षाको सम्भावना रहेको छ।"
भीमसेन थापा गाउँपालिकामा निःशुल्क दुर्घटना बीमा,"गोरखा : गोरखाको भीमसेन थापा गाउँपालिकाले पालिकाभित्रका सबै नागरिकको निःशुल्क दुर्घटना बीमा गरिदिएको छ । गाउँपालिकाले १६औँ गणतन्त्र दिवसका अवसरमा पालिकाभित्रका १६ हजार नौ सय ८६ नागरिकको निःशुल्क दुर्घटना बीमा गरेको गाउँपालिका अध्यक्ष लोकप्रसाद बन्जरा (अक्कल)ले जानकारी दिए। गाउँपालिकाले पालिकाभित्रका सबै नागरिकको कुल १२ लाख १६ हजार छ सय ४२ रुपैयाँ २५ पैसामा सामूहिक दुर्घटना बीमा गरेको हो । बीमा सम्झौताअनुसार सामूहिक दुर्घटना बीमाका लागि विशेष छुटमा ७१ रुपैयाँ ६२ पैसा र टिकटवापत प्रतिबीमा पोलिसी २० लागत परेको अध्यक्ष बन्जराले बताए। राष्ट्रिय जनगणना २०७८ को अन्तिम प्रतिवेदन आधारमा पालिकामा बसोबास गर्दै आएका तथा पालिका स्थायी ठेगाना भएका सबै नागरिकको सामूहिक दुर्घटना बीमा गरेको उनले बताए। 'राष्ट्रिय बीमा कम्पनी लिमिटेड र गाउँपालिकाबीच समझदारीपत्रमा सोमबार हस्ताक्षर भएको छ', अध्यक्ष बन्जराले भने, 'सम्झौतासँगै बीमा कार्यक्रम पनि लागू भएको छ ।' गाउँपालिकाले गरेको सम्झौताअनुसार अब पालिकाभित्रका नागरिकको कुनै पनि प्रकारको दुर्घटना भएमा कम्पनीले बीमा पोलिसीअनुसारको उपचार खर्च प्राप्त गर्ने उनको भनाइ छ । त्यस्तै नेपालभर भीमसेन थापा गाउँपालिका स्थायी घर भएका कसैको कुनै पनि प्रकारको दुर्घटनाबाट ज्यान गुमाएमा समेत बीमा कम्पनीले सम्बन्धित परिवारलाई रु ५० हजार उपलब्ध गराउने गरी बीमा पोलिसी लागू भएको गाउँपालिका अध्यक्ष बन्जराले जानकारी दिए। बीमा कम्पनी र गाउँपालिकाबीच भएको सम्झौता आगामी २०८१ जेठ १५ गतेसम्म लागू हुने गाउँपालिकाका प्रमुख प्रशासकीय अधिकृत चित्रबहादुर अधिकारीले जानकारी दिए। सम्झौताअनुसार गाउँपालिकावासी सबै नागरिकले अब दुर्घटनाबाट सिर्जित मृत्यु, स्थायी पूर्ण अशक्तता, स्थायी आंशिक अशक्तता, अङ्गभङ्ग, औषधोपचार आदि सुविधा प्राप्त गर्नेछन् । बीमाका शर्तहरू सामूहिक दुर्घटना बीमालेखबमोजिमको हुने पनि सम्झौतापत्रमा उल्लेख छ । सम्झौताअनुसार दुर्घटनामा परेका बिमितको उपचार खर्च बीमालेखको अधिनमा रही सक्कली बिल बुझाएपछि प्राप्त गर्नेछन् । सम्झौतापत्रमा गाउँपालिकाका तर्फबाट गाउँपालिका अध्यक्ष लोकप्रसाद बन्जरा (अक्कल) र राष्ट्रिय बीमा कम्पनी लिमिटेडका तर्फबाट नायब प्रमुख कार्यकारी अधिकृत सुवास कोइरालाले हस्ताक्षर गरेका छन्। रासस"
भिस्वा नाकाबाट लागु औषधसहित बसका चालक र सहचालक पक्राउ,"वीरगन्ज : भारतसँग सीमा जोडिएको पर्साको भिस्वा नाकाबाट प्रहरीले ठूलो परिमाणमा लागु औषधसहित बसका चालक र सहचालकलाई पक्राउ गरेको छ । पर्साको छिपहरमाई गाँउपालिका५ भिस्वास्थित नेपालभारत सीमानाका नजिकै पार्किङ गरी राखिएको प्रदेश ०३००१ख १८१० नम्बरको देवी ट्राभल्स बसबाट प्रहरीले लागू औषधसहित उक्त बसका चालक र सहचालकलाई पक्राउ गरेको हो । पक्राउ पर्नेमा बसका चालक दोलखाको भिमेश्वर नगरपालिका ८ का ४२ वर्षीय दुर्गाराज खत्री र सहचालक पर्साको धोबिनी गाँउपालिका ४ का नुरेश मियाँ तेली रहेका छन् । प्रहरीका अनुसार गोप्य सुचनाका आाधारमा सोमबार साँझ प्रहरी चौकी भिस्वाबाट खटिएको प्रहरी टोलीले यात्रु लिएर काठमाडौं जान तयारीमा रहेको उक्त बसमा चेकजाँच गरेको थियो । त्यसक्रममा बसको डिक्की खोलेर खानतलासी गर्दा डिक्कीभित्र रहेको प्लास्टिकको बाल्टीमा कागजले बेरेर राखिएको अवस्थामा लागु औषध फेनरागन ५ सय पिस , डाइजेपाम ५ सय पिस र नोर्फिन ५ सय पिस बरामद भएको हो । बससहित चालक खत्री र सहचालक तेलीलाई नियन्त्रणमा लिइएको पर्साका प्रहरी नायब उपरीक्षक दिपक गिरिले जानकारी दिए। उनीहरुलाई इलाका प्रहरी कार्यालय पोखरियाको हिरासतमा राखेर थप अनुसन्धान भइरहेको उनले बताए ।"
"महिलामाथि हुने हिंसा, शोषण र विभेद अन्त्य गर्नुपर्छ : राप्ट्रपति","उनले महिलाको अधिकारलाई सुनिश्चितता प्रदान गर्दै लैङ्गिक समानता कायम गर्न विगतमा भएका राष्ट्रिय तथा अन्तर्राष्ट्रिय प्रयासहरूलाई यस दिवसले अझ सम्मान र पहिचानका साथ थप उर्जा प्रदान गर्ने जनाएका छन्। काठमाडौं : राष्ट्रपति रामचन्द्र पौडेलले महिलामाथि हुने सबै प्रकारका विभेद अन्त्य गर्नुपर्ने बताएका छन्। उनले महिला हक अधिकार: सबैको साझा सरोकार भन्ने नाराका साथ आज जेठ १६ गते मनाउन लागिएको पाँचौ राष्ट्रिय महिला अधिकार दिवसको अवसरमा शुभकामना दिंदै उक्त कुरा बताएका हुन्। 'कार्यस्थल, शैक्षिक संस्थान, सार्वजनिक स्थान तथा घर समाजमा अझै महिलाहरू पूर्ण रूपमा सुरक्षित छैनन् । महिला तथा बालबालिका माथि हुने हिंसाजन्य घटनाहरूमा बृद्धि हुँदै जानु आफैंमा अत्यन्त दुखद् कुरा हो', राष्ट्रपतिले भने, 'त्यस्तै बालविवाह बहुविवाह दाइजो तथा तिलक प्रथा छाउपडी बोक्सीको आरोपलगायत महिलाद्वेषी सामाजिक सांस्कृतिक प्रथा र परम्पराका साथै हत्या बलात्कार र एसिड आक्रमणजस्ता जघन्य हिंसा आजको परिवेशमा समेत कायम रहनु अत्यन्त दुःखद् कुरा हो । यस्ता क्रियाकलापहरूको निराकरणको निम्ति राज्यका सम्पूर्ण संयन्त्रहरूले प्राथमिकतामा राखेर महिला तथा बालबालिका विरूद्ध हुने सबै प्रकारका हिंसा, शोषण, विभेद, भेदभाव र दुर्व्यवहारको अन्त्य गर्न जरूरी छ ।' उनले महिलाको अधिकारलाई सुनिश्चितता प्रदान गर्दै लैङ्गिक समानता कायम गर्न विगतमा भएका राष्ट्रिय तथा अन्तर्राष्ट्रिय प्रयासहरूलाई यस दिवसले अझ सम्मान र पहिचानका साथ थप उर्जा प्रदान गर्ने जनाएका छन्। महिलाको क्षमता, श्रम, सीप र सिर्जनालाई विकास प्रक्रियामा लगाई आत्मनिर्भर बनाउन स्रोत, साधन र अवसरमा समान पहुँच स्थापित गर्न, निर्णय प्रकियामा महिलाको सहभागिता अभिवृद्धि गर्न तथा आर्थिक सशक्तीकरणका माध्यमबाट महिलाहरूलाई आर्थिक रुपले समृद्ध बनाउन नेपाल सरकारबाट नीति तथा कार्यक्रम तर्जुमा भई कार्यान्वयन भइरहेका राष्ट्रपति पौडेलले बताए। उनले शिक्षा, स्वास्थ्य, रोजगारी, गरिबी निवारण, जीविकोपार्जन सुधार, सामाजिक सुरक्षा, पूर्वाधार तथा प्रविधिमा पहुँचलगायतका विषयमा सञ्चालित महिला लक्षित कार्यक्रमहरूलाई थप प्रभावकारी बनाउन जरूरी भएको उल्लेख गरे। महिलाको राजनीतिक, सामाजिक, न्यायिक पहुँचलगायतका क्षेत्रमा समान, अर्थपूर्ण र सम्मानजनक सहभागिताको प्रत्याभूति गराउन सबैको सामूहिक प्रयास आवश्यक हुने उनले उल्लेख गरे। महिलाहरुले केही सुविधा तथा आरक्षण प्राप्त गरेका छन् तर हालसम्म तुलनात्मक रुपमा सामाजिक सांस्कृतिक शैक्षिक राजनीतिक एवं आर्थिक रूपमा पछाडि परेका उनको भनाइ छ। यो दिवसबाट सामाजिक सोच, शैली, प्रथा र प्रचलनमा सकारात्मक परिवर्तनद्वारा नेपाली महिलाहरूको सुरक्षा, सम्मान र हक अधिकार सुनिश्चित गरी लैङ्गिक समानतायुक्त सभ्य समाज निर्माण गर्न सबैलाई प्रेरणा मिलोस् उनले शुभकामना व्यक्त गरेका छन्। विसं २०६३ साल जेठ १६ गतेका दिन तत्कालीन पुनः स्थापित प्रतिनिधिसभाले नेपाली महिलाका अधिकारसम्बन्धी महत्त्वपूर्ण चार वटा विशेष प्रस्ताव पारित गरेको दिनलाई स्मरण गर्दै प्रत्येक वर्ष जेठ १६ गते राष्ट्रिय महिला अधिकार दिवसका रूपमा मनाउन थालिएको हो ।"

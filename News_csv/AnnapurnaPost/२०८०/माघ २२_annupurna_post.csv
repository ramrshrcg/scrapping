शीर्षक,विवरण
शिक्षा र सीपमा नयाँ योजना बनाइने : अर्थमन्त्री महत,नुवाकोट : अर्थमन्त्री प्रकाशरण महतले सरकारले शिक्षा र सीपमा नयां योजना र कार्यक्रम सन्चालन गर्ने बताएका छन्। उनले स्वजरोजगारमूलक शिक्षामा जोड दिँदै यसबाटै युवाशक्तिको संरक्षण हुने बताए। नुवाकोटको उत्तरपुर्वी भेगमा रहेको दुप्चेश्वर गाउँपालिका२ स्थित वीरेन्द्र माद्यामिक विद्यालयको ३५औँ वार्षिकोत्सव तथा सम्मान कार्यक्रममा सोमबार महतले युवा शक्तिहरू विदेशिइरहेको र उनीहरूलाई स्वदेशमै स्वरोजगारका कार्यक्रम सन्चालन गर्न अबको बजेटमा सरकारले सीप र शिक्षालाई प्राथमिकता दिएर कार्य सन्चालन गर्नेसमेत बताए। उनले अबको शिक्षा सिप र स्वरोजगारमूलक होस् भन्ने सरकारले योजना बनाइरहेको बताए। देशभित्रै रोजगारको सिर्जना गर्न शिक्षा र सीपमा सरकारले नयाँ योजना बनाएर आवश्यकताअनुसार बजेट उपलब्ध गराउने अर्थमन्त्री महतले प्रतिबद्धता जनाए। उनले देश विकासका लागि आर्थिक परिवर्तनको मेरुदण्ड नै शिक्षा भएकोसमेत बताए।
मंगलबार देशका यी स्थानमा हुने छ हिमपात,"काठमाडौं : मंगलबार कोशी, गण्डकी, कर्णाली र सुदूरपश्चिम प्रदेशको पहाडी भूभागमा आंशिक बदली रही बाँकी भूभागमा मौसम मुख्यतया सफा रहनेछ। मौसम पूर्वानुमान महाशाखाका अनुसार कोशी, गण्डकी, कर्णाली र सुदूरपश्चिम प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। मंगलबार राति कोशी, गण्डकी र कर्णाली प्रदेशको पहाडी भूभागमा आंशिक बदली रही बाँकी भूभागमा मौसम मुख्यतया सफा रहनेछ। कोशी, गण्डकी र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
"एनसेलको आकर्षक इण्डिया रोमिङ् प्याक, छोटो समयका लागि भ्रमणमा जानेलाई फाइदा","काठमाडौं : एनसेलले विविध प्रयोजनका लागि छिमेकी मित्रराष्ट्र भारतको भ्रमणमा बारम्बार जाने आफ्ना ग्राहकहरुका लागि आकर्षक रोमिङ् प्याक सञ्चालनमा ल्याएको छ। यो प्याक सुचारु गरी ग्राहकले सबैभन्दा सुलभ शुल्कमा भारतमा रहँदा सहजै सम्पर्कमा रहन सक्छन्। ग्राहकले कर सहित १०० रुपैयाँमा यो रोमिङ् प्याक सुचारु गर्न सक्छन् र तीन दिनसम्म रोमिङ सेवाको पहुँचबाट फाइदा लिन सक्छन्। यसको अर्थ प्रतिदिन मात्र ३३ रुपैयाँमा तीन दिनसम्म रोमिङ सेवा उपलब्ध हुनेछ। यतिमात्र नभई, प्याकका साथ ग्राहकले तत्काल ५०० एमबी डेटा पाउँछन् र भ्वाइस र एसएमएस सेवामा शुल्कमा भारी छुट पाउँछन्। यो प्याक शुक्रबार (माघ १९)बाट सञ्चालनमा आएको हो। यो प्याकले हाम्रा सीमावर्ती सहरहरू जस्तै वीरगन्ज, भैरहवा, नेपालगन्ज, विराटनगर, जनकपुर आदी शहरहरुबाट बारम्बार भारत भ्रमण गर्ने साना व्यवसायी, यातायात मजदुर जस्ता ग्राहकहरुको रोमिङ सेवाको मागलाई सम्बोधन गर्दछ। त्यसैगरी यसले भारतमा आकस्मिक भ्रमणमा जानु पर्ने ग्राहकहरुलाई पनि विशेष महत्व राख्दछ। ग्राहकहरुले एष्ट्रिक्स १७१२९एष्ट्रिक्स५ह्यास डायल गरि यो प्याक लिन सक्छन्। त्यसैगरी यो प्याक अन्य माध्यम जस्तै एनसेल एप, एनसेलको वेबसाइट र अन्य डिजिटल प्लेटफर्महरुमार्फत पनि सुचारु गर्न सकिन्छ। यो प्याक लिने बितिकै बिना कुनै झन्झट रोमिङ सेवा स्वतः सुचारु हुन्छ र ग्राहकले तत्कालै ५०० एमबी डेटा पाउँछन् साथै इनकमिङ् कल उठाउन र भारतमा कल गर्नका लागि पेएजयूगो शुल्कमा ३२ प्रतिशत छुट पाउँछन्। यसको मतलब ग्राहकले कर सहित मात्र १६४८ रुपैयाँ प्रति मिनेटमा कल उठाउन र भारतमा कल गर्न सक्छन्। साथै पेएजयूगोको प्रति एसएमएस शुल्कमा २९ प्रतिशत छुटका साथ मात्र कर सहित ६३४ रुपैयाँमा एसएमएस पठाउन सक्छन्। एक पटक सुचारु गरेपछि प्याक ३ दिनका लागि मान्य रहन्छ र ग्राहकले आफ्नो आवश्यकता वा भारत बसाईको आधारमा जति पटक पनि यो प्याक लिन सक्छन्। यो रोमिङ प्याकले बारम्बार भारत भ्रमण गर्नुपर्ने ग्राहकहरूका लागि झन्झटरहित दूरसञ्चार सेवा सुनिश्चित गर्दछ। सबै भारतीय सेवा प्रदायकहरूसँग आफूले काम गर्ने भएकाले यो प्याकले विशेष गरी ग्राहकहरूलाई विभिन्न उद्देश्यका लागि भारत भ्रमण गर्दा सस्तो दरमा सजिलैसँग सम्पर्कमा रहन धेरै फाइदा पुर्याउने विश्वास एनसेलले लिएको छ।"
काठमाडौं जिल्ला अदालतले भन्यो दुई दिनभित्र अनुसन्धान नसकिए अरुण चौधरीसहितलाई हाजिरी जमानीमा छाड्नू,"काठमाडौं : काठमाडौं जिल्ला अदालतले व्यवसायी अरुण चौधरीलाई दुई दिनभित्र अनुसन्धान नसकिए हाजिरी जमानीमा छाड्न आदेश दिएको छ। न्यायाधीश यज्ञप्रसाद आचार्यको इजलासले प्रहरीको केन्द्रीय अनुसन्धान व्युरोलाई दुई दिनको म्याद थप गर्दै सो समयमा अनुसन्धान सम्पन्न नभए हाजिरी जमानीमा रिहा गर्न आदेश दिएको हो। 'प्रतिवादीबाट थप बुझ्नुपर्ने वा कागज गराउन नपर्ने भएमा सो अगावै पनि अनुसन्धान अधिकारीले हाजिर जमानीमा छाडन सक्ने र सो नभएमा म्याद थप भएको दुई दिनभित्र यी प्रतिवादीहरूबाट बुझ्नु पर्ने बाँकी काम सम्पन्न गर्ने र सम्पन्न हुन नसक्ने भएमा निजहरूलाई अनुसन्धानको कार्यमा सहयोग गर्नको लागि कागज गराई हाजिर जमानीमा छाडी बाँकी अनुसन्धानको कार्य पूरा गर्नु भनि मुलुकी फौजदारी कार्यविधि सहिता २०७४ को दफा १४(६) बमोजिम यो आदेश गरिदिएको छ,' आदेशमा भनिएको छ। आरोपित प्रतिवादी अजितनारायण सिंह थापाको उमेर ८० वर्ष माथि रहेको अन्य प्रतिवादीहरू पनि अन्य पेसा व्यवसायमा रही हजारौं नागरिकलाई रोजगारी प्रदान गरी अभिभावकको रूपमा रहिआएकाले प्रतिवादीहरूलाई २५ दिनसम्म नै हिरासतमा राखी अनुसन्धान गर्नुपर्नेसम्मको अवस्था नदेखिएको आदेशमा भनिएको छ। बाँसबारी छालाजुत्ता कारखानाको जग्गा घोटाला प्रकरणमा व्युरोले चौधरीसहित कारखानाका तत्कालीन सञ्चालक समिति अध्यक्ष अजित नारायणसिंह थापा र सीजी चाँदबाग रेसिडेन्सी प्रालिका सञ्चालक सञ्जय ठाकुरलाई गत बिहीबार पक्राउ गरेको थियो।"
तीन हजार बढी लागुऔषध कारोबारी पक्राउ,"काठमाडौं : आर्थिक वर्षको पहिलो ६ महिनामा तीन हजार ४५ जना लागुऔषध कारोबारी पक्राउ परेका छन्। चालु आर्थिक वर्षको साउनदेखि पुस मसान्तसम्म लागुऔषध प्रयोगकर्ता, कारोबारी र लागुऔषधसम्बन्धी अपराधमा संलग्न तीन हजार ४५ जनालाई पक्राउ गरिएको केन्द्रीय प्रहरी समाचार कक्षले जनाएको छ। उक्त अवधिमा दुई हजार सात सय ५८ पुरुष र एक सय ४४ जना महिला, एक सय ३३ जना पुरुष र १० जना विदेशी महिला पक्राउ परेका हुन्। यीमध्ये एक हजार ९६० मुद्दा दर्ता भएका छन्। पक्राउ परेकाहरू गाँजा, चरेस, हेरोइन, अफिम, कोकिन, सेवन गर्ने तथा यसको अवैध ओसारपसारमा संलग्न रहेका हुन्। उनीहरूबाट आठ हजार तीन सय २० केजी गाँजा, चरेश तीन सय आठ केजी चरेस, १० केजी हेरोइन, २७ केजी अफिम र तीन केजी कोकिन सोही अवधिमा बरामद गरी नष्ट गरिएको समाचारकक्षले जनाएको छ। रासस"
ठोरी छोटी भन्सारको स्तरोन्नति हुने,वीरगन्ज : लामो समयको प्रतीक्षापछि पर्साको ठोरी नाकामा रहेको छोटी भन्सारको स्तरोन्नति हुने भएको छ। पर्सा जिल्ला कै दोस्रो नाका ठोरीमा अवस्थित छोटी भन्सार कार्यालयको नयाँ भवन निर्माण गरिएको वर्षौ बितिसक्दा पनि भन्सार विभागले कर्मचारीको व्यवस्थापन नगरिदिँदा उक्त छोटी भन्सार कार्यालय सञ्चालनमा आउन सकेको छैन। ठोरी गाउँपालिका२ मा रहेको ठोरी छोटी भन्सारको स्तरोन्नति यही माघ २७ गते शनिबारका दिन गरिने भएको हो। स्तरोन्नति गरिएसँगै छोटी भन्सार कार्यालय औपचारिक रुपमा सञ्चालनमा पनि आउनेछ। माघ २७ गते अर्थमन्त्री प्रकाशशरण महतले भन्सारलाई स्तरोन्नति गरिएको घोषणा गर्ने छन्। अर्थमन्त्री महतसँगै अर्थ मन्त्रालयका अन्य दुई सचिव तथा भन्सार विभाग प्रमुखको समेत आगमनमा ठोरी छोटी भन्सारको स्तरोन्नतिको घोषणा हुने कार्यक्रम तय भएको ठोरी गाउँपालिकाका अध्यक्ष लालबहादुर श्रेष्ठले जानकारी दिए।
एमाले अध्यक्ष ओली २८ वर्षपछि जलेश्वरमा,"महोत्तरी : नेकपा एमालेका अध्यक्ष केपी शर्मा ओली २८ वर्षपछि महोत्तरी सदरमुकाम जलेश्वर पुगेका छन्। सोमबार नेकपा एमालेको छैठौं जिल्ला अधिवेशनको उद्घाटन सत्रलाई सम्बोधन गरेका हुन् । विसं २०५२ सालमा पार्टीको कार्यक्रमका लागि सदरमुकाम जलेश्वर आएका थिए। त्यसपछि विविध राजनितीक उतारचढावका कारण ओली महोत्तरीको अन्य स्थानमा आए पनि जलेश्वर पुग्न सकेका थिएनन्। विसं २०७२ सालमा संविधान जारी भएपछि चर्किएको मधेस आन्दोलनमा कडा आलोचना भोगेका अध्यक्ष ओली महोत्तरी आएका थिएनन्। लामो समयपछि महोत्तरी सदरमुकाम जलेश्वर आएपछि ओलीलाई पार्टीका नेता, कार्यकर्तालगायत जलेश्वरवासीले भव्य स्वागत गरेका थिए। अधिवेशनको उदघाटन सत्रलाई सम्बोधन गर्दै अध्यक्ष ओलीले हिन्दी, भोजपुरी र मैथिली भाषामा टोपी र धोती नेपालीको शान भएको सन्देश दिए। उनले देशको चौतर्फी विकासका निम्ति हिमाल, पहाड र तराईको जनतालाई एकताबद्ध भई अगाडि बढनुको विकल्प नरहेको धारणा राखे। उनले भने, 'अगामी २०८४ को चुनावमा फेरि एकपटक देशमा विकासको लहर ल्याउनको लागि एमालेको बहुमत आवश्यक रहेको छ।'"
कोशीमा सरकार विस्तारको तयारी,"विराटनगर : कोशी प्रदेशका मुख्यमन्त्री केदार कार्कीले सरकालाई पूर्णता दिने तयारी गरेका छन्। मुख्यमन्त्री कार्कीले सोमबार सहकर्मी दलहरूसँग छलफल गरेर सरकार विस्तार गर्ने तयारी गरेको स्रोतले जनाएको छ। गत असोज २७ गते मुख्यमन्त्री बनेका कार्कीले प्रदेशको नेतृत्व सम्हालेको साढे तीन महिनापछि सरकारलाई पूर्णता दिन आँटेका हुन्। कार्कीले सरकारलाई पूर्णता दिन चार जना मन्त्री र एक जना राज्यमन्त्री नियुक्त गर्ने तयारी थालेको स्रोतले जनाएको छ। अहिले गठबन्धन दलहरूबीत छलफल जारी छ, नेकपा माओवादी केन्द्रका एक सांसदले भने, मन्त्रीको नाम फाइनल भएमा आज साँझसम्ममा टुंगो लाग्छ, नभए भोलिसम्ममा निर्क्यौल हुन्छ। उनका अनुसार माओवादीका तर्फबाट उदयपुरबाट निर्वाचित नारायण बुर्जा मगर र संखुवासभाका राजेन्द्र कार्की मन्त्री बन्ने भएका छन्। यसैगरी, नेपाली कांग्रेसबाट प्रदीपकुमार सुनुवार र रामकुमार खत्री मन्त्री बन्ने भएका छन्। कांग्रेसकी ईन्दिरा थापालाई राज्यमन्त्री बनाउने मुख्यमन्त्री कार्कीको तयारी छ। कार्कीले खानेपानी, सिँचाइ तथा ऊर्जा मन्त्रालय र सामाजिक विकास मन्त्रालय माओवादीलाई दिने स्रोतको भनाइ छ। त्यसबाहेक कांग्रेसले उद्योग, कृषि तथा सहकारी, आर्थिक मामिला तथा योजना मन्त्रालय पाउने भएको छ। स्वास्थ्य मन्त्रालय पनि कांग्रेसले नै लिने तयारी छ। नेकपा एमालेको सहयोगमा गत असोज २७ गते कोशी प्रदेशको मुख्यमन्त्री बनेका कार्कीले निरन्तर सरकार विस्तारको भाका सारिरहेका थिए। संविधानको धारा १६८ को उपधारा ५ अनुसार सत्ता गठबन्धनले माओवादीका ईन्द्रबहादुर आङबोलाई मुख्यमन्त्रीमा अगाडि सारेका बेला कार्कीले विद्रोह गरेर कोशीको नेतृत्व सम्हालेका थिए। डाक्टर शेखर कोइराला पक्षका आठ सांसदसँग मिलेर विद्रोह गर्दै एमालेको समर्थनमा मुख्यमन्त्री बनेका कार्कीलाई मुख्यमन्त्री बनाउन एमालेका ३९ जना सांसहरूले पनि सघाएका थिए। मुख्यमन्त्री बनेलगत्तै उनले एमालेका रामबहादुर राना मगर र शमशेर राईलाई पहिलो चरणमा मन्त्री बनाएका थिए। तर, कार्की गठबन्धनमा फर्किएलगत्तै एमाले गत कात्तिक १८ गते सरकारबाट बाहिरिएको थियो। त्यसपछि उनले १७ कात्तिकमा माओवादी केन्द्रबाट गणेश उप्रेती सुशील र नेकपा एकीकृत समाजवादी पार्टीबाट कमलप्रसाद जबेगुलाई मन्त्री बनाएका थिए। गत मंसिर १७ गते राई, उप्रेती र जबेगुले मन्त्रालयको जिम्मा पाएका थिए। राईले आन्तरिक मामिला तथा कानून मन्त्रालय पाउँदा उप्रेतीले पर्यटन, वन तथा वातावरण मन्त्रालय र जबेगु भौतिक पूर्वाधार विकास मन्त्रालयको जिम्मेवारी पाएका थिए।"
राष्ट्रका साझा मुद्दामा राजनीतिक दलहरू एकजुट हुनैपर्छ : सभामुख,"काठमाडौं : प्रतिनिधिसभाका सभामुख देवराज घिमिरेले राष्ट्रका साझा मुद्दामा राजनीतिक दलहरू एकजुट हुनुपर्ने बताएका छन्। आजदेखि सुरू भएको तेस्रो हिउँदे अधिवेसनको बैठकमा बोल्दै सभामुख घिमिरेले राष्ट्रका साझा मुद्दामा संसदमा प्रतिनिधित्व गर्ने राजनीतिक दलहरूले एकतालाई निरन्तरता दिनुपर्ने बताएका हुन्। ऐन निर्माणमा संख्यात्मक नतिजा आउन नसकेकपनि एक वर्षको अवधिमा प्रयाप्त मात्रामा गृहकार्य भएको उनको भनाइ छ। सभामुख घिमिरेले विगतका दुई अधिवेशनमा संसद नियमावलीको निर्माण तथा समितिले पूर्णता पाएसँगै संसदीय गतिविधिहरू क्रियाशील हुँदै गएको दावी गरे। उनले चालु अधिवेशनमा मुलुकलाई आवश्यक कानुन निर्माण गर्नुपर्ने र संसदीय गतिविधिलाई थप प्रभाकारी बनाउनुपर्नेमा जोड दिए। सभामुख घिमिरेले विधिको शासन र पारदर्शीता र जवाफदेहिता आधुनिक लोकतन्त्रका आधार स्तम्भ भएको बताए। संसदमा अबलम्बन गरिने विधि र प्रक्रिया र अभ्यासलाई परिष्कृत र र जनमुखी बनाउन सामूहिक प्रतिवद्धता आवश्यक रहेको उनको भनाइ छ। संसदलाई प्रभावकारी,क्रियाशीलर जीवन्त बनाउनचालू अधिवेशनदेखि केही नयाँ अभ्यास गर्न लागेको बताए। संसदीय गतिविधिलाई समयवद्ध सञ्चालनका लागि कार्यतालिका लागू गर्ने र विगतमा बजेटमाथि छलफलका क्रममा उठेका टिप्पणीलाई ध्यानमा राखेर यसै अधिवेशनबाट बजे सिद्धान्त र प्राथमिकतामाथि छलफल हुने जानकारी गराए। संसदीय क्रियाकलापको समीक्षा र कमजोरीको सुधारले यस संस्थाप्रतिको विश्वास र भरोसा वृद्धि हुँदै जाने बताउँदै जनताको प्रतिक्रिया र सुझावलाई आत्मसात् गर्दै आगामी अधिवेशन नतिजामुखी हुने विश्वास व्यक्त गरे।"
२५ हजार अमेरिकी डलरसहित चिनियाँ नागरिक पक्राउ,काठमाडौं : त्रिभुवन अन्तर्राष्ट्रिय विमानस्थलबाट २५ हजार अमेरिकी डलरसहित चिनियाँ नागरिक पक्राउ परेका छन्। चाइना साउथर्नको उडानबाट चीनको ग्वाञ्जाउ जान लागेको अवस्थामा उनलाई पक्राउ गरिएको विमानस्थल प्रहरीले जनाएको छ। सुरक्षामा खटिएको टोलीले अवैधरूपमा लुकाएर चीन लैजान लागेको एक सय दरका दुई सय ५० थान अमेरिकी डलरसहित चिनियाँ नागरिक २९ वर्षीय सियुआई विङक्यानलाई पक्राउ गरी आज सार्वजनिक गरेको हो। विमानस्थलको अन्तर्राष्ट्रिय उडानतर्फको प्रस्थान ह्याण्ड ब्यागेज चेकिङ एरियामा जाँच गर्ने क्रममा विङक्यानलाई प्रहरीले पक्राउ गरेको हो। उनलाई थप अनुसन्धान तथा कारबाहीका लागि पुल्चोकस्थित राजस्व अनुसन्धान विभागमा पठाइएको प्रहरीले जनाएको छ।
हिउँदे अधिवेशनमा बढीभन्दा बढी विधेयक पारित गर्न जोड दिन्छौं : प्रधानमन्त्री दाहाल,काठमाडौं : प्रधानमन्त्री पुष्पकमल दाहालले संसदको हिउँदे अधिवेशनमा बढीभन्दा बढी विधेयक पारित गर्न जोड दिने बताएका छन्। सोमबार संसद भवन नयाँ बानेश्वरमा सञ्चारकर्मीसँग संक्षिप्त प्रतिक्रिया दिँदै प्रधानमन्त्री दाहालले अहिलेको अधिवेशन विधेयक अधिवेशन भएकाले बढीभन्दा बढी विधेयक ल्याएर पारित गर्न जोड दिने बताए। राम्रो वातावरणमा संसद बैठक सुरु भएकाले विधेयकहरू अघि बढ्ने उनको भनाइ छ।
"सेयर बजारमा १४ अंकको सुधार , कारोबार रकम घट्यो","काठमाडौं : साताको दोस्रो कारोबार दिन सोमबार नेप्से परिसूचक दोहोरो अंकले बढेको छ। अघिल्लो कारोबार दिन एकल अंकले घटेको नेप्से आज १४५७ अंकले बढेर २०७६२७ विन्दुमा कायम भएको हो। सेन्सेटिभ इण्डेक्स १५९ प्रतिशतले बढेको छ। यसदिन नेप्से बढेपनि कारोबार रकम भने आइतबारको तुलनामा घटेको छ। यसदिन ३१० कम्पनीको ७४ लाख ९१ हजार ३०३ कित्ता सेयर २ अर्ब ४३ करोड ८ लाख ५८ हजार २५४ रुपैयाँमा खरिदबिक्री भयो। आइतबार ३ अर्ब रुपैयाँ बढिको सेयर कारोबार भएको थियो। दोहोरो अंकले बढेको बजारमा तीन कम्पनीको मूल्य सकारात्मक सर्किट लेभलमा कारोबार भयो। नेपाल दूरसञ्चार,पिपुल्स पावर र समाज लघुवित्त वित्तीयको सेयर मूल्य १० प्रतिशतले बढेको हो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको १८ करोड बढिको सेयर कारोबार भयो। यसदिन ९ उपसमूहको सूचक बढ्यो। कारोबारमा आएका कम्पनीमध्ये १४८ को मूल्य बढ्दा ८६ वटाको घट्यो भने १३ को मूल्य स्थिर रह्यो।"
चैते धानखेती गर्ने किसानलाई अनुदान,"कञ्चनपुर : चैते धानखेती गर्ने किसानलाई कृष्णपुर नगरपालिकाले ८० प्रतिशत अनुदानमा बीउ उपलब्ध गराउने काम अगाडि बढाएको छ। नगरपालिकाको कृषि विकास शाखाको आव २०८०८१ को वार्षिक स्वीकृत कार्यक्रमअनुसार किसानलाई अनुदानमा चैते धानको बीउ उपलब्ध गराउन थालिएको हो। किसानको मागका आधारमा बीउ वितरण गरिने नगरपालिकाको कृषि विकास शाखाका प्रमुख लालबहादुर धामीले बताए। धान उत्पादनमा नगरपालिकालाई आत्मनिर्भर बनाउनका लागि दुई वर्षदेखि निरन्तररुपमा चैते धानको बीउ अनुदानमा वितरण गराउन थालेका छौँ, उनले भने, चैते धानखेती गर्ने किसानको संख्या बर्सेनि बढ्दोरुपमा रहेको छ। किसानलाई अनुदानमा सिँचाइ सुविधाका लागि पम्पसेट, विद्युतीय मोटर उपलब्ध गराउने कार्यसँगै पुराना कुलो मर्मत गरी सञ्चालन गरिन थालेपछि चैते धानखेती गर्ने किसान बढ्दै गएको उनको भनाइ छ। पर्याप्त सिँचाइका साधन उपलब्ध हुन थालेपछि किसानले हर्दिनाथ जातको चैते धानखेतीपश्चात् बर्खे धानखेती गरेर दोहोरो फाइदा लिन थालेको उनले बताए। उनका अनुसार नगरपालिकामा खेतीमा संलग्न किसानमध्ये ८० प्रतिशतले धानखेती गर्दै आएका छन्। त्यसमध्ये चैते धानखेती मात्रै गर्ने किसानको संख्या पाँच प्रतिशत रहेको छ। थोरै जग्गामा चैते धानखेती गर्ने किसान ८० बढी भएको जनाउँदै कृषि विकास शाखाका प्रमुख धामीले एक बिघाभन्दा बढी क्षेत्रफलमा चैते धानखेती गर्ने किसान ३० बढी रहेको बताए। गत वर्ष मात्रै नगरपालिकाले अनुदानमा बीउ उपलब्ध गराएर ४० बिघा जग्गामा २५ किसानले चैते धानखेती गरेको उनले बताए। बर्खे धानभन्दा चैते धानले बढी उत्पादन दिने भएकाले किसानले यसको खेतीलाई प्राथमिकतामा राख्न थालेकाले यस वर्ष पनि अनुदानको कार्यक्रम राखिएको उनले जानकारी दिए। चैते धानमा बर्खे धानको तुलनामा रोग कीरा कम लाग्ने, मसिनो दाना हुने र धेरै फल्ने भएकाले किसानले यस धानको खेतीलाई रुचाएका छन, धामीले भने। फागुनमा बीउ राखेर किसानले चैतभित्र यस धानलाई रोप्ने गरेका छन्। रोपेको चार महिनामा धान पाक्ने गर्दछ। असारमा चैते धान काटेर किसानले बर्खे धानखेती गर्दै आएका छन्। चैते धानको बीउ अनुदानमा लगेका किसानले अनिवार्यरुपमा धान रोपेकै हुनुपर्ने नियम नगरपालिकाले बनाएको छ। कृषि ज्ञान केन्द्रका अनुसार कूल धानखेती हुने ४८ हजार चार सय ९६ हेक्टरमध्ये तीन सय हेक्टर जग्गामा चैते धानखेती हुने गरेको छ।"
प्रधान सम्पादक भण्डारी हृदयचन्द्रसिंह प्रधान स्मृति पत्रकारिता पुरस्कारबाट सम्मानित,"काठमाडौं : अन्नपूर्ण पोष्ट्का प्रधान सम्पादक अखण्ड भण्डारी हृदयचन्द्रसिंह प्रधान स्मृति पत्रकारिता पुरस्कारबाट सम्मानित भएका छन्। पूर्वउपप्रधान तथा अर्थमन्त्री विष्णुप्रसाद पौडेलले प्रेस चौतारी नेपालको २६औं स्थापना दिवसको अवसरमा सोमबार प्रधान सम्पादक भण्डारीलाई उक्त पुरस्कार प्रदान गरे। त्यस्तै सिन्धुपाल्चोकका पत्रकार माधव नेपाललाई अग्निशिखा स्मृति पत्रकारिता पुरस्कार, अन्नपूर्ण पोस्ट्कै रौतहट संवाददाता फणिदेव महतलाई वीरेन्द्रकुमार साह क्रियाशील पत्रकारिता पुरस्कार, रुकुमपूर्वका महेश केसीलाई डेकेन्द्र थापा स्मृति पत्रकारिता पुरस्कार, रामेछापकी यसिमा महतलाई चन्द्र न्यौपाने शान्तिराम कार्की स्मृति पत्रकारिता पुरस्कार र काभ्रेकी काजल तामाङलाई सावित्रीदेवी पद्मलक्ष्मी बस्नेत स्मृति पत्रकारिता पुरस्कार प्रदान गरिएको थियो। पत्रकार गोबिन्द पोखरेलको संयोजकत्वमा चौतारीका महासचिव हिरामान लामा र सचिव हरिबल्ल्भ नेपालको निर्णायक मण्डलले उक्त पुरस्कृत हुनेहरूको नामावली छनोट गरेको थियो। पुरस्कार ग्रहण गर्दै प्रधान सम्पादक भण्डारीले नेपाली पत्रकारिता अहिले आर्थिक, सामाजिक, राजनीतिक पक्षबाट चुनौतीको घडीमा भएको बताए। विग्रिएको र बिथोलिएको परिस्थितिलाई संगाल्ने र व्यवस्थित बनाउने दायित्व तपाईँ हाम्रो नै हो। पत्रकारितालाई संग्ल्याउँछौं, परिस्थितिलाई अनुकुल बनाउछौं भन्नेमा म ढुक्क छु,' उनले भने। उनले महान व्यक्तित्वको नामको पुरस्कारले पुरस्कृत गरेकोमा आभार प्रकट गरे।"
म फरार भएको छैन : ज्ञानेन्द्र कार्की,काठमाडौं : नेपाली कांग्रेसका सांसद एवं पूर्व सञ्चारमन्त्री ज्ञानेन्द्र कार्कीले आफू मिडियामा आएजस्तो फरार नभएको स्पष्ट पारेका छन्। टेरामक्स खरिद प्रकरणमा भ्रष्टाचार भएको भन्दै अख्तियारले खोजी गरिरहेको विषयमा सांसद कार्कीले आफू फरार रहेको विषयमा सत्यता नरहेको बताए। सोमबार संसद भवन नयाँ बानेश्वरमा संक्षिप्त प्रतिक्रिया दिँदै उनले यस विषयमा अरू केही नबोल्ने भन्दै स्वस्थ पत्रकारिता गर्न सुझाव दिएका थिए। सो प्रकरणमा अर्बौं रूपैयाँ भ्रष्टाचार भएको उजुरीमा अख्तियारले आफ्नो अनुसन्धान अन्तिम चरणमा पुर्याएको छ।
राष्ट्रपति रनिङ शिल्डको उपाधि कालिकालाई,"रसुवा : रसुवाको उत्तरगया गाउँपालिकाको बोगटीटारमा सञ्चालित ११ औं राष्ट्रपति रनिङ शिल्डको उपाधि कालिका गाउँपालिका टिमले हात पारेको छ। कालिकाले २२ स्वर्ण, ७ रजत र २ कास्य गरी ३१ पदकसहित उपाधि जितेको हो। जिल्ला खेलकुद विकास समितिले आयोजना गरेको जिल्ला स्तरीय प्रतियोगितामा उत्तरगया गाउँपालिका टिमले ५ स्वर्ण १२ रजत, ९ कास्यसहित दोस्रो भएको छ। गोसाइँकुण्डले ४ स्वर्ण ८ रजत ८ कास्य पदक जितेको छ। त्यसैगरी नौकुण्डले ४ स्वर्ण, ७ रजत , कास्य १० पदक जितेको छ भने आमाछोदिमो टिमले १ स्वर्ण, १ रजत र ५ कास्य पदक हात पारेको छ। माघ २० देखि २२ गतेसम्म सञ्चालित खेलमा ५ वटै पालिकाबाट विभिन्न खेलमा भाग लिएका थिए। तेक्वान्दोतर्फ उत्तरगयाकी रस्विना थापामगर र कालिकाका समीर तामाङ उत्कृष्ट भए। महिला भलिबलतर्फ कालिकाकी शिला स्याङवा र पुरुष भलिबलतर्फ नौकुण्डका बिक्रम तामाङ उत्कृष्ट घोषित भए। एथ्लेटिक्स पुरुष तर्फ कालिकाकै महेन्द्र परियार र महिला एथ्लेटिक्समा मनिसा तामाङ उत्कृष्ट भए। कालिकाबाट सुजिता मोक्तान उदयीमान खेलाडी घोषित भइन्।"
नेपालमा रेड्मी नोट १३ सिरिज सार्वजनिक,"काठमाडौं : नेपालमा रेडमी नोट १३ का सिरिजहरु सार्वजनिक भएको छ। सोमबार काठमाडौंको एक होटलमा कार्यक्रम गर्दै ग्लोबल टेक्नोलोजी लिडर शाओमीले रेड्मी नोट १३ सिरिज अन्तर्गत रेड्मी नोट १३ प्रो फाइभ जि, रेड्मी नोट १३ प्रो र रेड्मी नोट १३ सार्वजनिक गरेको हो। कम्पनीका अनुसार यी तीनै मोडेलमा ग्राहकले शक्तिशाली प्रोसेसर र उच्च स्तरीय क्यामराको साथ स्मार्टफोनको नयाँ अनुभव पाउने छन्। रेडमी १३ सिरिज मार्फत नयाँ स्टाइल, पर्फर्मेन्स र इनोभेसन प्रदान गर्दै शाओमीले नेपाली बजारमा उच्च गुणस्तरीय प्रविधि प्रदान गर्ने आफ्नो प्रतिबद्धतालाई निरन्तरता दिएको कम्पनीले दाबि गरेको छ। लन्चको अवसरमा बोल्दै शाओमी नेपालका कन्ट्री जनरल म्यानेजर मनु मनस्वीले ग्राहकहरुलाइ अत्याधुनिक प्रविधिको अनुभव प्रदान गर्ने उद्देश्यले डिजाइन गरिएका नयाँ स्मार्टफोनहरू सार्वजनिक गरिएको बताए। उनले भने, शाओमीको प्रतिबद्धता सरल छ, हामी हाम्रा सबै ग्राहकहरूलाई उच्च गुणस्तरको प्रविधि प्रदान गर्न चाहन्छौ। स्मार्टफोनको बजारमा नयाँ स्ट्यान्टर्ड सेट गर्न पाएकोमा हामी गर्व गछौं र हामीलाई आशा छ हाम्रा नेपाली ग्राहकहरुले यी नयाँ मोडेलहरुलाई मन पराइदिनु हुनेछ। मुख्य विशेषताहरु: स्टाइलिश डिजाइन र क्रिस्टल क्लियर डिस्प्ले: स्टाइलिश डिजाइन भएको यस रेड्मी नोट १३ प्रो फाइभ जि को मोटाई ८९ एमएम र तौल २०४५ रहको छ। यसको ६६७ इन्चको क्रिस्टल रेस एमोलेड कर्भ १५ के डिस्प्लेमा २७१२१२२० को रिजोल्युसन र १२० हर्जको रिफ्रेस रेट रहेको छ। आइपि ६८ डस्ट र वाटर रेसिस्टेन्स रेटिङको साथ आउने यो रेड्मी नोट १३ प्रो फाइभ जि हेर्दा जति स्टाइलिश छ त्यत्ति नै टिकाउ पनि छ। बेजोड प्रदर्शन: रेड्मी नोट १३ प्रो फाइभ जिमा रहेको मिडियाटेक डाइमेन्सिटी ७२०० अल्ट्रा चिपसेट र ४ एनएम अक्टाकोर प्रोसेसरले फास्ट पर्फर्मेन्स दिन्छ भने ८ जिबी २५६ जिबी र १२ जिबी ५१२ जिबीको स्टोरेज कन्फिगरेसनले ग्राहकहरुलाइ आफ्नो फाईलहरु राख्न सहजता प्रदान गर्छ। २०० मेगापिक्सेल शटर म्याजिक रेड्मी नोट १३ प्रों फाइभ जिको २०० मेगापिक्सेलको मुख्य क्यामरा, ८ मेगापिक्सेलको अल्ट्रा वाइड क्यामरा र २ मेगापिक्सेलको म्याक्रो क्यामराको साथमा ग्राहकहरुले फोटोग्राफीको नयाँ अनुभव लिन सक्नेछन्। १६ मेगापिक्सेलको फ्रन्ट क्यामेराले आकर्षक सेल्फीहरू निकाल्दछ भने ओआइएस, शाओमी प्रो कट र शाओमी इमेजिङ सिस्टमले मोबाइल फोटोग्राफीको परिभाषा नै परिवर्तन गरिदिएको छ। सुपर फास्ट चार्जिङ र आकर्षक सेन्सर: रेड्मी नोट १३ प्रों फाइभ जिको ५००० एमएचको ब्याट्री भएको हुँदा आरामसँग दिनभर फोन चलाउन सकिन्छ। यसमा १२० वाटको हाइपरचार्जर उपलब्ध भएकाले चार्जिङ पनि अति छिटो हुन्छ। डुअल स्टेरियो स्पिकर र डल्बी एटमसको साथमा यस स्मार्टफोनमा इन स्कुन फिङगर प्रिन्ट पनि उपलब्ध छ। रेड्मी नोट १३ प्रो: नयाँ व्यालेन्स मुख्य विशेषताहरु: स्टाइलिश एमोलेड डिस्प्ले: ७९८ एमएमको स्लिम डिजाइन र १८८ ग्राम तौल भएको यस रेड्मी नोट १३ प्रो मा स्टाइल र कम्फर्टको नयाँ सन्तुलन कायम हुने कम्पनीले जनाएको छ। ६६७ इन्चको एमोलेड डिस्प्ले, २४००१८०० को रिजोल्युसन र स्विफ्ट १२० हर्ज रिफ्रेस रेटले उत्कृष्ट भिजुअल एक्स्पिरिएन्स प्रदान गर्दछ। साथै यसमा आइपि ५४ डस्ट र स्प्त्याश रेजिस्ट्यान्स उपलब्ध गराइएको छ भने यसमा ग्लास चाँहि कोर्निङ गोरिल्ला ग्लास रहेको छ। स्पीडको नयाँ परिभाषा: मिडिया टेक हेलियो अल्ट्रा सहित आउने रेड्मी नोट १३ प्रो प्रदर्शनमा उत्कृष्ट रहेको कम्पनीले जनाएको छ। त्यस्तै युजर फ्रेन्डली एक्स्पिरिएन्सको लागि एन्ड्रोइड १३ मा आधारित तथा एमआइयुआई १४ मा राखिएको छ। स्टोरेजको कुरा गर्नुपदां यो फोन ८ जिबी २५६ जिबी वा १२ जिबी ५१२ जिबी स्टोरेज भेरिएन्टमा उपलब्ध छ। २०० मेगापिक्सेल क्यामेरा: रेड्मी नोट १३ प्रो ले तपाईंको फोटोग्राफी स्किललाई नयाँ उचाइमा पुन्याउँदछ। ओआइएसको साथ यसको २०० एमपी मुख्य क्यामेराले हरेक डिटेल कैद गर्दछ भने पृथक फोटोग्राफीको लागि ८ एमपी अल्ट्रावाइड क्यामेरा र २ एमपीको म्याक्रो क्यामेरा उपलब्ध छ। यसको १६ एमपी सेल्फी क्यामेराले सेल्फीपोर्टेटहरूमा छुट्टै चमक ल्याउँछ। सुपर चार्ज र अडियो: रेड्मी नोट १३ प्रो को ५००० एमएच ब्याट्रीको साच उत्कृष्ट ब्याट्री लाइफको अनुभव लिन पाइन्छ। साथमा ६७ बाट इनदबक्स टर्बो फास्ट चार्जर समावेश रहेको छ। यस स्मार्टफोनमा डुअल स्पिकरहरू, डल्बी एटमसको तथा इन स्किन फिङ्गर प्रिन्ट पनि उपलब्ध छ। रेड्मी नोट १३: हरेक फिचर विशेष मुख्य विशेषताहरु: भव्य डिस्ले: ७९७ स्लिम र १८८५ ग्रामको तौलले रेड्मी नोट १३ लाई हल्का र स्ल्कि देखाएको छ। यसको आकर्षक ६६७ इन्च एमोलेड डिस्प्ले, २४००८ १०८० को रिजोलुसन र स्मुथ १२० हर्जको रिफ्रेस रेटले इमसिंभ भिजुअलको अनुभव सुनिश्चित गर्दछ। साथमा रेड्मी नोट १३ आइपी ५४ डस्ट र स्ल्याश रेजिस्ट्यान्स सहित उपलब्ध छ। शक्तिशाली स्न्यापड्रागन ६८५: स्न्यापड्रागन ६८५ चिपसेट राखिएको रेड्मी नोट १३ ले प्रभावकारी पर्फर्मेन्स प्रदान गर्दछ। एन्ड्रोइड १३ र एमआइयुलाई १४ भएको यो डिभाइस बिना कुनै ल्याग चल्दछ। प्रयोगकर्ताहरूका लागि ६ वा ८ जिबी यऱ्याम रोज्न र आफ्नो आवश्यकता अनुसार १२८ बा २५६ जिबी स्टोरेज छनौट गर्ने विकल्प उपलब्ध छन् १०८ मेगापिक्सेल पावरहाउस: रेड्मी नोट १३ को प्रभावशाली क्यामेरा सेटअपले राम्रो डिटेल प्रदान गर्दछ। रेड्मी नोट १३ मा १०८ एमपीको मेन क्यामेरा, ८ एमपी अल्ट्रावाइड क्यामेरा र २ एमपीको म्याक्रो क्यामेरा उपलब्ध छन्। साथमा यसको १६ एमपी सेल्फी क्यामेराले सेल्फीमा छुट्टै चमक ल्याउँछ। एक्स्ट्रा व्याकअप: ५००० एमएच ब्याट्री र ३३ वाटको फास्ट चार्जर भएकोले रेड्मी नोट १३ मा दिनभरी भिडियो हेर्न वा अरु काम गर्न मिल्छ। साथसाथै यस डिभाइसमा डुअल स्पिकर, डल्बी एटमस र अतिरिक्त सुरक्षाका लागि इनस्क्रिन फिंगरप्रिन्ट सेन्सर पनि समावेश छ। मूल्य र अफरहरु: रेड्मी नोट १३ मिडनाइट ब्ल्याक, मिन्ट ग्रीन र आइस ब्लू कलरमा २४ हजार ९९९ रुपैयाँ (६१२८ जीबी) र २७ हजार ९९९ रुपैयाँ (८२५६) जीबीमा उपलब्ध हुनेछ। रेड्मी नोट १३ किन्दा २,९९९ रुपैयाँ मूल्यको बड्स ४ एक्टीभ मात्र १,६९९ रुपैयाँको अफरमा पाउन सकिनेछ। रेड्मी नोट १३ प्रो मिडनाइट ब्ल्याक, फरेस्ट ग्रीन र ल्याभेन्डर पर्पल कलरमा ३४ हजार ९९९ रुपैयाँ (८२५६ जीबी) र ३९ हजार ९९९ रुपैयाँ (१२५१२ जीबी) मा उपलब्ध हुनेछ। रेड्मी नोट १३ प्रो किन्दा २ हजार ९९९ रुपैयाँ मूल्यको बड्स ४ एक्टीभ मात्र १ हजार ६९९ रुपैयाँ अफरमा वा ५ हजार ६९९ रुपैयाँ मूल्यको रेड्मी वाच ३ एक्टीभ मात्र ३ हजार ४९९ रुपैयाँ अफरमा पाउन सकिनेछ। रेड्मी नोट १३ प्रों फाइभ जि मिडनाइट ब्ल्याक, फरेस्ट ग्रीन र ल्याभेन्डर पर्पल कलरमा ४७ हजार ९९९ रुपैयाँ (८२५६ जीबी) र ५२ हजार ९९९ रुपैयाँ (१२५१२ जीबी) मा उपलब्ध हुनेछ। त्यस्तै रेड्मी नोट १३ प्रो फाइभ जि किन्दा २ हजार ९९९ रुपैयाँ मूल्यको बड्स ४ एक्टीभ मात्र १ हजार ६९९ रुपैयाँ अफरमा वा ५ हजार ६९९ रुपैयाँ मूल्यको रेड्मी वाच ३ एक्टीभ मात्र ३ हजार ४९९ रुपैयाँ अफरमा पाउन सकिनेछ।"
वैदेशिक रोजगारीका नाममा ८४५ जनाबाट ३ करोड ९३ लाख रकम ठगी गर्ने लामा जेल चलान,"काठमाडौं : वैदेशिक रोजगार न्यायाधिकरणले वैदेशिक रोजगार कसुरमा लालबहादुर लामालाई पुर्पक्षका लागि थुनामा पठाउने आदेश दिएको छ । न्यायधिकरणका अध्यक्ष कृष्ण गिरी, सदस्यहरु निशा बानियाँ, उद्धवप्रसाद पुडासैनीको इजलासले वैदेशिक रोजगार कसुर मुद्दामा स्टार सिपिङ सर्भिस एण्ड ट्रेनिङ सेन्टर प्रालिका निर्देशक लामालाई पूर्पक्षका लागि थुनामा पठाउने आदेश गरेको हो । लामाविरुद्ध आङपासाङ शेर्पासमेत ८४५ जनाले ३ करोड ९३ लाख १४ हजार तीन सय ३३ र त्यसको ५० प्रतिशत हर्जनासमेत माग गरी उजुरी दिएका थिए । 'प्रतिवादीबाट हुनसक्ने जोखिम विश्लेषण गर्दा हाल यी प्रतिवादीलाई मुलुकी फौजदारी कार्यविधिसंहिता २०७४ को दफा ६७ बमोजिम पूर्पक्षका लागि थुनामा राख्ने गरी यो आदेश गरिदिएको छ,' जारी आदेशमा भनिएको छ । लामाले न्यायाधिकरण समक्ष दिएको बयान,मिसिल संलग्न नगद बुझिएको रिसिप्ट र चेकसमेतका कागजात र प्रतिवादीको बैंक खातामा जाहेरवालाहरूले रकम बुझाएको देखिने बैंक भौचर समेत प्रमाणका आधारमा तत्काल कसुरदार होइनन् भन्ने नदेखिएको आदेशमा उल्लेख छ । वैदेशिक रोजगार कसुरमा २०७९ साल पुस २४ मा आङपासाङ शेर्पा, हरिबहादुर थापा समेतले लामाले लिथुनिया, कोरिया, न्युजल्याण्ड, क्यानाडा समेतका देशमा रोजगारीका लागि पढाउने भनी रकम लिई ठगी गरेको भन्दै उजुरी परेको थियो । लामालाई गत पुस १६ गते काठमाडौंको शङ्खमूलबाट पक्राउ गरिएको थियो । प्रहरीले लामाको तालिम सेन्टरबाट पीडितहरु ९ सय ३४ थान राहदानी बरामद गरेको थियो । लामाले बिगो बमोजिमको रकम फिर्ता गर्न आफू तयार रहेको बयान दिएका छन् ।"
हिमालयन हाइड्रोवापरका एक कामदारको मृत्यु,काभ्रे : जिल्लाको चौरिदेउराली गाउँपालिका३ माथिल्लो चौर खोलामा रहेको हिमालयन रिसर्च हाइड्रोपावरमा कार्यरत मजदुरको मृत्यु भएको छ। सर्लाही घर भएका १९ वर्षीय शंकर सदा काम गर्ने क्रममा बेहोस भएका थिए। उनलाई उपचारका लागि अस्पताल लैजाने क्रममा बाटोमा नै मृत्यु भएको वडा नम्बर ३ का वडाध्यक्ष चित्रप्रसाद चौलागाईंले जानकारी दिए। शव प्रहरी बोलाएर मुचुल्का उठाएर राखिएको जनाएको छ। घटनास्थलमा प्रहरीको टोली पठाएको जिल्ला प्रहरी कार्यालय काभ्रेले जनाएको छ।
प्रतिनिधिसभाको अर्को बैठक बुधबार बस्ने,"काठमाडौं : संघीय संसद्अन्तर्गतको प्रतिनिधिसभाको आजका लागि बोलाइएको बैठक सकिएको छ। अर्को बैठक माघ २४ गते बुधबार बिहान ११ बजे बस्नेछ। आजको बैठकमा सभामुख देवराज घिमिरेले राष्ट्रपतिबाट प्राप्त अधिवेशन आह्वानसम्बन्धी पत्रको व्यहोरा र राष्ट्रपतिको कार्यालयबाट प्राप्त कार्यभार तोकिएको सम्बन्धी पत्रको व्यहोरा पढेर सुनाएका थिए। सभामुखले प्रधानमन्त्री तथा मन्त्रिपरिषद्को कार्यालयबाट प्राप्त कार्यभार तोकिएको सम्बन्धी पत्रहरूको व्यहोरा जानकारी गराएका थिए। यसैगरी सभामुख घिमिरेले प्रतिनिधिसभा नियमावली, २०७९ को नियम १० बमोजिम बैठकको अध्यक्षता गर्ने सदस्यहरुको मनोनयन गरेका छन्। बैठकमा राष्ट्रियसभामा उत्पत्ति भएको विद्युतीय व्यापार विधेयक, २०८० र राष्ट्रिय मर्यादासम्बन्धी विधेयक, २०७९ का सम्बन्धमा राष्ट्रियसभाबाट प्राप्त सन्देशसहितको विधेयक टेबुल भएको छ। बैठकमा अर्थमन्त्री डा प्रकाशशरण महतले आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेश, २०८० पेस गरे। कानुन, न्याय तथा संसदीय मामिलामन्त्री धनराज गुरुङले मन्त्रिपरिषद्को निर्णयबाट जारी भएको बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐन, २०७१ को दफा ४२ बमोजिमको बाधा अड्काऊ फुकाऊ आदेश सदनमा पेस गरेका छन्।"
बुटवलमा नापी र मालपोतमा सेवाग्राहीलाई सास्ती,"बुटवल : मालपोत कार्यालय र नापी कार्यालय टाढा हुँदा बुटवलमा सेवाग्राहीले सास्ती खेपिरहेका छन्। बुटवल उपमहानगरपालिका८ सुख्खानगरमा मालपोत र वडा नम्बर १३ स्थित जीतगढीमा नापी कार्यालय सञ्चालनमा छन्। आफ्नै नयाँ भवन बनेपछि नापी कार्यालय जीतगढीमा सरेको हो। यसअघि नापी कार्यालय पनि सुख्खानगरस्थित मालपोत नजिकै थियो। तर, मालपोत कार्यालयको निर्माणाधीन भवनले गति नलिएपछि सेवाग्राहीलाई वारिपारि गर्दा गर्दै समय बित्ने गरेको छ। जग्गा बिक्री गर्ने काम लिएर देवदह नगरपालिका३ सूर्यपुराबाट आएका ७४ वर्षीय ओमप्रकाश न्यौपानेले एक दिनको काम तीन दिन लागेको बताए। धेरै समय वारी र पारी गर्दागर्दै बित्यो, उनले भने,पहिले नजिक नजिक थिए। अहिले नापी कार्यालय आफ्नै भवनमा सरेछ। मालपोत टाढा हुँदा दुःख पाइयो। उनले होटलमा बास बसेर काम गर्नुपर्ने बाध्यताले सास्ती खेप्नुपरेको समेत गुनासो गरे। पूर्व पश्चिम महेन्द्र राजमार्गको बाटो हुँदै दुवै कार्यालय आउजाउ गर्नुपर्ने भएपछि सेवाग्राहीलाई जोखिम समेत हुने गरेको छ। मालपोत भवनको म्याद सकियो प्रगती ३० प्रतिशत मात्र जीतगढीमा मालपोत कार्यालयको आफ्नै भवन निर्माणाधीन अवस्थामा रहे पनि ठेकेदारले समयमा काम नगर्दा सेवाग्राहीका गुनासा आउने गरेको प्रमुख मालपोत अधिकृत दामोदर भण्डारीले प्रतिक्रिया दिए। ठेकेदारले समयमै काम नगर्दा जनताका गुनासा धेरै आइरहेका छन्, भण्डारीले भने, भवनको ३० प्रतिशत पनि काम भएको छैन। समयमै निर्माण पुरा हुने स्थिति पनि देखिँदैन। २०७८ असोज १७ गते दुई वर्षभित्र निर्माण सक्ने गरी टिडी आर जयबागेश्वरी माता जेभी नेपालगञ्जले निर्माणको जिम्मा लिएको छ। सम्झौताको समय सकिएपछि २०८१ जेठ मसान्तभित्र सक्नेगरी पहिलो पटक म्याद थप गरिएको छ। प्रमुख मालपोत अधिकृत भण्डारी थपिएको म्यादभित्र पनि ठेकेदारले निर्माण पूरा गर्नेमा विश्वस्त छैनन्। तीन तलाको भवन निर्माण गर्नका लागि भ्याट बाहेक सात करोड ४५ लाख १३ हजार ८९ रुपैयाँमा निर्माण कम्पनीसँग कार्यालयले सम्झौता गरेको छ। मालपोत कार्यालय विगत लामो समयदेखि सुख्खानगरमा तीन वटा घरको २५ वटा कोठा भाडामा लिएर सञ्चालन भइरहेको छ। कार्यालयले भाडावापत मासिक एक लाख २१ हजार ६ सय १७ रुपैयाँ भुक्तानी गर्छ। मालपोतका ५० प्रतिशतभन्दा धेरै काम नापी कार्यालयसँग सम्बन्धित हुने भएकाले दुवै कार्यालय नजिक हुनुपर्ने भण्डारीको भनाइ छ। नयाँ भवन बन्दासम्म नापी कार्यालयकै नजिक घरभाडामा लिएर कार्यालय सञ्चालन गर्ने पनि कार्यालयको योजना छ,भण्डारीले भने,तर, उपयुक्त घरहरुको खोजीमा छौँ। हुने बित्तिकै सर्छौ। बुटवल जीतगढीझोलुंगे पुलका स्थानीयले नापी कार्यालय नजिक मालपोत सार्न र निर्माणाधीन भवन समयमै पुरा हुनुपर्ने माग राख्दै सोमबार मालपोत कार्यालयलाई ज्ञापनपत्र बुझाएको उपभोक्ता हित संरक्षण मञ्चका केन्द्रीय सदस्य ऋषि आजादले बताए। मालपोत र नापी कार्यालय टाढा हुँदा नागरिकले धेरै दुःख पाए,उनले भने,यस बारेमा सबै सरोकारवालाले चासो दिनुपर्छ।"
संसद् बैठक सुरू,"काठमाडौं : संघीय संसद्अन्तर्गतको प्रतिनिधिसभा बैठक सुरू भएको छ। यो संसद्को तेस्रो अधिवेशन हो। बैठकमा सभामुख देवराज घिमिरेले राष्ट्रपतिबाट प्राप्त अधिवेशन आह्वानसम्बन्धी पत्रको व्यहोरा पढेर सुनाउने कार्यसूची छ । संघीय सचिवालयका अनुसार बैठकमा सभामुखले राष्ट्रपतिको कार्यालयबाट प्राप्त कार्यभार तोकिएको सम्बन्धी पत्रको व्यहोरा पढेर सुनाउनेछन्। सभामुखले प्रधानमन्त्री तथा मन्त्रिपरिषद्को कार्यालयबाट प्राप्त कार्यभार तोकिएको सम्बन्धी पत्रहरूको व्यहोरा जानकारी गराउने संसद्का कार्यवाहक महासचिव पद्मप्रसाद पाण्डेयले जानकारी दिएका छन्। कार्यसूचीअनुसार बैठकमा सभामुखले प्रतिनिधिसभा नियमावली, २०७९ को नियम १० बमोजिम बैठकको अध्यक्षता गर्ने सदस्यहरुको मनोनयन गर्नेछन्। यसैगरी बैठकमा राष्ट्रियसभामा उत्पत्ति भएको विद्युतीय व्यापार विधेयक, २०८० र राष्ट्रिय मर्यादासम्बन्धी विधेयक, २०७९ का सम्बन्धमा राष्ट्रियसभाबाट प्राप्त सन्देशसहितको विधेयक टेबुल गरिनेछ। बैठकमा अर्थमन्त्री डा प्रकाशशरण महतले आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेश, २०८० पेस गर्ने छन्। कानुन, न्याय तथा संसदीय मामिलामन्त्री धनराज गुरुङले मन्त्रिपरिषद्को निर्णयबाट जारी भएको बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐन, २०७१ को दफा ४२ बमोजिमको बाधा अड्काऊ फुकाऊ आदेश सदनमा पेस गर्ने कार्यसूची छ।"
ग्लोबल आइएमई बैंकका ग्राहकलाई दराजमा १५ प्रतिशत छुट,"काठमाडौं : ग्लोबल आइएमई बैंकका कार्ड बाहक ग्राहकहरूलाई दराजबाट (डीमल खण्ड) अनलाइनमार्फत सामान किन्दा १५ प्रतिशतसम्म छुट पाउने योजना सार्वजनिक भएको छ। फेब्रुअरी ५ देखि अप्रिल ३० सम्म (३ महिना) सञ्चालनमा रहने यस छुट योजनाअन्तर्गत ग्राहकहरूले ग्लोबल आइएमई बैंकको भिजा डेबिट वा क्रेडिट कार्ड प्रयोग गरी दराजबाट अनलाइनमार्फत सामान खरिद गर्दा कुल खरिद मुल्यमा १५ प्रतिशतसम्म छुट पाउनेछन्। बैंकको डेबिट कार्ड प्रयोगकर्ताहरूले १० प्रतिशत वा ५०० रुपैयाँसम्म र क्रेडिट कार्ड प्रयोगकर्ताहरूले १५ प्रतिशत वा ७५० रुपैयाँसम्म छुट पाउनेछन्। ग्लोबल आइएमई बैंकले दराज अनलाइन स्टोरसँग समन्वय गरी आफ्ना डेबिट र क्रेडिट कार्ड प्रयोगकर्ताहरूलाई विशेष छुटको अनुभव सुनिश्चित गर्दै आएको छ। यसरी बैंकले आफ्ना ग्राहकवर्गको सुविधालाई मध्यनजर गरी बैंकले यस्ता किसिमका समयसान्दर्भिक योजनाहरू ल्याएर ग्राहकहरूलाई लाभान्वित गर्दै आएको छ। ग्लोबल आइएमई बैंक मुलुकका सतहत्तरै जिल्लामा शाखा सञ्जाल रहेको निजी क्षेत्रको पहिलो वाणिज्य बैंक हो। बैंकले ३५६ शाखा कार्यालय, ३७८ एटिएम, २७४ शाखारहित बैंकिङ सेवा, ६५ एक्सटेन्सन तथा राजश्व संकलन काउन्टर तथा ३ वटा वैदेशिक प्रतिनिधि कार्यालय समेत गरी १,१०० भन्दा बढी सेवा केन्द्रबाट ४५ लाखभन्दा बढी ग्राहकहरू माझ सेवा प्रदान गरिरहेको छ। त्यसैगरी बैंकले संयुक्त राज्य अमेरिका, संयुक्त अधिराज्य, क्यानडा, अष्ट्रेलिया, मलेसिया, दक्षिण कोरिया, जापान, साउदी अरेबिया, कतार, युएई, बहराइन, कुवेत, भारत, जोर्डन, हङकङ लगायतका मुलुकबाट रेमिटान्स भित्र्याउँदै देशको अर्थ व्यवस्थामा महत्वपूर्ण योगदान पुर्याउँदै आइरहेको छ"
विराटनगरमा माघ २६ देखि प्याब्सन स्पोर्टस मिट हुँदै,"विराटनगर : विराटनगरमा आयोजना हुने १३ औं प्याब्सन स्पोर्टस मिटको तयारी सुरु गरिएको छ। माघ २६ देखि २८ गतेसम्म स्पोर्टस मिट हुने छ। निजी तथा आवासीय विद्यालय अर्गनाइजेशन नेपाल (प्याब्सन)मोरङले आइतबार विराटनगरमा पत्रकार सम्मेलन गर्दै स्पोर्टस मिटबारे जानकारी दिएको छ। राष्ट्रको खेलकुद विकास तथा स्वास्थ्य र सभ्य समाजका लागि प्याब्सन स्पोर्टस मिट भन्ने मूल नाराका साथ खेलकुद कार्यक्रम गर्न लागिएको हो। प्याब्सन मोरङका अध्यक्ष प्रेमलाल सिंह सुवालले औपचारिक शिक्षासँगै विद्यार्थीहरूको व्यक्तित्व विकास गर्ने उद्देश्यले पनि खेलकुदलाई प्राथमिकतामा राखिएको जानकारी दिए। खेलकुदले विद्यार्थीहरूको व्यक्तित्व विकास गर्नुका साथै एउटा असल समाज निर्माण गर्न मद्धत पुग्ने उनको भनाइ छ। साथै, उत्कृष्ट खेलाडीको छनोटमा पनि सहयोग पुग्ने सुवाल बताउँछन्। विश्वमा सैद्धान्तिक ज्ञानलाई भन्दा प्रयोगात्मक सिकाइ प्रक्रियालाई बढी मात्रामा महत्व दिइन्छ, उनले भने, साथै खेलकुद पनि मानव जीवनको एक अभिन्न पाटो बन्न पुगेको छ। प्रतियोगितामार्फत खेलका सैद्धान्तिक पक्षका बारेमा मात्र नभएर प्रयोगात्मक विधिमार्फत ज्ञान हासिल हुने उनको भनाइ छ। भविष्यमा खेलाडी हुने लक्ष्य लिएका विद्यार्थीहरूका लागि प्याब्सन स्पोर्टस मिट प्रारम्भिक खुड्किलो हुने विश्वास लिइएको छ। राष्ट्रिय तथा अन्तर्राष्ट्रिय जगतमा आफ्नो प्रतिभा प्रदर्शन गर्न सक्ने खेलाडी उत्पादन गरी राष्ट्रप्रति समर्पित गर्ने उद्देश्यका साथ २०६३ सालदेखि प्रत्येक वर्ष प्याब्सन मोरङले जिल्ला स्तरीय खेलकुद सञ्चालन गर्दै आएको सुवालको भनाइ छ। विराटनगरमा हुने प्रतियोगितामा प्याब्सन आवद्ध मोरङका २ सय १० वटा विद्यालयका ३ हजारभन्दा बढी विद्यार्थीले सहभागिता जनाउने प्याब्सनले जनाएको छ। विद्यार्थीबीच भलिबल, फुटबल, टेबलटेनिस, बास्केटबल र म्याराथनका इभेन्टमा प्रतिस्पर्धा हुनेछ। प्रतियोगिता सञ्चालनका लागि करिब १५ लाख खर्च हुने आयोजकले जनाएको छ।"
सदनलाई सत्ता टिकाउने माध्यम बनाउन दिँदैनौं : रवि लामिछाने,काठमाडौं : राष्ट्रिय स्वतन्त्र पार्टीका सभापति रवि लामिछानले सदनलाई सत्ता टिकाउने माध्यममात्रै बनाए रास्वपाले कडा खबरदारी गर्ने बताएका छन्। सोमबार संसद भवन नयाँ बानेश्वरमा सञ्चारकर्मीसँग कुरा गर्दै सभापति लामिछानेले अहिलेको अधिवेशनमा जनताको जनजीविकासम्बन्धी विधेयकलाई सरकारले प्राथमिकता दिनुपर्ने भन्दै त्यसो हुन नसके रास्वपाले कडा खबरदारी गर्ने बताए। संविधान कार्यान्वयनका लागि बनाउनुपर्ने कानुनलाई प्राथमिकताका साथ अघि बढाउनुपर्ने उनको भनाइ थियो। सरकारले जनचासोका विधेयकहरू सदनमा ल्याउन नसके रास्वापाका सांसदहरूले निजी विधेयकहरू सदनमा लैजाने उनले बताए। उनले सदनलाई जनउत्तरदायी बनाउन रास्वपाले प्रभावकारी भूमिका खेल्ने बताएका थिए।
व्यवसायी अरुण चौधरीलाई थप दुई दिन हिरासतमा राख्न अनुमति,काठमाडौं : बाँसबारी छालाजुत्ता कारखानाको जग्गा घोटाला प्रकरणमा पक्राउ परेका व्यवसायी अरुण चौधरीलाई थप दुई दिन हिरासतमा राख्न काठमाडौं जिल्ला अदालतले अनुमति दिएको छ। गत विहीबार पक्राउ परेका चौधरीलाई यसअघि चार दिन हिरासतमा राख्न अनुमति दिइएको थियो। केन्द्रीय अनुसन्धान व्युरोले चौधरीसहित कारखानाका तत्कालीन सञ्चालक समिति अध्यक्ष अजित नारायणसिंह थापा र सीजी चाँदबाग रेसिडेन्सी प्रालिका सञ्चालक सञ्जय ठाकुरलाई पक्राउ गरेको थियो। काठमाडौं जिल्ला अदालतले थापा ठाकुरलाई पनि दुई दिनको म्याद थप गरेको छ। बाँसबारी छाला जुत्ता कम्पनीको जग्गा हिनामिना प्रकरणमा अनुसन्धानका लागि भन्दै प्रहरीले समय अपुग भएपछि म्याद थप गरिएको व्युरोका प्रवक्ता नवराज अधिकारीले बताए।
सीमा स्तम्भको मर्मत सुरु,परासी : नवलपरासीसँग सिमाना जोडिएको नेपाल भारत दशगजा क्षेत्रमा रहेका सीमा स्तम्भहरूको मर्मत सम्भार एवं रङरोगन सुरु गरिएको छ। लामो समयदेखि मर्मत नहुँदा स्तम्भहरू जीर्णजस्तै बनेपछि नेपाल र भारतका सीमा सुरक्षा निकायले मर्मत र रङरोगन सुरु गरेका हुन्। जोर नम्बरका भारत र बिजोर नम्बरका स्तम्भहरू नेपालले गर्ने सहमतिअनुसार सशस्त्र प्रहरी बल नेपाल नं २६ गण हेडक्वाटर नवलपरासीले सोमबारदेखि मर्मत र रङरोगन कार्य सुरु गरेको गणका प्रमुख (एसपी) धीरेन्द्रराज न्यौपानेले बताए। नवलपरासी जिल्लाको नारायणीपारीको सुस्ता गाउँदेखि पाल्हीनन्दन गाउँपालिकाको गेर्मीसम्मको साढे ४१ किलोमिटर क्षेत्रफलले भारत उत्तर प्रदेशको सीमालाई छोएको छ। जसअनुसार नारायणीवारीको सुस्ता गाउँपालिकाको पक्लिहवादेखि गेर्मीसम्मको साढे २७ किलोमिटर क्षेत्रफलमा १६ वटा स्तम्भ रहेका छन्। नारायणीनदी पारी रहेका सुस्ता गाउँमा भने सीमा स्तम्भ छैन। सुस्ताको १४ किलोमिटर क्षेत्रफलले भारतको बिहार प्रदेशलाई छोएको छ। स्तम्भ नभएका कारण सुस्ता क्षेत्र पटक पटक भारतीय अतिक्रमणमा पर्दै आएको हो। अहिले साढे २७ किलो मिटर क्षेत्रफलमा रहेका १३ वटा मुख्य र ३ सहायक गरी १६ वटा स्तम्भको मर्मत र रङरोगन कार्य सुरु गरिएको हो।
आफ्ना सांसदलाई प्रचण्डले भने : टीआरसी विधेयक सहमतिमै पास गर्नुपर्छ,"काठमाडौं : प्रधानमन्त्री पुष्पकमल दाहाल प्रचण्डले टीआरसी विधेयक सहमति मै पास हुनुपर्ने बताएका हुन्। नेपाल कम्युनिस्ट पार्टी (माओवादी केन्द्र) को सिंहदरबारमा आज बिहान बसेको संसदीय दलको बैठकमा माओवादी केन्द्रका अध्यक्ष प्रचण्डले बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग सम्बन्धि विधेयक यही अधिवेशनबाट सहमतिमा पास हुने उल्लेख गरेका हुन्। प्रचण्डले भने, सकेसम्म सहमतिबाट टिआरसी विधेयक टुङ्गाउँदा सबैको हितमा हुन्छ। सोही प्रक्रियामा जानुपर्छ। उनले संघीय व्यवस्था विरोधी मतका विरूद्ध वैचारिक रूपले प्रस्तुत हुन निर्देशन दिए। उनले संघीय लोकतन्त्र आफूहरूको सक्रियतामा ल्याएको उल्लेख गर्दै व्यवस्थाको पक्षमा सशक्त भूमिका खेल्न निर्देशन दिए। उनले भने,यो व्यवस्था हामीले ल्याएको हो। यसको रक्षा र सुदृढ गर्ने दायित्व पनि हाम्रो नै हो। त्यसैले व्यवस्था विरोधी मतका विरूद्ध र व्यवस्थाको पक्षमा वैचारिक रूपले प्रस्तुत हुनुपर्छ। उनले संसद्मा जनताका पक्षमा दरिलो भूमिका खेल्न पार्टीका सांसदहरूलाई निर्देशन दिए। तपाईंहरू राम्रो तयारीका साथ संसद्मा प्रस्तुत हुनुहोस्। सरकारका काम र पार्टीको नीतिअनुसार दर्बिलो भएर प्रस्तुत हुनुहोस्, अध्यक्ष प्रचण्डले भने, सुशासन, सामाजिक न्याय र समृद्धिको पक्षमा अधिकतम कोशिस गरिएको छ। सरकारले राम्रा काम गरेका छन्। यी विषयमा सदनमा आफ्ना विषय प्रस्तुत गर्नुहोस्। आगामी आर्थिक वर्षमा परिणाम निस्किनेगरी बजेट ल्याउने तयारी गरिएको जानकारी दिँदै उनले तीन करोडभन्दा साना योजनाहरू केन्द्रमा नराखी तल्लो तहमा पठाइने बताए। उनले गठबन्धनको साझा दृष्टिकोण बनाएर अगाडि बढ्नुपर्नेमा जोड दिए। नीति तथा कार्यक्रम र बजेट निर्माणमा नयाँ पहल लिइएको जानकारी दिँदै उनले सांसद र जनताले समेत बहस गर्ने र उनीहरूको कुरा पनि समावेश हुनेगरी नीति तथा कार्यक्रम र बजेट बनाउनेगरी आगाडि बढिन्छ, तपाईंहरूले पनि महत्त्वपूर्ण सुझाव दिनुस्। बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोगसम्बन्धि विधेयक यही अधिवेशनबाट सहमतिमा पास हुने उल्लेख गरे। प्रचण्डले भने, सकेसम्म सहमतिबाट टिआरसी विधेयक टुङ्गाउँदा सबैको हितमा हुन्छ। सोही प्रक्रियामा जानुपर्छ। यो पनि पढ्नुहोस टीआरसी विधेयक अघि बढाउन संसदीय उपसमिति गठन गर्ने तीन दलको निर्णय संयुक्त राष्ट्रसंघका महासचिव आउनुअघि टीआरसी विधेयक टुंग्याउने प्रधानमन्त्रीको कसरत टीआरसी विधेयक पास नगर्दै संसद अधिवेशन अन्त्य गर्ने सरकारको निर्णय टीआरसी विधेयकमा सहमति नजुटे प्रक्रियामा जाऔं : लेखक टीआरसी विधेयकमा सहमति हुन नसके बहुमतीय प्रक्रियामा जानुपर्छ : कानुनमन्त्री सदन खुल्ने बित्तिकै टीआरसी विधेयक टुंग्याइन्छ : प्रचण्ड"
शेखरलाई कार्यकर्ताले भने अब माओवादी बोकेर हिंड्न सकिँदैन,"काठमाडौं : समुदायमा कांग्रेस अभियानका लागि झापा पुगेका नेपाली कांग्रेसका नेता शेखर कोइरालासामु विभिन्न तहका कार्यकर्ताहरूले गुनासाका पोका थुपारेका छन्। सोमबार बिहान दमकमा भएको अन्तर्क्रियामा धारणा राख्ने अधिकांशले गठबन्धनका कारण कांग्रेसको मौलिकता र सिद्धान्त हराएको, नेतृत्वमा नैतिकताको खडेरी परेको, पार्टी विचार शून्य भएको भन्दै अब माओवादीलाई बोकेर हिंड्न नसक्ने चेतावनी दिएका थिए। 'हाम्रै साथी मार्नेसँग कसरी सँगै हिंड्ने? कांग्रेसका साथीहरू काट्दा रगत लत्पतिएको हातसँग कसरी हात मिलाउने?,' सहभागीले कार्यकर्ताले आक्रोश पोखेका थिए। सहभागीहरूले एकै व्यक्ति धेरै समय नेतृत्वमा रहँदा पार्टीका गतिविधि चुस्त नभएको, सरकारमा सहभागी कांग्रेसका मन्त्रीहरूले पार्टीको घोषणापत्रअनुसार काम नगरेको जस्ता गुनासाहरू राखेका थिए। भ्रष्टाचारी, माफियासँग टाढै बस्नसमेत उनीहरूले नेताहरूलाई सुझाव दिए। सबैको कुरा सुनेर जवाफ दिने क्रममा नेता कोइरालाले गठबन्धनका बारेमा उठेका सबालमा पार्टीभित्र छलफल हुने र अबका कुनै पनि निर्वाचनमा कसैसँग गठबन्धन नहुने ठोकुवा गरे।"
संसदमा उपस्थित सांसदहरूको विवरण सार्वजनिक गरिने,"काठमाडौं : संसद बैठकमा उपस्थित सांसदहरूको विवरण सार्वजनिक हुने भएको छ। आजदेखि सुरु हुने तेस्रो अधिवेशनमा उपस्थित सांसदहरूको विवरण संसद सचिवालयको वेवसाइटमार्फत् सार्वजनिक हुने भएको हो। यसअघिको अधिवेशनमा एउटामात्रै विधेयक पारित भएको विषयमा प्रश्नहरू उठेको भन्दै सभामुख देवराज घिमिरेले सांसदरहुो उपस्थित वेवसाइटमार्फत् सार्वजनिक गरिने बताए। त्यस्तै बैठकको कार्यतालिका समेत लागू गरिने उनले बताए। 'प्रतिनिधिसभा बैठकको कार्यतालिका लागू भएपछि बैठकमा माननीयहरूको उपस्थिति र सहभागितालाई सहज हुने अपेक्षा गरेको छु। गएको एक वर्षमा एउटामात्रै विधेयक पारित भएको विषयलाई प्रश्नहरु उठेका छन्। आगामी अधिवेशन ती सबै प्रश्नको समेत जवाफ दिनेगरी परिणामुखी बनाउन अपील गर्दछु,' कार्यव्यवस्था परामर्श समितिको बैठकमा सभामुख घिमिरेले भने, 'हाम्रो उपस्थिति विवरण दैनिक सार्वजनिक गरेर पारदर्शीरूपमा सार्वजनिक गरौं। माननीयहरूको उपस्थितिका विषयमा हुने टिप्पणी अन्त्य गर्ने सरल बाटो यही हो।'"
आजको मौसम : कहाँकहाँ छ वर्षा र हिमपातको संभावना,"काठमाडौं : पश्चिमी वायुको प्रभावले देशभर बदली रहनुका साथै केही प्रदेशमा हल्का वर्षाको सम्भावना रहेको छ । जल तथा मौसम विज्ञान विभाग मौसम पूर्वानुमान महाशाखाले अहिले कोशी, मधेस र बागमती प्रदेशमा साधारणतया बदली रही सुदूरश्चिम, कर्णाली, लुम्बिनी र गण्डकी प्रदेशकोपहाडी भूभागमा आंशिक बदली तथा देशका बाँकी भूभागमा मौसम मुख्यतया सफा रहेको जनाएको छ । सोमबार दिउँसो देशभर आंशिकदेखि साधारणतया बदली रहनेछ । कर्णाली र सुदूरपश्चिम प्रदेशको थोरै स्थान साथै लुम्बिनी, गण्डकी, बागमती र कोशी प्रदेशका पहाडी भूभागको एकदुई स्थानमा छिटफुटदेखि हल्का वर्षाको सम्भावना रहेको छ । देशको उच्च पहाडी तथा हिमाली भूभागका थोरै स्थानमा हल्का हिमपातको सम्भावना रहेको छ । देशको पहाडी भूभागमा आंशिकदेखि साधारणतया बदली रही बाँकी भूभागमा आंशिकदेखि मौसम मुख्यता सफा रहनेछ । कोशी, गण्डकी, कर्णाली र सुदूरपश्चिम प्रदेशको पहाडी भूभागमा एकदुई स्थानमा छिटफुटदेखि हल्का वर्षाको सम्भावना रहेको छ । उच्च पहाडी तथा हिमाली भूभागको थोरै स्थानमा हल्का हिमपातको सम्भावना रहेको छ ।"
संसद बैठकअघि कार्यव्यवस्था परामर्श समिति बैठक,काठमाडौं : संसद बैठकअघि सभामुख देवराज घिमिरेले कार्यव्यवस्था परामर्श समिति बोलाएर छलफल गरेका छन्। संसद अधिवेशनमा उठाउनुपर्ने विषयवस्तु र कार्यसञ्चालनका विषयमा छलफल गर्न उनले दलहरूका प्रतिनिधिसँग छलफल गरेका हुन्। सरकारको सिफारिसमा राष्ट्रपति रामचन्द्र पौडेलले हिउँदे तथा बजेट अधिवेशन बोलाएका हुन्। संघीय दुवै सदनको बैठक आज ४ बजे सुरु हुनेछ।
राष्ट्रियसभामा सवारी दुर्घटनासम्बन्धी सार्वजनिक महत्वको प्रस्ताव दर्ता,"काठमाडौं : राष्ट्रियसभामा सवारी दुर्घटना न्यूनिकरणसम्बन्धी जरूरी सार्वजनिक महत्वको प्रस्ताव दर्ता भएको छ। नेकपा एमालेकी सांसद दिलकुमारी रावल थापाले सो प्रस्ताव दर्ता गरेकी हुन्। राष्ट्रियसभा नियमावली २०७५ को नियम ६६ बमोजिम जरुरी सार्वजनिक महत्वको प्रस्ताव दर्ता भएको हो। सांसद थापाले सवारी दुर्घटनालाई न्यूनिकरण गर्ने र दुर्घटनामा परी ज्यान गुमाउनेको परिवारलाई उचित क्षतिपूर्ति,घाइतेको उद्दार तथा उपचार,अपांगता भएका नागरिकलाई उचित प्रबन्ध तथा मर्यादित श्रमको प्रवर्द्धनका लागि चालक एवं सहचालकका लागि परामर्श केन्द्र र गुनासो सुनुवाइ गर्ने निकायको व्यवस्था साथै आम नागरिकबीच सडकको सही प्रयोगबारे चेतना अभिवृद्धि अभियानलगायत विषयमा तत्काल कदम चाल्न आवश्यक देखिएकाले जरूरी सार्वजनिक महत्वको प्रस्ताव पेश गरेको बताइन्। प्रस्ताव पेश गर्नुको ७ बुँदे कारण औंल्याउँदै उनले भौतिक पूर्वाधार तथा यातायात, स्वास्थ्य र अर्थ मन्त्रालयलाई ध्यानाकर्षण गराइएको छ। प्रस्तावमा नेकपा एमाले,कांग्रेस,माओवादी केन्द्र,नेकपा एकीकृत समाजवादी, जनता समाज पार्टी ,राष्ट्रिय जनमोर्चा र स्वतन्त्र सांसदहरूले समर्थन जनाएका छन्।"
आगोले निसास्सिएर सासू  बुहारीको मृत्यु,डडेल्धुरा : डडेल्धुरामा निसास्सिएर सासू र बुहारीको मृत्यु भएको छ। चिसोलाई छल्न कोठामा दाउरा बालेर एउटै कोठामा सुतेका सासू र बुहारीको मृत्यु भएको हो। मृत्यु हुनेमा जिल्लाको अमरगढी नगरपालिका १ मालमकी ६० वर्षीया सासू धौली देवी दियाल र २६ वर्षीय बुहारी पुनम दियाल रहेको जिल्ला प्रहरी कार्यालय डडेल्धुराका सूचना अधिकारी कुसुम नायकले जानकारी दिए। सूचना अधिकारी नायकका अनुसार राति कोठामा आगोको कोइला ताप्ने क्रममा निसासिएर उनीहरुको मृत्यु भएको खुलेको छ। बिहान अबेरसम्म सासू बहारी नउठेपछि घर परिवारका मानिसले खोजि गरेका थिए। उनीहरुलाई बेहोस अवस्थामा फेला परेका दुवैलाई घरपरिवार र आफन्तको सहयोगमा सोमबार बिहान ८ बजे अस्पताल पुर्याएका थिए। अस्पताल पुर्याउँदा चिकित्सकले मृत घोषणा गरेका छन्। उक्त विषयमा थप अनुसन्धान भइरहेको प्रहरीले जनाएको छ।
यू१९ विश्वकप क्रिकेट खेलेर नेपाली टोली स्वदेश फर्कियो,काठमाडौं : यू१९ विश्वकप क्रिकेट खेलेर नेपाली टोली स्वदेश फर्किएको छ। दक्षिण अफ्रिकामा आयोजित विश्वकप खेलेर नेपाली टोली सोमबार बिहान स्वेदश फर्किएको हो। उनीहरूलाई नेपाल क्रिकेट संघ क्यानका पदाधिकारीहरूले त्रिभुवन अन्तर्राष्ट्रिय विमानस्थलमा स्वागत गरेका थिए। समूह चरणको अन्तिम खेलमा अफगानिस्थानलाई हराउँदै नेपाल सुपर सिक्समा पुगेको थियो। सुपर सिक्समा नेपाल बंगलादेश र भारतसँग पराजित भएको थियो।
उपनिर्वाचनका लागि मतदाता नामावलीमा नाम दर्ता गर्न आयोगको आह्वान,"काठमाडौं : निर्वाचन आयोगले आगामी उपनिर्वाचनका लागि मतदाता नामावलीमा नाम दर्ता गर्न आह्वान गरेको छ । विसं २०७९ वैशाख १० गते स्थानीय तह निर्वाचन तथा २०७९ मङ्सिर ४ गते प्रतिनिधिसभा र प्रदेशसभा सदस्यको निर्वाचन सम्पन्नपछि स्थानीय तह, प्रतिनिधिसभा र प्रदेशसभा गरी कूल २३ पद रिक्त छन्। सोही रिक्त पदमा उपनिर्वाचनमार्फत पदपूर्ति गर्नुपर्ने भएकाले मतदाता नामावलीमा नाम दर्ता गर्न आयोगले आह्वान गरेको हो। आयोगका सहसचिव एवम् प्रवक्ता शालिग्राम शर्मा पौडेलले उल्लिखित पदमा उपनिर्वाचनद्वारा पदपूर्ति गर्न नेपाल सरकारसँग परामर्श गरी उपयुक्त समयमा कानुन बमोजिम उपनिर्वाचनको मिति तोक्ने गरी आन्तरिक तयारी भइरहेको बताउँदै मतदाता नामावलीमा नाम दर्ता गर्न आह्वान गरेको बताए। आयोगले नियमितरुपमा प्रदेश तथा जिल्ला निर्वाचन कार्यालयहरू मार्फत मतदाता नामावली दर्ता गर्ने कार्य गर्दै आएको जनाउँदै नागरिकको सहजताको लागि बाह्य जिल्लाबाट मतदाता नामावली दर्ता गर्न सकिने सुविधा समेत उपलब्ध गराएको जानकारी दिएको छ । विभिन्न कारणले मतदाता नामावलीमा नाम दर्ता गर्न छुट भएका देशभरका र विशेषतः पद रिक्त भएका देहायका स्थानीय तह, प्रदेश सभा निर्वाचन क्षेत्र र प्रतिनिधि सभा निर्वाचन क्षेत्रभित्रका योग्यता पुगेका नेपाली नागरिकलाई उपनिर्वाचनको मिति घोषणा हुनुपूर्व नै मतदाता नामावलीमा नाम दर्ता गर्न आयोगले आग्रह गरेको हो ।"
बहिनी बचाउन गएका विशाल आफैं जले,मुगु : आइतबार राती खत्याड गाउँपालिका२ गाँडेखोलामा एक घरमा आगलागी हुँदा आमासँगै सुतिरहेका दाजु बहिनीको मृत्यु भएको छ। आगोमा जलेर स्थानीय लालु सञ्जयालकी १२ वर्षीया छोरी झरना र १४ वर्षीय छोरा विशालको ज्यान गएको हो। बेलुका खाना खाइ उनीहरू सुत्न गएका थिए। राती २ बजेतिर घरभित्र एक्कासी आगो दनदनी बल्यो। त्यो कुरा विशालले चाल पाए। । लगत्तै विशालकी आमा सरस्वति र उनी बाहिर निस्के । विशालकी आमा छिमेकीसँग गुहार माग्न थालिन्। विशाल बहिनी बचाउन घरभित्र पसे। सुतिरहेकी बहिनी बचाउन गएका बिहाल बाहिर निस्कन सकेनन्। उनी बहिनीसँगै आगोमा जलेर खरानी भए। विशाल ७ कक्षामा र झरना ४ कक्षामा स्थानीय जनजागरण मावि सेरीमा पढ्दै थिए। घटनाबारे जानकारी दिँदै खत्याड गाउँपालिका२ का वडा अध्यक्ष हेमराज मल्लले हृदयविदार घटना घटेको बताए। उनले दुई दाजु बहिनीको मृत्युले गाउँ नै शोकमा डुबेको बताए। उनका अनुसार घरमा आमा र दुईजना बालबालिका मात्रै थिए। मृतक बालबालिकाका बाबु लालु सञ्जयाल मजदुरी गर्न भारत छन् । आगलागीबाट लालुको घरसँगै जोडिएका उनका भाइ नरदिप र डिल्ली सञ्ज्यालको घरमा समेत क्षति पुगेको छ। मृतकका आफन्त बिष्णुराज दाहालले झ्यालबाट विशालले बचाइदिनका लागि गुहार मागेको भएपनि बचाउन नसकेको दुखेसो पोखे। झ्याल फोड्नका लागि चाहिने औजार तत्काल नभेटिदा उनीहरूलाई बचाउन नसकिएको उनको भनाइ छ। घरभित्रै बालेको आगोबाटै आगलागी भएको हुनसक्ने जिल्ला प्रहरी कार्यालयका प्रहरी नायव निरीक्षक विरेन्द्र थापाले बताए। प्राथमिक स्वास्थ्य केन्द्र रातापानीबाट डाक्टर आएपछि शवको पोष्टमार्टम गरिने प्रहरीले बताएको छ । आगलागीबाट चार गाईगोरु पनि जलेर मरेका छन् ।
"चिकित्सक लाइसेन्सको ६८ औं नतिजा सार्वजनिक, ५६ प्रतिशत पास",काठमाडौं : नेपाल मेडिकल काउन्सिलले ६८ औं चिकित्सक दर्ता प्रमाणपत्र परीक्षाको नतिजा सार्वजनिक गरेको छ। नतिजाअनुसार ५६ प्रतिशत परीक्षार्थी उत्तिर्ण भएका छन्। नेपाल मेडिकल काउन्सिलले माघ १६ गतेदेखि १९ गतेसम्म परीक्षा सञ्चालन गरेको थियो। काउन्सिलका अनुसार लाइसेन्स परीक्षमा मेडिकलतर्फ १७३७ र डेन्टलतर्फ २८५ जम्मा २०२२ जना परीक्षार्थीहरू सहभागी भएकोमा मेडिकलतर्फ (९७२ ५५९६)प्रतिशत र डेन्टलतर्फ (१७४ ६१०५) परीक्षार्थी उत्तिर्ण भएका हुन्। यसअघि २०८० असोज १० देखि १२ गतेसम्म सञ्चालन गरेको ६७ औं चिकित्सक दर्ता प्रमाणपत्र परीक्षामा ४६ प्रतिशत मात्रै परीक्षार्थी उत्तिर्ण भएका थिए। परीक्षाको नतिजा चित्त नबुझेमा सूचना प्रकाशित भएको मितिले ३५ दिनभित्र पुनर्योगका लागि आवेदन दिनसकिने काउन्सिलले जनाएको छ।
स्वास्थ्य चौकीको भवन निर्माण,"बेनी : म्याग्दीको रघुगंगा गाउँपालिका४ दग्नाममा स्वास्थ्य चौकीको भवन निर्माण भएको छ। सघन सहरी विकास तथा भवन निर्माण आयोजना बाग्लुङले भूकम्प प्रतिरोधी क्षमताको अपांगमैत्री दुई तले नौ कोठे भवन निर्माण गरेको हो। भवन निर्माणका लागि बन्धन भगवती देभ एण्ड सायर तिलक जेभीले २०७८ असारमा एक करोड ५९ लाख ७८ हजार रुपैयाँमा ठेक्का सम्झौता गरेको थियो। १८ महिना ठेक्का अवधि भएको भवन पछिल्लो पटक थपिएको आठ महिनाको म्याद भित्रै सम्पन्न भएको आयोजना प्रमुख सुनिता श्रेष्ठले बताइन्। भवन निर्माणका लागि दग्नाम घर भई हाल बेनी निवासी टेकबहादुर थजालीले आठ लाख रुपैयाँ मूल्य बराबरको पाँच रोपनी जग्गा चार लाख रुपैयाँमा उपलब्ध गराएका थिए। भवनमा बिरामी उपचार, प्रशासन, औषधि भण्डारण, बैठक हल, सहायता कक्ष र स्वास्थ्यकर्मीको आवास रहेको छ। भवन परिसरमा सार्वजनिक शौचालय पनि निर्माण भएको छ। यसअघि अस्थायी र साँघुरो भवनबाट स्वास्थ्य चौकी सञ्चालन हुँदै आएको थियो। नयाँ भवन निर्माण भएपछि सेवा प्रवाह सहज हुने स्वास्थ्य चौकीका प्रमुख सुकमती गर्बुजाले बताइन्।"
विकटका ६ वडा समेटेर छुट्टै पालिका बनाउने प्रस्ताव सर्वसम्मतले पारित,"अछाम : साँफेबगर नगरपालिकाका ६ वटा वडाहरूले छुट्टै पालिकाको माग गर्दै पेश गरेको प्रस्ताव पारित भएको छ । नगरपालिकाका विकट वडाहरू ९,१०,११,१२,१३ र १४ लाई समेटेर छुट्टै पालिका बनाउने प्रस्ताव नगरसभाको १२ औं अधिवेशनले पारित गरेको हो । ६ वडाका छुट्टै पालिका बनाउने विषयमा सभामा नगरसभा सदस्यहरूले आआफ्नो धारणा राखेक थिए । ६ वडा अध्यक्षसहित २४ जना नगरसभा सदस्यहरूले हस्ताक्षर गरेको प्रस्ताव नगरसभामा पेश भएको थियो । विकासको दृष्टिकोणले पछाडि पारिएका र प्रशासनिक सुगमताका लागि पनि छुट्टै पालिका अतिआवश्यक रहेको वडा नम्बर १० घुघुरकोटका वडाअध्यक्ष ललित बोगटीले बताए । नगर प्रमुख राजेन्द्रबहादुर कुँवरले सर्वसम्मत पारित गरिएको प्रस्ताव प्रदेशमा पठाउने जानकारी दिए । स्थानीय सरकार सञ्चालन ऐन २०७४ को दफा ३ अनुसार छुट्टै पालिका बनाउन सकिने व्यवस्था रहेको छ । नयाँ पालिका बनाउन नगरसभाबाट उक्त प्रस्ताव दुई तिहाई सदस्यहरूको समर्थनमा पारित हुनुपर्दछ । प्रस्ताव पारित भएपछि १५ दिनभित्र प्रदेश सरकारलाई पेश गर्नुपर्छ र प्रदेशले संघ सरकारमा जस्ताको जस्तै पेश गर्ने प्रावधान रहेको छ । विकटका ६ वडाहरूलाई समेटेर छुट्टै पालिका हुनुपर्ने विषयको बहस पहिलो स्थानीय तहको निर्वाचन २०७४ पछि हुन थाले पनि विधिवतरुपमा नगरसभामा यो पटक प्रस्ताव पेश भएको थियो । ६ वडाहरूको जनसख्या ११ हजार ५ सय ९९ रहेको छ भने क्षेत्रफल करिब एक सय बर्ग किलोमिटर रहेको छ । अधिवेशनमा व्यवसाय दर्ता विधेयक २०८०,पुर्नस्थापना केन्द्र तथा सेवा कोष ऐन २०८०,खानेपानी तथा सरफाइ ऐन ,शिक्षा ऐन दोस्रो संशोधन पारित भएको छ ।"
पीडितलाई न्याय दिनेगरी शान्ति प्रक्रियालाई टुंगाउनुपर्छ : अध्यक्ष ओली,काठमाडौं : नेकपा एमालेका अध्यक्ष केपी शर्मा ओलीले प्रहरीलाई प्रदेशको अधिनमा राख्ने कुरा उचित नभएको बताएका छन्। सोमबार जनकपुरधाम विमानस्थलमा सञ्चारकर्मीसँग कुरा गर्दै प्रदेशमा प्रहरी मात्रै नभएर संघीयता कार्यान्वयन गर्न कुनै समस्या नभएको भन्दै प्रहरीलाई प्रदेशको अधिनमा राख्ने कुरा उचित नभएको बताएका हुन् । नेताहरूले प्रहरी मेरै अधिनमा हुनुपर्छ भन्नु गलत रहेको र यसले विकृति सिर्जना गर्ने उनको भनाइ छ । ओलीले प्रहरी नेता र मन्त्रीको अधिनमा भन्दा पनि स्वतन्त्र रहनुपर्ने धारणा राखे। अध्यक्ष ओलीले संघीयताको कार्यान्वयनमा ध्यान नदिँदा अहिले प्रश्न उठिरहेको बताए । त्यस्तै उनले संक्रमणकालीन न्यायसँगसम्बन्धीत विषयलाई सहमतिबाटै अघि बढाउन छलफल भइरहेको उल्लेख गरे। उनले पीडितहरूलाई पीडा नभइ न्याय दिनुपर्ने बताए। अन्तर्राष्ट्रिय मूल्यमान्यता र सर्वोच्च अदालतको आदेशका साथै पीडितलाई न्याय हुने गरी शान्ति प्रक्रियालाई टुङ्गोमा पुराउनुपर्ने उनले बताए।
विश्वविद्यालय खेलकुद सोमबारदेखि,"काठमाडौं : राष्ट्रिय खेलकुद परिषद् (राखेप) को आयोजनामा प्रथम विश्वविद्यालय खेलकुद प्रतियोगिता सोमबारदेखि हुने भएको छ। प्रतियोगितामा एथलेटिक्स, भलिबल, टेबुलटेनिस र ब्याडमिन्टन गरी चार खेल सञ्चालन हुनेछ। भलिबलमा छात्र टोलीको मात्र सहभागिता रहनेछ। एथलेटिक्स त्रिपुरेश्वरस्थित दशरथ रंगशाला, ब्याडमिन्टन त्रिपुरेश्वरस्थित राखेप कभर्डहल, टेबुलटेनिस लैनचौरस्थित राष्ट्रिय टेबुलटेनिस प्रशिक्षण केन्द्र र भलिबल जावलाखेलस्थित भलिबल प्रशिक्षण केन्द्रमा खेलाइनेछ। प्रतियोगितामा विभिन्न १० विश्वविद्यालयका २ सय ८० खेलाडी सहभागी हुनेछन्। एथलेटिक्समा १२, भलिबलमा एक तथा टेबुलटेनिस र ब्याडमिन्टनमा समान पाँचपाँच गरी २३ स्वर्णका लागि प्रतिस्पर्धा हुनेछ। राखेपले आइतबार पत्रकार सम्मेलन गर्दै प्रतियोगिताको लोगो र रनिङ ट्रफी सार्वजनिक गरेको छ। राखेप उपाध्यक्ष एवं प्रतियोगिता सञ्चालन तथा व्यवस्थापन कार्यदलका संयोजक शिव कोइरालाले प्रतियोगिताको लोगो र रनिङ ट्रफी सार्वजनिक गरेका हुन्। कोइरालाले सम्बन्धित विश्वविद्यालयका प्रतिनिधिसँगको छलफलपछि चार खेल समावेश गरिएको बताउँदै विश्वविद्यालयहरूले पनि खेलकुदलाई महत्व दिऊन् भन्ने उद्देश्यले प्रतियोगिता सुरु गरेको बताए। प्रतियोगितामा सहभागी विश्वविद्यालयले छनोट प्रतियोगिता सम्पन्नमार्फत खेलाडी छनोट गरिसकेको जानकारी दिए। दुईदिने प्रतियोगिता सञ्चालन गर्न करिब ४० लाख रुपैयाँ खर्च हुने राखेपले जनाएको छ।"
दादुरारुबेलाविरुद्धको ६० लाख मात्रा खोप आयो,"काठमाडौं : सरकारले दादुरारुबेलाविरुद्धको खोप ल्याएको छ। स्वास्थ्य सेवा विभागको बाल स्वास्थ्य तथा खोप शाखाका प्रमुख डा अभियान गौतमले दादुरारुबेलाविरुद्धको ६० लाख ५० हजार मात्रा खोप ल्याइएको र उनले दुई लाख ८० हजार मात्रा खोप आउन बाँकी रहेको जानकारी दिए। यो खोप अभियान सञ्चालन गरी करिब ५७ लाख बालबालिकालाई लगाइने छ। भारतीय सेरम इस्टिच्युटले उत्पादन गरेको उक्त खोप ग्लोबल अलायन्स फर भ्याक्सिन एन्ड इमुनाइजेसन (गाभी)को अनुदानमा उपलब्ध भएको उनले बताए। सरकारले देशभरि नै सम्भावित संक्रमणको जोखिमलाई मध्यनजर गर्दै १५ वर्ष मुनिका सबै बालबालिकालाई आगामी फागुन १३ गतदेखि चैत ७ गतेसम्म खोप अभियान सञ्चालन गर्ने जनाइएको छ। भारतसँग सिमा जोडिएका तथा दादुरारुबेलाको अति संक्रमित २१ र काठमाडौं उपत्यकाका तीन गरी २४ जिल्लामा नौ महिनादेखि १५ वर्ष मुनिसम्मका बालबालिकालाई खोप लगाइने खोप शाखाका प्रमुख डा गौतमले जानकारी दिए। बाँकी जिल्लामा नौ महिनादेखि पाँच वर्षसम्मका बालबालिकालाई पनि खोप अभियानमा सहभागी गराइने उनको भनाइ छ। सरकारले यसअघि नै भूकम्पका बेला जाजरकोट र पश्चिम रुकुममा खोप अभियान सञ्चालन गरिसकेको छ। सन् २०२६ सम्म दादुरारुबेला निवारण गर्ने लक्ष्यका साथ खोप अभियान सञ्चालन गर्न थालिएको हो। खोप आपूर्ति व्यवस्थापन शाखाका प्रमुख डा सुरेन्द्र चौरसियाले खोप टेकुस्थित केन्द्रीय भण्डारण कक्षमा रहेको जनाउँदै चाँडै नै जिल्लामा पठाइने बताए। दादुरारुबेला भएका बेला ज्वरो आउने, शरीरमा राता बिबिरा आउने, रुघाखोकी लाग्ने, आँखा पाक्ने जस्ता लक्षण देखिने भन्दै समयमा उपचार नगरेर आँखा नदेख्ने समस्याका साथै निमोनिया, कान पाक्नेलगायत समस्या हुने उनले बताए। सामान्यतयाः दादुरारुबेला लागेका बिरामीमा आँखा पाकेर अन्धो हुने, कान पाकेर नसुन्ने, निमोनिया भएर श्वासप्रश्वास फेर्न समस्या देखिन्छ। गत वर्ष १९ जिल्लामा दादुरारुबेला महामारीका रुपमा फैलिएको थियो।"
२२० केभी बाह्रबिसे सबस्टेसन २ महिनाभित्रै,"काठमाडौं : सिन्धुपाल्चोकको २२०१३२ केभी क्षमताको सबस्टेसनको निर्माण अन्तिम चरणमा पुगेको छ। बाह्रबिसे नगरपालिकामा निर्माणाधीन सबस्टेसन दुई महिनाभित्रमा सक्ने लक्ष्यका साथ अन्तिम चरणको काम भइरहेको नेपाल विद्युत् प्राधिकरणले जनाएको छ। सबस्टेसनमा राखिने पावर ट्रान्सफर्मर जडान भइसकेका छन्। सबस्टेसनमा २२०१३२ केभी, १६० एमभीए र १३२११ केभी, ५ एमभीएका पावर ट्रान्सफर्मर राखिएका छन्। ग्यास इन्सुलेटेड प्रणाली (जीआइएस) प्रविधिमा आधारित सबस्टेसनका उपकरण जडानको अन्तिम चरणमा छ। नियन्त्रण कक्षमा रहने सम्पूर्ण उपकरण निर्माणस्थलमा आपूर्ति भइसकेका छन्। उपकरणको जडान भइरहेको छ। २२०१३२ केभी सबस्टेसन निर्माणको समग्र प्रगति करिब ९५ प्रतिशत छ। बाह्रबिसेमै ४०० केभीको अर्को सबस्टेसन पनि निर्माणाधीन छ। प्राधिकरणको सहायक कम्पनी चिलिमे जलविद्युत् कम्पनीको अगुवाइमा सिन्धुपाल्चोकमा निर्माण गरिएको १ सय २ मेगावाटको मध्यभोटेकोशी जलविद्युत् आयोजनाको विद्युत् यही सबस्टेसनमा जोडिनेछ। मध्यभोटेकोशीबाट उत्पादित विद्युत् २२० केभी प्रसारण लाइनमार्फत बाह्रबिसे सबस्टेसनमा जोडिनेछ। आयोजनाले आफ्नो विद्युत्गृहको स्विचयार्डबाट बाह्रबिसे सबस्टेसनसम्मको करिब ४ किलोमिटर लामो २२० केभी सिङ्गल सर्किट प्रसारण लाइनको टावरहरू निर्माण गरिसकेको छ। प्रसारण लाइनको करिब दुई किलोमिटर तार तानिएको छ। आयोजनाले बाह्रबिसे नगरपालिका ३ र ४ स्थित पलाँतीका स्थानीय बासिन्दाको अवरोधका कारण दुई किलोमिटर तार तान्न सकिरहेको छैन। हाल मध्यभोटेकोशीका संरचनाको निर्माण सम्पन्न गरी परीक्षण भइरहेका छन्। आयोजनाबाट उत्पादित विद्युत् राष्ट्रिय प्रसारण लाइनमा जोड्न नसकेर खेर जाने अवस्था आउन नदिन बाह्रबिसे सबस्टेसन जतिसक्दो छिटो सम्पन्न गर्नुपर्ने दबाबमा प्राधिकरण छ। प्राधिकरणका कार्यकारी निर्देशक कुलमान घिसिङ, प्रसारण निर्देशनालयका उपकार्यकारी निर्देशक दीर्घायुकुमार श्रेष्ठ र आयोजना व्यवस्थापन निर्देशनालयका उपकार्यकारी निर्देशक ताराप्रसाद प्रधान सम्मिलित प्राधिकरणको उच्चस्तरीय टोलीले शनिबार सबस्टेसन निर्माणस्थलको अनुगमन गरी बाँकी काम तत्काल सम्पन्न गर्न निर्देशन दिएको छ। टोलीले आयोजना व्यवस्थापन र निर्माण व्यवसायीसँग निर्माणमा देखिएका समस्या, उपकरण आपूर्तिको अवस्था, निर्माण सम्पन्न हुने तालिका, प्रसारण लाइनमा भइरहेको अवरोध हटाउन स्थानीयसँग छलफल गरेको थियो। साथै, टोलीले मध्यभोटेकोशी जलविद्युत् आयोजनाको पनि भ्रमण गरी हाल भइरहेका परीक्षणका कार्यको जानकारी लिएको थियो। बाह्रबिसे सबस्टेसन निर्माण ठेक्का पाएको चिनियाँ कम्पनीहरू ग्वाङसी ट्रान्समिसन एन्ड सबस्टेसन कन्ट्रक्सन तथा सेन्जेन क्लाउ इलेक्ट्रोनिक्सको संयुक्त उपक्रमको कमजोर कार्यसम्पादन, कोभिड१९ महामारीलगायतका कारण सबस्टेसनको निर्माण ढिलाइ हुँदै आएको बताइन्छ। प्राधिकरणले मध्यभोटेशीको विद्युत् प्रवाहका लागि अस्थायी रूपमा वैकल्पिक व्यवस्था गरेको छ। तर, त्यसका लागि पनि २२०१३२ केभी बाह्रबिसे सबस्टेसनको निर्माण अनिवार्य छ। २२ मेगावाटको माथिल्लो चाकू ए जलविद्युत् आयोजनाको प्रवद्र्धक कम्पनी शिवश्री हाइड्रोपावरले निर्माण गरेको १३२ केभी सिङ्गल सर्किट प्रसारण लाइनलाई डबल बनाउन लागिएको छ। शिवश्री हाइड्रोपावरले लामोसाँघु सबस्टेसनबाट बाह्रबिसेसम्म बनाउनुपर्ने उक्त लाइनको काम तत्काल सुरु गर्न प्राधिकरणको उच्चस्तरीय टोलीले आग्रह गरेको छ। कम्पनी करिब १० किलोमिटर लाइनमध्ये ७ किलोमिटर तान्नु पर्नेछ भने बाह्रबिसे बजार नजिकबाट सबस्टेसनसम्म करिब तीन किलोमिटर नयाँ प्रसारण लाइन बनाउनु पर्नेछ। यसका लागि प्रसारण लाइनका सम्पूर्ण उपकरण आपूर्ति भइसकेका छन्। त्यसमध्ये आठ टावरमध्ये पाँच वटाको जग हालिसकिएको छ। तामाकोशी तथा सुनकोशी नदी र ती नदीका सहायक खोलानालाको जलविद्युत् आयोजनाको विद्युत् राष्ट्रिय प्रसारण प्रणालीमा प्रवाह गर्न तामाकोशीकाठमाडौं प्रसारण लाइन र सबस्टेसन निर्माण सुरु गरिएको हो। एसियाली विकास बैंकको सहुलियतपूर्ण ऋणमा प्रसारण लाइन तथा सबस्टेसनको निर्माण भइरहेका हुन्। तामाकोशीकाठमाडौं २२०४०० केभी प्रसारण लाइन आयोजनाअन्तर्गत रामेछापस्थित नयाँ खिम्ती सबस्टेसनबाट बाह्रबिसेसम्म ४२ किलोमिटर प्रसारण लाइन निर्माणाधीन छ। प्रसारण लाइनमा पर्ने १ सय १८ टावरमध्ये आठ वटाको मात्र निर्माण बाँकी छ। त्यसमध्ये सात टावर सिन्धुपाल्चोकमा वन क्षेत्रमा निर्माण गर्नुपर्नेछ। त्यस्तै, बाह्रबिसेबाट काठमाडौंको लप्सीफेदीसम्मको ४६ किलोमिटर ४०० केभी डबल सर्किट प्रसारण लाइन पनि निर्माणाधीन छन्। ४६ किलोमिटर प्रसारण लाइनमा पर्ने १ सय २२ टावरमध्ये लप्सीफेदीका स्थानीयको अवरोधका कारण चार टावर निर्माण हुन बाँकी छ।"
"बैतडीमा जीप दुर्घटना,चालकसहित दुईजना घाइते","बैतडी : बैतडीमा जीप दुर्घटनामा परी दुईजना घाइते भएका छन् । जिल्लाको पाटन नगरपालिका३ को धुरा भन्ने स्थानमा जीप दुर्घटनामा परी चालकसहित दुईजना घाइते भएका हुन् । घाइते हुनेमा चालक समेत रहेका सुर्नया गाउँपालिका५ का कृष्णबहादुर बिष्ट र पाटन३ का धनीराज पन्त रहेको जिल्ला प्रहरी कार्यालय बैतडीका सूचना अधिकारी,प्रहरी निरीक्षक, खेमबिक्रम केसीले जानकारी दिए । खोडपेबाट बोहोरीगाउँतर्फ गइरहेको सुपप्र ०४००१ च ०१०७ नम्बरको बोलेरो जीप सोमबार बिहान करिब ४ बजेतिर पाटन३ को धुरा भन्ने स्थानमा दुर्घटना परेको हो । उक्त जीपमा चालकसहित दुईजना मात्रै सवार रहेको बताइएको छ । घाइते पन्तको अवस्था गम्भीर रहेको र उनलाई धनगढी रेफर गरिएको छ । चालक बिष्टको डडेल्धुरामा उपचार भइरहेको छ । जीप सडकबाट करिब ७० मिटर तल खसेको छ । दुर्घटनाको कारण खुल्न सकेको छैन । घाइतेहरूको स्थानीयहरू उद्दार गरेका थिए ।"
अपराधमा प्रहरी संलग्नता बढ्दै,"काठमाडौं : सत्यसेवा र जनताको सुरक्षाको जिम्मा लिएका प्रहरी पनि अपराधमा संलग्न हुने गरेका छन्। चेन अफ कमान्ड र कडा अनुशासनको घेराभित्र रहने प्रहरी अपराधमा संलग्न भएका घटना यी भने नौला होइनन्। समाजमा हुने विभिन्न अपराधमा संलग्न हुने प्रहरीको संख्या उल्लेख्य छ। प्रहरीमाथि कहिले अकुत सम्पत्ति कमाएको आरोपमा अख्तियारमा मुद्दा परिरहेको हुन्छ त कहिले आपराधिक गतिविधिमा लागेको आरोपमा पक्राउ परेका हुन्छन्। उनीहरू कहिले सुन तस्करीमा मुछिएका हुन्छन्, त कहिले कालोबजारीसँग मिलेर लुटपाट मच्चाइरहेका हुन्छन्। प्रहरी प्रधान कार्यालय नक्सालले दिएको तथ्यांकअनुसार आव २०७८ देखि हालसम्म ४२ जना प्रहरी कर्मचारी विभिन्न अपराधमा मुछिएर कारबाहीमा परेका छन्। जसमध्ये कर्तव्य ज्यान मुद्दामा ४ जना, आत्महत्या दुरुत्साहनमा ३ जना, लागुऔषधमा १० जना, कुटपिटमा ३ जना, डाका चोरीमा २ जना, सरकारी छाप कीर्तेमा १ जना र जबर्जस्ती करणी कसुरमा १६ जना प्रहरी कर्मचारी कारबाहीमा परेका छन्। नेपाल प्रहरीका प्रवक्ता भीमप्रसाद ढकालका अनुसार प्रहरी कर्मचारी अपराध कर्ममा मुछिनुलाई व्यक्तिगत व्यवहारको रूपमा बुझ्छन्। उनी भन्छन्, मान्छेको चरित्रअनुसार अपराध कर्ममा लाग्ने गर्छन्। लोभ, लालच र अहंकारमा पर्दा प्रहरी अपराध कर्ममा लाग्ने गर्छन्। पद र राज्यले दिएको जिम्मेवारी पूरा नगरी व्यक्तिगत लाभमा लाग्ने प्रहरीलाई संगठनले माफ नगर्ने उनको तर्क थियो। हुन त अपराध गर्ने छुट कसैलाई छैन। तर अपराध अनुसन्धान गर्ने र समाजमा शान्ति सुरक्षा प्रवाह गर्ने जिम्मा पाएको प्रहरीलाई झन् क्षणिक लाभका लागि अपराध कर्ममा लाग्नु अक्षम्य गल्ती हो। प्रहरी प्रवक्ता ढकाल भन्छन्, प्रहरीलाई गल्ती गर्ने छुट नै छैन। जानाजान गल्ती गर्छ र प्रहरी सेवामा हुँदा सही आचरणमा नबस्ने जो कोहीलाई कानुनी कारबाही गरिनेछ। संगठनभित्र नैतिक आचरणका सिकाउन विभिन्न कार्यक्रमहरू लागु भएका छन्। तनाव नियन्त्रणका लागि मनोसामाजिक परामर्श सेवासमेत संगठनमा सुरु भएको छ। हरेक प्रहरी कार्यालयमा अधिकृत स्तरीय छलफल परामर्श तथा व्यक्तिगत समस्या सुन्ने र सुनाउने कार्यक्रमसमेत संगठनले चलाएको छ। अपराधविरुद्ध प्रहरी आक्रामक भएर लागेको छ।"
पनौतीबाट ७३ बोरा गाँजासहित तीनजना पक्राउ,"काठमाडौं : इलाका प्रहरी कार्यालय बनेपाले ७३ बोरा गाँजासहित तीनजनालाई पक्राउ गरेको छ । सोमबार बिहान पनौतीबाट बनेपातर्फ आउँदै गरेको बा ६ च २९६ नम्बरको डीआई गाडी चेकजाँच गर्ने क्रममा चालकसहित एक महिला र एक पुरुष गरी तीनजनालाई प्रहरीले पक्राउ गरिएको इलाका प्रहरी कार्यालय बनेपा प्रमुख डीएसपी लालध्वज सुवेदीले अन्नपूर्णलाई जानकारी दिए । प्रहरीले चेक गर्ने क्रममा भाग्न खोजेपछि गाँजाको बोरासहित तीनजनालाई पक्राउ गरिएको डीएसपी सुवेदीले बताए । पक्राउ पर्नेमा गाडी चालक नुवाकोट बिदुर ११ घर भइ हाल काठमाडौं बालाजु डेरा गरी बस्ने ३५ वर्षीय बुद्धमान तामाङ, रामेछाप ८ घर भई हाल काठमाडौं बालाजु डेरा गरी बस्ने २० वर्षीय संजीव तामाङ र रामेछाप ८ घर भइ हाल काठमाडौं बालाजु डेरा गरी बस्ने ५३ वर्षीय बिमला तामाङ रहेको प्रहरीले जनाएको छ । पनौती रोडको छाला कारखानामा पक्राउ परेका तीनजनामाथि थप अनुसन्धन भइरहेको प्रहरीले जनाएको छ । पक्राउ परेका तीनजना , गाँजा र गाडी इलाका प्रहरी कार्यालय बनेपा ल्याउने काम भइरहेको डीएसपी सुवेदीले बताए ।"
उद्योगमा सेनाको महत्वाकांक्षा,"सरकारले लोकतन्त्रका लागि आत्मघाती कदम नचालोस्। कुनै बेला बाँकेमा कपास खेती हुन्थ्यो। अचेल बन्द छ। परियोजनाको जमिनमा माओवादी रजाइँ छ। बुटवलको धागो कारखानाका औजारमा खिया लागेको छ। विराटनगर जुट मिलको गेट बन्द छ। गोरखकाली रबर उद्योग घस्रिन पनि नसकेर ठप्पै छ। अनि हेटौंडा कपडा कारखाना खण्डहर भएको छ। यी र यस्तै सरकारी स्वामित्वका रुग्ण र बन्द उद्योग चलाउने उपाय खोज्ने क्रममा नेपाली सेनाको जिम्मा लगाउने प्रसंग उठेको छ। हेटौंडा कपडा कारखाना सैनिक कल्याणकारी कोषमार्फत सञ्चालन गर्न सेना र सरकारबीच खासखुस चलेको छ। सेनाले माग्नु पनि हुँदैन र सरकारले दिनु पनि हुँदैन। पहिलो त सरकारी स्वामित्वमा उद्योग, व्यवसाय राख्ने कि नराख्ने भन्नेमा प्रस्ट हुनुपर्छ। लोकतान्त्रिक शासन प्रणाली भएको मुलुकमा उद्योग, व्यापार सरकारको क्षेत्र होइन, निजीलाई दिनुपर्छ भन्ने मान्यता हुन्छ। त्यसमाथि कपास खेती बन्द गराएर कपडा कारखाना खोल्ने मति आफैंमा उल्टो हो। बरु पहिला कपास खेती सुचारु गरी कपडा कारखानाको योजना बनाउँदा बिब्ल्याँटो हुँदैनथ्यो। सरकारले व्यापार गर्ने वा उद्योग चलाउनेतिर नसोचेको जाती। त्यसमाथि सैनिकलाई जिम्मा लगाउने भन्ने कुरा लोकतान्त्रिक सिद्धान्तको मर्मविपरीत हो। यसै पनि नेपाली सेना व्यावसायिकभन्दा व्यापारिक भयो भन्ने आरोप चुलिँदै गएको छ। उसले व्यापारका विभिन्न विधामा हात हाल्नु नै उद्देश्यविपरीत हो। सेनाको काम व्यापार, व्यवसाय र उद्योग होइन, रक्षा हो। प्रकृति संरक्षण हो। विपद् व्यवस्थापन हो र विशिष्ट व्यक्तिहरूको सुरक्षा हो। सरकारी उद्योग चलाउने हो भने पनि त्यो सरकारले नै चलाउने हो। भएका कमजोरी सुधार्ने हो। सरकारले व्यापारिक वा औद्योगिक संस्थान सञ्चालन गर्दा व्यवस्थापन फितलो हुने गरेको जगजाहेरै छ। उद्योग व्यवसाय घाटामा गएका छन्। त्यसो भयो भन्दैमा चुस्त व्यवस्थापनका लागि सेनाको बाटो रोज्नु किमार्थ हुँदैन। सेनालाई उसको प्रमुख दायित्वमै सीमित रहन दिनुपर्छ। व्यापार, व्यवसाय र उद्योग हुँदै सेनालाई राज्यका अरू दायित्वमा तान्दैतान्दै ल्याउनु लोकतन्त्रका लागि हितकर हुँदैन। सरकारले संस्था चलाउन सकेन भन्दैमा सत्ता पनि उसले लिने र चलाउने भन्ने मनोभावना विकसित गर्दै लैजाने दिन नआओस्। सरकारले लोकतन्त्रका लागि आत्मघाती कदम नचालोस्।"
"रेडक्रसका दुवै समिति अब अवैध, अन्तर्राष्ट्रिय रेडक्रसद्वारा नेपालको मान्यता रद्द","रेडक्रस तथा रेडक्रिसेन्ट सोसाइटिजहरूको अन्तर्राष्ट्रिय महासंघको नेपालस्थित कार्यालयले प्राध्यापक नेपाल नेतृत्वको कार्यसमितिलाई मान्यता दिएन। काठमाडौं : रेडक्रस तथा रेडक्रिसेन्ट सोसाइटिजहरूको अन्तर्राष्ट्रिय महासंघ (आईएफआरसी)को नेपालस्थित कार्यालयले नेपाल रेडक्रसका दुवै कार्यसमितिलाई मान्यता दिन अस्वीकार गरेको छ। नेपाल रेडक्रसको कार्यसमिति विवादमा देखिएका कानुनी अस्पष्टता नटुंगिएसम्म आईएफआरसीले मानवीय सहायतासम्बन्धी परियोजना आफैं सञ्चालन गर्ने पनि स्पष्ट गरेको छ। नेपाल रेडक्रसमा प्राध्यापक सुदर्शनप्रसाद नेपाल र डा नेत्रप्रसाद तिमिल्सिनाको नेतृत्वमा अलगअलग कार्यसमिति छन्। दुवैले आफू आधिकारिक भएको दाबी गरिरहेका छन्। तर, आधिकारिकतासम्बन्धी मुद्दा सर्वोच्च अदालतमा विचाराधीन छ। रेडक्रस केन्द्रीय कार्यालय हातामै रहेको आईएफआरसीको कार्यालयका प्रमुख अजमत उल्लाले हालै इमेल पठाएर दुवै समितिलाई मान्यता नदिने बताएका हुन्। तर, मान्यता नपाएको प्राध्यापक नेपाल नेतृत्वको कार्यसमितिले भने रेडक्रसको बजेटमा गोष्ठी, सेमिनार, प्रदेशसभा गरिरहेको छ। तर, आईएफआरसीको नेपालस्थित कार्यालयले नेपाल रेडक्रसको कार्यसमितिले आधिकारिकता नपाएसम्मका लागि अस्थायी सञ्चालन पद्धति जारी गरेको छ। उसले नेपाल रेडक्रस सोसाइटीको संक्रमणकालीन परिवेशमा शासकीयस्वरूप व्यवस्थापनका सन्दर्भमा कार्य ढाँचाको अवस्थिति नै जारी गरेको छ। यस्तो छ परियोजना चलाउने मोडालिटी अजमत उल्लाले पठाएको इमेलमा भनिएको छ, आईएफआरसी र यसका सदस्यहरूले जबसम्म कानुनी स्पष्टता हुँदैन, तबसम्म कुनै पनि समूहसँग परियोजना सम्झौतामा हस्ताक्षर गर्न रोक्नेछ। नेपाल रेडक्रसको कार्यालयमा आवश्यक मानव संसाधन, अनुगमन र उपयोगका साथै सहमति भएका राष्ट्रियस्तरका गतिविधिको लागत मात्रै आफूले व्यहोर्ने उसले स्पष्ट गरेको छ। आईएफआरसी र सदस्यहरूले समयसीमा तोकेर निश्चित रकममात्रै अनुमोदन एवम् स्थानान्तरण गर्ने उसले स्पष्ट गरेको छ। रेडक्रसका शाखामा रकम स्थानान्तरण गर्दा केन्द्रीय कार्यालयका प्राविधिकसँग पूर्ण समन्वय सुनिश्चित गरिने इमेलमा उल्लेख छ। आईएफआरसी र सदस्यका जिल्ला शाखाहरूले सञ्चालन गर्न नसकेका ठूला खरिद र परामर्शका फाइलको सञ्चालन जारी राख्नेछन्, इमेलमा भनिएको छ, यो पनि नेपाल रेडक्रसको केन्द्रीय कार्यालयका प्राविधिकसँग पूर्ण समन्वयमा सञ्चालन गरिनेछन्। आईएफआरसी र सदस्यहरूले देशभर पूर्ण अनुपालन सुनिश्चित गर्न र समन्वय बढाउनको लागि नेपाल रेडक्रससँग मिलेर कार्यक्रम र सञ्चालनको वित्तीय अनुगमन प्रणालीलाई कडाइका साथ जारी राख्ने इमेलमा जनाइएको छ। डा तिमिल्सेना नेतृत्वमा गत असार २५ गते एउटा केन्द्रिय कार्यसमिति बनाइयो। साउन २ गते प्राध्यापक नेपालको नेतृत्वमा अर्को कार्यसमिति बन्यो। दुवै समितिले चुनावी नतिजा नेपाल सरकारलाई पेस पनि गरे। दुवै समूहले नेपाल रेडक्रसको शासकीय स्वरूप र व्यवस्थापनका कार्यमा आफ्नो वैधानिकता दाबी गरे। जबकि दुवै चुनाव एकै मापदण्डका समेत थिएनन्। यसको न्यायिक निरूपण आईएफआरसीको शासकीय संरचनाबाट हुने नै छ, इमेलमा भनिएको छ। आईएफआरसी अनुपालन र मध्यस्थता समिति (सीएमसी)ले प्रा नेपाललाई २०२३ अक्टोबर २६ मा पत्र लेखेको थियो। आईएफआरसीको शासकीय संरचनाले नोभेम्बर २०२३ मा एसिया प्रशान्त सम्मेलन र डिसेम्बर २०२३ मा आईएफआरसी महासभामा भाग लिन प्राध्यापक नेपाललाई आमन्त्रण गरेको थियो। तर, हालसम्म आईएफआरसीको केन्द्रीय व्यवस्थापनले आईएफआरसी नेपाल प्रतिनिधिमण्डल प्रमुखलाई नेपाल रेडक्रसको शासकीय स्वरूप र व्यवस्थापनको मान्यताका लागि कुनै आधिकारिक निर्देशन नगरेको पनि इमेलमा स्पष्ट छ। इमेलमा उल्लेख छ, संक्रमणकालीन समितिले नेपालको अवस्थालाई नियालेर हेरिरहेको छ र आईएफआरसी सीएमसीमार्फत आईएफआरसीको शासकीय संरचनालाई नियमित अध्यावधिक गरिरहेकै छ। सञ्चालन व्यवस्थापन र नेतृत्व सम्बन्धमा अदालतमा मुद्दा चलिरहेकोले कुनै एक समूहसँग मिलेर काम गर्ने अवस्था नरहेको इमेलमा उल्लेख छ। अदालत र सम्बन्धित निकायबाट निर्णय निरूपणमा भएको ढिलाइको सम्बन्धमा र यसले कानुनी रूपमा कुनै एउटा समूहसँग संलग्न भएका आईएफआरसीसदस्यहरूको लागि कानुनी जोखिम सिर्जना गर्दछ, इमेलमा उल्लेख छ। प्रधानमन्त्री तथा मन्त्रिपरिषद्को कार्यालय, गृह मन्त्रालय र जिल्ला प्रशासन कार्यालय काठमाडौंले दुवै कार्यसमितिलाई मान्यता नदिएको कुरा पनि इमेलमा उल्लेख छ।"
सदनलाई सत्ता टिकाउने माध्यम बनाउन दिँदैनौं : रवि लामिछाने,काठमाडौं : राष्ट्रिय स्वतन्त्र पार्टीका सभापति रवि लामिछानले सदनलाई सत्ता टिकाउने माध्यममात्रै बनाए रास्वपाले कडा खबरदारी गर्ने बताएका छन्। सोमबार संसद भवन नयाँ बानेश्वरमा सञ्चारकर्मीसँग कुरा गर्दै सभापति लामिछानेले अहिलेको अधिवेशनमा जनताको जनजीविकासम्बन्धी विधेयकलाई सरकारले प्राथमिकता दिनुपर्ने भन्दै त्यसो हुन नसके रास्वपाले कडा खबरदारी गर्ने बताए। संविधान कार्यान्वयनका लागि बनाउनुपर्ने कानुनलाई प्राथमिकताका साथ अघि बढाउनुपर्ने उनको भनाइ थियो। सरकारले जनचासोका विधेयकहरू सदनमा ल्याउन नसके रास्वापाका सांसदहरूले निजी विधेयकहरू सदनमा लैजाने उनले बताए। उनले सदनलाई जनउत्तरदायी बनाउन रास्वपाले प्रभावकारी भूमिका खेल्ने बताएका थिए।
काठमाडौं जिल्ला अदालतले भन्यो दुई दिनभित्र अनुसन्धान नसकिए अरुण चौधरीसहितलाई हाजिरी जमानीमा छाड्नू,"काठमाडौं : काठमाडौं जिल्ला अदालतले व्यवसायी अरुण चौधरीलाई दुई दिनभित्र अनुसन्धान नसकिए हाजिरी जमानीमा छाड्न आदेश दिएको छ। न्यायाधीश यज्ञप्रसाद आचार्यको इजलासले प्रहरीको केन्द्रीय अनुसन्धान व्युरोलाई दुई दिनको म्याद थप गर्दै सो समयमा अनुसन्धान सम्पन्न नभए हाजिरी जमानीमा रिहा गर्न आदेश दिएको हो। 'प्रतिवादीबाट थप बुझ्नुपर्ने वा कागज गराउन नपर्ने भएमा सो अगावै पनि अनुसन्धान अधिकारीले हाजिर जमानीमा छाडन सक्ने र सो नभएमा म्याद थप भएको दुई दिनभित्र यी प्रतिवादीहरूबाट बुझ्नु पर्ने बाँकी काम सम्पन्न गर्ने र सम्पन्न हुन नसक्ने भएमा निजहरूलाई अनुसन्धानको कार्यमा सहयोग गर्नको लागि कागज गराई हाजिर जमानीमा छाडी बाँकी अनुसन्धानको कार्य पूरा गर्नु भनि मुलुकी फौजदारी कार्यविधि सहिता २०७४ को दफा १४(६) बमोजिम यो आदेश गरिदिएको छ,' आदेशमा भनिएको छ। आरोपित प्रतिवादी अजितनारायण सिंह थापाको उमेर ८० वर्ष माथि रहेको अन्य प्रतिवादीहरू पनि अन्य पेसा व्यवसायमा रही हजारौं नागरिकलाई रोजगारी प्रदान गरी अभिभावकको रूपमा रहिआएकाले प्रतिवादीहरूलाई २५ दिनसम्म नै हिरासतमा राखी अनुसन्धान गर्नुपर्नेसम्मको अवस्था नदेखिएको आदेशमा भनिएको छ। बाँसबारी छालाजुत्ता कारखानाको जग्गा घोटाला प्रकरणमा व्युरोले चौधरीसहित कारखानाका तत्कालीन सञ्चालक समिति अध्यक्ष अजित नारायणसिंह थापा र सीजी चाँदबाग रेसिडेन्सी प्रालिका सञ्चालक सञ्जय ठाकुरलाई गत बिहीबार पक्राउ गरेको थियो।"
शिक्षा र सीपमा नयाँ योजना बनाइने : अर्थमन्त्री महत,नुवाकोट : अर्थमन्त्री प्रकाशरण महतले सरकारले शिक्षा र सीपमा नयां योजना र कार्यक्रम सन्चालन गर्ने बताएका छन्। उनले स्वजरोजगारमूलक शिक्षामा जोड दिँदै यसबाटै युवाशक्तिको संरक्षण हुने बताए। नुवाकोटको उत्तरपुर्वी भेगमा रहेको दुप्चेश्वर गाउँपालिका२ स्थित वीरेन्द्र माद्यामिक विद्यालयको ३५औँ वार्षिकोत्सव तथा सम्मान कार्यक्रममा सोमबार महतले युवा शक्तिहरू विदेशिइरहेको र उनीहरूलाई स्वदेशमै स्वरोजगारका कार्यक्रम सन्चालन गर्न अबको बजेटमा सरकारले सीप र शिक्षालाई प्राथमिकता दिएर कार्य सन्चालन गर्नेसमेत बताए। उनले अबको शिक्षा सिप र स्वरोजगारमूलक होस् भन्ने सरकारले योजना बनाइरहेको बताए। देशभित्रै रोजगारको सिर्जना गर्न शिक्षा र सीपमा सरकारले नयाँ योजना बनाएर आवश्यकताअनुसार बजेट उपलब्ध गराउने अर्थमन्त्री महतले प्रतिबद्धता जनाए। उनले देश विकासका लागि आर्थिक परिवर्तनको मेरुदण्ड नै शिक्षा भएकोसमेत बताए।
हिउँदे अधिवेशनमा बढीभन्दा बढी विधेयक पारित गर्न जोड दिन्छौं : प्रधानमन्त्री दाहाल,काठमाडौं : प्रधानमन्त्री पुष्पकमल दाहालले संसदको हिउँदे अधिवेशनमा बढीभन्दा बढी विधेयक पारित गर्न जोड दिने बताएका छन्। सोमबार संसद भवन नयाँ बानेश्वरमा सञ्चारकर्मीसँग संक्षिप्त प्रतिक्रिया दिँदै प्रधानमन्त्री दाहालले अहिलेको अधिवेशन विधेयक अधिवेशन भएकाले बढीभन्दा बढी विधेयक ल्याएर पारित गर्न जोड दिने बताए। राम्रो वातावरणमा संसद बैठक सुरु भएकाले विधेयकहरू अघि बढ्ने उनको भनाइ छ।
राष्ट्रका साझा मुद्दामा राजनीतिक दलहरू एकजुट हुनैपर्छ : सभामुख,"काठमाडौं : प्रतिनिधिसभाका सभामुख देवराज घिमिरेले राष्ट्रका साझा मुद्दामा राजनीतिक दलहरू एकजुट हुनुपर्ने बताएका छन्। आजदेखि सुरू भएको तेस्रो हिउँदे अधिवेसनको बैठकमा बोल्दै सभामुख घिमिरेले राष्ट्रका साझा मुद्दामा संसदमा प्रतिनिधित्व गर्ने राजनीतिक दलहरूले एकतालाई निरन्तरता दिनुपर्ने बताएका हुन्। ऐन निर्माणमा संख्यात्मक नतिजा आउन नसकेकपनि एक वर्षको अवधिमा प्रयाप्त मात्रामा गृहकार्य भएको उनको भनाइ छ। सभामुख घिमिरेले विगतका दुई अधिवेशनमा संसद नियमावलीको निर्माण तथा समितिले पूर्णता पाएसँगै संसदीय गतिविधिहरू क्रियाशील हुँदै गएको दावी गरे। उनले चालु अधिवेशनमा मुलुकलाई आवश्यक कानुन निर्माण गर्नुपर्ने र संसदीय गतिविधिलाई थप प्रभाकारी बनाउनुपर्नेमा जोड दिए। सभामुख घिमिरेले विधिको शासन र पारदर्शीता र जवाफदेहिता आधुनिक लोकतन्त्रका आधार स्तम्भ भएको बताए। संसदमा अबलम्बन गरिने विधि र प्रक्रिया र अभ्यासलाई परिष्कृत र र जनमुखी बनाउन सामूहिक प्रतिवद्धता आवश्यक रहेको उनको भनाइ छ। संसदलाई प्रभावकारी,क्रियाशीलर जीवन्त बनाउनचालू अधिवेशनदेखि केही नयाँ अभ्यास गर्न लागेको बताए। संसदीय गतिविधिलाई समयवद्ध सञ्चालनका लागि कार्यतालिका लागू गर्ने र विगतमा बजेटमाथि छलफलका क्रममा उठेका टिप्पणीलाई ध्यानमा राखेर यसै अधिवेशनबाट बजे सिद्धान्त र प्राथमिकतामाथि छलफल हुने जानकारी गराए। संसदीय क्रियाकलापको समीक्षा र कमजोरीको सुधारले यस संस्थाप्रतिको विश्वास र भरोसा वृद्धि हुँदै जाने बताउँदै जनताको प्रतिक्रिया र सुझावलाई आत्मसात् गर्दै आगामी अधिवेशन नतिजामुखी हुने विश्वास व्यक्त गरे।"
वैदेशिक रोजगारीका नाममा ८४५ जनाबाट ३ करोड ९३ लाख रकम ठगी गर्ने लामा जेल चलान,"काठमाडौं : वैदेशिक रोजगार न्यायाधिकरणले वैदेशिक रोजगार कसुरमा लालबहादुर लामालाई पुर्पक्षका लागि थुनामा पठाउने आदेश दिएको छ । न्यायधिकरणका अध्यक्ष कृष्ण गिरी, सदस्यहरु निशा बानियाँ, उद्धवप्रसाद पुडासैनीको इजलासले वैदेशिक रोजगार कसुर मुद्दामा स्टार सिपिङ सर्भिस एण्ड ट्रेनिङ सेन्टर प्रालिका निर्देशक लामालाई पूर्पक्षका लागि थुनामा पठाउने आदेश गरेको हो । लामाविरुद्ध आङपासाङ शेर्पासमेत ८४५ जनाले ३ करोड ९३ लाख १४ हजार तीन सय ३३ र त्यसको ५० प्रतिशत हर्जनासमेत माग गरी उजुरी दिएका थिए । 'प्रतिवादीबाट हुनसक्ने जोखिम विश्लेषण गर्दा हाल यी प्रतिवादीलाई मुलुकी फौजदारी कार्यविधिसंहिता २०७४ को दफा ६७ बमोजिम पूर्पक्षका लागि थुनामा राख्ने गरी यो आदेश गरिदिएको छ,' जारी आदेशमा भनिएको छ । लामाले न्यायाधिकरण समक्ष दिएको बयान,मिसिल संलग्न नगद बुझिएको रिसिप्ट र चेकसमेतका कागजात र प्रतिवादीको बैंक खातामा जाहेरवालाहरूले रकम बुझाएको देखिने बैंक भौचर समेत प्रमाणका आधारमा तत्काल कसुरदार होइनन् भन्ने नदेखिएको आदेशमा उल्लेख छ । वैदेशिक रोजगार कसुरमा २०७९ साल पुस २४ मा आङपासाङ शेर्पा, हरिबहादुर थापा समेतले लामाले लिथुनिया, कोरिया, न्युजल्याण्ड, क्यानाडा समेतका देशमा रोजगारीका लागि पढाउने भनी रकम लिई ठगी गरेको भन्दै उजुरी परेको थियो । लामालाई गत पुस १६ गते काठमाडौंको शङ्खमूलबाट पक्राउ गरिएको थियो । प्रहरीले लामाको तालिम सेन्टरबाट पीडितहरु ९ सय ३४ थान राहदानी बरामद गरेको थियो । लामाले बिगो बमोजिमको रकम फिर्ता गर्न आफू तयार रहेको बयान दिएका छन् ।"
आजदेखि संसद्को तेस्रो अधिवेशन,"काठमाडौं : संघीय संसद्को तेस्रो अधिवेशन आजदेखि सुरु हुँदैछ । आज दिउँसो ४ बजे बस्ने संसदको बैठकमा सभामुख देवराज घिमिरेले राष्ट्रपतिबाट प्राप्त अधिवेशन आह्वानसम्बन्धी पत्रको व्यहोरा पढेर सुनाउने कार्यसूची रहेको छ । संघीय सचिवालयका अनुसार यसैगरी बैठकमा सभामुखले राष्ट्रपतिको कार्यालयबाट प्राप्त कार्यभार तोकिएको सम्बन्धी पत्रको व्यहोरा पढेर सुनाउने छन्। सभामुखले प्रधानमन्त्री तथा मन्त्रिपरिषद्को कार्यालयबाट प्राप्त कार्यभार तोकिएको सम्बन्धी पत्रहरूको व्यहोरा जानकारी गराउने संसद्का कार्यवाहक महासचिव पद्मप्रसाद पाण्डेयले जानकारी दिए। सम्भावित कार्यसूचीअनुसार बैठकमा सभामुखले प्रतिनिधिसभा नियमावली, २०७९ को नियम १० बमोजिम बैठकको अध्यक्षता गर्न सदस्यहरुको मनोनयन गर्ने सम्भावित कार्यसूची छ। बैठकमा राष्ट्रियसभामा उत्पत्ति भएको विद्युतीय व्यापार विधेयक, २०८० र राष्ट्रिय मर्यादासम्बन्धी विधेयक, २०७९ का सम्बन्धमा राष्ट्रियसभाबाट प्राप्त सन्देशसहितको विधेयक टेबुल गरिने छ। बैठकमा अर्थमन्त्री डा प्रकाशशरण महतले आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेश, २०८० पेस गर्ने छन्। संसद्का कार्यवाहक महासचिव पाण्डेयका अनुसार कानुन, न्याय तथा संसदीय मामिलामन्त्री धनराज गुरुङले मन्त्रिपरिषद्को निर्णयबाट जारी भएको बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐन, २०७१ को दफा ४२ बमोजिमको बाधा अड्काऊ फुकाऊ आदेश सदनमा पेस गर्ने सम्भावित कार्यसूची छ। आज संसदमा शीर्ष नेताले सम्बोधन गर्नेछन्।"
संसद् बैठक सुरू,"काठमाडौं : संघीय संसद्अन्तर्गतको प्रतिनिधिसभा बैठक सुरू भएको छ। यो संसद्को तेस्रो अधिवेशन हो। बैठकमा सभामुख देवराज घिमिरेले राष्ट्रपतिबाट प्राप्त अधिवेशन आह्वानसम्बन्धी पत्रको व्यहोरा पढेर सुनाउने कार्यसूची छ । संघीय सचिवालयका अनुसार बैठकमा सभामुखले राष्ट्रपतिको कार्यालयबाट प्राप्त कार्यभार तोकिएको सम्बन्धी पत्रको व्यहोरा पढेर सुनाउनेछन्। सभामुखले प्रधानमन्त्री तथा मन्त्रिपरिषद्को कार्यालयबाट प्राप्त कार्यभार तोकिएको सम्बन्धी पत्रहरूको व्यहोरा जानकारी गराउने संसद्का कार्यवाहक महासचिव पद्मप्रसाद पाण्डेयले जानकारी दिएका छन्। कार्यसूचीअनुसार बैठकमा सभामुखले प्रतिनिधिसभा नियमावली, २०७९ को नियम १० बमोजिम बैठकको अध्यक्षता गर्ने सदस्यहरुको मनोनयन गर्नेछन्। यसैगरी बैठकमा राष्ट्रियसभामा उत्पत्ति भएको विद्युतीय व्यापार विधेयक, २०८० र राष्ट्रिय मर्यादासम्बन्धी विधेयक, २०७९ का सम्बन्धमा राष्ट्रियसभाबाट प्राप्त सन्देशसहितको विधेयक टेबुल गरिनेछ। बैठकमा अर्थमन्त्री डा प्रकाशशरण महतले आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेश, २०८० पेस गर्ने छन्। कानुन, न्याय तथा संसदीय मामिलामन्त्री धनराज गुरुङले मन्त्रिपरिषद्को निर्णयबाट जारी भएको बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐन, २०७१ को दफा ४२ बमोजिमको बाधा अड्काऊ फुकाऊ आदेश सदनमा पेस गर्ने कार्यसूची छ।"
आफ्ना सांसदलाई प्रचण्डले भने : टीआरसी विधेयक सहमतिमै पास गर्नुपर्छ,"काठमाडौं : प्रधानमन्त्री पुष्पकमल दाहाल प्रचण्डले टीआरसी विधेयक सहमति मै पास हुनुपर्ने बताएका हुन्। नेपाल कम्युनिस्ट पार्टी (माओवादी केन्द्र) को सिंहदरबारमा आज बिहान बसेको संसदीय दलको बैठकमा माओवादी केन्द्रका अध्यक्ष प्रचण्डले बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग सम्बन्धि विधेयक यही अधिवेशनबाट सहमतिमा पास हुने उल्लेख गरेका हुन्। प्रचण्डले भने, सकेसम्म सहमतिबाट टिआरसी विधेयक टुङ्गाउँदा सबैको हितमा हुन्छ। सोही प्रक्रियामा जानुपर्छ। उनले संघीय व्यवस्था विरोधी मतका विरूद्ध वैचारिक रूपले प्रस्तुत हुन निर्देशन दिए। उनले संघीय लोकतन्त्र आफूहरूको सक्रियतामा ल्याएको उल्लेख गर्दै व्यवस्थाको पक्षमा सशक्त भूमिका खेल्न निर्देशन दिए। उनले भने,यो व्यवस्था हामीले ल्याएको हो। यसको रक्षा र सुदृढ गर्ने दायित्व पनि हाम्रो नै हो। त्यसैले व्यवस्था विरोधी मतका विरूद्ध र व्यवस्थाको पक्षमा वैचारिक रूपले प्रस्तुत हुनुपर्छ। उनले संसद्मा जनताका पक्षमा दरिलो भूमिका खेल्न पार्टीका सांसदहरूलाई निर्देशन दिए। तपाईंहरू राम्रो तयारीका साथ संसद्मा प्रस्तुत हुनुहोस्। सरकारका काम र पार्टीको नीतिअनुसार दर्बिलो भएर प्रस्तुत हुनुहोस्, अध्यक्ष प्रचण्डले भने, सुशासन, सामाजिक न्याय र समृद्धिको पक्षमा अधिकतम कोशिस गरिएको छ। सरकारले राम्रा काम गरेका छन्। यी विषयमा सदनमा आफ्ना विषय प्रस्तुत गर्नुहोस्। आगामी आर्थिक वर्षमा परिणाम निस्किनेगरी बजेट ल्याउने तयारी गरिएको जानकारी दिँदै उनले तीन करोडभन्दा साना योजनाहरू केन्द्रमा नराखी तल्लो तहमा पठाइने बताए। उनले गठबन्धनको साझा दृष्टिकोण बनाएर अगाडि बढ्नुपर्नेमा जोड दिए। नीति तथा कार्यक्रम र बजेट निर्माणमा नयाँ पहल लिइएको जानकारी दिँदै उनले सांसद र जनताले समेत बहस गर्ने र उनीहरूको कुरा पनि समावेश हुनेगरी नीति तथा कार्यक्रम र बजेट बनाउनेगरी आगाडि बढिन्छ, तपाईंहरूले पनि महत्त्वपूर्ण सुझाव दिनुस्। बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोगसम्बन्धि विधेयक यही अधिवेशनबाट सहमतिमा पास हुने उल्लेख गरे। प्रचण्डले भने, सकेसम्म सहमतिबाट टिआरसी विधेयक टुङ्गाउँदा सबैको हितमा हुन्छ। सोही प्रक्रियामा जानुपर्छ।"
पीडितलाई न्याय दिनेगरी शान्ति प्रक्रियालाई टुंगाउनुपर्छ : अध्यक्ष ओली,काठमाडौं : नेकपा एमालेका अध्यक्ष केपी शर्मा ओलीले प्रहरीलाई प्रदेशको अधिनमा राख्ने कुरा उचित नभएको बताएका छन्। सोमबार जनकपुरधाम विमानस्थलमा सञ्चारकर्मीसँग कुरा गर्दै प्रदेशमा प्रहरी मात्रै नभएर संघीयता कार्यान्वयन गर्न कुनै समस्या नभएको भन्दै प्रहरीलाई प्रदेशको अधिनमा राख्ने कुरा उचित नभएको बताएका हुन् । नेताहरूले प्रहरी मेरै अधिनमा हुनुपर्छ भन्नु गलत रहेको र यसले विकृति सिर्जना गर्ने उनको भनाइ छ । ओलीले प्रहरी नेता र मन्त्रीको अधिनमा भन्दा पनि स्वतन्त्र रहनुपर्ने धारणा राखे। अध्यक्ष ओलीले संघीयताको कार्यान्वयनमा ध्यान नदिँदा अहिले प्रश्न उठिरहेको बताए । त्यस्तै उनले संक्रमणकालीन न्यायसँगसम्बन्धीत विषयलाई सहमतिबाटै अघि बढाउन छलफल भइरहेको उल्लेख गरे। उनले पीडितहरूलाई पीडा नभइ न्याय दिनुपर्ने बताए। अन्तर्राष्ट्रिय मूल्यमान्यता र सर्वोच्च अदालतको आदेशका साथै पीडितलाई न्याय हुने गरी शान्ति प्रक्रियालाई टुङ्गोमा पुराउनुपर्ने उनले बताए।
उपनिर्वाचनका लागि मतदाता नामावलीमा नाम दर्ता गर्न आयोगको आह्वान,"काठमाडौं : निर्वाचन आयोगले आगामी उपनिर्वाचनका लागि मतदाता नामावलीमा नाम दर्ता गर्न आह्वान गरेको छ । विसं २०७९ वैशाख १० गते स्थानीय तह निर्वाचन तथा २०७९ मङ्सिर ४ गते प्रतिनिधिसभा र प्रदेशसभा सदस्यको निर्वाचन सम्पन्नपछि स्थानीय तह, प्रतिनिधिसभा र प्रदेशसभा गरी कूल २३ पद रिक्त छन्। सोही रिक्त पदमा उपनिर्वाचनमार्फत पदपूर्ति गर्नुपर्ने भएकाले मतदाता नामावलीमा नाम दर्ता गर्न आयोगले आह्वान गरेको हो। आयोगका सहसचिव एवम् प्रवक्ता शालिग्राम शर्मा पौडेलले उल्लिखित पदमा उपनिर्वाचनद्वारा पदपूर्ति गर्न नेपाल सरकारसँग परामर्श गरी उपयुक्त समयमा कानुन बमोजिम उपनिर्वाचनको मिति तोक्ने गरी आन्तरिक तयारी भइरहेको बताउँदै मतदाता नामावलीमा नाम दर्ता गर्न आह्वान गरेको बताए। आयोगले नियमितरुपमा प्रदेश तथा जिल्ला निर्वाचन कार्यालयहरू मार्फत मतदाता नामावली दर्ता गर्ने कार्य गर्दै आएको जनाउँदै नागरिकको सहजताको लागि बाह्य जिल्लाबाट मतदाता नामावली दर्ता गर्न सकिने सुविधा समेत उपलब्ध गराएको जानकारी दिएको छ । विभिन्न कारणले मतदाता नामावलीमा नाम दर्ता गर्न छुट भएका देशभरका र विशेषतः पद रिक्त भएका देहायका स्थानीय तह, प्रदेश सभा निर्वाचन क्षेत्र र प्रतिनिधि सभा निर्वाचन क्षेत्रभित्रका योग्यता पुगेका नेपाली नागरिकलाई उपनिर्वाचनको मिति घोषणा हुनुपूर्व नै मतदाता नामावलीमा नाम दर्ता गर्न आयोगले आग्रह गरेको हो ।"
राष्ट्रियसभामा सवारी दुर्घटनासम्बन्धी सार्वजनिक महत्वको प्रस्ताव दर्ता,"काठमाडौं : राष्ट्रियसभामा सवारी दुर्घटना न्यूनिकरणसम्बन्धी जरूरी सार्वजनिक महत्वको प्रस्ताव दर्ता भएको छ। नेकपा एमालेकी सांसद दिलकुमारी रावल थापाले सो प्रस्ताव दर्ता गरेकी हुन्। राष्ट्रियसभा नियमावली २०७५ को नियम ६६ बमोजिम जरुरी सार्वजनिक महत्वको प्रस्ताव दर्ता भएको हो। सांसद थापाले सवारी दुर्घटनालाई न्यूनिकरण गर्ने र दुर्घटनामा परी ज्यान गुमाउनेको परिवारलाई उचित क्षतिपूर्ति,घाइतेको उद्दार तथा उपचार,अपांगता भएका नागरिकलाई उचित प्रबन्ध तथा मर्यादित श्रमको प्रवर्द्धनका लागि चालक एवं सहचालकका लागि परामर्श केन्द्र र गुनासो सुनुवाइ गर्ने निकायको व्यवस्था साथै आम नागरिकबीच सडकको सही प्रयोगबारे चेतना अभिवृद्धि अभियानलगायत विषयमा तत्काल कदम चाल्न आवश्यक देखिएकाले जरूरी सार्वजनिक महत्वको प्रस्ताव पेश गरेको बताइन्। प्रस्ताव पेश गर्नुको ७ बुँदे कारण औंल्याउँदै उनले भौतिक पूर्वाधार तथा यातायात, स्वास्थ्य र अर्थ मन्त्रालयलाई ध्यानाकर्षण गराइएको छ। प्रस्तावमा नेकपा एमाले,कांग्रेस,माओवादी केन्द्र,नेकपा एकीकृत समाजवादी, जनता समाज पार्टी ,राष्ट्रिय जनमोर्चा र स्वतन्त्र सांसदहरूले समर्थन जनाएका छन्।"
म फरार भएको छैन : ज्ञानेन्द्र कार्की,काठमाडौं : नेपाली कांग्रेसका सांसद एवं पूर्व सञ्चारमन्त्री ज्ञानेन्द्र कार्कीले आफू मिडियामा आएजस्तो फरार नभएको स्पष्ट पारेका छन्। टेरामक्स खरिद प्रकरणमा भ्रष्टाचार भएको भन्दै अख्तियारले खोजी गरिरहेको विषयमा सांसद कार्कीले आफू फरार रहेको विषयमा सत्यता नरहेको बताए। सोमबार संसद भवन नयाँ बानेश्वरमा संक्षिप्त प्रतिक्रिया दिँदै उनले यस विषयमा अरू केही नबोल्ने भन्दै स्वस्थ पत्रकारिता गर्न सुझाव दिएका थिए। सो प्रकरणमा अर्बौं रूपैयाँ भ्रष्टाचार भएको उजुरीमा अख्तियारले आफ्नो अनुसन्धान अन्तिम चरणमा पुर्याएको छ।
संसदमा उपस्थित सांसदहरूको विवरण सार्वजनिक गरिने,"काठमाडौं : संसद बैठकमा उपस्थित सांसदहरूको विवरण सार्वजनिक हुने भएको छ। आजदेखि सुरु हुने तेस्रो अधिवेशनमा उपस्थित सांसदहरूको विवरण संसद सचिवालयको वेवसाइटमार्फत् सार्वजनिक हुने भएको हो। यसअघिको अधिवेशनमा एउटामात्रै विधेयक पारित भएको विषयमा प्रश्नहरू उठेको भन्दै सभामुख देवराज घिमिरेले सांसदरहुो उपस्थित वेवसाइटमार्फत् सार्वजनिक गरिने बताए। त्यस्तै बैठकको कार्यतालिका समेत लागू गरिने उनले बताए। 'प्रतिनिधिसभा बैठकको कार्यतालिका लागू भएपछि बैठकमा माननीयहरूको उपस्थिति र सहभागितालाई सहज हुने अपेक्षा गरेको छु। गएको एक वर्षमा एउटामात्रै विधेयक पारित भएको विषयलाई प्रश्नहरु उठेका छन्। आगामी अधिवेशन ती सबै प्रश्नको समेत जवाफ दिनेगरी परिणामुखी बनाउन अपील गर्दछु,' कार्यव्यवस्था परामर्श समितिको बैठकमा सभामुख घिमिरेले भने, 'हाम्रो उपस्थिति विवरण दैनिक सार्वजनिक गरेर पारदर्शीरूपमा सार्वजनिक गरौं। माननीयहरूको उपस्थितिका विषयमा हुने टिप्पणी अन्त्य गर्ने सरल बाटो यही हो।'"
संसद बैठकअघि कार्यव्यवस्था परामर्श समिति बैठक,काठमाडौं : संसद बैठकअघि सभामुख देवराज घिमिरेले कार्यव्यवस्था परामर्श समिति बोलाएर छलफल गरेका छन्। संसद अधिवेशनमा उठाउनुपर्ने विषयवस्तु र कार्यसञ्चालनका विषयमा छलफल गर्न उनले दलहरूका प्रतिनिधिसँग छलफल गरेका हुन्। सरकारको सिफारिसमा राष्ट्रपति रामचन्द्र पौडेलले हिउँदे तथा बजेट अधिवेशन बोलाएका हुन्। संघीय दुवै सदनको बैठक आज ४ बजे सुरु हुनेछ।
कोशीमा सरकार विस्तारको तयारी,"विराटनगर : कोशी प्रदेशका मुख्यमन्त्री केदार कार्कीले सरकालाई पूर्णता दिने तयारी गरेका छन्। मुख्यमन्त्री कार्कीले सोमबार सहकर्मी दलहरूसँग छलफल गरेर सरकार विस्तार गर्ने तयारी गरेको स्रोतले जनाएको छ। गत असोज २७ गते मुख्यमन्त्री बनेका कार्कीले प्रदेशको नेतृत्व सम्हालेको साढे तीन महिनापछि सरकारलाई पूर्णता दिन आँटेका हुन्। कार्कीले सरकारलाई पूर्णता दिन चार जना मन्त्री र एक जना राज्यमन्त्री नियुक्त गर्ने तयारी थालेको स्रोतले जनाएको छ। अहिले गठबन्धन दलहरूबीत छलफल जारी छ, नेकपा माओवादी केन्द्रका एक सांसदले भने, मन्त्रीको नाम फाइनल भएमा आज साँझसम्ममा टुंगो लाग्छ, नभए भोलिसम्ममा निर्क्यौल हुन्छ। उनका अनुसार माओवादीका तर्फबाट उदयपुरबाट निर्वाचित नारायण बुर्जा मगर र संखुवासभाका राजेन्द्र कार्की मन्त्री बन्ने भएका छन्। यसैगरी, नेपाली कांग्रेसबाट प्रदीपकुमार सुनुवार र रामकुमार खत्री मन्त्री बन्ने भएका छन्। कांग्रेसकी ईन्दिरा थापालाई राज्यमन्त्री बनाउने मुख्यमन्त्री कार्कीको तयारी छ। कार्कीले खानेपानी, सिँचाइ तथा ऊर्जा मन्त्रालय र सामाजिक विकास मन्त्रालय माओवादीलाई दिने स्रोतको भनाइ छ। त्यसबाहेक कांग्रेसले उद्योग, कृषि तथा सहकारी, आर्थिक मामिला तथा योजना मन्त्रालय पाउने भएको छ। स्वास्थ्य मन्त्रालय पनि कांग्रेसले नै लिने तयारी छ। नेकपा एमालेको सहयोगमा गत असोज २७ गते कोशी प्रदेशको मुख्यमन्त्री बनेका कार्कीले निरन्तर सरकार विस्तारको भाका सारिरहेका थिए। संविधानको धारा १६८ को उपधारा ५ अनुसार सत्ता गठबन्धनले माओवादीका ईन्द्रबहादुर आङबोलाई मुख्यमन्त्रीमा अगाडि सारेका बेला कार्कीले विद्रोह गरेर कोशीको नेतृत्व सम्हालेका थिए। डाक्टर शेखर कोइराला पक्षका आठ सांसदसँग मिलेर विद्रोह गर्दै एमालेको समर्थनमा मुख्यमन्त्री बनेका कार्कीलाई मुख्यमन्त्री बनाउन एमालेका ३९ जना सांसहरूले पनि सघाएका थिए। मुख्यमन्त्री बनेलगत्तै उनले एमालेका रामबहादुर राना मगर र शमशेर राईलाई पहिलो चरणमा मन्त्री बनाएका थिए। तर, कार्की गठबन्धनमा फर्किएलगत्तै एमाले गत कात्तिक १८ गते सरकारबाट बाहिरिएको थियो। त्यसपछि उनले १७ कात्तिकमा माओवादी केन्द्रबाट गणेश उप्रेती सुशील र नेकपा एकीकृत समाजवादी पार्टीबाट कमलप्रसाद जबेगुलाई मन्त्री बनाएका थिए। गत मंसिर १७ गते राई, उप्रेती र जबेगुले मन्त्रालयको जिम्मा पाएका थिए। राईले आन्तरिक मामिला तथा कानून मन्त्रालय पाउँदा उप्रेतीले पर्यटन, वन तथा वातावरण मन्त्रालय र जबेगु भौतिक पूर्वाधार विकास मन्त्रालयको जिम्मेवारी पाएका थिए।"
विकटका ६ वडा समेटेर छुट्टै पालिका बनाउने प्रस्ताव सर्वसम्मतले पारित,"अछाम : साँफेबगर नगरपालिकाका ६ वटा वडाहरूले छुट्टै पालिकाको माग गर्दै पेश गरेको प्रस्ताव पारित भएको छ । नगरपालिकाका विकट वडाहरू ९,१०,११,१२,१३ र १४ लाई समेटेर छुट्टै पालिका बनाउने प्रस्ताव नगरसभाको १२ औं अधिवेशनले पारित गरेको हो । ६ वडाका छुट्टै पालिका बनाउने विषयमा सभामा नगरसभा सदस्यहरूले आआफ्नो धारणा राखेक थिए । ६ वडा अध्यक्षसहित २४ जना नगरसभा सदस्यहरूले हस्ताक्षर गरेको प्रस्ताव नगरसभामा पेश भएको थियो । विकासको दृष्टिकोणले पछाडि पारिएका र प्रशासनिक सुगमताका लागि पनि छुट्टै पालिका अतिआवश्यक रहेको वडा नम्बर १० घुघुरकोटका वडाअध्यक्ष ललित बोगटीले बताए । नगर प्रमुख राजेन्द्रबहादुर कुँवरले सर्वसम्मत पारित गरिएको प्रस्ताव प्रदेशमा पठाउने जानकारी दिए । स्थानीय सरकार सञ्चालन ऐन २०७४ को दफा ३ अनुसार छुट्टै पालिका बनाउन सकिने व्यवस्था रहेको छ । नयाँ पालिका बनाउन नगरसभाबाट उक्त प्रस्ताव दुई तिहाई सदस्यहरूको समर्थनमा पारित हुनुपर्दछ । प्रस्ताव पारित भएपछि १५ दिनभित्र प्रदेश सरकारलाई पेश गर्नुपर्छ र प्रदेशले संघ सरकारमा जस्ताको जस्तै पेश गर्ने प्रावधान रहेको छ । विकटका ६ वडाहरूलाई समेटेर छुट्टै पालिका हुनुपर्ने विषयको बहस पहिलो स्थानीय तहको निर्वाचन २०७४ पछि हुन थाले पनि विधिवतरुपमा नगरसभामा यो पटक प्रस्ताव पेश भएको थियो । ६ वडाहरूको जनसख्या ११ हजार ५ सय ९९ रहेको छ भने क्षेत्रफल करिब एक सय बर्ग किलोमिटर रहेको छ । अधिवेशनमा व्यवसाय दर्ता विधेयक २०८०,पुर्नस्थापना केन्द्र तथा सेवा कोष ऐन २०८०,खानेपानी तथा सरफाइ ऐन ,शिक्षा ऐन दोस्रो संशोधन पारित भएको छ ।"
माओवादी केन्द्रको संसदीय दलको बैठक जारी,काठमाडौं : सत्ताको नेतृत्व गरिरहेको नेकपा माओवादी केन्द्रको संसदीय दलको बैठक जारी रहेको छ। सिंहदरबारस्थित माओवादी संसदीय दलको कार्यालयमा संसदीय दलको बैठक बसेको हो। सोमबार प्रतिनिधि सभामा संसदमा प्रतिनिधित्व गर्ने सबै दलका शीर्ष नेताहरुले सम्बोधन गर्नेछन् । सोमबारदेखि सुरु हुने संसद्को हिउँदे अधिवेशनमा प्रस्तुत हुने विधेयक र पार्टीको भूमिकाको विषयमा छलफल हुनेछ। बैठकमा प्रमुख सचेतक हितराज पाण्डेले माओवादीले संसदमा खेल्ने भूमिकाको विषयमा ब्रिफिङ गरिरहेका छन्। विधेयक अधिवेशनका रुपमा रहने यस हिउँदे अधिवेशनका लागि हाल सङ्घीय संसद्मा २४ विधेयक छन्। अरु विधेयक पनि सदनमा दर्ता हुने क्रममा रहेको बताइएको छ।
शेखरलाई कार्यकर्ताले भने अब माओवादी बोकेर हिंड्न सकिँदैन,"काठमाडौं : समुदायमा कांग्रेस अभियानका लागि झापा पुगेका नेपाली कांग्रेसका नेता शेखर कोइरालासामु विभिन्न तहका कार्यकर्ताहरूले गुनासाका पोका थुपारेका छन्। सोमबार बिहान दमकमा भएको अन्तर्क्रियामा धारणा राख्ने अधिकांशले गठबन्धनका कारण कांग्रेसको मौलिकता र सिद्धान्त हराएको, नेतृत्वमा नैतिकताको खडेरी परेको, पार्टी विचार शून्य भएको भन्दै अब माओवादीलाई बोकेर हिंड्न नसक्ने चेतावनी दिएका थिए। 'हाम्रै साथी मार्नेसँग कसरी सँगै हिंड्ने? कांग्रेसका साथीहरू काट्दा रगत लत्पतिएको हातसँग कसरी हात मिलाउने?,' सहभागीले कार्यकर्ताले आक्रोश पोखेका थिए। सहभागीहरूले एकै व्यक्ति धेरै समय नेतृत्वमा रहँदा पार्टीका गतिविधि चुस्त नभएको, सरकारमा सहभागी कांग्रेसका मन्त्रीहरूले पार्टीको घोषणापत्रअनुसार काम नगरेको जस्ता गुनासाहरू राखेका थिए। भ्रष्टाचारी, माफियासँग टाढै बस्नसमेत उनीहरूले नेताहरूलाई सुझाव दिए। सबैको कुरा सुनेर जवाफ दिने क्रममा नेता कोइरालाले गठबन्धनका बारेमा उठेका सबालमा पार्टीभित्र छलफल हुने र अबका कुनै पनि निर्वाचनमा कसैसँग गठबन्धन नहुने ठोकुवा गरे।"
प्रतिनिधिसभाको अर्को बैठक बुधबार बस्ने,"काठमाडौं : संघीय संसद्अन्तर्गतको प्रतिनिधिसभाको आजका लागि बोलाइएको बैठक सकिएको छ। अर्को बैठक माघ २४ गते बुधबार बिहान ११ बजे बस्नेछ। आजको बैठकमा सभामुख देवराज घिमिरेले राष्ट्रपतिबाट प्राप्त अधिवेशन आह्वानसम्बन्धी पत्रको व्यहोरा र राष्ट्रपतिको कार्यालयबाट प्राप्त कार्यभार तोकिएको सम्बन्धी पत्रको व्यहोरा पढेर सुनाएका थिए। सभामुखले प्रधानमन्त्री तथा मन्त्रिपरिषद्को कार्यालयबाट प्राप्त कार्यभार तोकिएको सम्बन्धी पत्रहरूको व्यहोरा जानकारी गराएका थिए। यसैगरी सभामुख घिमिरेले प्रतिनिधिसभा नियमावली, २०७९ को नियम १० बमोजिम बैठकको अध्यक्षता गर्ने सदस्यहरुको मनोनयन गरेका छन्। बैठकमा राष्ट्रियसभामा उत्पत्ति भएको विद्युतीय व्यापार विधेयक, २०८० र राष्ट्रिय मर्यादासम्बन्धी विधेयक, २०७९ का सम्बन्धमा राष्ट्रियसभाबाट प्राप्त सन्देशसहितको विधेयक टेबुल भएको छ। बैठकमा अर्थमन्त्री डा प्रकाशशरण महतले आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेश, २०८० पेस गरे। कानुन, न्याय तथा संसदीय मामिलामन्त्री धनराज गुरुङले मन्त्रिपरिषद्को निर्णयबाट जारी भएको बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐन, २०७१ को दफा ४२ बमोजिमको बाधा अड्काऊ फुकाऊ आदेश सदनमा पेस गरेका छन्।"
तीन हजार बढी लागुऔषध कारोबारी पक्राउ,"काठमाडौं : आर्थिक वर्षको पहिलो ६ महिनामा तीन हजार ४५ जना लागुऔषध कारोबारी पक्राउ परेका छन्। चालु आर्थिक वर्षको साउनदेखि पुस मसान्तसम्म लागुऔषध प्रयोगकर्ता, कारोबारी र लागुऔषधसम्बन्धी अपराधमा संलग्न तीन हजार ४५ जनालाई पक्राउ गरिएको केन्द्रीय प्रहरी समाचार कक्षले जनाएको छ। उक्त अवधिमा दुई हजार सात सय ५८ पुरुष र एक सय ४४ जना महिला, एक सय ३३ जना पुरुष र १० जना विदेशी महिला पक्राउ परेका हुन्। यीमध्ये एक हजार ९६० मुद्दा दर्ता भएका छन्। पक्राउ परेकाहरू गाँजा, चरेस, हेरोइन, अफिम, कोकिन, सेवन गर्ने तथा यसको अवैध ओसारपसारमा संलग्न रहेका हुन्। उनीहरूबाट आठ हजार तीन सय २० केजी गाँजा, चरेश तीन सय आठ केजी चरेस, १० केजी हेरोइन, २७ केजी अफिम र तीन केजी कोकिन सोही अवधिमा बरामद गरी नष्ट गरिएको समाचारकक्षले जनाएको छ। रासस"
व्यवसायी अरुण चौधरीलाई थप दुई दिन हिरासतमा राख्न अनुमति,काठमाडौं : बाँसबारी छालाजुत्ता कारखानाको जग्गा घोटाला प्रकरणमा पक्राउ परेका व्यवसायी अरुण चौधरीलाई थप दुई दिन हिरासतमा राख्न काठमाडौं जिल्ला अदालतले अनुमति दिएको छ। गत विहीबार पक्राउ परेका चौधरीलाई यसअघि चार दिन हिरासतमा राख्न अनुमति दिइएको थियो। केन्द्रीय अनुसन्धान व्युरोले चौधरीसहित कारखानाका तत्कालीन सञ्चालक समिति अध्यक्ष अजित नारायणसिंह थापा र सीजी चाँदबाग रेसिडेन्सी प्रालिका सञ्चालक सञ्जय ठाकुरलाई पक्राउ गरेको थियो। काठमाडौं जिल्ला अदालतले थापा ठाकुरलाई पनि दुई दिनको म्याद थप गरेको छ। बाँसबारी छाला जुत्ता कम्पनीको जग्गा हिनामिना प्रकरणमा अनुसन्धानका लागि भन्दै प्रहरीले समय अपुग भएपछि म्याद थप गरिएको व्युरोका प्रवक्ता नवराज अधिकारीले बताए।
प्रधान सम्पादक भण्डारी हृदयचन्द्रसिंह प्रधान स्मृति पत्रकारिता पुरस्कारबाट सम्मानित,"काठमाडौं : अन्नपूर्ण पोष्ट्का प्रधान सम्पादक अखण्ड भण्डारी हृदयचन्द्रसिंह प्रधान स्मृति पत्रकारिता पुरस्कारबाट सम्मानित भएका छन्। पूर्वउपप्रधान तथा अर्थमन्त्री विष्णुप्रसाद पौडेलले प्रेस चौतारी नेपालको २६औं स्थापना दिवसको अवसरमा सोमबार प्रधान सम्पादक भण्डारीलाई उक्त पुरस्कार प्रदान गरे। त्यस्तै सिन्धुपाल्चोकका पत्रकार माधव नेपाललाई अग्निशिखा स्मृति पत्रकारिता पुरस्कार, अन्नपूर्ण पोस्ट्कै रौतहट संवाददाता फणिदेव महतलाई वीरेन्द्रकुमार साह क्रियाशील पत्रकारिता पुरस्कार, रुकुमपूर्वका महेश केसीलाई डेकेन्द्र थापा स्मृति पत्रकारिता पुरस्कार, रामेछापकी यसिमा महतलाई चन्द्र न्यौपाने शान्तिराम कार्की स्मृति पत्रकारिता पुरस्कार र काभ्रेकी काजल तामाङलाई सावित्रीदेवी पद्मलक्ष्मी बस्नेत स्मृति पत्रकारिता पुरस्कार प्रदान गरिएको थियो। पत्रकार गोबिन्द पोखरेलको संयोजकत्वमा चौतारीका महासचिव हिरामान लामा र सचिव हरिबल्ल्भ नेपालको निर्णायक मण्डलले उक्त पुरस्कृत हुनेहरूको नामावली छनोट गरेको थियो। पुरस्कार ग्रहण गर्दै प्रधान सम्पादक भण्डारीले नेपाली पत्रकारिता अहिले आर्थिक, सामाजिक, राजनीतिक पक्षबाट चुनौतीको घडीमा भएको बताए। विग्रिएको र बिथोलिएको परिस्थितिलाई संगाल्ने र व्यवस्थित बनाउने दायित्व तपाईँ हाम्रो नै हो। पत्रकारितालाई संग्ल्याउँछौं, परिस्थितिलाई अनुकुल बनाउछौं भन्नेमा म ढुक्क छु,' उनले भने। उनले महान व्यक्तित्वको नामको पुरस्कारले पुरस्कृत गरेकोमा आभार प्रकट गरे।"
स्वास्थ्य चौकीको भवन निर्माण,"बेनी : म्याग्दीको रघुगंगा गाउँपालिका४ दग्नाममा स्वास्थ्य चौकीको भवन निर्माण भएको छ। सघन सहरी विकास तथा भवन निर्माण आयोजना बाग्लुङले भूकम्प प्रतिरोधी क्षमताको अपांगमैत्री दुई तले नौ कोठे भवन निर्माण गरेको हो। भवन निर्माणका लागि बन्धन भगवती देभ एण्ड सायर तिलक जेभीले २०७८ असारमा एक करोड ५९ लाख ७८ हजार रुपैयाँमा ठेक्का सम्झौता गरेको थियो। १८ महिना ठेक्का अवधि भएको भवन पछिल्लो पटक थपिएको आठ महिनाको म्याद भित्रै सम्पन्न भएको आयोजना प्रमुख सुनिता श्रेष्ठले बताइन्। भवन निर्माणका लागि दग्नाम घर भई हाल बेनी निवासी टेकबहादुर थजालीले आठ लाख रुपैयाँ मूल्य बराबरको पाँच रोपनी जग्गा चार लाख रुपैयाँमा उपलब्ध गराएका थिए। भवनमा बिरामी उपचार, प्रशासन, औषधि भण्डारण, बैठक हल, सहायता कक्ष र स्वास्थ्यकर्मीको आवास रहेको छ। भवन परिसरमा सार्वजनिक शौचालय पनि निर्माण भएको छ। यसअघि अस्थायी र साँघुरो भवनबाट स्वास्थ्य चौकी सञ्चालन हुँदै आएको थियो। नयाँ भवन निर्माण भएपछि सेवा प्रवाह सहज हुने स्वास्थ्य चौकीका प्रमुख सुकमती गर्बुजाले बताइन्।"
सीमा स्तम्भको मर्मत सुरु,परासी : नवलपरासीसँग सिमाना जोडिएको नेपाल भारत दशगजा क्षेत्रमा रहेका सीमा स्तम्भहरूको मर्मत सम्भार एवं रङरोगन सुरु गरिएको छ। लामो समयदेखि मर्मत नहुँदा स्तम्भहरू जीर्णजस्तै बनेपछि नेपाल र भारतका सीमा सुरक्षा निकायले मर्मत र रङरोगन सुरु गरेका हुन्। जोर नम्बरका भारत र बिजोर नम्बरका स्तम्भहरू नेपालले गर्ने सहमतिअनुसार सशस्त्र प्रहरी बल नेपाल नं २६ गण हेडक्वाटर नवलपरासीले सोमबारदेखि मर्मत र रङरोगन कार्य सुरु गरेको गणका प्रमुख (एसपी) धीरेन्द्रराज न्यौपानेले बताए। नवलपरासी जिल्लाको नारायणीपारीको सुस्ता गाउँदेखि पाल्हीनन्दन गाउँपालिकाको गेर्मीसम्मको साढे ४१ किलोमिटर क्षेत्रफलले भारत उत्तर प्रदेशको सीमालाई छोएको छ। जसअनुसार नारायणीवारीको सुस्ता गाउँपालिकाको पक्लिहवादेखि गेर्मीसम्मको साढे २७ किलोमिटर क्षेत्रफलमा १६ वटा स्तम्भ रहेका छन्। नारायणीनदी पारी रहेका सुस्ता गाउँमा भने सीमा स्तम्भ छैन। सुस्ताको १४ किलोमिटर क्षेत्रफलले भारतको बिहार प्रदेशलाई छोएको छ। स्तम्भ नभएका कारण सुस्ता क्षेत्र पटक पटक भारतीय अतिक्रमणमा पर्दै आएको हो। अहिले साढे २७ किलो मिटर क्षेत्रफलमा रहेका १३ वटा मुख्य र ३ सहायक गरी १६ वटा स्तम्भको मर्मत र रङरोगन कार्य सुरु गरिएको हो।
२५ हजार अमेरिकी डलरसहित चिनियाँ नागरिक पक्राउ,काठमाडौं : त्रिभुवन अन्तर्राष्ट्रिय विमानस्थलबाट २५ हजार अमेरिकी डलरसहित चिनियाँ नागरिक पक्राउ परेका छन्। चाइना साउथर्नको उडानबाट चीनको ग्वाञ्जाउ जान लागेको अवस्थामा उनलाई पक्राउ गरिएको विमानस्थल प्रहरीले जनाएको छ। सुरक्षामा खटिएको टोलीले अवैधरूपमा लुकाएर चीन लैजान लागेको एक सय दरका दुई सय ५० थान अमेरिकी डलरसहित चिनियाँ नागरिक २९ वर्षीय सियुआई विङक्यानलाई पक्राउ गरी आज सार्वजनिक गरेको हो। विमानस्थलको अन्तर्राष्ट्रिय उडानतर्फको प्रस्थान ह्याण्ड ब्यागेज चेकिङ एरियामा जाँच गर्ने क्रममा विङक्यानलाई प्रहरीले पक्राउ गरेको हो। उनलाई थप अनुसन्धान तथा कारबाहीका लागि पुल्चोकस्थित राजस्व अनुसन्धान विभागमा पठाइएको प्रहरीले जनाएको छ।
चैते धानखेती गर्ने किसानलाई अनुदान,"कञ्चनपुर : चैते धानखेती गर्ने किसानलाई कृष्णपुर नगरपालिकाले ८० प्रतिशत अनुदानमा बीउ उपलब्ध गराउने काम अगाडि बढाएको छ। नगरपालिकाको कृषि विकास शाखाको आव २०८०८१ को वार्षिक स्वीकृत कार्यक्रमअनुसार किसानलाई अनुदानमा चैते धानको बीउ उपलब्ध गराउन थालिएको हो। किसानको मागका आधारमा बीउ वितरण गरिने नगरपालिकाको कृषि विकास शाखाका प्रमुख लालबहादुर धामीले बताए। धान उत्पादनमा नगरपालिकालाई आत्मनिर्भर बनाउनका लागि दुई वर्षदेखि निरन्तररुपमा चैते धानको बीउ अनुदानमा वितरण गराउन थालेका छौँ, उनले भने, चैते धानखेती गर्ने किसानको संख्या बर्सेनि बढ्दोरुपमा रहेको छ। किसानलाई अनुदानमा सिँचाइ सुविधाका लागि पम्पसेट, विद्युतीय मोटर उपलब्ध गराउने कार्यसँगै पुराना कुलो मर्मत गरी सञ्चालन गरिन थालेपछि चैते धानखेती गर्ने किसान बढ्दै गएको उनको भनाइ छ। पर्याप्त सिँचाइका साधन उपलब्ध हुन थालेपछि किसानले हर्दिनाथ जातको चैते धानखेतीपश्चात् बर्खे धानखेती गरेर दोहोरो फाइदा लिन थालेको उनले बताए। उनका अनुसार नगरपालिकामा खेतीमा संलग्न किसानमध्ये ८० प्रतिशतले धानखेती गर्दै आएका छन्। त्यसमध्ये चैते धानखेती मात्रै गर्ने किसानको संख्या पाँच प्रतिशत रहेको छ। थोरै जग्गामा चैते धानखेती गर्ने किसान ८० बढी भएको जनाउँदै कृषि विकास शाखाका प्रमुख धामीले एक बिघाभन्दा बढी क्षेत्रफलमा चैते धानखेती गर्ने किसान ३० बढी रहेको बताए। गत वर्ष मात्रै नगरपालिकाले अनुदानमा बीउ उपलब्ध गराएर ४० बिघा जग्गामा २५ किसानले चैते धानखेती गरेको उनले बताए। बर्खे धानभन्दा चैते धानले बढी उत्पादन दिने भएकाले किसानले यसको खेतीलाई प्राथमिकतामा राख्न थालेकाले यस वर्ष पनि अनुदानको कार्यक्रम राखिएको उनले जानकारी दिए। चैते धानमा बर्खे धानको तुलनामा रोग कीरा कम लाग्ने, मसिनो दाना हुने र धेरै फल्ने भएकाले किसानले यस धानको खेतीलाई रुचाएका छन, धामीले भने। फागुनमा बीउ राखेर किसानले चैतभित्र यस धानलाई रोप्ने गरेका छन्। रोपेको चार महिनामा धान पाक्ने गर्दछ। असारमा चैते धान काटेर किसानले बर्खे धानखेती गर्दै आएका छन्। चैते धानको बीउ अनुदानमा लगेका किसानले अनिवार्यरुपमा धान रोपेकै हुनुपर्ने नियम नगरपालिकाले बनाएको छ। कृषि ज्ञान केन्द्रका अनुसार कूल धानखेती हुने ४८ हजार चार सय ९६ हेक्टरमध्ये तीन सय हेक्टर जग्गामा चैते धानखेती हुने गरेको छ।"
आजको मौसम : कहाँकहाँ छ वर्षा र हिमपातको संभावना,"काठमाडौं : पश्चिमी वायुको प्रभावले देशभर बदली रहनुका साथै केही प्रदेशमा हल्का वर्षाको सम्भावना रहेको छ । जल तथा मौसम विज्ञान विभाग मौसम पूर्वानुमान महाशाखाले अहिले कोशी, मधेस र बागमती प्रदेशमा साधारणतया बदली रही सुदूरश्चिम, कर्णाली, लुम्बिनी र गण्डकी प्रदेशकोपहाडी भूभागमा आंशिक बदली तथा देशका बाँकी भूभागमा मौसम मुख्यतया सफा रहेको जनाएको छ । सोमबार दिउँसो देशभर आंशिकदेखि साधारणतया बदली रहनेछ । कर्णाली र सुदूरपश्चिम प्रदेशको थोरै स्थान साथै लुम्बिनी, गण्डकी, बागमती र कोशी प्रदेशका पहाडी भूभागको एकदुई स्थानमा छिटफुटदेखि हल्का वर्षाको सम्भावना रहेको छ । देशको उच्च पहाडी तथा हिमाली भूभागका थोरै स्थानमा हल्का हिमपातको सम्भावना रहेको छ । देशको पहाडी भूभागमा आंशिकदेखि साधारणतया बदली रही बाँकी भूभागमा आंशिकदेखि मौसम मुख्यता सफा रहनेछ । कोशी, गण्डकी, कर्णाली र सुदूरपश्चिम प्रदेशको पहाडी भूभागमा एकदुई स्थानमा छिटफुटदेखि हल्का वर्षाको सम्भावना रहेको छ । उच्च पहाडी तथा हिमाली भूभागको थोरै स्थानमा हल्का हिमपातको सम्भावना रहेको छ ।"
बहिनी बचाउन गएका विशाल आफैं जले,मुगु : आइतबार राती खत्याड गाउँपालिका२ गाँडेखोलामा एक घरमा आगलागी हुँदा आमासँगै सुतिरहेका दाजु बहिनीको मृत्यु भएको छ। आगोमा जलेर स्थानीय लालु सञ्जयालकी १२ वर्षीया छोरी झरना र १४ वर्षीय छोरा विशालको ज्यान गएको हो। बेलुका खाना खाइ उनीहरू सुत्न गएका थिए। राती २ बजेतिर घरभित्र एक्कासी आगो दनदनी बल्यो। त्यो कुरा विशालले चाल पाए। । लगत्तै विशालकी आमा सरस्वति र उनी बाहिर निस्के । विशालकी आमा छिमेकीसँग गुहार माग्न थालिन्। विशाल बहिनी बचाउन घरभित्र पसे। सुतिरहेकी बहिनी बचाउन गएका बिहाल बाहिर निस्कन सकेनन्। उनी बहिनीसँगै आगोमा जलेर खरानी भए। विशाल ७ कक्षामा र झरना ४ कक्षामा स्थानीय जनजागरण मावि सेरीमा पढ्दै थिए। घटनाबारे जानकारी दिँदै खत्याड गाउँपालिका२ का वडा अध्यक्ष हेमराज मल्लले हृदयविदार घटना घटेको बताए। उनले दुई दाजु बहिनीको मृत्युले गाउँ नै शोकमा डुबेको बताए। उनका अनुसार घरमा आमा र दुईजना बालबालिका मात्रै थिए। मृतक बालबालिकाका बाबु लालु सञ्जयाल मजदुरी गर्न भारत छन् । आगलागीबाट लालुको घरसँगै जोडिएका उनका भाइ नरदिप र डिल्ली सञ्ज्यालको घरमा समेत क्षति पुगेको छ। मृतकका आफन्त बिष्णुराज दाहालले झ्यालबाट विशालले बचाइदिनका लागि गुहार मागेको भएपनि बचाउन नसकेको दुखेसो पोखे। झ्याल फोड्नका लागि चाहिने औजार तत्काल नभेटिदा उनीहरूलाई बचाउन नसकिएको उनको भनाइ छ। घरभित्रै बालेको आगोबाटै आगलागी भएको हुनसक्ने जिल्ला प्रहरी कार्यालयका प्रहरी नायव निरीक्षक विरेन्द्र थापाले बताए। प्राथमिक स्वास्थ्य केन्द्र रातापानीबाट डाक्टर आएपछि शवको पोष्टमार्टम गरिने प्रहरीले बताएको छ । आगलागीबाट चार गाईगोरु पनि जलेर मरेका छन् ।
ठोरी छोटी भन्सारको स्तरोन्नति हुने,वीरगन्ज : लामो समयको प्रतीक्षापछि पर्साको ठोरी नाकामा रहेको छोटी भन्सारको स्तरोन्नति हुने भएको छ। पर्सा जिल्ला कै दोस्रो नाका ठोरीमा अवस्थित छोटी भन्सार कार्यालयको नयाँ भवन निर्माण गरिएको वर्षौ बितिसक्दा पनि भन्सार विभागले कर्मचारीको व्यवस्थापन नगरिदिँदा उक्त छोटी भन्सार कार्यालय सञ्चालनमा आउन सकेको छैन। ठोरी गाउँपालिका२ मा रहेको ठोरी छोटी भन्सारको स्तरोन्नति यही माघ २७ गते शनिबारका दिन गरिने भएको हो। स्तरोन्नति गरिएसँगै छोटी भन्सार कार्यालय औपचारिक रुपमा सञ्चालनमा पनि आउनेछ। माघ २७ गते अर्थमन्त्री प्रकाशशरण महतले भन्सारलाई स्तरोन्नति गरिएको घोषणा गर्ने छन्। अर्थमन्त्री महतसँगै अर्थ मन्त्रालयका अन्य दुई सचिव तथा भन्सार विभाग प्रमुखको समेत आगमनमा ठोरी छोटी भन्सारको स्तरोन्नतिको घोषणा हुने कार्यक्रम तय भएको ठोरी गाउँपालिकाका अध्यक्ष लालबहादुर श्रेष्ठले जानकारी दिए।
दादुरारुबेलाविरुद्धको ६० लाख मात्रा खोप आयो,"काठमाडौं : सरकारले दादुरारुबेलाविरुद्धको खोप ल्याएको छ। स्वास्थ्य सेवा विभागको बाल स्वास्थ्य तथा खोप शाखाका प्रमुख डा अभियान गौतमले दादुरारुबेलाविरुद्धको ६० लाख ५० हजार मात्रा खोप ल्याइएको र उनले दुई लाख ८० हजार मात्रा खोप आउन बाँकी रहेको जानकारी दिए। यो खोप अभियान सञ्चालन गरी करिब ५७ लाख बालबालिकालाई लगाइने छ। भारतीय सेरम इस्टिच्युटले उत्पादन गरेको उक्त खोप ग्लोबल अलायन्स फर भ्याक्सिन एन्ड इमुनाइजेसन (गाभी)को अनुदानमा उपलब्ध भएको उनले बताए। सरकारले देशभरि नै सम्भावित संक्रमणको जोखिमलाई मध्यनजर गर्दै १५ वर्ष मुनिका सबै बालबालिकालाई आगामी फागुन १३ गतदेखि चैत ७ गतेसम्म खोप अभियान सञ्चालन गर्ने जनाइएको छ। भारतसँग सिमा जोडिएका तथा दादुरारुबेलाको अति संक्रमित २१ र काठमाडौं उपत्यकाका तीन गरी २४ जिल्लामा नौ महिनादेखि १५ वर्ष मुनिसम्मका बालबालिकालाई खोप लगाइने खोप शाखाका प्रमुख डा गौतमले जानकारी दिए। बाँकी जिल्लामा नौ महिनादेखि पाँच वर्षसम्मका बालबालिकालाई पनि खोप अभियानमा सहभागी गराइने उनको भनाइ छ। सरकारले यसअघि नै भूकम्पका बेला जाजरकोट र पश्चिम रुकुममा खोप अभियान सञ्चालन गरिसकेको छ। सन् २०२६ सम्म दादुरारुबेला निवारण गर्ने लक्ष्यका साथ खोप अभियान सञ्चालन गर्न थालिएको हो। खोप आपूर्ति व्यवस्थापन शाखाका प्रमुख डा सुरेन्द्र चौरसियाले खोप टेकुस्थित केन्द्रीय भण्डारण कक्षमा रहेको जनाउँदै चाँडै नै जिल्लामा पठाइने बताए। दादुरारुबेला भएका बेला ज्वरो आउने, शरीरमा राता बिबिरा आउने, रुघाखोकी लाग्ने, आँखा पाक्ने जस्ता लक्षण देखिने भन्दै समयमा उपचार नगरेर आँखा नदेख्ने समस्याका साथै निमोनिया, कान पाक्नेलगायत समस्या हुने उनले बताए। सामान्यतयाः दादुरारुबेला लागेका बिरामीमा आँखा पाकेर अन्धो हुने, कान पाकेर नसुन्ने, निमोनिया भएर श्वासप्रश्वास फेर्न समस्या देखिन्छ। गत वर्ष १९ जिल्लामा दादुरारुबेला महामारीका रुपमा फैलिएको थियो।"
मंगलबार देशका यी स्थानमा हुने छ हिमपात,"काठमाडौं : मंगलबार कोशी, गण्डकी, कर्णाली र सुदूरपश्चिम प्रदेशको पहाडी भूभागमा आंशिक बदली रही बाँकी भूभागमा मौसम मुख्यतया सफा रहनेछ। मौसम पूर्वानुमान महाशाखाका अनुसार कोशी, गण्डकी, कर्णाली र सुदूरपश्चिम प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। मंगलबार राति कोशी, गण्डकी र कर्णाली प्रदेशको पहाडी भूभागमा आंशिक बदली रही बाँकी भूभागमा मौसम मुख्यतया सफा रहनेछ। कोशी, गण्डकी र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
बुटवलमा नापी र मालपोतमा सेवाग्राहीलाई सास्ती,"बुटवल : मालपोत कार्यालय र नापी कार्यालय टाढा हुँदा बुटवलमा सेवाग्राहीले सास्ती खेपिरहेका छन्। बुटवल उपमहानगरपालिका८ सुख्खानगरमा मालपोत र वडा नम्बर १३ स्थित जीतगढीमा नापी कार्यालय सञ्चालनमा छन्। आफ्नै नयाँ भवन बनेपछि नापी कार्यालय जीतगढीमा सरेको हो। यसअघि नापी कार्यालय पनि सुख्खानगरस्थित मालपोत नजिकै थियो। तर, मालपोत कार्यालयको निर्माणाधीन भवनले गति नलिएपछि सेवाग्राहीलाई वारिपारि गर्दा गर्दै समय बित्ने गरेको छ। जग्गा बिक्री गर्ने काम लिएर देवदह नगरपालिका३ सूर्यपुराबाट आएका ७४ वर्षीय ओमप्रकाश न्यौपानेले एक दिनको काम तीन दिन लागेको बताए। धेरै समय वारी र पारी गर्दागर्दै बित्यो, उनले भने,पहिले नजिक नजिक थिए। अहिले नापी कार्यालय आफ्नै भवनमा सरेछ। मालपोत टाढा हुँदा दुःख पाइयो। उनले होटलमा बास बसेर काम गर्नुपर्ने बाध्यताले सास्ती खेप्नुपरेको समेत गुनासो गरे। पूर्व पश्चिम महेन्द्र राजमार्गको बाटो हुँदै दुवै कार्यालय आउजाउ गर्नुपर्ने भएपछि सेवाग्राहीलाई जोखिम समेत हुने गरेको छ। मालपोत भवनको म्याद सकियो प्रगती ३० प्रतिशत मात्र जीतगढीमा मालपोत कार्यालयको आफ्नै भवन निर्माणाधीन अवस्थामा रहे पनि ठेकेदारले समयमा काम नगर्दा सेवाग्राहीका गुनासा आउने गरेको प्रमुख मालपोत अधिकृत दामोदर भण्डारीले प्रतिक्रिया दिए। ठेकेदारले समयमै काम नगर्दा जनताका गुनासा धेरै आइरहेका छन्, भण्डारीले भने, भवनको ३० प्रतिशत पनि काम भएको छैन। समयमै निर्माण पुरा हुने स्थिति पनि देखिँदैन। २०७८ असोज १७ गते दुई वर्षभित्र निर्माण सक्ने गरी टिडी आर जयबागेश्वरी माता जेभी नेपालगञ्जले निर्माणको जिम्मा लिएको छ। सम्झौताको समय सकिएपछि २०८१ जेठ मसान्तभित्र सक्नेगरी पहिलो पटक म्याद थप गरिएको छ। प्रमुख मालपोत अधिकृत भण्डारी थपिएको म्यादभित्र पनि ठेकेदारले निर्माण पूरा गर्नेमा विश्वस्त छैनन्। तीन तलाको भवन निर्माण गर्नका लागि भ्याट बाहेक सात करोड ४५ लाख १३ हजार ८९ रुपैयाँमा निर्माण कम्पनीसँग कार्यालयले सम्झौता गरेको छ। मालपोत कार्यालय विगत लामो समयदेखि सुख्खानगरमा तीन वटा घरको २५ वटा कोठा भाडामा लिएर सञ्चालन भइरहेको छ। कार्यालयले भाडावापत मासिक एक लाख २१ हजार ६ सय १७ रुपैयाँ भुक्तानी गर्छ। मालपोतका ५० प्रतिशतभन्दा धेरै काम नापी कार्यालयसँग सम्बन्धित हुने भएकाले दुवै कार्यालय नजिक हुनुपर्ने भण्डारीको भनाइ छ। नयाँ भवन बन्दासम्म नापी कार्यालयकै नजिक घरभाडामा लिएर कार्यालय सञ्चालन गर्ने पनि कार्यालयको योजना छ,भण्डारीले भने,तर, उपयुक्त घरहरुको खोजीमा छौँ। हुने बित्तिकै सर्छौ। बुटवल जीतगढीझोलुंगे पुलका स्थानीयले नापी कार्यालय नजिक मालपोत सार्न र निर्माणाधीन भवन समयमै पुरा हुनुपर्ने माग राख्दै सोमबार मालपोत कार्यालयलाई ज्ञापनपत्र बुझाएको उपभोक्ता हित संरक्षण मञ्चका केन्द्रीय सदस्य ऋषि आजादले बताए। मालपोत र नापी कार्यालय टाढा हुँदा नागरिकले धेरै दुःख पाए,उनले भने,यस बारेमा सबै सरोकारवालाले चासो दिनुपर्छ।"
हिमालयन हाइड्रोवापरका एक कामदारको मृत्यु,काभ्रे : जिल्लाको चौरिदेउराली गाउँपालिका३ माथिल्लो चौर खोलामा रहेको हिमालयन रिसर्च हाइड्रोपावरमा कार्यरत मजदुरको मृत्यु भएको छ। सर्लाही घर भएका १९ वर्षीय शंकर सदा काम गर्ने क्रममा बेहोस भएका थिए। उनलाई उपचारका लागि अस्पताल लैजाने क्रममा बाटोमा नै मृत्यु भएको वडा नम्बर ३ का वडाध्यक्ष चित्रप्रसाद चौलागाईंले जानकारी दिए। शव प्रहरी बोलाएर मुचुल्का उठाएर राखिएको जनाएको छ। घटनास्थलमा प्रहरीको टोली पठाएको जिल्ला प्रहरी कार्यालय काभ्रेले जनाएको छ।
पनौतीबाट ७३ बोरा गाँजासहित तीनजना पक्राउ,"काठमाडौं : इलाका प्रहरी कार्यालय बनेपाले ७३ बोरा गाँजासहित तीनजनालाई पक्राउ गरेको छ । सोमबार बिहान पनौतीबाट बनेपातर्फ आउँदै गरेको बा ६ च २९६ नम्बरको डीआई गाडी चेकजाँच गर्ने क्रममा चालकसहित एक महिला र एक पुरुष गरी तीनजनालाई प्रहरीले पक्राउ गरिएको इलाका प्रहरी कार्यालय बनेपा प्रमुख डीएसपी लालध्वज सुवेदीले अन्नपूर्णलाई जानकारी दिए । प्रहरीले चेक गर्ने क्रममा भाग्न खोजेपछि गाँजाको बोरासहित तीनजनालाई पक्राउ गरिएको डीएसपी सुवेदीले बताए । पक्राउ पर्नेमा गाडी चालक नुवाकोट बिदुर ११ घर भइ हाल काठमाडौं बालाजु डेरा गरी बस्ने ३५ वर्षीय बुद्धमान तामाङ, रामेछाप ८ घर भई हाल काठमाडौं बालाजु डेरा गरी बस्ने २० वर्षीय संजीव तामाङ र रामेछाप ८ घर भइ हाल काठमाडौं बालाजु डेरा गरी बस्ने ५३ वर्षीय बिमला तामाङ रहेको प्रहरीले जनाएको छ । पनौती रोडको छाला कारखानामा पक्राउ परेका तीनजनामाथि थप अनुसन्धन भइरहेको प्रहरीले जनाएको छ । पक्राउ परेका तीनजना , गाँजा र गाडी इलाका प्रहरी कार्यालय बनेपा ल्याउने काम भइरहेको डीएसपी सुवेदीले बताए ।"
अपराधमा प्रहरी संलग्नता बढ्दै,"काठमाडौं : सत्यसेवा र जनताको सुरक्षाको जिम्मा लिएका प्रहरी पनि अपराधमा संलग्न हुने गरेका छन्। चेन अफ कमान्ड र कडा अनुशासनको घेराभित्र रहने प्रहरी अपराधमा संलग्न भएका घटना यी भने नौला होइनन्। समाजमा हुने विभिन्न अपराधमा संलग्न हुने प्रहरीको संख्या उल्लेख्य छ। प्रहरीमाथि कहिले अकुत सम्पत्ति कमाएको आरोपमा अख्तियारमा मुद्दा परिरहेको हुन्छ त कहिले आपराधिक गतिविधिमा लागेको आरोपमा पक्राउ परेका हुन्छन्। उनीहरू कहिले सुन तस्करीमा मुछिएका हुन्छन्, त कहिले कालोबजारीसँग मिलेर लुटपाट मच्चाइरहेका हुन्छन्। प्रहरी प्रधान कार्यालय नक्सालले दिएको तथ्यांकअनुसार आव २०७८ देखि हालसम्म ४२ जना प्रहरी कर्मचारी विभिन्न अपराधमा मुछिएर कारबाहीमा परेका छन्। जसमध्ये कर्तव्य ज्यान मुद्दामा ४ जना, आत्महत्या दुरुत्साहनमा ३ जना, लागुऔषधमा १० जना, कुटपिटमा ३ जना, डाका चोरीमा २ जना, सरकारी छाप कीर्तेमा १ जना र जबर्जस्ती करणी कसुरमा १६ जना प्रहरी कर्मचारी कारबाहीमा परेका छन्। नेपाल प्रहरीका प्रवक्ता भीमप्रसाद ढकालका अनुसार प्रहरी कर्मचारी अपराध कर्ममा मुछिनुलाई व्यक्तिगत व्यवहारको रूपमा बुझ्छन्। उनी भन्छन्, मान्छेको चरित्रअनुसार अपराध कर्ममा लाग्ने गर्छन्। लोभ, लालच र अहंकारमा पर्दा प्रहरी अपराध कर्ममा लाग्ने गर्छन्। पद र राज्यले दिएको जिम्मेवारी पूरा नगरी व्यक्तिगत लाभमा लाग्ने प्रहरीलाई संगठनले माफ नगर्ने उनको तर्क थियो। हुन त अपराध गर्ने छुट कसैलाई छैन। तर अपराध अनुसन्धान गर्ने र समाजमा शान्ति सुरक्षा प्रवाह गर्ने जिम्मा पाएको प्रहरीलाई झन् क्षणिक लाभका लागि अपराध कर्ममा लाग्नु अक्षम्य गल्ती हो। प्रहरी प्रवक्ता ढकाल भन्छन्, प्रहरीलाई गल्ती गर्ने छुट नै छैन। जानाजान गल्ती गर्छ र प्रहरी सेवामा हुँदा सही आचरणमा नबस्ने जो कोहीलाई कानुनी कारबाही गरिनेछ। संगठनभित्र नैतिक आचरणका सिकाउन विभिन्न कार्यक्रमहरू लागु भएका छन्। तनाव नियन्त्रणका लागि मनोसामाजिक परामर्श सेवासमेत संगठनमा सुरु भएको छ। हरेक प्रहरी कार्यालयमा अधिकृत स्तरीय छलफल परामर्श तथा व्यक्तिगत समस्या सुन्ने र सुनाउने कार्यक्रमसमेत संगठनले चलाएको छ। अपराधविरुद्ध प्रहरी आक्रामक भएर लागेको छ।"
आगोले निसास्सिएर सासू  बुहारीको मृत्यु,डडेल्धुरा : डडेल्धुरामा निसास्सिएर सासू र बुहारीको मृत्यु भएको छ। चिसोलाई छल्न कोठामा दाउरा बालेर एउटै कोठामा सुतेका सासू र बुहारीको मृत्यु भएको हो। मृत्यु हुनेमा जिल्लाको अमरगढी नगरपालिका १ मालमकी ६० वर्षीया सासू धौली देवी दियाल र २६ वर्षीय बुहारी पुनम दियाल रहेको जिल्ला प्रहरी कार्यालय डडेल्धुराका सूचना अधिकारी कुसुम नायकले जानकारी दिए। सूचना अधिकारी नायकका अनुसार राति कोठामा आगोको कोइला ताप्ने क्रममा निसासिएर उनीहरुको मृत्यु भएको खुलेको छ। बिहान अबेरसम्म सासू बहारी नउठेपछि घर परिवारका मानिसले खोजि गरेका थिए। उनीहरुलाई बेहोस अवस्थामा फेला परेका दुवैलाई घरपरिवार र आफन्तको सहयोगमा सोमबार बिहान ८ बजे अस्पताल पुर्याएका थिए। अस्पताल पुर्याउँदा चिकित्सकले मृत घोषणा गरेका छन्। उक्त विषयमा थप अनुसन्धान भइरहेको प्रहरीले जनाएको छ।
"मुगुको खत्याडमा आगलागी : एक जनाको मृत्यु, एक बेपत्ता, तीन घर जले",मुगु : मुगुमा आइतबार राति आगलागी हुँदा एक जनाको मृत्यु भएको छ। खत्याड गाउँपालिका  २ गाडेखोलामा बस्दै आएका लालु सन्ज्यालको घरमा आगलागी हुँदा एक जनाको शव फेला परेको छ भने अर्का एक जना बेपत्ता भएका छन् । लालुका दुई छोराछोरीमध्ये कसको शव हो भन्ने एकिन हुन सकेको छैन। सन्ज्यालकोसहित तीन घर पुर्ण रुपले क्षति भएको छ। उनका भाइ नरबि र दिप सन्ज्यालको घर समेत पूर्णरुपले क्षति भएको खत्याड गाउँ पालिका २ का वडा अध्यक्ष हेमराज मल्लले जानकारी दिए। घरमा आमा र दुई जना दाई बहिनी बस्दै आएका थिए। मृतक बालबालिका बाबु मजदुरी गर्न भारत गएका छन्। जिल्ला प्रहरी कार्यालय मुगुका प्रहरी नायव उपरीक्षक वीरेन्द्र थापाले दिएको जानकारी अनुसार राति बालबच्चासहित आमा सरस्वती सन्ज्याल १४ वर्षीय छोरा विशाल सन्ज्याल र १२ वर्षीया छोरी झरना सन्ज्याल घरको गोठमा सुतेका थिए । गोठमा बालेको आगो लाग्दा आमा बाहिर निस्कन सफल भएको र पहिचान हुन नसकेको एक जनाको जलेको अवस्थामा लास भेटिएको छ। थप एक जनाको खोजी भइ रहेको छ। उक्त घरको आगलागीबाट चार गाईगोरु जलेका मरेका छन् । घटना लगतै प्रहरी चौकी श्रीकोटबाट प्रहरी घटनास्थलमा पुगि प्रहरी र स्थानीयको प्रयासमा आगो नियन्त्रण ल्याउन खोजिएको थियो । बिहानसम्म पनि २ बच्चा नभेटिएको र आमाले बच्चा बाहिर ननिस्किएको भनी विलौना गरिरहेकाले जलिसकेको हुनसक्ने प्रहरी नायव उपरीक्षक थापाले बताए।
"बैतडीमा जीप दुर्घटना,चालकसहित दुईजना घाइते","बैतडी : बैतडीमा जीप दुर्घटनामा परी दुईजना घाइते भएका छन् । जिल्लाको पाटन नगरपालिका३ को धुरा भन्ने स्थानमा जीप दुर्घटनामा परी चालकसहित दुईजना घाइते भएका हुन् । घाइते हुनेमा चालक समेत रहेका सुर्नया गाउँपालिका५ का कृष्णबहादुर बिष्ट र पाटन३ का धनीराज पन्त रहेको जिल्ला प्रहरी कार्यालय बैतडीका सूचना अधिकारी,प्रहरी निरीक्षक, खेमबिक्रम केसीले जानकारी दिए । खोडपेबाट बोहोरीगाउँतर्फ गइरहेको सुपप्र ०४००१ च ०१०७ नम्बरको बोलेरो जीप सोमबार बिहान करिब ४ बजेतिर पाटन३ को धुरा भन्ने स्थानमा दुर्घटना परेको हो । उक्त जीपमा चालकसहित दुईजना मात्रै सवार रहेको बताइएको छ । घाइते पन्तको अवस्था गम्भीर रहेको र उनलाई धनगढी रेफर गरिएको छ । चालक बिष्टको डडेल्धुरामा उपचार भइरहेको छ । जीप सडकबाट करिब ७० मिटर तल खसेको छ । दुर्घटनाको कारण खुल्न सकेको छैन । घाइतेहरूको स्थानीयहरू उद्दार गरेका थिए ।"
"रेडक्रसका दुवै समिति अब अवैध, अन्तर्राष्ट्रिय रेडक्रसद्वारा नेपालको मान्यता रद्द","रेडक्रस तथा रेडक्रिसेन्ट सोसाइटिजहरूको अन्तर्राष्ट्रिय महासंघको नेपालस्थित कार्यालयले प्राध्यापक नेपाल नेतृत्वको कार्यसमितिलाई मान्यता दिएन। काठमाडौं : रेडक्रस तथा रेडक्रिसेन्ट सोसाइटिजहरूको अन्तर्राष्ट्रिय महासंघ (आईएफआरसी)को नेपालस्थित कार्यालयले नेपाल रेडक्रसका दुवै कार्यसमितिलाई मान्यता दिन अस्वीकार गरेको छ। नेपाल रेडक्रसको कार्यसमिति विवादमा देखिएका कानुनी अस्पष्टता नटुंगिएसम्म आईएफआरसीले मानवीय सहायतासम्बन्धी परियोजना आफैं सञ्चालन गर्ने पनि स्पष्ट गरेको छ। नेपाल रेडक्रसमा प्राध्यापक सुदर्शनप्रसाद नेपाल र डा नेत्रप्रसाद तिमिल्सिनाको नेतृत्वमा अलगअलग कार्यसमिति छन्। दुवैले आफू आधिकारिक भएको दाबी गरिरहेका छन्। तर, आधिकारिकतासम्बन्धी मुद्दा सर्वोच्च अदालतमा विचाराधीन छ। रेडक्रस केन्द्रीय कार्यालय हातामै रहेको आईएफआरसीको कार्यालयका प्रमुख अजमत उल्लाले हालै इमेल पठाएर दुवै समितिलाई मान्यता नदिने बताएका हुन्। तर, मान्यता नपाएको प्राध्यापक नेपाल नेतृत्वको कार्यसमितिले भने रेडक्रसको बजेटमा गोष्ठी, सेमिनार, प्रदेशसभा गरिरहेको छ। तर, आईएफआरसीको नेपालस्थित कार्यालयले नेपाल रेडक्रसको कार्यसमितिले आधिकारिकता नपाएसम्मका लागि अस्थायी सञ्चालन पद्धति जारी गरेको छ। उसले नेपाल रेडक्रस सोसाइटीको संक्रमणकालीन परिवेशमा शासकीयस्वरूप व्यवस्थापनका सन्दर्भमा कार्य ढाँचाको अवस्थिति नै जारी गरेको छ। यस्तो छ परियोजना चलाउने मोडालिटी अजमत उल्लाले पठाएको इमेलमा भनिएको छ, आईएफआरसी र यसका सदस्यहरूले जबसम्म कानुनी स्पष्टता हुँदैन, तबसम्म कुनै पनि समूहसँग परियोजना सम्झौतामा हस्ताक्षर गर्न रोक्नेछ। नेपाल रेडक्रसको कार्यालयमा आवश्यक मानव संसाधन, अनुगमन र उपयोगका साथै सहमति भएका राष्ट्रियस्तरका गतिविधिको लागत मात्रै आफूले व्यहोर्ने उसले स्पष्ट गरेको छ। आईएफआरसी र सदस्यहरूले समयसीमा तोकेर निश्चित रकममात्रै अनुमोदन एवम् स्थानान्तरण गर्ने उसले स्पष्ट गरेको छ। रेडक्रसका शाखामा रकम स्थानान्तरण गर्दा केन्द्रीय कार्यालयका प्राविधिकसँग पूर्ण समन्वय सुनिश्चित गरिने इमेलमा उल्लेख छ। आईएफआरसी र सदस्यका जिल्ला शाखाहरूले सञ्चालन गर्न नसकेका ठूला खरिद र परामर्शका फाइलको सञ्चालन जारी राख्नेछन्, इमेलमा भनिएको छ, यो पनि नेपाल रेडक्रसको केन्द्रीय कार्यालयका प्राविधिकसँग पूर्ण समन्वयमा सञ्चालन गरिनेछन्। आईएफआरसी र सदस्यहरूले देशभर पूर्ण अनुपालन सुनिश्चित गर्न र समन्वय बढाउनको लागि नेपाल रेडक्रससँग मिलेर कार्यक्रम र सञ्चालनको वित्तीय अनुगमन प्रणालीलाई कडाइका साथ जारी राख्ने इमेलमा जनाइएको छ। डा तिमिल्सेना नेतृत्वमा गत असार २५ गते एउटा केन्द्रिय कार्यसमिति बनाइयो। साउन २ गते प्राध्यापक नेपालको नेतृत्वमा अर्को कार्यसमिति बन्यो। दुवै समितिले चुनावी नतिजा नेपाल सरकारलाई पेस पनि गरे। दुवै समूहले नेपाल रेडक्रसको शासकीय स्वरूप र व्यवस्थापनका कार्यमा आफ्नो वैधानिकता दाबी गरे। जबकि दुवै चुनाव एकै मापदण्डका समेत थिएनन्। यसको न्यायिक निरूपण आईएफआरसीको शासकीय संरचनाबाट हुने नै छ, इमेलमा भनिएको छ। आईएफआरसी अनुपालन र मध्यस्थता समिति (सीएमसी)ले प्रा नेपाललाई २०२३ अक्टोबर २६ मा पत्र लेखेको थियो। आईएफआरसीको शासकीय संरचनाले नोभेम्बर २०२३ मा एसिया प्रशान्त सम्मेलन र डिसेम्बर २०२३ मा आईएफआरसी महासभामा भाग लिन प्राध्यापक नेपाललाई आमन्त्रण गरेको थियो। तर, हालसम्म आईएफआरसीको केन्द्रीय व्यवस्थापनले आईएफआरसी नेपाल प्रतिनिधिमण्डल प्रमुखलाई नेपाल रेडक्रसको शासकीय स्वरूप र व्यवस्थापनको मान्यताका लागि कुनै आधिकारिक निर्देशन नगरेको पनि इमेलमा स्पष्ट छ। इमेलमा उल्लेख छ, संक्रमणकालीन समितिले नेपालको अवस्थालाई नियालेर हेरिरहेको छ र आईएफआरसी सीएमसीमार्फत आईएफआरसीको शासकीय संरचनालाई नियमित अध्यावधिक गरिरहेकै छ। सञ्चालन व्यवस्थापन र नेतृत्व सम्बन्धमा अदालतमा मुद्दा चलिरहेकोले कुनै एक समूहसँग मिलेर काम गर्ने अवस्था नरहेको इमेलमा उल्लेख छ। अदालत र सम्बन्धित निकायबाट निर्णय निरूपणमा भएको ढिलाइको सम्बन्धमा र यसले कानुनी रूपमा कुनै एउटा समूहसँग संलग्न भएका आईएफआरसीसदस्यहरूको लागि कानुनी जोखिम सिर्जना गर्दछ, इमेलमा उल्लेख छ। प्रधानमन्त्री तथा मन्त्रिपरिषद्को कार्यालय, गृह मन्त्रालय र जिल्ला प्रशासन कार्यालय काठमाडौंले दुवै कार्यसमितिलाई मान्यता नदिएको कुरा पनि इमेलमा उल्लेख छ। यो पनि पढ्नुहोस रेडक्रसमा तदर्थ माथि तदर्थ सरकार र स्वार्थ समूहको चंगुलमा रेडक्रस नेपाल रेडक्रस सोसाइटी धराशायी रेडक्रसको बेथितिमा आईएफआरसीको साथ रेडक्रसको भ्रष्टाचारमा अन्देखा किन ? रेडक्रसको भ्रष्टाचारमा अन्देखा किन ? भ्रष्टाचारको दलदलमा रेडक्रस अदालतले रोक्यो रेडक्रसको निर्वाचन रेडक्रसमा अर्बौंको अनियमितता हस्तक्षेप र हारालुछले लथालिंग रेडक्रस"

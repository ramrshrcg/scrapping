शीर्षक,विवरण
कमिसनको खेलमा किताबको भारी,"निजी विद्यालयपिच्छे किताबको संख्या र गुणस्तर फरकफरक हुनुमा कमिसनकै खेलले काम गरेको छ। निजी विद्यालयका सञ्चालकले कमिसनको लोभमा विद्यार्थी र अभिभावकलाई असीमित किताब थोपर्दा कारण कलिला बालबालिका किताबको भारी बोक्न बाध्य भएका हुन्। शिक्षाको नाममा निजी विद्यालयले बालबालिकालाई नसक्ने गरी किताबको भारी बोकाउने प्रवृत्ति कायमै छ। पाठ्यक्रम विकास केन्द्रले २०६९ मा प्राथमिक तहमा ४, निम्न माध्यमिकमा ६ र माध्यमिक तहमा ८ किलोभन्दा बढी तौलको झोला बोक्न नपाइने मापदण्ड लागू गरेको थियो। तर, संस्थागत विद्यालयसम्बन्धी निर्देशिका पूर्ण कार्यान्वयन भएन। आफ्नै शरीर सम्हाल्न कठिन हुने उमेरसमूहका कलिला बालबालिकाले किताबको बोझ बोकिरहेका छन्। त्यसमा पनि कमिसनको खेलले शिक्षाको गुणस्तरमा प्रश्न खडा गरेको छ। निजी विद्यालयपिच्छे किताबको संख्या र गुणस्तर फरकफरक हुनुमा कमिसनकै खेलले काम गरेको छ। निजी विद्यालयका सञ्चालकले कमिसनको लोभमा विद्यार्थी र अभिभावकलाई असीमित किताब थोपर्दा कारण कलिला बालबालिका किताबको भारी बोक्न बाध्य भएका हुन्। किताबको भारीसँग शिक्षाको गुणस्तरीयताको कुनै सम्बन्ध छैन। बरु यसले बालमैत्री शिक्षालाई गिज्याएको छ। सरकारको तुलनामा निजी विद्यालयमा धेरै पुस्तक थुपार्ने खेल किताब प्रकाशक, बिक्रेता र निजी विद्यालयको स्वार्थमा गाँजिएको छ। त्यसमा पनि वर्षैपिच्छे नयाँ नयाँ प्रकाशन गृहका पुस्तक विद्यालयमा भित्रिनु अर्को गलत कार्य हो। कमिसनको सेटिङ मिलेपछि तुरुन्तै पुस्तक फेरिनुले निजी विद्यालय सञ्चालकहरू शिक्षाको गुणस्तरमा भन्दा कमिसन र नाफामा मात्र ध्यान दिन्छन् भन्ने अभिभावकको गुनासो पुष्टि हुन्छ। नियमन गर्नुपर्ने निकायहरू यहाँनेर मौन देखिन्छन्। यसबारेमा संघीय सरकारले नै स्पष्ट नीति बनाएर नियमन गर्नुपर्ने देखिन्छ। पुस्तकको छपाइ खर्च र गुणस्तरभन्दा महँगोमा पुस्तक किन्न अभिभावक बाध्य छन्। यही चलखेलका कारण पुस्तक व्यवसायी महासंघले पुस्तक बिक्रीमा समेत सिन्डिकेट लगाउने गरेको छ। महासंघले छुट दिने व्यवसायीलाई कारबाही गर्ने चेतावनी दिने गरेको छ। त्यसैले शिक्षाको नाममा अभिभावकलाई चर्को मूल्य तिर्न बाध्य बनाउने सबै पक्षलाई नियमन गरी शिक्षाको गुणस्तरमा जोड दिन सरकारले भूमिका खेल्नुपर्छ। अर्कोतर्फ आधारभूत तहको शिक्षाको अधिकार स्थानीय तहलाई दिइएको छ। अनुगमनको पाटो पनि स्थानीय तहकै हो। तर, स्थानीय तहहरूले निजीका पुस्तक र विद्यालयहरूमा अनुगमन गर्न सकेका छैनन्। अब शिक्षाको नाममा व्यापार मात्र गर्ने परिपाटीको अन्त्यका लागि तीनै तहको सरकारले आआफ्नो अधिकार क्षेत्रभित्र रहेर नियमन र शैक्षिक गुणस्तरको पाटोमा सशक्त ढंगले काम गर्न जरुरी छ।"
मुस्ताङमा बढे पर्यटक,"३१ हजारभन्दा बढी पर्यटक १३८ दिनमा मुस्ताङ भित्रिएका छन्। सीएनएनले विश्वका घुम्नै पर्ने पर्यटकीय गन्तव्यमा मुस्ताङ पनि सूचीकृत गरेको छ। जोमसोम : मुस्ताङमा यस वर्ष विदेशी पर्यटकको आगमन बढेको छ। अन्नपूर्ण संरक्षण क्षेत्र आयोजना (एक्याप) जोमसोमका अनुसार सन् २०२३ को १ सय ३८ दिनमा ३१ हजार ३ सय ३० विदेशी पर्यटक मुस्ताङ भित्रिएका छन्। यो तथ्यांक जनवरीदेखि मे १८ तारिखसम्मको रेकर्ड हो। मुस्ताङ भित्रिएका पर्यटकमध्ये अधिकांश सार्कअन्तर्गत भारतीय पर्यटक रहेको एक्यापको तथ्यांकमा उल्लेख छ। मुस्ताङ भित्रिएका कुल विदेशी पर्यटकमध्ये सार्क राष्ट्रका २८ हजार ८ सय ९७ अर्थात् ९२ प्रतिशत र तेस्रो मुलुकका विदेशी २ हजार २ सय ३३ अर्थात् ८ प्रतिशत मुस्ताङ भित्रिएको एक्याप मसोमका कार्यालय प्रमुख अशोक सुवेदीले जानकारी दिए। जनवरीमा ५ सय ६९, फेब्रुअरीमा १ हजार ६ सय ९३, मार्चमा ६ हजार ३ सय ७४, अप्रिलमा १४ हजार ७ सय ४२ र मार्च १८ सम्ममा ७ हजार ९ सय ५२ पर्यटक मुस्ताङ भित्रिएका छन्। कोरोना कहरअघि औसत ५९ हजार विदेशी पर्यटक मुस्ताङ भित्रिने गर्थे। गत वर्ष अर्थात् सन् २०२२ मा ५२ हजार ३ सय ९० जना विदेशी पर्यटकले मुस्ताङ भ्रमण गरेका थिए। जसमध्ये सार्क राष्ट्रको ४६ हजार ८ सय ६३ अर्थात् ८९ दशमलव ४५ प्रतिशत र फरेनर तेस्रो मुलुकको ५ हजार ५ सय २७ जना पर्यटक मुस्ताङ भित्रिएका थिए। सन् २०२२ मा भन्दा सन् २०२३ को मे १८ सम्ममा ६० प्रतिशत विदेशी पर्यटक मुस्ताङ भित्रिएको एक्यापका कार्यालय प्रमुख सुवेदीको भनाइ छ। उनले सन् २०२३ को आधा समय नबित्दै सन् २०२२ को तथ्यांक अनुपातमा प्रतिशत रेसियो निकै वृद्धि भइसकेकाले यस वर्ष ६० हजारभन्दा बढी पर्यटक कट्ने अनुमान गरे। मुस्ताङ भित्रिएका पर्यटकमध्ये कतिपय पोखराजोमसोम हवाई सेवामार्फत मुस्ताङ भित्रिएका हुन्। कतिपय पर्यटक लमजुङको बेसीसहरदेखि मनाङ हुँदै मुस्ताङ भित्रिएका हुन्। उपल्लो मुस्ताङको धार्मिक तथा सांस्कृतिक पर्व अवलोकन गर्न ४ सय ४२ पर्यटक उपल्लो मुस्ताङको लोमान्थाङ पुगेका हुन्। मुस्ताङको कलात्मक पृथक् भूगोल, ऐतिहासिक तथा धार्मिक सम्पदा, जैविक विविधता र विभिन्न खोज अनुसन्धानको केन्द्रसमेत रहेकाले मुस्ताङ जिल्ला पर्यटकीय हबको रूपमा परिचित छ। यस्तै, तिब्बतियन कलासंस्कृति, शदियौं पुराना गुम्बा, मठमन्दिर, छोर्तेन र मानेहरूले यहाँका धार्मिक मौलिकता विश्वमाझ उजागर गरिदिएको छ। हालै अमेरिकन समाचार संस्था सीएनएनले विश्वकै घुम्नै पर्ने २३ पर्यटकीय गन्तव्यमध्ये १६औं स्थानमा सूचीकृत गरेको छ। सीएनएनको सूचीमा मुस्ताङ उपत्यका दक्षिण एसियाकै पहिलो सूचीमा घुम्नै पर्ने स्थानमा राखेकाले पनि सन् २०२३ मा उल्लेख्य विदेशी पर्यटक मुस्ताङ आउने अनुमान गरिएको छ। उपल्लो मुस्ताङमा भने अत्यन्तै न्यून पर्यटक जाने गरेका छन्। उपल्लो मुस्ताङमा करिब २ प्रतिशतमात्रै पर्यटक जाँदैनन्। अन्नपूर्ण संरक्षण क्षेत्रअन्तर्गत उपल्लो मुस्ताङ निषेधित तथा नियन्त्रित क्षेत्र भएकाले त्यहाँ पर्यटकले चर्को राजस्व बुझाउनु पर्ने हुन्छ। सरकारले उपल्लो मुस्ताङमा जान १० दिनका लागि पाँच सय डलर पर्यटन रोयल्टी तिर्नुपर्ने बाध्यताले सीमित पर्यटक उपल्लो मुस्ताङ आउने गरेको लोघेकर दामोदरकुण्ड गाउँपालिकाका अध्यक्ष लोप्साङछोम्फेल बिष्टले बताए। उनले उपल्लो मुस्ताङको पर्यटन प्रवद्र्धन र विकास गर्न अध्यागमनले लिने पाँच सय डलर शुल्कलाई समायोजन गर्नुपर्ने सुझाए।"
नक्कली शरणार्थी प्रकरणको निन्दा,"अमेरिका : नेपालका उच्च पदस्थ राजनीतिक नेता र मन्त्रीकै संलग्नतामा भुटानीबाहेक अरूलाई नै नक्कली शरणार्थी बनाएको भन्दै अमेरिकामा रहेको पिस इनिसियटिभ भुटानले आपत्ति प्रकट गरेको छ। एक विज्ञप्ति जारी गर्दै पिस इनिसियटिभले यो प्रकरणले वैध भुटानी शरणार्थीहरूलाई धेरै ठूलो क्षति पुर्याएको बताएको छ। यसले शरणार्थी पुनर्वास प्रक्रियाको इमान्दारिताको जग खोतलेको उसको भनाइ छ। उच्च पदस्थ नेपाली राजनीतिज्ञ तथा शासकहरूद्वारा गोप्य रूपमा योजना बनाइएको संगठित अपराधको हामी घोर भत्र्सना गर्दछौं। पीआईबीले दोषीलाई न्यायको कठघरामा ल्याउन छिटो कदम चाल्न र निष्पक्ष तथा अपक्षपातपूर्ण अनुसन्धानको समर्थन गर्न माग गर्छ, विज्ञप्तिमा भनिएको छ। उनीहरूले गृहमन्त्री नारायणकाजी श्रेष्ठ, प्रधानमन्त्री पुष्पकमल दाहाल प्रचण्ड र नेपाल प्रहरीलाई विधिको शासन कायम गर्न नेपालको न्याय प्रणालीको अन्तर्राष्ट्रिय विश्वास पुनस्र्थापित गर्न पनि माग गरेका छन्। पिस इनिसियटिभले पूर्वी नेपालमा बाँकी भुटानी शरणार्थीले सास्ती भोगिरहेकाले यसतर्फ पनि सरकारको ध्यान दिनुपर्ने जनाएको छ। पीआईबीकी सूचना अधिकारी आरती चापागाईंले सार्वजनिक गरेको उक्त विज्ञप्तिमार्फत नेपाल सरकार, भुटानलगायत भुटानी शरणार्थीलाई सफलतापूर्वक पुनर्वास गरेका मुख्य समूहका देशहरू र अन्तर्राष्ट्रिय रोकारवालाहरूबीच सहकार्यका लागि आह्वान गरिएको छ।"
दलित समुदायका विषयवस्तु पर्याप्त उठेनन्,"काठमाडौं : सञ्चारमाध्यममा दलित समुदायका विषयवस्तुहरूलाई प्राथमिकताका साथ उठान नभएको एक कार्यक्रमका सहभागीले बताएका छन्। जागरण मिडिया सेन्टरले गरेको नेपाली लेखनमा दलित सबाल विषयक संवाद कार्यक्रमका सहभागीले राजनैतिक, आर्थिक, सामाजिक तथा सांस्कृतिक रुपमा पछाडि पारिएको दलित समुदायका मुद्दाहरूलाई विशेष महत्त्वका साथ सञ्चारमाध्यममा प्रकाशन तथा प्रसारणका लागि स्थान दिनुपर्ने बताएका छन्। लेखक तथा दलित अगुवा पशुराम रम्तेलले दलित सबालका विषयवस्तुहरू सञ्चारमाध्यममा उठान गर्न सञ्चार नीति नै समावेशी बनाउन जरुरी रहेको बताए। उनले दलित विषयवस्तुलाई सञ्चारमाध्यममा प्राथमिकताका साथ उठाउन सरकारी सञ्चार नीति बनाउनुपर्ने औंल्याए। लेखक तथा अनुसन्धानकर्ता डीबी नेपालीले खोज अध्ययन गरी लेखन गरिएका विषयवस्तुहरूले सञ्चारमाध्यममा प्राथमिकता दिन आग्रह गरे। उनले धेरैभन्दा धेरै सामग्री अध्ययन गरी लेखन गरिएका लेखहरूले विशेष महत्त्व हुने भएकाले समाज तथा पुस्तक अध्ययन बढाउनुपर्ने सुझाव दिए। लेखक रीता शाह संवैधानिक र राजनैतिक मुद्दाहरू नागरिकता, समावेशी, निजामती ऐन जस्ता महत्त्वपूर्ण विषयवस्तुहरू खासै उठान हुन नसकेको बताइन्। दलित समुदायमा भूमि, आवासको समस्या उठान गर्नुपर्ने उनको सुझाव थियो। सञ्चारमाध्यममा अलि बढी छुवाछूतका विषयवस्तु आइरहेको उनको भनाइ छ। संविधानसभा सदस्य तथा जागरण मिडिया सेन्टरका अध्यक्ष कमला विश्वकर्माले दलित सवालका विषयवस्तुहरूलाई सञ्चारमाध्यममा उठान गर्न लेखक तथा पत्रकारहरूको ज्ञान, सीप र क्षमता अभिवृद्धिका क्षेत्रमा काम गर्नुपर्ने धारणा राखिन्। दलित समुदायका लेखक र पत्रकारहरू धेरै संख्यामा उत्पादन गर्ने र गैरदलित समुदायका लेखक तथा पत्रकारहरूलाई दलित मुद्दामा संवेदनशील हुनुपर्ने बताइन्। लेखक तथा पत्रकार ध्रुबसत्य परियारले दलित समुदायका घटना प्रधान सञ्चार सामग्रीले प्राथमिकता पाइरहेको बताए। लेखक शिवहरि ज्ञवालीले दलित विषयमा मिडिया संवेदनशील नभएको आरोप लगाए। दलित सवालका विषयवस्तुहरूलाई मिडियामा आकर्षित गर्न पहल गर्नुपर्ने बताउँदै नयाँ पुस्तालाई टिकाउने योजनाका साथ नसोचिए दलित आन्दोलनका लागि घाटा हुने उनको टिप्पणी छ। लेखक गोपाल नेपालीले सञ्चारमाध्यमले सीमान्तकृत समुदायका मुद्दाहरू अझै प्राथमिकता साथ उठान गर्न नसकेको बताए। जागरण मिडिया सेन्टरका कार्यकारी निर्देशक भीमबहादुर विश्वकर्माले जनप्रतिनिधिहरूलाई जातीय छुवाछूत तथा अन्य सामाजिक भेदभावसम्बन्धी कसुर २०६८ सम्बन्धी अनभिज्ञता रहेको बताए। सेन्टरका कार्यक्रम संयोजक वीरबहादुर नेपालीले सञ्चारमाध्यममा दलित सबाल उठान भए पनि त्यो पर्याप्त नभएको बताए।"
भुटानी शरणार्थी नेता नै समातिए नक्कली धन्दामा,"काठमाडौं : भुटानी शरणार्थी नेता टेकनाथ रिजाल नै नेपालीलाई शरणार्थी बनाएर अमेरिका पठाउने धन्दामा संलग्न रहेको आरोपमा बिहीबार पक्राउ परेका छन्। प्रहरीले बिहीबारै नेपाल हज समितिका अध्यक्ष शमशेर मियाँलाई पनि नियन्त्रणमा लिएको छ। यससँगै अनुसन्धानका लागि समातिएकाको संख्या १६ पुगेको छ। उक्त प्रकरणमा रिजाल र मियाँको पनि संलग्नता देखिएपछि दुवै जनालाई पक्राउ गरिएको जिल्ला प्रहरी परिसर काठमाडौंका प्रमुख एसएसपी दानबहादुर कार्कीले बताए। उनका अनुसार मियाँलाई सिंहदरबार परिसर र रिजाललाई त्रिभुवन विमानस्थलको आगमन कक्षबाट नियन्त्रणमा लिइएको हो। परिसरका प्रवक्ता सीताराम रिजालका अनुसार रिजाल झापाबाट काठमाडौं आउँदै थिए। उनलाई हिरासतमा राखेर अनुसन्धान गर्नजिल्ला अदालत काठमाडौंबाट दुई दिनको म्याद मिलान गरिएको प्रहरीले जनाएको छ। यसअघि नै पक्राउ परेका गिरोहका सदस्य केशव दुलाल र सानु भण्डारीको बयानका आधारमा रिजालको संलग्नता देखिएपछि प्रहरीले खोजी थालेको थियो। गिरोहका एजेन्टसँग आर्थिक लेनदेन देखिएपछि सोधपुछका लागि उनलाई नियन्त्रणमा लिइएको प्रहरीले जनाएको छ। स्रोतका अनुसार उनले ७ लाख रुपैयाँ लिएको प्रमाण भेटिएको छ। नेपालमा लामो समयदेखि बसोबास गरिरहेका नेता रिजाल भुटानी शरणार्थीको हक र अधिकारको क्षेत्रमा क्रियाशील थिए। शरणार्थीको तेस्रो देश पुनस्र्थापनामा उनले पटकपटक सरकारको ध्यानाकर्षण गराएका थिए। उनले छुटेका ६ हजार ५ सय शरणार्थीलाई अमेरिका लैजान पहल गरिरहेका थिए। त्यस सम्बन्धमा तत्कालीन गृहमन्त्री रामबहादुर थापा बादलले मन्त्रिस्तरीय निर्णय गरी कार्यदल बनाएका थिए। त्यही कार्यदललाई टेकेर गिरोहले दर्ता छुट भएका शरणार्थीलाई परिचयपत्र दिने आवरणमा नक्कली शरणार्थी बनाउने धन्दा चलाएको थियो। गिरोहले पैसा उठाएको थाहा पाएपछि रिजालले विभिन्न दलका नेतालाई खबर पनि गरेका जनाइएको छ। उनले यस विषयमा सरकारको ध्यानाकर्षण गराएका थिए। तर, उनी पनि आर्थिक लेनदेनमा संलग्न भएको प्रमाण फेला परेको प्रहरीले जनाएको छ। हज समितिका अध्यक्ष पनि पक्राउ नेपाल हज समितिका अध्यक्ष हुन्, शमशेर मियाँ। गृह मन्त्रालयमा छ समितिको सचिवालय। उनले कानुनतः सचिवालय भएको गृह मन्त्रालय परिसरबाटै काम गर्नुपर्ने हो। तर, उनी कार्यालय नगएको धेरै भइसक्यो। उनी समितिको सरकारी कागजातसहित बिहीबार बिहान सिंहदरबारमा रहेको ऊर्जा मन्त्रालय परिसरबाट पक्राउ परेका हुन्। नक्कली भुटानी शरणार्थी प्रकरणमा उनको पनि संलग्नता देखिएपछि बिहीबार बिहान नियन्त्रणमा लिइएको उपत्यका प्रहरी कार्यालय रानीपोखरीका प्रवक्ता दिनेशराज मैनालीले बताए। अनुसन्धानका लागि उनलाई हिरासतमा राख्न जिल्ला अदालत काठमाडौंबाट दुई दिनको म्याद मिलान गरिएको प्रहरीले जनाएको छ। जिल्ला प्रहरी परिसर काठमाडौंका प्रवक्ता सीताराम रिजालका अनुसार यसअघि पक्राउ परेका आरोपितको बयानका क्रममा मियाँको पनि संलग्नता देखिएको छ। केही न केही प्रमाण नभेटिकन प्रहरीले पक्राउ नगर्ने दाबी उनले गरे। सरकारले समितिलाई उपलब्ध गराएको गाडी मियाँले चढ्दै आएका थिए। बीएबी १४०५ नम्बरको उक्त गाडी यो प्रकरणका आरोपित सानु भण्डारी, केशव दुलाललगायतले प्रयोग गरेको खुलेको छ। गिरोहको टोली सरकारी नम्बर प्लेटको गाडी लिएर पैसा उठाउन चितवन, विराटनगरलगायत ठाउँमा पुगेका थिए। उक्त प्रकरणमा उक्त गाडी प्रयोग भएको खुलेपछि मियाँ मोबाइल बन्द गरी फरार भएका थिए। प्रहरीले पक्राउ पुर्जी जारी गरेर उनको निगरानी गर्दै आएको थियो। कार्यालयमा गएर काम गर्दा पक्राउ हुने डरले उनी हज समितिको कार्यवाहकको जिम्मेवारी अरूलाई दिने तयारीमा थिए। उनले त्यसको प्रक्रिया मिलाउन समितिको कागजात मगाएर ऊर्जा मन्त्रालय परिसरमा काम गरिरहेका थिए। यसै क्रममा उनी प्रहरी नियन्त्रणमा परेका हुन्। तत्कालीन गृहमन्त्री थापाले मियाँलाई समितिको अध्यक्षमा नियुक्त गरेका थिए। दुईवर्षे उनको कार्यकाल सकिएपछि अर्का गृहमन्त्री बालकृष्ण खाँणले पुनः उनको म्याद थप गरेका थिए। प्रहरी स्रोतका अनुसार नक्कली शरणार्थी बन्ने मानिस खोज्ने, उनीहरूलाई प्रलोभनमा पार्ने, विश्वासका लागि सरकारी गाडी प्रयोग गर्न दिने र गिरोहको सजिलोका लागि कागजात बनाउने र सहयोग गर्ने जिम्मा उनको थियो। प्रारम्भिक अनुसन्धानका क्रममा मियाँले गिरोहका व्यक्तिसँग पटकपटक सम्पर्क गरेको प्रमाण प्रहरीले फेला पारेको छ। गिरोहका सदस्यले मियाँलाई गृह मन्त्रालयको ठूलो कर्मचारी भनेर चिनाउने गर्थे। यसका लागि सरकारी गाडी नै प्रयोग गरेको खुलेपछि प्रहरी उक्त गाडीको खोजी गर्ने क्रममा मियाँको संलग्नता फेला पारेको हो। १६ जना हिरासतमा नक्कली शरणार्थी प्रकरणमा हिरासतमा पुग्नेको संख्या १६ पुगेको छ। जसमा पूर्वउपप्रधानमन्त्री टोपबहादुर रायमाझी, पूर्वगृहमन्त्री बालकृष्ण खाँण, सरकारका सचिव टेकनारायण पाण्डे, तत्कालीन गृहमन्त्री थापाका सुरक्षाविज्ञ इन्द्रजित राई छन्। यस्तै, टोपबहादुरका छोरा सन्दीप रायमाझीसहित सानु भण्डारी, केशव दुलाल, सागर थुलुङ राई, टंक गुरुङ, सन्देश शर्मा, आङटावा शेर्पा, शमशेर मियाँ, टेकनाथ रिजाल, नरेन्द्र केसी, रामशरण केसी र गोविन्द चौधरी हिरासतमा छन् । उनीहरूविरुद्ध ठगी तथा संगठित अपराध कसुरमा अनुसन्धान भइरहेको छ।"
नक्कली शरणार्थीबारे सक्कली अभिमत : अमेरिकाबाट नियाल्दा,"नेपालका शिविरहरूबाट अमेरिकामा पुनर्वास गरिएका नेपालीभाषी भुटानीलाई हामीले नक्कली शरणार्थी प्रकरणबारे सोधेका थियौं गैरभुटानीहरूलाई भुटानी बनाएर अमेरिका लैजाने मुद्दामा पूर्वमन्त्रीहरूसमेत गिरफ्तार भइसकेको घटनाप्रति तपाईं के भन्नुहुन्छ ? उनीहरूको भनाइ जस्ताको तस्तै : खेमराज रिजाल, लेखक तर, यो अहिलेको क्रियाकलापले गर्दा त्यस्तो लाग्न छाड्यो। अहिले त यो एउटा मात्रै काण्ड बाहिर आयो। यस्ता अरू कति काण्डहरू छन् थाहा छैन। हामीमाथि कति खेलेका रहेछन् नेपाल र नेपालीले। विस्तारै आउलान् अरू पनि। यो काण्ड हात्ती आयो हात्ती आयो फुस्सा जस्तो पनि हुन सक्छ। सामाजिक सञ्जाल सबैतिर कराइरहेका छन्। नेपालमा एउटा काण्ड आइरहेको बेलामा कुनै अर्को काण्ड निकालिदिन्छन् र यो कुरालाई ओझेलमा पार्छन्। किनभने माथिका ठूला व्यक्ति नै संलग्न भएपछि कसले अनुसन्धान गर्ने ? केहीलाई समाए झैं पनि गर्छन्। भित्रभित्रै सबै मिल्छन्। कुरा सामसुम पार्छन्। हेरिराख्नुहोस्, यो सबै फासफुस पर्छन्। यसैबीचमा अर्को कुनै काण्ड निकालेर यसलाई छायाँमा पार्छन्। यस्ता कर्तुतहरू धेरै छन्। यो हामी भुटानीहरूका लागि दुर्भाग्य हो। प्रकाश धमला, सञ्चारकर्मी नेपालमा २० वर्ष शरणार्थी भएर बसें। त्यहाँको माटो र त्यहींको धुलो चाटेर गहिरो आत्मीयता बसेछ क्यारे। अरू सबैथोक बिर्सिएर बास बस्न दिएको गुण, पात बाल्न दिएको गुण, कम्ती ज्यालामै भए पनि काम गर्न दिएको गुण, मर्दा जलाउने र पुर्ने ठाउँ दिएको गुण, विश्वकप हुँदा टीभी हेर्न दिएको गुण, दातृसंस्थाको गाडी गुड्न दिएको गुण, जंगलमा भकुण्डो खेल्न दिएको गुण, दिसापिसाब गर्न दिएको गुण र केही खास मानिसहरूले बाँच्न हैसला दिएको गुण बिर्सेको छैन मैले। म एकदिन ती गुणहरूको ऋण तिर्ने प्रतीक्षामा छु। डा डीएनएस ढकाल, नेता यो दुर्भाग्यपूर्ण हो नेपाल र नेपालीका लागि। यो मुद्दाले हाम्रो कम्युनिटीलाई क्षति पुगेको छ। यो वार्तामा कसरी भाग लिने हो नेपालले ? कतिपय भुटानी शरणार्थी क्याम्पमै सडेर बसिरहेका छन्। नेपालले उनीहरूका विषयमा कुन अन्तर्राष्ट्रिय निकायसँग कसरी काम गरिरहेको छ, त्यो उनीहरूलाई थाहा हुनुपर्छ। यो यूएनएचसीआरले यसरी हात धोएर हिँड्नु हुने थिएन। हामी यूएनएचसीआरको प्रोटेक्सनमा थियौं। उसले हात धोएर नहिँडेको भए यस्तो स्थिति हुने थिएन। म विशेष गरेर अन्तर्राष्ट्रिय निकायलाई आरोप लगाउँछु। उसैको लापरबाहीले गर्दा विभिन्न इन्ट्रेस्टले मौका पाए। तहसनहस गरिदिए। तिलक राई, शरणार्थीका प्रतिनिधि नक्कली भुटानी शरणार्थी प्रकरणमा स्वतन्त्र र निष्पक्ष छानबिन आयोग गठन गरी दोषीउपर कडाभन्दा कडा कारबाही गरियोस् भन्ने माग अघि सार्दै भुटान सरकारले हामीमाथि लगाएको आरोप मिथ्या हुन सकोस्। साथै, नेपालको छवि अन्तर्राष्ट्रिय स्तरमा उच्च कायम हुन सकोस्। राम कार्की, मानव अधिकारकर्मीसरकारी संयन्त्रले नै नेपालका नागरिकलाई नक्कली भुटानी शरणार्थी बनाएर अमेरिका पठाउने बहानामा करोडौं रुपैयाँ खाएको समाचारले धेरै दुःखी भएको छु। यो त एउटा मानवताविरुद्धको अपराध हो जस्तो मलाई लाग्छ। किनभने भुटानी शरणार्थी ३० वर्षदेखि आफ्ना आमाबाबु, नातागोता, भएभरको सबै जायजेथा छाडेर नेपाल आएर खाइनखाई यो लेभलमा पुगेका छौं। शरणार्थीका नाममा नेपाल सरकारका मन्त्रीहरूले यसरी सरकारी संयन्त्र नै प्रयोग गरेर नक्कली शरणार्थी बनाएर विदेश पठाउने काम गर्नु ठूलो अपराध हो। म के भन्न चाहन्छु भने नेपाल सरकारले यो मुद्दाका विषयमा के गर्छ ? विशुद्ध छानबिन भएर दोषीलाई अविलम्ब कारबाही हुनपर्छ। एउटा समिति खडा गरेर बेलडाँगी र शनिश्चरेमा रहेका सबै शरणार्थीलाई परिचयपत्र दिएर राख्नुपर्छ। र, उनीहरूलाई अविलम्ब व्यवस्थापन गर्नुपर्छ। अहिले पनि सामाजिक सञ्जालमा हेर्दा राष्ट्रिय स्वतन्त्र पार्टीलगायत कसैले पनि भुटानी शरणार्थीका विषयमा आवाज नउठाएको देख्दा अत्यन्तै दुःख लागेको छ। यो समस्या यस्तै अवस्थामा राख्यो भने पछि पनि आर्थिक लाभ गर्न कसैको आँखा लाग्ने ठाउँ हुन सक्छ। त्यसकारण नेपाल सरकारले अविलम्ब यो समस्या समाधान गर्नुपर्छ। शरणार्थीले न्याय पाउनुपर्छ। कर्ण गुरुङ, साहित्यकार बाध्यता र महत्त्वकांक्षामा चाहिँ फरक छ। बाध्यता भएर भ्रष्टाचार गर्नु र महत्त्वकांक्षा भएर भ्रष्टाचार गर्नु नितान्तै फरक कुरा हो। त्यो भएकाले यस्तो कुरामा सरकारले फोकस गर्न सक्नुपर्छ। मानसिक, आर्थिक र सामाजिक रूपमा सरकार सावधान हुन सक्यो भने बिल्कुलै देशको एउटा कुल गार्हस्थ्यमा राम्रो हुन सक्छ। अर्जुन प्रधान, सञ्चारकर्मीमलाई चाहिँ एकदमै दुःख लाग्यो। एउटा राष्ट्रलाई निर्देश गरिरहेका राष्ट्रनायक भनिएका व्यक्तित्वहरूबाट उनीहरूकै पारिवारिक संलग्नतामा एउटा गुटबन्दी बनाएर हामी भुटानी माथि खेलिएको एक किसिमको चलखेलले हामीले एउटा पैतृक थलो भनेर एक किसिमको सम्मान नेपाललाई दिइरहेको र त्यहाँ साह्रो गाह्रो पर्दा पनि हामीले यहाँबाट सकेको मद्दत गरिरहेका थियौं। अमेरिकामा स्थायित्व भएता पनि नेपालमा दुःख पर्दा एउटा आत्मीयता थियो। त्यो हुँदाहुँदै पनि हामीमाथि पूर्वउपप्रधानमन्त्रीलगायतका व्यक्तिहरूको संलग्नतामा यति ठूलो शोषण र दमन भइरहेको रहेछ। हामी त यहाँ आयौं त्यहाँ क्याम्पमा रहेका करिब ७ हजार मानिसहरूलाई दीर्घकालीन स्थायित्व गर्नुपर्नेमा यसरी नेपालले नक्कली शरणार्थी बनाएर सम्पत्तिकै लागि यस्तो काम गरेको देख्दा दुःख लागेको छ। यस घटनाले नेताको मात्र नभएर एउटा राष्ट्रको बेइज्जत भयो। हामीले कसलाई विश्वास गर्नु र ? जसले राष्ट्रलाई सञ्चालन गरिरहेको छ। उसले नै गिरोह बनाएर यस्तो काम गरेको देख्दा अब कसलाई विश्वास गर्ने भन्ने वातावरण सिर्जना भएको छ। अर्को कुरा क्याम्पमा रहेका दाजुभाइ तथा दिदीबहिनीहरूका लागि दुःखद् क्षण हो। यसरी कमाएको सम्पत्तिले अवकास्श हुन लागेको अवस्थामा एडभाइस गर्नुपर्नेमा उनीहरू नै यस्तो खेलमा लिप्त रहेको देख्दा आउँदा पुस्ताले के गर्लान् भन्ने लागिरहेको छ। यस्ता कुराहरूले उनीहरूलाई पोल्छ, पोल्नै पर्छ। हरि खनाल, पत्रकार सयौं नेपाली नागरिकलाई नक्कली भुटानी शरणार्थी बनाएर अमेरिका, अस्ट्रेलिया, क्यानडा र युरोपेली मुलुकहरूमा पठाउने गम्भीर ठगी प्रकरणमा नेपालका पूर्वसभासद्, पूर्वगृहमन्त्रीदेखि पूर्वउपप्रधानमन्त्री र बिचौलियाहरूको ठूलो गिरोह संलग्न रहेको खबरप्रति गहिरो ध्यानाकर्षण भएको छ। यसरी शरणार्थीका नाममा भएको यो ठगी प्रकरणले केवल नेपालको मात्रै बदनाम भएको छैन। यस घटनाले हाल नेपालका शिविरहरूमा रहेका निर्दोष शरणार्थीहरूको भविष्यमाथि नै खेलवाड भएको छ। उनीहरूको अपमान भएको छ। यो पछिल्लो नक्कली शरणार्थी प्रकरणले जबसम्म नेपालमा भुटानी शरणार्थी शिविर रहिरहन्छ, तबसम्म तिनीहरूको नाममा यस्ता काण्डहरू भइरहन्छन् भन्ने डर सिर्जना भएको छ। यो काण्डले विगत केही साता लगातार चर्चा पाइरहेको छ। यो प्रकरणले नेपालको त बदनाम भयोभयो, भुटानी शरणार्थीको नामसमेत जोडिएर आउने भएकोले हामी पुनर्वास गइसकेका र हालसम्म पनि शिविरहरूमा कष्टकर जीवन गुजारा गर्न बाध्य शरणार्थीहरूको पहिचानमासमेत गम्भीर चोट पुर्याएको छ। तसर्थ, यस प्रकरणका दोषीउपर उचित कारबाही गरी शरणार्थीलाई न्याय दिन नेपाल सरकारसमक्ष जोडदार माग गर्दछु। यसका साथै शरणार्थी समस्याको दिगो समाधानका लागि अन्तर्राष्ट्रिय समुदायको संलग्नतामा स्वदेश फिर्ती वा पुनर्वासमध्ये कुनै एक विकल्प अपनाएर सधैंका लागि शरणार्थी शिविर बन्द गर्ने उपयुक्त व्यवस्था मिलाउन पनि माग गर्दछु। तिलक पकुवाल, समाजसेवी जसलाई विश्वास गरी हामी २५ वर्षसम्म शरण लिएर घर फिर्तीको माग गर्दै एउटा आशा लिएर बसिरहेका थियौं, उसैले हाम्रा आशालाई मारेर सरकारले आफ्नै नागरिकमाथि खेल खेलेको खबरले अचम्मित बनायो। म दोषीउपर कडा कारबाहीको माग गर्छु। जीवन प्रधान, समाजसेवी सुरुदेखि भुटान र नेपालको पहलमा सञ्चालित द्विपक्षीय वार्ताहरूका नाममा, शरणार्थीको शृंखला पुष्टीकरणका नाममा, खाना वितरणका नाममा, अन्तर्राष्ट्रियकरणका नाममा र अब शरणार्थी पुनर्वासका नाममा नेपाली राजनीतिज्ञहरूले भुटानी शरणार्थीहरूको पहिचानमाथि व्यापारीकरण गरिएको छ। शरणार्थी समस्या समाधान नभएसम्म अपराधीहरूलाई काठमाडौंको जेलमा थुन्नुपर्छ। नारद अधिकारी, नेता यो मुद्दा गम्भीर एवं संवेदनशील छ। हिजोका दिनमा नेपाली जाति हुनुप्रति गर्व गर्नेहरू आज शिर झुकाएर हिँड्नु परेको छ। दिनप्रतिदिन स्थिति झनै जटिल बन्दै गएको छ। यसले भुटानका लागि ठूलो उपलब्धि भएको छ भने नेपाल यसमा डुबेको अवस्था छ। हाम्रो मान्यता यति मात्र हो कि यो मुद्दाका कारण पीडित भुटानीलाई अन्याय हुनु भएन। नेपालका सम्बन्धित दोषीहरू जुनसुकै पदका भए पनि छाडिनु भएन। नेपाललाई ठूलै कलंक लगाएको देखिन्छ। दोषीलाई कडाभन्दा कडा कारबाही हुनुपर्छ। बलराम पौडेल, नेता तीन दशकअघि हामी भुटानबाट भाग्दै गर्दा अलपत्र परेका समयमा नेपालले शरण दियो। नेपाल हाम्रा लागि नयाँ जीवनदाता हो। तत्कालीन समयमा हामीलाई आश्रय दिन पहल र सहयोग गर्ने नेतृत्ववृन्द हाम्रा लागि धन्यवादका पात्र हुन्। तर, हाल आएर हामी पीडित शरणार्थीलाई बगरमा अलपत्र छोडेर हाम्रो परिचय भुटानी शरणार्थी प्रयोग गरी केही भ्रष्टाचारीहरूले आर्थिक आर्जन गर्ने माध्यम बनाएको सुन्दा दुःख लाग्छ। यो सामान्य घोटाला होइन र आज मात्र देखा परेको समस्या पनि होइन। यो अन्तर्राष्ट्रिय मानव तस्करी हो। यसलाई कुनै हालतमा पनि क्षमा दिनु हुँदैन। झापामा रहेको शरणार्थी समन्वय इकाइलाई छलेर गृह मन्त्रालयबाट बालकृष्ण पन्थीको समन्वयमा दर्ताविहीन शरणार्थी छानबिन गर्ने जुन प्रपञ्च भयो, त्यो नै यो घोटालाको सूत्रधार हो। पन्थी आयोगले संकलन गरी गृहमा बुझाएको लिस्टमा ३५ प्रतिशतमात्रै असली भुटानीको नाम छ। छानबिन त्यहाँबाटै गर्नुपर्छ। चुरो कुरो आफैं खुल्छ। म प्रशासनले लिएको कदमको स्वागत गर्दै दोषीमाथि सख्त कारबाहीको माग गर्छु। यसले शिविरमा अलपत्र असली भुटानी शरणार्थीका मुद्दा ओझेलमा नपरून्। उनीहरूको समस्या चाँडो समाधान गर्न पहलका लागि नेपाल सरकारलाई अपिल पनि गर्दछु।"
नक्कली शरणार्थी पीडित कि मतियार ?,"काठमाडौं : आफ्नै देशमा कुनै समस्यामा नपरी शरणार्थी बनेर अमेरिका जान ती नक्कली शरणार्थीलाई के पुगेनछ ? यो सक्कली शरणार्थीको प्रश्न हो। अझै पनि विभिन्न कारणले झापा र मोरङका शरणार्थी शिविरमा ६ हजारभन्दा बढी भुटानी शरणार्थी छन्। नक्कली शरणार्थीकै कारण आफूहरू समस्यामा परेको उनीहरूले बताइरहँदा अब ती लाखौं रकम बुझाएर नेपाली नागरिकता त्याग्दै शरणार्थी बन्न खोज्नेलाई कानुन लाग्दैन ? भन्ने प्रश्न पनि उठिरहेको छ। अवैध बाटोबाट नागरिकता नै त्यागेर अर्को देश जान खोज्ने पीडित हुन् कि मतियार ? भन्ने प्रश्न पनि त्यत्तिकै छ। नेपाल बार एसोसिएसनकी महासचिव अञ्जिता खनाल पनि प्रश्न गर्छिन्, आफ्नो नेपाली नागरिकता त्यागेर नक्कली भुटानी शरणार्थी हुन मोटो रकम दिनेहरूलाई कसरी पीडित भन्ने ? नेपाली नागरिकता त्यागेर मोटो रकम बुझाई परिचय फेरेर अमेरिका जान तयार हुनेहरू उपयुक्त साक्षी एवं प्रमाण भएको फौजदारी कानुनका जानकारहरू बताउँछन्। सरकारी निकायकै संलग्नतामा भएको यो अपराधमा धेरैको संख्यामा नक्कली शरणार्थीको सहभागिता भएको पाइएको छ। प्रहरी हिरासतमा रहेका तत्कालीन गृहसचिव टेकनारायण पाण्डे, नेपाल हज समितिका अध्यक्ष शमशेर मियाँको समेत आर्थिक लेनदेनका साथै सरकारी गाडीको दुरुपयोग गरेको पाइएको छ। गत वैशाख २७ गते तत्कालीन गृहमन्त्री खाँण पक्राउ परेपछि उनकी पत्नी मञ्जु खाँण फरार छिन््। वरिष्ठ अधिवक्ता प्राडा गान्धी पण्डित अमेरिका पठाउने आश्वासन तथा प्रलोभनमा परेर रकम दिने सबै व्यक्ति पीडित भएकोमा शंका व्यक्त गर्छन्। गलफहतमा परेको भए छुट्टै कुरा हो। जानीजानी गरिएको छ भने अपराधमा सहभागी भएको मानिन्छ। नेपाली नागरिकता त्यागेर भुटानी शरणार्थी बनी अमेरिका जाने प्रलोभन वा आश्वासनमा रकम बुझाउनेहरू पनि दोषी हुन्, वरिष्ठ अधिवक्ता पण्डित भन्छन्, अपराधमा संलग्नतालाई प्रमाण र कागजातले पुष्टि गरेको छ भने रकम बुझाउनेहरू मतियार हुन सक्छन्। अपराधकर्ममा संलग्नलाई कानुनी कठघरामा पुर्याई सजाय दिलाएर ठगी एवं संगठित अपराध रोक्न साक्षी एवं पीडितहरूको बयानले महत्त्वपूर्ण भूमिका खेल्छ। तर, नेपाल प्रहरीले रकम उठाउनेहरूलाई मात्र पक्राउ गरेको छ। यस प्रकरणमा रकम बुझाउनेहरूको संलग्नता (कनेक्सन)को आधारलाई प्रहरीले सूक्ष्म ढंगले अनुसन्धान गर्नुपर्ने फौजदारी मुद्दाका जानकारहरू बताउँछन्। डुब्यो लगानी, रह्यो पछुतो कुनै कारणले हानिनोक्सानी, चोटपटक वा कठिनाइ भोगिरहेको व्यक्तिलाई पीडितका रूपमा लिइन्छ। पीडितको हैसियत गवाहमा सीमित हुन्छ। पीडितको तर्फबाट सरकारले नै मुद्दामा प्रतिरक्षाको काम गर्छ। संयुक्त राष्ट्रसंघले सन् १९८५ नोभेम्बर २९ मा अपराध पीडित तथा अख्तियार दुरुपयोगसँग सम्बन्धित न्यायका आधारभूत सिद्धान्तहरूको घोषणापत्र अवलम्बन गरेको छ। घोषणापत्रले पीडित सम्बन्धित पक्ष राष्ट्रको फौजदारी तथा अधिकारको दुरुपयोगसम्बन्धी कानुनको उल्लंघनबाट कुनै व्यक्तिको व्यक्तिगत वा सामूहिक रूपमा शारीरिक वा मानसिक चोट, भावनात्मक कष्ट एवं आर्थिक नोक्सानी हुन्छ वा उनीहरूको मौलिक अधिकारको क्षति हुन्छ भने त्यस्तो व्यक्ति वा समूहलाई पीडितको रूपमा बुझ्नुपर्ने परिभाषा गरेको छ।घटनामा पीडित र साक्षीहरूको सक्रिय सहभागिता र सहयोग बिना फौजदारी न्याय प्रणाली सफल हुन सक्दैन। नक्कली भुटानी शरणार्थी काण्डमा प्रहरीसमक्ष दिइएको जाहेरीले पनि पीडित हुन् वा साक्षी भन्ने प्रष्ट्याउने कानुन व्यवसायीहरू बताउँछन्। वरिष्ठ अधिवक्ता पण्डितका अनुसार, जाहेरी व्यहोराले संलग्नताको बारेमा निर्धारण गर्छ। गलफहतमा पारेर अमेरिका लैजान्छु भनेर लैजान खोजेको भन्ने कुरा उल्लेख भएको छ कि ? यस खालको जाहेरी परेको छ भने पीडित मानिन्छ, उनले थपे, नेपाली नागरिकता त्यागेर नक्कली भुटानी शरणार्थी बनेर जानुपर्छ भनेर प्रलोभन दिइएको छ भने मतियार हुन्। मोटो रकम बुझाउनेहरू पीडित हुन् कि होइनन् भन्ने कुरा जाहेरी दरखास्तले निर्धारण गर्ने वरिष्ठ अधिवक्ता पण्डित बताउँछन्। पीडितशास्त्रका जानकारहरू नेपालीहरू जानेर वा नजानीकन पनि अमेरिकालगायत तेस्रो मुलुक जान पाउने सपनाले फसेको बताउँछन्। फसेका व्यक्ति पनि मगज बिग्रेका होइनन्। जानीजानी नगरेको भएता पनि पैसा लगाएका डुबेका हुन्। पैसा डुबेको हिसाबमा मात्र पीडित हुन्, यस मुद्दामा बहस पैरवी गर्ने तयारीमा रहेका एक अधिवक्ताले भने, भुटानी शरणार्थी भएर तिमीहरू जाँदै छौं भन्ने आश्वासन वा प्रलोभन दिइएको छ। तिमीहरूको नागरिकता अन्त्य हुँदैछ भनेर पूर्वजानकारी दिइएको छ। यति जान्दाजान्दै पनि प्रलोभनमा फस्नेहरू त मुर्ख हुन् र ? लगानी डुबेको हिसाबले मात्र पीडित हुन्। प्रक्रियागत त्रुटि त जानीजानी गरेका हुन्। यो अपराध हो। काठमाडौं जिल्ला अदालतका एक न्यायाधीशका अनुसार, सचेत व्यक्तिलाई अमेरिका जाने प्रलोभनको लागि फसेर नक्कली भुटानी शरणार्थी हुन तयार हो भने कसुर मानिन्छ। उनले भने, जानीजानी गरेको कसुर क्षम्य हुने कुरै हुँदैन। नेपाली भएर पनि भुटानी शरणार्थी भएको व्यहोरा दिनु ठगी पनि हो। नेपाली नागरिक हुँदाहुँदै होइन भनेर नक्कली शरणार्थी बन्नको लागि सरकारी कर्मचारीसँग मिल्नु भ्रष्टाचार पनि हो, डा पण्डित भन्छन्, कसैलाई प्रभाव पार्न खोजेर अमेरिका वा तेस्रो मुलुक प्रवेश गर्न खोजेको देखिन्छ। जानीजानी नक्कली शरणार्थी बन्न चाहेको देखिएको छ। पूर्वउपप्रधानमन्त्री रायमाझी, पूर्वगृहमन्त्री खाँण, पूर्वगृहमन्त्री रामबहादुर बादलका सुरक्षा सल्लाहकार इन्द्रजित राई, पूर्वउपप्रधानमन्त्री रायमाझीका छोरा सन्दीप, गृहमन्त्री बादलका छोरा प्रतीकलगायतका व्यक्तिको आडमा बिचौलियाहरूले रकम उठाएको अनुसन्धानमा देखिएको छ। उनीहरूले विश्वास दिलाएको उज्ज्वल भविष्यको आसमा जान खोजेको देखिन्छ। भुटानी शरणार्थी पुनर्वास कार्यक्रम टुंगिएपछि पनि मोटो रकम उठाएको पाइएको छ। झापाको दमकस्थित शरणार्थीसम्बन्धी राष्ट्रसंघीय उच्चायोगको उपशाखा कार्यालय बन्द भइसकेको पछि प्रलोभन दिई रकम उठाएको पाइएको छ। वरिष्ठ अधिवक्ता डा पण्डितका अनुसार, रकम दिनेहरूलाई दुई तरिकाबाट हेर्नुपर्ने हुन्छ। पैसा दिनेको मनशाय के कस्तो थियो ? त्यसले मुद्दा लाग्ने, नलाग्ने निर्धारण गर्छ, वरिष्ठ अधिवक्ता पण्डित भन्छन्, नक्कली भुटानी शरणार्थी भएर जान स्वयं तयार भएको हो भने जानीजानी अपराधमा संलग्न भएको मानिन्छ। आफैं तयार भएको हो वा झुक्याइएको हो भन्ने बारेमा मिहिनरूपमा अनुसन्धान गर्नुपर्छ। मानसिक अवस्था कस्तो थियो भनेर छुट्ट्याउन सजिलो छैन। भुटानी शरणार्थीसम्बन्धी समस्याको स्थायी समाधान पहिल्याउन सरकारी कार्यदलले तयार पारेको प्रतिवेदनमा नक्कली अनुसूची घुसाउँदै गिरोहले प्रलोभनमा पारेको हो। अनुसूची थपी ८ सय ७५ नेपाली नागरिकलाई भुटानी शरणार्थीको परिचयपत्र दिलाएर अमेरिका उडाउने प्रलोभन देखाउँदै मोटो रकम संकलन गरेको पाइएको हो। गिरोहले नक्कली अनुसूचीमा नाम समावेश गरेबापत जनही १० देखि ६० लाख रुपैयाँसम्म उठाएको प्रहरी अनुसन्धानमा पाइएको छ। मोटो रकम उठाइसकेपछि गिरोहले नक्कली शरणार्थी परिचयपत्र वितरणसमेत गरेको थियो। यस प्रकरणमा राज्यका निकायको पनि संलग्नता पाइएको छ। राजनीतिक दलका नेता, उच्च पदस्थ कर्मचारी तथा दलका परिवारसमेतको संलग्नता एवं संरक्षणमा ठूलो रकम उठाएको प्रहरी स्रोतले जनाएको छ। सर्वोच्च अदालतका पूर्वन्यायाधीश बलराम केसी स्वदेशमा जीविकोपार्जनका लागि स्रोतसाधन नभएपछि तेस्रो मुलुक जान रकम बुझाउनेलाई मतियारका रूपमा लिन नमिल्ने बताउँछन्। चोरी, डकैती, ज्यानमारा, बलात्कारजस्ता मुद्दाका मतियारको जस्तो व्यवहार गर्नु उपयुक्त होइन। नेपालमै रोजगारको अवसर भएको भए उनीहरू तेस्रो मुलुक जाँदैनथे। त्यसैले मतियारका रूपमा कडा व्यवहार गर्नुहुँदैन, न्यायाधीश केसी भन्छन्, नक्कली शरणार्थी प्रकरणमा बिचौलियालाई रकम दिनेहरूलाई सरकारले साक्षी बनाउनुपर्छ। शरणार्थी बिचौलियाविरुद्ध उनीहरूलाई साक्षी बनाउनुपर्छ। सरकारीस्तरबाट पृष्ठपोषण गरिएको गम्भीर अपराधका रूपमा नक्कली भुटानी शरणार्थी प्रकरणलाई लिनुपर्ने उनको भनाइ छ। ठगी, संगठित, भ्रष्टाचार, सरकारी कागजात कीर्ते र मानव तस्करीसम्बन्धी अपराध भएकोमा विवादै छैन, केसी भन्छन्, रकम बुझाएको अडियोसमेत सार्वजनिक भएको छ। ती रकम लिनेसँग लिखित बयानसमेत लिइएको छैन। यही ताल हो भने कर्मकाण्डी अभियोजन हुने लक्षण देखिन्छ। कानुविद् भन्छन् जानीजानी गरिएको छ भने अपराधमा सहभागी भएको मानिन्छ। प्रलोभन वा आश्वासनमा रकम बुझाउनेहरू पनि दोषी हुन्। अपराधमा संलग्नतालाई प्रमाण र कागजातले पुष्टि गरेको छ भने रकम बुझाउनेहरू मतियार हुन्। जनप्रतिनिधिलाई विश्वास गर्दा डुबियो विराटनगर : मोरङको पथरी शनिश्चरेका कल्याण श्रेष्ठ (नाम परिवर्तन) नक्कली भुटानी शरणार्थी बनेर अमेरिका जान तयार भए। अमेरिका जाने योजना बनाएर ४ वर्षअघि १० लाख रुपैयाँ पनि बुझाए। नक्कली भुटानी खडा गर्ने गिरोहलाई बुझाएको नगद अहिलेसम्म फिर्ता पाएका छैनन्। न त अमेरिका जान नै पाए। त्यसअघि २०७४ सालको स्थानीय तह निर्वाचनमा सागर राईलाई जिताउन कल्याण कम्मर कसेरै लागेका थिए। जग्गाको कारोबार गर्ने कल्याणसँग थोरबहुत पैसा साथमा भइरहन्थ्यो। सागर कांग्रेसबाट उम्मेदवार बनेर पथरी शनिश्चरे नगरपालिका१० को वडाध्यक्षमा प्रतिस्पर्धा गर्दै थिए। त्यसअघि सागरको राजनीतिक पृष्ठभूमि खुलेको थिएन। चुनाव आउने बेलामा पार्टीमा भिœयाएर टिकट दिलाउन केशव दुलालले भूमिका खेलेको कांग्रेसका नेता कार्यकर्ता बताउँछन्। नभन्दै सागरले चुनाव पनि जिते। वडामा अन्य जनप्रतिनिधि नेकपा (एमाले)बाट विजयी भएका थिए। वडाध्यक्षमात्रै कांग्रेस अर्थात् सागरले जितेका हुन्। त्यसले पनि सागर स्थानीयस्तरमा लोकप्रिय थिए भन्ने कुरा प्रस्ट पार्छ। बाबुआमा अमेरिका बस्ने भएकाले उनलाई खर्चको अभाव थिएन। त्यसका आधारमा उनी चुनावी परिणाम आफ्नो पक्षमा पार्न सफल भए। नेपाली नागरिकलाई नक्कली भुटानी शरणार्थी बनाएर अमेरिका पठाउने गिरोहका सागर र केशवलगायतमाथि अहिले प्रहरीले अनुसन्धान गरिरहेको छ। चुनावमा उम्मेदवार बनेपछि सागर राईलाई जिताउन अहोरात्र खटिएका थियौं। जितायौं पनि, कल्याण भन्छन्, उहाँ मेरो पुरानै चिनजानको दाइ हो। केशव दुलाललाई पनि पहिल्यैदेखि चिन्थें। आफू पनि कांग्रेस नै भएकाले त्यही पार्टीबाट उम्मेदवार बनेका सागरलाई जिताउन धेरै मेहनत गरिएको उनको भनाइ छ। प्रायः उहाँ (सागर) र हामी सँगसँगै हिँड्थ्यौं। चुनाव जिताएर वडाध्यक्ष पनि बनायौं कल्याण भन्छन्, त्यसअघि उहाँ (सागर)ले हाम्रो विश्वास जित्ने धेरै कामहरू गर्नु भएको थियो। असल पहिचान बनाएको व्यक्ति वडा हाँक्ने ठाउँमा पुगेपछि झन् उहाँमाथि विश्वास बढ्यो। एकदिन सागरले तिमीहरूलाई अमेरिका लैजान्छु भनेर भनेको उनले बताए। तिमीहरू मेरो नजिकका मान्छे हौ। अमेरिका जान सहयोग गर्छु। त्यसका लागि तिमीहरू भुटानी शरणार्थी बन्न तयार हुनुपर्छ भन्नुभयो, उनी भन्छन्, यसमा माथिकै सेटिङ छ भनेर विश्वास दिलाउनु भयो। यत्रो सेटिङमा दुनियाँ अमेरिका पुग्दै गर्दा तिमीहरू के हेरेर बस्छौ भनेपछि हामी तयार भयौं। फटाहा मान्छे नभएकाले अविश्वास गर्ने त कुरै थिएन। त्यतिबेला सत्ता र शक्तिमा भएका टोपबहादुर रायमाझी, रामबहादुर थापा बादललगायतको नाम लिएपछि वडाध्यक्षजस्तो व्यक्तिले ढाँट्दैनन् होला भन्ने पनि लागेर विश्वास गर्दा आफूहरू डुबेको उनले बताए। भने, हामी ३ जना थियौं। बिनाआधार र प्रमाण १०१० लाख रुपैयाँ सागरलाई बुझायौं। दुनियाँ मान्छे अमेरिका जान मरिहत्ते गरिरहेका थिए। हाम्रो पालो आउँदैन होलाजस्तो लागेर सुटुक्क काम गरौं भन्नेतर्फ केन्द्रित भइयो। केही समस्या पर्दा सागरले नै समाधान निकालिदिने गरेकाले पनि उनीप्रतिको विश्वास बढेको कल्याण बताउँछन्। हाम्रो लागि सोच्नु भएको होला भन्ने लाग्यो। त्यही भएकाले कुनै कुराको प्रवाह नगरिकन आँखा चिम्लिएर पैसा दियौं, उनले भने, हामीलाई अमेरिका कहिले पुग्नुजस्तो भएको थियो। भुटानी बनेर जान पाइन्छ र माथिल्लो लेभलदेखि नै काम भइरहेको छ भनेपछि त्यो दिनको पर्खाइमा थियौं। जग्गाको सामान्य कारोबार गर्ने भए पनि जग्गाजमिन बिक्री कम हुँदै गएपछि आफू अमेरिका जान तयार भएको उनी बताउँछन्। त्यत्तिकै बस्नुभन्दा अमेरिकाजस्तो देश जान पाइयो भने आनन्द हुन्छ। पैसा पनि कमाइन्छ भन्ने भयो, उनले भने, जसरी पनि अमेरिका जान पाए हुन्थ्यो भन्ने लाग्यो। शरणार्थी भनेपछि अमेरिका जान पनि सहज हुन्छ जस्तो लाग्यो। जनप्रतिनिधि भएर सागरले पथरी शनिश्चरेभित्र सबैको मन जितेको कल्याण सम्झन्छन्। अहिले यो प्रकरण बाहिरिएपछि पैसा बुझाउने तीन जनाले नै प्रहरीमा जाहेरी दिइसकेको उनले बताए। सम्भवतः पहिलो लटमा जाहेरी दिने हामी नै हौं कि जस्तो लाग्छ। प्रहरीले बोलाएपछि गएर जाहेरी दियौं, उनले भने, अहिले पैसा बुझाउनेलाई पनि कारबाही हुनुपर्छ भन्ने आवाज उठेको देख्दा तनावमा छौं। पैसा त गयो नै तर, कारबाही पनि भोग्नु पर्यो भने दोहोरो मारमा परिन्छ। सुनसरीको इटहरी घर भएका काजीबहादुर बस्नेत (नाम परिवर्तन)ले भतिजो अमेरिका जाने भएपछि सागरलाई पैसा बुझाएको बताए। भतिजोले अमेरिका जाने भन्यो। पैसा चैं मैले नै सागरको बैंक खातामा हालिदिएको हुँ, उनले भने, भतिजका पथरी शनिश्चरेतिर केही साथीहरू थिए। उनीहरूकै विश्वासमा पर्दा यो अवस्था झेल्नु पर्यो। भतिजोले साथीहरूको विश्वास गरिदिएपछि गिरोहको फेला परिएको र कोरोना महामारीभन्दाअघि नै पैसा बुझाएको उनले बताए। तर, काम नहुने थाहा पाइसकेपछि पटकपटक पैसा फिर्ताका लागि आग्रह गर्दा सागरले सुनुवाइ नगरेको काजीले बताए। भने, अहिले भतिज विदेश गइसकेको छ। सागरले पैसा फिर्ता गर्छु भनेर पटकपटक भाका मात्रै राखेको उनको भनाइ छ। म कुरा मिलाउन काठमाडौं जाँदैछु, त्यहाँबाट आएपछि फिर्ता गर्छु त भन्दै थिए। निक्कै पटक गरेको फोन पनि उठाएनन्। उनी त पक्राउ परिसकेछन्, काजी भन्छन्, कानुनविपरीतको काममा अघि बढ्न खोज्ने हामीलाई पनि कारबाही हुन्छ कि भन्ने डर लागेको छ। सामान्य गरिखाने हामीलाई जग्गा बन्धकी राखेर लिएको १० लाखको ब्याज तिर्न गाह्रो भइरहेको छ। सागर पक्राउ परेपछि हाम्रो सम्पर्क हुन सकिरहेको छैन। पक्राउ पर्नुअघि भने पैसा फिर्ता माग्दै पटकपटक सागरको घर पुगेको उनले उनले सुनाए। उनका अनुसार भुटानी बनेर अमेरिका जान खोज्नेमा पथरी शनिश्चरेका मान्छेहरू धेरै छन्। अमेरिका जानलाई अनेक गरेर बुझाएको पैसा डुब्दा मान्छेको बिल्लीबाठ भयो, उनले भने, पैसा बुझाउनेहरू रोएको देख्दा मन थामिँदैन। गिरोहलाई पैसा बुझाउनेमध्येमै पर्छन्, मोरङ पथरी शनिश्चरे४ का ३३ वर्षीय संकेत गौतम (नाम परिवर्तन)। कुखुरापालन गरेर सामान्य हिसाबले परिवार धान्दै आएका उनलाई सागरसँगकै संगतले अमेरिका जाने रहर लाग्यो। त्यसपछि कुखुराबाट लाभ नहुने देखे। १० लाख रुपैयाँ सागरलाई बुझाए। अहिले नक्कली भुटानी शरणार्थी भनेर प्रहरीले समात्छ कि भन्ने त्रासमा छन्। पैसा त गयो। अमेरिकाको कुरै भएन। कोरोनाले व्यवसायमा समस्या हुन थालेपछि अमेरिकाको सोच पलायो, उनले भने, साथीबाट अमेरिकाको अफर आएको थियो। जनप्रतिनिधि भएकाले सागरको विश्वास गरियो। चाँडै नै उडाउने पनि भनेका थिए। अमेरिकाको सपनाले आफू नक्कली भुटानी बन्न तयार भएको संकेतको भनाइ छ। प्रहरीले पक्राउ गर्ने डरले अहिले चुपचाप बसेको उनले बताए। भने, पैसा खानेविरुद्ध जाहेरी दिने आँट छैन। उल्टै कारबाही हुन्छ कि भन्ने डर छ। उनका अनुसार सागरले अमेरिका जाने सबै प्रक्रिया पूरा भइसकेको भन्ने गरेका थिए। साथीभाइसँग खोजेर र ससुरालीको जग्गा धितो राखेर बुझाएको पैसाले अहिले पिरोलिरहेको संकेत बताउँछन्। उनले कानुनी झमेलामा फस्दा परिवारमा अर्को तनाव आइपर्ने बताए।"
जनप्रतिनिधिलाई विश्वास गर्दा डुबियो,"विराटनगर : मोरङको पथरी शनिश्चरेका कल्याण श्रेष्ठ (नाम परिवर्तन) नक्कली भुटानी शरणार्थी बनेर अमेरिका जान तयार भए। अमेरिका जाने योजना बनाएर ४ वर्षअघि १० लाख रुपैयाँ पनि बुझाए। नक्कली भुटानी खडा गर्ने गिरोहलाई बुझाएको नगद अहिलेसम्म फिर्ता पाएका छैनन्। न त अमेरिका जान नै पाए। त्यसअघि २०७४ सालको स्थानीय तह निर्वाचनमा सागर राईलाई जिताउन कल्याण कम्मर कसेरै लागेका थिए। जग्गाको कारोबार गर्ने कल्याणसँग थोरबहुत पैसा साथमा भइरहन्थ्यो। सागर कांग्रेसबाट उम्मेदवार बनेर पथरी शनिश्चरे नगरपालिका१० को वडाध्यक्षमा प्रतिस्पर्धा गर्दै थिए। त्यसअघि सागरको राजनीतिक पृष्ठभूमि खुलेको थिएन। चुनाव आउने बेलामा पार्टीमा भिœयाएर टिकट दिलाउन केशव दुलालले भूमिका खेलेको कांग्रेसका नेता कार्यकर्ता बताउँछन्। नभन्दै सागरले चुनाव पनि जिते। वडामा अन्य जनप्रतिनिधि नेकपा (एमाले)बाट विजयी भएका थिए। वडाध्यक्षमात्रै कांग्रेस अर्थात् सागरले जितेका हुन्। त्यसले पनि सागर स्थानीयस्तरमा लोकप्रिय थिए भन्ने कुरा प्रस्ट पार्छ। बाबुआमा अमेरिका बस्ने भएकाले उनलाई खर्चको अभाव थिएन। त्यसका आधारमा उनी चुनावी परिणाम आफ्नो पक्षमा पार्न सफल भए। नेपाली नागरिकलाई नक्कली भुटानी शरणार्थी बनाएर अमेरिका पठाउने गिरोहका सागर र केशवलगायतमाथि अहिले प्रहरीले अनुसन्धान गरिरहेको छ। चुनावमा उम्मेदवार बनेपछि सागर राईलाई जिताउन अहोरात्र खटिएका थियौं। जितायौं पनि, कल्याण भन्छन्, उहाँ मेरो पुरानै चिनजानको दाइ हो। केशव दुलाललाई पनि पहिल्यैदेखि चिन्थें। आफू पनि कांग्रेस नै भएकाले त्यही पार्टीबाट उम्मेदवार बनेका सागरलाई जिताउन धेरै मेहनत गरिएको उनको भनाइ छ। प्रायः उहाँ (सागर) र हामी सँगसँगै हिँड्थ्यौं। चुनाव जिताएर वडाध्यक्ष पनि बनायौं कल्याण भन्छन्, त्यसअघि उहाँ (सागर)ले हाम्रो विश्वास जित्ने धेरै कामहरू गर्नु भएको थियो। असल पहिचान बनाएको व्यक्ति वडा हाँक्ने ठाउँमा पुगेपछि झन् उहाँमाथि विश्वास बढ्यो। एकदिन सागरले तिमीहरूलाई अमेरिका लैजान्छु भनेर भनेको उनले बताए। तिमीहरू मेरो नजिकका मान्छे हौ। अमेरिका जान सहयोग गर्छु। त्यसका लागि तिमीहरू भुटानी शरणार्थी बन्न तयार हुनुपर्छ भन्नुभयो, उनी भन्छन्, यसमा माथिकै सेटिङ छ भनेर विश्वास दिलाउनु भयो। यत्रो सेटिङमा दुनियाँ अमेरिका पुग्दै गर्दा तिमीहरू के हेरेर बस्छौ भनेपछि हामी तयार भयौं। फटाहा मान्छे नभएकाले अविश्वास गर्ने त कुरै थिएन। त्यतिबेला सत्ता र शक्तिमा भएका टोपबहादुर रायमाझी, रामबहादुर थापा बादललगायतको नाम लिएपछि वडाध्यक्षजस्तो व्यक्तिले ढाँट्दैनन् होला भन्ने पनि लागेर विश्वास गर्दा आफूहरू डुबेको उनले बताए। भने, हामी ३ जना थियौं। बिनाआधार र प्रमाण १०१० लाख रुपैयाँ सागरलाई बुझायौं। दुनियाँ मान्छे अमेरिका जान मरिहत्ते गरिरहेका थिए। हाम्रो पालो आउँदैन होलाजस्तो लागेर सुटुक्क काम गरौं भन्नेतर्फ केन्द्रित भइयो। केही समस्या पर्दा सागरले नै समाधान निकालिदिने गरेकाले पनि उनीप्रतिको विश्वास बढेको कल्याण बताउँछन्। हाम्रो लागि सोच्नु भएको होला भन्ने लाग्यो। त्यही भएकाले कुनै कुराको प्रवाह नगरिकन आँखा चिम्लिएर पैसा दियौं, उनले भने, हामीलाई अमेरिका कहिले पुग्नुजस्तो भएको थियो। भुटानी बनेर जान पाइन्छ र माथिल्लो लेभलदेखि नै काम भइरहेको छ भनेपछि त्यो दिनको पर्खाइमा थियौं। जग्गाको सामान्य कारोबार गर्ने भए पनि जग्गाजमिन बिक्री कम हुँदै गएपछि आफू अमेरिका जान तयार भएको उनी बताउँछन्। त्यत्तिकै बस्नुभन्दा अमेरिकाजस्तो देश जान पाइयो भने आनन्द हुन्छ। पैसा पनि कमाइन्छ भन्ने भयो, उनले भने, जसरी पनि अमेरिका जान पाए हुन्थ्यो भन्ने लाग्यो। शरणार्थी भनेपछि अमेरिका जान पनि सहज हुन्छ जस्तो लाग्यो। जनप्रतिनिधि भएर सागरले पथरी शनिश्चरेभित्र सबैको मन जितेको कल्याण सम्झन्छन्। अहिले यो प्रकरण बाहिरिएपछि पैसा बुझाउने तीन जनाले नै प्रहरीमा जाहेरी दिइसकेको उनले बताए। सम्भवतः पहिलो लटमा जाहेरी दिने हामी नै हौं कि जस्तो लाग्छ। प्रहरीले बोलाएपछि गएर जाहेरी दियौं, उनले भने, अहिले पैसा बुझाउनेलाई पनि कारबाही हुनुपर्छ भन्ने आवाज उठेको देख्दा तनावमा छौं। पैसा त गयो नै तर, कारबाही पनि भोग्नु पर्यो भने दोहोरो मारमा परिन्छ। सुनसरीको इटहरी घर भएका काजीबहादुर बस्नेत (नाम परिवर्तन)ले भतिजो अमेरिका जाने भएपछि सागरलाई पैसा बुझाएको बताए। भतिजोले अमेरिका जाने भन्यो। पैसा चैं मैले नै सागरको बैंक खातामा हालिदिएको हुँ, उनले भने, भतिजका पथरी शनिश्चरेतिर केही साथीहरू थिए। उनीहरूकै विश्वासमा पर्दा यो अवस्था झेल्नु पर्यो। भतिजोले साथीहरूको विश्वास गरिदिएपछि गिरोहको फेला परिएको र कोरोना महामारीभन्दाअघि नै पैसा बुझाएको उनले बताए। तर, काम नहुने थाहा पाइसकेपछि पटकपटक पैसा फिर्ताका लागि आग्रह गर्दा सागरले सुनुवाइ नगरेको काजीले बताए। भने, अहिले भतिज विदेश गइसकेको छ। सागरले पैसा फिर्ता गर्छु भनेर पटकपटक भाका मात्रै राखेको उनको भनाइ छ। म कुरा मिलाउन काठमाडौं जाँदैछु, त्यहाँबाट आएपछि फिर्ता गर्छु त भन्दै थिए। निक्कै पटक गरेको फोन पनि उठाएनन्। उनी त पक्राउ परिसकेछन्, काजी भन्छन्, कानुनविपरीतको काममा अघि बढ्न खोज्ने हामीलाई पनि कारबाही हुन्छ कि भन्ने डर लागेको छ। सामान्य गरिखाने हामीलाई जग्गा बन्धकी राखेर लिएको १० लाखको ब्याज तिर्न गाह्रो भइरहेको छ। सागर पक्राउ परेपछि हाम्रो सम्पर्क हुन सकिरहेको छैन। पक्राउ पर्नुअघि भने पैसा फिर्ता माग्दै पटकपटक सागरको घर पुगेको उनले उनले सुनाए। उनका अनुसार भुटानी बनेर अमेरिका जान खोज्नेमा पथरी शनिश्चरेका मान्छेहरू धेरै छन्। अमेरिका जानलाई अनेक गरेर बुझाएको पैसा डुब्दा मान्छेको बिल्लीबाठ भयो, उनले भने, पैसा बुझाउनेहरू रोएको देख्दा मन थामिँदैन। गिरोहलाई पैसा बुझाउनेमध्येमै पर्छन्, मोरङ पथरी शनिश्चरे४ का ३३ वर्षीय संकेत गौतम (नाम परिवर्तन)। कुखुरापालन गरेर सामान्य हिसाबले परिवार धान्दै आएका उनलाई सागरसँगकै संगतले अमेरिका जाने रहर लाग्यो। त्यसपछि कुखुराबाट लाभ नहुने देखे। १० लाख रुपैयाँ सागरलाई बुझाए। अहिले नक्कली भुटानी शरणार्थी भनेर प्रहरीले समात्छ कि भन्ने त्रासमा छन्। पैसा त गयो। अमेरिकाको कुरै भएन। कोरोनाले व्यवसायमा समस्या हुन थालेपछि अमेरिकाको सोच पलायो, उनले भने, साथीबाट अमेरिकाको अफर आएको थियो। जनप्रतिनिधि भएकाले सागरको विश्वास गरियो। चाँडै नै उडाउने पनि भनेका थिए। अमेरिकाको सपनाले आफू नक्कली भुटानी बन्न तयार भएको संकेतको भनाइ छ। प्रहरीले पक्राउ गर्ने डरले अहिले चुपचाप बसेको उनले बताए। भने, पैसा खानेविरुद्ध जाहेरी दिने आँट छैन। उल्टै कारबाही हुन्छ कि भन्ने डर छ। उनका अनुसार सागरले अमेरिका जाने सबै प्रक्रिया पूरा भइसकेको भन्ने गरेका थिए। साथीभाइसँग खोजेर र ससुरालीको जग्गा धितो राखेर बुझाएको पैसाले अहिले पिरोलिरहेको संकेत बताउँछन्। उनले कानुनी झमेलामा फस्दा परिवारमा अर्को तनाव आइपर्ने बताए।"
नागरिक उन्मुक्ति पार्टीले समय माग्दा सरकार विस्तार रोकियो,"धनगढी : सत्ता साझेदार दल नागरिक उन्मुक्ति पार्टीले सहमति जुटाउन समय मागेपछि सुदूरपश्चिम प्रदेशको मन्त्रिपरिषद् विस्तारको काम आज रोकिएको छ। मुख्यमन्त्री कमलबहादुर शाहका प्रमुख स्वकीय सचिव धीरेन्द्र शाहीले नागरिक उन्मुक्ति पार्टीले भोलि शनिबारसम्म समय मागेकाले आज मन्त्रिपरिषद् विस्तारको काम रोकिएको बताए। शाहीले भने, 'नागरिक उन्मुक्तिले भोलि १० बजेसम्मको समय मागेको छ। उहाँहरूको निर्णयपछि मन्त्रिपरिषद् विस्तार हुनसक्छ।' शाहीले विस्तार हुनलागेको मन्त्रिपरिषद्मा नेपाली कांग्रेसबाट शिवराज भट्ट वा पृथ्वीबहादुर सिंहमध्ये एक जना र नेकपा (माओवादी केन्द्र)बाट रमेशसिंह धामी र झपटबहादुर बोहराको नाम आएको बताए। माओवादी केन्द्रकै गीतादेवी मालको नाम राज्यमन्त्रीका लागि आएको छ। नागरिक उन्मुक्ति पार्टीबाट मन्त्री बन्नेको नाम आउन बाँकी छ। यसअघि आजै बिहान मुख्यमन्त्री तथा मन्त्रिपरिषद्को कार्यालयमा आयोजित पत्रकार सम्मेलनमा मुख्यमन्त्री शाहले मन्त्रिपरिषद्ले पूर्णता पाउने जानकारी गराएका थिए। प्रदेशसभामा नागरिक उन्मुक्ति पार्टी संसदीय दलका प्रमुख सचेतक खुशीराम चौधरीले पार्टीभित्रको आन्तरिक छलफल र सत्ता गठबन्धन दलसँगको छलफलसमेत टुंगिन बाँकी रहेको बताए। आफूहरूले दुई मन्त्रालयमा मागेको उनले बताए। गत मङ्सिरको निर्वाचनको नतिजासँगै राजनीतिक समीकरणमा भएको फेरबदलले प्रदेशसभामा नेकपा (एमाले) संसदीय दलका नेता राजेन्द्रसिंह रावलको नेतृत्वमा नेकपा (माओवादी केन्द्र), राष्ट्रिय प्रजातन्त्र पार्टी (राप्रपा) र नागरिक उन्मुक्ति पार्टी सम्मिलित प्रदेश सरकार गठन भएको थियो।"
२०८० को दशकलाई नेपाल भ्रमण दशक मनाउने सरकारको घोषणा,काठमाडौं : सरकारले २०८० को दशकलाई नेपाल भ्रमण दशकका रुपमा मनाउने घोषणा गरेको छ। शुक्रबार राष्ट्रपति रामचन्द्र पौडेलले संघीय संसदको संयुक्त बैठकमा सरकारको नीति तथा कार्यक्रम प्रस्तुत गर्दै २०८० को दशकलाई भ्रमण दशक मनाउने घोषणा गरेका हुन्। राष्ट्रपति पौडेलले सन् २०२५ लाई विशेष पर्यटन वर्षका रुपमा मनाउने सरकारको तयारी रहेको बताए।
कर पुनरावलोकन गर्ने सरकारको घोषणा,"काठमाडौं : राष्ट्रपति रामचन्द्र पौडेलले आगामी आर्थिक वर्षमा कर पुनरावलोकन गर्ने बताएका छन् । शुक्रबार संसद्को संयुक्त बैठकमा सरकारको नीति तथा कार्यक्रम प्रस्तुत गर्दै राष्ट्रपति पौडेलले राजस्व प्रशासनलाई थप सुदृढ गराई आगामी आर्थिक वर्षमा कर पुनरावलोकन गर्ने घोषणा गरेका हुन् । वित्तिय संघीयताको प्रभावकारी कार्यान्वयन गरिने बताए । पौडेलले भने,सरकारी कार्यालय,विकास समितिलाई गाभ्ने वा खारेज गर्ने र त्यो सम्पत्ति व्यवस्थापन गर्न उचित कानुन प्रवद्र्धन गर्ने व्यवस्था मिलाइनेछ । संघ, प्रदेश र स्थानीय तहको बजेट निर्माणदेखि कार्यान्वयनसम्ममा पुँजीगत खर्च वृद्धि गरिने बताए । पौडेलले वित्तिय संघीयताको प्रभावकारी कार्यान्वयन गरिने बताए । आगामी आर्थिक वर्ष पुँजीगत खर्चमा वृद्धि गरिने बताए । उनले राजस्व प्रशासनलाई चुस्त बनाइने बताए । पौडेलले भने,राजस्वको दायरा विस्तार गरिनेछ । आर्थिक क्रियाकलापलाई औपचारिक क्षेत्रमा समेटिनेछ । तिनै तहको बजेट निर्माणदेखि कार्यान्वयनसम्म पुँजीगत खर्च वृद्धि गरिनेछ । वित्तिय संघीयताको प्रभावकारी कार्यान्वयन गरिनेछ । सरकारले कृषि उत्पादनलाई प्रोत्साहन गर्न एक वडा एक विशेष उत्पादन क्षेत्र कार्यक्रम अघि सारिएको बताए । स्थानीय स्तरमा कृषि उत्पादनलाई प्रोत्साहन गर्ने सरकारको नीति तथा कार्यक्रममा समेटिएको छ।"
नीति तथा कार्यक्रमले मजबुत अर्थतन्त्र निर्माण हुने राष्ट्रपति पौडेलको विश्वास,"काठमाडौं : राष्ट्रपति रामचन्द्र पौडेलले आर्थिक वर्ष २०८००८१ को नीति तथा कार्यक्रमले समृद्ध नेपाल निर्माणका साथै संघीयताको प्रभावकारी कार्यान्वयन हुने र मजबुत अर्थतन्त्र निर्माण हुने विश्वास व्यक्त गरेका हुन्। शुक्रबार संघीय संसदको संयुक्त बैठकमा राष्ट्रपति पौडेलले नीति तथा कार्यक्रमले संघीयताको प्रभावकारी कार्यान्वयन हुने र मजबुत अर्थतन्त्र निर्माण हुने विश्वास व्यक्त गरेका हुन्। आर्थिक प्रशासनलाई पारदर्शी,नतिजामुखी र सूचना प्रविधिमा आधारित बनाइने पनि नीति तथा कार्यक्रममा जनाइएको छ । पछिल्लो समय बैंक तथा वित्तीय संस्थामा देखिएको समस्यालाई पनि नीति तथा कार्यक्रमले समेटेको छ । त्यस्तै कार्यक्रममा आयोजना वर्गीकरण निर्देशिक बमोजिम तीन तहमा सञ्चालन हुने आयोजनाको वर्गीकरण गरी बजेट व्यवस्था गरिने र मध्यमकालीन खर्च संरचना र परियोजना बैंकलाई तीनै तहमा संस्थागत गरिने उल्लेख गरिएको राष्ट्रपति पौडेलले बताए। त्यस्तै उनले सरकारले संघ र प्रदेशबीच कार्य क्षेत्र स्पष्ट हुने गरी यातायात नीति बनाउने पनि बताए । सबै किसिमका सामाजिक सुरक्षा कार्यक्रमलाई एकीकृत गर्दै लैजाने उनले बताए । सरकारको नीति तथा कार्यक्रममा शान्ति प्रक्रियाका कामलाई दुई वर्षभित्र टुङ्गोमा पुराउने,भ्रष्टाचारविरुद्धको अभियानलाई तीव्रता दिने लगायतका कार्यक्रम उल्लेख गरिएको राष्ट्रपति पौडेलले बताए।"
हवाई सेवालाई सुरक्षित र गुणस्तरीय बनाउन सुरक्षासम्बन्धी मापदण्ड कडाईका साथ लागू गरिने,काठमाडौं : सरकारले २०८० को दशकलाई नेपाल भ्रमण दशकका रुपमा र २०२५ लाई विशेष पर्यटन वर्षका रुपमा मनाउने घोषणा गरेको छ। शुक्रबार राष्ट्रपति रामचन्द्र पौडेलले संघीय संसदको संयुक्त बैठकमा सरकारको नीति तथा कार्यक्रम प्रस्तुत गर्दै यसबारे जानकारी दिएका हुन्। राष्ट्रपति पौडेलले हवाई सेवालाई सुरक्षित र गुणस्तरीय बनाउन सुरक्षासम्बन्धी मापदण्ड कडाईका साथ लागू गरिने बताए। उनले आन्तरिक तथा अन्तर्राष्ट्रिय विमानस्थल एवं टर्मिनल भवनको स्तरोन्नति गर्दै नियमित हवाई उडान सञ्चालनमा जोड दिने बताए। नेपाल वायुसेवा निगमको पुन:संचरना गरिने बतए। नयाँ मुलुकहरूसँग हवाई सेवा संझौता गरी नेपाली वायु सेवा कम्पनीहरुको अन्तर्राष्ट्रिय बजार विस्तार गरिने सरकारको नीति तथा कार्यक्रममा उल्लेख छ। यस्तै पौडेलले निर्माण सम्पन्न भएका अन्तर्राष्ट्रिय तथा क्षेत्रीय विमानस्थलहरूलाई पूर्ण क्षमतामा उपयोगमा ल्याइने बताए। नीजगढ अन्तर्राष्ट्रिय विमानस्थलको निर्माणको कार्यलाई अगाडि बढाइनेछ। राष्ट्रपति पौडेलले प्रादेशिक विमानस्थलको अवलोकन गरी निर्माण कार्य अघि बढाइने बताए।
नीति तथा कार्यक्रम सार्वजनिक हुँदै,काठमाडौं : सरकारको नीति तथा कार्यक्रम सार्वजनिक हुँदैछ। अहिले ४ बजे संघीय संसदको संयुक्त बैठक (प्रतिनिधिसभा र राष्ट्रियसभा) मा राष्ट्रपति रामचन्द्र पौडेलले आर्थिक वर्ष २०८००८१ को नीति तथा कार्यक्रम सार्वजनिक गर्न लागेका हुन्। राष्ट्रपतिमा चयन भएपछि संसदमा पौडेलको यो पहिलो सम्बोधन हो। सरकारले हरेक वर्ष जेठ १५ गते वार्षिक बजेट ल्याउनुपर्ने संवैधानिक व्यवस्था छ । त्यसअघि राष्ट्रपतिबाट नीति तथा कार्यक्रम सार्वजनिक हुने गरेको हो । नीति तथा कार्यक्रमपछि आजै बेलुका ६ बजे प्रतिनिधिसभा र राष्ट्रियसभाका बेग्लाबेग्लै बैठक बस्ने छन्।
तिलौराकोट र राम जानकी मन्दिरलाई विश्व सम्पदा सूचीमा समावेश गरिने,काठमाडौं : राष्ट्रपति रामचन्द्र पौडेलले तिलौराकोट र राम जानकी मन्दिरलाई विश्व सम्पदा सूचीमा समावेश गरिने बताएका छन् । संसद्को संयुक्त बैठकमा सरकारको नीति तथा कार्यक्रम प्रस्तुत गर्दै राष्ट्रपति पौडेलले कपिलवस्तुको तिलौराकोट र राम जानकी मन्दिरलाई विश्व सम्पदा सूचीमा समावेश गरिने बताएका हुन् । पौडेलले दोधारा चाँदनी सुख्खा बन्दरगाह तीन वर्षभित्र सम्पन्न गरिने बताए । व्यापारिक कारोवारमा सिण्डीकेट र कार्टेलिङ अन्त्य गरी उपभोक्ता ठगिने वातावरणको अन्त्य गरिने बताए । विद्युतीय सवारीलाई प्रोत्साहन गर्ने सरकारको नीति तथा कार्यक्रममा उल्लेख छ । अन्तर्राष्ट्रिय चलचित्र छायांकनका लागि पहल गरिने बताए । उले चलचित्र पर्यटनको विकास गरिने बताए ।
यस्तो छ सरकारको नीति तथा कार्यक्रम (पूर्ण पाठसहित),काठमाडौं : सरकारले नीति तथा कार्यक्रम सार्वजनिक गरेको छ। राष्ट्रपति रामचन्द्र पौडेलले शुक्रबार सरकारको नीति तथा कार्यक्रम संसदमा प्रस्तुत गरे। ३६ पृष्ठको नीति तथा कार्यक्रममा सरकारले खर्च कटौतिदेखि लिएर अर्थव्यवस्था सुदृढीकरण गर्ने नीति अपनाएको छ। हेर्नुस् पूर्ण पाठ:
अर्थतन्त्र सुदृढीकरणमा समग्र ध्यान केन्द्रित गर्नुपर्ने देखिन्छ : राष्ट्रपति,"काठमाडौं : राष्ट्रपति रामचन्द्र पौडेलले सरकारको ध्यान अर्थतन्त्रमा केन्द्रित हुनुपर्ने बताएका छन् । शुक्रबार संघीय संसद्को संयुक्त बैठकलाई सम्बोधन गर्दै सरकारको अबको ध्यान अर्थतन्त्र सुदृढीकरणमा हुनुपर्ने बताएका हुन् । पौडेलले भने,सबै क्षेत्रमा सकारात्मक नतिजा देखिन थालेको छ । वैदेशीक लगानीमा सकारात्मक प्रभाव देखिन थालेको छ । विदेशमा रहेकाहरू सामाजिक सुरक्षा कोषमा आवद्ध हुन थालेका छन् । भ्रष्टाचार नियन्त्रणको सहनशीलतालाई कार्यान्वयन गर्न थालेको छ । विधिको शासनप्रति जनताको भरोसा बढेको छ । सुशासनमा कुनै सम्झौता हुनेछैन । उनले संघीय लोकतान्त्रीक गणतन्त्र संस्थागत हुँदै गएको बताए । पौडेलले सरकारको नीति तथा कार्यक्रममा मानव विकासको सूचकांकमा पछि परेका सुदूरपश्चिम र मधेश सरकारलाई प्राथमिकतामा राखिने बताए । नीति तथा कार्यक्रममार्फत् राष्ट्रिय समन्वय परिषद्लाई क्रियाशिल बनाइने बताए।"
संक्रमणकालीन न्यायसम्बन्धी विधेयक टुंग्याउन ११ सदस्यीय संसदीय उपसमिति गठन,"काठमाडौं : संसदीय समितिले संक्रमणकालीन न्यायसम्बन्धी विधेयकमाथि छलफल गरि प्रतिवेदन पेश गर्न ११ सदस्यीय उपसमिति गठन गरेको छ । सिंहदरबारमा शुक्रबार बसेको प्रतिनिधिसभाअन्तर्गतको कानुन, न्याय तथा मानवअधिकार समितिले वेपत्ता पारिएका व्यक्तिको छानविन,सत्य निरुपण तथा मेलमिलाप आयोग ऐन २०७१ लाई संशोधन गर्न बनेको विधेयकका सम्बन्धमा संशोधनकर्ता तथा सरोकारवालासँग छलफल गरि प्रतिवेदन पेश गर्न उपसमिति गठन गरेको हो । उपसमितिलाई कार्यप्रारम्भ गरेको तीन साताभित्र समितिसमक्ष प्रतिवेदन पेश गर्न भनिएको छ । उपसमितिमा सांसदहरू समितिमा कांग्रेसबाट रमेश लेखक,जीवन परियार, सुशील थिङ, नेकपा एमालेबाट सुवासचन्द्र नेम्वाङ र महेश बर्तौला रहेका छन् । यस्तै,माओवादीबाट पूर्णबहादुर घर्ती, राष्ट्रिय स्वतन्त्र पार्टीबाट सन्तोष परियार, राष्ट्रिय प्रजातन्त्र पार्टीबाट ध्रुवबहादुर प्रधान, जनता समाजबादी पार्टीबाट रञ्जुकुमारी झा, जनमत पार्टीबाट गोमा लाभ सापकोटा र नेकपा एकीकृत समाजवादीबाट शेरबहादुर कुँवर सदस्यमा रहेका छन् त्यसअघि बैठकमा समिति सदस्यहरूले संक्रमणकालीन न्यायसँग सम्बन्धित विधेयकलाई छिटो अघि बढाएर शान्ति प्रक्रियाका बाँकी कामलाई सम्पन्न गर्नुपर्नेमा जोड दिएका थिए । एमाले सांसद सुवासचन्द्र नेम्वाङले यसअघिको ऐनले सबै पक्षलाई समेट्न नसकेका कारण काम गर्न नसकेको भन्दै अव संशोधन ऐनलाई सबै पक्षको कुरालाई समेटेर पूर्ण बनाउनुपर्ने बताए । सरकारले ल्याएको अहिलेको विधेयक यसअघिको तुलनामा धेरै परिस्कृत गरेको भन्दै सबैको प्रयासबाट टुंगोमा पुराउँदै छिटै शान्ति प्रक्रियाका काम सक्नुपर्नेमा जोड दिए। त्यस्तै कांग्रेस सांसद रमेश लेखक संशोधनको प्रस्ताव राख्ने र सरोकारवालासँग छलफल गर्न उपसमिति गठन गरेर त्यसको प्रतिवेदनमाथि पूर्ण समितिमा छलफल गरेर संसदमा लैजादा सहज हुने बताए। त्यस्तै समितिका अन्य सदस्यहरुले द्वन्द्वपीडितलाई छिटो न्याय दिनका लागि पनि शान्तिप्रक्रियालाई निष्कर्षमा पुराउनुपर्ने भएकाले यस बिधेयकलाई पूर्ण बनाएर अघि बढाउनुपर्नेमा जोड दिएका थिए ।"
बन्द रहेका हेटौंडा कपडासहित तीन उद्योग सञ्चालन गर्ने सरकारको घोषणा,"काठमाडौं : सरकारले बन्द रहेका तीन वटा उद्योग पुनःसञ्चालन गर्ने घोषणा गरेको छ। राष्ट्रपति रामचन्द्र पौडेलले सरकारको नीति तथा कार्यक्रम सार्वजनिक गर्दै पूर्ण सञ्चालनको सम्भावना रहेका हेटौंडा कपडा उद्योग, गोरखकाली टायर उद्योग र बुटवल धागो कारखानालाई सञ्चालनमा ल्याइने जानकारी दिए। उनले लामो समयदेखि बन्द तथा रुग्न अवस्थामा रहेका उद्योगहरू सञ्चालन, खारेजी, एकीकरण वा आवश्यक व्यवस्थापनको विषयमा अध्ययन गर्न उच्चस्तरीय अध्ययन समिति गठन गरिनेसमेत जानकारी दिए। निजी क्षेत्रको सहकार्य र साझेदारीमा औद्योगिक क्षेत्र विषेश, औद्योगिक ग्रामको पूर्वाधार तथा सञ्चालन गर्ने व्यवस्था मिलाइने नीति तथा कार्यक्रममा समेटिएको छ। त्यस्तै उद्योगका लागि आवश्यक पर्ने माल र प्रसारण लाइन लगानीकर्ता स्वयंले निर्माण गरेको लागतको निश्चित स्रोतभर्ना सरकारले दिइने राष्ट्रपति पौडलले जानकारी दिए। सरकारले उद्योगी सञ्चालनका लागि विद्युतमा सहुलियत दिइने र लद्यु, घरेलु र साना उद्योगको उत्पादनलाई बजारीकरण गर्न सहयोग गर्ने नीति तथा कार्यक्रममा समेटिएको छ।"
गरिबी परिचयपत्र दुई वर्षभित्र वितरण गरिसक्ने,"काठमाडौं : राष्ट्रपति रामचन्द्र पौडेलले सरकारले भाडामा लगाएका जग्गाहरुको अनुगमन गर्ने बताएका छन् । शुक्रबार संसद्को संयुक्त बैठकमा सरकारको नीति तथा कार्यक्रम सम्बोधन गर्दै राष्ट्रपति पौडेलले लिजका जग्गाको अनुगमन गरिने बताएका हुन् । पौडेलले ढुंगाजन्य वस्तु नियमनका लागि अत्यावश्यक कानुनी व्यवस्था गरिने बताए । गरिबी परिचयपत्र वितरणको कार्य दुई वर्षभित्र वितरण गरिसक्ने सरकारको योजना रहेको बताए । सरकारले सहकारीहरुको नियमन गर्न सहकारी नीति परिमार्जन गरिने बताए । पौडेलले औद्योगिक क्षेत्रमा वैदेशिक लगानी बढाउन विदेशस्थित कुटनीतिक क्षेत्रबाट पहल थालिने सरकारको नीति तथा कार्यक्रममा उल्लेख छ । बन्द भएका हेटौंडा सिमेन्ट, गोरखकाली उद्योग सञ्चालनमा ल्याइने बताए ।"
प्रतिनिधिसभाद्वारा राष्ट्रपति पौडेललाई धन्यवाद ज्ञापन,"काठमाडौं : प्रतिनिधिसभाले राष्ट्रपति रामचन्द्र पौडेलले संघीय संसद्को दुवै सदनको संयुक्त बैठकलाई गरेको सम्बोधनका लागि धन्यवाद ज्ञापन गरेको छ। प्रतिनिधिसभाको आजको दोस्रो बैठकले सो सम्बोधनका लागि धन्यवाद ज्ञापन गर्ने प्रस्तावलाई सर्वसम्मतिले पारित गरेको हो। आगामी आर्थिक वर्षको सरकारको नीति तथा कार्यक्रम संघीय संसद्को दुवै सदनको संयुक्त बैठकलाई सम्बोधन गरेका थिए। बैठकको अन्त्यमा सभामुख देवराज घिमिरेले नीति कार्यक्रममाथि छलफल गर्नका लागि यही जेठ ७ देखि ११ गतेसम्म तोकेका छन्। छलफलका लागि दलीय प्रतिनिधित्वका आधारमा नाम बुझाउनुपर्ने छ। सभामुख घिमिरेले राष्ट्रियसभाको बैठकबाट संघीय संसद्को संयुक्त बैठक र संयुक्त समिति (कार्य सञ्चालन) नियमावली, २०७५ संशोधन मस्यौदा समितिमा रहने तीन सदस्यको नाम मनोनयनसम्बन्धी सन्देशको जानकारी गराएका थिए। प्रतिनिधिसभाको अर्को बैठक यही जेठ ७ गते बिहान ११ बजे बस्नेछ।"
नागरिक उन्मुक्ति पार्टीले फिर्ता लियो नेपाल बन्दको कार्यक्रम,"काठमाडौं : नागरिक उन्मुक्ति पार्टीले नेपाल बन्दको कार्यक्रम फिर्ता लिएको छ। पार्टी प्रवक्ता दामोदर पण्डितले प्रेस विज्ञप्ति जारी गर्दै जेठ ६ गतेदेखि आह्वान गरिएको नेपाल बन्दको कार्यक्रम स्थगित गरेको जानकारी दिएका छन्। प्रधानमन्त्री पुष्पकमल दाहाल प्रचण्डले सदनमै फौजदारी विधेयकमार्फत् राजबन्दीको रिहाइ गर्ने बताएपछि आन्दोलन फिर्ता लिएको प्रवक्ता पण्डितले जानकारी दिएका छन्। नागरिक उन्मुक्ति पार्टीका संरक्षकसमेत रहेका रेशम चौधरीलाई सर्वोच्च अदालतले टीकापुर घटनामा जन्मकैद फैसलालाई सदर गरेपछि पार्टीले नेपाल बन्दको आह्वान गरेको थियो। 'सरकार पक्षबाट सम्मानीय प्रधानमन्त्रीले सदनमै लाल आयोग प्रतिवेदन सार्वजनिक गरिने फौजदारी विधेयक संसदमा टेबुल भइसकेकोलगायत अन्य राजबन्दीको रिहाइ कानुन संशोधन गरेर भए पनि निकाल्ने प्रतिबद्धता जाहेर गर्नुभएको हुँदा सरकार पक्षसँग भएको सम्झौता सकारात्मक भएको महसुस नागरिक उन्मुक्ति पार्टीलाई भएकोले प्रेस विज्ञप्तिमा आहवान गरिएको 'नेपाल बन्द' कार्यक्रम अर्को सूचना नआउँदासम्म स्थगित गरिएको छ,' विज्ञप्तिमा भनिएको छ।"
एक वर्षभित्र सबै नेपालीलाई राष्ट्रिय परिचयपत्र वितरण गर्ने सरकारको घोषणा,काठमाडौं : सरकारले एक वर्षभित्र सबै नेपालीलाई राष्ट्रिय परिचयपत्र वितरण गर्ने घोषणा गरेको छ। शुक्रबार संसद बैठकको संयुक्त बैठकमा आर्थिक वर्ष २०८००८१ को नीति तथा कार्यक्रम प्रस्तुत गर्दै राष्ट्रपति रामचन्द्र पौडेलले एक वर्षभित्र सबै नेपालीलाई राष्ट्रिय परिचयपत्र वितरण गरिने जानकारी दिएका हुन्। सुरक्षाको दायराभित्र सबै नागरिकलाई समेट्दै लैजाने उनले बताए।
पर्यटनमन्त्री र बेलायती राजदूतबीच भेटवार्ता,"काठमाडौं : संस्कृति,पर्यटन तथा नागरिक उड्डयनमन्त्री सुदन किराती र नेपालका लागि वेलायती राजदूत निकोला पोलिटबीच भेटवार्ता भएको छ । सिंहदरबारस्थित मन्त्रालयमा शुक्रबार भएको भेटमा नेपालको आकाशलाई हवाई सुरक्षा सूचीबाट हटाई सिधा उडान गर्न पहल गर्ने सम्बन्धमा छलफल भएको पर्यटनमन्त्री किरातीले जानकारी दिए। युरोपेली संघ (इयू) ले नेपाललाई विगत ११ वर्षदेखि हवाई सुरक्षा सूचीमा राखेको छ । नेपालले हवाई सुरक्षामा गरेको प्रगतिलाई लिएर इयूसँग प्रतिबन्ध फुकुवाका लागि पहल भइरहेको पर्यटन मन्त्रालयले जनाएको छ । आइकाओको पछिल्लो अडिटले नेपालको हवाई क्षेत्रमा उल्लेख्य प्रगति भएको देखाएको छ । उडान सुरक्षा अडिटमा विश्वको औसत उडान सुरक्षा दर ६७ र एशिया प्यासिफिक दर ६३ प्रतिशत रहेको सन्दर्भमा नेपालले हवाई उडानको इतिहासमै पहिलो पटक ७० दशमलव एक प्रतिशत अंक प्राप्त गरेको छ जुन एशिया र विश्वको औसत अंक हवाई सुरक्षा तथा नियमनमा नेपालले गरेको प्रतिफल भएको प्राधिकरणले जनाएको छ । यस्तै भुतपूर्वगोर्खा सैनिकको समस्या दुई देशबीचको सवाल भएकोले स्थायी समाधानका लागि यथाशीघ्र पहल गर्ने विषयमा पनि कुराकानी भएको बताइएको छ।"
विदेशमा रहेका नेपाली नागरिकले निर्वाचनमा मतदान गर्न पाउने सरकारको घोषणा,काठमाडौंः सरकारले नागरिकता सम्बन्धी समस्या अविलम्ब समाधान गर्ने घोषणा गरेको छ। संसद्को संयुक्त बैठकमा सरकारको नीति तथा कार्यक्रम प्रस्तुत गर्दै राष्ट्रपति पौडेलले यथाशीघ्र नागरिकता समस्या हल गरिने बताएका हुन्। उनले अब विदेशमा रहेका नेपाली नागरिकले आवधिक निर्वाचनमा मतदान गर्न पाउने व्यवस्था मिलाइने बताए। एक वर्षभित्र सबै नेपालीलाई राष्ट्रिय परिचयपत्र उपलब्ध गराइने सरकारले घोषणा गरेको छ।
सरकारको नीति तथा कार्यक्रमबारे नेताहरूले के भने?,काठमाडौं : अर्थमन्त्री डा प्रकाशशरण महतले सरकारले ल्याएको कार्यक्रमको कार्यान्वयनमा जोड दिने बताएका छन्। नीति तथा कार्यक्रम प्रस्तुत भएपछि शुक्रबार संसद भवनमा सञ्चारकर्मीसँग कुरा गर्दै मन्त्री महतले इमान्दार भएर सरकारले ल्याएको नीति तथा कार्यक्रम कार्यान्वयन गर्ने र परिणाम आउने बताए। त्यस्तै राष्ट्रिय स्वतन्त्र पार्टीका सभापति रवि लामिछानेले कुनै पनि कार्यक्रम कार्यान्वयन नभए कुनै अर्थ नरहने बताए। उनले सरकारले कार्यक्रममाथि विरोध वा समर्थनभन्दा पनि कुन ढंगले कार्यान्वयन गर्छ भन्ने मुख्य कुरा भएको बताए। त्यस्तै एमाले नेता योगेश भट्टराईले सरकारको नीति तथा कार्यक्रमलाइ प्राण नभएको संज्ञा दिए। नीति तथा कार्यक्रमले वर्तमानका समस्या सम्बोधन गर्ने ठोस आधार समात्न नसकेको र मुलुकको बिभिन्न चुनौती समाधान गर्न नसक्ने बताए। त्यस्तै कांग्रेस नेता प्रदीप पौडेलले कार्यान्वयनको अवस्थाका बारेमा प्रष्ट रुपमा नआए पनि नीतिगत र सैद्धान्तिक कुरा राम्रो भएको बताए। संसद र सरकार मिलेर कार्यक्रम कार्यान्वयन गर्नुपर्ने बताए।
नीति तथा कार्यक्रम सार्वजनिक गर्दै राष्ट्रपति रामचन्द्र पौडेल (लाइभ),काठमाडौं : संसद बैठक सुरू भएको छ। बैठकमा राष्ट्रपति रामचन्द्र पौडेलले आर्थिक वर्ष २०८००८१ को नीति तथा कार्यक्रम प्रस्तुत गरिरहेका छन्। आजै बेलुका ६ बजे प्रतिनिधिसभा र राष्ट्रियसभाका बेग्लाबेग्लै बैठक बस्दैछन्।
निजगढ विमानस्थल निर्माण प्रक्रिया अगाडि बढाउने सरकारको घोषणा,काठमाडौंः राष्ट्रपति रामचन्द्र पौडेलले निजगढ अन्तर्राष्ट्रिय विमानस्थल निर्माण प्रक्रिया अगाडि बढाउने घोषणा गरेका छन्। शुक्रबार राष्ट्रपति पौडेलले संघीय संसदको संयुक्त बैठकमा सरकारको नीति तथा कार्यक्रम प्रस्तुत गर्दै निजगढ अन्तर्राष्ट्रिय विमानस्थल निर्माणलाई द्रुत रूपमा अघि बढाउन निर्माण प्रक्रिया अघि बढाउने घोषणा गरेका हुन्। प्रादेशिक विमानस्थलको अध्ययन गरी निर्माण कार्य अगाडि बढाउने समेत बताए। हवाई सेवालाई सुरक्षित बनाउन सुरक्षा मापदण्ड कडाइका साथ लागू गरिने उनले बताए। आन्तरिक तथा अन्तर्राष्ट्रिय विमानस्थलका टर्मिनल भवनको स्तरोन्नति गर्ने समेत उनले बताए। नेपाल वायु सेवा निगमको पुनर्संरचना गरिने बताए।
वर्षायाममा ५० युनिट र हिउँदमा ३० युनिट विद्युत खपत गर्नेलाई निशुल्क बिजुली दिइने,काठमाडौं : सरकारले विद्युत खपत गर्ने उपभोक्तालाई निःशुल्क बिजुली उपलब्ध घोषणा गरेको छ । शुक्रबार संसद्को संयुक्त बैठकमा आर्थिक वर्ष २०८२०८१ को सरकारको नीति तथा कार्यक्रम सम्बोधन गर्दै राष्ट्रपति पौडेलले वर्षायाममा मासिक ५० युनिट र हिउँदमा मासिक ३० युनिटसम्म विद्युत खपत गर्ने उपभोक्तालाई निःशुल्क विद्युत उपलब्ध गराइने बताएका हुन् । दुई वर्षभित्र सबै नागरिकको घरमा विद्युत सेवा पुर्याइने बताए । विपन्न नागरिकको घरमा निःशुल्क बिजुली मिटर जोडिने बताए । खाना पकाउने ग्याँसलाई विद्युतबाट प्रतिस्थापन गर्ने सरकारको योजना रहेको बताए । हाइड्रोजन इन्धनको उत्पादन सम्भाव्यताको अध्ययन गरिने बताए ।
कार्यव्यवस्था परामर्श समितिको बैठक जारी,काठमाडौं : प्रतिनिधिसभाको कार्यव्यवस्था परामर्श समितिको बैठक जारी छ। नयाँ बानेश्वरस्थित संघीय संसद् भवनमा सभामुख देवराज घिमिरेले बैठक बोलाएका हुन्। आज अपरान्ह बस्ने प्रतिनिधिसभाको बैठक अघि सभामुख घिमिरेले कार्यव्यवस्था परामर्श समितिको बैठक बोलाएका हुन्। आज आर्थिक वर्ष २०८००८१ को नीति तथा कार्यक्रम प्रस्तुत हुँदैछ। आज अपरान्ह ४ बजे संसदको दुवै सदनको संयु्क्त बैठकमा राष्ट्रपति रामचन्द्र पौडेलले सरकारको नीति तथा कार्यक्रम प्रस्तुत गर्नेछन्। राष्ट्रपति पौडेलको सम्बोधन लगत्तै प्रतिनिधिसभा बैठक बस्ने कार्यसूची छ।
मन्त्रिपरिषद्बाट सरकारका नीति तथा कार्यक्रम अनुमोदन,काठमाडौं : मन्त्रिपरिषद्बाट सरकारको नीति तथा कार्यक्रम अनुमोदन भएको छ। शुक्रबार बिहान सिंहदरबारमा बसेको मन्त्रिपरिषद बैठकले आर्थिक वर्ष २०८००८१ को नीति तथा कार्यक्रम अनुमोदन गरेको हो। नीति तथा कार्यक्रम आज प्रस्तुत हुने भएको छ। राष्ट्रपति रामचन्द्र पौडेलले अपरान्ह ४ बजे संसदका दुवै सदनको संयुक्त बैठकमा नीति तथा कार्यक्रम प्रस्तुत गर्नेछन्।
अख्तियार दुरूपयोग अनुसन्धान आयोगको नियुक्ति प्रक्रिया बदल्नुपर्छ : जितेन्द्रनारायण देव,"काठमाडौं : राष्ट्रिय सभा सदस्य जितेन्द्रनारायण देवले अख्तियार दुरूपयोग अनुसन्धान आयोगको नियुक्ति प्रक्रिया बदल्नुपर्ने बताएका छन्। शुक्रबार राष्ट्रिय सभा बैठकमा बोल्दै सांसद जितेन्द्रनारायणले आयोगको नियुक्ति प्रक्रियामा राजनीतिकरण भएको भन्दै यसलाई बदल्नुपर्ने बताएका हुन्। 'अख्तियार दुरूपयोग अनुसन्धान आयोगको स्टक्चर, संरचना र नियुक्तिको प्रक्रियालाई बदल्नुपर्छ,'उनले भने,' यहाँ राजनीतिकरण भएको छ।' उनले नक्कली भटानी शरणार्थी प्रकरणमाथि गहिरो अनुसन्धान हुनुपर्ने बताए। त्यसका लागि अनुसन्धानमा खटिएको नेपाल प्रहरीलाई सबैले सहयोग गर्नुपर्ने बताए। उनले नेपाली नागरिकलाई नक्कली भुटानी शरणार्थी बनाइनु राज्यविरूद्धको अपराध भएको बताए। यो प्रकरणमा जुनसुकै होस् दोषी ठहरिए छुट्न नहुने बताए। उनले भने,'यो क्रमणमा निर्दोष फस्नु हुँदैन । कोही दोषी छुट्न् हुँदैन। अनुसन्धानमा प्रक्रियामा राजनीतिक हस्तक्षेप हुनुहुँदैन। छानबिन निष्पक्ष,स्वतन्त्र र कानुनसम्मतरुपले अघि बढ्नुपर्छ। यो संगठित अपराध,मानव तस्करीसँग जोडिएको विषय र यो राज्यविरूद्धको पनि अपराध हो। राज्यको गोपनीयतासँगसँगै दस्ताबेजलाई तलमाथि गर्नु यो राज्यविरुद्धको अपराध हो। यो सामान्य भ्रष्टाचार होइन। दूधको दूध पानीको पानी छुट्याउन प्रहरीलाई सघाउनुपर्छ।' सांसद देवले भ्रष्टाचार उन्मुलन गर्न राज्यको अनुसन्धान गर्ने संघसंस्थाहरूले निगरानी बढाउनुपर्ने बताए। उनले कुनै पनि अमूक व्यक्तिलाई लामो समयदेखि एउटै शक्तिकेन्द्रमा राख्दा भ्रष्टाचार मौलाउन सक्ने बताए।"
भयावह शरणार्थी काण्ड,"नक्कली भुटानी शरणार्थी प्रकरण राष्ट्रलाई ठूलो क्षति हुने गरी सनसनीपूर्ण ढंगबाट बाहिर आएको छ। यो भयावह र डरलाग्दो किसिमबाट आएको छ। यो विषयले कहाँसम्म प्रहार गर्छ ? अभै केही भन्न सकिने अवस्था देखिएन। समग्रमा भन्नुपर्दा यसले हाम्रो सिंगो नेपाल र नेपालीको अवस्थालाई लज्जित बनाएको अवस्था छ। जुन आपराधिक गतिविधि देखिएको छ, जुनसुकै व्यक्ति संलग्न भएको भए पनि कडा कारबाही हुनुपर्छ। यसमा को भीआईपी पर्यो, को नेता पर्यो भन्ने विषयले कुनै अर्थ राख्दैन। कांग्रेसले यो विषयमा आधिकारिक धारणा ल्याएको छैन। किनभने, पार्टीको कुनै औपचारिक बैठकले आधिकारिक निर्णय गरिसकेको छैन। पार्टीभित्र यो वा त्यो व्यक्तिलाई छत्रछायाँमा पार्न खोजियो भन्ने कुरा पनि बेतुकका हुन्। यहाँ कुनै एउटा पार्टीको मात्र कुरा होइन। त्यसरी हेर्ने हो भने त एमालेका सचिव टोपबहादुर रायमाझी तानिनु भएको छ। कांग्रेसकै नेता बालकृष्ण खाँण पनि अनुसन्धानको दायरामा आउनु भएको छ। भोलि अनुसन्धानबाट के पुष्टि हुन्छ ? अदालतले कसरी लिन्छ त्यसलाई उहाँले स्वीकार गर्नुको विकल्प छैन। अहिलेसम्म अनुसन्धानमा तानिएकाहरू कुनै न कुनै पार्टीमा आस्थावान् पक्कै छन्। त्यसैले यो पार्टी, ऊ पार्टी भनेर हेर्ने समय हैन। यस किसिमको गतिविधिले देश र जनतालाई नकारात्मक असर परेको छ। अझै यो अमेरिकासँग जोडिएको विषय भएकाले अन्तर्राष्ट्रिय स्तरमै देशको छवि नै बिग्रिन सक्ने डर बढेको छ। भोलि अनुसन्धानले केही टुंगोमा पुर्याउला, त्यो बेग्लै कुरा हो। तर, अन्तर्राष्ट्रिय स्तरमा जोडिने विषयमाथि यत्रो चलखेल गर्ने हिम्मत कहाँबाट आयो भनेर जनता अवाक् बनेको अवस्था छ। हामीले यो घटनामा संलग्न व्यक्ति कुन पार्टी, कुन पक्ष र कुन समूहको भनेर हेरेका छैनौं। व्यक्ति जोसुकै होस् त्यसमा जाने समय हैन यो। घटनामा जोजो संलग्न भएका छन् ती व्यक्तिलाई सरकारले अनुसन्धानको दायरामा ल्याउनुपर्छ। तर, के पनि ध्यान दिइनुपर्छ भने निर्दोष पर्नु हुँदैन। यो त कानुनको सर्वमान्य सिद्धान्त पनि हो। सरकारले सुरु गरेको अनुसन्धानलाई कमजोर पारिनु हुँदैन। यो विषय आएको सुरुवाती दिनदेखि दैनिक रूपमा कोही न कोही तानिँदै आएका छन्। हरेक दिन पहिरो गइरहेको छ। तर, यो घटनामा संलग्न व्यक्ति जुनसुकै तह र तप्काका भए पनि अनुसन्धान जारी रहनुपर्छ। अनुसन्धान प्रभावित गराउने प्रयास कुनै तहबाट गरिनु हुँदैन। कांग्रेसले घटनामा संलग्न जो कोही हो अनुसन्धानको दायरामा ल्याइनुपर्छ भन्ने आवाज यथावत् राख्छ। सरकारले नक्कली शरणार्थीलाई अनुसन्धानको दायरामा ल्याउन खोजिरहेको छ। पछि हटेको देखिँदैन। सरकार यही रफ्तारमा अघि बढोस्। बाँकी अनुसन्धानमा कसैले बाधा अवरोध गर्नु हुँदैन। हामीले सहयोग नै गर्नुपर्छ भन्ने हो। (नेता परियार नेपाली कांग्रेसका सहमहामन्त्री हुन्।)"
पूर्वसभामुख अग्नी सापकोटा नेतृत्वमा २० सदस्यीय माओवादी केन्द्रको टोली चीन प्रस्थान,"काठमाडौं :पूर्वसभामुख एवं माओवादी केन्द्रका उपाध्यक्ष अग्नी सापकोटा चीन भ्रमणमा गएका छन्। चिनियाँ कम्युनिष्ट पार्टीको निमन्त्रणामा सापकोटाको नेतृत्वमा माओवादी केन्द्रका नेताहरुको २० सदस्यीय टोली आज चीनतर्फ प्रस्थान गरेको हो। टोलीमा पूर्वसभामुख सापकोटाका साथै पार्टी सचिवहरू डिलाराम आचार्य,हितमान शाक्य,गणेश शाहलगायत रहेका छन्। माओवादी केन्द्रका पार्टी कार्यालयका मुख्यसचिव श्रीराम ढकालले सापकोटाको नेतृत्वमा अध्ययन भ्रमणका लागि पार्टीका नेताहरु चीन जान लागेको अन्नपूर्णलाई जानकारी दिए। स्रोतका अनुसार,भ्रमण दलमा प्रत्येक प्रदेशबाट ११ जना र जनवर्गीय संगठनका नेताहरु रहने छन्। अमेरिकी सहायता परियोजना मिलेनियम च्यालेन्ज कर्पोरेशन(एमसीसी) अनुमोदन भएपछि चिनियाँ कम्युनिष्ट पार्टी र माओवादी केन्द्रका नेताहरुबीच सुमधुर सम्बन्ध छैन। एमसीसी पारित भएका बेला सापकोटा नै प्रतिनिधि सभाका सभामुख थिए। एमसीसी पारित हुनु,बीआरआई अन्तर्गतका परियोजनाहरु अघि बढ्न नसक्नुले चीनले नेपालका कम्युनिष्ट नेताहरुलाई शंकाको घेरामा राखेका छ। सापकोटाले नै संसदमा एमसीसी टेबल गरेका थिए। माओवादी केन्द्रका अध्यक्ष पुष्पकमल दाहाल, त्यसबेलाका सभामुख सापकोटा लगायतका माओवादीका नेताहरुले कुनै पनि हालतमा एमसीसी पारित नगर्ने चिनियाँ कम्युनिष्ट पार्टीका नेताहरु सामु प्रतिबद्धता जनाएका थिए। तर, माओवादी केन्द्रका अध्यक्ष दाहाललगायतले प्रतिबद्धता विपरित २०७८ फागुन १५ गते एमसीसी पारित गरेपछि चिनियाँ कम्युनिष्ट पार्टीका नेतासँगको सम्बन्ध सुमधुर छैन। कोरोना संक्रमणपछि लागेको प्रतिबन्ध हटाएपछि नेपाल र चीनबीचका भ्रमणहरु सुरु भएको छ। चीनबाट समेत उच्चस्तरीय भ्रमणको तयारी भइरहेको छ। माओवादी केन्द्रका एक नेताका अनुसार,सापकोटा नेतृत्वको माओवादी केन्द्रको प्रतिनिधिमण्डल चीन जानुको उद्देश्य भनेकै दुई कम्युनिष्ट पार्टीबीचको सम्बन्धलाई बलियो बनाउनु हो। भ्रमणका क्रममा सापकोटाले चिनियाँ कम्युनिष्ट पार्टीका उच्च अधिकारीहरुसँग भेटवार्ता गर्नेछन्। पूर्व अर्थमन्त्री एवं माओवादी केन्द्रका उपमहासचिव वर्षमान पुन उपचारका लागि बेइजिङमा छन्।"
अग्नि सापकोटाको नेतृत्वमा कोको गए बेइजिङ ? (सूचिसहित),"प्रतिनिधिसभाका निवर्तमान सभामुख एवं उपाध्यक्ष अग्निप्रसाद सापकोटा नेतृत्वको २० सदस्यीय प्रतिनिधिमण्डल आज चीन प्रस्थान गरेको हो । काठमाडौं : चिनियाँ कम्युनिष्ट पार्टीको अन्तर्राष्ट्रिय विभागको निमन्त्रणामा नेकपा (माओवादी केन्द्र)को एक प्रतिनिधिमण्डल आज चीन प्रस्थान गरेको छ । प्रतिनिधिसभाका निवर्तमान सभामुख एवं उपाध्यक्ष अग्निप्रसाद सापकोटा नेतृत्वको २० सदस्यीय प्रतिनिधिमण्डल आज चीन प्रस्थान गरेको हो । उक्त प्रतिनिधिमण्डलमा उपाध्यक्ष अग्निप्रसाद सापकोटा, गणेश साह, हितमान शाक्य, डिलाराम आचार्य, केशव नेपाल, पर्शुराम रम्तेल, जगत यादव, टेकेन्द्रप्रसाद भट्ट, सुबोधराज शेर्पाली, गणेशप्रसाद मैनाली, कुबेरबहादुर ओली, प्रकाश श्रेष्ठ, सुदर्शन बराल, गीताकुमारी कँणेल, आङ्दावा शेर्पा, हर्कबहादुर नेम्वाङ, सेरुराम भण्डारी, मनहरी तिमिलसिना, लक्ष्मीकन्या बुढा, आस्मान रोक्का रहेका छन्। प्रतिनिधिमण्डलले तिब्बतको ल्हासा, राजधानी बेइजिङलगायतका स्थानको अवलोकन भ्रमण गर्ने कार्यक्रम छ । यस्तै भ्रमणका क्रममा विविध छलफलमा सहभागी हुने कार्यक्रम छ । सापकोटा नेतृत्वको प्रतिनिधिमण्डल २०८० जेठ १८ गते स्वदेश फर्कने कार्यक्रम छ ।"
सिंहदरबारमा मन्त्रिपरिषद् बैठक सुरू,काठमाडौं : मन्त्रिपरिषद् बैठक सुरू भएको छ। सिंहदरबारस्थित प्रधानमन्त्री तथा मन्त्रिपरिषदको कार्यालयमा सरकारको नीति तथा कार्यक्रम अनुमोदन गर्न प्रधानमन्त्री पुष्पकमल दाहाल 'प्रचण्ड'ले मन्त्रिपरिषद् बैठक बोलाएका हुन्। आर्थिक वर्ष २०८००८१ को नीति तथा कार्यक्रम आज प्रस्तुत हुने भएको छ। राष्ट्रपति रामचन्द्र पौडेलले अपरान्ह ४ बजे संसदका दुवै सदनको संयुक्त बैठकमा नीति तथा कार्यक्रम प्रस्तुत गर्नेछन्।
सरकारको नीति तथा कार्यक्रम आज सार्वजनिक गरिने,"राष्ट्रपति पौडेलले दुवै सदनलाई सम्बोधन गर्दै नीति तथा कार्यक्रम सार्वजनिक गर्ने छन्। काठमाडौं : सरकारको नीति तथा कार्यक्रम आज सार्वजनिक गरिने भएको छ। आज दिउँसो ४ बजे सङ्घीय संसद् भवन नयाँबानेश्वरमा बस्ने संयुक्त बैठकमा राष्ट्रपति रामचन्द्र पौडेलले नीति तथा कार्यक्रम सार्वजनिक गर्न लागेका हुन्। राष्ट्रपति पौडेलले दुवै सदनलाई सम्बोधन गर्दै नीति तथा कार्यक्रम सार्वजनिक गर्ने छन्। सङ्घीय संसद्को कुनै सदनको बैठक वा दुवै सदनको संयुक्त बैठकलाई सम्बोधन गर्न र त्यसका लागि सदस्यको उपस्थिति आह्वान गर्नसक्ने संवैधानिक व्यवस्था छ। राष्ट्रपतिमा चयन भएपछि सङ्घीय संसदमा उनको यो पहिलो सम्बोधन हुन लागेको हो। सङ्घीय संसद्मा सरकारको वार्षिक नीति तथा कार्यक्रम प्रस्तुत हुने तथा त्यसमाथि छलफल गरी पारित गर्ने सङ्घीय संसद्को मुख्य कार्य जिम्मेवारीभित्र पर्छ। उक्त बैठक अवलोकनका लागि राजनीतिक दलका नेता, संवैधानिक निकायका प्रमुख एवं प्रतिनिधि, सरकारका उच्च पदस्थ अधिकृत, नेपालस्थित कूटनीतिक नियोगका प्रमुख तथा समाजका विभिन्न क्षेत्रका विशिष्ट व्यक्ति सहभागी हुने छन्। उक्त बैठकपछि आजै प्रतिनिधिसभा र राष्ट्रियसभाका बेग्लाबेग्लै बैठक बस्ने छन्।"
"सुदूरपश्चिम प्रदेशमा सरकार विस्तारको तयारी, आजै शपथ","धनगढी : सुदूरपश्चिम प्रदेशमा सत्तारुढ गठबन्धनबीच भागबण्डा मिलेको छ। भागबण्डाअनुसार गठबन्धनमा आवद्ध दल नेकपा माओवादी केन्द्र २,नेपाली कांग्रेस एक र नागरिक उन्मुक्ति पार्टीले एक मन्त्रालय पाउने गरी सहमति जुटेको माओवादी केन्द्रका संसदीय दलका नेता खगराज भट्टले जानकारी दिए। तर, नागरिक उन्मुक्ति पार्टीले भने यसबारे केही खुलाएको छैन। योसँगै मुख्यमन्त्री कमलबहादुर शाहले मन्त्रिपरिषद विस्तारको तयारी थालेका छन्। मुख्यमन्त्री शाहले पत्रकार सम्मेलन गरी आजै प्रदेश सरकार विस्तार हुने जानकारी दिएका छन्। नेता भट्टका अनुसार भागबण्डा मिलेसँगै माओवादी केन्द्रले सरकारमा पठाउने प्रदेशसभा सदस्यको टुंगो लगाएको छ। माओवादीबाट झपट साउद र रमेश धामी मन्त्री बन्दैछन्। गीतादेवी माललाई राज्यमन्त्रीका लागि सिफारिस गरेको छ। यसअघि माओवादीबाट ओवविक्रम भाट,अक्कल रावल र लक्ष्मी विक सरकारमा पठाउने सहमति भएको थियो। तर,पूर्वसहमतिअनुसार सरकारमा सहभागी हुने सदस्यको नाम सिफारिस नभएको भन्दै माओवादीभित्र केही नेताहरूले असन्तुष्टि जनाएका छन्। सुदूरपश्चिमको मुख्यमन्त्री शाहले शपथ खाएको सय दिनपछि आज प्रदेश सरकार विस्तार गर्न लागेका हुन्। यसअघि नेपाली कांग्रेसबाट शाह मुख्यमन्त्री र प्रकाशबहादुर देउवा भौतिक पूर्वाधार विकास मन्त्रीमा बनेका थिए। यस्तै एकीकृत समाजवादीबाट नरेशकुमार शाह आर्थिक मामिलामन्त्री बनेका थिए। नवनियु्क्त मन्त्रीहरूको शपथ ग्रहण आजै गर्ने तयारी भइरहेको जनाइएको छ।"
राष्ट्रपति पौडेलले आज संयुक्त बैठकलाई सम्बोधन गर्ने,"सङ्घीय संसद् भवन नयाँबानेश्वरमा अपराह्न ४ बजे बस्ने संयुक्त बैठकलाई उनले सम्बोधन गर्ने सङ्घीय संसद् सचिवालयले जनाएको छ। काठमाडौं : राष्ट्रपति रामचन्द्र पौडेलले सङ्घीय संसद्का दुवै सदनको संयुक्त बैठकलाई आज सम्बोधन गर्ने कार्यक्रम रहेको छ। सङ्घीय संसद् भवन नयाँबानेश्वरमा अपराह्न ४ बजे बस्ने संयुक्त बैठकलाई उनले सम्बोधन गर्ने सङ्घीय संसद् सचिवालयले जनाएको छ। राष्ट्रपति पौडेलले सङ्घीय संसद्को कुनै सदनको बैठक वा दुवै सदनको संयुक्त बैठकलाई सम्बोधन गर्न र त्यसका लागि सदस्यको उपस्थिति आह्वान गर्नसक्ने संवैधानिक व्यवस्था छ। राष्ट्रपतिमा चयन भएपछि सङ्घीय संसदमा उनको यो पहिलो सम्बोधन हुन लागेको हो। सङ्घीय संसद्मा सरकारको वार्षिक नीति तथा कार्यक्रम प्रस्तुत हुने तथा त्यसमाथि छलफल गरी पारित गर्ने सङ्घीय संसद्को मुख्य कार्य जिम्मेवारीभित्र पर्छ। उक्त बैठक अवलोकनका लागि राजनीतिक दलका नेता, संवैधानिक निकायका प्रमुख एवं प्रतिनिधि, सरकारका उच्च पदस्थ अधिकृत, नेपालस्थित कूटनीतिक नियोगका प्रमुख तथा समाजका विभिन्न क्षेत्रका विशिष्ट व्यक्ति सहभागी हुने छन्। उक्त बैठकपछि आजै प्रतिनिधिसभा र राष्ट्रियसभाका बेग्लाबेग्लै बैठक बस्ने छन्। प्रधानमन्त्री पुष्पकमल दाहाल प्रचण्डले संसद्को दुवै सदनको संयुक्त बैठकलाई राष्ट्रपति पौडेलले गरेको सम्बोधनप्रति ती बैठकमा टेबुल गर्नेछन्। प्रतिनिधिसभामा सभामुख देवराज घिमिरेले राष्ट्रपतिबाट भएको सम्बोधनका लागि धन्यवाद ज्ञापनसम्बन्धी प्रस्ताव प्रस्तुत गर्ने सम्भावित कार्यसूची छ। सरकारले आज पेश गर्ने नीति तथा कार्यक्रममाथि प्रतिनिधिसभा र राष्ट्रियसभामा आइतबारदेखि लगातार केही दिन छलफल हुनेछ। सो छलफल समाप्त भएपछि जेठ १५ गते वार्षिक बजेट प्रस्तुत हुने सम्बैधानिक व्यवस्था छ। रासस"
नीति तथा कार्यक्रम अनुमोदन गर्न मन्त्रिपरिषद् बैठक बस्दै,काठमाडौं : मन्त्रिपरिषद् बैठक बस्दैछ। सरकारको नीति तथा कार्यक्रम अनुमोदन गर्न मन्त्रिपरिषद् बैठक बस्न लागेको हो। सिंहरबारस्थित प्रधानमन्त्री तथा मन्त्रिपरिषद्को कार्यालयमा अहिले १२ बजे बस्नेगरी प्रधानमन्त्री पुष्पकमल दाहाल 'प्रचण्ड' ले मन्त्रिपरिषद् बैठक बोलाएको प्रधानमन्त्रीको सचिवालयले जनाएको छ। आर्थिक वर्ष २०८००८१ को नीति तथा कार्यक्रम आज प्रस्तुत हुने भएको छ। राष्ट्रपति रामचन्द्र पौडेलले अपरान्ह ४ बजे संसदका दुवै सदनको संयुक्त बैठकमा नीति तथा कार्यक्रम प्रस्तुत गर्नेछन्।
विद्यार्थीलाई पोशाक वितरण,"नुवाकोट : जिल्लाको विदुर नगरपालिका१३, कल्याणपुरमा रहेको बागेश्वरी आधारभूत विद्यालयमा अध्ययनरत विद्यार्थीलाई पोशाक वितरण गरिएको छ। सूर्यगढी गाउँपालिका३ का शिक्षाप्रेमी नवराज ढुंगानाको पहलमा १४० विद्यार्थीलाई पोशाक वितरण गरिएको हो। विद्यार्थीहरुलाई प्रोत्साहन स्वरुप विद्यालय पोशाक तथा स्टेशनरी सामग्री वितरण गरिएको उनले बताए। गरिब तथा आयश्रोत नभएका विद्यार्थीहरूलाई अध्ययनप्रति जागरुक बनाउनका लागि विद्यार्थीहरूलाई पोशाक तथा स्टेशनरी प्रदान गरिएको हो।"
भारतीयलाई नेपाली नागरिकता दिएको आरोप लागेका अधिकृत धरौटीमा रिहा,"राजविराज : भारतीय नागरिकलाई नेपाली नागरिकता दिएको आरोप लागेका जिल्ला प्रशासन कार्यालय सप्तरीका शाखा अधिकृत किशोरकुमार राम ५० हजार रुपैयाँ धरौटीमा शुक्रबार रिहा भएका छन्। सप्तरी जिल्ला अदालतका न्यायाधीश हरिश्चन्द्र इंनामको आदेश अनुसार सप्तरीको खडक नगरपालिका१० घर भएका अधिकृत राम धरौटी राखेर पुर्पक्षका लागि तारेखमा रिहा भएका हुन्। रामले स्थानीय वडाको सिफारिस, सरजमिन, विद्यालयको प्रमाण र अन्य प्रमाणका आधारमा बुवाछोरा नै देखिएकाले नागरिकतामा तोक लगाउनु परेको बताए। कर्मचारी अभावका कारण जिल्ला प्रशासन कार्यालय सप्तरीमा अधिकृत र राजविराज कारागार प्रमुखमा कार्यरत रामले मंगलबार मात्र रमाना लिएका छन्। उनी बुधबार सप्तरीको विष्णुपुर गाउँपालिकाको प्रमुख प्रशासकीय अधिकृतका रुपमा हाजिर भएका छन्। यण यादव एक लाख रुपैयाँ तथा स्थानीय राधेश्याम यादव २५ हजार रुपैयाँ धरौटी राखी रिहा भएका थिए। वडा अध्यक्षले नागरिकताका लागि सिफारिश गरेका थिए भने राधेश्याम सरजमिन मुचुल्कामा बसेका थिए। त्यसअघि नेपाली नागरिकता लिने भारत घर भएका सतिश यादव र उनलाई छोरा बनाएर नागरिकता दिलाउने राजविराज नगरपालिका११ का सूर्यनारायण यादव एकएक लाख रुपैयाँ धरौटीमा रिहा भएका थिए। सूर्यनारायणले नाती नाता पर्ने सतिशलाई छोरा बनाई गत फागुन २१ गते जिल्ला प्रशासन कार्यालय सप्तरीबाट नागरिकता दिलाएको आरोप छ। अभियोगपत्र अनुसार सप्तरीको राजविराज नगरपालिका११ फर्सेठका सूर्यनारायण यादवले झुटो विवरण दिई आफ्ना नाती पर्ने भारतीय नागरिक सतिश यादवलाई छोरा बनाई नेपाली नागरिकता बनाएका छन्। यी दुई बाहेक अन्यलाई नक्कली नागरिकता बनाउन सघाएको आरोपमा अभियोगपत्र दायर भएको हो। जनप्रतिनिधिहरू, नागरिकता जारी गर्ने जिल्ला प्रशासन कार्यालय सप्तरीका अधिकृत, कर्मचारीहरू, स्थलगत वस्तुस्थिति (सर्जमिन) गर्ने, गराउने प्रहरी, स्थानीयसहित २८ जना विरुद्ध सप्तरी जिल्ला अदालतमा अभियोगपत्र दायर भएको छ। अझै २३ जना फेला परेका छैनन्। अदालतबाट राजविराज नगरपालिका११ का वडासचिव हरिनारायण यादव, जिल्ला प्रशासन कार्यालय सप्तरीका नायव सुब्बा राजविराज नगरपालिका८ का सुशील कर्ण, खरिदार सुरुङ्गा नगरपालिका८ का सञ्जीवकुमार साह र मोरङको विराटनगर महानगरपालिका४ का सुरज नेपालविरुद्ध पक्राउ पुर्जी जारी भएको छ। पक्राउ पुर्जी जारी हुनेमा जिल्ला प्रहरी कार्यालय सप्तरीका प्रहरी सहायक निरीक्षक सर्लाहीको हरिपुर नगरपालिका ७ का महेन्द्र चौधरी, प्रहरी सहायक हवल्दार सर्लाहीको गोडैटा नगरपालिका १२ का नारायणकुमार महतो, प्रहरी जवान महोत्तरीको बर्दीवास नगरपालिका११ का रामईश्वर मण्डल समेत छन्। यस्तै राजबिराज नगरपालिका११ का वडा सदस्य दशरथ यादवसहित सरजमिन बस्ने सोही वडाका नारायण प्रसाद यादव, प्रभु यादव, रामकिसुन यादव, बिराजी यादव, देबु यादव, रामदेव साह, कप्लेश्वर यादव, आसो देवी यादव, देवकृष्ण यादव, शत्रुधन प्रसाद यादव, कुशेश्वर प्रसाद यादव, रामदेव यादव, राम किसुन यादव, चुल्हाई यादव र भुवनेश्वर प्रसाद यादवविरुद्ध पनि पक्राउ पुर्जी जारी भएको छ।"
विमानस्थलबाट दुई महिला पक्राउ,"काठमाडौं :त्रिभुवन अन्तर्राष्ट्रिय विमानस्थलको आगमन टनेल गेटबाट अवैध रूपमा भन्सार छलि लैजान लागेको जम्मा १ सय ८४ ग्राम तौलको सुनजस्तो देखिने पहेंलो रंगको धातुसहित दुईजनालाई प्रहरीले पक्राउ गरेको छ । पक्राउ पर्नेहरूमा मोरङ सुन्दरहरैंचा नगरपालिका७ की ४० वर्षीया शोभा विश्वकर्मा र रामेछाप,रामेछाप नगरपालिका५ रामपुरकी २९ वर्षीया सरिता श्रेष्ठ रहेका छन् । हिमालय एयरलाइन्सको उडानबाट दोहाबाट काठमाडौं आएकी शोभा विश्वकर्माबाट १ सय ४ ग्राम तौलको बेरुवा औठी १ थान, ब्रासलेट १ थान, सिक्री १ थान र लकेट २ थान तथा सरिता श्रेष्ठबाट जम्मा ८० ग्राम तौलको सिक्री १ थान र बेरुवा औठी १ थानसहित फेला पारी बिहीबार पक्राउ गरेको हो । उनीहरूलाई आवश्यक अनुसन्धान एवं कारवाहीका लागि त्रिभुवन विमानस्थल भन्सार कार्यालय गौचरमा बुझाइएको छ ।"
"ग्राहकको डेढ करोड बढी ठगीमा एभरेष्ट बैंकका कर्मचारीको मिलेमतो, म्यानेजरसहित ९ जना पक्राउ","धरान : एभरेष्ट बैंक इटहरी शाखाबाट ग्राहकको डेढ करोडभन्दा बढी रुपैयाँ ठगी गर्ने म्यानेजरसहित ९ जना कर्मचारीलाई सुनसरी प्रहरीले पक्राउ गरेको छ। ग्राहकको रकम ठगी गर्ने कार्यमा संलग्न भएको आरोपमा एभरेष्ट बैंक इटहरीका शाखा प्रमुख म्यानेजर सिन्धुपाल्चोक घर भएका बिश्वराज शाक्यसहित कर्मचारीलाई पक्राउ गरिएको जिल्ला प्रहरी कार्यालय सुनसरीका डीएसपी राजकुमार राईले बताए। एभरेष्ट बैंकको इटहरी शाखाबाट विभिन्न ३३ जना ग्राहकको बैंक खाताबाट एक करोड ५० लाख २३ हजार ४ सय ३४ रुपैयाँ रकम ठगी गरेको पाइएकाले उनीहरूलाई पक्राउ गरिएको डीएसपी राईले बताए। पक्राउ पर्नेमा बैंकका अप्रेसन इन्चार्ज विराटनगरका निरज प्रधान, काठमाडौं घर भएका सुपरभाइजर धावा लामा, कनिष्ट सहायकहरू भोजपुरका मनोज घिमिरे, इटहरीका देवराज घिमिरे, रन्जित पण्डित र टेलर पवित्रा कटवाल रहेका छन्। त्यस्तै रकम ठगी गर्ने गिरोहमा संलग्न धनुषाका शंकर भुजेल र भक्तपुरका अजय खिउजुलाई पनि पक्राउ गरिएको डीएसपी राइले बताए। एभरेष्ट बैंकका कर्मचारीले बैंकको कम्प्युटर आइडी पासवर्ड दुरुपयोग गरी कन्ट्र्याक आइपीएसमार्फत् १४ नोभेम्बर २०२२ देखि ३१ मार्च २०२३ सम्म ५९ पटक बैंकका विभिन्न ग्राहकको एक करोड १४ लाख ७५ हजार २ सय ८४ रुपैयाँ रकम नक्कली चेकमार्फत् झिकेर हिनामिना गरेको पाइएको डीएसपी राईले बताए। उनले बैंकिङ सिस्टम दुरुपयोग गरी ग्राहकको निष्क्रिय खातालाई सक्रिय गराई ३५ लाख ४८ हजार एकसय ५० रुपैयाँ झिकेर हिनामिना गरेको बताए। पक्राउ परेका एभरेष्ट बैंकका कर्मचारीलाई बैंकिङ कसुर र संगठित अपराध निवारन एन २०७० अनुसारको कसुर मुद्दामा जिल्ला अदालत सुनसरीबाट म्याद थप गरी अनुसन्धान थालिएको डीएसपी राईले बताए।"
गोलभेडा खेतीबाट आत्मनिर्भर बन्दै दोलखाका युवा,"दोलखा : भीमेश्वर नगरपालिका४ जिलुका रमेश चौलागाईं व्यावसायिक गोलभेडा खेतीतर्फ आकर्षित भएका छन्। सडकको सहज पहुँचसँगै घरमै बसेर आम्दानी गर्न सकिने भएपछि उनी तरकारी खेतीतर्फ आकर्षित भएका हुन्। जिल्लाकै परिचित गाउँ जिलु तरकारी उत्पादनका लागि उर्वर भूमिका रूपमा चिनिन्छ। जिलुको तरकारी, दूध र खाद्यान्नले चरिकोटमा खपत हुँदै आएको छ। तर कुनै एक व्यवसायले पनि आत्मनिर्भरता बनाउन भने सकेको छैन। चौलागाईंलाइ सर्व मावि जिलुमा कृषि बाली विज्ञान अध्ययन गरेका सोही वडाका सचिन चौलागाईंले साथ दिएका छन्। करिब एक वर्ष अगाडि आफ्नै ४ रोपनी र भाडामा ४ रोपनी गरी जम्मा ८ रोपनी जग्गा लिएर व्यावसायिक गोडभेडा खेतीको सुरुवात गरेका थिए। वैशाख जेठको समयमा गोलभेडाको उच्च मूल्य हुने हुँदा आफैं उत्पादन गरेर दोलखालाई आत्मनिर्भर बनाउने उद्देश्यले थोपा सिँचाइ प्रविधिबाट करिब २० लाखको लगानीबाट गोलभेडा खेती सुरु गरिएको चौलागाईंको भनाइ छ। 'अहिले गोलभेडाको उत्पादन सुरु भएर बजार गइसकेको छ मैनापोखरी बजार,जिरी बजार र सिँगटी बजारमा पनि गोलभेडा पुगिसकेको छ,' उनले भने। अर्गानिक रूपमा उत्पादन गरिएको गोलभेडा खेतीबाट अबको केही समयमा दोलखामा जिलुको उत्पादनले पुग्ने व्यवसायी रमेश चौलागाईंको भनाइ छ। 'दोलखामा सातामा ७० देखि ७२ क्रेट गोलभेडा खपत हुन्छ। हामी हप्तामा १ सय क्रेट उत्पादन गर्छौ। यसैले पनि हामी दोलखालाई चाहिने गोलभेडा पुर्याउन सक्छौं। यसै वर्ष गोलभेडा फर्ममा कर्मा एण्ड कर्मा जातको गोलभेडा १ सय ६५ ग्रामको फलाउन सफल बनेका छौ, अबदेखि दोलखालीले बाहिरबाट आएको गोलभेडा खानु पर्दैन,' उनले भने। अहिले मासिक १ लाखको गोलभेडा बिक्री हुने गरेको छ। एक मौसममा करिब ४५ लाख बराबरको गोलभेडा बिक्री गर्ने लक्ष्य रहेको व्यवसायी चौलागाईंले बताए। 'दैनिक १५ जनाभन्दा धेरै स्थानीय महिलाहरूले फर्ममा प्रत्यक्ष रोजगारी प्राप्त गर्न सफल भएका छन्। अझै कामदार अपुग छन्, उनले थपे। रासायनिक विषादीको प्रयोग नगरी परम्परागत जैविक विषादीको प्रयोग गरेर उत्पादन गरिएका गोलभेडाको महत्व उपभोक्तालाई बुझाउन नसक्दा बाहिरबाट आउने विषादीयुक्त गोलभेडासँग प्रतिस्पर्धा गर्न चुनौती रहेको चौलागाईंको गुनासो छ। भीमेश्वर नगरपालिका४ का वडाध्यक्ष तारानाथ चौलागाईंका अनुसार अहिले पनि ५ देखि ७ जना वैदेशिक रोजगारका लागि वडामा सिफारिस लिन आउँछन्। 'युवाको विदेश पलायन रोक्न कृषि विकास अनिवार्य सर्त हो। यसका लागि प्रदेश सरकारले लगानी गर्न जरुरी छ। किसानका उत्पादनलाई बजारीकरण गर्न स्थानीय सरकारले पहल गर्ने छ। जिलुलाई कृषिको पकेट क्षेत्र बनाउने योजना रहेको वडाध्यक्ष चौलागाईंले बताए। गाउँका उत्पादन सहज रूपमा बजार लैजान जिलु भटमासे सडक पक्की हुने क्रममा छ। ५ वर्षे कार्यकालमा वडाभित्रका सबै कृषि सडक निर्वाध रूपमा सञ्चालन गर्न सक्ने बनाएर अर्गानिक उत्पादन गर्दै कृषि हबका रूपमा विकास गर्ने वडाको योजना रहेको अध्यक्ष चौलागाईंको भनाइ छ।"
"टोपबहादुरको क्षेत्रमा कांग्रेसको नारा 'मान्छे बेच्न पाइँदैन, यस्ता सांसद चाहिँदैन'","अर्घाखाँची : नक्कली भुटानी शरणार्थी प्रकरणमा अर्घाखाँचीका सांसद टोपबहादुर रायमाझीको नाम मुछिएपछि नेपाली कांग्रेसका भातृसंस्थाहरूले विरोध गरेका छन्। उनीहरूले भ्रष्टाचारविरुद्ध विरोधसभा गरेका हुन्। मान्छे बेच्न पाइँदैन, यस्ता सांसद चाहिँदैन, ठूला माछा छोपिदेउ, जेलभित्र कोचिदेउ, अर्घाखाँचीको बदनाम गर्न कसैलाई छुट छैन'जस्ता प्लेकार्ड बोकेर उनीहरूले सन्धिखर्क बजार परिक्रमा गरेका थिए। कांग्रेस लुम्बिनी प्रदेश सहमहामन्त्री बिष्णु मुस्कानले जिल्लाको सांसद मान्छे बेच्नेजस्तो अपराधिक कार्यमा संलग्न रहेको भन्दै जिल्लाको शिर झुकेको बताए। सांसदले कुन दलको प्रतिनिधित्व गर्छ भन्ने गौंण कुरा भएको भन्दै उनले समग्र जिल्लाको बेइज्जत भएको बताए। उपप्रधानमन्त्री भइसकेका व्यक्तिको नाम कीर्ते काम र भ्रष्टाचारमा मुछिनु दुःखद भएको भन्दै उनीहरूले जनताको विश्वासमाथि ठूलो बेइमानी भएको बताएका थिए।"
ट्याक्टरको ठक्करबाट पैदलयात्रीको मृत्यु,"संखुवासभा : जिल्लाको खाँदबारी नगरपालिका८ विष्णुधारामा आज बिहान ट्याक्टरको ठक्करबाट पैदलयात्रीको मृत्यु भएको छ। खाँदबारी नगरपालिका१ ढोलबाजेका ६३ वर्षीय यज्ञबहादुर तामाङको मृत्यु भएको हो। आज बिहान ९ बजे, को २ त ३२१६ नम्बरको ट्याक्टर ग्यारेजबाट ब्याक गरी सडकमा निकाल्ने क्रममा पैदलयात्रीलाई ठक्कर दिएको थियो। ट्याक्टरको ठक्करबाट घाइते भएका तामाङको जिल्ला अस्पताल खाँदबारीमा उपचारको क्रममा मृत्यु भएको हो। ट्याक्टर चालक फरार भएकाले खोजी भइरहेको छ।"
अनसनरत सांसद गौतमको जीवन रक्षा गर्न नागरिक समाजको दबाब,गुलरिया : अनसनरत संघीय सांसद एवं पूर्व सिँचाइ मन्त्री संजय गौतमको जीवन रक्षा गर्न नागरिक समाजको दबाब दिएका छन्। बर्दियाको बबईनदी स्थित जब्दीघाट पुलमुनी अनसनमा बसेका सांसद गौतमको जीवन रक्षाको माग गर्दै नागरिक समाज सञ्जाल बर्दियाले दबाब दिएको हो। जिल्लाको समग्र विकासका लागि १५ बुँदे मागसहित सात दिनदेखि आमरण अनसनमा रहेका गौतमको स्वास्थ्य अवस्था चिन्ताजनक बनेपछि सञ्जालले ऐक्यबद्धता जाहेर गर्दै सरकारसँग सांसद गौतमको जीवन रक्षाको माग गरेको हो। सञ्जालले प्रमुख जिल्ला अधिकारी मार्फत जीवन रक्षाको मागसहित प्रधानमन्त्रीलाई ज्ञापनपत्र बुझाएको छ।
डडेल्धुरा सदरमुकाममा सडक चौडा गरिँदै,डडेल्धरा : जिल्ला सदरमुकाम डडेल्धुरा बागबजारमा सडक चौडा गर्न थालिएको छ। सडक चौडा गर्नका लागि क्षतिपूर्ति तथा मुआब्जा रकम भुक्तानी गर्न थप ३० करोड रकम स्वीकृत भएपछि सडक चौडा गर्न थालिएको हो। रकम पाएसँगै स्थानीयले सडक क्षेत्रभित्र पर्ने संरचना हटाउन सुरु गरेका छन्। यो सडक ३० मिटर चौडा हुने छ। स्थानीय व्यापारी र घर तथा जग्गाधनीले नै सडक क्षेत्रभित्र परेका संरचना हटाई सडक चौडा पर्ने कार्यमा सहयोग गरिरहेका छन्। सडक क्षेत्रभित्र परेका संरचना हटाउनका लागि ८४ करोड रुपैयाँ मुआब्जा दिनुपर्ने थियो। मुआब्जाका लागि हालसम्म ५० करोड रुपैयाँ आएको सडक डिभिजन कार्यालयका प्रमुख दीपक झाले जानकारी दिए।
८ करोड बढी ठगी गर्ने कांग्रेस नेता पक्राउ,"काठमाडौं : नेपाली कांग्रेसका महासमिति सदस्य कृष्णमुरारी गुरुङ पक्राउ परेका छन्। साढे ८ करोड बढी ठगी गरेको आरोपमा प्रहरीले उनलाई पक्राउ काठमाडौं प्रहरी परिसरका प्रवक्ता सीताराम रिजालले बताए। सिन्धुलीका ४३ वर्षीय गुरुङले विभिन्न व्यक्तिलाई प्रलोभन देखाएर नगद तथा सुनसहित ८ करोड बढी ठगी गरेको प्रहरीको भनाइ छ। प्रहरीले ठगी, अपराधिक लाभ तथा आपराधिक विश्वसघातसम्बन्धी कसूरमा काठमाडौं जिल्ला अदालतबाट म्याद थप गरी अनुसन्धान गरिरहेको छ।"
"टिपरको ठक्करबाट बालिकाको मृत्यु, स्थिति तनावग्रस्त",उदयपुर : उदयपुरमा टिपरको ठक्करबाट चार वर्षीया बालिकाको मृत्यु भएको छ। मदन भण्डारी राजमार्गको चतरापुलबेल्टार खण्डमा निर्माण सामग्री ढुवानी गर्ने टिप्परको ठक्करबाट बेलका नगरपालिका४ को लालबजारकी एन्जिला राना मगरको मृत्यु भएको हो। बालिकाको मृत्यु भएपछि घटनास्थल क्षेत्र तनावग्रस्त बनेको हो। आक्रोशित भीडले राजमार्गमा चल्ने दुई वटा टिपर र बेलका नगरपालिकाको पानी बोक्ने ट्याक्टरमा आगो लगाएका छन्। आगो निभाउन गएको चौदण्डीगढी नगरपालिकाको बारुण यन्त्रमा समेत आक्रोशित स्थानीयले तोडफोड गरेपछि दमकल त्यतिकै फर्केको जिल्ला प्रहरी कार्यालयले जनाएको छ। घटना इलाका प्रहरी कार्यालयबाट गएको प्रहरी टोलीमाथि समेत आक्रमण गरेकाले सदरमुकाम गाईघाटबाट थप प्रहरी टोली परिचालन गरिएको छ । बालिकालाई ठक्कर दिने प्रदेश नम्बर २०३ ख ४३०९ नम्बरको टिप्पर र चालक इलाका प्रहरी कार्यालय रामपुरको नियन्त्रणमा रहेको छ।
अर्घाखाँचीमा पोलबाट खसेर एक जनाको मृत्यु,सन्धिखर्क : जिल्लाको सन्धिखर्क नगरपालिका८ किमडाडामा बिजुलीको पोलबाट खसेर एक जनाको मृत्यु भएको छ। एक जना घाइते भएका छन्। किमडाँडामा बिजुलीको पोलमा तार तान्दै गरेको अवस्थामा ट्रकले एक्कासि तार तान्दा पोलबाट खसेर सोही ठाउँका ३६ वर्षीय कृष्णबहादुर रानाको मृत्यु भएको हो। उनको उपचारका क्रममा जिल्ला अस्पताल सन्धिखर्कमा मृत्यु भएको प्रहरीले जनाएको छ। अर्का किरन राना घाइते भएका छन्। उनको जिल्ला अस्पताल सन्धिखर्कमा उपचार भइरहेको जिल्ला प्रहरी कार्यालय अर्घाखाँचीका प्रमुख डीएसपी मुकुन्द रिजालले बताए।
मुस्ताङको घरपझोङमा हरेक महिनाको पहिलो शुक्रबार सरसफाई,"जोमसोम : मुस्ताङको घरपझोङ गाउँपालिकामा हरेक महिनाको पहिलो शुक्रबार सरसफाई गरिने अभियान सुरु भएको छ। सदरमुकाम समेत रहेको जोमसोम बजारक्षेत्रलाई स्वच्छ,सफा,सुन्दर र वातावरणमैत्री तुल्याउन घरपझोङ गाउँपालिकाका जनप्रतिनिधि र कर्मचारी शुक्रबार पालिका सरसफाई अभियान सुरु गरेका हुन्। उनीहरूले जोमसोमस्थित पक्की पुलको कालीगण्डकी नदीको तटीय क्षेत्रसहित जोमसोम बजारक्षेत्रको वृहत् सरसफाई गरेका हुन्। सरसफाईमा पालिकाका जनप्रतिनिधि र कर्मचारी गरी ३५ जनाको सहभागिता रहेको थियो। सरसफाईका क्रममा निक्लिएका कुहिने फोहोरलाई जलाएर नष्ट गरिएको छ भने नकुहिने सिसाका बोतल,फलाम,प्लास्टिक र टिन जस्ता फोहोरलाई एकत्रित गरी व्यवस्थापन गरिएको छ। अभियान अन्तर्गत पालिकाका जनप्रतिनिधि र कर्मचारीले कालिगण्डकी नदी तथा जोमसोम बजारक्षेत्रको वृहत् सरसफाई गरेका छन्। गाउँपालिका अध्यक्ष मोहनसिंह लालचनको रोहबरमा जोमसोम बजारमा वृहत सरसफाई गरिएको बताइएको छ। फोहोरमैलाबाट विभिन्न रोगको संक्रमण बढ्ने र यसले सदरमुकामको सौन्दर्यलाई प्रतिकुल बनाउन सक्ने भन्दै उक्त अभियान सञ्चालन गरिएको हो। यसअघि घरपझोङ गाउँपालिकाले प्रत्येक महिनाको पहिलो हप्ता शुक्रबारको दिन जोमसोम बजार क्षेत्र र कालिगण्डकी नदीको वृहत सरसफाई गर्ने निर्णय गरेअनुसार जनप्रतिनिधि र कर्मचारी फोहोर व्यवस्थापन तथा सरसफाईमा जुटेको गाउँपालिकाका अध्यक्ष लालचनले जानकारी दिए।"
मुस्ताङमा तिजी पर्व,"मुस्ताङ : उपल्लो मुस्ताङको बिष्ट र गुरुङ समुदायको ऐतिहासिक, धार्मिक तथा सांस्कृतिक पर्व तिजी बिहीबार सकिएको छ। यो पर्व उपल्लो मुस्ताङको दुई गाउँपालिकाको संयुक्त धार्मिक पूजा हो। तिजीमा लामा र भिक्षुहरूले धार्मिक पूजाका साथै देवीदेवताका मुकुट पहिरिएर नृत्य प्रस्तुत गर्ने गर्छन्। तिजी पर्व विशेषत मुस्ताङी राजाको वशंज नहराओस्, भरिलो होस् ,शान्ति छाओस् र कतै अनिष्ठ नहोस् भन्ने मनोकामना गर्ने गरिन्छ। कोरोना कहर तथा विभिन्न कारणवश मुस्ताङी २६ औं पुस्ताका सांस्कृतिक राजा झिग्मे सिङ्गे पलवर विष्टले सन् २०१९ को तिजी पर्व अवलोकन गरेपछि सहभागी हुन सकेका थिएनन्। यसपटक मुस्ताङी सांस्कृतिक राजा बिष्टले त्यहाँका नागरिकसँग प्रत्यक्ष साक्षात्कार गर्दै तिजी पर्वको अवलोकन गरे। उपल्लो मुस्ताङको तिजी पर्वले धार्मिक पर्यटन प्रवर्द्धनमा ठूलो पुगेको छ। तिजी अवलोकन गर्न ४४२ जना विदेशी पर्यटक लोमान्थाङ पुगेका थिए।"
पठाओलगायतलाई नियमन गर्न कानुन बनाइने,काठमाडौं : राष्ट्रपति रामचन्द्र पौडेलले पठाओ लगायतलाई नियमन गर्न कानुन बनाइने बताएका छन्। संसद्को संयुक्त बैठकमा सरकारको नीति तथा कार्यक्रम सम्बोधन गर्दै राष्ट्रपति पौडेलले राइडरका लागि आवश्यक कानुन बनाइने बताए उनले सरकारी कार्यालयमा विद्युतीय सवारी किन्ने नीति अवलम्बन गरिने बताए। त्यस्तै आगामी वर्ष हुम्लालाई राष्ट्रिय सडकसँग जोडिने सरकारको नीति तथा कार्यक्रममा उल्लेख छ। पौडेलले न्यून आय भएको वर्ग र समुदायलाई स्थानीय तहमार्फत् लघुबीमा गर्न सहजीकरण गर्ने बताए।
अवैध रूपमा ल्याइएको मदिरा बरामद,काठमाडौं : अवैध रूपमा ल्याइएको मदिरा बरामद भएको छ। रौतहटको राजदेवी नगरपालिका८ स्थित काँटाचोकबाट शुक्रबार सशस्त्र प्रहरीले करिब १ लाख १७ हजार रुपैयाँ बराबरको मदिरा बरामद गरेको हो। साइकलमा राखेर अवैध रूपमा नेपालबाट भारततर्फ लैजाँदै गरेको १ सय २० कार्टुन मदिरा बरामद भएको हो।
बुटवलमा लागूऔषधसहित दुई जना पक्राउ,बुटवल : लागूऔषधको कारोबार गर्ने दुई जनालाई बुटवलमा प्रहरीले पक्राउ गरेको छ। लुकिछिपी लागूऔषध (ब्राउन सुगर) को कारोबार गर्ने बुटवल उपमहारनगरपालिका१९ पत्थरगंज मिलनटोलमा बस्दै आएकी स्याङजाकी ४१ वर्षीय माया गुरुङ र बुटवल ११ मा बस्दै आएका ४० वर्षीय नारायणप्रसाद सिंजापतीलाई बुधबार प्रहरीले पक्राउ गरेको हो। नयाँ बसपार्कमा शंकास्पद अवस्थामा हिडेका सिंजापतीको शरीर खानतलासी गर्दा लागूऔषध फेला परेको र अनुसन्धान गर्दा गुरुङले कोठाभाडा लिएर बस्दै आएको ठाउँबाट लागूऔषध भेटिएको वडा प्रहरी कार्यालय बुटवलका प्रहरी निरीक्षक अर्जुन पौडेलले जानकारी दिए। प्रहरी निरीक्षक पौडेलको नेतृत्वमा खटेको टोलीले दुवै जनालाई नियन्त्रणमा लिएको हो। उनीहरूबाट १२ ग्राम ३ सय ७० मिलिग्राम ब्राउन सुगरजस्तो देखिने धुलो पदार्थ र स्पाशमोइक लेखिएको ३३ वटा क्याप्सुल बरामद गरिएको छ। प्रहरी नियन्त्रणमा आएका दुवै जनालाई लागूऔषध कारोबारमा मुद्दा दर्ता गरि थप अनुसन्धान भइरहेको प्रहरी निरीक्षक पौडेलले जानकारी दिए। पछिल्लो बुटवलमा प्रहरीले लागूऔषध कारोबारमा संलग्न व्यक्तिहरू दिनानुदिन नियन्त्रणमा लिइरहेको छ।
"ताप्लेजुङमा ट्याक्टर दुर्घटना, सहचालकको मृत्यु",ताप्लेजुङ : ताप्लेजुङको मैवाखोला गाउँपालिकामा ट्याक्टर दुर्घटना हुँदा सहचालकको घटनास्थलमै मृत्यु भएको छ । मृत्यु हुनेमा फक्ताङ्लुङ गाउँपालिका वडा नं ३ सिँवाका सन्दिप तामाङ रहेका छन् । बिहीबार राति मैवाखोला गाउँपाकिला १ तेल्लाबुङतर्फ बालुवा लिएर जाँदै गरेको को २ त ७८७७ नम्बरको ट्याक्टर दुर्घटनामा परेको जिल्ला प्रहरी कार्यालय ताप्लेजुङका प्रवक्ता प्रहरी निरीक्षक कुशराम कार्कीले जानकारी दिए । चालक मिक्वाखोला गाउँपालिका १ का कुशल लिम्बू भने दुर्घटनापछि फरार रहेका छन् । दुर्घटनाका विषयमा थप अनुसन्धान भइरहेको बताइएको छ ।
गाई काटेको आरोपमा ४ जना पक्राउ,"विराटनगर : राष्ट्रिय जनावर गाई काटेको आरोपमा मोरङको केराबारीबाट ४ जनालाई प्रहरीले पक्राउ गरेको छ । पक्राउ पर्नेमा केराबारी गाउँपालिका३ की ३७ वर्षीया पवित्रा तामाङ, ५० वर्षीया नीरमाया तामाङ, केराबारी७ का २३ वर्षीय सन्तोष लिम्बू र २२ वर्षीया मञ्जु लिम्बू रहेका छन् । केराबारी३ साइ डाँडामा गाई काटेको सूचनाका आधारमा खटिएको इलाका प्रहरी कार्यालय बेलबारीका प्रहरी निरीक्षक उदय शम्शेर राणा नेतृत्वको टोलीले उनीहरुलाई पक्राउ गरेको हो । मोरङ प्रहरीका प्रवक्ता डीएसपी रन्जनकुमार दाहालका अनुसार ४ जनालाई बिहीबार राति ८ बजेतिर पक्राउ गरिएको हो । पक्राउ परेकाको घरबाट गाईको मासु, टाउको र खुट्टा बरामद भएको दाहालले बताए । उनीहरुलाई इलाका प्रहरी कार्यालय बेलबारीमा राखेर थप अनुसन्धान अघि बढाइएको जानकारी उनले दिए ।"
पोखरा विमानस्थलबाट जुन २३ देखि चीनका सहरहरुमा चार्टर्ड उडान हुने,"पोखरा : पोखरा अन्तर्राष्ट्रिय विमानस्थलबाट चाँडै चार्टर्ड उडान सुरु हुने भएको छ। आगामी जुन २३ तारिखदेखि चीनका विभिन्न सहरमा चार्टर्ड उडान हुन लागेको हो। यसबाट पोखराका पर्यटन व्यवसायी उत्साहित बनेका छन्। बिहीबार नेपाल एसोसिएसन अफ टूर एन्ड ट्राभल्स एजेन्ट्स (नाट्टा) को २४औँ राष्ट्रिय सम्मेलन तथा वार्षिक साधारणसभाका अवसरमा संस्कृति, पर्यटन तथा नागरिक उड्डयनमन्त्री सुदन किरातीले आगामी असारको पहिलो सातादेखि चीनका विभिन्न सहरमा चार्टर्ड उडान सुरु हुने बताए। विमानस्थल सञ्चालनमा आएसँगै पोखरेलीको साढे चार दशकदेखिको सपना पूरा भएको छ। विसं २०७९ पुस १७ गतेदेखि व्यावसायिकरुपमा सञ्चालनमा आएको नेपालको तेस्रो अन्तर्राष्ट्रिय विमानस्थलले सञ्चालनको पाँच महिनासम्म अन्तर्राष्ट्रिय उडान भर्न नसकेका अवस्थामा चार्टर्ड उडानले आफूहरूलाई उत्साहित बनाएको पोखरा पर्यटन परिषद्का अध्यक्ष पोमनारायण श्रेष्ठले बताए। 'आन्तरिक उडान भइरहे पनि अन्तर्राष्ट्रिय उडान हुन नसकेका अवस्थामा चार्टड उडान हुने कुराले उत्साहित छौँ', उनले भने, 'यसबाट अन्तर्राष्ट्रिय उडानको सुरुआत हुनेछ, यो जसरी पनि कार्यान्वयन हुनुपर्छ।' विमानस्थल उद्घाटनका दिन नेपालबाट अन्तर्राष्ट्रिय उडान भरिरहेको हिमालय एयरलाइन्सले परीक्षण उडान गरे पनि अहिलेसम्म कुनै अन्तर्राष्ट्रिय उडान हुन सकेको थिएन। पोखरा अन्तर्राष्ट्रिय विमानस्थलबाट चीनका सहरमा चार्टर्ड उडान अन्तर्राष्ट्रिय उडानको महत्वपूर्ण सुरुआत हुने नाट्टा गण्डकी प्रदेशका अध्यक्ष हरिराम अधिकारी बताउँछन्। 'चार्टर्ड उडानमार्फत अन्तराष्ट्रिय उडान हुनु आफैँमा महत्वपूर्ण छ', उनले भने। नेपाल आउने चिनियाँ पर्यटकमध्ये झण्डै ८० प्रतिशत पोखरा भित्रने गरेको होटेल सङ्घ पोखराका अध्यक्ष लक्ष्मण सुवेदीले जानकारी दिए। विशेषतः साहसिक पर्यटन चिनियाँ पर्यटकको रोजाइ हुने उनले बताए। 'चिनियाँ पर्यटकको पोखराको मुख्य रोजाई प्याराग्लाइडिङ हो, उनीहरू छोटो दूरीको पदयात्राका लागि पनि उत्तिकै रुचि राख्छन्', सुवेदीले भने। पोखरामा चिनियाँ पर्यटकका लागि चाइनिज खाना खुवाउने होटेल तथा रेष्टुराँ पर्याप्त रहेको उल्लेख गर्दै उनले चिनियाँ पर्यटकको आवश्यकताअनुसारका पर्यटक गाइड तथा सहयोगी पनि उपलब्ध रहेको बताए। सन् २०१९ अघि पोखरामा ठूलै सङ्ख्यामा चिनियाँ पर्यटक आए पनि कोरोना महामारीलगायत कारणले पछिल्लो समय आगमन प्रभावित बनेको थियो। चार वर्षमा निर्माण सम्पन्न गर्ने लक्ष्यसहित तत्कालीन प्रधानमन्त्री केपी शर्मा ओलीले २०७३ वैशाख १ गते शिलान्यास गरेका पोखरा विमानस्थलको निर्माणको जिम्मा चिनियाँ निर्माण कम्पनी सिएमसिइले पाएको थियो। विमानस्थलको उद्घाटन प्रधानमन्त्री पुष्पकमल दाहाल प्रचण्डले गरेका थिए। चीनको एक्जिम बैंकको ऋण तथा अनुदान सहयोगमा करिब रु २२ अर्बको लागतमा विमानस्थल निर्माण गरिएको हो। विमानस्थलमा न्यारोबडी एयर बस तीनसय २०, बोइङ सात सय ३५ जहाज उडान र अवतरण गर्न सकिन्छ। विमानस्थलमा तीन ठूला र आठ साना जहाज पार्किङ गर्न सकिन्छ। धावन मार्ग दुई हजार पाँच सय मिटरको रहेको विमानस्थलको चौडाइ ४५ मिटर छ। विमानस्थलमा १४ आन्तरिक र अन्तर्राष्ट्रिय टर्मिनल भवन छन्। अन्तर्राष्ट्रिय उडानले विभिन्न देशका सहरसित पोखराको सीधा सम्पर्क हुनेछ। पोखराबाट हुने अन्तर्राष्ट्रिय उडान पोखरामात्र नभई समग्र देशको पर्यटकीय विकासका लागि कोसेढुङ्गा सावित हुने पर्यटन व्यवसायी बताउँछन्। रासस"
"दाङमा बस दुर्घटना : एकजनाको मृत्यु, ३५ घाइते",दाङ : दाङको देउखुरीमा दुई बस ठोक्किएर दुर्घटना हुँदा एकजनाको मृत्यु भएको छ। शुक्रबार बिहान ६ बजेतिर पूर्वपश्चिम राजमार्गअन्तर्गत लमही नगरपालिका ३ फलकापुरमा बस ठोक्किदा घटनास्थलमै एक महिलाको मृत्यु भएको हो। मृत्यु हुनेमा रोल्पाको रुम्टीगढी गाउँपालिका ७ की ४३ वर्षीया शोभा परियार हु्न्। उनको शव पोस्टमार्टमका लागि लमही अस्पतालमा राखिएको छ। जिल्ला प्रहरी कार्यालय दाङका प्रवक्ता डीएसपी राजन गौतमले पूर्वबाट पश्चिमतर्फ आउँदै गरेको ना ५ ख ४८९८ नम्बरको बस र पश्चिमबाट पूर्वतर्फ जाँदै गरेको जु २ ख ७८५ नम्बरको बस ठोक्किदा दुर्घटना भएको बताए। प्रवक्ता डीएसपी गौतमका अनुसार दुर्घटनामा ३५ जना घाइते भएका छन्। घाइतेमध्ये १३ जनाको अवस्था गम्भीर छ। उनीहरूको विभिन्न अस्पतालमा उपचार भइरहेको छ। बसमा ३६ जना यात्रु सवार थिए।
ढुङ्गाले लागेर यार्सागुम्बा सङ्कलकको मृत्यु,यार्सागुम्बा सङ्कलन गर्ने क्रममा माथिबाट खसेको ढुङ्गाले उनको टाउकोमा चोट लागेको थियो । ऐतवालको घटनास्थलमै मृत्यु भएको उनले बताए। खलङ्गा : दार्चुलामा ढुङ्गाले लागेर व्यास गाउँपालिका१ कुन्तिमा एक यार्सागुम्बा सङ्कलकको मृत्यु भएको छ । अर्का एक सङ्कलक घाइते भएका छन् । यार्सागुम्बा सङ्कलनका क्रममा बिहीबार ढुङ्गाले लागेर व्यास गाउँपालिका१ छाङरुका ४२ वर्षीय वीरसिंह ऐतवालको ज्यान गएको जिल्ला प्रहरी कार्यालयका सूचना अधिकारी एवं प्रहरी निरीक्षक ज्ञानेन्द्रबहादुर सिंहले जानकारी दिए। यार्सागुम्बा सङ्कलन गर्ने क्रममा माथिबाट खसेको ढुङ्गाले उनको टाउकोमा चोट लागेको थियो । ऐतवालको घटनास्थलमै मृत्यु भएको उनले बताए। सीतापुल प्रहरीचौकीबाट खटिएको प्रहरी टोलीले घाइते पुष्कर ऐतवालको उद्धार गरेको छ । सामान्य चोट लागेका उनको घरमै प्राथमिक उपचार भइरहेको चौकीका इञ्चार्ज प्रहरी सहायक निरीक्षक प्रकाशबहादुर सिंहले जानकारी दिए। रासस

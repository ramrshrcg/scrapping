शीर्षक,विवरण
भूकम्पपीडितको कन्तबिजोग !,"हाम्रो सरकार मुखले जे भन्छ त्यही गथ्र्याे र गर्छ भने जाजरकोटका भूकम्प प्रभावितहरू अहिले अस्थायी आवासको ओतमुनि हुन्थे। तर उनीहरू अझै त्रिपालको भरमा चिसा रात बिताउन बाध्य छन्। मंसिरभित्रै अस्थायी आवास निर्माण पूरा गर्ने वाचा संघीय सरकारले जो गरेको थियो। त्यसका लागि ५० करोड रुपैयाँ पनि उसले पठायो। तर स्थानीय सरकारहरूको खातामा त्यो जम्मामात्रै भएर बसेको छ। पैसा पाएका पालिकाहरूले काम गरेका छैनन्, कतिपयले पैसै पाएका छैनन्। एकातिर संघको विभेद अर्काेतिर स्थानीय सरकारको अकर्मण्यता, पैसा आएर पनि सिन्को भाँच्न नसक्नु। जनताका मुद्दामा पटक्कै संवेदनशील नबन्ने प्रवृत्तिकै द्योतकका रूपमा यो एउटा उपक्रममात्रै बनेको छ। अस्थायी ओतको चिसोकै कारण भूकम्प प्रभावितमध्ये तीन दर्जनको ज्यान गइसकेको छ, तर सरकारहरूको आँखा खुलेको छैन। सरकारले अस्थायी आवास बनाउन भूकम्प प्रभावितकै नाममा पैसा राखिदिने र उनीहरू आफैंले निर्माण गर्ने भनेको थियो। पालिकाहरूलाई गएको पैसा तिनै प्रभावितलाई दिनुपर्ने हो। तर ३०औं हजार प्रभावितमध्ये हजार हाराहारीकोमा मात्रै खातामा पैसा जम्मा भएको छ। त्यसैले त हजारौं अहिले पनि ओतबिनै बस्न बाध्य छन्। चिसोसँग पौठेजोरी खोज्नु बाध्यता बनेको छ। कतिले त्यो लडाइँ हारेर जीवन गुमाएका छन्। भूकम्प प्रभावितलाई उपलब्ध गराउने रकमका लागि जुन प्रक्रिया छ, त्यसैमा अल्झिएको छ धेरै कुरा। त्यसै पनि हाम्रा सरकारहरू प्रक्रियामा धेरै अल्झिन्छन् र विकास बजेट पनि खर्च गर्न सक्दैनन्। भूकम्प प्रभावितहरूलाई उनीहरूकै नामको बैंक खातामा पैसा जम्मा गरिदिन जुन खाता चाहिन्छ, कैयौंले खोल्न सकेका छैनन्। यसले नागरिकहरूको वित्तीय पहुँचको अवस्थालाई पनि दर्शाउँछ। खाता नभएका नागरिकका घरघरमै बैंक प्रतिनिधि पठाएर पनि खाता खोल्न सकिने हो, तर किन त्यो प्रयास भएको छैन ? कतिपयले त भूकम्पमा नागरिकतालगायत कागजात पनि गुमाएका छन्। तिनका हकमा अर्काे व्यवस्था मिलाउने दायित्व पनि सरकारकै हो। तर दुर्भाग्य के भने कतिपय स्थानीय सरकारले भूकम्प प्रभावितको सूचीसम्म संकलन गर्न सकेका छैनन्। त्यो उनीहरूको ठूलो कमजोरी हो। आफ्नै बुताले नभए र जनशक्तिले नसके यस्तो बेला अरू सरकारहरूसँग समेत सहयोग लिएर त्यो काम फत्ते गर्नुपर्छ। सबैभन्दा पहिलो काम भनेको नागरिकको जिउधनको रक्षार्थ अस्थायी नै भए पनि आवास बनाइदिनुपर्छ।"
रामसीताको भव्य विवाह,"त्रेतायुगमा रामसीताको स्वयम्बर हुँदा देवी देउताले स्वर्गबाट पुष्पवृष्टि गरेको सम्झनालाई साकार रुप दिन स्वयम्बरमा हेलिकोप्टरबाट पुष्पवृष्टि गरिएको थियो। जनकपुरधाम : राम र सीताबीचको अटुट प्रेम र आदर्श विवाहलाई मिथिला नगरी जनकपुरधाममा फेरि एक पटक जीवन्त पारिएको छ। आदर्श जोडीको वैवाहिक सम्बन्धले नेपाल र भारतबीच सांस्कृतिक तथा धार्मिक सम्बन्ध प्रगाढ बनाउने मात्र नभई आदर्श विवाहको महŒवलाई पनि उजागर गर्छ। जसको साक्षी लाखौं श्रद्धालु भक्तजन बन्ने गरेका छन्। जानकी मन्दिरमा राजा जनकको भूमिकामा रहेका महन्थ रामतपेश्वर दासले छोरी सीताको कन्यादान गरेका थिए भने भगवान् रामलाई ज्वाइँ पाएपछि सिंगो मिथिला नगरी धन्य भएको थियो। विवाहपूर्व ऐतिहासिक रंगभूमि (बाह्रबिघा) मैदानमा रामसीताबीच स्वयम्बर समारोह चलिरहँदा हेलिकोप्टरबाट पुष्पवर्षा गराइएको थियो। त्रेतायुगमा रामसीताको स्वयम्बर हुँदा देवीदेवताले स्वर्गबाट पुष्पवृष्टि गरेका थिए। सोही सम्झनालाई साकार रूप दिन स्वयम्बर कार्यक्रममा हेलिकोप्टरबाट पुष्पवृष्टि गरिँदै आएको छ। विगत पाँच सय वर्षपहिले गाँसिएको रामसीताबीचको सम्बन्ध अहिलेका पुस्ताका लागि पनि आदर्श बनेको छ। यस कार्यक्रमले वैवाहिक मर्यादा सिकाउँछ। विवाहपश्चात् पतिपत्नीबीच हुने समर्पण र आदर्शको पाठ सिकाउँछ र यसले मानव कल्याणको बाटो देखाउँछ, वरिष्ठ साहित्यकार डा राजेन्द्र विमल भन्छन्, वर्तमान युगमा जहाँ विवाहको परम्परामा विभिन्न किसिमका विकृतिहरूले प्रवेश गरेका छन्। एकअर्काप्रतिको सम्मानमा कमी आउँदा दाम्पत्य जीवन धराशायी हुने गरेको छ। तर, रामसीताबीचको अगाध प्रेमले जीवनमा जस्तोसुकै समस्या आए पनि त्यसमा निदानको बाटो देखाउँछ। मिथिलामा प्रत्येक वर्ष मनाइने विवाह पञ्चमी महोत्सवका विधि विधानहरूले वैवाहिक मौलिकतालाई जीवन्तता दिने गरेको मधेस प्रज्ञा प्रतिष्ठानका उपकुलपति डा रामभरोष कापडी भ्रमर बताउँछन्। विवाह कुनै दुई व्यक्तिबीच मात्र नभई दुई परिवार र दुई कुलबीच गाँसिने सम्बन्ध हो। रामसीता विवाह पञ्चमीमा गरिने वैवाहिक विधिविधानहरूले यसलाई प्रस्ट गर्छ, भ्रमर भन्छन्, यस विवाहमा गाइने लोकगीत र खानपानले मैथिली सभ्यतालाई उजागर गरेको हुन्छ। सीताको विवाहका लागि जानकी मन्दिरमा एक साता अघिदेखि नै उत्सव सुरु हुन्छ। हरेक विधिका आफ्नै लोकगीतहरू हुन्छन्। छोरी वैवाहिक बन्धनमा बाँधिनुअघि लोकगीत सम्मर गाउने गरिन्छ। यस गीतमा छोरीको लालनपालन र उसको सुखद वैवाहिक जीवनको कामना गरिन्छ। विवाहको दिन भगवान् रामको जन्ती जनक दरबार आउँदा मिथिलानीहरूले परिछन गीत गाउँछन्। परिछन चलियौ सखी सुन्दर जमैया हे सोहावन लागे, वर छथी लक्ष्मण, राम हे सोहावन लागे ! विवाह गर्न आएको केटा शारीरिक र मानसिक रूपमा ठीक छ छैन, त्यसको परीक्षण परिवारका महिलाले गर्छन्। त्यसैलाई जनबोलीमा परिछन भनिन्छ। त्यसपछि ओठंगरको गीत गाइन्छ। बटगवनी, चुमान, तिरहुत र डहकनजस्ता लोकगीतहरूले वैवाहिक उत्सवको माहोललाई थप रौनकता प्रदान गर्छ। विवाह सम्पन्न भएपछि अन्तिम दिन सौजन विधि गरिन्छ। यसलाई साधुसन्तहरूले रामकलेवा विधि पनि भन्छन्। यस विधिमा अयोध्याबाट जन्ती बनेर आएका साधुसन्तहरूलाई जानकी मन्दिरमा छपन्न व्यञ्जन खुवाएर कोसेली दिई बिदा गरिन्छ। भोजका परिकारहरू विशेष हुन्छन्। मैथिली परम्परागत खानपान यस भोजमा भेटिन्छ। बासमती चामलको भात, रहरको दाल, शुद्ध घिउ, थरीथरीका तरकारी, तरुवा, कढिबरीले थाल भरिभराउ हुन्छन्। जन्तीलाई खुवाउने अवसर पनि निकै विशेष हुन्छ। मिथिलानीहरूले यस अवसरमा डहकन र जेवनार गाएर जन्तीहरूको मनोरञ्जन गर्छन्। हामी प्रत्येक वर्ष यी परम्परा र विधिविधानलाई दोहोर्याउने गर्छौं । यसले आम जनसमुदायलाई परम्परा संरक्षणको सन्देश पनि दिन्छ, जानकी मन्दिरका उत्तराधिकारी महन्थ रामरोशनदास वैष्णव भन्छन्, जस्तोसुकै आधुनिकता आए पनि विवाहको मौलिकतालाई यस उत्सवले बचाएर राखेको छ। आजु जनकपुर मंगल हे, चारु दिस मंगल हे !जानकीके होइछैं विवाह, जनकपुर मंगल हे !! मैथिली परम्परानुसार हुने विवाहमा गाइने गीत हो यो। यो गीत रामजानकी विवाहपञ्चमीमा जनकपुरधाममा गुञ्जिरहेको छ। सप्ताहव्यापी विवाहपञ्चमीले सम्पूर्ण नेपालको परिचय बोक्छ। यसले नेपालभारत सम्बन्धको सेतुको प्रतीकका रूपमा चिनाउँछ। प्राचीन मिथिलाको राजधानी जनकपुरधाममा यतिखेर स्वागत र मंगल गानसहितका गीतहरू अहिले घरघरमा गुञ्जिइरहेका छन्। मिथिला संस्कृतिको प्रमुख पर्व मानिने यो उत्सवमा सहभागी हुन प्रत्येक वर्ष नेपाल र भारतका हजारौं भक्तजन र तीर्थालुहरू जनकपुरधाम आउँछन्। राजा जनकद्वारा धनुष भाँच्ने प्रस्ताव राख्नु, धनुष भाँच्नेसँग सीताको विवाह गर्नु र अयोध्याका राजकुमार रामद्वारा सीतासँग स्वयम्वर गर्नु आदि स्मृतिमा सीताराम विवाह महोत्सव मनाइने चलन परापूर्वकालदेखि नै जनकपुरधाममा चलिआएको छ। सीतालाई छोरी र बहिनीका रूपमा मान्ने मिथिलावासी उत्सवमा अनिवार्य सहभागी हुन्छन्। विवाह पञ्चमीमा देवीदेवताको उपस्थिति हुने विश्वासका साथ उत्सवमा उपस्थित भएकाहरू जन्तीको आगमनदेखि विवाह नटुंगिएसम्म नै सामेल हुन्छन्। महोत्सवमा मिथिला संस्कृतिअनुसार मटकोर, तिलकोत्सव, स्वयम्बर आदि गरिने चलन रहेको जानकी मन्दिरका महन्थ राम तपेश्वर दास वैष्णवले बताए। विवाहपञ्चमी महोत्सव फूलबारी प्रसंगबाट सुरु भई, स्वयम्बरसम्मको आयोजनापछि देवीविवाह महोत्सवका रूपमा रूपान्तरण हुंँदै आएको छ। विवाह महोत्सवका अवसरमा जानकी मन्दिर, राममन्दिर, अग्निकुण्ड, बिहारकुण्डलगायतका दर्जनौं मठ मन्दिरहरूबाट निस्कने डोला शोभायात्रामा देशका विभिन्न स्थानका साथै सीमावर्ती भारतीय गाउँबाट आएका श्रद्धालुहरू पनि सहभागी भएका छन्।"
"बालेन निर्णय गर्छन्, अदालत नगर्नू भन्छ","काठमाडौं : पुराना दललाई पाखा लगाउन भन्दै बालेन साहले चुनाव चिह्न नै लौरो लिए। काठमाडौंका जनताले लौरोलाई साथ दिए। स्वतन्त्र उम्मेदवार बालेनले चुनाव पनि जिते। काठमाडौं महानगर हाँक्न चाबी हातमा लिएपछि बालेनले केही प्रशंसायोग्य काम पनि गरेका छन्। तर, पछिल्ला दिनमा उनले गरेका केही नीतिगत निर्णय विवादित बन्दै अदालतसम्म पुगे। अनि, ती निर्णय अदालतले कार्यान्वयन नगर्न आदेश दिइरहेको छ। यस्तो क्रम अझै चलिरहेको छ। काठमाडौं महानगरले गत मंसिर १२ गते सुर्तीजन्य पदार्थ बिक्री वितरणमा पूर्ण रोक लगाउने निर्णय गर्यो। मंसिर २७ गतेदेखि सुर्ती, चुरोट, गुट्खा, पानपरागजस्ता पदार्थ बिक्री वितरणमा रोक लगाइयो। निर्णय कार्यान्वयनका लागि महानगरले पसलपसलमा अनुगमन गर्यो। नियमविपरीत सुर्तीजन्य पदार्थको बिक्री वितरण गरिएको भन्दै महानगर प्रहरीले त्यस्ता सामग्री जफत पनि गर्यो। तर, मंसिर २९ गते निर्णय कार्यान्वयन नगर्न उच्च अदालत पाटनले आन्तरिम आदेश दियो। न्यायाधीश जनक पाण्डे र ब्रजेश प्याकुरेलको इजलासले मुद्दाको अन्तिम टुंगो नलगेसम्म महानगरको १२ मंसिरको निर्णय कार्यान्वयन नगर्न अन्तरिम आदेश दिएको थियो। बालेनको उक्त निर्णय अलपत्र पर्यो। महानगरको स्वास्थ्य विभागले जारी गरेको सूचनाले कानुनबमोजिम सञ्चालन गर्दै आएको उद्योग व्यवसायमा प्रतिकूल असर परी अपूरणीय क्षति हुन सक्ने अवस्था देखिएको छ, अन्तरिम आदेशमा भनिएको छ। काठमाडौं महानगरको सुर्तीजन्य पदार्थ बिक्रीमा रोक लगाउने निर्णयविरुद्ध श्रीराम टोबागो उद्योगले रिट निवेदन दर्ता गरेको थियो। महानगरले ३२ वटै वडामा सुर्तीजन्य पदार्थ बिक्री, प्रयोग र कारोबारमा प्रतिबन्ध लगाएको थियो। प्लास्टिकमा प्याक गरिएका कच्चा सुर्ती, खैनी, बिँडी, तम्बाखु, सुल्फा, गुट्खा, पानपराग वा यस्तै प्रकृतिका मुखमा राखेर रस लिने सुर्र्तीजन्य पदार्थको भण्डारण, बिक्री र प्रयोग गर्न नपाइने भन्दै महानगरपालिकाले मंसिर १२ गते सार्वजनिक सूचना जारी गरेको थियो। बालेन साहले महानगरभित्रका सिनेमा हलमा भारतीय सिनेमाको प्रदर्शनमा गत असार ४ देखि रोक लगाएका थिए। महानगरका सिनेमा हलमा हिन्दी सिनेमा चल्न नदिने उर्दी पनि जारी गरे। भारतीय सिनेमा आदिपुरुष मा जानकी भारतकी छोरी हुन् भन्ने भ्रमपूर्ण संवाद रहेको भन्दै उक्त संवाद नहटाएसम्म हिन्दी फिल्म चल्न नदिने उनले अड्डी कसे। तर, त्यस्तो संवाद फिल्ममा नभएको निर्माता र चलचित्र सेन्सर बोर्ड, नेपालले समेत जानकारी गरायो। तर, बालेनले उर्दी कायमै राखे। केही समय महानगरका हलमा हिन्दी सिनेमा बन्द पनि भए। नेपाल चलचित्र संघ बालेनको उक्त निर्णयविरुद्ध अदालत गयो। असार ७ गते हिन्दी फिल्म चल्न नदिने महानगरको निर्णयविरुद्ध चलचित्र संघले हालेको रिटमा उच्च अदालत पाटनले अल्पकालीन अन्तरिम आदेश दियो। न्यायाधीश धीरबहादुर चन्दको इजलासले अल्पकालीन अन्तरिम आदेश जारी गरेको थियो। यो आदेशपछि निर्वाधरूपमा हिन्दी सिनेमा चलिरहेका छन्। हिन्दी चलचित्र चल्न नदिने बालेनको निर्णयलाई अदालतले ब्रेक लगाइदियो। थापाथलीस्थित नर्भिक अस्पतालले ओगटेको संरचना हटाउने भन्दै मेयर बालेन साह आफैं पुगेर असार २३ गते सूचना टाँसे। बालेनले टाँसेको सूचनामा भनिएको थियो, प्रस्तुत विषयमा नेपाल सरकारको नाममा दर्ता कायम रहेको किनं २०८५ क्षेफ १८११ जग्गा अस्पतालले लिजमा लिई उक्त जग्गाको पश्चिमतर्फ निर्मित संरचनाहरू (क्यान्टिन भवनलगायत) नेपाल सरकारसँग भएको सम्झौताविपरीत र नक्सापास स्वीकृत नगरी निर्माण भएको पाइएकाले श्रीमान् प्रमुखज्यूको आदेशानुसार उक्त संरचना २४ घण्टाभित्र हटाउनु हुन जानकारी गराइन्छ। अन्यथा नियमानुसार कारबाही गरिने व्यहोरासमेत सूचित गरिन्छ। चौधरी ग्रुपको स्वामित्वमा रहेको यो अस्पतालले काठमाडौंमा ११ स्थित कित्ता नम्बर २०८५ मा रहेको जग्गा गैरकानुनी रूपमा भाडामा लिँदै आएको छ। नर्भिकले वार्षिक ३७ हजार ९ सय ८९ मा यो जग्गा २०६५ साल जेठ १ गतेदेखि २० वर्षसम्मको लागि लिएको छ। सरकारी जग्गा भोगाधिकार वा लिज (भाडा)मा लिन मन्त्रिपरिषद्को निर्णयबाट मात्र गर्न सकिने कानुनी व्यवस्था छ। मन्त्रिपरिषद्को स्वीकृतिबिना अन्य निकायले सरकारी जग्गा भाडामा दिन सक्दैनन्। महानगरको यो निर्देशनविरुद्ध नर्भिक अस्पतालले सर्वोच्च अदालतमा रिट निवेदन दायर गर्यो। साउन २५ गते यो रिट निवेदनमा सुनुवाइ गर्दै सर्वोच्चले नर्भिक अस्पतालको संरचना हटाउने कुनै पनि काम नगर्न आदेश दिएको थियो। असार ३० गते भएको काठमाडौं महानगरपालिकाको नगरसभाले महानगरभित्रका सामुदायिक विद्यालयमा गठित विद्यालय व्यवस्थापन समिति (विव्यस)हरू भंग गर्यो। व्यवस्थापन समितिको अध्यक्षको जिम्मेवारी वडाध्यक्षलाई तोक्ने निर्णयसमेत गर्यो। नेपाल शिक्षक महासंघलगायत विभिन्न शिक्षक संघ संगठनदेखि सामुदायिक विद्यालय व्यवस्थापन समिति महासंघले यसको विरोध गर्यो। विद्यालय व्यवस्थापन समितिका अध्यक्षहरू सर्वोच्च अदालत गए। विद्यालय व्यवस्थापन समिति महासंघका अध्यक्ष गुणराज मोक्तानका अनुसार महानगरमा प्रधानाध्यापकको नियुक्ति पनि जथाभावी गरियो। त्यसका विरुद्ध उच्च अदालत पाटन गए। सर्वोच्चले अन्तरिम आदेश लिँदै दिँदै शिक्षा ऐनविपरीत भएका यस्ता निर्णय कार्यान्वयन नगर्न आदेश दियो। महानगरको नगरसभाको १३औं अधिवेशनबाट पारित गरेको कामपा आर्थिक ऐन, २०८० मा पार्किङसम्बन्धी व्यवस्था गरिएको छ। सो ऐनमा निजी मार्केट, रेस्टुरेन्ट, सपिङ कम्प्लेक्स, अस्पताललगायत स्वास्थ्य सेवाप्रदायक संस्थाले सेवाग्राहीबाट सवारी पार्किङ गरेबापत शुल्क लिन नपाउने व्यवस्था छ। ऐनमा क्षेत्र, पार्किङ अवधि र शुल्क निर्धारण गरिएको छ। सर्वोच्च अदालतले व्यावसायिक भवनका धनीले पार्किङ दस्तुर उठाउन नपाउने महानगर गरेको निर्णयलाई बदर गरिदिएको छ। सम्पत्ति उपभोग गर्ने वा व्यवसाय गर्ने हकमा अंकुश लगाउने अधिकार नेपालको संविधानको धारा २२८ ले स्थानीय तहलाई प्रदान नगरेको बताउँदै सर्वोच्च अदालतको संवैधानिक इजलासले अमान्य र बदर घोषित गरेको छ। मंसिर २० गते प्रधानन्यायाधीश विश्वम्भरप्रसाद श्रेष्ठसहित न्यायाधीश डा आनन्दमोहन भट्टराई, न्यायाधीश सपना प्रधान मल्ल, न्यायाधीश सुष्मालता माथेमा र न्यायाधीश कुमार रेग्मीको संवैधानिक इजलासले यो रिट निवेदनमाथि सुनुवाइ गरेको थियो। गत साउन १५ गते महानगरले राष्ट्रिय प्रजातन्त्र पार्टी (राप्रपा) केन्द्रीय कार्यालय रहेको धुम्बाराहीस्थित घर भत्काउन निर्देशन दिएको थियो। बिजुलीको हाइटेन्सन लाइनमुनि घर रहेको भन्दै महानगरले खाली गर्न त्यसबेला तीवदिने अल्टिमेटम दिएको थियो। राप्रपाले घर खाली नगरेपछि भत्काउन डोजर पठाइएको भए पनि राप्रपा नेता, कार्यकर्ताले सडकमा गाडी तेर्स्याएर अवरोध गरेका थिए। मंसिर २७ गते उच्च अदालत पाटनले राप्रपाको पार्टी कार्यालय नभत्काउन आदेश दिएको छ। न्यायाधीशद्वय हरिप्रसाद पौडेल र पुरुषोत्तम ढकालको संयुक्त इजलासले पार्टी कार्यालय नभत्काउन काठमाडौं महानगरपालिकाको नाममा आदेश दिएको छ। अदालतले व्यक्तिको नाममा रहेको पार्टी कार्यालय भवनको नक्सापास गरिदिन पनि परमादेश दिएको छ। यसअघि न्यायाधीश सुभाष पौडेल र नारायणप्रसाद पौडेलको संयुक्त इजलासले रिट निवेदनको अन्तिम टुंगो नलागेसम्म निवेदकको उक्त जग्गामा निर्मित भवन भत्काउने कार्य नगर्न, नगराउन काठमाडौं महानगरपालिकाको नाममा अन्तरिम आदेश जारी गरेको थियो। राणाकालदेखि नै टुकुचा खोला गायब भएको थियो। काठमाडौं प्लाजादेखि जय नेपाल हलसम्मको करिब पाँच सय मिटर टुकुचा खोलो नक्साबाटै गायब पारिएको थियो। खोलो बग्ने ठाउँमा ६० भन्दा धेरै कित्तामा बाँडेर व्यक्तिको नाममा दर्ता गरिएको छ। जय नेपाल हल निर्माण गर्दा टुकुचा खोलालाई गायब बनाइएको थियो। खोलालाई छोपेर विशाल महल ठडिए। वर्षौंदेखि राज्य निरीह बन्यो तर, काठमाडौंको मेयर भएपछि बालेनले टुकुचा खोला खोज्न थाले। महानगरले टुकुचा खोला मिचेर बनाइएका संरचना धमाधम भत्काउन थाल्यो। उसले हालसम्म जय नेपाल सिनेमा हलमा बनेका संरचना र लक्ष्मी बैंकको संरचना खनेर टुकुचा खोला निकाल्यो। २०७९ भदौ ३० मा टुकुचा खोला उत्खनन गर्न थालेपछि काठमाडौं महानगरपालिका १ का विश्वप्रकाश साखले निजी सम्पत्तिमा हस्तक्षेप भएको उल्लेख गर्दै रोक्न उच्च अदालतमा रिट निवेदन दर्ता गरे। उच्च अदालत पाटनले टुकुचा खोला मिचेर बनाएको संरचना नभत्काउन भन्दै आदेश दियो। अदालतले २०७९ माघ १८ मा महानगरलाई जग्गाधनीको सहमति वा क्षतिपूर्ति नदिई जग्गामा रहेका संरचनामा असर पर्ने काम नगर्न, नगराउन निषेधाज्ञा आदेश जारी गरेको छ। न्यायाधीशहरू महेश शर्मा पौडेल र राज्यलक्ष्मी वज्राचार्यको संयुक्त इजलासको आदेशमा भनिएको छ, जग्गाधनी दर्ता प्रमाणपुर्जाबाट निवेदनमा उल्लेखित जग्गा निवेदकको हकको भन्ने देखिएको र सो स्रेस्ता बदर नभई यथावत् रहेकाले निवेदकको सहमति वा क्षतिपूर्ति नदिई सो जग्गा र जग्गामा रहेको संरचनामा असर पर्नेगरी कुनै कार्य नगर्नूनगराउनू भनी विपक्षीका नाममा निषेधाज्ञाको आदेश जारी गरिदिएको छ। मेयर बालेन साहले बागमतीलगायतका खोलाका किनारामा रहेका सुकुम्बासी बस्ती हटाउने निर्देशन दिए। हटाउनको लागि डोजर नै प्रयोग भयो। २०७९ मंसिर १२ गते थापाथलीस्थित बस्तीमा डोजर लगाएर हटाउने प्रयास भयो। तीनकुने गैरीगाउँको बागमती किरानामा पनि पटकपटक बालेनले सुकुम्बासी बस्तीमा डोजर पठाएका थिए। बागमती किनारामा बस्दै आएका सुकुम्बासीहरूले काठमाडौं महानगरपालिकाका मेयर साहले जुनसुकै समयमा डोजर लगाएर बस्ती भत्काउने भन्दै उच्च अदालत पाटनमा रिट निवेदन दिए। २०८० वैशाख ४ गते उच्च अदालत पाटनले सुकुम्बासी बस्तीमा तत्काल डोजर लगाउने निर्णय रोक्न अन्तरिम आदेश जारी गर्यो। न्यायाधीशद्वय दुर्गाबहादुर विश्वकर्मा र दीपेन्द्र अधिकारीको इजलासले २०७९ चैत १७ गते न्यायाधीश धीरबहादुर चन्दको एकल इजलासले जारी गरेको अल्पकालीन अन्तरिम आदेशलाई निरन्तरता दिने आदेश गरेको थियो। न्यायाधीश चन्दको इजलासले बस्ती खाली गर्नू भनी चैत ११ गते काठमाडौं महानगरले जारी गरेको सूचना कार्यान्वयन नगर्न अन्तरिम आदेश जारी गरेको थियो। महानगरले खोला किनारमा रहेका सुकुम्बासी बस्ती खाली गर्न सूचना जारी गरेको थियो। सूचनामा नदी किनार, नदी उकास तथा नदी बहाव क्षेत्रमा बनेका अनधिकृत संरचना सात दिनभित्र हटाउनू भनिएको थियो। २०८० वैशाख १३ गते न्यायाधीशद्वय राज्यलक्ष्मी वज्राचार्य र नारायणप्रसाद पौडेलको संयुक्त इजलासले यसअघि जारी भएको अन्तरिम आदेशले खारेज गरिदिएको छ। अन्तरिम आदेश खारेज भएसँगै काठमाडौं महानगरलाई सुकुम्बासी बस्ती हटाउने बाटो खुलेको छ।"
मौरीपालनमा आकर्षण,"गुल्मी : पछिल्लो समय गुल्मी जिल्लाका कृषकको मौरीपालनमा आकर्षण बढ्न थालेको छ। कम लगानीमा अर्गानिक उत्पादन र उच्च मूल्य पाउने भएकाले मौरी पालनमा ग्रामीण क्षेत्रका कृषकको आकर्षण बढेको हो। आर्थिक वर्ष २०७९८० मा जिल्लाभर ४ हजार ५ सय कृषकले मौरी पालन गर्दै आएका थिए। यस आर्थिक वर्षमा २०८०८१ मा कृषकको संख्या बढेर ४ हजार ६ सय ४५ पुगेको कृषि ज्ञान केन्द्र गुल्मीले जनाएको छ। हाल गुल्मीमा आधुनिक र परम्परागत गरी ३ हजार ९ सय २५ घार छन्। जसबाट वार्षिक १०५९ टन मह उत्पादन भएको कार्यालयको तथ्यांकमा उल्लेख छ। जिल्लाका रेसुंगा, मुसिकोट नगरपालिका, गुल्मीदरबार र मदाने गाउँपालिका मौरीपालनका लागि पकेट क्षेत्र मानिन्छ। मह उत्पादनमा वृद्धि र कृषकलाई व्यावसायिक बनाउन मागमा आधारित कार्यक्रम, स्मार्ट कृषि गाउँ, मौरी ब्लग, महिला उद्यमी कार्यक्रमसहित कृषकलाई मौरीका घार, गोला, मौरीका लागि आवश्यक उपकरण वितरण गरिरहेको ज्ञान केन्द्र गुल्मीका कार्यालय प्रमुख नवराज भण्डारीले जानकारी दिए। कम लगानीमा उच्च प्रतिफल मिल्ने भएकाले मौरीपालनमा गाउँगाउँका कृषक लागेका छन्, प्रमुख भण्डारीले भने, खेतीबाली विषादीको कम प्रयोग र खुल्ला चरिचरन क्षेत्र भएकाले मह र कृषकको संख्यामा वृद्धि आएको छ। महबाट मनग्ये आम्दानी गुल्मीदरबार गाउँपालिका १ बलिथुमका मानबहादुर फुङ्जेली विगत १३ वर्षदेखि कृषि कर्ममा छन्। यतिबेला उनको बारीमा ३ सय कागती र १ सय सुन्तलाको बोटमा लटरम्म फलिरहेका छन्। यो वर्ष उनले केही सुन्तला र कागती बोटबाटै बेचिसकेका छन्। कतिपय बेच्ने तयारीमा छन्। कृषिकर्मसँगै उनी विगत २ वर्षदेखि मौरी पालनमा छन्। सुन्तला, कागती र महबाट भएको आम्दानीले घरखर्च चलाउनसमेत सहज भएको कृषक फुङ्जेली बताउँछन्। दुई वर्ष पहिले ज्ञानकेन्द्रले १० घार मौरी दिएको थियो, अहिले फस्ट्याएर ४० घार पुगेको छ। मह र मौरीबाट राम्रै आम्दानी भएको छ, त्यसैले यसको व्यवसाय बढाउने तयारी गरिरहेको छु, उनले भने। सुन्तला र कागतीको बगैंचामा आफूले उत्पादन गरेका आर्गानिक मह काड्दै गुल्मीदरबार गाउँपालिका १ बलिथुमका मानबहादुर फुङ्जेली र श्रीमानलाई काममा सघाउँदै श्रीमती । तस्बिर : मनोज कार्की कृषक फुङ्जेली जस्तै रेसुंगा नगरपालिका४ अर्खलेका कृष्णप्रसाद भण्डारीले विगत २ वर्षदेखि मौरी पाल्दै आएका छन्। थोरै लगानीबाट मनग्ये आम्दानी हुने भएकाले मौरीपालनमा लागेको कृषक भण्डारी बताउँछन्। शुद्ध मह दम र रुघाखोकी जस्ता रोगका लागि उपयुक्त मानिन्छ। चिसो र बर्खा समय, अरिंगालबाट बचाउन सकेमा मात्र मह उत्पादन बढाउन सकिने कृषक भण्डारीले सुनाए। बजारीकरणले कृषकमा उत्साह आर्गानिक र शुद्ध मह उत्पादन हुने भएकाले जिल्लाभरका कृषकलाई बजारीकरणमा कुनै समस्या छैन। गाउँठाउँमा उत्पादन भएको अर्गानिक मह प्रतिकिलो १ हजार ५ सय र ८ देखि १० हजारमा मौरीसहित घार बिक्री हुने कृषक बताउँछन्। मह स्थानीय स्तरमै खपत हँुदै आएको छ। शुद्ध मह औषधिको रूपमा प्रयोगमा आउने भएकाले बजारमा माग बढ्दो छ। महको उत्पादनभन्दा माग बढी छ। मह र मौरीलाई बजारीकरणमा समस्या छैन। यो समय प्रायः तोरीलगायतका फलफूल फुल्ने भएकाले मह उत्पादन बढिरहेको छ। प्राविधिक ज्ञान, सीपको व्यवस्था भएमा अझ मह उत्पादनमा वृद्धि गर्न सकिने कृषकको अपेक्षा छ।"
संकल्प यात्राले एमाले र पहिचान पक्षधरबीचको द्वन्द्वलाई चिर्यो,"फिदिम : नेकपा एमालेले मध्यपहाडी लोकमार्गमा समृद्धिका लागि संकल्प यात्रा गर्ने घोषणा गरेदेखि नै अध्यक्ष ओलीको स्वास्थ्यप्रति चासो दिने धेरै थिए। ओलीको स्वास्थ्यका कारण यात्रा प्रभावित हुन सक्ने शुभचिन्तकहरूको चिन्ता थियो। ओलीको स्वास्थ्यसँगै कोशी प्रदेशमा आन्दोलित बनेका पहिचान पक्षधरहरूले अभियानलाई प्रभावित बनाउन सक्ने अनुमान थियो। तर, अनेकौ चुनौती र आशंकाहरूलाई पार गर्दै एमालेको संकल्प यात्राले १८औं दिनमा पूर्णता पाएको छ। मध्यपहाडी लोकमार्गले छोएका २६ जिल्लाहरूमा विभिन्न कार्यक्रम गर्दै चिवाभन्ज्याङमा पुगेर आइतबार यात्रा टुंगिएको हो। चिवाभन्ज्याङमा ओलीले झण्डोत्तलन गरेर यात्रालाई औपचारिक रूपमा टुंग्याएका हुन्। मंसिर १४ गते बैतडीको झुलाघाटदेखि सुरु भएको एमालेको संकल्प यात्रा पाँचथरको चिवाभन्ज्याङ पुगेर औपचारिक रूपमा आइतबार टुंगिएको हो। पाँचथर सदरमुकाम फिदिमदेखि हेलिकप्टरबाट चिवा पुगेका ओलीले चिवामा छोटो सम्बोधन गरे। ३२ सय मिटरको उचाइमा रहेको मध्यपहाडी लोकमार्गको उद्गम बिन्दु चिवामा आयोजित समापन कार्यक्रममा ओली प्रसन्न मुद्रामा थिए। कार्यक्रमलाई सम्बोधन गर्दै ओलीले अभियानमा समाहित हुने र सहयोग गर्नेहरूलाई धन्यवाद दिए। विपक्षीप्रति खरो बोल्ने ओलीले चिवामा अन्य दल र नेताहरूको नामसम्म लिएनन्। उनले यात्रा उपलब्धिमूलक भएको उद्घोष गरे। ओलीले आगामी चुनावमा एमालेलाई बहुमत दिलाउने गरी काम गर्न कार्यकर्तालाई निर्देशन दिए। उनले चिवाभन्ज्याङलाई आर्थिक नाका बनाउन सकिने संकेत गरे। मध्यपहाडी लोकमार्ग पहाडी जिल्लाको समृद्धिको संवाहक हो, उनले भने, यो उद्गम बिन्दुमा आर्थिक नाका खडा गरेर पूर्वी पहाडको विकास गर्न सकिन्छ। यात्राका क्रममा आयोजित अधिकांश सभालाई अध्यक्ष ओलीले एकल सम्बोधन गरेका थिए। पहिचान पक्षधरको अवरोधका बाबजुद यात्रा पूरा भएको हो। पहिचान पक्षधरले प्रदेशको नाम कोशी मान्य नहुने भन्दै एमालेको कार्यक्रमलाई अवरोध गर्न बन्दको आह्वान गरेको थियो। कडा सुरक्षाका कारण छिटफुट अप्रिय घटनाबाहेक कार्यक्रम सहज रूपमा सम्पन्न भएको एमालेको दाबी छ। धनकुटाको लेगुवामा पहिचान पक्षधर एक व्यक्तिले अध्यक्ष ओलीमाथि मुक्का प्रहारको प्रयास गरेका थिए। पाँचथरमा पनि सडकमा ढुंगा र मुढाहरू लडाएर अवरोधको प्रयास भएको थियो। अवरोधहरूलाई चिर्दै एमालेले यात्रा सम्पन्न गरेको हो। एमालेको यो यात्राले देशमा असाधारण योगदान गरेको छ, ओलीले भने, अरूले गर्न नसकेको काम हामी गरेर देखाउँछौँ। पहाडको बढ्दो बसाइँसराइलाई रोक्ने र समस्याको पहिचान गर्ने उद्देश्य राखेर एमालेले मध्यपहाडी जिल्लाहरूमा संकल्प यात्रा गरेको हो। यात्रामा एमालेका करिब दुई सय हाराहारी केन्द्रीय नेताहरू सहभागी थिए। यात्राले देश बुझ्न सहयोग गरेको एमाले सचिव योगेश भट्टराईले प्रतिक्रिया दिए। यो यात्राले नेताहरूलाई देश बुझ्ने मौका दिएको छ, उनले भने, अब हामी यात्राको गम्भीर समीक्षा गरेर थेसिस नै तयार गर्नेछौं। थेसिस तयार गरेर एमालेले सोहीबमोजिम काम गर्ने उनले प्रष्ट्याए। विभिन्न चुनौतीहरूलाई पार गर्दै यात्रा पूरा गरिएको एमाले सचिव गोकर्ण विष्टले बताए। यात्रालाई सहज र उपलब्धिमूलक बनाउने धेरै चुनौतीहरू थिए, विष्टले भने, सबै चुनौतीहरूलाई पार लगाउँदै यात्रालाई सार्थक बनाएका छौं। देश बनाउने र विकास गर्ने सबालमा राजनीति गर्नु नहुने उनको तर्क थियो। एमाले र पहिचान पक्षधरहरूबीचको द्वन्द्वलाई पनि यात्राले चिरेको उनले तर्क गरे। एमालेप्रतिको गलत धारणालाई हामीले चिर्न सक्यौं जस्तो लागेको छ, उनले भने, एमालेले पार्टीका लागि मात्र नभएर सिंगो देशका लागि काम गर्छ भनेर प्रमाणित गर्नुछ। यात्राले जनता र पार्टी कार्यकर्ताहरूमा नयाँ उत्साह र ऊर्जा थपेको उपमहासचिव पृथ्वीसुब्बा गुरुङले प्रतिक्रिया दिए। यात्राले हामी सबैलाई ऊर्जा दिएको छ, उनले भने, कुर्सीका लागि मात्र नेताहरू लडाइँ गर्छन् भन्ने जनताको धारणालाई यो यात्राले चिरेको छ। यद्यपि एमालेको यात्रालाई पहिचान पक्षधरले भने रुचाएका छैनन्। पहिचान पक्षधरहरूलाई एमालेले पटकपटक जिस्काएको पहिचान पक्षधर नेता सागर केरुङले बताए। हाम्रा मुद्दाहरूलाई एमालेले प्रहरी प्रशासनको बलमा कुल्चिरहेको छ, केरुङले भने, यो यात्रा पनि त्यसको एउटा उदाहरण हो। सर्वसाधारण मानिसले भने एमालेले भनेजस्तो काम गर्छ या गर्दैन भनेर केही बोल्न नसकिने तर्क गरे। उसले भनेको पूरा गर्छ, गर्दैन केही महिनापछि थाहा हुन्छ, च्याङथापुका मोहन ढुंगेलले भने, नेताहरूले बोलेको कुरामा विश्वास गर्ने वातावरण छैन।"
थाइल्याण्डका लागि आवासीय राजदूतमा वली नियुक्त,काठमाडौं : थाइल्याण्डका लागि आवासीय राजदूतमा धनबहादुर वली नियुक्त भएका छन्। राष्ट्रपति रामचन्द्र पौडेलले सोमबार वलीलाई थाइल्याण्डका लागि आवासीय राजदूतमा नियुक्त गरेका हुन्। नेपालको संविधानको धारा २८२ को उपधारा (१) बमोजिम मन्त्रिपरिषदको सिफारिसमा राष्ट्रपति पौडेलले वलीलाई नियुक्त गरेको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिइन्।
"प्रस्तावित ६ जना न्यायाधीशको सुनुवाई सकियो, बुधबार निर्णय सुनाइने","काठमाडौं : संसदीय सुनुवाई समितिमा सर्वोच्च अदालतको न्यायाधीशमा प्रस्तावित ६ जनाको सुनुवाई सकिएको छ। सिंहदरबारमा सोमबार बसेको बैठकले प्रस्तावित न्यायाधीशमध्ये सुनिलकुमार पोखरेल र बालकृष्ण ढकालसँग सुनुवाई गरेसँगै ६ जनाकै सुनुवाई सकिएको हो। सुनुवाई भएका प्रस्तावित न्यायाधीशहरूको नाम अनुमोदनका लागि पुस ४ गते बैठक बस्ने समितिले जनाएको छ। न्याय परिषद्ले सर्वोच्च अदालतको न्यायाधीशमा सारंगा सुवेदी, अब्दुल अजिज मुसलमान, महेश शर्मा पौडेल, टेकप्रसाद ढुंगाना, सुनिल पोखरेल र बालकृष्ण ढकाललाई सिफारिस गरेको थियो। जसमध्ये सोमबार संसदीय सुनुवाईका क्रममा प्रस्तावित न्यायाधीश सुनिलकुमार पोखरेलले छिटो न्याय प्रदान गर्ने, पुराना मुद्दाहरूलाई किनारा लगाउँदै जाने कुरालाई एकीकृत कार्ययोजनाका साथै प्रणालीगत विकास गर्नुपर्ने बताए। उनले बहस व्यवस्थापन सम्बन्धमा लिड लयरको व्यवस्थापन गरी बहस गर्नुपर्नेमा जोड दिए। त्यस्तै अर्का प्रस्तावित न्यायाधीश बालकृष्ण ढकालले न्यायसेवाको गुणस्तर, सहज कार्यवातावरण र छिटो न्याय प्रदानका साथै विकृति, भ्रष्टाचार अन्त्य गर्न आफूले पहल गर्ने बताए। उनले न्यायीक सुधारका लागि यसअघि आएका प्रतिवेदनका आधारमा यस क्षेत्रको सुधारका लागि पनि आफू लागिपर्ने जिकिर गरे। बैठकमा समिति सदस्यहरूले सहजरूपमा छिटो न्याय प्रदान गर्न प्रस्तावित न्यायाधीशहरूको कार्ययोजनाबारे प्रश्न गरेका थिए। सुनुवाई समितिको बैठकले प्रस्तावित न्यायाधीशको अनुमोदन गरेमात्रै नियुक्त हुने संवैधानिक व्यवस्था रहेको छ।"
"प्रधानमन्त्रीलाई अनौंठो निमन्त्रणा, उपहारमा दिइयो घोङी, ढिक्री, सुरिक सिकार र जाँरक झ्वार","काठमाडौं : प्रधानमन्त्री पुष्पकमल दाहाललाई थारू समुदायको परम्परागत विधिअनुसार निमन्त्रणा गरिएको छ। थारू कलाकारहरूको टोलीले प्रधानमन्त्री दाहाललाई बालुवाटार निवासमै पुगेर थारू विधिअनुसार प्रमुख अतिथिको निमन्त्रणा गरेको हो। थारू कलाकारहरूले थारू परम्परागत विधिअनुसार अन्दीको भात, घोङी, सिध्रा, झिङ्गे माछा र बंगुरको मासुको परिकार, बयरको चट्नी, केराउ र आलुको तरकारी, बर्या, ढिक्री र जाँरक झ्वार (जाँड) कोसेली लिएर निमन्त्रणा दिन बालुवाटार पुगेका थिए। राष्ट्रिय थारू कलाकार मञ्चका उपाध्यक्ष अन्जु चौधरीले उक्त कोसेली प्रधानमन्त्री दाहाललाई हस्तान्तरण गरेकी थिइन् । थारू समुदायमा चेलीको हातबाट कोसेली दिने प्रचलन छ। प्रधानमन्त्री दाहालले थारू समुदायको परम्परागत विधिबाट गरिएको निमन्त्रणाबाट आफू निकै प्रभावित भएको बताए। उनले आफूलाई अहिलेसम्म कसैले यसखालको निमन्त्रणा नदिएको बताए। यस्तो खालको निमन्त्रणा मलाई कसैले दिएको थिएन। तपाईँहरूले दिनुभएको परम्परागत निमन्त्रणाबाट म निकै प्रभावित भएँ, प्रधानमन्त्री दाहालले भने। उनले उक्त निमन्त्रणाको सम्मानमा थारू कलाकारहरूले आयोजना गर्ने कार्यक्रममा सहभागी हुने प्रतिवद्धता जनाएका थिए। मञ्चका अध्यक्ष विनय वैद्यका अनुसार थारू कलाकारहरूको महाधिवेशनका लागि उक्त निमन्त्रणा दिइएको हो। मञ्चले माघ २७ गते चितवनको सौराहामा महाधिवेशन आयोजना गर्दैछ। थारू कलाकारहरूको छाता संस्थाको रूपमा रहेको मञ्चको महाधिवेशनमा देशभरिका थारू कलाकाहरू जुट्ने अध्यक्ष वैद्यको भनाइ छ। उनले थारू समुदायको परम्परागत विधिलाई देशकै कार्यकारीसमक्ष प्रस्तुत गरेर संस्कृति जोगाउनुपर्ने उदाहरण दिएको बताए। थारू समुदायका परम्परागत विधि, पद्धतिहरू विस्तारै लोप हुने अवस्थामा छ। सरकार पनि त्यसको संरक्षण र प्रवर्द्धनमा चुकिरहेको भान हुन्छ। त्यसैले देशको कार्यकारी प्रमुखलाई नै यसखालको निमन्त्रणा दिएर संस्कृति जोगाउनुपर्ने उदाहरण प्रस्तुत गरेका हौं, अध्यक्ष वैद्यले भने।"
विधान संशोधन गर्ने एकीकृत समाजवादीको तयारी,"काठमाडौं : नेकपा एकीकृत समाजवादीले पार्टीको विधान संशोधन गर्ने तयारी गरेको छ। पार्टी कार्यालय आलोकनगरमा सोमबार बसेको सचिवालय बैठकमा पार्टीको विधान संशोधन कार्यसमितिले विधान संशोधन प्रस्ताव पेस गरेको हो। आगामी जेठ ३ देखि ७ गतेसम्म काठमाडौंमा हुने महाधिवेशनका क्रममा विधान संशोधनका लागि पार्टीका संगठन विभाग प्रमुख वेदुराम भुसाल संयोजकत्वको समितिले सचिवालय बैठकमा प्रस्ताव पेस गरेको पार्टी सचिव जीवनराम श्रेष्ठले जानकारी दिए। विधान संशोधन प्रस्तावमाथि मंगलबार पनि सचिवालय बैठकमा छलफल हुने उनले बताए। प्रस्तावमाथि आएका सुझावहरूलाई समेटेर अघि बढाइने उनले बताए। सचिवालयको बैठकपछि पुको ९ गते स्थायी कमिटी, १० गते पोलिट्व्युरो र पुस ११ र १२ गते केन्द्रीय कमिटिको बैठक बस्ने समाजवादीले जनाएको छ। त्यस्तै समाजवादीले माघको १४ र १५ गते राष्ट्रिय सम्मेलनको आयोजना गर्ने यसअघि नै निर्णय गरिसकेको छ।"
हत्या अभियोगमा सफाइ पाएका सांसद महतोलाई २१ किलोको माला,महोत्तरी : थमन विक हत्या प्रकरणमा महोत्तरी जिल्ला अदालतबाट सफाइ पाएका प्रतिनिधिसभा सदस्य लक्ष्मी महतो कोइरीलाई २१ किलोको मालाले स्वागत गरिएको छ। नेपाल कुशवाहा कल्याण समाजले उनको निवास निगौलमा सम्मान गरेको हो। समाजका जिल्ला अध्यक्ष विजयकुमार महतोले सांसद महतोलाई सफल कार्यकालको शुभकामना दिएका थिए। जनताको दुःखमा मल्हम लगाउनका लागि जनमैत्री विकास निर्माणमा सक्रिय भूमिका निर्वाह गरिदिन उनीहरूको आग्रह थियो। जनतासँग प्रत्यक्ष भेटघाट गरी उनीहरुको समस्या समाधानका निम्ति आफू सक्रियरूपमा लाग्ने सांसद महतोले प्रतिवद्धता जनाएका थिए। अदालतले गत बिहीबार महतोलाई सफाई दिएको थियो।
जतिसक्दो चाँडो कांग्रेस नेतृत्वमा सरकार बनाउनुपर्छ : शेखर कोइराला,"नुवाकोट : नेपाली कांग्रेसका वरिष्ठ नेता शेखर कोइरालाले देशको समस्या समाधानका लागि अहिलेको सरकारको विकल्प आवश्यक रहेको बताएबा छन्। उनले कांग्रेस आफैं सक्षम हुँदाहुँदै अरुलाई नेतृत गर्न दिनु नै भुल भएको बताए। नेकपा माओवादी नेतृत्वको सरकारले जनतामा आशा जगाउन नसकेको भन्दै उनले अब कांग्रेसको नेतृत्वमा सरकार बन्नुपर्ने बताए। यसको लागि नेतृत्व तयार रहनुपर्ने उनको भनाइ छ। जनतामा निरासा छाएका कारण त्यसको विकल्पमा सरकार परिवर्तन हुनुपर्ने उनले बताए। कांग्रेसको सरकारले मात्रै देशमा विद्यमान समस्या समाधान गर्न सक्ने उनको दाबी छ। उनले कांग्रेसलाई अरुले प्रयोग गरिरहेको र यो कार्यकतालाई मन नपरेकोसमेत बताए। भ्रष्टाचार, अनियमितता, महँगी बढिरहेका बेला सरकार जनताको दैनिकीसँग बेखवर रहेको नेता कोइरालाले बताए। कांग्रेसले वर्तमान सरकारलाई सहयोग गरिरहेका कारण प्रधानमन्त्री पुष्पकमल दाहालले एक वर्षको कार्य प्रगतिविवरण पेस गर्नुपर्ने उनको माग छ। उनले कांग्रेसकै पदाधिकारी, नेता, जनप्रतिनिधि तथा कार्यकर्ताबीच सहकार्य र समन्वय नहुँदासमेत समस्या आइरहेको बताए। सरकारसँग जनता निराश छन्, जताततै बेथिति मौलाएको छ, भ्रष्टाचार बढेको छ। जतिसक्दो चाँडो सरकार परिवर्तन गर्नुपर्छ र सरकारको नेतृत्व कांग्रेसले लिनुपर्छ, अहिलेको नेतृत्वबाट देशले निकास पाउँदैन, जनताले दुःख मात्रै पाउँछन्,' उनले भने।"
"प्रधानमन्त्रीले 'एक्सन रुम' बाटै गरे दुई सडक आयोजनाको अनुगमन, द्रूतगतिमा काम गर्न निर्देशन",काठमाडौं : प्रधानमन्त्री पुष्पकमल दाहाल 'प्रचण्ड' ले सिंहदरबारस्थित कार्यालयमा रहेको 'एक्सन रुम' बाटै दुई सडक आयोजनाको अनुगमन गरेका छन्। प्रधानमन्त्री दाहालले सोमबार अपरान्ह एक्सन रुपमा बसेर नारायणघाटबुटवल सडक र मुग्लिङपोखरा सडकको भर्चुअल छलफल र अनुगमन गरेको प्रधानमन्त्रीको सचिवालयले जनाएको छ। सो क्रममा प्रधानमन्त्री दाहालले द्रूतगतिमा दुई सिफ्टमा काम गर्न सम्बन्धित निकायलाई निर्देशन समेत दिएका छ्न्। लामो समयदेखि निर्माणाधीन रहेका दुवै सडक आयोजनाको काम ठेकेदारको ढिलासुस्तीका कारण निर्माण सम्पन्न हुन सकेको छैन।
धनगढी र काठमाडौं बराबरीमा रोकियो,काठमाडौं : नेपाल सुपर लिग (एनएसएल) फुटबल प्रतियोगितअन्तर्गत आज भएको धनगढी एफसी र काठमाडौं रेजर्सबीचको खेल बराबरीमा सकिएको छ। त्रिपुरेश्वरस्थित दशरथ रंगशाला सम्पन्न खेलमा धनगढी र काठमाडौ्बीचको खेल ११ गोलको बराबरी सकिएको हो। यससँगै दुवै टोलीले एकएक अंक बाँडेका छन्। खेलमा पहिलो अग्रता भने धनगढीले लिएको थियो। खेलको १५औं मिनेटमा धनगढीका अहमद हिजाजीको गोल गर्दै आफ्नो टोलीलाई पहिलो अग्रता दिलाए। त्यस्तै खेलको ६६औं मिनेटमा काठमाडौंले बराबरी गोल गर्यो। काठमाडौंको तोजीदिनोभको क्रसमा किङ्गे ओलिभरले हेडरमार्फत् गोल गर्दै खेललाई एकएक गोलको बराबरीमा ल्याए। त्यसपछि दुवै टोलीले गोल गर्न सकेनन् र खेल एकएक गोलको बराबरीमा सकियो। यस खेलसँगै धनगढीले ६ खेलको समाप्तिमा १२ अंक जोड्दै तालिकाको शीर्ष स्थानमा छ। काठमाडौं पाँच खेलमा नौ अंकसहित तालिकाको चौथो स्थानमा यथावत छ।
यो संविधानले कुनै दलको बहुमत आउँदैन : देउवा,नुवाकोट : नेपाली कांग्रेसका सभापति शेरबहादुर देउवाले अहिलेको संविधानअनुसार कुनै पनि दलको बहुमत नआउने बताएका छन्। उनले अहिलेको संविधानले कुनै पनि दललाई चुनावमा बहुमत ल्याउन नदिने ठोकुवा गरे। नुवाकोटको विदुरमा सोमबार प्रथम जिल्ला भेलाको उद्घाटन गर्दै देउवाले संविधान जारी भएको आठ वर्षपछि विमति जाहेर गरे। उनले बहुमत नआउने भएका कारण अन्य दलसँग मिलेर चुनावमा गएको बताए। कांग्रेसको विधान र देशको संविधान दुवैको विषयमा कुरा उठिरहेका कारण आफूले गम्भीरतापूर्वक लिएको उनले बताए। आफ्नै दलभित्रसमेत विविध विचार आइरहेका कारण कांग्रेसले पनि अब सोचेर अगाडि बढ्नुपर्ने बेला आएको उनको भनाइ छ। असहमति र असन्तुष्टिलाई छलफल गरेर समाधान गर्नुपर्ने जोड दिँदै उनले राम्रो कामको समर्थन र गलत कामको खबरदारी गर्न नुवाकोटबासीलाई आग्रह गरे। उनले देशमा विविध परिवर्तन गरेको कांग्रेस दलहरुबीच छुट्टै महत्वको भएको बताए।
योग्यताका आधारमा उपकुलपति नियुक्त गर्छौं : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले योग्यताका आधारमा त्रिभुवन विश्वविद्यालयको उपकुलपति नियुक्त गरिने बताएका छन्। प्रधानमन्त्री एवं त्रिभुवन विश्वविद्यालयका कुलपति समेत रहेका दाहालले विश्वविद्यालयहरूमा हुने राजनीतिक नियुक्तिहरूमा राजनीतिक भागबण्डाको अन्त्य गरी 'मेरिट'का आधारमा पदाधिकारीहरू नियुक्त गर्ने बताएका हुन्। सोमबार दिउँसो त्रिपुरेश्वरमा आयोजित त्रिभुवन विश्वविद्यालयको ४९ औं दीक्षान्त समारोहलाई सम्बोधन गर्दै प्रधानमन्त्री दाहालले राजनीतिक दलहरूलाई त्रिभुवन विश्वविद्यालयमा भागबण्डा होइन मेरिटको आधारमा नियुक्ति हुनका लागि अग्रसर हुन अपील गरे। प्रधानमन्त्रीले भने,'आजको यो दिक्षान्त समारोह नेपालको इतिहासमा मात्रै ऐतिहासिक बनेन,विश्व इतिहासमा नै दीक्षान्त समारोहको तमाम श्रृङ्खलामा एउटा रेकर्ड हुन गयो। म आज यस अवसरमा त्रिभुवन विश्व विद्यालयबाट नै राजनीतिक भागभण्डाको अन्त्य गर्ने मेरिटको आधार भिसीलगायतका पदाधिकारी नियुक्ति गर्ने प्रतिबद्धता तपाईहरूको अगाडि व्यक्त गर्दछु। प्रधानमन्त्री दाहालले यसका निम्ति खुला प्रतिस्पर्धामा आउन विज्ञहरूलाई आह्वान समेत गरे। ' खुला प्रतिस्पर्धामा आउन देशभित्र र विश्वभरि रहेका विज्ञ नेपालीहरूलाई विशेष आह्वान पनि गर्दछु।'"
एन्फाको सीईओमा इन्द्रमान तुलाधर नियुक्त,काठमाडौं : अखिल नेपाल फुटबल संघ (एन्फा)को प्रमुख कार्यकारी अधिकृत सीईओमा इन्द्रमान तुलाधर नियुक्त भएका छन्। सोमबार काठमाडौंमा बसेको एन्फा कार्यसमिति बैठकले एन्फाका पूर्व महासचिव तुलाधरलाई सीईओ नियुक्त गरेको हो। त्यस्तै बैठकले सहायक कोषाध्यक्षमा प्रविण कुमार यादवलाई नियुक्त गरेको छ। बैठकले एन्फाको बिषेश साधारणसभा माघ ८ गते काठमाडौंमा गर्ने निर्णय गरेको छ भने नियमित साधारणसभा फागुन १४ गते काठमाडौंमा गर्ने निर्णय गरेको छ। त्यस्तै एन्फाले भविष्यमा हुने अन्तराष्ट्रिय प्रतियोगीता आयोजना गर्दा निशुल्क पास वितरण पूर्णरूपमा बन्द गर्ने र एन्फाले टिकट बिक्री गरि उठेको रकमका २० प्रतिशत रकम प्रतियोगितामा सहभागी हुने उमेर समूह र राष्ट्रिय महिला तथा पुरुष फुटबल टिमका खेलाडीलाई प्रदान गर्ने निर्णय गरेको छ।
संकल्प यात्राले एमाले र पहिचान पक्षधरबीचको द्वन्द्वलाई चिर्यो,"फिदिम : नेकपा एमालेले मध्यपहाडी लोकमार्गमा समृद्धिका लागि संकल्प यात्रा गर्ने घोषणा गरेदेखि नै अध्यक्ष ओलीको स्वास्थ्यप्रति चासो दिने धेरै थिए। ओलीको स्वास्थ्यका कारण यात्रा प्रभावित हुन सक्ने शुभचिन्तकहरूको चिन्ता थियो। ओलीको स्वास्थ्यसँगै कोशी प्रदेशमा आन्दोलित बनेका पहिचान पक्षधरहरूले अभियानलाई प्रभावित बनाउन सक्ने अनुमान थियो। तर, अनेकौ चुनौती र आशंकाहरूलाई पार गर्दै एमालेको संकल्प यात्राले १८औं दिनमा पूर्णता पाएको छ। मध्यपहाडी लोकमार्गले छोएका २६ जिल्लाहरूमा विभिन्न कार्यक्रम गर्दै चिवाभन्ज्याङमा पुगेर आइतबार यात्रा टुंगिएको हो। चिवाभन्ज्याङमा ओलीले झण्डोत्तलन गरेर यात्रालाई औपचारिक रूपमा टुंग्याएका हुन्। मंसिर १४ गते बैतडीको झुलाघाटदेखि सुरु भएको एमालेको संकल्प यात्रा पाँचथरको चिवाभन्ज्याङ पुगेर औपचारिक रूपमा आइतबार टुंगिएको हो। पाँचथर सदरमुकाम फिदिमदेखि हेलिकप्टरबाट चिवा पुगेका ओलीले चिवामा छोटो सम्बोधन गरे। ३२ सय मिटरको उचाइमा रहेको मध्यपहाडी लोकमार्गको उद्गम बिन्दु चिवामा आयोजित समापन कार्यक्रममा ओली प्रसन्न मुद्रामा थिए। कार्यक्रमलाई सम्बोधन गर्दै ओलीले अभियानमा समाहित हुने र सहयोग गर्नेहरूलाई धन्यवाद दिए। विपक्षीप्रति खरो बोल्ने ओलीले चिवामा अन्य दल र नेताहरूको नामसम्म लिएनन्। उनले यात्रा उपलब्धिमूलक भएको उद्घोष गरे। ओलीले आगामी चुनावमा एमालेलाई बहुमत दिलाउने गरी काम गर्न कार्यकर्तालाई निर्देशन दिए। उनले चिवाभन्ज्याङलाई आर्थिक नाका बनाउन सकिने संकेत गरे। मध्यपहाडी लोकमार्ग पहाडी जिल्लाको समृद्धिको संवाहक हो, उनले भने, यो उद्गम बिन्दुमा आर्थिक नाका खडा गरेर पूर्वी पहाडको विकास गर्न सकिन्छ। यात्राका क्रममा आयोजित अधिकांश सभालाई अध्यक्ष ओलीले एकल सम्बोधन गरेका थिए। पहिचान पक्षधरको अवरोधका बाबजुद यात्रा पूरा भएको हो। पहिचान पक्षधरले प्रदेशको नाम कोशी मान्य नहुने भन्दै एमालेको कार्यक्रमलाई अवरोध गर्न बन्दको आह्वान गरेको थियो। कडा सुरक्षाका कारण छिटफुट अप्रिय घटनाबाहेक कार्यक्रम सहज रूपमा सम्पन्न भएको एमालेको दाबी छ। धनकुटाको लेगुवामा पहिचान पक्षधर एक व्यक्तिले अध्यक्ष ओलीमाथि मुक्का प्रहारको प्रयास गरेका थिए। पाँचथरमा पनि सडकमा ढुंगा र मुढाहरू लडाएर अवरोधको प्रयास भएको थियो। अवरोधहरूलाई चिर्दै एमालेले यात्रा सम्पन्न गरेको हो। एमालेको यो यात्राले देशमा असाधारण योगदान गरेको छ, ओलीले भने, अरूले गर्न नसकेको काम हामी गरेर देखाउँछौँ। पहाडको बढ्दो बसाइँसराइलाई रोक्ने र समस्याको पहिचान गर्ने उद्देश्य राखेर एमालेले मध्यपहाडी जिल्लाहरूमा संकल्प यात्रा गरेको हो। यात्रामा एमालेका करिब दुई सय हाराहारी केन्द्रीय नेताहरू सहभागी थिए। यात्राले देश बुझ्न सहयोग गरेको एमाले सचिव योगेश भट्टराईले प्रतिक्रिया दिए। यो यात्राले नेताहरूलाई देश बुझ्ने मौका दिएको छ, उनले भने, अब हामी यात्राको गम्भीर समीक्षा गरेर थेसिस नै तयार गर्नेछौं। थेसिस तयार गरेर एमालेले सोहीबमोजिम काम गर्ने उनले प्रष्ट्याए। विभिन्न चुनौतीहरूलाई पार गर्दै यात्रा पूरा गरिएको एमाले सचिव गोकर्ण विष्टले बताए। यात्रालाई सहज र उपलब्धिमूलक बनाउने धेरै चुनौतीहरू थिए, विष्टले भने, सबै चुनौतीहरूलाई पार लगाउँदै यात्रालाई सार्थक बनाएका छौं। देश बनाउने र विकास गर्ने सबालमा राजनीति गर्नु नहुने उनको तर्क थियो। एमाले र पहिचान पक्षधरहरूबीचको द्वन्द्वलाई पनि यात्राले चिरेको उनले तर्क गरे। एमालेप्रतिको गलत धारणालाई हामीले चिर्न सक्यौं जस्तो लागेको छ, उनले भने, एमालेले पार्टीका लागि मात्र नभएर सिंगो देशका लागि काम गर्छ भनेर प्रमाणित गर्नुछ। यात्राले जनता र पार्टी कार्यकर्ताहरूमा नयाँ उत्साह र ऊर्जा थपेको उपमहासचिव पृथ्वीसुब्बा गुरुङले प्रतिक्रिया दिए। यात्राले हामी सबैलाई ऊर्जा दिएको छ, उनले भने, कुर्सीका लागि मात्र नेताहरू लडाइँ गर्छन् भन्ने जनताको धारणालाई यो यात्राले चिरेको छ। यद्यपि एमालेको यात्रालाई पहिचान पक्षधरले भने रुचाएका छैनन्। पहिचान पक्षधरहरूलाई एमालेले पटकपटक जिस्काएको पहिचान पक्षधर नेता सागर केरुङले बताए। हाम्रा मुद्दाहरूलाई एमालेले प्रहरी प्रशासनको बलमा कुल्चिरहेको छ, केरुङले भने, यो यात्रा पनि त्यसको एउटा उदाहरण हो। सर्वसाधारण मानिसले भने एमालेले भनेजस्तो काम गर्छ या गर्दैन भनेर केही बोल्न नसकिने तर्क गरे। उसले भनेको पूरा गर्छ, गर्दैन केही महिनापछि थाहा हुन्छ, च्याङथापुका मोहन ढुंगेलले भने, नेताहरूले बोलेको कुरामा विश्वास गर्ने वातावरण छैन।"
मेयर बालेन भाषण नसुनि हिँडेपछि प्रचण्डको गुनासो : जवाफ नसुनी हिँड्नेसँग मलाई इरिटेसन हुन्छ,"प्रचण्डले भने ,अहिले बालेन्द्र जी गइहाल्नुभयो। मलाई फेरि पहिला बोलेर हिँड्नेसँग पनि अलिअलि इरिटेसनहुन्छ। आफूले भन्ने कुरा जे भन्नु छ भनिहाल्ने अनि त्यसको जवाफ सुन्नका लागि बस्दै नबस्ने गर्नुहुँदैन। बस्नुपर्छ प्रमुख अतिथिले बोल्ने बेलासम्म। काठमाडौं : प्रधानमन्त्री पुष्पकमल दाहाल प्रचण्ड,काठमाडौं महानगरपालिकाका मेयर बालेन्द्र शाह र बागमती प्रदेशका उद्योग, वाणिज्य, भूमि तथा प्रशासनमन्त्री रामकृष्ण चित्रकारबीच सवाल जवाफ भएको छ। ललितपुर महानगरपालिकाको १०५ औँ स्थापना दिवसका अवसरमा अधिकारको विषयलाई लिएर सवाल जवाफ भएको हो। कार्यक्रममा पहिले बोलेका मेयर शाहले प्रधानमन्त्री प्रचण्डमाथि प्रश्न गरेपछि उनले जवाफ फर्काएका छन्। प्रचण्डले आफूलाई पहिला बोलेर हिँड्नेसँग अलि इरिटेसनहुने बताए। प्रधानमन्त्री प्रचण्डले भने,अहिले बालेन्द्र जी गइहाल्नुभयो। मलाई फेरि पहिला बोलेर हिँड्नेसँग पनि अलिअलि इरिटेसनहुन्छ। आफूले भन्ने कुरा जे भन्नु छ भनिहाल्ने अनि त्यसको जवाफ सुन्नका लागि बस्दै नबस्ने गर्नुहुँदैन। बस्नुपर्छ प्रमुख अतिथिले बोल्ने बेलासम्म। प्रचण्डले थपे,उहाँले भन्नुभयो यहाँबाट निस्कने बित्तिकै हुन्छ। म बालेन्द्र जीलाई के भन्न चाहन्छु भने तपाईंले चाहे त्यो बागमतीमा बसेकाको हस्तक्षेपको कुरालाई लिएर होस्, या तीनकुनेको कुरालाई होस्। चाहे फोहोरमैला व्यवस्थापनको निम्ति काठमाडौं उपत्यकाभित्र मिलेर काम गर्ने विषयमा कतिपटक सिंहदबारमा बैठक भयो। के अहिलेको प्रधानमन्त्री जस्तो रचनात्मक र सकारात्मक ढंगले समन्वय गरेको अर्को कसैले देख्नुभएको छ ? प्रधानमन्त्री प्रचण्डले काठमाडौं महानगरपालिकाको मेयर भएका नाताले ललितपुर र भक्तपुरका महानगरसँग समन्वय गर्नुपर्ने दायित्व होइन भन्दै बालेनलाई प्रश्न समेत गरे। प्रधानमन्त्रीको सक्रियता राम्रो छ भन्न केले रोकेको छ ? बालेनलाई प्रश्न गर्दै प्रचण्डले भने,मैले गरेका सकारात्मक कामलाई सकारात्मक सोचसहित रिकग्नाइज नगर्दिनु सकारात्मक सोचलाई प्रोत्साहन नदिनु हो। मैले त्यो पीडा पनि बेलाबेलामा महसुस गर्ने गरेको छु। आफूले गरेका राम्रा कामको प्रचार हुन नसकेको प्रचण्डको भनाई छ। काठमाडौं उपत्यकामा देखिएको फोहोरको समस्या काठमाडौंका सबै स्थानीय तहको मूलभूत समस्याको विषय रहेको सङ्घीय सरकारलाई अवगत रहेको उनको भनाई छ। काठमाडौं महानगरपालिकाका मेयर साहले संघ र प्रदेश सरकारले गर्नुपर्ने काम स्थानीय सरकारले गरिदिँदा किन आपत्ति मानेको भनेर प्रश्न गरेका थिए। बालेनले उपत्यकाको फोहोर व्यवस्थापन गर्न स्थानीय तहलाई बाधा अड्काउ परेकाले प्रधानमन्त्रीसँग बाधा अड्काउ फुकाउ गरिदिन आग्रह गरेका थिए। मेयर शाहले फोहोर व्यवस्थापन, काठमाडौंको खोला अतिक्रमण लगायतका प्रसंग उठाउँदै संघीय सरकारबाट अपेक्षित सहयोग नपाएको गुनासो गरेका थिए। कार्यक्रममा शाहले भने, स्थानीय सरकार एक्लैले गर्न सक्ने काममा संघीय सरकारले बाधा उत्पन्न गरेको छ। त्यसलाई फुकाइदिन प्रधानमन्त्रीलाई आग्रह गर्दछु। यसैगरी बागमती प्रदेशका उद्योग, वाणिज्य, भूमि तथा प्रशासनमन्त्री रामकृष्ण चित्रकारकै अगाडि मेयर शाहले महानगरले काठमाडौंमा यातायात व्यवस्थापन गर्न खोज्दा बागमती प्रदेश सरकारले मुद्दा लगाएको भन्दै आक्रोस व्यक्त गरे। काठमाडौँका प्रमुख शाहले प्रदेश सरकारले यातायात सञ्चालनमा मुद्दा लगाएको भन्दै प्रदेश सरकारको ध्यानाकर्षण गराएका थिए। प्रचण्डले भने,काठमाडौं उपत्यकाको फोहोर व्यवस्थापनका सन्दर्भमा मैले निकै गम्भीरतापूर्वक छलफल एवं यसको वैज्ञानिक एवं दीर्घकालीन व्यवस्थापनका निम्तिसमेत पहल गर्दै आइरहेको कुरा यहाँहरूलाई अवगत नै छ। त्यसका निम्ति मेरै पहलमा पटकपटक बैठक गरी समस्या समाधानको पहलसमेत गरिएको छ।"
माओवादीले जनहितको सवालमा अपेक्षाकृत काम गर्न नसकेकै होः नेता पुन,"हेटौंडा : नेकपा (माओवादी केन्द्र)का उपमहासचिव वर्षमान पुनले पार्टीभित्रको टुटफुट र गलत प्रवित्तिका केही मानिसहरु हावी भएकै कारण माओवादी केन्द्रले जनहितको सवालमा अपेक्षाकृत काम गर्न नसकेको बताएका छन्। हेटौंडामा आयोजित पत्रकार सम्मेलनलाई सम्बोधन गर्दै पुनले २०६४ सालमा संविधान बनाउन नसकेर संसद विघटन गर्नु नै माओवादीको लागि घातक भएको बताए। माओवादी पटक पटक फुट्यो, त्यसले पार्टीलाई ठूलो असर पर्न गयो। अब हामी कमब्याकको चरणमा छौँ। त्यतिबेला संविधान बनाउन सकेनौँ, सेटब्याक भो , त्यसपछि टुटफुट भयो, एकपटक धक्का लागेपछि कमब्याक हुन समय लाग्ने रहेछ, उनले भने। एमाले पनि २०५१ मा फुटेपछि पहिलो पार्टी बन्न १९ वर्ष लागेको भन्दै उनले माओवादी जति ओरालो लाग्नुपर्ने त्यति लागिसकेको र अब भने पुनः सुधारको बाटोमा रहेको उल्लेख गरे। उनले सरकारको काममा विस्तारै रफ्तार बढ्दै गएको र आम जनताका लागि यही सरकारले उल्लेख्य परिवर्तनको अनुभूति हुने गरि काम गरेर देखाउने समेत बताए। सरकारले सुशासनका सन्दर्भमा गरेको राम्रो कामलाई असफल बनाउन घेराबन्दी भइरहेको भन्दै उनले राम्रो कामलाई सबै दलले सहयोग गर्नुपर्ने संस्कारको विकास हुनु आवश्यक रहेको बताए। सरकारले सोचेजस्तो खर्च गर्न नसकेको स्वीकार गर्दै उनले राज्यले खर्च गर्ने प्रणालीको पुनः निर्माण गर्नुपर्ने आवश्यकता औंल्याए।"
"बालेन निर्णय गर्छन्, अदालत नगर्नू भन्छ","काठमाडौं : पुराना दललाई पाखा लगाउन भन्दै बालेन साहले चुनाव चिह्न नै लौरो लिए। काठमाडौंका जनताले लौरोलाई साथ दिए। स्वतन्त्र उम्मेदवार बालेनले चुनाव पनि जिते। काठमाडौं महानगर हाँक्न चाबी हातमा लिएपछि बालेनले केही प्रशंसायोग्य काम पनि गरेका छन्। तर, पछिल्ला दिनमा उनले गरेका केही नीतिगत निर्णय विवादित बन्दै अदालतसम्म पुगे। अनि, ती निर्णय अदालतले कार्यान्वयन नगर्न आदेश दिइरहेको छ। यस्तो क्रम अझै चलिरहेको छ। काठमाडौं महानगरले गत मंसिर १२ गते सुर्तीजन्य पदार्थ बिक्री वितरणमा पूर्ण रोक लगाउने निर्णय गर्यो। मंसिर २७ गतेदेखि सुर्ती, चुरोट, गुट्खा, पानपरागजस्ता पदार्थ बिक्री वितरणमा रोक लगाइयो। निर्णय कार्यान्वयनका लागि महानगरले पसलपसलमा अनुगमन गर्यो। नियमविपरीत सुर्तीजन्य पदार्थको बिक्री वितरण गरिएको भन्दै महानगर प्रहरीले त्यस्ता सामग्री जफत पनि गर्यो। तर, मंसिर २९ गते निर्णय कार्यान्वयन नगर्न उच्च अदालत पाटनले आन्तरिम आदेश दियो। न्यायाधीश जनक पाण्डे र ब्रजेश प्याकुरेलको इजलासले मुद्दाको अन्तिम टुंगो नलगेसम्म महानगरको १२ मंसिरको निर्णय कार्यान्वयन नगर्न अन्तरिम आदेश दिएको थियो। बालेनको उक्त निर्णय अलपत्र पर्यो। महानगरको स्वास्थ्य विभागले जारी गरेको सूचनाले कानुनबमोजिम सञ्चालन गर्दै आएको उद्योग व्यवसायमा प्रतिकूल असर परी अपूरणीय क्षति हुन सक्ने अवस्था देखिएको छ, अन्तरिम आदेशमा भनिएको छ। काठमाडौं महानगरको सुर्तीजन्य पदार्थ बिक्रीमा रोक लगाउने निर्णयविरुद्ध श्रीराम टोबागो उद्योगले रिट निवेदन दर्ता गरेको थियो। महानगरले ३२ वटै वडामा सुर्तीजन्य पदार्थ बिक्री, प्रयोग र कारोबारमा प्रतिबन्ध लगाएको थियो। प्लास्टिकमा प्याक गरिएका कच्चा सुर्ती, खैनी, बिँडी, तम्बाखु, सुल्फा, गुट्खा, पानपराग वा यस्तै प्रकृतिका मुखमा राखेर रस लिने सुर्र्तीजन्य पदार्थको भण्डारण, बिक्री र प्रयोग गर्न नपाइने भन्दै महानगरपालिकाले मंसिर १२ गते सार्वजनिक सूचना जारी गरेको थियो। बालेन साहले महानगरभित्रका सिनेमा हलमा भारतीय सिनेमाको प्रदर्शनमा गत असार ४ देखि रोक लगाएका थिए। महानगरका सिनेमा हलमा हिन्दी सिनेमा चल्न नदिने उर्दी पनि जारी गरे। भारतीय सिनेमा आदिपुरुष मा जानकी भारतकी छोरी हुन् भन्ने भ्रमपूर्ण संवाद रहेको भन्दै उक्त संवाद नहटाएसम्म हिन्दी फिल्म चल्न नदिने उनले अड्डी कसे। तर, त्यस्तो संवाद फिल्ममा नभएको निर्माता र चलचित्र सेन्सर बोर्ड, नेपालले समेत जानकारी गरायो। तर, बालेनले उर्दी कायमै राखे। केही समय महानगरका हलमा हिन्दी सिनेमा बन्द पनि भए। नेपाल चलचित्र संघ बालेनको उक्त निर्णयविरुद्ध अदालत गयो। असार ७ गते हिन्दी फिल्म चल्न नदिने महानगरको निर्णयविरुद्ध चलचित्र संघले हालेको रिटमा उच्च अदालत पाटनले अल्पकालीन अन्तरिम आदेश दियो। न्यायाधीश धीरबहादुर चन्दको इजलासले अल्पकालीन अन्तरिम आदेश जारी गरेको थियो। यो आदेशपछि निर्वाधरूपमा हिन्दी सिनेमा चलिरहेका छन्। हिन्दी चलचित्र चल्न नदिने बालेनको निर्णयलाई अदालतले ब्रेक लगाइदियो। थापाथलीस्थित नर्भिक अस्पतालले ओगटेको संरचना हटाउने भन्दै मेयर बालेन साह आफैं पुगेर असार २३ गते सूचना टाँसे। बालेनले टाँसेको सूचनामा भनिएको थियो, प्रस्तुत विषयमा नेपाल सरकारको नाममा दर्ता कायम रहेको किनं २०८५ क्षेफ १८११ जग्गा अस्पतालले लिजमा लिई उक्त जग्गाको पश्चिमतर्फ निर्मित संरचनाहरू (क्यान्टिन भवनलगायत) नेपाल सरकारसँग भएको सम्झौताविपरीत र नक्सापास स्वीकृत नगरी निर्माण भएको पाइएकाले श्रीमान् प्रमुखज्यूको आदेशानुसार उक्त संरचना २४ घण्टाभित्र हटाउनु हुन जानकारी गराइन्छ। अन्यथा नियमानुसार कारबाही गरिने व्यहोरासमेत सूचित गरिन्छ। चौधरी ग्रुपको स्वामित्वमा रहेको यो अस्पतालले काठमाडौंमा ११ स्थित कित्ता नम्बर २०८५ मा रहेको जग्गा गैरकानुनी रूपमा भाडामा लिँदै आएको छ। नर्भिकले वार्षिक ३७ हजार ९ सय ८९ मा यो जग्गा २०६५ साल जेठ १ गतेदेखि २० वर्षसम्मको लागि लिएको छ। सरकारी जग्गा भोगाधिकार वा लिज (भाडा)मा लिन मन्त्रिपरिषद्को निर्णयबाट मात्र गर्न सकिने कानुनी व्यवस्था छ। मन्त्रिपरिषद्को स्वीकृतिबिना अन्य निकायले सरकारी जग्गा भाडामा दिन सक्दैनन्। महानगरको यो निर्देशनविरुद्ध नर्भिक अस्पतालले सर्वोच्च अदालतमा रिट निवेदन दायर गर्यो। साउन २५ गते यो रिट निवेदनमा सुनुवाइ गर्दै सर्वोच्चले नर्भिक अस्पतालको संरचना हटाउने कुनै पनि काम नगर्न आदेश दिएको थियो। असार ३० गते भएको काठमाडौं महानगरपालिकाको नगरसभाले महानगरभित्रका सामुदायिक विद्यालयमा गठित विद्यालय व्यवस्थापन समिति (विव्यस)हरू भंग गर्यो। व्यवस्थापन समितिको अध्यक्षको जिम्मेवारी वडाध्यक्षलाई तोक्ने निर्णयसमेत गर्यो। नेपाल शिक्षक महासंघलगायत विभिन्न शिक्षक संघ संगठनदेखि सामुदायिक विद्यालय व्यवस्थापन समिति महासंघले यसको विरोध गर्यो। विद्यालय व्यवस्थापन समितिका अध्यक्षहरू सर्वोच्च अदालत गए। विद्यालय व्यवस्थापन समिति महासंघका अध्यक्ष गुणराज मोक्तानका अनुसार महानगरमा प्रधानाध्यापकको नियुक्ति पनि जथाभावी गरियो। त्यसका विरुद्ध उच्च अदालत पाटन गए। सर्वोच्चले अन्तरिम आदेश लिँदै दिँदै शिक्षा ऐनविपरीत भएका यस्ता निर्णय कार्यान्वयन नगर्न आदेश दियो। महानगरको नगरसभाको १३औं अधिवेशनबाट पारित गरेको कामपा आर्थिक ऐन, २०८० मा पार्किङसम्बन्धी व्यवस्था गरिएको छ। सो ऐनमा निजी मार्केट, रेस्टुरेन्ट, सपिङ कम्प्लेक्स, अस्पताललगायत स्वास्थ्य सेवाप्रदायक संस्थाले सेवाग्राहीबाट सवारी पार्किङ गरेबापत शुल्क लिन नपाउने व्यवस्था छ। ऐनमा क्षेत्र, पार्किङ अवधि र शुल्क निर्धारण गरिएको छ। सर्वोच्च अदालतले व्यावसायिक भवनका धनीले पार्किङ दस्तुर उठाउन नपाउने महानगर गरेको निर्णयलाई बदर गरिदिएको छ। सम्पत्ति उपभोग गर्ने वा व्यवसाय गर्ने हकमा अंकुश लगाउने अधिकार नेपालको संविधानको धारा २२८ ले स्थानीय तहलाई प्रदान नगरेको बताउँदै सर्वोच्च अदालतको संवैधानिक इजलासले अमान्य र बदर घोषित गरेको छ। मंसिर २० गते प्रधानन्यायाधीश विश्वम्भरप्रसाद श्रेष्ठसहित न्यायाधीश डा आनन्दमोहन भट्टराई, न्यायाधीश सपना प्रधान मल्ल, न्यायाधीश सुष्मालता माथेमा र न्यायाधीश कुमार रेग्मीको संवैधानिक इजलासले यो रिट निवेदनमाथि सुनुवाइ गरेको थियो। गत साउन १५ गते महानगरले राष्ट्रिय प्रजातन्त्र पार्टी (राप्रपा) केन्द्रीय कार्यालय रहेको धुम्बाराहीस्थित घर भत्काउन निर्देशन दिएको थियो। बिजुलीको हाइटेन्सन लाइनमुनि घर रहेको भन्दै महानगरले खाली गर्न त्यसबेला तीवदिने अल्टिमेटम दिएको थियो। राप्रपाले घर खाली नगरेपछि भत्काउन डोजर पठाइएको भए पनि राप्रपा नेता, कार्यकर्ताले सडकमा गाडी तेर्स्याएर अवरोध गरेका थिए। मंसिर २७ गते उच्च अदालत पाटनले राप्रपाको पार्टी कार्यालय नभत्काउन आदेश दिएको छ। न्यायाधीशद्वय हरिप्रसाद पौडेल र पुरुषोत्तम ढकालको संयुक्त इजलासले पार्टी कार्यालय नभत्काउन काठमाडौं महानगरपालिकाको नाममा आदेश दिएको छ। अदालतले व्यक्तिको नाममा रहेको पार्टी कार्यालय भवनको नक्सापास गरिदिन पनि परमादेश दिएको छ। यसअघि न्यायाधीश सुभाष पौडेल र नारायणप्रसाद पौडेलको संयुक्त इजलासले रिट निवेदनको अन्तिम टुंगो नलागेसम्म निवेदकको उक्त जग्गामा निर्मित भवन भत्काउने कार्य नगर्न, नगराउन काठमाडौं महानगरपालिकाको नाममा अन्तरिम आदेश जारी गरेको थियो। राणाकालदेखि नै टुकुचा खोला गायब भएको थियो। काठमाडौं प्लाजादेखि जय नेपाल हलसम्मको करिब पाँच सय मिटर टुकुचा खोलो नक्साबाटै गायब पारिएको थियो। खोलो बग्ने ठाउँमा ६० भन्दा धेरै कित्तामा बाँडेर व्यक्तिको नाममा दर्ता गरिएको छ। जय नेपाल हल निर्माण गर्दा टुकुचा खोलालाई गायब बनाइएको थियो। खोलालाई छोपेर विशाल महल ठडिए। वर्षौंदेखि राज्य निरीह बन्यो तर, काठमाडौंको मेयर भएपछि बालेनले टुकुचा खोला खोज्न थाले। महानगरले टुकुचा खोला मिचेर बनाइएका संरचना धमाधम भत्काउन थाल्यो। उसले हालसम्म जय नेपाल सिनेमा हलमा बनेका संरचना र लक्ष्मी बैंकको संरचना खनेर टुकुचा खोला निकाल्यो। २०७९ भदौ ३० मा टुकुचा खोला उत्खनन गर्न थालेपछि काठमाडौं महानगरपालिका १ का विश्वप्रकाश साखले निजी सम्पत्तिमा हस्तक्षेप भएको उल्लेख गर्दै रोक्न उच्च अदालतमा रिट निवेदन दर्ता गरे। उच्च अदालत पाटनले टुकुचा खोला मिचेर बनाएको संरचना नभत्काउन भन्दै आदेश दियो। अदालतले २०७९ माघ १८ मा महानगरलाई जग्गाधनीको सहमति वा क्षतिपूर्ति नदिई जग्गामा रहेका संरचनामा असर पर्ने काम नगर्न, नगराउन निषेधाज्ञा आदेश जारी गरेको छ। न्यायाधीशहरू महेश शर्मा पौडेल र राज्यलक्ष्मी वज्राचार्यको संयुक्त इजलासको आदेशमा भनिएको छ, जग्गाधनी दर्ता प्रमाणपुर्जाबाट निवेदनमा उल्लेखित जग्गा निवेदकको हकको भन्ने देखिएको र सो स्रेस्ता बदर नभई यथावत् रहेकाले निवेदकको सहमति वा क्षतिपूर्ति नदिई सो जग्गा र जग्गामा रहेको संरचनामा असर पर्नेगरी कुनै कार्य नगर्नूनगराउनू भनी विपक्षीका नाममा निषेधाज्ञाको आदेश जारी गरिदिएको छ। मेयर बालेन साहले बागमतीलगायतका खोलाका किनारामा रहेका सुकुम्बासी बस्ती हटाउने निर्देशन दिए। हटाउनको लागि डोजर नै प्रयोग भयो। २०७९ मंसिर १२ गते थापाथलीस्थित बस्तीमा डोजर लगाएर हटाउने प्रयास भयो। तीनकुने गैरीगाउँको बागमती किरानामा पनि पटकपटक बालेनले सुकुम्बासी बस्तीमा डोजर पठाएका थिए। बागमती किनारामा बस्दै आएका सुकुम्बासीहरूले काठमाडौं महानगरपालिकाका मेयर साहले जुनसुकै समयमा डोजर लगाएर बस्ती भत्काउने भन्दै उच्च अदालत पाटनमा रिट निवेदन दिए। २०८० वैशाख ४ गते उच्च अदालत पाटनले सुकुम्बासी बस्तीमा तत्काल डोजर लगाउने निर्णय रोक्न अन्तरिम आदेश जारी गर्यो। न्यायाधीशद्वय दुर्गाबहादुर विश्वकर्मा र दीपेन्द्र अधिकारीको इजलासले २०७९ चैत १७ गते न्यायाधीश धीरबहादुर चन्दको एकल इजलासले जारी गरेको अल्पकालीन अन्तरिम आदेशलाई निरन्तरता दिने आदेश गरेको थियो। न्यायाधीश चन्दको इजलासले बस्ती खाली गर्नू भनी चैत ११ गते काठमाडौं महानगरले जारी गरेको सूचना कार्यान्वयन नगर्न अन्तरिम आदेश जारी गरेको थियो। महानगरले खोला किनारमा रहेका सुकुम्बासी बस्ती खाली गर्न सूचना जारी गरेको थियो। सूचनामा नदी किनार, नदी उकास तथा नदी बहाव क्षेत्रमा बनेका अनधिकृत संरचना सात दिनभित्र हटाउनू भनिएको थियो। २०८० वैशाख १३ गते न्यायाधीशद्वय राज्यलक्ष्मी वज्राचार्य र नारायणप्रसाद पौडेलको संयुक्त इजलासले यसअघि जारी भएको अन्तरिम आदेशले खारेज गरिदिएको छ। अन्तरिम आदेश खारेज भएसँगै काठमाडौं महानगरलाई सुकुम्बासी बस्ती हटाउने बाटो खुलेको छ।"
"प्रधानमन्त्रीले भने भागबण्डा गर्नुहुँदैन भन्छौं, तर हामी आफैं विश्वविद्यालयमा भागबण्डा गरिरहेका छौं","काठमाडौं : प्रधानमन्त्री पुष्पकमल दाहाल 'प्रचण्ड'ले विश्वविद्यालयहरू स्वायत्त प्राज्ञिक निकाय हुनुपर्ने बताएका छन्। त्रिभुवन विश्वविद्यालयको ४९औं दीक्षान्त समारोहमा सम्बोधन गर्दै प्रधानमन्त्री दाहालले विश्व विद्यालय राजनीतिक भागबण्डा र दाउपेचबाट अलग हुन नसकेको भन्दै यसको गम्भीर छलफल र समीक्षा हुन आवश्यक रहेको बताए। प्रधानमन्त्री दाहालले विश्व विद्यालयहरुमा राजनीतिक भागबण्डा गर्नुहुँदैन भन्ने राजनीतिक दलहरू नै भागबण्डा खोज्दै हिँड्नु बिडम्बना भएको बताए। 'हामी एकातर्फ हामी विश्वविद्यालयहरूमा राजनीतिक भागबण्डा हुनुहुँदैन,विश्वविद्यालयहरू स्वायत्त प्राज्ञिक निकायहरू हुनुपर्दछ भनिरहेका छौँ, अर्कोतर्फ हामी आफै राजनीतिक भागबण्डा र दाउपेचका निम्ति दौडिरहेका हुन्छौँ ,'प्रधानमन्त्री दाहालले भने,' यस्ता चुनौती र प्रश्नहरूबारे पनि हामीले गम्भीरतापूर्वक छलफल गर्ने र निर्णय लिने बेला आएको छ ।' प्रधानमन्त्री दाहालले विश्वविद्यालयहरूको वर्तमान अवस्थामा रूपान्तरण गर्न सरकार र राजनीतिक नेतृत्वको पनि महत्त्वपूर्ण भूमिका रहेको बताए। प्राज्ञिक संस्थाहरूलाई आवश्यक साधनस्रोत र पर्याप्त प्राज्ञिक जनशक्तिको व्यवस्थामा राज्यले पनि आफ्नो भूमिका बढाउनुपर्नेमा जोड दिए। दीक्षित विद्यार्थीहरूलाई बधाइ दिँदै प्रधानमन्त्री दाहालले आफूलाई सचेत र इमान्दार नागरिकका रूपमा स्थापित गर्दै आफ्नो राष्ट्रप्रतिको कर्तव्यलाई जिम्मेवारीका साथ निभाउन आग्रह समेत गरे। उनले मुलुकको समृद्धिमा प्राविधिक जनशक्तिको महत्त्वपूर्ण योगदान हुने बताए। त्रिभुवन विश्वविद्यालयले प्राविधिक शिक्षालाई जोड दिँदै उच्चस्तरीय जनशक्ति उत्पादन गरी देश विकासमा अग्रणी भूमिका खेलेको र आगामी दिनमा पनि प्राविधिक शिक्षाको भूमिका बढाउँदै लैजानेमा विश्वास व्यक्त गरे। प्रधानमन्त्री दाहालले गुणस्तरीय शिक्षा आजको आवश्यकता रहेको बताए।"
विप्लवविरुद्ध जारी भएको पक्राउ पूर्जी आदेशविरुद्ध समाजवादी मोर्चाको आपत्ति,"काठमाडौं : नेपाल कम्युनिस्ट पार्टीका महासचिव नेत्रविक्रम चन्द 'विप्लव' र सोही पार्टीका प्रवक्ता खड्गबहादुर विश्वकर्मा 'प्रकाण्ड'लगायतविरुद्ध पक्राउ पूर्जी आदेश भएपछि नेपाल समाजवादी मोर्चाले गम्भीर आपत्ति जनाएको छ। काठमाडौं जिल्ला अदालतले जारी गरेको उक्त आदेशले द्वन्द्व सिर्जना गर्ने भन्दै समाजवादी मोर्चाले आपत्ति जनाएको हो। मोर्चाका संयोजक माधव कुमार नेपालले विज्ञप्तिमा जारी गर्दै नेपाल कम्युनिस्ट पार्टीसँग सरकारले गरेको तीन बुँदे सम्झौता कार्यान्वयन गर्न माग गरे। 'केही दिनअघि नेपाल कम्युनिष्ट पार्टीका महासचिव कमरेड विप्लव र प्रवक्ता कमरेड प्रकाण्ड सीलगायतका नेताविरुद्ध काठमाडौं जिल्ला अदालतले जारी गरेको आदेशप्रति समाजवादी मोर्चा नेपालको गम्भीर ध्यानाकर्षित भएको छ। मुलुकको वर्तमान राजनीतिक परिस्थितिमा यस प्रकारको कुनै पनि द्वन्द्व पैदा हुने स्थिति आउन नदिनका लागि नेपाल सरकार र नेपाल कम्युनिष्ट पार्टीबीच भएको तीन बुदे सम्झौतालाई पूर्णरूपमा कार्यान्वयन गर्न हामी नेपाल सरकार र सम्बद्ध पक्षलाई आह्वान गर्दछौं,' विज्ञप्तिमा भनिएको छ।"
फोहोर व्यवस्थापनको महानगरको प्रयासमा सरकारको साथ र सहयोग छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले काठमाडौं उपत्यकाको फोहोर व्यवस्थापनको काठमाडौं महानगरपालिकाको प्रयासमा संघीय सररकाको सधैं साथ र सहयोग रहने बताएका छन्। ललितपुर महानगरपालिकाको १०५औ स्थापना दिवसको अवसरमा आयोजित कार्यक्रममा बोल्दै प्रधानमन्त्री दाहालले उपत्यकाको फोहोर व्यवस्थापनका सन्दर्भमा आफूले निकै गम्भीरतापूर्वक छलफल गरिरहेको बताए। प्रधानमन्त्री दाहालले उपत्यकाको फोहोरको वैज्ञानिक एवं दीर्घकालीन व्यवस्थापनका निम्ति समेत पहल भइरहेको जानकारी दिए। उनले फोहोर व्यवस्थापन परम्परागत रुपमा नभइ आधुनिक प्रविधियुक्त विधिबाट दीर्घकालीन व्यवस्थापन गरिनुपर्नेमा जोड दिए। प्रधानमन्त्री दाहालले भने,' फोहोर व्यवस्थापन परम्परागत रूपमा होइन, आधुनिक प्रविधियुक्त विधिबाट दीर्घकालीन व्यवस्थापन र आम्दानीको स्रोत एवं रोजगारी सिर्जनासँग जोडेर जानुपर्दछ भन्नेमा सङ्घीय सरकार स्पष्ट छ । तसर्थ, फोहोर व्यवस्थापनको महानगरको प्रयासमा सङ्घीय सरकारको सधै साथ र सहयोग रहने जानकारी गराउँदै दीर्घकालीन र प्रतिफलमुखी व्यवस्थापनमा केन्द्रित हुन म महानगरलाई विशेष आग्रह गर्दछु ।' प्रधानमन्त्री दाहालले खानेपानी समस्याको निराकरणका लागि पनि सङ्घीय सरकार नगरवासीलाई स्वच्छ खानेपानी व्यवस्था गर्न प्रतिवद्ध रहेको औंल्याए। । त्यस्तै भौतिक एवं मानवीय विकासका अन्य पक्षमा पनि सङ्घीय सरकारको तर्फबाट आवश्यक समन्वय र सहयोग रहने विश्वास व्यक्त गरे। यसैगरी प्रधानमन्त्री दाहालले सार्वजनिक निर्माणमा देखिएका कमीकमजोरी र सम्पदाको पुनर्निर्माणमा देखिएका नीतिगत र कानुनी जटिलताका लागि आएका गुनासोहरूका उचित सम्बोधन गरिने बताए। सार्वजनिक खरिद प्रक्रियामा नीतिगत र कानुनी सुधारका लागि प्रयास भइरहेकाले यो समस्याको सम्बोधन हुने जिकिर गरे। संविधानले स्थानीय तहलाई विकास निर्माण र सेवा प्रवाहको क्षेत्रमा महत्वपूर्ण अधिकार र जिम्मेवारी प्रदान गरेको भन्दै प्रधानमन्त्री दाहालले नागरिकको नजिकको सरकार भएकाले स्थानीय तहको भूमिका जवाफदेही, पारदर्शी र नागरिकमैत्री हुनुपर्नेमा जोड दिए।"
प्रधानमन्त्री प्रचण्डको गुनासो : स्थानीय जनप्रतिनिधिले परिवर्तनको दीर्घकालीन औचित्यका बारे बोलेनन्,"उनले भने, पढे लेखेका मानिस बाहिर जाने, जमिन बाझो राख्दै हिँड्ने, भएको जागिर छाडेर जाने, विदेशमा गएर तल्लोस्तरको श्रम गर्न अफ्ठ्यारो नमान्ने, मान्छेको सोच बदलेपछि जागिर र सुविधा दिएपनि बस्दो रहेनछ।अर्कै फेसन चलेपछि। काठमाडौं : प्रधानमन्त्री पुष्पकमल दाहाल प्रचण्डले स्थानीय तहका जनप्रतिनिधिले परिवर्तनको दीर्घकालीन औचित्यका बारेमा नबोलेको आरोप लगाएका छन्। सोमबार बिहान ललितपुर महानगरको स्थापना दिवसको समारोहलाई सम्बोधन गर्दै उनले स्थानीय जनप्रतिनिधिले ऐतिहासिक महत्वलाई आत्मसाथ गर्न र परिवर्तनको दीर्घकालीन औचित्यका बारेमा किन बोल्नुहुन्न भन्दै प्रश्न गरेका हुन्। उनले परिवर्तनको ऐतिहासिक महत्त्वलाई जनतालाई निरन्तर सम्प्रेषण गर्नु आवश्यकता रहेको बताए। संघीयता भनेको संघ मात्र नभई प्रदेश र स्थानीय तह पनि भएको उनको भनाई छ। उनले स्थानीय सरकार बनेपछि र संघीय लोकतान्त्रिक गणतन्त्र बनेपछि विकास निर्माणका कामले तीव्रता र सन्तोषजनक भएको बताए। प्रधानमन्त्री प्रचण्डले नेपाल डुब्यो, नेपालमा बसेर काम छैन भनेर प्रचार गर्ने फेसन बनेको टिप्पणी गरे। उनले भने,पढे लेखेका मानिस बाहिर जाने, भएको जमिन बाझो राख्दै हिँड्ने, भएको जागिर छाडेर जाने, विदेशमा गएर तल्लोस्तरको श्रम गर्न अफ्ठ्यारो नमान्ने, मान्छेले सोच बदलेपछि जागिर र सुविधा दिएपनि नेपाल बस्दो रहेनछ, अर्कै फेसन चलेपछि। उनले देश भक्ति र राष्ट्रप्रेम जगाउनु आवश्यकता रहेको उल्लेख गरे। उनले स्थानीय र प्रदेशलाई मजबुद बनाउन संघीय शिक्षा ऐन तत्काल ल्याउने प्रतिबद्धता व्यक्त गरे।"
"मेलम्चीको पानी माग्दै प्रदर्शन, तीनकुनेको ट्राफिक व्यवस्थापन अस्तव्यस्त","काठमाडौं : काठमाडौं उपत्यका मेलम्ची खानेपानी संघर्ष समितिले मेलम्ची खानेपानी छिटो ल्याउन दवावमूलक र्याली निकालेको छ। समितिले सोमबार बिहान ११ बजेबाट कोटेश्वर चोकदेखि तीनकुनेहुँदै मिनभवनसम्म विरोध र्याली निकालेको हो। मेलम्चीमाथि बारम्बार राजनीतिक चलखेल भएको भन्दै चलखेल तुरून्त बन्द गरी पानी सञ्चालन गर्न माग गर्दै र्याली निकालिएको संघर्ष समितिका संयोजक गोविन्दराज पन्तले जानकारी दिए। प्रदर्शनकारीहरूले मेलम्चीमाथिको चलखेल बन्द गरजस्ता विविध नारा लेखिएका प्लेकार्डहरू प्रदर्शन गरेका थिए। माग पूरा नभएसम्म उपत्यकाभरि विविध दबाबमूलक कार्यक्रम गरिने समितिले जनाएको छ। समितिले र्याली निकालेपछि बिहान ११ बजेदेखि अहिलेसम्म तीनकुने क्षेत्रको ट्राफिक व्यवस्थापन अस्तव्यस्त बनेको छ। तीनकुनेसिनामंगलएयरपोर्ट चाबहिल सडकखण्डमा सवारी आवतजावत प्रभावित बनेको छ। उता कोटेश्वर,नयाँ बानेश्वरतिर पनि ट्राफिक जामले सडक अस्तव्यस्त बनेको छ।"
बुटवलमा लागूऔषधसहित युवा पक्राउ,बुटवल : बुटवलमा लागूऔषधसहित युवा पक्राउ परेका छन्। पक्राउ पर्नेमा धादिङ धुनिबेसी घरभई हाल पोखरा महानगरपालिका१७ बस्ने २६ वर्षीय सन्नी गुरुङ रहेका छन्। सोमबार दिउँसो बुटवल उपमहानगरपालिका३ स्थित गोलपार्कमा लागूऔषध कारोबार गरेको भन्ने गोप्य सूचनाका आधारमा उनलाई पक्राउ गरिएको हो। शंकास्पद अवस्थामा हिँडिरहेका उनको साथबाट विभिन्न प्रकृतिका लागूऔषधहरु बरामद गरी लागूऔषध कसुर शीर्षकमा मुद्दा दर्ता गरेर थप अनुसन्धान सुरु भएको इलाका प्रहरी कार्यालय बुटवलका प्रहरी नायव उपरीक्षक दानबहादुर थापाले जानकारी दिए।
सातौं बागलुङ महोत्सव हुने,"बागलुङ : बागलुङमा सातौं बागलुङ महोत्सव हुने भएको छ। पर्यटन, कृषि, कला संस्कृति, उद्योग र व्यापार, समुन्नत बागलुङ निर्माणको आधार भन्ने नाराका साथ बागलुङ उद्योग वाणिज्य संघले आगामी पुस ११ गतेदेखि २२ गतेसम्म महोत्सव आयोजना गर्न लागेको हो। महोत्सवलाई गण्डकी प्रदेशस्तरीय पर्यटन, कृषि तथा औद्योगिक व्यापार मेला स्तरमा विकास गर्न लागिएको संघका अध्यक्ष नरेश कँडेलले जानकारी दिए। उनले पछिल्लो समय बागलुङको व्यापार सुस्ताउँदै गएकाले बजारलाई चलायमान बनाउने उद्देश्यले महोत्सवको आयोजना गरिएको बताए। महोत्सवमा व्यावसायिक १२०, प्रवर्द्धनात्मक स्टल ३० र मेडइन बागलुङ स्टल रहने बताए। व्यवसायका लागि १२० वटा स्टल छुट्टाएका छौं। हालसम्म ५० प्रतिशत स्टल बुक भइसकेका छन्, अध्यक्ष कंडेलले भने,महोत्सवमा जिल्लाका कृषि तथा घरेलु उत्पादनहरूलाई प्रवर्द्धनात्मक गर्न ३० वटा स्टल छुट्टाइएको छ। यस्तै जिल्लामै उत्पादन भइरहेका ब्राण्डहरूलाई मेडइन बागलुङ नाममा स्टल छुट्याएर प्रवर्द्धन र बिक्री गर्ने व्यवस्था मिलाएको छौं। अंग्रेजी नयाँ वर्षका अवसरमा धेरैभन्दा धेरै पर्यटकहरूलाई बागलुङ भित्राउने लक्ष्य रहेको अध्यक्ष कँडेलले बताए। बागलुङलाई व्यावसायिक गन्तव्य बनाउन र समग्र धौलागिरि क्षेत्रमा पर्यटक भित्र्याउन महोत्सवले मद्दत पुग्ने अध्यक्ष कँडेलले बताए। १० करोडको कारोबार हुने अपेक्षा लिइएको महोत्सवमा १ करोड ७० लाख रुपैयाँ आम्दानी र १ करोड ४५ लाख रुपैयाँ खर्च हुने अनुमान गरिएको छ। ७ लाख जनाले महोत्सवको अवलोकन अनुमान गरिएको संघका प्रेस सल्लाहकार सुवास आचार्यले बताए। महोत्सवमा खुला राष्ट्रिय दोहोरी तथा लाइभ दोहोरी गीत प्रतियोगिता, पालिकास्तरीय खुला पुरुष भलिबल प्रतियोगिता, खुला महिला भलिबल प्रतियोगिता, खुला भजन प्रतियोगिता, युवा उद्यमी सम्मेलन, विभिन्न झाँकी प्रदर्शनी र राष्ट्रिय कलाकारको सांगीतिक प्रस्तुतिसहित मेलाको समयमा पर्ने अंग्रेजी नयाँ वर्ष २०२४ को अवसरमा लाइभ डिजे कन्सर्ट हुने प्रेस सल्लाहकार आचार्यले जानकारी दिए। अंग्रेजी नयाँ वर्षको उपलक्ष्यमा धेरैभन्दा धेरै पर्यटकहरूलाई बागलुङ भित्र्याउने लक्ष्य रहेको आचार्यले बताए। मेलाको उद्घाटन पुस ११ गते राष्ट्रपति रामचन्द्र पौडेलले गर्नेछन्।"
भूकम्प प्रभावितका लागि एक अर्ब निकासा,"काठमाडौं : भूकम्प प्रभावितका लागि अस्थायी आवास निर्माणमा उच्च प्राथमिकता दिएको सरकारले एक अर्ब रुपैयाँ निकासा गरेको छ। राष्ट्रिय विपद जोखिम न्यूनीकरण तथा व्यवस्थापन प्राधिकरणका अनुसार अर्थ मन्त्रालयबाट निकासा भएको सो रकममध्ये आज ९३ करोड रुपैयाँ सम्बन्धित जिल्लामा पठाइएको हो। प्राधिकरणका प्रमुख कार्यकारी अधिकृत अनिल पोखरेलले भने, 'हिजो मात्रै अर्थ मन्त्रालयले एक अर्ब निकासा गरेको थियो, हामीले आज तत्कालै ९३ करोड रुकम पठाएका छौँ, प्रभावितका लागि सरकारको प्राथमिकताअनुसार नै हामीले रकम पठाएका हौँ।' उनले यसअघि पनि सकेसम्म छिटो रकम निकासा गर्ने प्रयास प्राधिकरणले गरेको जानकारी दिए। यसअघि कोषमा जम्मा भएको रकम पठाइएकामा अहिले भने अर्थ मन्त्रालयबाट प्राप्त रकम जिल्लामा पठाइएको पनि उनले बताए। उनका अनुसार अर्थबाट निकासा भएको यो रकम पहिलो हो। गत कात्तिक २७ को मन्त्रिपरिषद्को निर्णयले १० अर्ब रुपैयाँ पठाउने निर्णय गरेको थियो। सोहीअन्तर्गत अर्थले एक अर्ब रुपैयाँ भूकम्प पीडितका लागि निकासा गरेको हो। प्राधिकरणका कार्यकारी प्रमुख पोखरेलले निकासा भएको रकम जाजरकोटमा ५४ करोड रुपैयाँ, रुकुम पश्चिममा ३४ करोड र सल्यानमा पाँच करोड पठाइएको बताए। यसअघि प्राधिकरणले अस्थायी आवास निर्माणका लागि एक अर्ब ४१ करोड पठाइसकेको छ। यसबाट ती जिल्लामा आवास निर्माण जारी छ। पछिल्लो तथ्यांकअनुसार हालसम्म ६० हजार तीन सय ३७ लाभग्राही कायम भएका छन्। १५ हजार सम्झौता भएकामा पहिलो किस्तावापत चार हजार तीन सय ६४ घर निर्माण भइसकेको छ। घर निर्माण र सम्झौता हुने क्रम दैनिक थपिरहेका जनाइएको छ।"
सोलुको महभिर बन्यो रक क्लाइम्बिङ सेन्टर,"सोलुखुम्बु : सोलुखुम्बुको माप्यदूधकोशी गाउँपालिका५ स्थित महभिरमा निर्माण गरिएको रक क्लाइम्बिङ सेन्टरको उद्घाटन गरिएको छ। गाउँपालिकाले निर्माण गरेको करिब १२० मिटर अग्लो रक क्लाइम्बिङ सेन्टरको आइतबार उद्घाटन गरिएको हो। सेन्टरको प्रदेश सांसद बुद्धिकुमार राजभण्डारी, गाउँपालिका अध्यक्ष बुद्धिकिरण राई, उपाध्यक्ष गौरव राई, टानका अध्यक्ष निलहरी बास्तोला लगायतले उद्घाटन गरे। उद्घाटनमा १२० मिटरको उचाइबाट र्यापलिङ गर्नुका साथै रक क्लाइम्बिङका थुप्रै नमुनाहरू प्रदर्शन गरिएको छ।"
'रेड नोटिस' जारी भएका व्यक्ति डेढ वर्षपछि दुबईबाट पक्राउ गरी ल्याइयो,काठमाडौं : ठगी मुद्दामा 'रेड नोटिस; जारी भएका सर्लाहीका कोमलराज उपाध्याय पक्राउ परेका छन्। ठगी गरेको आरोपमा दुबईस्थित त्रिनेत्र म्यानेजमेन्ट कन्सल्टेन्सी प्रालिका सञ्चालक ४१ वर्षीय उपाध्यायलाई नेपाल प्रहरी र इन्टरपोलको समन्वयमा पक्राउ गरी नेपाल ल्याइएको केन्द्रीय अनुसन्धान ब्यूरोका प्रवक्ता प्रहरी उपरीक्षक नवराज अधकारीले जानकारी दिए। उपाध्यायविरुद्ध अन्तर्राष्ट्रिय प्रहरी अपराध संगठन (इन्टरपोल)बाट २०७९ साल वैशाख २७ गते रेड नोटिस जारी गरिएको थियो। श्रीराम रानाभाटसमेत ८३ जनालाई दुबईमा विभिन्न पदमा आकर्षक तलब हुने रोजगारीको प्रलोभन देखाइ पीडितबाट २ करोड ६३ लाख ५४ हजार ६१० रुपैयाँ लिइ फरार रहेका थिए। उपाध्यायमाथि मुलुकी अपराध संहिता २०७४ को परिच्छेद २१ को ठगी आपराधिक विश्वासघात तथा आपराधिक लाभ कार्यमा संलग्न रहेको आरोप छ। उनलाई थप कारबाहीका लागि जिल्ला अदालत काठमाडौं उपस्थित गराइएको प्रहरीले जनाएको छ।
शुक्लाफाँटामा दुई हात्ती थपिँदै,"कञ्चनपुर : कञ्चनपुरको शुक्लाफाँटा राष्ट्रिय निकुञ्जमा दुई हात्ती थपिँदै छन्। ३ सय ५ वर्गकिलोमिटर क्षेत्रफलमा फैलिएको सो निकुञ्जमा पछिल्ला वर्षमा वन्यजन्तुको सुरक्षार्थ गरिने गस्तीका लागि हात्तीको अभाव रहेको थियो। शुक्लाफाँटा राष्ट्रिय निकुञ्जका अनुसार १० हात्तीको दरबन्दी रहेको शुक्लाफाँटामा हाल आठ हात्ती छन्। निकुञ्जका प्रमुख संरक्षण अधिकृत प्रमोद भट्टराईले चितवनबाट यहाँ दुई हात्ती ल्याउने विषयमा विभागबाट निर्णय भइरहेको बताए। विश्वमै दुर्लभ बाह्रसिङेको प्रमुख बासस्थान रहेको शुक्लाफाँटामा ३६ पाटेबाघ, १७ गैँडालगायत चराचुरुङ्गीका साथै वन्यजन्तुको महत्त्वपूर्ण बासस्थान छ। हाल यहाँ बाघ गणना भइरहेको छ। निकुञ्जभित्र सडक सञ्जालको पहुँच नभएको र तालतलैया भएको संवेदनशील क्षेत्रमा हात्तीको सहारामा निकुञ्ज कर्मचारी एवं निकुञ्ज सुरक्षार्थ खटिएका सेनाले गस्ती गर्ने गरेका छन्। 'चितवनबाट दुई हात्ती थपिएपछि काम गर्न सहज हुन्छ,' प्रमुख संरक्षण अधिकृत भट्टराईले भने, 'जंगली हात्तीबाट क्षति कम गर्न पनि विभिन्न कोणबाट कार्यक्रम सञ्चालन हुने तयारी छ।' निकुञ्जभित्र पश्चिम सेक्टरमा हात्तीबाट गस्ती गरेर वन्यजन्तु सुरक्षामा जोड दिइएको भए पनि पूर्वअर्जुनी सेक्टरमा भने कर्मचारी र सैनिक जनशक्ति मात्र परिचालित छन्। निकुञ्जभित्र पिपरिया, शुक्ला र मालुबेला गरी तीन स्थानमा हात्तीसार छन्। एउटा हात्ती गस्ती लैजानेदेखि स्याहारसम्म गरेर माहुते, पछुवा र फणित गरेर तीन कर्मचारी खटिँदै आएका छन्। २०२६ मा सिकार आरक्षका रूपमा स्थापना भएको शुक्लाफाँटा २०७३ साल फागुनमा राष्ट्रिय निकुञ्ज घोषणा भएको थियो। शुक्लाफाँटा राष्ट्रिय निकुञ्जमा जारी बाघ गणनाको नतिजा आगामी वैशाखसम्म सार्वजनिक गरिनेछ। यसैगरी, निकुञ्जमा वन्यजन्तु उद्धार केन्द्र स्थापनाका लागि पनि गृहकार्य भइरहेको प्रमुख संरक्षण अधिकृत भट्टराईको भनाइ छ। 'बाघलगायत सबै खाले वन्यजन्तुको उद्धार एवं नियन्त्रणमा लिने खालको जनशक्तिसहितको टोली तयार हुँदै छ,' उनले भने, 'अब केही समयपछि वन्यजन्तुको उद्धारका लागि बर्दियालगायत अरु ठाउँको भर पर्नु पर्दैन।' रासस"
"पाथीभरामा भक्तजनले चढाए १५ महिनामा ९८ तोला सुन,९२ किलो चाँदी","ताप्लेजुङ : प्रसिद्ध तीर्थस्थल पाथीभरा मन्दिरमा पछिल्लो पटक ९८ तोलाभन्दा बढी सुन संकलन भएको छ। पछिल्लो १५ महिनाको अवधिमा भक्तजनले चढाएको ९८ तोला ४१ लाल सुन सङ्कलन गरि तौल गरिएको तौल मूल्याङ्कन तथा रिफाइन उपसमितिका अध्यक्ष शम्भुप्रसाद गौतमले जानकारी दिए। उनका अनुसार उक्त सुन रिफाइन गरिएको छैन । यस्तै सोही अवधिमा नै ९२ किलो छ सय ५० ग्राम चाँदी सङ्कलन भएको छ । चाँदीसमेत रिफाइन गरिएको छैन । गत वर्षको भदौ ७ देखि मङ्सिर १६ गतेसम्म मन्दिरमा सङ्कलित उक्त रिफाइन नगरी तौल भएको सुन,चाँदी रिफाइन गर्ने तयारी गरिएको पाथीभरा क्षेत्र विकास समितिले जनाएको छ । यसअघि दुई वर्षको अवधिमा सङ्कलित सुन चाँदीको विवरण यकीन भएको थियो । उक्त विवरणअनुसार २०७७ साल भदौ १८ देखि २०७९ भदौ ६ गतेसम्मको रिफाइन गरिएको सुन ८६ तोला ९३ लाल रहेको छ । दुवैपटक तौल गरिएको सुन बिक्री गरिएको छैन । यसपटक सङ्कलित सुन रिफाइन पछि लिलाम बिक्री हुने पाथीभरा क्षेत्र विकास समितिका कार्यकारी निर्देशक प्रजिन हाङ्बाङले जानकारी दिए। यस्तै पाथीभरामा सङ्कलन भएको भेटी रकमसमेत गणना भइरहेको छ । मन्दिरबाट जम्मा गरेर क्षेत्र विकास समितिको भण्डारमा राखिएका नोट मिलाउने काम भइरहेको कार्यकारी निर्देशक हाङ्बाङले राससलाई बताए। अपुग कर्मचारी थप गरेर लामो समयदेखि थुप्रिएका नोट मिलाउने र गणना गर्ने कार्य भइरहेको उनको भनाइ छ ।"
२४ केजी अवैध गाँजासहित पाँच जना पक्राउ,"काठमाडौं : अवैध लागूऔषध गाँजा करिब २४ किलो ६ सय ३० ग्रामसहित ललितपुरबाट ३ जना, उदयपुर र म्याग्दीबाट ११ जना गरी जम्मा ५ जनालाई प्रहरीले पक्राउ गरेको छ । प्रहरीका अनुसार ललितपुरको महालक्ष्मी नगरपालिका८ लुभु बस्ने ५२ वर्षीय विरेन्द्र श्रेष्ठ, ४७ वर्षीय विरेन्द्र श्रेष्ठ र ५४ वर्षीय सुरेश श्रेष्ठ पक्राउ परेका छन् । प्रहरी प्रभाग लुभु र प्रहरी वृत्त सातदोबाटोबाट खटिएको प्रहरीले उनीहरूलाई करिब ११ किलो १ सय १ सय ८० ग्राम गाँजासहित आइतबार साँझ पक्राउ गरेको हो । उदयपुरबाट पक्राउ पर्नेमा बेलका नगरपालिका९ भचुवा बस्ने २१ वर्षीय रबिन राई छन् । ईलाका प्रहरी कार्यालय रामपुर ठोक्सिलाबाट खटिएको प्रहरीले उनलाई करिब १३ केजी गाँजासहित आइतबार दिउँसो पक्राउ गरेको हो । म्याग्दीबाट पक्राउ पर्नेमा रघुगंगा गाउँपालिका३ मौवाफाट बस्ने ४६ वर्षीय गोपाल दर्जी छन् । ईलाका प्रहरी कार्यालय दानाबाट खटिएको प्रहरीले उनलाई करिब १ केजी ४ सय ५० ग्राम गाँजासहित अन्नपूर्ण गाउँपालिका३ काभ्रेबाट आइतबार बिहान पक्राउ गरेको हो । प्रहरीले आवश्यक अनुसन्धान गरिरहेको जनाएको छ ।"
६ वर्षीय बालकको शव फेला,गुल्मी : गत मंसिर २२ गतेदेखि हराएका एक बालकको शव फेला परेको छ। जिल्लाको चन्द्रकोट गाउँपालिका३ हर्राचौरका ६ वर्षीय बालकको शव जंगलमा फेला परेको जिल्ला प्रहरी कार्यालय गुल्मीले जनाएको छ। बेपत्ता भएपछि परिवार र प्रहरी प्रशासनले खोजी कार्य तीव पारेका थिए। खोजी गर्ने क्रममा घर नजिकैको गगनगैरा जंगलमा मृत अवस्थामा फेला परेको प्रहरी नायव उपरीक्षक (डीएसपी) डिल्लीनारायण पाण्डेयले जानकारी दिए । डीएसपी पाण्डेयका अनुसार बालकको केही भाग जंगली जनावरले खाएको अवस्थामा भेटिएको हो। घटनाबारे थप अनुसन्धान गर्न जिल्ला प्रहरी कार्यालय गुल्मीको टोली घटनास्थलमा पुगेको छ।
बक्यौता भुक्तानीको माग गर्दै उखु किसानहरू सडकमै सुते,"मलंगवा : उखु किसानले पूर्वपश्चिम राजमार्गअन्तर्गत हरिवनस्थित सडकमा सुतेर विरोध जनाएका छन्। उखुको मूल्य तत्काल तोक्नुपर्ने र गत वर्षको बाँकी बक्यौता भुक्तानी गर्नुपर्ने लगायतका माग राख्दै सोमबार राजमार्गमै सुतेर किसानहरूले विरोध जनाएका हुन्। किसानहरू दिउँसो २ बजेबाट आधा घण्टा राजमार्गमा सुतेका थिए। उखुको मूल्य प्रतिक्वीन्टल ७ सय ५० रुपैयाँ हुनुपर्ने र गत वर्षकै सरकारले तिर्नुपर्ने ७० रुपैयाँमध्ये २१ रुपैयाँ पाएको र बाँकी रहेको ४९ रुपैयाँ पाउनुपर्ने उनीहरूको माग छ। यसवर्षको मूल्य निर्धारण नभएको र बाँकी रकम भुक्तानी नभएको अवस्थामा किसानहरूले उद्योगलाई उद्योग सञ्चालन नगर्न आग्रह समेत गरेका छन्। तीन बुँदे माग राखेर आन्दोलनमा उत्रिएको मिलगेट उखु उत्पादक समितिका अध्यक्ष राजकुमार उप्रेती बताए। उत्पादनको लागत र चिनीको बिक्री मूल्य अनुसार उखुको मूल्य प्रतिक्वीन्टल ७ सय ५० रुपैयाँ हुनुपर्ने, गत वर्षको बाँकी अनुदान रकम ५३ करोड रुपैयाँ तत्काल पाउनुपर्ने र कृषि मन्त्रालय, अर्थ मन्त्रालय, उद्योग मन्त्रालय ,उद्योगीपति र किसानबीच सार्थक वर्ता गर्नुपर्ने माग राखेर आन्दोलनमा उत्रेको अध्यक्ष उप्रेतीले बताए। माग पूरा नभएसम्म आन्दोलन जारी राख्ने उनको भनाइ छ। मंगलबार मशाल जुलुस निकाल्ने र बुधबार चक्काजाम गरिने उनले जानकारी दिए। विरोध कार्यक्रममा मधेस प्रदेशसभा सदस्य जवाहर कुशवाहा, पूर्व प्रदेशसभा सदस्य डिल्लीप्रसाद उप्रेती, नेपाली कांग्रेस हरिवन नगर सभापति रामशरण उप्रेती, नेकपा माओवादी केन्द्र हरिवन अध्यक्ष अर्जुन पन्त, हरिवन नगरपालिका११ का वडाध्यक्ष शेष मेहबुव रेजा, मिलगेट उखु उत्पादक समिति हरिवनका अध्यक्ष राजकुमार उप्रेतीसहित किसान अगुवाहरूको उपस्थिति रहेको थियो। यसैबीच उखु किसानका लागि विभिन्न ६ बुँदे माग राख्दै हरिवन नगरपालिका११ निवासी शेष इस्तिहारले आमरण अनशन सुरु गरेका छन्। सोमबार बिहान साँढे ११ बजेबाट इन्दुशंकर चिनी उद्योगको मूलगेटमा अनशन सुरु गरेका हुन्। आन्दोलनमा उत्रेका किसानहरूले सडकमा उखु बोकेका सवारी साधनसमेत चल्न दिएका छैनन्।"
साइन रेसुंगा बैंकका कर्मचारी मृत भेटिए,बुटवल : बुटवलस्थित साइन रेसुंगा बैंकमा कार्यरत गुल्मीका एक कर्मचारी मृत भेटिएका छन्। बुटवल ट्राफिकचोकको कर्जा शाखामा कार्यरत प्रकाश शर्मा बुटवलकै पर्यटकीयस्थल फूलबारीमा सोमबार मृत भेटिएका हुन्। इलाका प्रहरी कार्यालय बुटवलका प्रहरी नायव उपरीक्षक दानबहादुर थापाका अनुसार उनी बुटवल११ देविनगरमा कोठा भाडामा बस्दै आएका थिए। उनको मृत्युको कारणबारे अनुसन्धान भइरहेको थापाले जानकारी दिए।
बैंकबाट पौने ३ करोड निकाल्ने एनआईसी एसियाका प्रबन्धक र नक्कली ऋणी थुनामा,"राजविराज : एनआईसी एसिया बैंक शाखा राजविराजमा भएको पौने ३ करोड रुपैयाँको स्क्याम प्रकरणका आरोपित बैंकका तत्कालीन प्रबन्धक सन्तोषकुमार यादवसहित तीन जना पुर्पक्षका लागि सोमबार थुनामा पुगेका हुन्। सप्तरी जिल्ला अदालतका न्यायाधीश नविनकुमार जोशीको इजलाशले राजविराज नगरपालिका७ का सन्तोष, राजविराज नगरपालिका९ का मो सदाम, सप्तरीको रुपनी गाउँपालिका५ का दिपेन भनिने दीपककुमार सुतिहारलाई पुर्पक्षका लागि राजविराज कारागारमा पठाएको हो। सरकारी लिखत किर्ते गरी संगठित रूपमा ठगी गरेको आरोपमा मङसिर १० गते सन्तोष हाजिर भएपछि मङसिर २० गते सदाम र दिपक पनि अदालतसमक्ष हाजिर भएका थिए। अदालतबाट पक्राउ पुर्जी जारी भएपछि बैंकबाट निलम्बित यादव फरार थिए। सदाम भने अनुसन्धानका लागि गत असार १९ गते पक्राउ परेर छुटेका थिए। स्क्याम प्रकरणपछि गत वैशाखको दोस्रो साता प्रबन्धक यादव, ऋण अधिकृतसहितका १० जना विरुद्ध सरकारी कागजात, छाप र हस्ताक्षर किर्ते मुद्दामा पक्राउ पुर्जी जारी भएको थियो। जिल्ला प्रशासन कार्यालय सप्तरीले पत्राचार गरेपछि जिल्ला प्रहरी कार्यालय सप्तरी प्रहरी नायव उपरीक्षक नरेश कुमार सिंह प्रतिवेदक भई कारबाहीका लागि उजुरी दिएका थिए। गत माघ २२ गते बैंकमा सरकारी कागजात किर्ते गरी बनाइएको फर्जी जग्गाधनीलाई स्वीकृत गरिएको दुई करोड ८० लाख रुपैयाँमध्ये दुई करोड ३० लाख रुपैयाँ ऋण प्रवाह गरेको स्क्याम को खुलासा माघ २३ गते भएको थियो। बैंकका प्रबन्धक यादवसहित बैंकका केही कर्मचारी, व्यवसायी, लेखापढी व्यवसायी र भूमिसुधार तथा मालपोत कार्यालय राजविराजका कम्प्युटर अपरेटरहरूको मिलामतोमा राजविराज नगरपालिका८ का रविन्द्रकुमार यादवको नाममा रहेको प्रसवनी९ (ग) को कित्ता नम्बर २२१ को १० कठ्ठा ५ धुर जग्गाको कीर्ते जग्गा धनी प्रमाणपत्र बनाई राजविराज नगरपालिका९ (तत्कालीन मलेठ गाविस७) की वसिरन खातुनलाई फर्जी जग्गा धनी बनाइएको आरोप लागेको छ। एनआईसी एसिया बैंकमा सरकारी कागजात किर्ते गरी बनाइएको नक्कली जग्गाधनीको ऋण माँगलाई बैंकले स्वीकृत गरेको थियो। नक्कली जग्गाधनी खडा गरी लिएको ऋणकर्जा २ करोड ८० लाख रुपैयाँमध्ये २ करोड ३० लाख रुपैयाँ ऋण प्रवाह समेत भएको थियो। वास्तविक जग्गाधनीले थाहा पाई घटना बाहिरिएलगत्तै बैंकका प्रबन्धक यादवसहित बैंकका केही कर्मचारी र व्यवसायीहरू तत्काल फरार भएका थिए। जग्गाधनी रबिन्द्रकुमार यादवका अनुसार आरोपितहरूले लेखापढी व्यवसायी र भूमिसुधार तथा मालपोत कार्यालय राजविराजका कम्प्युटर अपरेटरसँग मिलेमतो गरेर नक्कली जग्गाधनी खडा गरी बैंकबाट ऋणकर्जा निकालेका थिए। राजविराज नगरपालिका८ बस्ने यादवका नाममा रहेको साविक प्रसवनी गाविस९ (ग) को कित्ता नम्बर २२१ को १० कठ्ठा ५ धुर जग्गाको नक्कली जग्गा धनी प्रमाणपत्र बनाएका थिए। आरोपितहरूले साविक मलेठ गाविस ७ हाल राजविराज नगरपालिका९ की वसिरन खातुनलाई नक्कली जग्गा धनी बनाएका थिए। किर्ते गरी बनाएको सोही नक्कली जग्गा धनी प्रमाणपत्रको आधारमा बैंकले रोक्का नम्बर १५१२०९८० एनएल ०००२२९० मा नक्कली जग्गा रोक्का गरेको थियो। राजविराजस्थित घरेलु तथा साना उद्योग कार्यालयमा खातुनकै बुहारी आसमा खातुनको नाममा दर्ता रहेको एएस ट्रेडर्स एण्ड सप्लायर्सलाई बैंकले गत माघ ९ गते सो ऋण प्रवाह गरेको थियो। पक्राउ परेका मोबाइल व्यवसायी सदाम नक्कली जग्गाधनी बसिरन खातुनका छोरा तथा ऋणी आसमाका श्रीमान् हुन्। आसमाले ऋण लिएको बेला श्रीमान् सदामकै मोबाइल पसल मूल्यांकन गराएकी थिइन्। स्क्याम प्रकरण बाहिरिएसँगै गत माघ २९ गते जिल्ला प्रशासन कार्यालयको निर्देशनपछि भूमिसुधार तथा मालपोत कार्यालय राजविराजले सरकारी कागजात, छाप र हस्ताक्षर किर्ते भएको विषयमा आवश्यक कारबाहीका लागि जिल्ला प्रहरी कार्यालयमा पत्राचार गरेको थियो। सप्तरीको अग्निसाइर कृष्णासवरन गाउँपालिका वडा नम्बर ४ को कार्यालयले पनि फागुन ११ गते आवश्यक कारबाहीका लागि प्रहरीलाई पत्राचार गरेको थियो। स्क्यामका अन्य आरोपित राजविराज नगरपालिका९ का बसिरन खातुन, उनका बुहारी आसमा खातुन, विवेक देव, राजविराज नगरपालिका२ का मो समसाद, राजविराज नगरपालिका७ का दिपेन्द्र यादव, सप्तरीको विष्णुपुर गाउँपालिका१ का शंकरप्रसाद यादव र सप्तरीको राजगढ गाउँपालिका१ का रमेशकुमार यादव रहेका छन्।"
एकैपटक धेरै विद्यार्थी दीक्षित गराउनेमा त्रिविले बनायो विश्व कीर्तिमान,"काठमाडौं : त्रिभुवन विश्वविद्यालयले एकैपटक धेरै विद्यार्थी दीक्षित गराउनेमा विश्व कीर्तमान बनाएको छ। दशरथ रंगशालामा सोमबार त्रिविले ४९औं दीक्षान्त समारोह आयोजना गरेको थियो। जसमा २६ हजार बढी विद्यार्थीलाई दीक्षित गराएकोमा विश्व कीर्तमान कायम गरिएको अफिसियल वर्ल्ड रेकर्डले जनाएको छ। उसले प्रदान गरेको प्रमाणपत्रमा २६ हजार बढीको भौतिक उपस्थितिमा दीक्षमान्त समारोह आयोजना गरेको र इतिहासमै यो धेरै भएको उल्लेख छ। त्रिविले विभिन्न संकाय र तहमा उपाधिप्राप्त १२ हजार चार सय १५ विद्यार्थी दीक्षित भएको जनाएको छ। त्रिविको ६१औं ग्रेसलिष्टमा परेका ७४ हजार सात सय ४९ विद्यार्थीमध्ये यसपटक १२ हजार चार सय १५ जनाले दीक्षान्त समारोहमा सहभागिताका लागि आवेदन दिएका थिए। निवेदन दिएकामध्ये स्नातक तहतर्फ आठ हजार ९८ जना, स्नातकोत्तर तहतर्फ चार हजार एक सय चार, एमफिलतर्फ ४४ तथा विद्यावारिधितर्फ एक सय १२ विद्यार्थी दीक्षित भएका हुन्। गत वर्ष १० हजार तीन सय विद्यार्थी दीक्षान्त समारोहमा सहभागी भएका थिए।"
"मलेसियामा साथीको हत्या, फरार रहेका व्यक्ति नेपालमा पक्राउ","काठमाडौं : मलेसियामा साथीको हत्या गरेर फरार रहेका एक नेपाली युवक पक्राउ परेका छन् । साथीको हत्या गरी पक्राउ पर्नेमा महोत्तरीको गौशालाका अनिलकुमार साह रहेको केन्द्रीय प्रहरी प्रवक्ता तथा प्रहरी नायब महानिरीक्षक कुवेर कडायतले जानकारी दिए । उनले भने, साहले गएको मङ्सिर २५ गते झापाका धनबहादुर प्रधानको हत्या गरेका र हत्यापछि भागेर नेपाल आएको, प्रधानको शव नेपाल ल्याइएपछि हत्या गरेको भन्ने उजुरी परेपछि निजलाई पक्राउ गरिएको हो । मुलुकी अपराध संहितामा रहेको बहुक्षेत्रीय अधिकारसम्बन्धी प्रावधानअनुसार पक्राउ परेका साहविरुद्ध नेपालमै कर्तव्य ज्यान मुद्दामा अनुसन्धान र अभियोजन हुने प्रवक्ता तथा प्रहरी नायब महानिरीक्षक कडायतले जानकारी दिए।  रासस"
मलेसियामा साथीको हत्या गरी फरार रहेका व्यक्ति पक्राउ,काठमाडौं : मलेसियामा साथीको हत्या गरेर फरार रहेका एक नेपाली युवक पक्राउ परेका छन् । पक्राउ पर्नेमा महोत्तरीको गौशालाका अनिलकुमार साह रहेको नेपाल प्रहरीका केन्द्रीय प्रहरी प्रवक्ता तथा प्रहरी नायब महानिरीक्षक कुवेर कडायतले जानकारी दिए । साहले मङ्सिर २५ गते झापाका धनबहादुर प्रधानको हत्या गरी नेपाल आउन लागेको उजुरी परेपछि उनलाई पक्राउ गरेको प्रहरी नायब महानिरीक्षक कडायतले बताए। उनीविरुद्ध ज्यानसम्बन्धी कसुर मुद्दामा जिल्ला अदालत काठमाडौंबाट पाँच दिनको म्याद लिइ इन्टरपोलमार्फत् मलेसियन प्रहरी र मलेसियास्थित नेपाली राजदूतावासँग समन्वय गरी थप अनुसन्धान भइरहेको प्रहरीले जनाएको छ।
राष्ट्रिय एस्ट्रोनोमी ओलम्पियाड : २०२४ को आवेदन खुल्यो,"काठमाडौं : सन् २०२४ मा सञ्चालन गरिने एघारौं राष्ट्रिय एस्ट्रोनोमी ओलम्पियाडको आवेदन आजदेखि खुला गरिएको नेपाल एष्ट्रोनोमिकल सोसाइटीले जनाएको छ । विद्यालय तहका विद्यार्थीको प्रतिभा पहिचान तथा प्रवद्र्धनका लागि सन् २०१४ देखि सञ्चालित कार्यक्रममा यस वर्ष कक्षा ८ देखि १२ मा अध्ययनरत १३ वर्षदेखि २० वर्ष उमेर समूहका विद्यार्थीले आवेदन दिनसक्ने सोसाइटीका अध्यक्ष सुरेश भट्टराईले राससलाई जानकारी दिए। विद्यार्थीको तहगत सिकाइलाई ध्यान दिँदै राष्ट्रिय एस्ट्रोनोमी ओलम्पियाड सन् २०१९ देखि जुनियर र सिनियर गरी दुई विधामा आयोजना गरिँदै आएको उनले बताए । विद्यालय तहका विद्यार्थीलाई खगोल विज्ञानमा रुचि जगाउने उद्देश्यले सोसाइटीले यो प्रतियोगितलाई निरन्तरता दिँदै आएको छ । यसअन्तर्गत कक्षा ८ देखि १० सम्मका विद्यार्थीले जुनियरमा र कक्षा ११ देखि १२ का विद्यार्थीले सिनियरमा आवेदन दिनसक्ने सोसाइटीले जनाएको छ । ओलम्पियाडको पहिलो चरणको छनोट परीक्षा प्रादेशिकरुपमा आयोजना गरिनेछ । आगामी माघ १३ गते शनिबार दिउँसो १२ बजेदेखि २ बजेसम्म इटहरी, जनकपुर, काठमाडौँ, पोखरा, बुटवल, सुर्खेत तथा धनगढीमा आयोजना गरिने भएको छ । इच्छुक विद्यार्थीले पायकपर्ने सम्बन्धित प्रदेशका संयोजकलाई आवेदन फाराम बुझाउनसक्ने सोसाइटीका अध्यक्ष भट्टराईले बताए। पहिलो अर्थात् प्रदेश चरणमा गरेको प्रदर्शनका आधारमा दोस्रो अर्थात् राष्ट्रिय चरणमा सम्बन्धित प्रदेशका विद्यार्थीलाई सामेल गराइने भएको छ । दोस्रो चरणमा उत्कृष्ट प्रदर्शन गर्ने विद्यार्थीलाई तेस्रो तथा अन्तिम चरणमा सहभागी गराइनेछ । तेस्रो चरणको मूल्याङ्कनमार्फत सहभागी विद्यार्थीलाई सन् २०२४ मा सञ्चालन हुने अन्तर्राष्ट्रिय एस्ट्रोनोमी तथा एस्ट्रोफिजिक्स ओलम्पियाडका लागि सिफारिस गरिनेछ ।"
पाँच लाख घूससहित वडाध्यक्ष पक्राउ,बारा : जितपुर सिमरा उपमहानगर३ का वडाध्यक्ष तारा कार्कीलाई अख्तियार दुरुपयोग अनुसन्धान आयोग हेटौंडाको टोलीले पक्राउ गरेको छ। कार्की पाँच लाख रुपैयाँ घूससहित आज पक्राउ परेका हुन् । वडाध्यक्ष कार्कीलाई जितपुरस्थित जैसवाल होटलबाट पक्राउ गरिएको प्रहरीले जनाएको छ। सडक बनाउने क्रममा उनले स्थानीय राजन उप्रेतीसँग घूसबापत पाँच लाख नगद रकम लिएको इलाका प्रहरी कार्यालय सिमराका प्रमुख प्रदीप क्षेत्रीले बताए। घटनाबारे अनुसन्धान भइरहेको अख्तियार स्रोतले जनाएको छ। पक्राउ परेका वडाअध्यक्ष कार्की नेकपा (एमाले) पार्टीबाट निर्वाचित भएका थिए।
१२ हजार बढी विद्यार्थी दीक्षित बन्दा (फोटो फिचर),"काठमाडौं : त्रिभुवन विश्वविद्यालयको ४९औं दीक्षान्त समारोहमा विभिन्न संकाय र तहमा उपाधिप्राप्त १२ हजार चार सय १५ विद्यार्थी दीक्षित भएका छन्। त्रिपुरेश्वरस्थित दशरथ रंगशालामा भएको समारोहमा राष्ट्रपति रामचन्द्र पौडेलको उपस्थितिमा प्रधानमन्त्री एवं कुलपति पुष्पकमल दाहालबाट विद्यार्थीहरू दीक्षित भएका हुन्। त्रिविको ६१औं ग्रेसलिष्टमा परेका ७४ हजार सात सय ४९ विद्यार्थीमध्ये यसपटक १२ हजार चार सय १५ जनाले दीक्षान्त समारोहमा सहभागिताका लागि आवेदन दिएका थिए। निवेदन दिएकामध्ये स्नातक तहतर्फ आठ हजार ९८ जना, स्नातकोत्तर तहतर्फ चार हजार एक सय चार, एमफिलतर्फ ४४ तथा विद्यावारिधितर्फ एक सय १२ विद्यार्थी दीक्षित भएका हुन्। विश्वविद्यालयका कार्यवाहक उपकुलपति प्राडा शिवलाल भुसालले विसं २०७९ असार १ देखि २०८० जेठ मसान्तसम्म उत्तीर्ण गरेका विद्यार्थी दीक्षान्त समारोहमा सहभागी हुन पाउने व्यवस्था गरिएको जानकारी दिए। गत वर्ष १० हजार तीन सय विद्यार्थी दीक्षान्त समारोहमा सहभागी भएका थिए। उनले उत्तीर्ण विद्यार्थीलाई स्वदेशमै रोजगारीसहित टिकाउने चुनौती देखिएको स्थितिमा विश्वविद्यालयले शिक्षासँगै उद्यमशीलता अपनाउने प्रतिबद्धता व्यक्त गरे।"
चिउरीबाट घ्यू उत्पादन गर्दै चेपाङ,"भरतपुर : गाउँघरमा कोल र ढिकी लोप हुँदै गइरहेका बेला चितवनको चेपाङ गाउँमा त्यही परम्परागत प्रविधि प्रयोग गरी घ्यू उत्पादन गर्ने गरिएको छ । कालिका नगरपालिका१० जिङलाउका चेपाङ समुदायले जङ्गलमा खेर गइरहेको चिउरीको दाना पेलेर गरेर घ्यू उत्पादन गर्ने गरेका छन् । जंगलमा खेर गइरहेको चिउरीको दाना पेलेर घरमै घ्यू उत्पादन गर्दैआएको कालिका१० जिङलाउका कलाराम चेपाङले बताए । उनले भने, बाउबाजेको पालादेखि यहाँ चिउरीको राम्रो उत्पादन हुँदै आएको छ, हामीले पनि प्रत्येक वर्ष घ्यू उत्पादन गर्दै आएका छौँ ।' उनले चिउरीकै घ्यू प्रयोग गरेर खाना पकाउँदै आएको बताए । बजारको तेलप्रति रुचि नभएको उल्लेख गर्दै उनले घरमै एकपटक चिउरीको बियाँ पेलेपछि वर्षभरिलाई पुग्ने बताए। बजारको तेल किन्नै पर्दैन, पैसाको पनि बचत हुन्छ, कलारामले भने, चिउरीको घ्यू स्वास्थ्यका लागि पनि राम्रो छ । चिउरीको घ्यूमा कुनै मिसावट पनि नहुने उनको भनाइ छ । चिउरी असारमा पाक्छ । साउनमा टिप्ने गरिन्छ । उनले भने, चिउरी खाएर रहेको बियाँलाई धोएर नबिग्रने गरी सुरक्षित राख्छौँ ।' एक वर्षमा झण्डै चार मुरी चिउरी टिप्ने गरेको वर्षभरीलाई पुग्ने गरेको कलारामले बताए । यसको बजार भाउ छैन । तर न्यून सङ्ख्यामा घ्यू किन्न आउने गरेका छन्, उनले भने। राष्ट्रिय आधारभूत विद्यालयका शिक्षक रामलाल चेपाङले चिउरीको बियाँबाट निस्कने घ्यू औषधिको रुपमा समेत प्रयोग गर्ने गरेको बताए । हातखुट्टा, ओठ फुटेको ठाउँमा लगाउने गरेका छौँ, उनले भने । बोटको बोक्रा टन्सिल, कुष्ठरोग, मधुमेहजस्ता रोगमा औषधिका रूपमा प्रयोग हुने गरेको उनले बताए । घ्यू निकालेर निस्कने पिना खेतबारीमा कीटनाशक औषधिका रुपमा प्रयोग हुने गरेको शिक्षक रामलालले राससलाई बताए। विगतमा चेपाङ समुदायमा छोरीलाई चिउरीको रुख नै दाइजो दिने चलन थियो । तर, अहिले चिउरीको रुख दाउरा बाल्न, चिउरीको पात खसीबाख्रालाई खुवाउन प्रयोग हुन थालेको छ । चिउरी, चमेरो र चेपाङको सम्बन्ध रहेको उल्लेख गर्दै उहाँले पुर्खाले चिउरीको रुखलाई संरक्षण गरेर राखेको उल्लेख गरे। दाउरा बाल्न थालेपछि चिउरीको रुख नासिदै गएको छ । चिउरीको फूलको रसबाट बनेको मह बजारमा प्रशस्तै पाइन्छ । अहिले चिउरीको फूल फुल्ने मौसम भएकाले यस क्षेत्रमा मौरी चराउन आउनेको घुइँचो लाग्ने गरेको छ छ । कालिका१० का वडाध्यक्ष नरजङ्ग प्रजाले चिउरीको घ्यूले बजार पाउन नसकेको बताए । 'अरु तेलको प्रयोग बढेपछि चिउरीको घ्यूको खासै माग छैन, उनले भने, 'यसको महत्वबारे बुझाउनुपर्ने आवश्यकता छ । चितवनको इच्छाकामना गाउँपालिका, कालिका नगरपालिका, राप्ती नगरपालिकाका साथै भरतपुर महानगरपालिकाका केही स्थानमा चिउरी पाइन्छ ।"
जाजरकोटमा भूकम्पमा मारिएका व्यक्तिका परिवारले पाए बीमा बापतको रकम,"त्रिवेणी (रुकुम पश्चिाम) : गत कात्तिक १७ गते राति जाजरकोट रामीडाँडा केन्द्रविन्दु भएर गएको भूकम्पका कारण रुकुम पश्चिममा मृत्यु भएका व्यक्तिका परिवारलाई राष्ट्रिय बीमा कम्पनीले बीमा बपतको रकम उपलब्ध गराएको छ । कर्णाली प्रदेश सरकारले प्रदेश भित्रका नागरिकको प्राकृतिक विप्दबाट मृत्यु भएमा प्रतिव्यक्ति दुई लाखका दरले राहत रकम उपलब्ध राउन राष्ट्रिय बीमा कम्पनीसँग २०७६ साल चैत्र १ गतेदेखि लागू हुनेगरी प्राकृतिक विपत् दुर्घटना बीमा कार्यक्रम सुरु गरेको थियो । सोहीअनुसार बीमा कम्पनीले भूकम्प पीडित क्षेत्रमा पुगेर मृतक परिवारका सदस्य तथा हकवालालाई नगद राहत हस्तान्तरण गरेको हो । उक्त कम्पनी, बीमा प्राधिकरण तथा कर्णाली प्रदेश आन्तरिक माामिला तथा कानुनमन्त्री कृष्णबहादुर जिसीलगायतको सहभागितामा आठबीसकोट नगरपालिकाका ३४ मृतकका हकवालालाई प्रतिव्यक्ति दुई लाखका दरले ६८ लाख प्रदान गरिएको नगरपालिकाका निमित्त प्रमुख प्रशासकीय अधिकृत मणिराज शाहले जानकारी दिए। बाँकी आठ मृतकका परिवारलाई भने कागजात नपुगेकाले केही समय लाग्ने बताइएको छ । यस्तै सानीभेरी गाउँपालिकामा मृत्यु भएका १२ मृतक परिवारका सदस्यहरुलाई पनि बीमा कम्पनीले दुई लाखका दरले राहत उपलब्ध गराएको गाउँपालिका अध्यक्ष बिर्खबहादुर बिष्टले राससलाई जानकारी दिए । उनका अनुसार मृतकका परिवारलाई वडामै पुगेर दुईलाखका दरले २४ लाख उपलब्ध गराइएको थियो । चौरजहारी नरपालिकामा पनि भूकम्पका कारण एक जनाको मृत्यु भएको र निजका परिवारले पनि बीमाबापतको रकम पाउन बाँकी रहेको निमित्त प्रमुख प्रशासकीय अधिकृत शेरप्रसाद ढकालले जानकारी दिए। जिल्लामा ४६ मृतकका परिवारले दुई लाखका दरले रु ९२ लाख पाएका छन् भने अझ नौ जनाले रकम पाउन बाँकी छ । गत कात्तिक १७ गते राति भूकम्प जाँदा रुकुम पश्चिमा ५३, सानीभेरी गाउँपालिकाका दुईजनाको मृत्यु भएको थियो ।"
झापामा सिटी सफारी पल्टिदा चालकको मृत्यु,झापा : झापाको मेचीनगरमा सिटी सफारी पल्टिदा चालकको मृत्यु भएको छ । मृत्यु हुनेमा सफारी चालक मेचीनगर नगरपालिका(९ निवासी ४५ वर्षीय बद्रीबहादुर बस्नेत रहेको जिल्ला प्रहरी कार्यालय झापाले जनाएको छ । मेचीनगर १० स्थित धुलाबारीमा आज बिहान साढे पाँच बजेको समयमा उत्तरबाट दक्षिण तर्फ जाँदै गरेको प्र१०१००२ ह ७६५ नम्बरको सिटी सफारी आफैं अनियन्त्रित भइ सडकमा पल्टिदा दुर्घटना भएको थियो । दुर्घटनामा परी टाउकोमा गम्भीर चोट लागेका चालक बस्नेतलाई उपचारका लागि बिर्तामोडस्थित बीएण्डसी अस्पताल पुर्याएलगतै चिकित्सकले मृत घोषित गरिदिएको प्रहरीले जनाएको छ । सिटी सफारी इलाका प्रहरी कार्यालय धुलाबारीको नियन्त्रणमा रहेको छ ।
पूर्वराजा ज्ञानेन्द्र शाह पश्चिम नेपालको भ्रमणमा जाँदै,काठमाडौं : पूर्वराजा ज्ञानेन्द्र शाह पश्चिम नेपालको भ्रमणमा जाने भएका छन्। नेपालको पश्चिम र मध्य क्षेत्रको केही जिल्लाहरूको भ्रमणका लागि आगामी हप्ता पूर्वराजा शाह भैरहवा जान लागेको शाहका संवाद सचिव डाफणिराज पाठकले जानकारी दिएका छन्। उनका अनुसार पूर्वराजा शाहसँगै उनकी पत्नी पूर्वबडामहारानी कोमल राज्यलक्ष्मी देवी शाह पनि जानेछिन्। यसअघि मंसिर ८ गते पूर्वराजा शाह झापा गएका थिए। त्यहाँ राजावादीहरूको कार्यक्रममा सहभागी भइ फर्किएका थिए।
भिजिट भिसामा यसरी हुन्छ मानव तस्करी,"काठमाडौं : तपाईंले एजेन्टलाई कति बुझाउनु भयो ? उनी एकछिन अल्मलिइन्। र भनिन्, एक रुपैयाँ पनि बुझाएको छैन। मेरो त खर्च नै भएको छैन। किन झुट बोल्नु भएको ? प्रहरी अधिकृतले प्रश्न गरे। हैन सर, मलाई त पैसा लाग्दैन भनेका थिए। भिनाजु पर्नेले भिसा मिलाएका हुन्। टिकटसमेत मैले काटेको हैन। काठमाडौं बस्दाको खर्चसमेत मैले तिर्नु परेन। उपत्यका अपराध अनुसन्धान कार्यालयका एसपी मिलन केसी र रूपन्देही सुनवलकी ओझा थरकी एक युवतीबीचको संवाद हो यो। भिजिट भिसामा दुबई जान लागेकी ती युवती सुरक्षा चेकजाँचका क्रममा फर्काइएकी थिइन्। गलत कागजात र बैंकको नक्कली कागजात भएको भन्दै विमानस्थलमा सुरक्षाका लागि खटिएका प्रहरीले दुबई जान रोकेका थिए।  अपराध अनुसन्धान कार्यालयको ३ नम्बर फाँट बाहिर पनि केही युवती उभिएका छन्। उनीहरू भिजिट भिसामा दुबई जान लाग्दा रोकिएका हुन्। उनीहरूको कागजातसहितको पासपोर्ट अपराध अनुसन्धान कार्यालयमा छ। पासपोर्ट लिनका लागि अहिले हरेक दिन त्यहाँ युवतीहरूको भीडभाड हुने गर्छ। त्यहाँ पुग्ने अधिकांश युवतीहरू पैसा खर्च नगरिकन भिसा लगाएको बताउँछन्।  धादिङकी २७ वर्षीया रिजाल थरकी युवती पनि पासपोर्ट लिने यही लाइनमा थिइन्। उनी रोजगारीका लागि माल्टा जान लागेकी थिइन्। यसका लागि दुबईसम्म भिजिट भिसामा गएर, त्यहाँबाट माल्टा जाने उनको योजना विमानस्थल सुरक्षा चेकजाँचकै क्रममा बिग्रियो। उनले बनाएको शैक्षिक प्रमाणपत्र र पुलिस रिपोर्ट गलत थियो। उनको कागजात र पासपोर्ट अनुसन्धानका लागि अपराध अनुसन्धान कार्यालयमा आएको छ।  गत कात्तिक १० गते नेपालबाट दुबई हुँदै ओमानको मस्कट पुगेकी तामाङ थरकी महिला बलात्कार तथा यौनहिंसामा परेको घटना सार्वजनिक भएको थियो। फेक श्रमस्वीकृति बनाएर उनलाई एजेन्टले मस्कट पुर्याएका थिए। मस्कटमा उनी नेपाली नागरिकबाट बलात्कारमा परेकी थिइन्। उनी नेपाली नागरिक तथा एजेन्ट नवीन राईबाट बलात्कारमा परेकी छन्। उनी अहिले नेपाली दूतावास ओमानको संरक्षणमा छन्। राईलाई ओमान प्रहरीले पक्राउ गरेको छ। फेक श्रमस्वीकृति बनाएर ओमान गएको घटना सार्वजनिक भएसँगै त्रिभुवन विमानस्थल अध्यागमन कार्यालयले आन्तरिक छानबिनसमेत गरिरहेको छ। फेक डकुमेन्टका आधारमा त्रिभुवन अन्तर्राष्ट्रिय विमानस्थलबाटै उनी दुबई पुगेकी थिइन्। अध्यागमन कार्यालय विमानस्थलका प्रमुख गोगनबहादुर हमालले उक्त घटनाका विषयमा आन्तरिक छानबिन भइरहेको बताएका छन्।  २ महिनामा १,५१३ राहदानी अनुसन्धानमा, २४६ को कागजात नक्कली उपत्यका अपराध अनुसन्धान कार्यालयका प्रवक्ता रवीन्द्र रेग्मीका अनुसार गत असोज १५ गतेदेखि यही मंसिर २७ गतेसम्म १ हजार ५ सय १३ वटा पासपोर्ट अनुसन्धानका लागि यस कार्यालयमा आएका छन्। भिजिट भिसामा विदेश जानेहरूका लागि नक्कली कागजात बनाउने, तथा प्रलोभन दिएर विदेश पठाउने ३७ जना एजेन्टहरू पक्राउ परेका छन्। गत शनिबार मात्रै यही कसुरमा थप दुई जना सहयोगी पक्राउ परेका छन्। अपराध अनुसन्धान कार्यालयका अनुसार काभ्रेका मनोज तामाङ र रामेछापका पदम लामा शनिबार पक्राउ परेका हुन्। लामा निमा छिरिङ ट्राभलका कर्मचारी र मनोज उक्त ट्राभलका सञ्चालक हुन्। उनीहरूविरुद्ध लिखतसम्बन्धी कसुर तथा संगठित अपराध कसुरमा अनुसन्धान भइरहेको छ। काठमाडौंं उपत्यका अपराध अनुसन्धान कार्यालयका प्रमुख सोमेन्द्रसिंह राठौरका अनुसार सरकारी कर्मचारीकै संलग्नतामा नक्कली कागजात बनाई मानिसलाई भ्रमण भिसामा विदेश पठाउने गरेको तथ्य प्रहरीले फेला पारेको छ। राठौर भन्छन्, पक्राउ परेका व्यक्तिहरूले संगठित रूपमा कागजात प्रमाणपत्र, श्रम, नाता प्रमाणित, प्रहरी रिपोर्र्ट र बैंक विवरणलगायत नक्कली बनाउने गर्थे। सरकारी कर्मचारीसहित, एजेन्ट, कन्सल्टेन्सी, ट्राभल एजेन्सीहरूले एयरलाइन्ससँग सेटिङ गर्ने गर्थे। एयरलाइन्सलाई प्रतिव्यक्ति १० देखि १५ हजार र अध्यागमनका कर्मचारीलाई प्रतिव्यक्ति ४० देखि ५५ हजार रुपैयाँ दिएर मानिस पठाउने गरेका थिए। रोजगारीको प्रलोभनमा, युवतीहरूलाई फ्रि मै पुर्याइन्छ दुबई दुबई ट्रान्जिट बनाएर, तेस्रो मुलुकमा मानव तस्करी दुई महिनामा १५१३ राहदानी अनुसन्धानमा, २४६ को कागजात नक्कली उपत्यका अपराध अनुसन्धान कार्यालयका प्रवक्ता रवीन्द्र रेग्मीका अनुसार अध्यागमनका कर्मचारीसँग मिलेमतो गरी नक्कली कागजातमै विदेश पुर्याइन्छन् नेपाली। यसरी गएका महिलाहरू घरेलु हिंसामा समेत पर्ने गरेका छन्। पुरुषलाई पनि जोखिमयुक्त काममा लगाउने गर्थे। मोटो रकम तिरेर यसरी विदेश गएकाहरू अप्ठ्यारो काम गर्न बाध्य पारिएका थिए। यस कार्यमा संलग्न भएको आरोपमा प्रहरीले त्रिभुवन अन्तर्राष्ट्रिय विमानस्थल अध्यागमन कार्यालयका अधिकृत नरवीर खड्कालाई पक्राउ गरेको छ। उनले मिलेमतोमा तीन सयभन्दा बढी व्यक्तिलाई भिजिट भिसामा विदेश पठाएको प्रहरीको दाबी छ। उक्त कार्यमा संलग्न रहेका आधारमा नेपाल एयरलाइन्सका अरविन्द यादव, होम पोखरेल, ट्राभल्स एजेन्सीका मनुराम चौधरी, स्काई ट्राभल्स एन्ड टुरका दिनेश ज्ञवाली, रोयल ट्राभल्सका सञ्चालक देवराज खनाललगायत ३७ जना पक्राउ परेका छन्। भिजिट भिसामा नेपाली युवतीहरू निःशुल्क जान्छन् भिजिट भिसामा भन्दै विदेश जाने र घरेलु कामदारको रूपमा अन्य मुलुक गएर समस्यामा पर्ने नेपालीको संख्या धेरै छ। पछिल्लो समय सरकारले भिजिट भिसामा विदेश जानेमाथि कडाइ गरेको छ। प्रहरीका अनुसार भिजिट भिसामा जानेमध्ये ८० प्रतिशत दुबईको भिसा लगाएका हुन्छन्। दुबईलाई ट्रान्जिट बनाएर ओमान, कुबेत, कतार, माल्टा, साउदीलगायतका देशमा घरेलु कामदारको रूपमा जाने नेपालीको संख्या उल्लेख्य छ। प्रवक्ता रेग्मी भन्छन्, घरेलु कामदारको रूपमा खाडी मुलुक जान महिलालाई कडाइ गरेपछि, एजेन्टहरूले भिजिट भिसाको बहानामा मानव तस्करी धन्दा बढाएका हुन्। यसरी जानेहरूको बैंक इस्टेटमेन्ट बनाइदिने, प्लस टु पास गरेको शैक्षिक कागजात बनाउनेदेखि लिएर दुबईबाट अर्को मुलुकसम्म लैजानको लागि एजेन्टहरूले काम गर्ने गर्छन्। दुबईबाट अन्य खाडी मुलुक जाने प्रत्येक महिलाबाट १ हजारदेखि २ हजार दिराम लिएर त्यहाँँका एजेन्टले रोजगारीको बहानामा अन्य देश पठाउने गर्छन्। प्रहरी अनुसन्धानका क्रममा एजेन्टले पैसा खाएर घरेलु कामदारका रूपमा खाडी पुगेका महिलाहरू समस्यामा पर्ने गरेका छन्। भिजिट भिसामा जानेहरूको तुलनात्मक संख्या हेर्दा २० देखि ३५ वर्षभित्रका महिलाहरूको संख्या बढी छ। उपत्यका अपराध अनुसन्धान कार्यालयका एसपी मिलन केसी भन्छन्, अध्यागमनबाट चेकजाँचका लागि आएको पासपोर्टको संख्या हेर्दा पनि यसरी विदेश जानेमा महिला बढी छन्। ७० प्रतिशत महिला हुँदा ३० प्रतिशत पुरुषको संख्या छ। यसमा पनि धेरै जना २० देखि ३५ उमेर समूहका छन्। एसपी केसी भन्छन्, खाडी मुलुकमा नेपाली महिलाको माग उच्च भएको भन्दै एजेन्टहरूले विभिन्न बहानामा नेपाली युवतीलाई यहाँँबाट फ्रिमा नै पुर्याउने गरेका छन्। कम पढेका, एकल महिला तथा निम्नवर्गीय महिलालाई उच्च कमाइ हुने प्रलोभन दिएर एजेन्टहरूले नेपाली महिलालाई खाडी मुलुक लैजाने गरेको अनुसन्धानका क्रममा खुलेको छ। अपराध अनुसन्धान कार्यालयका डीएसपी गोविन्द पन्थीका अनुसार कतिपयले भिजिट भिसामा नै जानको लागि २ देखि ३ लाख बुझाउने गरेको छन्। कतिपय घटनामा महिलाहरूलाई भिसा प्रोसेसको क्रममा लाग्ने खर्च, सपिङ खर्च, खान बस्नलगायतका सबै खर्च एजेन्टले नै खर्च गर्ने गरेको बुझिएको छ। डीएसपी पन्थीका अनुसार सामूहिक रूपमा नै भिजिट भिसामा विदेश जाने महिलाको संख्या बढेपछि विमानस्थल सुरक्षाका लागि खटिएको प्रहरीसमेत चनाखो भएको छ। उनीहरूले श्रम स्वीकृति, पुलिस रिपोर्र्ट तथा शैक्षिक कागजात र बैंक इस्टेटमेन्टजस्ता कागजात चेकजाँचमा कडाइ गरेका छन्। गत असोज १९ गतेदेखि यो दुई महिनामा भिजिट भिसामा जान लागेका १५ सय जना फर्काइएका हुन्। यसरी फर्काइने सबैको कागजात नक्कली भेटिएको थियो। अध्यागमन विभागका प्रवक्ता प्रेमप्रसाद दाहालका अनुसार घरेलु कामदारका लागि नेपाली महिलालाई खाडी मुलुक जान नेपाल सरकारले प्रतिबन्ध लगाएको छ। दुबईसम्मको भिजिट भिसा लगाएर खाडी मुलुक जाने महिलाको संख्या बढेकाले सुरक्षा तथा कागजात चेकजाँचमा सरकारले कडाइ गरेको हो।"
मनहरीमा जंगली हात्तीको आक्रमणबाट घर र गोठमा क्षति,"हेटौंडा : मकवानपुरको मनहरी गाउँपालिका८ सिमपानीस्थित जङ्गली हात्तीको आक्रमणबाट स्थानीय बासिन्दाको घर र गोठमा क्षति पुगेको छ। आइतबार राति ८:३० बजेतिर जङ्गली हात्ती आई टल्के चेपाङको जस्ता र ढुङ्गा माटोले बनेको एकतले घर पूर्णरूपमा क्षति पुर्याएको छ । यता रामबहादुर तामाङको गोठ आंशिकरूपमा क्षति पुगेको छ। घटनाबारे जानकारी पाउनासाथ प्रहरी, पर्सा राष्ट्रिय निकुञ्जको टोली र नेपाली सेनाको टोली तत्काल खटिएका थिए। स्थानीयको सहयोगमा हात्तीलाई जङ्गलतर्फ लखेटिएको र कुनै पनि मानवीय क्षति नभएको जिल्ला प्रहरी कार्यालय मकवानपुरले जनाएको छ।"
रामसीताको भव्य विवाह,"त्रेतायुगमा रामसीताको स्वयम्बर हुँदा देवी देउताले स्वर्गबाट पुष्पवृष्टि गरेको सम्झनालाई साकार रुप दिन स्वयम्बरमा हेलिकोप्टरबाट पुष्पवृष्टि गरिएको थियो। जनकपुरधाम : राम र सीताबीचको अटुट प्रेम र आदर्श विवाहलाई मिथिला नगरी जनकपुरधाममा फेरि एक पटक जीवन्त पारिएको छ। आदर्श जोडीको वैवाहिक सम्बन्धले नेपाल र भारतबीच सांस्कृतिक तथा धार्मिक सम्बन्ध प्रगाढ बनाउने मात्र नभई आदर्श विवाहको महŒवलाई पनि उजागर गर्छ। जसको साक्षी लाखौं श्रद्धालु भक्तजन बन्ने गरेका छन्। जानकी मन्दिरमा राजा जनकको भूमिकामा रहेका महन्थ रामतपेश्वर दासले छोरी सीताको कन्यादान गरेका थिए भने भगवान् रामलाई ज्वाइँ पाएपछि सिंगो मिथिला नगरी धन्य भएको थियो। विवाहपूर्व ऐतिहासिक रंगभूमि (बाह्रबिघा) मैदानमा रामसीताबीच स्वयम्बर समारोह चलिरहँदा हेलिकोप्टरबाट पुष्पवर्षा गराइएको थियो। त्रेतायुगमा रामसीताको स्वयम्बर हुँदा देवीदेवताले स्वर्गबाट पुष्पवृष्टि गरेका थिए। सोही सम्झनालाई साकार रूप दिन स्वयम्बर कार्यक्रममा हेलिकोप्टरबाट पुष्पवृष्टि गरिँदै आएको छ। विगत पाँच सय वर्षपहिले गाँसिएको रामसीताबीचको सम्बन्ध अहिलेका पुस्ताका लागि पनि आदर्श बनेको छ। यस कार्यक्रमले वैवाहिक मर्यादा सिकाउँछ। विवाहपश्चात् पतिपत्नीबीच हुने समर्पण र आदर्शको पाठ सिकाउँछ र यसले मानव कल्याणको बाटो देखाउँछ, वरिष्ठ साहित्यकार डा राजेन्द्र विमल भन्छन्, वर्तमान युगमा जहाँ विवाहको परम्परामा विभिन्न किसिमका विकृतिहरूले प्रवेश गरेका छन्। एकअर्काप्रतिको सम्मानमा कमी आउँदा दाम्पत्य जीवन धराशायी हुने गरेको छ। तर, रामसीताबीचको अगाध प्रेमले जीवनमा जस्तोसुकै समस्या आए पनि त्यसमा निदानको बाटो देखाउँछ। मिथिलामा प्रत्येक वर्ष मनाइने विवाह पञ्चमी महोत्सवका विधि विधानहरूले वैवाहिक मौलिकतालाई जीवन्तता दिने गरेको मधेस प्रज्ञा प्रतिष्ठानका उपकुलपति डा रामभरोष कापडी भ्रमर बताउँछन्। विवाह कुनै दुई व्यक्तिबीच मात्र नभई दुई परिवार र दुई कुलबीच गाँसिने सम्बन्ध हो। रामसीता विवाह पञ्चमीमा गरिने वैवाहिक विधिविधानहरूले यसलाई प्रस्ट गर्छ, भ्रमर भन्छन्, यस विवाहमा गाइने लोकगीत र खानपानले मैथिली सभ्यतालाई उजागर गरेको हुन्छ। सीताको विवाहका लागि जानकी मन्दिरमा एक साता अघिदेखि नै उत्सव सुरु हुन्छ। हरेक विधिका आफ्नै लोकगीतहरू हुन्छन्। छोरी वैवाहिक बन्धनमा बाँधिनुअघि लोकगीत सम्मर गाउने गरिन्छ। यस गीतमा छोरीको लालनपालन र उसको सुखद वैवाहिक जीवनको कामना गरिन्छ। विवाहको दिन भगवान् रामको जन्ती जनक दरबार आउँदा मिथिलानीहरूले परिछन गीत गाउँछन्। परिछन चलियौ सखी सुन्दर जमैया हे सोहावन लागे, वर छथी लक्ष्मण, राम हे सोहावन लागे ! विवाह गर्न आएको केटा शारीरिक र मानसिक रूपमा ठीक छ छैन, त्यसको परीक्षण परिवारका महिलाले गर्छन्। त्यसैलाई जनबोलीमा परिछन भनिन्छ। त्यसपछि ओठंगरको गीत गाइन्छ। बटगवनी, चुमान, तिरहुत र डहकनजस्ता लोकगीतहरूले वैवाहिक उत्सवको माहोललाई थप रौनकता प्रदान गर्छ। विवाह सम्पन्न भएपछि अन्तिम दिन सौजन विधि गरिन्छ। यसलाई साधुसन्तहरूले रामकलेवा विधि पनि भन्छन्। यस विधिमा अयोध्याबाट जन्ती बनेर आएका साधुसन्तहरूलाई जानकी मन्दिरमा छपन्न व्यञ्जन खुवाएर कोसेली दिई बिदा गरिन्छ। भोजका परिकारहरू विशेष हुन्छन्। मैथिली परम्परागत खानपान यस भोजमा भेटिन्छ। बासमती चामलको भात, रहरको दाल, शुद्ध घिउ, थरीथरीका तरकारी, तरुवा, कढिबरीले थाल भरिभराउ हुन्छन्। जन्तीलाई खुवाउने अवसर पनि निकै विशेष हुन्छ। मिथिलानीहरूले यस अवसरमा डहकन र जेवनार गाएर जन्तीहरूको मनोरञ्जन गर्छन्। हामी प्रत्येक वर्ष यी परम्परा र विधिविधानलाई दोहोर्याउने गर्छौं । यसले आम जनसमुदायलाई परम्परा संरक्षणको सन्देश पनि दिन्छ, जानकी मन्दिरका उत्तराधिकारी महन्थ रामरोशनदास वैष्णव भन्छन्, जस्तोसुकै आधुनिकता आए पनि विवाहको मौलिकतालाई यस उत्सवले बचाएर राखेको छ। आजु जनकपुर मंगल हे, चारु दिस मंगल हे ! जानकीके होइछैं विवाह, जनकपुर मंगल हे !! मैथिली परम्परानुसार हुने विवाहमा गाइने गीत हो यो। यो गीत रामजानकी विवाहपञ्चमीमा जनकपुरधाममा गुञ्जिरहेको छ। सप्ताहव्यापी विवाहपञ्चमीले सम्पूर्ण नेपालको परिचय बोक्छ। यसले नेपालभारत सम्बन्धको सेतुको प्रतीकका रूपमा चिनाउँछ। प्राचीन मिथिलाको राजधानी जनकपुरधाममा यतिखेर स्वागत र मंगल गानसहितका गीतहरू अहिले घरघरमा गुञ्जिइरहेका छन्। मिथिला संस्कृतिको प्रमुख पर्व मानिने यो उत्सवमा सहभागी हुन प्रत्येक वर्ष नेपाल र भारतका हजारौं भक्तजन र तीर्थालुहरू जनकपुरधाम आउँछन्। राजा जनकद्वारा धनुष भाँच्ने प्रस्ताव राख्नु, धनुष भाँच्नेसँग सीताको विवाह गर्नु र अयोध्याका राजकुमार रामद्वारा सीतासँग स्वयम्वर गर्नु आदि स्मृतिमा सीताराम विवाह महोत्सव मनाइने चलन परापूर्वकालदेखि नै जनकपुरधाममा चलिआएको छ। सीतालाई छोरी र बहिनीका रूपमा मान्ने मिथिलावासी उत्सवमा अनिवार्य सहभागी हुन्छन्। विवाह पञ्चमीमा देवीदेवताको उपस्थिति हुने विश्वासका साथ उत्सवमा उपस्थित भएकाहरू जन्तीको आगमनदेखि विवाह नटुंगिएसम्म नै सामेल हुन्छन्। महोत्सवमा मिथिला संस्कृतिअनुसार मटकोर, तिलकोत्सव, स्वयम्बर आदि गरिने चलन रहेको जानकी मन्दिरका महन्थ राम तपेश्वर दास वैष्णवले बताए। विवाहपञ्चमी महोत्सव फूलबारी प्रसंगबाट सुरु भई, स्वयम्बरसम्मको आयोजनापछि देवीविवाह महोत्सवका रूपमा रूपान्तरण हुंँदै आएको छ। विवाह महोत्सवका अवसरमा जानकी मन्दिर, राममन्दिर, अग्निकुण्ड, बिहारकुण्डलगायतका दर्जनौं मठ मन्दिरहरूबाट निस्कने डोला शोभायात्रामा देशका विभिन्न स्थानका साथै सीमावर्ती भारतीय गाउँबाट आएका श्रद्धालुहरू पनि सहभागी भएका छन्।"

शीर्षक,विवरण
परिचयपत्रमा उल्टो बुझाइ,"राज्यले हरेक नागरिकको हैसियत थाहा पाउनुपर्छ। तर हाम्रो राज्यलाई कुन नागरिक कस्तो हो भनेर चिन्न मुस्किल छ। विकसित देशमा व्यक्तिलाई उपलब्ध गराइने नम्बरकै आधारमा उसको इतिवृत्तान्त थाहा हुन्छ। छिमेकी भारतमै आधार कार्ड छ जसबाट ऊ नागरिकको व्यक्तिगत जानकारी सजिलै लिन सक्छ। कसले कति कर तिरेको छ ? कसको तीनपुस्ते के हो ? आर्थिक हैसियत कस्तो हो भन्नेलगायत जानकारी राज्यसँग भएकै कारण विकसित देशहरूमा सरकारी कामकाज निकै सजिलोसँग हुन्छ। नागरिकले अनेकथरी प्रमाण र कागज पेस गरिरहनु पर्दैन। केवल आफ्नो व्यक्तिगत परिचय खुल्ने गरी राज्यले नै दिएको नम्बर उपलब्ध गराए पुग्छ। यस्तो व्यवस्था नेपालमा पनि गर्न राष्ट्रिय परिचयपत्रको अवधारणा आएको हो। २०७५ सालमा राष्ट्रिय परिचयपत्र संकलन र वितरण सुरु भई अहिलेसम्म १ करोड १८ लाख नागरिकको विवरण जुटिसकेको छ। त्यस्तो परिचयपत्र नम्बर भए कसैले सरकारी निकायलाई आफ्नो व्यक्तिगत विवरण ढाँटछल गर्न सक्दैन। अपराध नियन्त्रणमा पनि यस्तो परिचयपत्रले सघाउ पुर्याउँछ। सरकारी कार्यालयबाट लिनुपर्ने सेवा र सुविधाका लागि अहिले जस्तो झन्झट सर्वसाधारणले व्यहोर्नुपर्छ, त्यसको अन्त्य परिचयपत्रले गर्छ। राज्यबाट कुन व्यक्तिले कस्तो सुविधा लिइरहेको छ भन्ने जस्तो महत्त्वपूर्ण जानकारी परिचयपत्र नम्बरकै माध्यमबाट थाहा लाग्थ्यो। सरकार आफैंले नागरिकलाई दिने सेवा र सुविधाका लागि पनि परिचयपत्र विश्वसनीय र भरपर्दो माध्यम हो। बैंक, वित्तीय संस्थादेखि सबैजसो सरकारी निकायमा सजिलै काम गर्न मिल्ने परिचयपत्रका लागि अहिलेसम्म सरकारले १३ अर्ब रुपैयाँ खर्च गरिसकेको छ। त्यसको कार्यान्वयनका लागि बनेको नागरिकको विवरण प्रमाणीकरण एवं अन्तरप्रणाली आबद्धतासम्बन्धी कार्यविधि खारेज गरेर सरकार आफैंले उल्टो बाटो रोजेको छ। अहिलेसम्म संकलित विवरण र सरकारी खर्चको बिल्लीबाठ भएको छ। राष्ट्रिय परिचयपत्रका लागि सरकारी राशि खर्च मात्रै भएको छैन, नागरिकले पनि ठूलो आशासहित विवरण भरेका छन्। आफ्नो कामकाज सजिलो हुने मात्रै नभई देशमा सुशासन कायम गर्न एउटा प्रणाली बसाउने महत्त्वपूर्ण कडी परिचयपत्र हुने विश्वास हो। तर, लहड र स्वार्थवश यस्तो प्रणाली अवरुद्ध गर्नु मूर्खता सिवाय केही होइन। राज्य र नागरिकको लगानीलाई खेलाँची गर्नु कुनै पनि दृष्टिमा जायज देखिन्न।"
बैंकिङ क्षेत्रको जटिलता,"नौ महिनाको आर्थिक विवरण तथा बैंकिङ क्षेत्रका परिसूचक समीक्षा गर्दा परिस्थिति उत्साहजनक देखिँदैन । बैंकिङ क्षेत्रको नाफा अर्थतन्त्रसँग सरोकार राख्नेहरूमाझ बहसको मुख्य विषय बन्ने गरेको छ। सबैले बैंकको नाफालाई बढी भन्दै गर्दा अन्य क्षेत्रको तुलनामा लगानीको प्रतिफल कम रहेको कुरा छायामा पर्ने गरेको छ। विश्वभरमै बैंकको रिटर्न अन इक्विटी (कुल सम्पत्तिको तुलनामा प्रतिफल) ८ प्रतिशत हाराहारी रहँदा आधाले आफ्नो सम्पत्तिको लागतभन्दा पनि कम नाफा गरिरहेका छन्। हामीकहाँ पनि पछिल्लो आर्थिक वर्ष कुल सम्पत्तिको तुलनामा ११ प्रतिशत मात्र नाफा गरेको पाइन्छ। यो प्रतिफल अन्य क्षेत्रको तुलनामा कम हो। कुल गार्हस्थ्य उत्पादन (जीडीपी)को तुलनामा कर्जा विस्तारको दर धेरै हुँदा नियामक निकाय नेपाल राष्ट्र बैंकले त्यसलाई रोक्ने नीति अंगीकार गरेको थियो। अन्य देशसँग तुलना गर्दा पनि नेपालको कर्जा विस्तार दर केही बढी नै हो। भारतमा कर्जा र जीडीपीको अनुपात ५५ प्रतिशत मात्र रहँदा नेपालमा ९९ प्रतिशत पुगेको छ। यो तथ्यले प्रवाह भएको कर्जा वास्तविक गार्हस्थ्य उत्पादनभन्दा अनुत्पादक क्षेत्रमा गएको अनुमान गरी कर्जा निरुत्साहनको नीति अवलम्बन गरिएको देखिन्छ। बृहत्तर अर्थतन्त्रका परिसूचकले नियामकको नीति ठीकै भएको संकेत गरेको छ। तर, अर्थतन्त्र थलिएकाले केही लचिलो नीति लिनुपर्ने आवश्यकता देखिएको छ। देशको आर्थिक परिदृश्यमा नजर लगाउँदा राजस्व संकलन र राज्यको खर्चको अन्तर बढेको देखिन्छ। सरकारी कोष २ खर्बले घाटामा छ। अर्थात् राजस्वभन्दा २ खर्ब बढी खर्च भएको छ। अर्कातर्फ सरकारको कुल आम्दानीले चालू खर्च पनि नधान्ने परिस्थिति छ। यी तथ्यांकले बैंकिङ क्षेत्रमा चुनौती रहेको संकेत गर्छन्। चालू आवमा कुल निक्षेप ५४७ प्रतिशतले विस्तार भएर ५४ खर्ब ४७ अर्ब पुगेको छ। कर्जा ३०३ प्रतिशतले विस्तार भएर ४८ खर्ब ४४ अर्ब पुगेको छ। गत आवमा यस्तो विस्तार दर क्रमशः ९ र १४५ प्रतिशत थियो। यसर्थ चालू आवमा हालसम्मको कर्जा र निक्षेपको वृद्धिको अनुपात तरलतामा सघाउने किसिमको देखिएको छ। तर, बैंकहरूले वैशाख पहिलो साता प्रकाशन गरेको २०७९८० को ९ महिनाको आर्थिक विवरण तथा बैंकिङ क्षेत्रका परिसूचक समीक्षा गर्दा परिस्थिति उत्साहजनक देखिँदैन। धेरै बैंकको निष्क्रिय कर्जा र इन्टेरेस्ट सस्पेन्स (उठ्नुपर्ने ब्याज नउठेको) बढेको छ। निष्क्रिय कर्जाको दर गत असारमा १२ प्रतिशत रहेकामा चैतमा ३ प्रतिशत पुगेको छ। यो अवधिमा पाँच बैंकको त वितरणयोग्य नाफा ऋणात्मक छ। बैंकहरूको औसत वितरणयोग्य नाफाको दर चैतसम्म ४९८ प्रतिशत मात्र छ। चालू आवमा ३२ अर्ब रुपैयाँभन्दा बढीको कर्जा नोक्सानीका लागि प्रोभिजन गरेका छन्। यस्तै इन्टेरेस्ट सस्पेन्स २० अर्ब हाराहारी छ। यी तथ्य केलाउँदा नेपालको अर्थतन्त्र तथा बैंकिङ क्षेत्रले थुप्रै चुनौती सामना गर्नुपर्ने देखिन्छ। तथ्यांक विश्लेषण गर्दा चालू आवमा बैंक तथा वित्तीय संस्थाको नाफा एक चौथाइले घट्ने तथा राज्यले प्राप्त गर्ने कर्पोेरेट ट्याक्स करिब १० अर्बले घट्ने अनुमान लगाउन सकिन्छ। यसरी तरलतामा दबाब र बैंकिङ क्षेत्रमा चुनौती थपिनु अर्थतन्त्रमा आएको सामान्य समस्या होइन। बैंकका ऋणी व्यवसायी नै ब्याज नतिर्ने सोचका साथ आन्दोलनमा होमिनु र बैंकका कर्मचारीमाथि अपमानजनक गतिविधि गरिनुले पनि वित्तीय क्षेत्रमा चुनौती थपिएका छन्। विशेषतः आर्थिक तथा व्यवसायमा आएको मन्दी र व्यवसायीमा कर्जाको ब्याज तिर्ने क्षमतामा आएको गिरावटले गर्दा बैंकिङ प्रणाली एक प्रकारको विषम परिस्थितिबाट गुज्रिरहेको छ। तसर्थ यस अवस्थालाई सम्बोधन गर्न सरकारका निकायहरू अर्थ मन्त्रालय, नेपाल राष्ट्र बैंक तथा पुँजीगत खर्च सम्बद्ध मन्त्रालयबाट जतिसक्दो चाँडो र समन्वयकारी भूमिका खेली निकास दिन आवश्यक छ। (कोइराला नेपाल बैंकर्स संघका उपाध्यक्ष हुन्।"
गौशालामा प्रहरीले किन चलायो गोली ?,सोमबार स्थानीय महिला सञ्जालको नेतृत्वमा सुरु भएको सडक जामसहितको शान्तिपूर्ण प्रदर्शन क्रमिक रूपमा आन्दोलनको रूप लिएपछि अवस्था तनावपूर्ण बनेको थियो। महोत्तरी : श्रीमती हत्याको आरोपमा प्रहरी नियन्त्रणमा रहेका गौशाला नगरपालिका४ का उमेश साहको घरमाथि प्रदर्शनकारीले ढुंगामुढा गर्न थालेपछि प्रहरीले अवस्था नियन्त्रणमा लिन सोमबार ९ राउन्ड हवाई फायर गरेको छ। सोमबार स्थानीय महिला सञ्जालको नेतृत्वमा सुरु भएको सडक जामसहितको शान्तिपूर्ण प्रदर्शन क्रमिक रूपमा आन्दोलनको रूप लिएपछि अवस्था तनावपूर्ण बनेको थियो। सोही क्रममा प्रर्दशनकारीले प्रहरी नियन्त्रणमा रहेको उमेश साहको घरभित्र पसेर तोडफोड गरेका थिए। प्रदर्शनकारीले उमेशका परिवारका अन्य सदस्यलाई गालीबेइज्जती गर्दै कुटपिट गर्न थालेका थिए। घटनामा पुगेका प्रहरीको टोलीले उमेशको घर र परिवारलाई बचाएका थिए। बचाउमा उत्रिएको प्रहरीलाई पैसा खाएर बिक्यो भन्दै नारावाजी गर्न थालेपछि प्रहरीले सम्झाउन खोज्दा आन्दोलन उग्ररूप बनेको थियो। प्रदर्शनकारीले केहीबेर प्रहरीमाथि ढुंगामुढासमेत गरेको प्रहरी स्रोतले जनाएको छ। सोही क्रममा प्रदर्शनकारीको आक्रमणबाट इलाका प्रहरी कार्यालय गौशालाका प्रहरी निरीक्षक मनोजकुमार यादव र प्रहरी हवल्दार रंजन सिंह घाईते भएका छन्। त्यस्तै सोही क्रममा घटनास्थलमा रहेका सशस्त्र प्रहरी बेसक्याम्प रामनगरका प्रहरी निरीक्षक शंकर थापा लगायत ३ प्रहरी जवान घाइते भएको जिल्ला प्रहरी कार्यालय महोत्तरीले जनाएको छ। अवस्था समान्य बनाउनका लागि प्रहरी आग्रह गर्दासमेत सुनुवाइ नभएपछि ९ राउन्ड हवाई फायर र १३ राउन्ड अश्रुयास प्रहार गरी अवस्था समान्य बनाइएको प्रहरी प्रवक्ता डीएसपी दिलीपकुमार गिरीले जानकारी दिएका छन्। गत वैशाख ८ गतेका दिन स्थानीय २७ वर्षीया आरती साहको विष सेवनले मृत्यु भएको घटना उपर प्रहरीको अनुसन्धानप्रति असन्तुष्ट जनाउँदै सोमबार महिला सञ्जालको नेतृत्वमा पीडितपक्षले आन्दोलित बनेका थिए। उनीहरू केहीबेर माइस्थानगौशाला सडकखण्डमा टायर वालि अवरुद्ध पारेका थिए। सडक जाम खुलाउन प्रहरी परिचालित भएपछि क्रमिक रूपमा घटनास्थलको स्थिती तनावपूर्ण बन्न पुगेको जिल्ला प्रहरी कार्यालय महोत्तरीले जनाएको छ। महोत्तरीका प्रहरी प्रवक्ता डीएसपी दिलीपकुमार गिरीका अनुसार तनावपुर्ण अवस्थालाई साम्य बनाउनका लागि घटनास्थलमा दिनभरि नै सशस्त्र प्रहरी र जनपद प्रहरी व्यापकमात्रामा खटाइएको थियो।
कर्तव्य ज्यान मुद्दामा अनुसन्धान फितलो भयो,"नगरपालिका१३ यावदीकी कमला न्यौपानेको श्रीमान् लक्ष्मीप्रसाद र जेठाजु केशवराज न्यौपानेले माघ २२ को राति गरेको कुटपिटबाट मृत्यु भएको मृतकका भाइ तेजप्रसाद सुवेदीको आरोप छ। कमलाको चैत ७ गते उपचारको क्रममा ठमाडौंमा निधन भएको थियो। काठमाडौं : श्रीमान् र जेठाजुको कुटपिटबाट आमाको मृत्यु भएको दाबी गर्दै पीडित पक्षले न्यायको माग गरेका छन् । घटना हो स्याङजाको पुतलीबजार नगरपालिकाको। नगरपालिका१३ यावदीकी कमला न्यौपानेको श्रीमान् लक्ष्मीप्रसाद र जेठाजु केशवराज न्यौपानेले माघ २२ को राति गरेको कुटपिटबाट मृत्यु भएको मृतकका भाइ तेजप्रसाद सुवेदीको आरोप छ। कमलाको चैत ७ गते उपचारको क्रममा ठमाडौंमा निधन भएको थियो। सोमबार अन्नपूर्णसँग कुरा गर्दै पीडित पक्षले कर्तव्य ज्यान मुद्दाका विषयमा अनुसन्धान फितलो भएको र प्रहरीले पनि गम्भीर अनुसन्धान नगरेको उनीहरूको गुनासो छ। कुटपिटपछि बेहोस कमलालाई गाउँलेको सहारामा १५१६ घण्टापछि मात्रै अस्पताल लगिएको थियो। सुरुवातमा उपचारका लागि कालिका अस्पताल हेलुमा लगिएको थियो। त्यसपछि उनलाई पोखरा हुँदै काठमाडौं नर्भिक अस्पतालमा ल्याइएको थियो। ४५ दिनसम्म कोमामा रहेकी कमला आफूलाई यो अवस्थामा पुर्याउने को थियो भन्न पनि नपाइकनै अस्ताइन्। उनका एक छोरा र दुई छोरी छन्। घटना शंकास्पद भएको भन्दै कमलाको छोरा किस्मत न्यौपाने र माइती पक्षले ४ जनाविरुद्ध उजुरी दिएका थिए। जिल्ला प्रहरी कार्यालय स्याङजाले उनका श्रीमान् लक्ष्मीप्रसाद न्यौपानेलाई माघ २४ गते र अमाजुलाई चैत २४ गते पक्राउ गरेको थियो। घटनामा संलग्न भनिएका जेठाजु केशवराज न्यौपानेलाई जिल्ला अदालत स्याङ्जाले २ लाख धरौटीमा छोडेको छ भने श्रीमान् लक्ष्मीप्रसादलाई पुर्पक्षकाका लागि जिल्ला कारागार राखिएको छ। घटनामा संलग्न जेठाजुलाई अहिलेसम्म पनि नसमातेको पीडितको आरोप छ। उनी फरार छन्। प्रहरीले गरेको अनुसन्धानमा हामीलाई शंका छ, छोरा किस्मत न्यौपानेले भने। आमाको वियोगमा रहेका उनीमाथि दुई बैनीको जिम्मेवारी पनि थपिएको छ। घटनामा संलग्न ठूला बालाई भगाउन आफ्नै वडाका एक व्यक्तिको भूमिका रहेको उनले दाबी गरे। तर, को भन्ने खुलाएनन्। प्रहरीले यस विषयमा पर्याप्त अनुसन्धान नगरेको भाइ तेजप्रसाद सुवेदी पनि बताउँछन्। सूक्षम अनुसन्धान होस्। कनै राजनीतिक दलको पहुँचको आधारमा मुद्दा फितलो नहोस् भन्ने मेरो आग्रह हो, सुवेदीले भने। जिल्ला प्रहरी कार्यालय स्याङजाका प्रमुख एसपी सञ्जय राउतले अनुसन्धान प्रक्रिया अगाडि बढिरहेको बताए। उनले भने, श्रीमान्ले कुटपिट गरेको कुरा स्वीकार गरेका छन्। कर्तव्य ज्यान मुद्दा अगाडि बढेको छ। जेठाजुको नाममा पनि उजुरी आयो केस चल्यो। दुई लाख धरौटीमा अदालतले छोडी दियो। अमाजूलाई म्याद थप गरी अनुसन्धान भइरहेको छ। जेठाजु हाम्रो सम्पर्कमा छैनन्, फरार छन्, खोजी भइरहेको छ। अनुसन्धान फितलो हुँदैन्, मान्छेको ज्यान गएको छ, हामी कसैलाई चिन्दैनौं, कानुन चिन्छौं। मृतकका छोरा किस्मत न्यौपाने आमालाई घरपरिवारले यातना दिएर हत्या गरेको दाबी गर्छन्। भन्छन्, मेरो आमालाई कुटपिट गरी करिब १५ घण्टा कोठामा गाउँका कसैलाई आउन नदिइ बन्धक बनाई राखे। भोलिपल्ट करिब १२ बजेतिर मलाई फोन गरी ममीलाई प्रेसरले हानेर बाथरूममा लडी भनेर बुबाले भन्नुभयो। ठूलो बुबाले केही भएको छैन घरमै घुरेर सुतिरहेकी छ भन्नुभयो। फुपूले सेउला लिन जाँदा भारिसँग खरबारीबाट लडेकी हो भन्नुभयो भने हजुरआमाले थाहा छैन भन्नुभयो। भाउजूलाई सोधेको केही भाको छैन भर्खरै गएर आएको भन्नु भएको रहेछ। सबैको मिलेमतोमो यो घटना भयो। भोलिपल्ट कलेज सकेर घरमा जाँदा बाटो मै फुपूदिदी आएर आमालाई प्रेसरले हानेर स्याउलाको भारीसँगै लडेर हस्पिटल लगेका छन् पीर नगर भन्नुभो। घरमा हेर्दा चुरापोतेका टुक्रा र रगतको भेल देखे। ठूलोबुबाले पोचा भिजाउन लगाई आफैंले रगत पुछ्नुभयो, उनी भन्छिन्। उनका ठूलो बुबा केशवराज न्यौपाने एमालेका सोही टोल कमिटी अध्यक्ष हुन्। राजनीतिक आडमा उनले मुद्दालाई कमजोर पार्न खोजेको पीडितको भनाइ छ। छोरी क्रिसला न्यौपानेले घटना भएको दिन आफू सानीआमा सावित्रीको घर वालिङमा गएको बताउँछिन्।"
त्यसपछि बन्यो नेपाली बाइक यात्री,"तपाईंहरूले नेपालमै मोटरसाइकल उत्पादन सुरुवात कसरी गर्नुभयो ? बाहिरबाट आएको मोटरसाइकलमा १५ दिनभित्र ब्लुबुक लिनुपर्छ। जटिलता भएको खण्डमा ४५ दिनभित्र लिनुपर्ने प्रावधान रहेछ। हामीले बाइक बेच्नुभन्दा अघि मापदण्ड केके हुन्छ भनेर सोधेका थियौं। अहिलेलाई यो कानुन छ, गर्दै गर्नू, एक दुई महिनामा समाधान दिन्छौं भन्नुभएको थियो विभागमा। त्यसपछि तीन महिना उत्पादन गर्न थाल्यौं। विभागबाट ठोस निर्णय नआएपछि ६ महिनाअघिदेखि उत्पादन बन्द गरेका छौं। यो विषय सल्टिएपछि हामी फेरि उत्पादन सुरु गर्छांै। तपाईंहरूले धेरै सरकारी निकाय धाउँदा कस्तो प्रतिक्रिया पाउनुभयो ?हामीले धाएको एक वर्ष भयो। यसअघि धाउँदा नेपालमा बनेको, गर्नुपर्छ भन्ने आउँथ्यो। सबै जना सकारात्मक हुनुहुन्थ्यो। तर, सरकारी निकायमा पनि अन्योल देखियो। केमा काम गर्ने ? केमा सुधार गर्नुपर्ने हो ? समाधान आउँछ भन्ने नभएर सरकारी क्षेत्रमा अन्योल देखिएको हो। बजारमा निर्बाध रूपमा चल्न के कुरामा सुधार गर्नुपर्ने रहेछ ? हाम्रो मुख्य मुद्दा रजिस्ट्रेसनमै ठोक्किएको छ। रजिस्ट्रेसन गर्न विद्यमान कानुनले प्रज्ञापनपत्र मागेको छ। प्रज्ञापनपत्र विदेशबाट आयात हुने सामानका लागि हो। २०६४ मा बनेको कानुनले स्वदेशमा उत्पादन हुने परिकल्पना गरेको छैन। नेपालमा सवारी साधन निर्माण नहुने भएकाले परिकल्पना आयातमै भयो। भन्सार छली नहोस् भनेर प्रज्ञापनपत्रको अवधारणामा कडाइ गरिएको होला। त्यसमा इन्जिन नम्बर र च्यासिस नम्बर हुन्छ। नेपालमा बनेको हकमा के गर्ने भनेर कानुनले परिकल्पना नगरेको अवस्थामा समस्या देखियो। यससम्बन्धी कानुन बनेर स्वदेशकै उत्पादनले पुग्ने सम्भावना कत्ति छ ?हाम्रो जनसंख्या थोरै छ। केही समय लाग्ला। मोटिभेसन, स्पष्ट कानुन हुने हो भने नेपालको उत्पादनले धान्न सक्छ। नेपालको जनसंख्या धेरै नभएकाले नेपालकै उत्पादनले धान्ने सम्भव देख्छु। कच्चा पदार्थ कहाँ पाइन्छ ? कसरी ल्याउनुहुन्छ ? नेपालमा कुनै पनि माइनिङ हुँदैन। जे बनाउँदा पनि कच्चा पदार्थ बाहिरबाटै ल्याउनुपर्ने अवस्था छ। अटोमोटेटिभ इन्डस्ट्रिज भएकाले सबै कच्चा पदार्थ बाहिरबाट ल्याउनुपर्ने अवस्था छ। मेटल र इलेक्ट्रोनिक मेकानिकल कच्चा पदार्थ बन्दैन। भारत, चीन, थाइल्यान्ड, भियतनाम, युरोप, यूएसबाटै कच्चा पदार्थ ल्याउनुपर्नेछ। कच्चा पदार्थ उत्पादन गर्न सम्भव छछैन ?तत्कालै सम्भव छ जस्तो लाग्दैन। पछि हुन सक्ला। पेट्रोलियम मोटरसाइकलभन्दा विद्युतीयमा के फरक छ ?पेट्रोलियम सवारीसाधन भन्नेबित्तिकै पेट्रोलियम पदार्थबाट चल्ने भयो। पेट्रोल, डिजेल चाहिन्छ। इन्जिन फरक हुन्छ। इलेक्ट्रिक बाइकमा इन्जिन मोटर हुन्छ। इनर्जी स्टोर गर्न ब्याट्री हुन्छ। यो वातावरणीय हुन्छ। वातावरणमा प्रदूषण ल्याउँदैन। सल्फर अक्साइड, कार्बनडाइअक्साइडजस्ता ग्यास उत्सर्जन गर्दैन। पम्पमा गएर पेट्रोल भरिराख्नुपरेन। घरमै बिजुलीबाट तीनचार घण्टा चार्ज लगाए सय किलोमिटर मज्जाले हिँड्न मिल्ने भयो। सुरुमा किन्दा केही महँगो लागे पनि रनिङ कस्ट कम पर्छ। हामीले क्यालकुलेसन गर्दा इलेक्ट्रिक बाइकको मूल्य एक रुपैयाँ पर्छ। पेट्रोलको बाइकमा ३ किलोमिटर हिँड्दा ६ सय रुपैयाँ लाग्छ। गाडीमा पनि त्यस्तै देखिन्छ। प्रविधि अरूभन्दा फरक नै हो। फरक हुन्छ। भन्सारमा कर तिर्दा यहाँ बढी मूल्य पर्छ भनिन्छ। यहाँ उत्पादन गर्दा कति पर्दोरहेछ ? पैसा कति पर्छ भन्ने विषय धेरैमा भर पर्छ। कतिवटा युनिट बनाउने ? कति सामान आयात गर्ने ? कति यहाँ बनाउने भन्ने विषयमा भर पर्छ। हामीले ठूलो भोलुममा उत्पादन गरेका छैनौं। तीन महिनामा ८० वटा बनायौं। पिकअप लिँदै छ। भविष्यमा धेरै युनिट बनाउन थाल्यौं, महिनामै हजार, दुई हजार बनाउन थाल्यौं भने अवश्य मूल्य घट्दै जान्छ। मटिरियल कस्टले बढी पर्न जान्छ। पार्टस्मा पनि १०२० प्रतिशत लाग्ने हो। पेट्रोलको २ प्रतिशत लाग्दा इलेक्ट्रिकको १० प्रतिशत लाग्छ। तापक्रम, संरचना, भूगोल बनावटले गर्दा फरक पार्छ। कुन देशको इन्जिनियरिङ हो, कुन देशमा बनेको भन्ने कुराले पनि प्रभाव पार्छ। राज्यले पनि हेर्नुपर्छ। करमा छुट दिनुका साथै सबसीडी दिनुपर्छ। कच्चापदार्थ आयात गर्दा भन्सार र मूल्य अभिवृद्धिमा छुट दिनुपर्छ। ३३ प्रतिशत ब्याट्रीमा भन्सार लागिरहेको छ। अरू कच्चा पदार्थ अरूले तिर्ने नै तिर्नुपरिरहेको छ। करमा राज्यले सहुलियत दियो भने सजिलो हुनुका साथै घट्ने थियो। तपाईंहरूले उत्पादन सुरु गर्नुअघि अनुसन्धान पनि गर्नुभएको छ। विद्युतीय सवारी साधनमा युवाको क्रेज कस्तो पाउनुभएको छ ? यात्री मोटरसाइकलको विश्लेषण गर्दा ९० प्रतिशत युवा छन्। इलेक्ट्रिक बाइकप्रति युवाको आकर्षण बढ्दै गएको छ। विद्युतीय गाडी एक वर्ष कुरेर भए पनि चढ्ने चाहना राख्नुहुन्छ। एक वर्ष कुरेर लैजाने इच्छा राख्ने धेरै हुने गरेकाले क्रेज बढेको भन्न सकिने अवस्था हुन्छ। इलेक्ट्रिकमा जान खासगरी युवालाई कुनै समस्या छैन। विद्युत्को सहजता कस्तो हुँदै छ ? जहाँ पेट्रोलपम्प छन्, त्यहाँ चार्जिङ स्टेसन राख्न सकिन्छ कि सकिँदैन ?यात्रीले फास्ट चार्जिङमा पनि सर्पोट गरिरहेको छ। नेपालमा पाइने स्कुटर, बाइकमा चार्जिङ हुन ४५ घण्टा लाग्छ। हाम्रो फास्ट चार्जिङमा ४० मिनेटमा पूरा हुन्छ। हामी आफैंले पनि नेटवर्क विस्तार गर्दै छौं। राज्यले पनि नेटवर्क विस्तार गर्न जरुरी छ। पेट्रोल पम्पजस्तै ठाउँठाउँमा चार्जिङ स्टेसन राख्न सरकारले सबसीडी दिनुपर्छ। हामीले काठमाडौंमा पाँच र बाहिर पृथ्वी राजमार्गमा चारवटा चार्जिङ स्टेसन राखेका छौं। पोखरा, चितवन, हेटौंडा, बुटवलमा इलेक्ट्रिक बाइकमा आउजाउ भइरहेको छ। ब्याट्री केही वर्षपछि फेर्न गाह्रो हुन्छ भन्ने अन्योल देखिन्छ। महँगो पर्छ भन्ने गरिन्छ। ब्याट्रीमा हुने समस्या कसरी सल्टाउन सकिन्छ ?दुईतीन वर्षअघि यो गम्भीर समस्याका रूपमा थियो। प्रविधि ब्याट्रीमा इनभल्भ भएको थिएन। ब्याट्रीको लाइफसाइकल २३ वर्षको हुन्थ्यो। हामीले दिएको ब्याट्रीको वारेन्टी पाँच वर्षको छ। समस्या आए हामीले हेरिदिन्छौं। ब्याट्रीमा तुरुन्तातुरुन्तै प्रविधि परिवर्तन भइरहेको छ, छिट्टै समाधान हुन्छ होला। मोटरसाइल स्वदेशमै उत्पादन गर्नुपर्छ भन्ने भावना नआइरहेको अवस्थामा तपाईं युवाहरू कसरी उत्साहित हुनुभयो ?म सन् २०१९ मा जोडिएको हो। दुई वर्षअघि अनुप पाण्डेले नेपालमा केही गर्नुपर्छ भन्ने सोचेर नेदरल्यान्ड्सको फर्मुला वान इलेक्ट्रिक ईरेसीमा काम गर्नुभयो। फर्मुला वान इन्जिनियरिङ नेपालमै छ भन्ने भएपछि यहाँ सुरु गर्नुभयो। डिजाइन गर्यौं। व्यावसायिक रूपमा पनि उत्पादन गर्नुपर्छ भन्ने लागेर सुरुवात गरेका हौं। यो अग्र्यानिक उत्पादन नै हो। ठाकुर पौडेलप्राविधिक निर्देशक, यात्री मोटरसाइकल कम्पनी"
इनोभेसन क्षेत्रमा राज्यको प्रोत्साहन नाम मात्रको छ,"आवश्यक नीति, कानुन बनाउनुपर्छ। कुनै काम गर्न, इनोभेसन क्षेत्रमा हात हाल्न खोज्दा काम गर्न पाइँदैन। किनभने, कानुनै छैन। त्यसो भएपछि कुनै पनि काम अघि बढ्दैन। त्यसकारण कानुन बनाउनुपर्छ। सरकारले स्वदेशी उत्पादनलाई किन प्रोत्साहन गर्न नसकेको होला ? तपाईंले नेपालमै बनेको मोटरसाइकल सरकारले दर्ता नगरेको विषयलाई कसरी हेर्नुभएको छ ? तपाईंले अनुसन्धान, नवप्रवर्तन र आविष्कारका लागि आन्दोलन नै बताउनुभएको छ। के अवस्था यस्तै हो र ? अनुसन्धान, नवप्रवर्तन र आविष्कारका लागि बृहत जनआन्दोलन गर्न जरुरी छ। नेपालमा बनेको विद्युतीय मोटरसाइकल यात्रीलाई सरकारबाट अनुमति दिलाउन कुनै कसर बाँकी राख्ने छैनौं। यात्री मोटरसाइकल एउटा उदाहरण हो। आविष्कार केन्द्रमार्र्फत यस्ता धेरै चिज बनेका छन्। मैले यसको विकासका लागि काठमाडौं उपत्यकाबाट बृहत् आन्दोलन सुरु गरौँ भन्ने प्रस्ताव सामाजिक सञ्जालबाटै राखेको छु। त्यसको नेतृत्व गर्न म तयार छु। स्वदेशी कच्चा पदार्थ उपयोग गरेर आत्मनिर्भर बन्न के गर्नुपर्छ ? आवश्यक नीति, कानुन बनाउनुपर्छ। कुनै काम गर्न, इनोभेसन क्षेत्रमा हात हाल्न खोज्दा काम गर्न पाइँदैन। किनभने, कानुनै छैन। त्यसो भएपछि कुनै पनि काम अघि बढ्दैन। त्यसकारण कानुन बनाउनुपर्छ। तपाईं कुन क्षेत्रमा अघि बढ्न कस्ता कानुन आवश्यक ठान्नुहुन्छ ? नयाँनयाँ उपाय लिएर आउनेलाई प्रोत्साहन गर्ने कानुन चाहन्छि। युवामा उत्साह जगाउनुपर्छ। काम गरौंगरौं लाग्ने वातावरण राज्यले बनाउनुपर्छ। राज्यले काम गर्न चाहनेलाई पनि निरुत्साहित गर्ने गरेको छ। औद्योगिक वातावरण किन बन्न नसकेजस्तो लाग्छ ? औद्योगिक वातावरण बन्न नसक्नुमा राज्य नै मुख्य दोषी हो। वातावरण नै नबनाएपछि कसरी औद्योगिकीकरण हुन्छ ? केही काम गर्न त सुरुवात गर्नुपर्यो नि ! भइरहेको वातावरणलाई पनि ध्वस्त पार्ने गरिएको छ। अनि कसरी बन्छ औद्योगिक वातावरण ? राष्ट्रिय आविष्कार केन्द्रले के काम गरिरहेको छ ? केन्द्रले औद्योगिक वातावरण बनाउन पहल गरिरहेको छ। आइडिया भएका व्यक्तिलाई कसरी आकर्षित गर्ने भन्ने सिक्दै छ। युवा इन्जिनियरहरू उत्साहित भएर काम गरिरहेका छन्। हाम्रो परियोजना उपत्यकाबाहिर पनि सञ्चालनमा छन्। नयाँ प्रविधिको विकास र पुरानोको स्तरोन्नतिमा केन्द्रित छौं। धेरै क्षेत्रमा सफलता मिलेको छ। केन्द्रमा विभिन्न परियोजना चलिरहेका छन्। आविष्कार र नवप्रवर्तन क्षेत्रमा काम गरिरहेका छौं। सेलरोटी बनाउने मेसिन, औषधि बोक्ने ड्रोन, बाँदर भगाउने मेसिनलगायत क्षेत्रमा काम भइरहेका छन्। सरकारले कानुन, नीति निर्माणमा किन ध्यान दिन नसकेको होला ? सरकार, संसदले मिलेर कानुन बनाउने हो। हामीले बनाउने होइन। कर्मचारीले पनि बनाउने होइन। हामी सुझाव दिन तयार छौं। तर, कानुन बनाउनेहरू झगडा गरी बस्छन्। अनि कसरी बन्छ कानुन ? कानुन पर्याप्त नभई केही काम बन्ने देखिँदैन। तपाईं आविष्कार, उद्यमशीलतामा जान कत्तिको सहज देख्नुहुन्छ ? पहिला त बजेट छुट्याउनै पर्छ। अनुसन्धान भन्ने घाँसदाउरा, कुटोकोदालो गरेजस्तो होइन। पैसा छुट्याउनै पर्छ। पैसालाई कसरी वितरण गर्ने, प्रतिभाहरूलाई कसरी समेट्ने भन्नेमा जोड दिनुपर्छ। आइडिया भएकोलाई कसरी उत्साह जगाउने भन्नेमा सरकार चनाखो हुनुपर्छ। सरकारले चाहे गर्न नसकिने केही छैन। अनुसन्धानमा राज्यको लगानी किन हुन नसकेको होला ? राजनीतिज्ञ तथा कर्मचारीतन्त्रको दिमागमा अनुसन्धान भन्ने विषय छिर्न सकेन। त्यसपछि कसरी अनुसन्धानको काम हुन सक्छ ? कसरी कानुन बन्छ ? यसमा कर्मचारीतन्त्रभन्दा पनि राजनीतज्ञहरूकै कमजोरी छ। तपाईं मोटरसाइकल दर्ता नदिनुको कारण के देख्नुहुन्छ ? तत्काल कानुन बनाउन सकिने अवस्था रहन्छ ? दुईचार जना कानुनविद् लगाएर दुईचार दिनमा कानुन बनाउन सकिन्छ। संसदमा पेस गरेर पास गर्ने त हो। पहिला मस्यौदा तयार गर्ने, प्रक्रिया पुर्याएर कानुन मन्त्रालयमा लैजाने, सम्बन्धित निकायमा लैजाने, रायसुझाव लिने, संसद्मा लगेर पास गर्ने, कति लामो कुरा भयो र ? आविष्कार केन्द्रको स्थापना कसरी भयो ? युवालाई आविष्कार गर्न दिने प्लेटफर्मका रूपमा केन्द्रको स्थापना भएको हो। नयाँ नयाँ काम गर्न आर्थिक सहयोग संकलन गर्दै पनि आएका छौं। सरकारले सहयोग नगर्दा सोचेजस्तो काम गर्न सकेका छैनौं। तपाईंको प्राथमिकता उत्पादन गर्ने हो कि उद्यमी जन्माउने ? राष्ट्रिय आविष्कार केन्द्र सामान उत्पादन गर्ने थलो होइन। उद्यमी जन्माउने क्षेत्र हो। युवामा भएको उद्यमको सोचलाई सार्थकता दिने हो। हाम्रो सोच खोजअनुसन्धान गर्ने हो। आफूलाई लागेको विषयमा अनुसन्धान गर्न सकिन्छ। यहाँ आउन शैक्षिक योग्यता तोकिएको छैन। आविष्कार गरेको चिज बेचेर उद्यमी बन्न सक्छन्। उद्यमी बन्नुअघि वस्तुको अनुसन्धान गरेर उत्पादनको डिजाइन, डेपलपमेन्ट गर्न सक्छन्। त्यसका लागि युवाले कुनै शुल्क तिर्नुपर्दैन। हामी रचनात्मक रूपमा समस्या समाधानको सोच, खोज अनुसन्धानप्रति रुचि बढाउन लागिपरेका छौं। सोचबाट विकास भएको उद्यमलाई बजारीकरणसम्म आवश्यक सहयोग गर्र्र्र्छाै। सोचलाई आम्दानीसम्म पुर्याउन सहयोग पुग्छ। उद्यम, नवप्रवर्तन धेरै टिकेको पाइँदैन। यस्तो किन हुन्छ ? नेपालमा खोजअनुसन्धानको वातावरण बनेको छैन। खोज गर्नतिर कसैको ध्यान पुगेन। हचुवामा काम थालेर पछि पछुताउने गरिन्छ। यस्तो गर्दा धेरै उद्यमी डुबेका छन्। राम्रो गर्न नसक्दा पलायन भएका छन्। हामी बौद्धिक पलायन रोक्ने र युवालाई उद्यमी बनाउने योजनाका साथ काम गरिरहेका छौं। उद्यमी बन्छु भन्दैमा कोही उद्यमी बन्न सक्दैन। उद्यमी बन्न खोजअनुसन्धान अपरिहार्य छ। उद्यम र अनुसन्धानको खाडल पुर्न हामी प्रयासरत छौं। नयाँ आइडिया लिएर उद्यम गर्छु भन्दा पनि अनुसन्धान गर्ने ठाउँ छैन। त्यसको सहजीकरणका लागि हामीले सुरुवात गरेका हौं। यहाँ उत्पादन भएको वस्तुको मूल्य कस्तो हुन्छ ? यहाँ उत्पादित वस्तु बजारमूल्यभन्दा सस्तो हुनुपर्छ। विभिन्न किसिमका सामान बनाएर बेचिसकेपछि सेवा दिनुपर्छ। हामी सेवा दिन उत्साहित छौं। कच्चा पदार्थ कत्तिको पाइन्छ ? कच्चा पदार्थ जताततै खोज्ने हो। समाजसेवा गर्दा गाउँमा २२ वर्ष बिताउँदा आविष्कार केन्द्र खोल्ने सपना पनि देखेको थिइन। काम गर्दै जाँदा कच्चा पदार्थ पाउन सहज भइरहेको छ। पुराना संरचनालाई भत्काएर नयाँ तरिकाले मर्मत संभार पनि गर्ने गरिएको छ। अवसर नपाएर युवाहरू विदेश पलायन भइरहेका छन्। त्यसलाई कसरी रोक्न सकिन्छ ? रोजगारी सिर्जना गरेर नै युवालाई विदेश पलायनबाट रोक्न सकिन्छ। उद्यमशीलता बढ्दै गयो भने रोजगारी पनि बढ्छ। सपना देख्नेलाई उद्यमी बनाउन अनुसन्धान तथा आविष्कार केन्द्र खोल्न आवश्यक छ। उनीहरूको सपना पूरा गर्न मलजल गर्न सक्नुपर्छ। हामीले सपना देख्ने युवालाई प्रेरित गर्न काम गरिरहेका छौं। हामीसँग युवाहरू जोडिने, उत्पादन गर्ने, बिक्री तिवरण गर्ने क्रम बढेको छ।"
कसरी खुलाउन सकिन्छ पैसाको जाम ?,"पुँजी बजारमा अहिलेको सेनारियो हेर्दा सम्पत्ति बाँडफाँड मात्र भयो। यसले असमानता सिर्जना गरेको लगानीकर्ताको भनाइ छ। यसैक्रममा एक लगानीकर्ताले सेयर बजारको पैसा सीमित व्यक्तिको हातमा पुगेको छ तर तिनीहरूले खर्च गरेका छैनन्। काठमाडौं : समग्र बजार आकासिँदा अधिकांश व्यक्तिको खर्च गर्ने क्षमता (क्रयशक्ति) कमजोर भइरहेको छ। समयमा कामको मूल्य पाइरहेका छैनन्। चाहे सरकारले ठेकेदारलाई गर्ने भुक्तानी होस् वा केही कार्यालयले कर्मचारीलाई दिने तलब समयमा हात पार्न सकिरहेका छैनन्। सरकारले निर्वाचन र उपनिर्वाचन पनि सकाएको छ। यसमा बाहिरिएको अधिकांश पैसा बैंकिङ प्रणालीमा पनि आइसकेको छ। तर, धेरैबाट प्रश्न उठ्दै आएको छ, कहाँ जाम भयो पैसा ? सरोकारवाला भन्छन् मुलुकमा कालाबजारी मौलाउँदा अनौपचारी अर्थतन्त्र पनि फस्टायो। सेयर, घरजग्गामा धेरैको लगानी फ्रिज भयो। यस्तै, सरकारले कारोबार गर्न निषेध गरेको क्रिप्टोकरेन्सीमा समेत पैसा प्रत्यक्ष तथा अप्रत्यक्ष बाहिरिएकाले पनि यस्तो समस्या देखिएको आँकलन छ। यससँगै नेपाल राष्ट्र बैंंकले पनि संकुचन नीति ल्याएर बैंकिङ प्रणालीलाई कस्नै खोजेको सम्बद्ध स्रोतको भनाइ छ। निक्षेपको आकर्षक ब्याजदरले अर्बौं रकम मुद्दती निक्षेपमा थुप्रिएको छ। अर्कोतर्फ निजी क्षेत्रलाई जाने कर्जा गत वर्षभन्दा धेरै कम छ। व्यक्तिगत रूपमा घरपरिवारलाई दिने कर्जा असुली गरेर थप कर्जा दिइएको छैन। यस्ता अवस्थाले गर्दा आमसर्वसाधारणको हातमा पैसा पुग्न नसकेको अर्थविद्हरू बताउँछन्। पैसा बैंकिङ प्रणालीमै छ। तपाईं हाम्रो खल्तीमा आवश्यक पैसा छ। धेरैको खल्तीमा पैसा छ। समग्र परिसूचक हेर्दा क्राइसिसको अवस्था छैन। आयातीत वस्तु महँगो पर्दा खर्च बढी भएकाले मात्र यस्तो आभाष भएको हो।डाप्रकाशकुमार श्रेष्ठ, कार्यकारी निर्देशक, आर्थिक अनुसन्धान विभाग, नेपाल राष्ट्र बैंक नेपाल राष्ट्र बैंकको तथ्यांकअनुसार समग्रमा मौज्दात रकम जम्मा ६ अर्ब रुपैयाँले मात्र बढेको छ। शोधनान्तर र सरकारको घाटालाई राष्ट्र बैंकले तानिदिएकाले पैसा सिर्जना हुन सकेन। बैंकहरूले निजी क्षेत्रलाई दिने कर्जा खासै बढेन। त्यसमाथि घरपरिवारलाई दिने कर्जा झन् घटेर ऋणात्मक भएको छ। महँगी अर्थात् मुद्रास्फीति बढेअनुसार निजी क्षेत्रमा कर्जा गएको छैन। अर्को धेरै पैसा मुद्दती निक्षेपमा गएर थुप्रिँदा बजारमा पैसा अभावको अनुभूति भएको देखिन्छ। नेपाल राष्ट्र बैंकले बजारमा यस्तो संकुचनको स्थिति ल्याउनै खोजेको एक स्रोतले बताए। केन्द्रीय बैंकले भुक्तानी सन्तुलनलाई सुधार्न संकुचन नीति लिएर सुधार गर्न खोजेको राष्ट्र बैंंक स्रोतको भनाइ छ। अर्थविद् डा डिल्लीराज खनाल मुलुकमा समानान्तर अर्थतन्त्र मौलाएकाले पैसा जाम भएको स्पष्ट देखिने बताउँछन्। अर्कोतर्फ बैंकिङ प्रणाली बाहेकको छाया अर्थतन्त्र मौलाएकाले पैसा हराएको देखिएको बताउँछन्। उनकाअनुसार ब्याज चर्को भएकाले उद्योग, व्यवसायीले पैसा लिएर खर्च गरिरहेका छैनन्। तर, पनि मूल रूपमा समानान्तर अर्थतन्त्र र पुँजी बाहिरिएको अवस्था छ। केही अध्ययनहरूले पनि यस्तो कुरा फाट्टफुट्ट देखाएको छ। मानिसहरूले यो हिसावले पनि आकलन गर्ने प्रयत्न गरेका थिए, उनी भन्छन्, कालो अर्थतन्त्र र कारोबारमा अपचलनहरू छन्। जति पैसा तिरेको हो त्योभन्दा धेरै तल्लो मूल्यमा पैसा तिर्ने र कारोबार पनि कम देखाउने प्रवृत्ति छ। कम पैसा देखाउने कम भन्सार तिर्ने तर, व्यवहारमा चाहिँ बढी तिर्ने यस्ता खाले व्यापारमा बढ्दो अपचलनले पनि यस्तो स्थिति आएको हो। अर्थविद् डा खनालले उदाहरण दिँदै थपे, १ हजारको सामान ल्याएको रेकर्डमा देखियो तर खासमा २ हजारको सामान लिने गरेका छन्। यसले एकातिर भन्सार पनि कम उठ्यो। व्यापारमा बढ्दो अपचलन, पुजीको पलायन छ तर आमरूपमा कालो अर्थतन्त्र (ब्ल्याक इकोनोमी) मौलाइरहेको कारणले पनि सस्या आउन थालेको छ। बैंकिङ प्रणालीभन्दा पनि अरू तिरको कारोबार बढेकाले पनि पैसा अभावको स्थिति आएको हो। जीडीपी ऋणात्मक देखिनु समस्या राष्ट्रिय तथ्यांक कार्यालयका अनुसार गत वर्षको तुलनामा कुल गार्हस्थ्य उत्पादन (जीडीपी) ०१ ले झिनो वृद्धि थियो। तर, हुँदाहँुदै चालू आवकै गत त्रैमासको तुलनामा ११ प्रतिशतले ऋणात्मक छ। यसरी जीडीपी घट्नु भनेको समग्रमा रोजगारी घट्नु र आम्दानी पनि घट्नु हो। महँगीको तुलनामा कर्जा वृद्धि नहुँदा पनि बजारमा पैसा नभएको अनुभूति भएको र जे गर्न पनि पैसा नपुगेको सरोकारवालाहरू बताउँछन्। अहिलेसम्म कठिन अवस्था रहे पनि यही वैशाखदेखि सुधार हुँदैछ। गत वर्षसम्म मुलुकको बढी पैसा आयातित वस्तुबाट बाहिरिएकाले पनि यो अवस्था सिर्जना भएको हो। तर, अहिले यसमा नियन्त्रण आएको छ। भुवनकुमार दाहाल, पूर्वअध्यक्ष, नेपाल बैंकर्स छाया अर्थतन्त्रको विकृत रूपमा सहकारी मौलाउनु बैंकिङ प्रणालीभन्दा बाहिर सहकारीलगायतका अन्य छाया बैंकिङ (स्याडो बैंकिङ)मा, व्यापारमा अपचलन र क्यापिटल फ्लाइजस्ता आमरूपमा समानान्तर अर्थतन्त्र मौलाइरहेकाले पनि पैसा हराएको स्थिति देखिएको उनको तर्क छ। निक्षेपको ब्याजदर बढी भएपछि यसको लोभले बैंकमा पैसा राखिन्छ। तर, नेपालमा त्यस्तो स्थिति पनि नदेखिएको उनको भनाइ छ। कालो अर्थतन्त्रको आकार बढ्दो अर्थविद् डा डिल्लीराज खनालकाअनुसार व्यापारमा अपचलन छ। यसबारे अन्तर्राष्ट्रिय स्तरमा २३ वटा अध्ययन पनि भएका छन्। भारतमा पनि व्यापारमा अपारदर्शी कारोबार अर्थात् अपचलन भएको भनेर एक अध्ययन प्रतिवेदनले निचोड निकालेको थियो। अनौपचारिक अर्थतन्त्र ३५४० प्रतिशतले बढी भएको विभिन्न अध्ययनले देखाएको उनको तर्क छ। धेरै अघि विश्व बैंकले पनि यसबारे गरेको अध्ययनले पनि यस्तै निचोड निकालेको थियो। अझ धेरैको अनुमान ४० प्रतिशतमाथिको अर्थतन्त्र अनौपचारिक रहेको पनि भनिरहेका छन्, उनले प्रष्ट्याए। नीतिगत भ्रष्टाचार, कालोधनलाई प्रशय दिनेदेखि गैरकानुनी काम गर्नेजस्ता समाजमा व्याप्त विकृति हटाए पैसाको सहज वातावरण सिर्जना गर्न सक्ने अर्थविद्हरू बताउँछन्। कानुनले तोकेका लक्ष्यहरूलाई बलियो बनाउन जरुरी भएको अर्थविद् खनालले सुझाए। भएका कानुनलाई कार्यान्वयन गर्ने, समानान्तर गतिविधि हुन नदिने, कर प्रणाली पनि कानुनी तरिकामा आउँदा झन्झट हुन्छ भनेर ब्ल्याक मनीमा जाने स्थिति आउँछ। यसैले हरेक प्रणालीलाई सरलीकृत, सुविधा दिएर कर तिर्न प्रोत्साहक गर्न जरुरी भएको उनले औंल्याए। मुलुकमा समानान्तर अर्थतन्त्र मौलाएकाले पैसा जाम भएको हो । अर्कोतर्फ बैंकिङ प्रणालीबाहेकको छाया अर्थतन्त्र मौलाएकाले पैसा हराएको देखिएको छ । ब्याज चर्को भएकाले उद्योग, व्यवसायीले पैसा लिएर खर्च गरिरहेका छैनन् । डा डिल्लीराज खनाल, अर्थविद् अर्थतन्त्रलाई औपचारिकभित्र राख्न सबैलाई करको दायरामा ल्याउने र भ्रष्टाचार निर्मूल गरेर सबैलाई प्रणालीमा समेट्न सके पैसा हराउने अर्थात् जाम हुने स्थिति नआउने भएकाले सबैले यसतर्फ जोड दिन डा खनालले ध्यानाकर्षण गराए। यता नेपाल राष्ट्र बैंकका आर्थिक अनुसन्धान विभागका कार्यकारी निर्देशक डाप्रकाशकुमार श्रेष्ठ पैसा बैंकिङ प्रणालीमै रहेको बताउँछन्। तपाईं हाम्रो खल्तीमा आवश्यक पैसा छ। धेरैको खल्तीमा पैसा छ। समग्र परिसूचक हेर्दा क्राइसीसको अवस्था छैन। पैसा कहीँ हराएको छैन। प्रणालीमा भएको बाहिर गएको छैन। भित्रै छ, उनले अन्नपूर्णसँग भने। आयातित वस्तु महँगो पर्दा खर्च बढी भएकाले मात्र यस्तो आभास भएको हुनसक्ने उनको भनाइ छ। सरकारी निकायहरू यसरी ठीकठाक छ भने पनि व्यवहारमा खासै देखिँदैन। कर्जा वृद्धि कम हुँदा बजारमा पैसा अभाव पैसाको आपूर्तिमा भने छैन समस्या, कुल मुद्रा आपूर्ति ५७ खर्ब ९४ अर्ब ४३ करोड ४९ लाख रुपैयाँ, वार्षिक २ खर्ब ८९ अर्ब ३ करोड ४१ लाख थपियो। गत वर्षको तुलनामा यो वर्ष पैसाको वृद्धि नै कम बढ्यो। गत असारको तुलनामा चालू आवको फागुनसम्ममा २ खर्ब ८९ अर्ब रुपैयाँ मात्रै बैंकिङ प्रणालीमा पैसा थपिएको छ। यो भनेको बैंकमा पैसा घटेको छैन। साथै निजी क्षेत्रलाई जाने कर्जा ४६ प्रतिशतले बढेको छ। यसअनुसार सैद्धान्तिक रूपले हेर्दा बैंकिङ प्रणालीबाट पैसा हराएको छैन। यससँगै बैंकमा कर्जा प्रवाह पनि केही थपिएको छ तर पहिलापहिलाको तुलनामा जुन गतिमा बैंकले कर्जा प्रवाह गथ्र्यो त्यो गतिमा भने कर्जा प्रवाह भएको छैन। विस्तृत मुद्राप्रदाय अर्थात मुद्रा (पैसा)को आपूर्ति (मनी सप्लाई) गत वर्षको ८ महिनामा जम्मा ३१ प्रतिशतले वृद्धि भएकोमा आर्थिक वर्ष २०७९८० को आठ महिनामा ५३ प्रतिशतले वृद्धि भएको छ। यसअनुसार चालू आवको फागुनसम्ममा ५७ खर्ब ९४ अर्ब ४३ करोड ४९ लाख रुपैयाँ बराबरको पैसा आपूर्ति भएको छ। यो गत वर्षको सोही अवधिभन्दा २ खर्ब ८९ अर्ब ३ करोड ४१ लाख रुपैयाँ बराबरले थपिएको छ। यसैले यतिबेला मुलुकमा पैसाको आपूर्तिमा समस्या नभएको राष्ट्र बैंकको तथ्यांकले प्रष्ट्याउँछ। तर, समस्या भने कर्जा वृद्धि नहुनुले पनि हो यसले गर्दा हातमा पैसा नभएको महसुस भएको देखिन्छ। किनभने गत वर्ष १३९ प्रतिशतले कर्जा वृद्धि भएकोमा यो पालि ४६ प्रतिशतले मात्रै कर्जा वृद्धि भएको छ। केन्द्रीय बैंकको तथ्यांकअनुसार गत वर्ष थप ५ खर्ब ७३ अर्बको कर्जा वृद्धि हुँदा यसपटक भने २ खर्ब १३ अर्बको मात्रै कर्जा वृद्धि भई कुल ४८ खर्ब ९५ अर्ब ९४ करोड ४९ लाख रुपैयाँ छ। गत वर्षको फागुनसम्ममा गत वर्षभन्दा कम कर्जा वृद्धि भएकाले बैंकिङ क्षेत्रबाट निजी क्षेत्रमा जानुपर्ने पैसा गएन। यही भएर पनि अधिकांशलाई पैसाको कमी महसुस भएको राष्ट्र बैंक आर्थिक अनुसन्धान विभागको भनाइ छ। मुद्रा आपूर्तिमा समस्या छैन। तर, बैंकिङ क्षेत्रबाट निजी क्षेत्रमा प्रसस्त रूपमा जानुपर्ने पैसा गएन। त्यही भएर बजारमा पैसा कमी महसुस भएको हो। मुद्रास्फीति ८ प्रतिशतसम्म पुग्दा निजी क्षेत्रलाई जाने कर्जा भने ३४ प्रतिशतले घटेकाले पनि हो, राष्ट्र बैंक उच्च स्रोतको भनाइ छ। महँगी ढाक्ने जति पनि बैंकबाट कर्जा गएन चालू आवमा महँगी बढेको छ। चालू आवमा मुद्रास्फीति ८ प्रतिशत हाराहारीमा पुगेको छ। सामान्यतया मुद्रास्फीति जति छ सोहीअनुसार कर्जा वृद्धि पनि हुनुपर्छ भन्ने सिद्धान्त छ। यो आवमा ४६ प्रतिशतले मात्रै कर्जा बढेको हुँदा मुद्रास्फीतिको तुलनामा बजारमा जाने पैसा कमी भएको हो। कम्तीमा मुद्रास्फीति जति छ सोही अनुपातमा कर्जा जानुपथ्र्यो। त्यही बराबर कर्जा गएको भए महँगीअनुसार उस्तैउस्तै लाग्थ्यो। किनभने अहिले जति पैसा गएको छ त्यसले बजारमा बढेको मूल्यको सामान पनि किन्न सकेन। त्यही भएर मान्छेलाई जे किन्न पनि पैसै पुगेको छैन, राष्ट्र बैंक उच्च स्रोतले भन्यो, कम्तीमा मुद्रास्फीति जति छ, त्योभन्दा बढी कर्जा प्रवाह भएको भए मान्छेलाई ठीकैको अनुभूति हुन्थ्यो। बैंकले कर्जाको मागअनुसार प्रवाह गरेन। सामान्य वर्गलाई दिने कर्जा ह्वात्तै तानियो बैंक तथा वित्तीय संस्थाले व्यक्तिगततर्फ प्रवाह हुने घरपरिवारलाई खासै कर्जा दिएको छैन। उल्टै घटाइदिएको छ। चालू आवको ८ महिनामा घरपरिवारतर्फ गएको कर्जा ११ अर्ब ८५ करोड १८ लाख रुपैयाँले घटेको छ। यसअवधिमा घरपरिवारमा गएको कर्जा बैंकले उनीहरूबाट साँवा नै फिर्ता लियो। यससँगै सो बराबर कर्जा पनि लियो। तर, थप कर्जा भने प्रवाह गरेन। राष्ट्र बैंकको तथ्यांकअनुसार बैंकहरूले घरपरिवारलाई पैसै दिएन। उनीहरूसँग भएको पैसा लियो तर कर्जा दिएन यसपछि मान्छेलाई मुभ गर्न पैसा भएन। बैंकले यसबीच उनीहरूलाई नपत्याउनुको कारण जोखिम देखेर हो। किनभने महँगी बढेको छ। बजार घटेको छ। सेयर बजार घटेको छ। जग्गाको कारोबार मौलाएको छैन। यस्ता जोखिम देखेरै समयमा तिर्दैन भनेर व्यक्तिगत कर्जा पनि कम गरेको केन्द्रीय बैंकका उच्च स्रोतले औंल्याएको छ। ती व्यक्तिको हातमा यसअघिको ऋण चुक्तापछि अरू पैसा खेलाउन नपाउने अवस्था सिर्जना भयो। यसले पनि पैसा नभएको आभाष हुन गएको सरोकारवालाको भनाइ छ। मुद्दती निक्षेपमा थुप्रियो अधिकांश सर्वसाधारणले आफ्नो पैसालाई सुरक्षित गर्न लामो समयसम्म बैंकबाट पैसा झिक्न नमिल्ने गरी मुद्दती निक्षेपमा राखेका छन्। यो एक प्रकारले बचतका लागि राम्रो पनि हो। साथै उच्च ब्याजदरबाट आम्दानीको जोहो हो। बैंकका लागि केही लामो अवधिको लगानी जुटाउने माध्यम पनि हो। तर, धेरै पैसा मुद्दती निक्षेप (फिक्स डिपोजिटमा गएर थुप्रिँदा हातमा चलाउने पैसाको भने कमी भयो। राष्ट्र बैंकको तथ्यांकअनुसार गत वर्ष यस्तो निक्षेप २३१ प्रतिशतले वृद्धि भएकोमा यसवर्ष थप १३२ प्रतिशतले थपिएको छ। धेरै यस्तो निक्षेपतिर जाँदा पैसा जाम भयो। गत वर्ष नै २६ खर्ब ९५ अर्ब ९७ करोड ६२ लाख रुपैयाँ ३ महिनामाथि ५ वर्षसम्म अवधिका मुद्दती निक्षेपमा पैसा जम्मा भएको थियो। यो वर्ष पनि त्यसमा थप रकमको निरन्तरता पायो। यो आवको फागुनसम्ममा ३ खर्ब ७५ अर्ब ४० करोड ८८ लाख रुपैयाँ फिक्स डिपोजिट थपियो र कुल ३२ खर्ब १२ अर्ब ८३ करोड ८६ लाख रुपैयाँ निश्चित अवधिका लागि बैंकमा जाम भएर बसेको छ। बैंकमा अरू सबै (साधारण बचत, वैदेशिक, डोमेस्टिक) निक्षेप घटेको छ तर मुद्दती अधिक बढेको छ। यस्तो निक्षेप कर्जामार्फत बैंकले पठाउनुपर्ने हो तर उच्च ब्याजका कारण बैंकमा कर्जाको माग पनि कम रह्यो र कतिपयलाई बैंकले जोखिम देखेर कर्जा दिनबाट पछि हट्यो। प्रणालीमा थप पैसा सिर्जना नै भएन मौज्दात रकम (रिजर्भ मनी)को वृद्धिदर कम रहेको छ। यसबिच ०८ प्रतिशतले मात्रै रिजर्भ मनी बढेको छ। यसको मतलब प्रणालीमा नयाँ पैसाको सिर्जना भएन। जबकी गत साल पनि प्रणालीमा पैसाको सिर्जना १४४ प्रतिशतले घटेको थियो। गत वर्ष पनि घट्दा र यस वर्ष पनि खासै नबढ्दा नयाँ पैसा प्रणालीमा सिर्जना हुन नसकेको राष्ट्र बैंकले बताएको छ। राष्ट्र बैंककाअनुसार बैंकभित्र भने डिजिटल कारोबार भएकाले यसको फ्लो बढ्यो तर धेरै पैसा मुद्दती निक्षेपमा सिफ्ट भयो, बैंकबाट निजी क्षेत्रमा कर्जा खासै गएन यसैले प्रणालीमा पैसा भए पनि मान्छेलाई पैसा चलाउन अभाव नै भएको हो। भुक्तानी सन्तुलनमा जति रकम सिर्जित भएको थियो। त्योभन्दा बढी पैसा अहिले राष्ट्र बैंकले तानिदिएको छ। नेपाल राष्ट्र बैंकले नै फागुनसम्ममा बैंकिङ प्रणालीबाट २ खर्ब ३० अर्ब २४ करोड रुपैयाँ बजारमा दिएको कर्जालाई फिर्ता तानेको छ। यसअवधिसम्म केन्द्रीय बैंकले बैंकहरूलाई २ खर्ब ७० अर्ब ६ करोड ३७ लाख रुपैयाँ कर्जा दिएको थियो। उक्त रकममध्ये केन्द्रीय बैंकले आफ्नो ऋण बैंकबाट असुल गरेको छ। यसअनुसार केन्द्रीय बैंकले बैंकहरूलाई दिएको कर्जा ८५३ प्रतिशतले घटेको छ। यसो हँुदा बैंकमा नयाँ रकम सिर्जना हुन पाएन। यसअनुसार केन्द्रीय बैंकले अवस्था हेरेर संकुचन नीति लिएकाले उक्त ऋण एकैपटक धेरै असुल गरेको बताइएको छ। आयातले बिदेसियो तर अहिले नियन्त्रण यता नेपाल बैंकर्सका पूर्वअध्यक्ष भुवनकुमार दाहाल अहिलेसम्म कठिन अवस्था रहे पनि यही वैशाखदेखि सुधार हुने बताउँछन्। गत वर्षसम्म मुलुकको बढी पैसा आयातीत वस्तुबाट बाहिरिएकाले पनि यो अवस्था सिर्जना भएको तर अहिले यसमा नियन्त्रण आएको उनको भनाइ छ। उनका अनुसार यसबीच भुक्तानी सन्तुलन अर्थात् शोधनान्तर घाटामा रहेको र यसो हुनु भनेको देशको पैसा बाहिर गएर गाह्रो भएको थियो। धेरै ठूलो रकम आयातमा गएको थियो। यद्यपि अहिले यसमा सुधार भएको छ। बैंकहरूसँग पनि अहिले लगानी योग्य पुँजी (तरलता) छ। जबकि यसबीच बैंकहरूले लगानीयोग्य पुँजी (तरलता) अभावको स्थिति भोग्नु परेको थियो। क्रिप्टो करेन्सी कारोबारले पैसा बाहिरियो क्रिप्टो करेन्सी कारोबारमा प्रत्यक्ष तथा अप्रत्यक्ष रूपमा पहिलेदेखि नै रकम बाहिरिने गरेको पूर्वबैंकर भुवन दाहाल बताउँछन्। उनकाअनुसार कहिले कम कहिले बढी क्रिप्टोकरेन्सी कारोबारमा पैसा बाहिरिएको छ। यसलाई म अस्वाभाविक मान्दिन। क्रिप्टो, हुन्डीलगायतको काम भएको छ, उनले भने। जबकी सरकारले यस्ता कारोबारलाई गैरकानुनी भनेर निषेध गरेको छ। नेपाल राष्ट्र बैंकले पनि पटकपटक यसमा कारोबार नगर्न चेतावनी दिँदै आएको छ। साथै यसमा दर्जनौं जोखिम हुनेबारे पनि अध्ययन प्रतिवेदन सार्वजनिक गरेर ध्यानाकर्षण गरेको छ। घरजग्गा र सेयर कारोबारमा फ्रिज लामो समयसम्म सरकारले जग्गाको कित्ताकाटलाई रोक लगाएको थियो। किनभने देशभर कृषियोग्य जमिनको उच्च खण्डीकरण भएकाले जेठमा भूउपयोग नियमावलीमार्फत कित्ताकाटमा कडाइ गरेको थियो। जसले गर्दा कित्ताकाटमा उच्च प्रभाव परेको थियो। तर, चौतर्फी दबाबपछि सरकारले अहिले यसलाई खुलाएको छ। यसबीच कित्ताकाट नहुँदा अधिकांश पैसा जग्गामा गएर थुप्रिएको धेरैको भनाइ थियो। यसैले पनि यसलाई खुलाउन प्रधानमन्त्रीसमक्ष मागसमेत गरिएको थियो। भूमि व्यवस्थापन तथा अभिलेख विभागको तथ्यांकअनुसार चालू आर्थिक वर्षको फागुनसम्ममा उक्त संख्यामा घरजग्गा किनबेच हुन सकेन। जसले कारोबारमा पनि गिरावट आएको थियो। तर, चैतमा मुलुकभर ४९ हजार १ सय ५० घरजग्गा किनबेच भएको विभागको तथ्यांकमा उल्लेख छ। अर्बौंको कारोबार केही समय फ्रिज हुँदा असहज भएको थियो। तर, यो कित्ताकाट खुलाउनु अर्थतन्त्रका लागि दीर्घकालीन उपाय नभएको पूर्वगभर्नर डा चिरञ्जीवी नेपाल बताउँछन्। यसैले तत्काल अर्थतन्त्र चलायमान बनाउन सहजता बनाए पनि अर्थतन्त्र लयमा भने नल्याउने उनको तर्क छ। यसैक्रममा समग्र रूपमा सेयर कारोबार पनि उत्साहजनक छैन। यसबीच नेप्से परिसूचक हालसम्मकै उच्च बिन्दु ३२ सय हाराहारीसम्म पुगेको थियो तर अहिले झरेर १८ सय ८५ बिन्दु हाराहारीमा थन्किएको छ। नेप्से परिसूचक हालसम्मकै उच्च बिन्दुमा पुगेको बेला कुल बजार पुँजीकरण भने ४४ खर्बभन्दा बढी थियो। तर, हाल घटेर यो पुँजीकरण २७ खर्ब ५१ अर्ब ३६ करोड हाराहारीमा सीमित छ। रुपैयाँ हभन्दा बढी मात्रै पुँजीकरण छ। उच्च बिन्दुमा पुग्दा हालसम्मकै ऐतिहासिक कायम गरेको अवधिको तुलनामा अहिले भने लगानीकर्ताहरूले १७ खर्ब रुपैयाँ हाराहारीको सम्पत्ति गुमाए। पुँजी बजारमा अहिलेको सेनारियो हेर्दा सम्पत्ति बाँडफाँड मात्र भयो। यसले असमानता सिर्जना गरेको लगानीकर्ताको भनाइ छ। यसैक्रममा एक लगानीकर्ताले सेयर बजारको पैसा सीमित व्यक्तिको हातमा पुगेको छ तर तिनीहरूले खर्च गरेका छैनन्। हामी मध्यमस्तरका लगानीकर्ता बाटोमा उफ्रेर केही नभएको उनको भनाइ थियो। पैसा एकीकृत भयो। सीमित व्यक्तिले लाभ लिएर कब्जा गरे तर खर्च गरेनन्। अप्राकृतिक रूपले हल्लाको भरमा सेयर मूल्य आकासिएको छ। कम्पनी बलियो भएर मूल्य बढेको भए त्यसको लगानी टिकाउ हुन्थ्यो। लगानीकर्ताले पनि कम्पनीको विश्लेषण गरेर लगानी गर्ने र लाभ लिने हो। तर, हल्लाको भरमा मान्छेलाई टुप्पामा पुर्याएर फेद काट्ने काम भयो, स्रोतको तर्क छ।"
जहाजमा जब आगोको झिल्कोजस्तो देखियो,"काठमाडौं : फ्लाई दुबईको जहाज सोमबार बेलुका संभावित दुर्घटनाबाट जोगिएको छ। बायाँ इन्जिनमा समस्या देखिएर आकस्मिक अवतरण गर्ने भनिए पनि पुनः गन्तव्यतिरै गएको नेपाल नागरिक उड्डयन प्राधिकरणका प्रवक्ता जगन्नाथ निरौैलाले बताए। उक्त घटनाका कारण त्रिभुवन अन्तर्राष्ट्रिय विमानस्थलमा २८ मिनेट उडान र अवतरण बन्द गरिएको थियो। फ्लाई दुबईको जहाजको आकस्मिक अवतरणको प्रतीक्षा चलेको थियो। तर, पाइलटले सबै ठीक छ भनेपछि जहाज गन्तव्यतिरै लागेको होे। एफडीबी५७६ जहाज त्रिभुवन अन्तर्राष्ट्रिय विमानस्थलबाट सोमबार राति ९ बजेर २० मिनेटमा दुबईका लागि उडेको थियो। त्यसको एक मिनेटपछि नै समस्यामा परेको जानकारी आएको प्राधिकरणका सहायक प्रवक्ता ज्ञानेन्द्र भुलले बताए। बायाँ इन्जिनमा केही पड्केजस्तो आवाज आएर आगोको झिल्काजस्तो आइसकेपछि पाइलटले इमर्जेन्सी भनी एयर ट्राफिक कन्ट्रोल (एटीसी)लाई जानकारी गराएका थिए। उड्डयनमा इमर्जेन्सीलाई कोड भाषामा मेडे मेडे भनिने गरेको भुलले बताए। एउटा जहाजले इमर्जेन्सी भनेपछि अरू जहाजका लागि त्यो विमानस्थल बन्द हुन्छ। अन्यले उडान र अवतरण गर्न पाउँदैनन्। विमानस्थल ९ बजेर २१ मिनेटदेखि अन्य जहाजका लागि बन्द गरिएको थियो। जहाज स्टार्ट गरेका, ट्याक्सी गरेका जहाजलाई रोक्यौं। तर, फ्लाई दुबईको जहाजको आकस्मिक अवतरणका लागि तयार भयौं, भुलले भने। आगोको झिल्का आएको बायाँ इन्जिन बन्द गरेर दायाँ इन्जिनबाट मात्रै अर्थात् सिंगल इन्जिनले उडाएर पाइलटले जहाजलाई धादिङ पुर्याए। धादिङमा पुगेर जहाजले उचाइ लिँदै २० हजार फिटमा गएर होल्ड गर्यो। त्यत्तिन्जेल म काठमाडौं फर्किन्छु। मेरो एउटा इन्जिनमा आगोजस्तो देखिएको छ भनेर पाइलटले भनिरहेका थिए, भुलले भने। तर, धादिङमा पुगेर १० मिनेटजति होल्ड गराइयो। भुलका अनुसार होल्ड गराई एउटै लेबलमा राखेर सबै उपकरण जाँच गरेपछि जहाजले मेरो सम्पूर्ण कुरा ठीक छ, सबै चेक गरेँ, म उडान निरन्तर गर्दै गन्तव्यमा जान्छु भन्यो। पाइलटले दुवै इन्जिन ठीक छ भनेका थिए। एभरिथिङ नर्मल आइ विल कन्टिन्यु माइ फ्लाइट भनेपछि राति ९ बजेर ५९ मिनेटमा काठमाडौं विमानस्थलको इमर्जेन्सी हटाई खुला गरियो, उनले भने। अन्य जहाजका लागि उडान र अवतरण खुला गरियो उनले सुनाए। इमर्जेन्सी भनिसकेपछि विमानस्थलमा फायर ब्रिगेड, सेना, प्रहरीलगायत सुरक्षाका सम्पूर्ण युनिटलाई खबर गरेर लोकल स्ट्यान्ड बाइ (सबै सुरक्षा संयन्त्रको उपस्थिति) गराइएको थियो। केही समय सबै त्रसित बनेको भुलले सुनाए। जहाजमा आगो झिल्का देखिएको भनिएको थियो। सिंगल इन्जिनमा पनि जहाज सजिलै अवतरण हुन्थ्यो। तर, दुवै इन्जिनमा समस्या हो कि भन्ने डर थियो, उनले भने। किनभने दुबईका पाइलटलाई यहाँको डाँडाकाँडाका बारेमा विस्तृत ज्ञान नहुने हुँदा डर थपिएको उनले सुनाए। पाइलटले कोड वर्डमा मेडे मेडे (समस्यामा छु) मात्र भनेका थिए। के भएको हो अनुसन्धानपछि थाहा हुन्छ, त्रिभुवन विमानस्थल प्रवक्ता टेकनाथ सिटौलाले भने। जहाजमा १ सय ६८ यात्रु र चालकदलसहित १ सय ७५ यात्रु सवार थिए। यूएई (दुबई)को सरकारी निकायले ट्विट गर्दै फ्लाई दुबईको जहाज उडानपछि चरासँग ठोक्किएको जानकारी दिएको छ। दुबई मिडया अफिसले फ्लाई दुबईको प्रवक्ताको भनाइ उद्धृत गर्दै ट्विट गरेको छ, काठमाडौं विमानस्थलबाट दुबई इन्टरनेसनल (डीएक्सबी) का लागि उडेको फ्लाइ दुबईको उडान चरासँग ठोक्किएको थियो। मानक प्रक्रियापछि उडान दुबईका लागि सामान्य रूपमा जारी रहनेछ र स्थानीय समय १२ बजेर १४ मिनेटमा दुबई विमानस्थलमा अवतरण गर्ने तालिका छ।"
बुधबार देशका यी स्थानमा हुने छ वर्षा,"काठमाडौं : बुधबार देशका विभिन्न स्थानमा वर्षा हुने भएको छ। लुम्बिनी, गण्डकी, कर्णाली र सुदूरपश्चिम प्रदेश लगायत देशका पहाडी भूभागमा आंशिकदेखि सामान्यतया बदली रही बाँकी भूभागमा आशिक बदलीदेखि मौसम सामान्यतया सफा रहने छ। मौसम पूर्वानुमान महाशाखाका अनुसार पहाडी भूभागका थोरै स्थानहरूमा मेघ गर्जनचट्याङसहित हल्काक्षणिक वर्षाको सम्भावना रहेको छ। बुधबार राति लुम्बिनी, गण्डकी, कर्णाली र सुदूरपश्चिम प्रदेशमा आंशिकदेखि सामान्यतया बदली रही बाँकी भूभागमा आंशिक बदलीदेखि मौसम सामान्यतया सफा रहने छ।"
घरेलु हिंसा गर्ने डाक्टरसहित परिवारलाई सजाय,"राजविराज :सप्तरीमा घरेलु हिंसा गर्ने डाक्टरसहित उनको परिवारलाई मंगलबार अदालतबाट सजाय भएको छ। सप्तरी जिल्ला अदालतका न्यायाधीश हरिश्चन्द्र इङ्गनामको इजलाशबाट राजविराज नगरपालिका५ स्वर्ण टोलका ३१ वर्षीय डाक्टर उज्जवल देवसहित उनको परिवारलाई जरिवानाको फैसला भएको हो। अदालतले घरेलु हिंसा गरेको ठहर गर्दै अभियुक्तहरू डाक्टर देव, उनका बुवा ७६ वर्षीय शशिकान्त देव, सासू ६२ वर्षीया पूर्णिमा देव र भाई २७ वर्षीय उत्सव देवलाई जनही तीन हजार रुपैयाँ जरिवानाको फैसला भएको हो। पीडितले अंश र भरणपोषणवापत मानाचामल खर्च पनि पाउने भएकी छिन्। अदालतको फैसला अनुसार पीडितले प्रतिमहिना १० हजार रुपैयाँ मानाचामल भरणपोषण वापत खर्च पाउने भएकी छिन्। अदालतका अनुसार डाक्टरको परिवारको जायजेथाको चार भाग अंश लगाई त्यसमध्ये एक भागको आधा पीडितले अंश पाउने फैसला भएको छ। डाक्टरकी श्रीमती करिश्मा चौधरीले सप्तरी जिल्ला अदालतमा ०७९ माघ १९ गते घरेलु हिंसाको तथा ०७७ कात्तिक १९ गते अंश तथा भरणपोषणको मुद्दा दर्ता गरेकी थिइन्। आरोपितहरूले पीडितलाई राजविराजस्थित घर प्रवेश गर्न नदिई कम्पाउण्डबाट निकाला गर्नुका साथै ज्यान मार्ने धम्की दिई घरेलु हिंसा गरेका थिए। विराटनगरमा अध्ययनरत रहेकै बेला डाक्टरको विराट नर्सिङ कलेज विराटनगरमा कार्यरत पीडितसँग प्रेम भएको थियो। पछिल्लो पटक निजामति कर्मचारी हस्पिटल काठमाडौंमा कार्यरत डाक्टर देवले मोरङ जिल्ला अदालतमा ०७५ असोज १९ गते दर्ता विवाह गर्न आवेदन गरी सहमति पत्र संलग्न राखी सही छाप समेत गरेका थिए। दुवैले ०७६ असोज २८ गते सप्तरीको भारदहस्थित कंकालिनी मन्दिरमा विवाह गरेका थिए। विवाह गरेर घर जाँदा सासूससुराले हप्की दप्की गर्दै दाइजोमा ५० लाख रुपैयाँ र विराटनगरको जग्गा मागेको पीडितले बताइन्। त्यसपश्चात मोरङको विराटनगर महानगरपालिका१२ पाञ्चाली लक्ष्मीनारायण मन्दिर छेउ डेरा गरी सँगै बसेको र काठमाडौंमा डा देव कार्यरत भएपछि काठमाडौ जडिबुटीमा समेत पति पत्नीका रूपमा सँगै बसेको पीडितले बताइन्। जिल्ला न्यायाधीश नविन कुमार जोशीको इजलाशले गत माघ २० गते पीडितलाई शान्त र निर्भय वातावरणमा घरमा बस्न, खानलाउन दिनु, दाइजो माग्ने कुटपिटलगायत यातना दिने कार्य नगर्नु, नगराउनु भनी अन्तरिम संरक्षणात्मक आदेश जारी गरेको थियो। पीडितले पेश गरेको र प्राप्त भएको प्रमाणका आधारमा डाक्टर देवसहित परिवारका सदस्यहरु दोषी देखिएकोले जरिवाना गरिएको र पीडितलाई मानाचामलसहित अंश दिनुपर्ने फैसला भएको सूचना अधिकारी भरतमणि पोखरेलले बताए।"
नेपाल र चीनका सुरक्षा अधिकारीको बैठक : कोरोला नाका खोल्ने बारे छलफल,"जोमसोम : कोरोला नाका सञ्चालन गर्नेबारे छलफल भएको छ। नेपाल र चीनका सुरक्षा अधिकारीको मंगलबार बसेको बैठक कोरोला नाका खोल्ने, अन्तर्देशीय व्यापार मेला सञ्चालन गर्ने लगायतका विषयमा अनौपचारिक छलफल भएको छ। बैठकमा चीनका तर्फबाट झोङ्वा काउन्टी तिब्बतका स्थानीय सुरक्षा अधिकारी तथा जिल्ला सुरक्षा समिति मुस्ताङबीच छलफल भएको प्रमुख जिल्ला अधिकारी अनुप केसीले जानकारी दिए। झोङ्वा काउन्टी तिब्बतका प्रमुख ल्युबो छिरिङ, प्रहरी प्रतिनिधि लेबा तेन्जिङ र डिएसपी निमा लगायतको सहभागिता रहेको थियो। नेपालका तर्फबाट प्रजिअ केसीलगायत नेपाल प्रहरी, सशस्त्र प्रहरी र राष्ट्रिय अनुसन्धान कार्यालयका प्रमुख लगायतको उपस्थिति थियो। आउँदो जेठ ७ गते नेपालचीनबीच संयुक्त समकक्षी बैठक बस्ने मौखिक सहमति भएको प्रजिअ केसीले जानकारी दिए।लोमान्थाङ गाउँपालिकाका अध्यक्ष टसीनर्बु गुरुङले अल्पकालीन व्यापार मेला खोल्ने विषयमा चिनियाँ पक्ष सकारात्मक रहेको बताए। यसअघि सन् २०१८ मा दुवै देशका सुरक्षा अधिकारीहरूको चौथो बैठक बसेको थियो। त्यसयता बैठक बस्न सकेको थिएन।"
"वैदेशिक रोजगारीमा ठगी बढ्दै , क्यानडा पठाइदिने भन्दै लाखौं रकम असुल्ने महिला पक्राउ",काठमाडौं : पछिल्लो समय वैदेशिक रोजगारीमा जानेहरू ठगिने क्रम बढेको छ। एक व्यक्तिबाट धेरै व्यक्ति ठगिएका उजुरीहरू परेका छन्। उजुरीकै आधारमा प्रहरीले एक महिला पक्राउ गरेको छ। वैदेशिक रोजगारीमा क्यानडा पठाइदिने भन्दै लाखौं रकम ठगी गर्ने महिला पक्राउ परेकी हुन्। पक्राउ पर्नेमा पोखरा १८ का स्थायी घर भइ हाल गोकर्णेश्वर जम्बुडाँडामा बस्ने ३४ वर्षीया विपना कुँवर रहेको प्रहरीले जनाएको छ। काठमाडौं उपत्यका अपराध अनुसन्धान कार्यालयका सूचना अधिकारी प्रहरी उपरीक्षक रविन्द्र रेग्मीले उजुरीका आधारमा खोजतलास गर्दा कुँवर पक्राउ परेको जानकारी दिए। सूचना अधिकारी रेग्मीका अनुसार कुँवरले पीडित सुनिता गोतामेलाई वैदेशिक रोजगारीमा क्यानडा पठाइदिने भन्दै ९ लाख रकम लिएर फरार रहेका थिए। उनी रकम लिएर फरार भएपछि पीडितले वैदेशिक रोजगारी विभागमा उजुरी दिएकी थिइन्। सोही उजुरीका आधारमा खोजतलास गर्ने क्रममा कुँवर सोमबार पक्राउ परेकी हुन्। उनलाई थप अनुसन्धान तथा कारबाहीका लागि वैदेशिक रोजगार विभाग पठाइको प्रहरीले जनाएको छ।
दुर्लभ ध्वाँसे चितुवा उद्धार गरेर चितवन पठाइयो,"उदयपुर : लोपोन्मुख ध्वाँसे चितुवा उदयपुरमा फेला परेको छ। बेलका नगरपालिका९ यशोधा खोला नजिकको जंगलमा घाइते अवस्थामा फेला परेको दुर्लभ पोथी जातको ध्वाँसे चितुवा डिभिजन वन कार्यालय उदयपुरले उद्धार गरेको हो। घाइते चितुवाको औषधि उपचारपछि मंगलबार चितवनस्थित राष्ट्रिय प्रकृति संरक्षण कोष, जैविक विविधता संरक्षण केन्द्रमा पठाइएको डिभिजनल वन अधिकृत डा ईन्द्रप्रसाद सापकोटाले बताए। नेपालको संरक्षित तथा अति लोपोन्मुख वन्यजन्तुको अनुसूची १ मा रहेको ध्वाँसे चितुवा नेपालमा करिब चार सय र विश्वमा तीन हजारको हाराहारीमा मात्र रहेको अनुमान छ। वन कर्मचारीले गस्तीका क्रममा वन क्षेत्रमा फेला परेको चितुवालाई भेटेरिनरी अस्पताल तथा पशु विज्ञ केन्द्र उदयपुर र कोशी टप्पु वन्यजन्तु आरक्षको पशु विज्ञ चिकित्सकको टोलीले प्राथमिक उपचार गरी थप उपचार र संरक्षणका लागि चितवन पठाइएको उनले बताए।"
न्याय निरुपण सहज बनाउन तालिम,"उदयपुर : न्याय निरुपण सहज बनाउनका लागि उदयपुरको त्रियुगा नगरपालिकाका न्यायिक समितिका सदस्य तथा मेलमिलापकर्ताहरूलाई तालिम दिइएको छ। गाउँघरमा बढ्दै गएको घरायसी झगडालाई वडा तहमा नै मेलमिलापमार्फत समाधान खोज्ने गरी न्यायिक समितिका सदस्य र सूचीकृत मेलमिलापकर्ताको क्षमता अभिवृद्धि गर्ने गरी तालिम सञ्चालन गरिएको हो। स्थानीय स्तरमा नै समाधान हुने सामान्य झगडासमेत न्यायिक समिति र प्रहरी कार्यालयमा पुग्न थालेपछि वडा तहमा नै समाधान गर्न तालिमको आयोजना गरिएको न्यायिक समितिका संयोजक तथा उपमेयर महेश्वरी राईले बताइन्। उनले भनिन्, सानातिना कतिपय घटना दुवै पक्षलाई झिकाएर त्यहीँ समाधान गर्न सकिन्छ, तर त्यसो नगरी एकैपटक न्यायिक समिति र प्रहरीकोमा पुग्ने परम्पराको विकास भयो आशा छ यो तालिमले त्यसको अन्त्य हुने छ। न्यायिक समितिको क्षेत्राधिकारभन्दा बाहिरका ऐलानी जग्गा, लेनदेन जस्ता मुद्दाका घटना पनि मिलाइदिनु पर्यो भन्दै आउनु्हुन्छ। मुद्दाको प्रकृति र चाप हेर्ने हो भने न्यायिक समितिका संयोजकले अन्य केही काम गर्न सक्ने अवस्था छैन। त्यसैले चाप कम गर्न र कुन मुद्दामा कहाँ जाने हो भन्ने जानकारी र समाधानको उपाय अव वडा तहबाटै हुने छ। जनहित संरक्षण मञ्च (प्रोपब्लिक)को प्रशिक्षण एवंम प्राविधिक सहयोगमा त्रियुगा नगरपालिका न्यायिक समितिले आयोजना गरेको तालिममा सूचीकृत १० जना मेलमिलापकर्ता, प्रत्येक वडाबाट दुई जनाका दरले ३२ जना र न्यायिक समितिका दुई गरी ४४ जनाको सहभागिता रहेको छ।"
धौलागिरी आधार शिविरमा ५ दिनदेखि बेपत्ता राई मृत फेला,"जोमसोम : धौलागिरी आधार शिविरमा गत शुक्रबारदेखि बेपत्ता ट्रेकिङ भरियाको शव ५ दिनपछि फेला परेको छ। धौलागिरी बेसक्यापको स्वीस क्याम्प माथि झन्डै ५ हजार मिटर उचाइको जापानिज बेसक्याम्प नजिक ट्रेकिङ भरियाको शव भेटिएको हो। सेभेन समिट ट्रेक मार्फत विदेशी पर्यटकको ट्रेकिङ कम्पनीको भारी धौलागिरी बेस क्याम्प पुर्याएर फर्किने क्रममा सोलुखुम्बु जिल्ला दूधकुण्ड नगरपालिका१ नुथला निवासी २० वर्षीय अम्रित राई हिमपहिरोमा परी बेपत्ता भएका थिए। भरिया टोली सदस्यमा बेपत्ता धिरज राई र अर्जुन राई दोस्रो दिन शुक्रबारनै सेभेन समिट ट्रेकिङ कम्पनीको सम्पर्कमा आएका थिए। धौलागिरी बेसक्याम्प क्षेत्रमा बेपत्ता राईको सोमबार एभरेष्ट एअरको हेली मार्फत खोजतलास गरिएको थियो। खोजी कार्यमा म्याग्दीका पर्यटन व्यवसायी इन्द्रसिंह शेरचन र बेपत्ता भई सम्पर्कमा आएका धिरज राई र अर्जुन राई खटिएका थिए। उनीहरुले ५ दिनदेखि बेपत्ता अम्रित राईको शव जापानिज बेस क्याम्पमा देखेका थिए। तर, मौसम प्रतिकुलताका कारण भेटिएको शव उठाउन समस्या परेपछि मंगलबार बिहान एभरेष्ट एअरको हेली मार्फत शवको उद्धार गरिएको पर्यटनकर्मी शेरचनले जानकारी दिए। शेरचनका अनुसार जापानिज बेसक्याम्पबाट हेलीमा शव राखेर म्याग्दीको धौलागिरी गाउँपालिका७ ताकममा ल्याएर त्यहाँबाट पोस्टमार्टमका लागि बेनी लगिएको जानकारी दिए। जिल्ला प्रहरी कार्यालय म्याग्दीको रोहबरमा कानुनी प्रक्रिया पूरा गरी शव काठमाडौं लैजाने तयारी भइरहेको बताए। यसअघि म्याग्दीको धारापानीबाट ट्रेकिङको भारी लिएर भरिया टोली धौलागिरी बेसक्याम्पमा पुगेका थिए। फर्किँदा प्रतिकूल मौसम र हिमपातका कारण उनीहरू बेपत्ता भएका थिए।"
कोसी प्रदेश : प्रहरीको प्राथमिकतामा असहाय नागरिक,"विराटनगर : कोसी प्रदेश प्रहरी कार्यालय विराटनगरले सेवा प्रवाहमा असहाय एवं शारीरिक हिसाबले अशक्त नागरिकलाई प्राथमिकतामा राखेको छ। कार्यालयले कुनैपनि घटनाबाट पीडित भएर आएका असहाय र अशक्त नागरिकलाई सेवा प्रवाहमा पहिलो प्राथमिकता दिन तथा उनीहरूलाई न्यायको अनुभूति हुने गरी काम गर्न मातहतका सबै प्रहरी कार्यालयहरूलाई निर्देशनसमेत दिएको छ। कोसी प्रदेशमा १४ वटा जिल्ला छन्। विभिन्न जिल्लाका प्रहरी कार्यालय तथा प्रहरी युनिटलाई असहाय, अशक्त, अपांगता भएका, शोषित, पीडित र गरिब नागरिकलाई प्राथमिकतामा राखेर सेवा प्रवाह गर्न निर्देशन दिइएको प्रदेश प्रहरी कार्यालयले जनाएको छ। मानिस पीडित भएपछि नै न्यायको आश गरेर प्रहरी कार्यालय आउने हो। तर, पहुँचका भरमा मात्रै प्रहरीले काम गर्छभन्ने जनगुनासो व्याप्त छ, प्रदेश प्रहरी प्रमुख डीआईजी राजेशनाथ बास्तोलाले भने, अन्यायमा परेर आएपछि प्रहरीबाट निम्नस्तर र पहुँचविहीन भएकाहरू थप पीडित बन्ने अवस्था आउन हुँदैन। पीडामा परेका सबैको समस्या सम्बोधन गर्ने र उनीहरूलाई न्याय दिने गरी प्रहरीले काम गर्नुपर्छ। जिल्ला प्रहरी कार्यालय उदयपुरको मंगलबार निरीक्षण भ्रमणका क्रममा निर्देशन दिँदै बास्तोलाले प्रहरीका कारण पीडितहरू झन् अन्यायमा पर्ने अवस्था आउन दिन नहुने बताए। प्रहरीको काम कानुन कार्यान्वयन गराउने हो। शान्ति सुरक्षाको अवस्था मजबुत बनाउने हो। विभिन्न घटनाबाट पीडित बनेकाहरू न्याय माग्दै प्रहरी कार्यालय आउँछन्, निर्देशन दिँदै उनले भने, त्यही भएकाले आमनागरिकमा प्रहरीप्रतिको विश्वास टुट्न दिन हुँदैन। पीडितमैत्री भएर काम गर्नुपर्छ। नेपाल प्रहरीले कानुन कार्यान्वयन गरेर न्याय दिलाउँछ भन्ने विश्वास सेवाग्राही एवं आमसर्वसाधारणमा बढ्नुपर्छ। घटनाको प्रकृति, पीडितको वास्तविक अवस्थालगायतका बारेमा राम्ररी बुझेर न्याय दिने भूमिका निर्वाह गर्न प्रहरीलाई उनको निर्देशन छ। प्रमाणका आधारमा जसरी भएपनि पीडितलाई न्याय दिने भूमिका प्रहरीको हुनुपर्छ। सबैलाई विश्वासमा लिएर काम गर्न सक्नुपर्छ। प्रहरीप्रति जनताको अविश्वास हुनु भनेको सिंगो संगठनको बदनाम हुनु हो, डीआईजी बास्तोलाले भने, प्रहरीको सेवा प्रवाहमा नागरिकले कहिल्यै पनि प्रश्न उठाउने वातावरण बनाउन हुँदैन। पीडित झन् पीडामा पर्ने अवस्था आएमा प्रहरीकै कार्यशैली र क्षमतामा प्रश्न उठ्छ। आमनागरिकले प्रहरीप्रति गरिरहेको भरोसा टुट्नसक्छ। तर, कानुनभन्दा बाहिर गएर कुनैपनि काम नगर्न प्रहरीलाई उनको निर्देशन छ। संगठनका साथै आफ्नै वृत्ति विकासका लागि प्रहरीभित्र सामूहिक भावना तथा भाइचारा र आपसी सहयोगको आवश्यकता जरुरी रहने उनको भनाइ छ। दैनिक काम कारबाहीलाई चुस्त, दुरुस्त बनाइ अपराध नियन्त्रण गरी शान्ति सुरक्षा कायम राख्न, विभिन्न आपराधिक गतिविधि तथा लागूऔषध एवं हतियारको कारोबार, ओसारपसार र प्रयोग नियन्त्रण गर्न प्रहरी सक्रियता बढाउन बास्तोलाको निर्देशन छ। अपराध तथा चोरी तस्करी नियन्त्रणमा कुनै पनि सम्झौता नगर्न, प्रहरी परिचालनलाई प्रभावकारी बनाउन, सवारी दुर्घटना न्यूनीकरण गर्न, नियम उल्लंघन गर्ने सवारीसाधनका चालकलाई कारबाहीको दायरामा ल्याउन र चेक जाँचलाई बढाउन उनले निर्देशन दिए। विभागीय मूल्यमान्यताभन्दा बाहिर गएर काम गर्ने जुनसुकै प्रहरी कर्मचारीलाई कारबाही गरिने चेतावनी उनले दिएका छन्। बास्तोलाले प्रहरी ऐन तथा नियमावलीमा भएका व्यवस्थालाई अक्षरस पालना गर्न, तालुक कार्यालयको आदेश र निर्देशनलाई तल्लो दर्ताका कर्मचारीसम्म पुर्याउन, फरार प्रतिवादी पक्राउ गर्न, नागरिकमैत्री सेवा प्रवाह गर्न, सबैसँग शिष्ट र सभ्य भाषा प्रयोग गर्न, सेवाग्राहीलाई समान व्यवहार गर्न, आमनागरिकलाई सामाजिक सञ्जालको सदुपयोगमा अभिप्रेरित गर्न तथा राम्रो काम गरेर प्रहरीको गरिमा बढाउने विषयमा ध्यान दिन प्रदेशका सबै प्रहरी कर्मचारीलाई बास्तोलाको निर्देशन छ। अन्तरआत्मालाई साक्षी राखेर प्रहरीले जनताको सेवामा खट्नुपर्नेमा उनको जोड छ। बास्तोला गृह मन्त्रालयको वैशाख ६ गतेको निर्णय अनुसार एसएसपी (प्रहरी वरिष्ठ उपरीक्षक)बाट डीआईजी (प्रहरी नायव महानिरीक्षक)मा बढुवा भएका हुन्। उनले आइतबार प्रदेश प्रहरी प्रमुखको रूपमा पदभार ग्रहण गरेका हुन्। त्यसलगत्तै उनले जनताको जीउधनको रक्षा गर्न, अपराध नियन्त्रण र अनुसन्धानमा सफलता प्राप्त गर्न, पुराना मुद्दाको फर्छ्यौट टमा ध्यान दिन, दैनिक काम कारबाहीलाई चुस्त बनाउन, खुला सीमाको फाइदा उठाएर हुने सीमा अपराध नियन्त्रणमा भूमिका खेल्न, चोरीतस्करी रोक्न, भारतीय काउन्टर पाट्र्ससँग समन्वय गरेर सुरक्षाको अवस्थालाई मजबुत बनाउन जिल्लाका प्रहरी प्रमुखहरूलाई निर्देशन दिए। बास्तोलाको पदस्थापन भने हुन बाँकी छ।"
तल्लो तहका जनताको सेवा प्राथमकितामा : डीआइजी बास्तोला,"उदयपुर : कोशी प्रदेश प्रहरी प्रमुख प्रहरी नायव महानिरीक्षक (डीआइजी) राजेशनाथ बास्तोलाले तल्लो तहका जनताका सेवालाई प्राथमिकता दिन मातहतका निकायलाई निर्देशन दिएका छन्। जिल्ला प्रहरी कार्यालय उदयपुरले गरेको सेवा प्रवाहको निरीक्षण गर्न मंगलबार गाईघाट आइपुगेका बास्तोलाले मातहतका कर्मचारीलाई निर्देशन दिँदै गरिब, असहाय, पीडित, शोषित परिवारका सवाललाई प्राथमिकता राखेर सेवा प्रवाह गर्न निर्देशन दिए। उनले भने, धेरै नागरिकको प्रहरीमा पहुँच पुगे पनि तल्लो तह जो सहाराबाट मात्र सेवा लिन पुग्छन् त्यस्ता व्यक्तिका काम कारबाही द्रुत गतिमा अगाडि बढाउनुस्। निर्देशनकै क्रममा उनले प्रहरी संगठनका साथै आफ्नो वृद्धि विकासका लागि सामूहिक भावना तथा भाइचारा र आपसी सहयोगको आवश्यकता रहेको औल्याए। डीआइजी बास्तोलाले दैनिक कामकारबाहीलाई चुस्त, दुरुस्त बनाई आआफनो जिम्मेवार इलाकाहरूमा अपराध नियन्त्रण गरी शान्ति सुरक्षा कायम राख्न, विभिन्न आपराधिक गतिविधि, लागूऔषधको प्रयोग र ओसार पसार, चोरी तस्करीका घटनाहरूलाई कडाइका साथ नियन्त्रण निर्देशन दिए। उनले प्रहरी परिचालन गर्न र सवारी दुर्घटना न्यूनीकरण, सवारी नियम उल्लंघन गर्ने सवारी साधनलाई कारबाही तथा सवारी साधनको प्रयोग गरी हुन सक्ने आपराधिक गतिविधिलाई नियन्त्रण गर्न चेकजाँचमा कडाई गर्न निर्देशन दिए। उनले प्रहरी ऐन तथा नियमावलीमा भएका व्यवस्था, तालुक कार्यालयबाट भएका आदेश निर्देशनलाई तल्लो दर्जाका कर्मचारी समेतलाई जानकारी गराई अक्षरस पालना गर्न आग्रह गरे। डीआइजी बास्तोलाले फरार प्रतिवादी खोजतलास गरी पक्राउ गर्न, चेकिङका क्रममा सभ्य र शिष्ट भाषा प्रयोग गर्न, आम सेवाग्राहीसँग समान व्यवहार गर्न तथा सामाजिक सञ्जालको सही सदुपयोग गरी सदैव प्रहरी संगठनको गरिमा बढाउन अनुरोध गरे। जिल्ला प्रहरी कार्यालयको निरीक्षण पछिको पत्रकारसँगको भेटमा उनले राजश्व दोहन, अपराधका घटना, आत्महत्या न्यूनीकरणमा कोसी प्रदेश प्रहरी मातहतका युनिट सबै परिचालन हुने बताए। उनले लागूऔषध नियन्त्रण प्रहरीको एकल प्रयासबाट मात्र सम्भव नहुने भएकाले जनस्तरबाटै अभिभावकहरू लागि पर्नुपर्ने बताए। आफ्नो सन्तानले लागूऔषध सेवन गर्छ भन्ने थाहा भएर पनि नबुझे जस्तो गर्ने र खुला छोड्दिने चलन छ, डीआइजी बास्तोलाले भने, यस्ता गतिविधिलाई जबसम्म संरक्षण गर्छौ तबसम्म हाम्रो प्रयासले मात्र काम गर्दैन।"
सिन्धुलीका आगलागी पीडितलाई राहत वितरण,"सिन्धुली : सिन्धुलीमा आगलागी पीडितलाई राहत वितरण गरिएको छ। कमलामाई नगरपालिका२ चियाबारीका आगलागी पीडितलाई नेपाल रेडक्रस सोसाइटी र सिन्धुली उद्योग वाणिज्य संघले संयुक्त रूपमा राहत सामग्री वितरण गरेका हुन्। सोमबार बिहान करिब १ बजे राति आगलागी हुँदा चियाबारीका स्थानीय राजकुमार श्रेष्ठको घरबाट सल्केको आगोले स्थानीय राजकुमार श्रेष्ठ, कौशल थापा, योग बहादुर थापा र गंगा थापाको पाँच वटा घर जलेर खरानी भएको थियो। सिन्धुली उद्योग वाणिज्य संघका अध्यक्ष अर्जुन श्रेष्ठका अनुसार रेडक्रस र संघले संयुक्त रुपमा खाद्यान्न लगायतका सामग्री सहयोग गरेको हो। आगलागीबाट अन्नपात, भाँडाकुँडा, लत्ताकपडा, नगद तथा गरगहनासहित १ करोड १६ लाख २० हजार बराबरको क्षति भएको थियो। त्यस स्थानमा यसअघि दुई पटक घर आगलागी भइसकेको छ। २०५४ मा आगलागीबाट घरवारविहीन भएका थापा परिवारमा यो तेस्रो पटक आगलागीको विपत्ति आइलागेको हो। यस वर्ष जिल्लामा आगालागीबाट एक जनाको ज्यान जानुका साथै एक जना गम्भीर घाइते भएका छन्। यो वर्ष आगालागीबाट १९ घरगोठ जलेर खरानी भएको प्रहरीले जनाएको छ।"
सम्सीबाट ८ चौपाया प्रहरीको नियन्त्रणमा,महोत्तरी : प्रहरीले महोत्तरीको सम्सीबाट ८ चौपाया नियन्त्रणमा लिएको छ। आज दिउँसो सम्सी गाउँपालिका७ दशगजाक्षेत्रबाट नेपालबाट भारततर्फ निकासी गरिरहेको अवस्थामा प्रहरीले सो पशु चौपायाहरू नियन्त्रणमा लिएको हो। जिल्ला प्रहरी कार्यालय महोत्तरीका अनुसार प्रहरी टोलीले ७ वटा गाई र १ वटा गोरु नियन्त्रणमा लिएको हो। नियन्त्रणमा लिएको पशुचौपायालाई आवश्यक कारबाही प्रक्रियाका लागि जलेश्वरस्थित भन्सार कार्यालय मलिवारा पठाइएको प्रहरी प्रवक्ता डीएसपी दिलीपकुमार गिरीले जानकारी दिएका छन्। प्रहरीलाई देख्नासाथ तस्करले गाईवस्तु छाडी फरार भएको डीएसपी गिरीले बताएका छन्।
उपत्यका प्रहरी र बूढानीलकण्ठ नगरपालिकाबीच सीसीटीभी जडान सम्झौता,"काठमाडौं : उपत्यका प्रहरी र बूढानीलकण्ठ नगरपालिकाबीच सीसीटीभी जडान सम्झौता भएको छ। काठमाडौं उपत्यका प्रहरी कार्यालय रानीपोखरी र बूढानीलकण्ठ नगरपालिकाबीच नगर क्षेत्रभित्र सहरी सुव्यवस्थापनका लागि सीसीटीभी क्यामेरा जडान, सञ्चालन, मर्मतसम्भार र सूचनाको उपयोग गर्नेसम्बन्धी समझदारी पत्रमा हस्ताक्षर भएको हो। मंगलबार नगरपालिकाको कार्यालयमा भएको कार्यक्रममा काठमाडौं उपत्यका प्रहरी कार्यालय रानीपोखरीकातर्फबाट कार्यालय प्रमुख प्रहरी अतिरिक्त महानिरीक्षक श्यामलाल ज्ञवाली र बूढानीलकण्ठ नगरपालिकाको तर्फबाट नगरपालिकाका प्रमुख मिठाराम अधिकारीले उक्त समझदारी पत्रमा हस्ताक्षर गरेका हुन्। प्रहरी अतिरिक्त महानिरीक्षक ज्ञवालीले सीसीटीभी जडानले घटित अपराधको छिटो, छरितो अनुसन्धान गर्न, चोरी, लुटपाट, सवारी दुर्घटना, छुटेका सामानको पहिचानलगायत विभिन्न आपराधिक घटनाको सफल अनुसन्धान गर्न तथा प्रहरीले प्रवाह गर्ने सेवालाई थप प्रभावकारी बनाउन टेवा पुग्ने बताए। आगामी दिनमा शान्ति सुरक्षा, विकासका कार्यक्रम, अपराध नियन्त्रण र अनुसन्धानमा नगरपालिकासँग थप सहकार्य गर्दै जाने उनले उल्लेख गरे। सो कार्यक्रममा बूढानीलकण्ठ नगरपालिकाका प्रमुख अधिकारीले सीसीटीभी जडानले विभिन्न विकृतिका कार्यको पहिचान गर्न एवं नागरिकलाई थप सुरक्षाको प्रत्याभूति गराउन सहयोग पुग्ने बताए। उनले आगामी लिनमा नेपाल प्रहरीसँग थप सहकार्य र समन्वय गर्दै अगाडि बढ्ने बताए। नगरपालिकाको क्षेत्रभित्र सीसीटीभी जडानका लागि पाँच करोड रुपैयाँको बोलपत्र आह्वान गरिने जनाइएको छ। चालु आवमा दुई करोड ५० लाख रुपैयाँ विनियोजित रकम पेश्कीबापत उपत्यका प्रहरी कार्यालयलाई उपलब्ध हुने र ठेक्का सम्झौताबमोजिम हुने बाँकी रकम आगामी आवमा गरिने जनाइएको छ। सीसीटीभी जडान गरिने विभिन्न स्थान दुवै पक्षको सहमतिमा उच्चतम प्रविधिको क्यामेरा प्रयोग गर्ने संख्या निर्धारण गरिनेसमेत सम्झौतापत्रमा उल्लेख गरिएको छ।"
"भूकम्प गएको आठ वर्ष पूरा, आज स्मृति दिवस मनाइँदै","विसं २०७२ को भूकम्पले १९९० पछिकै बढी क्षति गराएको गृह मन्त्रालयले जनाएको छ। त्यो भूकम्पबाट आठ हजार नौ सय ७० जनाको मृत्यु भएको गृह मन्त्रालयले तथ्याङ्क छ। काठमाडौं : विसं २०७२ वैशाख १२ गते शनिबार ११ बजेर ५६ मिनेटमा (आजकै दिन) गोरखाको बारपाक केन्द्रविन्दु भएर ७ दशमलव आठ म्याग्निच्युटको भूकम्प गएको थियो। उक्त दिन र त्यसपछि आएका भूकम्पले ठूलो धनजनको क्षति भएको थियो। आज त्यही दिनको सम्झनामा विभिन्न सचेतनामूलक कार्यक्रम गरिँदैछ। काठमाडौँलगायत देशका विभिन्न क्षेत्रसहित भूकम्पको केन्द्रविन्दु बारपाकमा समेत स्मृति दिवस कार्यक्रम हुँदैछन्। बारपाक सुलीकोट गाउँपालिकाको आयोजनामा भूकम्प स्मृति समारोह आयोजना हुन लागेको हो। कार्यक्रममा उपप्रधानमन्त्री तथा गृहमन्त्री नारायणकाजी श्रेष्ठ र सहरी विकासमन्त्री सीता गुरुङलगायत सरकारी अधिकारीहरूको सहभागिता हुने जनाइएको छ। भूकम्प र ज्यान गुमाएकाहरूको स्मृतिमा निर्माण गरिएको स्मृति उद्यानको काम पूरा नभएको र पहिराले क्षतिको जोखिम बढाएकाले आज सो विषयमा समेत मन्त्रीहरूसँग छलफल र ध्यानाकर्षण गराउने कार्यक्रम रहेको गाउँपालिकाका अध्यक्ष विष्णुप्रसाद भट्टले जानकारी दिए। राष्ट्रिय विपद् जोखिम न्यूनीकरण तथा व्यवस्थापन प्राधिकरणले भूकम्पबाट हुने क्षति न्यूनीकरणका विषयमा दुईदिने कार्यशाला आयोजना गरेको छ। भूकम्पको केन्द्रविन्दु बारपाक काठमाडौँबाट ८० किलोमिटर उत्तरपश्चिममा पर्छ। यो भूकम्प हिमालयमा गइरहने थ्रष्ट प्रकृतिको करिब १५ किलोमिटर गहिराइमा गएको मानिन्छ। उक्त भूकम्पले काठमाडौँ उपत्यकालगायत सोको उत्तरी भूभागमा करिब एक मिनेट कम्पन गराएको थियो। यसको असर पूर्वमा ताप्लेजुङ, पश्चिममा रुकुम र दक्षिणमा चुरे पहाडका अधिकांश भूभागसम्म परेको थियो। उक्त भूकम्पको झट्का भारतको दार्जिलिङ, बिहार र उत्तर प्रदेशलगायत दिल्लीसम्म पुगेको सार्वजनिक भएको थियो। भूकम्प गएको ठीक ३४ मिनेट पछाडि मध्याह्न १२:३० बजे उक्त दिन सोही क्षेत्रलाई केन्द्रविन्दु बनाएर छ दशमलव छ रेक्टरस्केलको कडा पराकम्पन गएको थियो। भूकम्पका परकम्पन मिनेटमिनेटमा गएका थिए। पुनश्चः वैशाख १३ गते सिन्धुपालचोकलाई केन्द्रविन्दु बनाएर गएको छ दशमलव नौ रेक्टरस्केलको परकम्पले गोरखाबाट सिन्धुपालचोकसम्मको करिब एक सय ४० किलोमिटर क्षेत्रमा दरार उत्पन्न गरी यस क्षेत्रमा अकल्पनीय विनास गर्यो। भूकम्प र त्यसपछिका ठूला पराकम्पनसँगै चार रेक्टर स्केलभन्दा ठूला अन्य सयौँ परकम्पन एवं हजारौँको सङ्ख्यामा अरु ससाना परकम्पनले नेपालको मध्यभागलाई कम्पित र त्रसित तुल्याएको थियो। त्यो भूकम्प पछिल्लो ८० वर्षकै ठूलो भूकम्प थियो। मुलुकले बिर्सन नसक्ने गरी भूकम्पले धनजनको क्षति गराएको थियो। त्यसअघि विसं १९९०, २०३७, २०४५ र २०६८ मा गएको भूकम्पले नेपालमा विभिन्नस्तरमा क्षति गराएको पाइन्छ। यस्तो थियो क्षति विसं २०७२ को भूकम्पले १९९० पछिकै बढी क्षति गराएको गृह मन्त्रालयले जनाएको छ। त्यो भूकम्पबाट आठ हजार नौ सय ७० जनाको मृत्यु भएको गृह मन्त्रालयले तथ्याङ्क छ। मृत्यु भएका मध्ये ९८ दशमलव सात प्रतिशत अतिप्रभावित जिल्लाका नागरिकहरू छन्। छपन्न प्रतिशत महिला परेका छन्। एक सय ९५ जना बेपत्ता रहे। उक्त भूकम्पमा २२ हजार तीन सय दुई जना घाइते भएको तथ्याङ्कमा उल्लेख छ। कुल आठ लाख बढी निजी आवास, आठ हजार जति विद्यालय, करिब नौ सय २० ऐतिहासिक सम्पदासहित अस्पताल, सरकारी घरभवन र निजी घर भत्किँदा करिब रु सात खर्ब छ अर्ब बराबरको क्षति भएको तथ्याङ्क छ। सरकारले राष्ट्रिय पुनःनिर्माण प्राधिकरण स्थापना गरी त्यसमार्फत भूकम्पबाट ध्वस्त भएका भौतिक संरचनाको पुनःनिर्माण कार्य करिबकरिब सकेको थियो। बाँकी भएका काम सम्बन्धित मन्त्रालयलाई जिम्मा दिएर प्राधिकरण गएको थियो। भूकम्प हरेक वर्ष गइरहन्छ तर महसुस नगरेका चार म्याग्निच्युटभन्दा तलका भूकम्पको विवरण सार्वजनिक हुने गरेको छैन।  रासस"
मनहरीमा सवारी दुर्घटना हुँदा ३ जनाको मृत्यु,"हेटौंडा : मकवानपुरको मनहरीमा सवारी दुर्घटनामा परी ३ जनाको मृत्यु भएको छ। मृत्यु हुनेमा मनहरी३ हाँडिखोला निवासी २४ वर्षीय राजकुमार प्रजा, ३० वर्षीय वीरमान रुम्बा र मनहरी४ सालघारी निवासी अन्दाजी २० वर्षीय प्रविण प्रजा रहेको जिल्ला प्रहरी कार्यालय मकवानपुरका प्रहरी नायव उपरीक्षक टेकबहादुर कार्कीले जानकारी दिए। गएराति मिलडाँडाबाट हाँडिखोलातर्फ जाँदै गरेको मधेश प्रदेश ०३००१ त ७१८८ नम्बरको ट्रयाक्टर अनियन्त्रित भई मनहरी३ कालिदमारमा बेलुकी करिब ९ बजे पल्टिएर दुर्घटना भएको थियो। दुर्घटनामा परी घाइते भएका तीनै जनाको हेटौंडास्थित अस्पतालमा उपचारको क्रममा मृत्यु भएको हो। घाइते भएका मनहरी३ का २४ वर्षीय अमृत प्रजा र ४५ वर्षीय जोखलाल प्रजाको अहिले चुरेहिल अस्पतालमा उपचार भइरहेको मकवानपुर प्रहरीले जनाएको छ।"
शिक्षकलाई दुर्व्यवहार गर्ने वडाध्यक्ष कुशवाहा पक्राउ,वीरगन्ज : बाराको प्रसौनि गाउँपालिका६ का वडाध्यक्ष बृजकिशोर कुशवाहालाई बारा प्रहरीले नियन्त्रणमा लिएको छ। वडा अध्यक्ष कुशवाहाले नेपाल राष्ट्रिय माध्यमिक विद्यालय बेलहियाको शिक्षकहरूलाई कुटपिट गरेको आरोपमा उनलाई नियन्त्रणमा लिइएको बारा प्रहरीले जनाएको छ। बाराका प्रहरी उपरीक्षक होविन्द्र बोगटीले राष्ट्रिय माध्यमिक विद्यालय बेलहियाका शिक्षकलाई हातपात गरेको आरोपमा छानबिनका लागि वडा अध्यक्ष कुशवाहालाई नियन्त्रणमा लिएको बताए। विद्यालयका प्रधानाध्यापक पवन कुमार सिंहले मंगलबार बिहान मदिरा सेवन गरी विद्यालयमा आएका वडाध्यक्ष कुशवाहाले आफूसहितका शिक्षकहरूलाई गालीगलौज गर्दै हातपात गर्ने कोसिस पनि गरेको बताए । सिंहका अनुसार मंगलबार बिहान विद्यार्थी भर्ना अभियानका लागि टोलमा सचेतनामुलक रयाली निकाल्न शिक्षकहरूले विद्यार्थीहरूलाई विद्यालयमा लाइन लगाइरहेका थिए। त्यहिबेला आएका कुशवाहाले मदिराको नसामा गाली गर्दै हातपात गर्न खोजेपछि प्रहरीलाई खबर गरेको र प्रहरीले उनलाई पक्रेर लगेको प्रअ सिंहले बताए।
विमानस्थलको धावनमार्गमा मरेको चरा भेटियो,"काठमाडौंबाट १६८ यात्रु बोकेर उडेको फ्लाई दुबईको जहाज सोमबार राती कोटेश्वरको आकाशमा उड्दै गर्दा पड्किएको आवाज सुनिएको थियो। सोमबार राती नै जहाजसँग चरा ठोकिएको भनेर फ्लाईदुबईले जनाएको थियो। काठमाडौं : त्रिभुवन अन्तर्राष्ट्रिय विमानस्थलको धावनमार्गमा मंगलबार बिहान एउटा मरेको चरा(गौथली) भेटिएको छ। विमानस्थल खुल्नुअघि नियमित धावनमार्ग जाँच गर्ने क्रममा मरेको चरा भेटिएको हो। काठमाडौंबाट १६८ यात्रु बोकेर उडेको फ्लाई दुबईको जहाजमा सोमबार राती कोटेश्वरको आकाशमा उड्दै गर्दा पड्किएको आवाज सुनिएको थियो। सोमबार राती नै जहाजसँग चरा ठोकिएको भनेर फ्लाईदुबईले जनाएको थियो। तर मरेको गौथली भेटिएकै आधारमा जहाजसँग सोही चरा ठोकिएको हो भनेर पुष्टि नहुने नागरिक उड्डयन प्राधिकरणका सहप्रवक्ता ज्ञानेन्द्र भुलले बताए। उनका अनुसार धावनमार्गमा भेटिएको चरा भर्खरै मरेको जस्तो नभइ पहिलै मरेको चरा हावाले उडाएर ल्याएको जस्तो देखिन्छ। सहायक प्रवक्ता भुलले भने, 'धावनमार्गमा मरेको गौथली भेटिएको छ । उक्त गौथली भर्खरै मरेको जस्तो आलो छैन। पहिलै मरेको गौथली उडाएर धावनमार्गमा ल्याएको हो कि जस्तो दिखिन्छ।' गौथली राती उड्ने चरा नभएकोले फ्लाइ दुबईको जहाजमा गौथली नै ठोकिने सम्भावना कम भएको पनि उनले बताए।"
विदेश निर्यात हुने पानीको गुणस्तर पारित,"विभागको प्राविधिक समितिले गुणस्तर पारित गर्ने उद्योग तथा वस्तुको प्राविधिक अध्ययन गरी परिषद्मा पठाउने गर्दछ। परिषद्को सदस्यसचिव विभागका महानिर्देशक हुने प्रावधान रहेको छ। काठमाडौं : गुणस्तर परिषद्को १०८औँ बैठकले विदेश निर्यात हुने मूलको पानीको गुणस्तर मापदण्ड पारित गरेको छ। नेपाल गुणस्तर तथा नापतौल विभागले तयार पारेको सो मापदण्डलाई उद्योग वाणिज्य तथा आपूर्तिमन्त्री रमेश रिजालको अध्यक्षतामा आइतबार बसेको बैठकले पारित गरेको हो। विभागले विभिन्न वस्तुको गुणस्तर निर्धारण गर्ने गर्दछ। मापदण्ड पारित भएसँगै अब पानी विदेश निर्यात गर्ने बाटो खुलेको छ। परिषद्को सोही निर्णयसँगै पानी, चिया, कफीलगायत वस्तु विदेश निर्यातमा सहज हुने विभागका प्रवक्ता ज्योती जोशी भट्टले जानकारी दिए। विभागको प्राविधिक समितिले गुणस्तर पारित गर्ने उद्योग तथा वस्तुको प्राविधिक अध्ययन गरी परिषद्मा पठाउने गर्दछ। परिषद्को सदस्यसचिव विभागका महानिर्देशक हुने प्रावधान रहेको छ। विभागका महानिर्देशक दीनानाथ मिश्रले विभागको प्राविधिक समितिले पारित गरेका गुणस्तरलाई मन्त्रीको अध्यक्षतामा रहेको गुणस्तर परिषद्मा पठाइने र सोही परिषद्ले अध्ययन गरेर पारित गर्ने प्रावधान रहेको बताए। विभागको प्राविधिक परिषद्ले धेरै वस्तुको गुणस्तर पारित गरे पनि नेपाल गुणस्तर परिषद्को बैठक समयमा बस्न नसक्दा कतिपय गुणस्तर पारित हुन सकेका छैनन्। पानीको गुणस्तर मापदण्ड पारित भएसँगै अब मूलको पानीको विदेश निर्यात हुने र विदेशी मुद्रा आर्जनमा सहयोग पुग्ने अपेक्षा विभागले लिएको छ। नेपाल गुणस्तर परिषद्ले आर्थिक वर्ष २०७८७९ मा १५ गुणस्तर पारित गरेको थियो। रासस"
डोटीका ३३ वडामा छैनन् वडासचिव,"छ वडा रहेको यस पालिकाका कुनै पनि वडामा सचिव नरहेको गाउँपालिकाका प्रमुख प्रशासकीय अधिकृत कृष्ण भट्टले जानकारी दिए। उनले भने, 'वडा सचिव नभए पनि गाउँपालिकाका प्राविधिक र अन्य कर्मचारीले सेवा दिइरहेका छन्।' डोटी : डोटी जिल्लाको ६५ वडामध्ये ३३ वडामा वडासचिवको दरबन्दी रिक्त रहेको छ। जिल्लाका नौ पालिकामध्ये सायल गाउँपालिका वडा सचिवविहीन छ। छ वडा रहेको यस पालिकाका कुनै पनि वडामा सचिव नरहेको गाउँपालिकाका प्रमुख प्रशासकीय अधिकृत कृष्ण भट्टले जानकारी दिए। उनले भने, 'वडा सचिव नभए पनि गाउँपालिकाका प्राविधिक र अन्य कर्मचारीले सेवा दिइरहेका छन्।' जिल्ला सदरमुकामसमेत रहेको दिपायल सिलगढी नगरपालिकाका चार वडामा सचिव छैनन्। नौ वडा रहेको नगरपालिकामा वडा नं ५, ७, ८, ९ सचिवविहीन छन्। नगरपालिकाका प्रमुख प्रशासकीय अधिकृत शङ्कर सुचीकारले सचिव नभएका वडामा पालिकाका प्राविधिक र करारका कर्मचारीले सेवा दिइरहेको बताए। त्यस्तै ११ वडा रहेको शिखर नगरपालिकामा पनि चार वडामा सचिव छैनन्। वडामा सचिव नहुँदा एउटै व्यक्तिले दुई वडा हेर्नुपर्ने बाध्यता रहेको नगरपालिकाका प्रमुख प्रशासकीय अधिकृत पुरुत्तोषम घिमिरेले बताए। बडीकेदार गाउँपालिकामा वडा सङ्ख्याका आधारमा सचिव छैनन्। पाँच वडा रहेको यस गाउँपालिकामा तीन वडा सचिवविहीन छन्। वडा नं १, २ र ४ मा सचिव नरहेको गाउँपालिकाका प्रमुख प्रशासकीय अधिकृत दिलाराज भट्टले बताए। छ वडा रहेको जोरायल गाउँपालिकामा पनि दुईवटा वडामा सचिव छैनन्। वडा नं ३ र ६ मा सचिवको दरबन्दी रिक्त रहेको गाउँपालिकाका प्रमुख प्रशासकीय अधिकृत गणेशराज भट्टले जानकारी दिनुभयो। वडासचिव नभएका वडामा अन्य कर्मचारीबाट कार्य सञ्चालन भइरहेको उहाँले बताउनुभयो। बोगटान फुड्सिल गाउँपालिकाका छवटा वडामा सचिव छैनन्। सात वडा रहेको यस गाउँपालिकामा नं ३ मा मात्र वडासचिव रहेको गाउँपालिकाका प्रमुख प्रशासकीय अधिकृत भरतबहादुर चन्दले बताए। वडासचिव नभएका वडामा अन्य प्राविधिक र करारका कर्मचारीले काम गरिरहेका उनले बताए। त्यस्तै सात वडा रहेको केआईसिंह गाउँपालिकामा पनि दुई वडा सचिवविहीन छन्। वडा नं १ र ७ मा सचिव नरहेको गाउँपालिकाका प्रमुख प्रशासकीय अधिकृत सुरत परियारले जानकारी दिए। पूर्वीचौकी गाउँपालिकामा पनि आवश्यकतानुसार वडासचिव छैनन्। सात वडा रहेको यस पालिकाका तीनवटा वडामा सचिवको दरबन्दी रिक्त छ। सचिव नहुँदा वडा नं ३ र ७ मा एक जनाले हेरिरहेका छन् भने २ र ६ मा वडासचिव नरहेको पालिकाले जनाएको छ। सचिव नभएका वडामा प्राविधिक कर्मचारीले काम चलाइरहेका छन्। सात वडा रहेको आदर्श गाउँपालिकामा पनि तीनवटा वडा सचिवविहीन छन्। वडा नं ३, ५ र ७ मा वडासचिव नरहेको पालिकाका प्रमुख प्रशासकीय अधिकृत षडानन्द ओझाले बताए। पालिकामा कर्मचारी अभाव भए पनि पालिकामा रिक्त दरबन्दीअनुसारका कर्मचारी लोकसेवामा माग नगर्नुले स्थानीय तहमा कर्मचारी अभाव हुने गरेको सुदूरपश्चिम प्रदेश लोकसेवा आयोगका उपसचिव हीरालाल चौधरीले बताए। प्रदेशका ८८ स्थानीय तहमध्ये ३९४० स्थानीय तहले मात्रै केही आवश्यक कर्मचारी माग गरेको उपसचिव चौधरीको भनाइ छ। कर्मचारी अभाव भएनभएको आफूहरूलाई थाहा नहुने जनाउँदै उनी भने, 'हामीले स्थानीय तहको मागअनुसार मात्र विज्ञापन खोल्ने गरेका छौँ।' वडासचिव मात्र होइन, जिल्लाका स्थानीय तहमा अन्य पदमा पनि दरबन्दीअनुसारका कर्मचारी छैनन्।"
धौलागिरि आधार शिविरमा बेपत्ता राई मृत फेला,"जोमसोम : धौलागिरी आधार शिविरमा गत शुक्रबारदेखि बेपत्ता पर्यटक ट्रेकिङ भरियाको शव ५ दिनपछि फेला परेको छ। धौलागिरी बेसक्याम्पको स्वीस क्याम्पमाथि झन्डै ५ हजार मिटर उचाइको जापानिज बेसक्याम्प नजिक ट्रेकिङ भरियाको शव भेटिएको हो। सेभेन समिट ट्रेक मार्फत विदेशी पर्यटकको ट्रेकिङ कम्पनीको भारी धौलागिरी बेस क्याम्प पुर्याएर फर्किने क्रममा सोलुखुम्बु जिल्ला दूधकुण्ड नगरपालिका वडा नं१ नुथला निवासी २० वर्षीय अमृत राई हिमपहिरोमा परी बेपत्ता भएका थिए। भरिया टोली सदस्यमा बेपत्ता धिरज राई र अर्जुन राई दोश्रो दिन शुक्रबार नै सेभेन समिट ट्रेकिङ कम्पनीको सम्पर्कमा आएका थिए। धौलागिरी बेसक्याम्प क्षेत्रमा बेपत्ता राईको सोमबार एभरेष्ट एअरको हेली मार्फत खोजतलास गरिएको थियो। खोजी कार्यमा म्याग्दीका पर्यटन व्यवसायी ईन्द्रसिंह शेरचन र बेपत्ता भइ सम्पर्कमा आएका धिरज राई तथा अर्जुन राई खटिएका थिए। उनीहरुले ५ दिनदेखि बेपत्ता अमृत राईको शव जापानिज बेस क्याम्पमा देखेका थिए। तर, मौसम प्रतिकुलताका कारण भेटिएको शव उठाउन समस्या परेपछि मंगलबार बिहान एभरेष्ट एअरको हेलीमार्फत शवको उद्दार गरिएको पर्यटनकर्मी शेरचनले जानकारी दिए। शेरचनका अनुसार जापानीज बेसक्याम्पबाट हेलीमा शव राखेर म्याग्दीको धौलागिरी गाउँपालिका७ ताकममा ल्याएर त्यहाँबाट पोर्सपार्टमका लागि बेनी लगिएको जानकारी दिए। उनले बेपत्ता मृत शवको जिल्ला प्रहरी कार्यालय म्याग्दीको रोहबरमा कानुनी प्रक्रिया प""रा गरी काठमाडौं लैजाने तयारी भइरहेको बताए। यसअघि म्याग्दीको धारापानीबाट ट्रेकिङको भारी लिएर भरिया टोली धौलागिरी बेसक्याम्पमा पुगेका थिए। फर्किंदा प्रतिकुल मौसम र हिमपातका कारण उनीहरु बेपत्ता भएका थिए।"
ठगी गर्ने एक जना पक्राउ,"सिरहा : ठगी र विश्वासघात गरेको आरोपमा गोलबजार नगरपालिका४ का पप्पुकुमार साह पक्राउ परेका छन्। साहलाई घरबाटै पक्राउ गरिएको जिल्ला प्रहरी कार्यालय सिरहाका डीएसपी तथा प्रवक्ता रविन्द्रराज पाण्डेले बताए। उनका अनुसार मुद्दामा प्रहरीले थप अनुसन्धान गरिरहेको छ। यस ठगीमा संलग्न अन्य तीन जना फरार छन्। धनगढीमाई नगरपालिका३ मा सञ्चालित मोडेल कृषि फर्म प्रालिका सञ्चालक सन्जीव कुमार साहले पप्पुबाट १ करोड रुपैयाँ लिएका थिए। रुपैयाँ लिए वापत उनले पप्पुलाई खाली चेक र १ करोड ८० लाखको कपाली गरिदिएका थिए। आफूले दुई महिनामै १ करोड ६४ लाख रुपैयाँ फिर्ता गरिदिएको सन्जीवले सुनाए। कपाली र चेक फिर्ता गर्न नमानेर उल्टै चेक बाउन्स गरी बैकिङ कारोबार रोकाइदिएपछि विक्रम साहमार्फत थप २४ लाख रुपैयाँ तिरेको सन्जीवको दाबी छ। आफूले पटक पटक गरी २ करोड २१ लाख रुपैयाँ तिरिसकेको छु, तर पनि अझै कपाली र चेक फिर्ता पाएको छैन, सञ्जीवले भने, सिडिओ कार्यालयमा निवेदन दिएपछि छलफल भयो। पैसा तिरेँ। कागजात फिर्ता पाइनँ। आफूले न्याय पाउनुपर्ने उनले बताए।"
सात लाख बढि नक्कली नोटसहित महिला पक्राउ,धनुषा : जनकपुर उपमहानगरपालिका२३ स्थित बसपार्कबाट सात लाख बढिको नक्कली नोटसहित एक महिला पक्राउ परेकी छन्। ७ लाख ७१ हजार पाँच सय बराबरको नक्कली नोटसहित बिदेह नगरपालिका६ बस्ने २५ वर्षीया अनु कुमारी साहलाई प्रहरीले पक्राउ गरेको हो । प्रहरी चौकी जिरोमाईलबाट खटिएको प्रहरीले उनको साथबाट १ हजार दरको ४ सय ९२ थान र ५ सय दरको ५ सय ५९ थान नक्कली नेपाली नोटसहित बरामद गरेको हो। साथै उनको साथबाट सक्कली नगद १० हजार ५ सय नेपाली रूपैयाँ र १ सय ६० भारतीय रूपैयाँ समेत बरामद भएको प्रहरीले जनाएको छ। घटनाबारे थप अनुसन्धान भइरहेको प्रहरीले जनाएको छ।
गाई मारेको मुद्दाका फरार प्रतिवादी १३ वर्षपछि पक्राउ,बागलुङ : जिल्ला प्रहरी कार्यालय बागलुङले गोबध कसुरका फरार प्रतिवादीलाई पक्राउ गरेको छ । जिल्ला प्रहरी कार्यालय बागलुङले गोबध कसुर मुद्दामा ५ महिना १७ दिन कैद सजाय तोकिएका फरार प्रतिवादी जैमिनी नगरपालिका८ का २७ वर्षीय अगनबहादुर नेपालीलाई पक्राउ गरेको हो । जिल्ला प्रहरी कार्यालय बागलुङका प्रहरी नायव उपरीक्षक मदन केसीले बागलुङ जिल्ला अदालतले २०६७ बैशाख १० गते गोबध कसुर मुद्दामा नेपालीलाई सजाय तोकिए पनि फरार रहँदै आएको बताए । उनले प्रहरी चौकी छिस्तीबाट खटिएको प्रहरी टोलीले पक्राउ गरेको बताए । नेपालीलाई लगत कट्टा गर्नका लागि सोमबार जिल्ला अदालत बागलुङमा पठाइएको जिल्ला प्रहरी कार्यालय बागलुङका प्रनाउ केसीले जानकारी दिए ।

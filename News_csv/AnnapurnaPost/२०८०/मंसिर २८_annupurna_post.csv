शीर्षक,विवरण
"एनसेल नउम्कियोस्, लगानीकर्ता नबिच्किऊन्","राज्यको स्वामित्वमा आउन लागेको खर्बभन्दा बढी मूल्यको कम्पनीलाई उसको दायित्वबाट सजिलै उम्कन नदिने कर्तव्य प्राधिकरणको हो। नेपालले आफ्नो कानुन कार्यान्वयनमा कुनै कसर बाँकी नराख्ने हो भने विदेशी लगानी रहेको दूरसञ्चार सेवाप्रदायक कम्पनीको विदेशी लगानीकर्ता बिनाजिम्मेवारी उम्कन सम्भव छैन। मलेसियाली कम्पनीले बेलायती कम्पनीलाई एनसेल बिक्री गरेको भनेर जुन कोकोहोलो मच्चिएको छ, त्यसको समाधान भनेको दूरसञ्चार ऐनअनुसार लाइसेन्सको म्याद सकिएपछि राज्यको स्वामित्वमा उक्त कम्पनी ल्याउनु नै हो। विदेशी लगानी राष्ट्रको आवश्यकता हो। विदेशी लगानीसमेत भएको मुलुकको सर्वाधिक ठूलो दूरसञ्चार सेवाप्रदायक कम्पनी एनसेलले भने वैदेशिक लगानीकै वातावरणलाई खल्बल्याउने स्थिति सिर्जना गरेको छ। विदेशबाट विदेशमै कम्पनी बिक्रीको चलखेल गरेर उसले नेपालमा कर छलीको अर्काे प्रयासमेत गरेको छ। जुन यसअघि पनि उसले असफल प्रयास गरेको थियो। यसअघि युरोपेली कम्पनीबाट मलेसियाली कम्पनी आजियटालाई बिक्री गर्दा पुँजीगत लाभकरको छलीबाट ऊ उम्कन सकेको थिएन। नेपालले कर असुलीमा सफलता पाएको थियो। तर, यसपालि पनि उस्तै हर्कत दोहोर्याउने मात्रै नभई नेपाली स्रोत उछिट्ट्याउने गरी राज्यविरुद्ध नै धावा बोल्न खोजेको छ। उसले छल्न खोज्दा पनि यसअघि ऊ उम्किएको चाहिँ होइन। नेपालको कर कानुनले उसलाई कर तिर्न बाध्य पार्न सक्यो। यसपालिको प्रकरणमा पनि कर छलीभन्दा बढी गम्भीर विषय ६ वर्षपछि राज्यको नाममा आउने कम्पनी फुत्कन्छ कि भन्ने पिरलो हो। दूरसञ्चार ऐन र यसका नियमावलीअनुसार दूरसञ्चार कम्पनीको सञ्चालन अनुमतिपत्र (लाइसेन्स) २५ वर्षको हुन्छ। त्यसपछि कम्पनी राज्यको स्वामित्वमा आउँछ। अबको ६ वर्षपछि सन् २०२९ मा एनसेलको लाइसेन्स अवधि सकिन्छ। तर, त्यसअघि नै फेरि विदेशी कम्पनी हुँदै नेपालीकै नाममा ल्याउने र ऐनको छिद्रमा खेलेर राज्यको हुन नदिने खेल भएको तर्फबाट गम्भीर रुपमा सतर्कता आवश्यक छ। र, नियामक निकाय दूरसञ्चार प्राधिकरण दह्रोसँग खुट्टा टेकेर ऐनअनुसार अघि बढ्ने हो भने त्यो सम्भावना रहन्न। किनभने अनुमतिपत्र बिक्री गरी वा हक हस्तान्तरण गरी दिन उचित देखे मात्रै प्राधिकरणले अनुमति दिने प्रावधान छ। राज्यको स्वामित्वमा आउन लागेको खर्बभन्दा बढी मूल्यको कम्पनीलाई उसको दायित्वबाट सजिलै उम्कन नदिने कर्तव्य प्राधिकरणको हो। तर, जसरी आजियाटाले नेपालमा व्यावसायिक वातावरण नभएको भन्ने भ्रम फैलाएको छ, सँगै सरकारले त्यसलाई चिर्ने काम पनि गर्नै पर्छ। यी कामका लागि बुद्धिमत्तापूर्ण अघि नबढे विदेशी लगानी बिच्कने खतरा हुन्छ।"
आन्दोलनका नाममा जसले दिए सोझासाझालाई धोका,"काठमाडौं : मेडिकल व्यवसायी दुर्गा प्रसाईंले देशभरका लघुवित्त ऋणीहरूलाई मंसिर ७ गते काठमाडौंमा उतारे। लघुवित्ता र बैंकको ऋण मिनाहा हुने भन्दै सोझासाझालाई लोभ्याएर आन्दोलित बनाए। उनको पक्षमा मंसिर ७ गते बल्खुमा राम्रै समर्थन पनि देखियो। तर, भोलिपल्टै आफूलाई सुरक्षाकर्मीले घरमै बन्देज बनाएको नाटक रचे। केही दिन गौशाला र सिफलमा प्रदर्शन पनि गर्न लगाए। त्यसपछि उनी हौसिएर व्यवस्था परिवर्तन गर्ने भनेर भाषण गर्न थाले। उनको आन्दोलन फुस्स भयो। लघुवित्त र बैंकको ब्याज मिनाहा हुने आसले गाउँगाउँबाट आएका सर्वसाधारणको झन् बिजोग भयो। निराश हुँदै गाउँ फर्किनुपर्यो। प्रसाईंले मात्र होइन, केही समययता विभिन्न समूहले ठूलठूला आश्वासन दिएर आन्दोलनमा उतार्ने र आफ्नो दुनो सोझ्याएर धोका दिने गरेका छन्। मिटरब्याज पीडितको आन्दोलन होस् कि उखु किसानको होस्, यस्तै नियति भोग्नु परेको छ। शिक्षक आन्दोलन कहिले भयो : असोज ३ देखि ५ सम्म काठमाडौंमा देशभरका शिक्षक जम्मा भए। शिक्षक आन्दोलनले काठमाडौं ठप्प जस्तै भयो। पठनपाठन नै बन्द गरेर शिक्षकहरू आन्दोलनमा आएका थिए।े विद्यालय शिक्षक विधेयकका प्रस्तावित अवधारणाको विरोधमा शिक्षक आन्दोलन भएको थियो। नेतृत्वकर्ता : नेपाल शिक्षक महासंघका साथै विभिन्न पेसागत शिक्षकका संघसंगठन । कसरी टुंगियो : सरकारसँग ६ बुँदे सहमतिबाट शिक्षकको आन्दोलन स्थगन भयो। उक्त सम्झौताप्रति आन्दोलनकारी शिक्षक नै असहमत भए। नेतृत्वकर्ताले आफूलाई फाइदा हुने किसिमले सम्झौता गरेको आरोप लाग्यो। राहत शिक्षकले त थप एक साता आन्दोलन पनि गरे। तर, आन्दोलनरत ठूलो समूहले सरकारसँग सम्झौता गरिसकेकाले राहत शिक्षकको आन्दोलन त्यसै बिलायो। सम्झौताचाहिँ केके छ त ? अनि के भइरहेको छ : विद्यालय शिक्षा विधेयक संसद्मा दर्ता भएर संसदीय समितिमा छलफलको क्रममा छ। शिक्षकसँग भएका सम्झौताका अधिकांश बुँदाहरू यही विधेयकमार्फत सम्बोधन हुनुपर्नेछ। शिक्षा ऐनमा ६१ वटा संशोधन परेका छन्। शिक्षक महासंघका केन्द्रीय अध्यक्ष कमला तुलाधर शान्तिपूर्ण आन्दोलनबाट उपलब्धिहरू प्राप्त हुने दाबी गर्छिन्। सम्झौता कार्यान्वयनमा पहल र प्रयत्न जारी छन्, उनले भनिन्, आउने शिक्षा ऐनमार्फत सम्झौता कार्यान्वयन हुन्छ भन्नेमा विश्वस्त छौं। प्रधानमन्त्री पुष्पकमल दाहालले हिउँदे अधिवेशनबाट शिक्षा विधेयक पास गर्ने प्रतिबद्धता जनाएको उनले बताइन्। उनले शिक्षा ऐन बनेपछि धेरै शिक्षकमा मागको सम्बोधन हुने विश्वास जनाइन्। कुनै पनि आन्दोलनका क्रममा त्यसका बाछिटा र छिटपुट असहमति हुने गरेको उनले सुनाइन्। तर, शिक्षकहरू उनका कुरामा सहमत छैनन्। ललितपुरको पाटन हाईस्कुलका शिक्षक हरिषचन्द्र गौली महासंघलगायतका पेसागत संगठनहरू दलीय प्रभावमा रहेका कारणले पनि शिक्षकमा सेवासुविधा र हकहितको विषय ओझेलमा परेको बताउँछन्। कर्मचारी आन्दोलन कहिले भयो : असोज १४ गतेदेखि २७ गतेसम्म। सामूहिक हित, पेसागत मर्यादा र सेवाको सुरक्षाका लागि भन्दै ७ सय ५३ वटै पालिकाका कर्मचारी आन्दोलनमा होमिएका थिए। संघीय निजामती सेवा ऐनको सट्टा एकीकृत निजामती सेवा ऐन जारी गर्नुपर्ने, प्रमुख प्रशासकीय अधिकृत स्थानीय तहकै कर्मचारी हुनुपर्ने, अन्तर स्थानीय तहका कर्मचारीको सरुवामा दोहोरो सहमति आवश्यक नपर्ने लगायतका मुख्य माग राखेका थिए। स्थानीय तह कर्मचारीको वृद्धि विकास, अन्तरप्रदेश सरुवा, बढुवालगायतका २० बुँदे माग थिए। नेतृत्वकर्ता : स्थानीय तह कर्मचारी केन्द्रीय संघर्ष समिति नै बनाएर उनीहरूले आन्दोलन गरेका थिए। असोज १३ गते काठमाडौंमा केन्द्रीय भेला गरेर बर्दियाका दीपक गौतमको संयोजकत्वमा संघर्ष समिति बनाएका थिए। कसरी टुंगियो : १४ दिनको आन्दोलनपछि सरकार र संघर्ष समितिबीच १९ बुँदे सम्झौता भयो। संघीय र प्रदेशले ऐन बनाउँदा माग सम्बोधन हुने भनिएको थियो। तर, संघीय निजामती सेवासम्बन्धी विधेयक संसद्मा समेत पुग्न सकेको छैन। भदौ २१ गते नै मन्त्रिपरिषद्बाट पारित भए पनि स्वार्थ समूहका कारण विधेयक संसद्मा पुग्न सकेको छैन। अनि के भइरहेको छ : संसद्मा विधेयक पुग्न सकेको छैन। आफूहरूसँग सरकारले गरेको सम्झौता कतै धोका त भएन भन्दै कर्मचारीहरू निराश छन्। मेची नगरपालिका झापाका योजना अधिकृत ईश्वरकुमार भट्टराई मागको सम्बोधन नभएमा पुनः आन्दोलन गर्ने बताउँछन्। सबै कर्मचारीको समान तह, समान पद र समान व्यवहार हुनुपर्ने उनको भनाइ छ। १२१५ वर्गका कर्मचारी छन्, उनले भने, एकैथरीका बनाएर सम्बोधन गर्नुपर्ने हो। हाम्रो आन्दोलनको मुख्य माग नै एकथरी कर्मचारी हुनुपर्छ भन्ने हो। हामीले गरेका सम्झौता १९ बुँदामा पनि त्यही कुरा छ, संघीय र प्रदेशसम्बन्धी ऐन बन्दा सम्बोधन गर्ने भनिएको छ तर संघीय ऐन बनाउने पहल नै भएको छैन। दुर्गा प्रसाईंको आन्दोलन कहिले भयो : मंसिर ७ गते। मेडिकल व्यवसायी प्रसाईंले लघुवित्त र बैंकको ऋण मिनाहा हुने भन्दै गाउँगाउँबाट जनता काठमाडौं ओसारे। तर, गणतन्त्र ढाल्ने र राजतन्त्र फर्काउने भन्दै आन्दोलनलाई अर्कै रूप दिन खोजे। १ महिनासम्म आन्दोलन गर्नका लागि खाद्यान्नसमेत लिएर आउन उर्दी जारी गरेका थिए। प्रहरीको तथ्यांकअनुसार त्यसबेला देशभरबाट १० हजारको हाराहारीमा सर्वसाधारण आएका थिए। तर, आन्दोलन बीचमै तुहियो। लघुवित्त र बैंकका ऋणीहरू निराश भएर गाउँ फर्के। नेतृत्वकर्ताः आन्दोलनको नेतृत्वकर्ता थिए मेडिकल व्यवसायी दुर्गा प्रसाईं। तर, पछि राष्ट्र, राष्ट्रियता, धर्म, संस्कृति र नागरिक बचाउ महाअभियान को संज्ञा दिइयो। कसरी टुंगियो : मंसिर ८ गते तीनकुने केन्द्रित आन्दोलन गर्ने घोषणा गरियो। तर, प्रहरीले त्यहाँ प्रदर्शन गर्न दिएन। त्यसपछि सिफलमा केही फाटफुट प्रदर्शन भयो। आन्दोलनमा आएकाहरू बेखर्ची भएर घर फर्किए। उनको आन्दोलन अहिले बिलायो। अनि के भइरहेको छ : प्रसाईंले आफू बिरामी परेर आराम गरिरहेका बताएका छन्। उनको पछि लाग्ने भीड पनि तितरवितर भइसकेको छ। हुन त प्रसाईंले आन्दोलनलाई निरन्तर दिने बताउँदै आएका छन्। राजतन्त्रको मुद्दा बोलेको मुख्य राजनीतिक दल राप्रपाले समेत उनको आन्दोलनलाई साथ दिएन। बरु, आफैंले पूर्वराजालाई झापा लगेर कार्यक्रम गर्यो। पूर्वराजा ज्ञानेन्द्र पनि मौन बसिदिए। राप्रपा नेपालका सहायक महामन्त्री तेजविक्रम शाह प्रसाईंले जनताका समस्या उठाएकाले केही दिन हलचल ल्याए पनि व्यक्तिले मात्रै आन्दोलन गरेर निष्कर्षमा नपुग्ने बताउँछन्। समान विचारधार भएका व्यक्ति, समूह, पार्टीसँग सहकार्य गरेर जाने निर्णयसमेत राप्रपा नेपालको रहेको उनको भनाइ छ। लघुवित्त पीडितको आन्दोलन कहिले थियो : करिब २ वर्ष निरन्तर। गाउँगाउँबाट लघुवित्त पीडितहरू आएर २ वर्षसम्म काठमाडौंमा आन्दोलन गरे। माग सुनुवाइ नभएपछि उनीहरूलाई मेकिडल व्यवसायी दुर्गा प्रसाईंको पछि लागे। तर, त्यति गर्दा पनि उनीहरूका माग सम्बोधन भएनन्। नेतृत्वकर्ता : लघुवित्तीय संस्थाविरुद्धको संघर्ष समिति बनाएका छन्। जसको नेतृत्व मनिराम ज्ञवालीले गरिरहेका छन्। दुर्गा प्रसार्इंले समेत आन्दोलन गरिदिन्छु भनेर लोभ्याए। कसरी टुंगियो : टुंगिएको छैन। अनि के भइरहेको छ : नेपाल राष्ट्र बैंकले लघुवित्त अवस्थाको अध्ययन प्रतिवेदन सार्वजनिक गरेको छ। उनीहरूको मागप्रति सरकार त्यति उदार भने देखिएको छैन। उनीहरूलाई दुर्गा प्रसाईंदेखि राजनीतिक नेतृत्वले समेत झुक्याउने र प्रयोग गर्ने काम गरिरहेको छ। उखु किसानको आन्दोलन कहिले भयो ?उखु किसानले पसिनाको मूल्य पाउन बीसौं वर्षदेखि सडक संघर्ष गर्दै आएका छन्। कहिले किसानले उखुमा आगो लगाएर विरोध गरे त कहिले सडक जाम गरेर धर्ना बसे। प्रत्येक वर्ष आन्दोलन गरेपछि मात्रै उखुको मूल्य सरकारले तोक्ने गरेको छ। ०४२ सालतिर हरिऔनमा इन्दुशंकर चिनी मिल खुले सँगै उखुखेतीको व्यावसायिक खेती सुरु भएको थियो। पहिला राम्रै थियो। पछि उद्योगपतिको मनोमानी बढ्दै गएपछि उखु किसानले संघर्ष थाले। २०६७ सालमा सर्लाहीको हरिऔनमा मूल्य लागतअनुसार उखुको मूल्य पाउनुपर्ने माग राख्दै किसानहरू कडा आन्दोलनमा उत्रेका थिए। त्यतिबेला किसानहरूको आन्दोलन चर्किएपछि प्रशासनले गोली चलायो। कफ्र्यु नै लगायो। बाध्य भएर सरकार चिनीको मूल्य अभिवृद्धि करको ५० प्रतिशत किसानलाई दिने निर्णयमा पुग्यो। त्यसपछि उखुको मूल्यमा वृद्धि भयो। त्यसले किसानलाई केही राहत मिल्यो। उत्साही भएर किसानले उखु खेती बढाउँदै लगे। नेतृत्वकर्ता ? नेपाल उखु उत्पादक महासंघले उखु किसानको आन्दोलनको नेतृत्व गर्दै आएको छ। उखु उत्पादन हुने जिल्लाहरूमा जिल्ला संघ पनि छन्। २५ वर्षदेखि सर्लाहीका उखु किसान कपिलमुनि मैनालीले उखु किसानको आन्दोलनको नेतृत्व गर्दै आएका छन्। बेलाबखतमा पीडित किसानहरू संघर्ष समिति बनाएर आन्दोलन गर्छन्। कसरी टुंगियो ? दुई दशकदेखि उखु किसानको आन्दोलन जारी छ। यो आन्दोलन टुंगिएको छैन। बरु सरकार र उद्योगी मिलेर आन्दोलन दबाउँदै आएका छन्। उखु किसानले उठाएका सबै मागहरूमा सरकार, किसान र उद्योगीबीच निरन्तर त्रिपक्षीय सम्झौता हुँदै आएको छ। तर, त्यो सम्झौता कहिले पनि लागू हुँदैन। उखु खेती लगाउने बेलामै उखुको मूल्य तोकिने, चिनी मिललाई उखु बुझाएको एक सातामै भुक्तानी दिइने, सरकारले समयमै अनुदान उपलब्ध गराउने, चिनीको मूल्यको आधारमा उखुको भाउ तोक्ने जस्ता सम्झौता हुन्छन्। तर, त्यो कहिले लागू हुँदैन। यो सम्झौताप्रति सरकार र उद्योगी कहिले इमान्दार नबन्ने गरेको नेपाल उखु उत्पादक महासंघका अध्यक्ष कपिलमुनि मैनाली बताउँछन्। उनी भन्छन्, हामी सबै मिलेर नीति बनाउँछौं। सरकार र उद्योगपतिले त्यो नीतिलाई मान्दैनन्। अनि के भइरहेको छ ?अहिले खेतमा उखु उब्जिएको छ। काट्ने बेला भयो। उखु पाकेर सुक्न थाल्यो। तर, उखुको मूल्य तोकिएको छैन। सरकार, किसान र उद्योगपतिबीच दर्जनौंपटक वार्ता भइसकेको छ। तर, उखुको मूल्य नतोकिँदा उखु खेतमै थन्केर बसेको छ। किसानले प्रतिक्विन्टल ७८० रुपैयाँ मूल्य मागेका छन्। उखु र चिनीको मूल्यसँग सँगै तोक्नुपर्ने सर्त उनीहरूको छ। किसानको उखुको मूल्य सुरुमै उद्योगीहरूले तोक्न लगाएर आफूले उत्पादित चिनीको मनपरी मूल्यमा बिक्री गर्दै आएका छन्। अध्यक्ष मैनाली भन्छन्, किसानले सजिलै गरी उद्योगीबाट उखुको भुक्तानी र सरकारबाट अनुदान पाउँदैनन्। किसानले माइतीघरमण्डलामा धर्ना बसेर मूल्य पाउन ज्यान अर्पण गरेका छन्। यो परिस्थिति प्रत्येक वर्ष दोहोरिने गरेको छ। मिटरब्याजपीडित आन्दोलन कहिले भयो ? पटकपटक आन्दोलन भए। पछिल्लोपटक ०७९ साउन १६ देखि असोज १ गतेसम्म ४७ दिन काठमाडौंमा आन्दोलन भयो। सर्लाहीबाट मिटरब्याज पीडितले साहुबिरुद्ध आन्दोलन चर्काएका थिए। साहुबाट ठगिएका र शोषणमा परेका गरिब तथा विपन्नहरू गाउँबाट न्याय माग्दै सिंहदरबारसम्म आएका थिए। ०७७ सालपछि पीडितहरूले संघर्ष समिति गठन गरेर आन्दोलनमा एकताबद्ध भए। ०७९ जेठदेखि असार १३ गतेसम्म १४ दिनसम्म पीडितले काठमाडौंमा आन्दोलन गरे। आन्दोलनको दबाबमा सरकारले मिटरब्याज पीडितको समस्या अध्ययन गर्न २०७९ सालमा कार्यदल बनायो। तर, पनि पीडितले न्याय पाएनन्। अनि साउन १६ देखि असोज १ गतेसम्म ४७ दिन दोस्रो चरणको कडा आन्दोलन गरे। सरकारले पाँचबुँदे सम्झौता गर्यो। तर, सम्झौता लागू नगरेपछि पीडितहरू पैदल मार्च गरेर चैतमा काठमाडौं आए। संघर्ष समितिसँग सरकारले समस्या समाधान गर्न सम्झौता गर्यो। उनीहरू घर फर्के। तर, अर्को समूहले सम्झौता अधुरो रहेको भन्दै २०७९ चैत २० गतेदेखि काठमाडौंमा आन्दोलन गर्यो। नेतृत्वकर्ता ? माओवादीका नेता स्वर्गीय डाचाराज वाग्लेले २०७० सालमा मिटरब्याज पीडितको नेतृत्व गरेर आन्दोलन गर्न पहिलो पहिलोपटक काठमाडौं आएका थिए। २०७८ सालतिर नवलपरासीमा रामसुरत गुप्ताको अध्यक्षतामा मिटरब्याजीबिरुद्ध किसान मदुर संघर्ष समिति गठन भयो। उनको नेतृत्वमा २०७९ सालमा काठमाडौंमा आन्दोलन तात्यो। पछि यो समितिका अध्यक्ष रौतहटका अवधेश कुशवाहा भए। सिराहाका माओवादी नेता मनोज पासवानको नेतृत्वमा मिटरब्याज पीडित संघर्ष समिति गठन भएर पनि आन्दोलन गरियो। सरकारले गत वर्ष पासवानकै नेतृत्वमा संघर्ष समितिसँग सम्झौता गर्यो। कसरी टुंगियो ?मिटरब्याजपीडित संघर्ष समिति र सरकारसँग सम्झौता भयो। सरकारले अनुचित लेनदेन (मिटरब्याज) सम्बन्धी जाँचबुझ आयोग गठन गर्यो। आयोगले सरकारलाई प्रतिवेदन बुझाइसकेको छ। अनि के भइरहेको छ ? पीडितहरूले आन्दोलन जारी राखेका छन्। तर, गठित आयोगका पदाधिकारीले सरकारलाई प्रतिवेदन बुझाइसकेका छन्। पीडितका हजारौं उजुरीहरू जिल्ला प्रशासन कार्यालयमै थन्किएका छन्। अब अनुचित लेनदेनको उजुरी तथा समस्यालाई गृह मन्त्रालय र अन्तर्गतका जिल्ला प्रशासन कार्यालयहरूले टुंगो लगाउन आयोगले सुझाव दिएको छ। सरकारले गत चैतमा पूर्वन्यायाधीश गौरीबहादुर कार्कीको अध्यक्षतामा आयोग गठन गरेको थियो। अनुचित लेनदेन (मिटरब्याज) सम्बन्धी जाँचबुझ आयोगले साहुको कब्जामा परेको २१८ बिघा, १० कठ्ठा, ०७ धुर जग्गा गरिब किसानलाई जिल्ला प्रशासन कार्यालयमा भएको छलफलबाट फिर्ता गराएको बताएको छ। हालसम्म कुल ७ सय ९३ कित्ता जग्गा साहुबाट पीडितलाई फिर्ता दिलाइएको आयोगका अध्यक्ष कार्कीले जनाए। आयोगमा परेको कुल निवेदनमध्ये ५ हजार १८८ निवेदन मिलापत्र भएर फछ्र्यौट गरिएको छ। आयोगले २०८० वैशाख १७ देखि जेठ १४ सम्म पीडितहरूको निवेदन लिएको थियो। त्यसबेला करिब २८ हजार निवेदन परेको थिए। तीमध्ये मधेसका ८ जिल्लाबाट २१ हजार ५ सय ५२ र पश्चिम नवलपरासीबाट १ हजार ८ सय ६२ निवेदन परेका थिए। सबभन्दा बढी निवेदन बाराबाट परेको थियो। पीडितहरू र साहुहरूबीच ५ अर्ब ५७ करोड १९ लाख रुपैयाँको लिखत कारोबार भएको देखिन्छ।"
जसले पढाउँछन् दलित बालबालिकालाई निःशुल्क ट्युसन,"जनकपुरधाम : एकाबिहानै मनोज राम पर्साको सखुवा परसौनी५ महुवास्थित दलित बस्ती पुग्छन्। त्यतिबेलासम्म बोरा, चकटी र कापीकलम लिएर तम्तयार हुन्छन्, दलित समुदायका बालबालिका। अनि, सुरु हुन्छ, उनीहरूको ट्युसन कक्षा। मनोजले दलित समुदायका बालबालिकालाई बिहान र साँझ निःशुल्क ट्युसन पढाउँछन्। शैक्षिक ज्ञान मात्र नभई उनले सामाजिक रूपमा बाँच्ने सीप र गुण पनि सिकाउँछन्। कसरी सफासुग्घर हुने, घरपरिवारमा कस्तो व्यवहार गर्ने, ठूलासानालाई आदर र सम्मान कसरी गर्ने लगायतका दैनिक जीवनका ज्ञान बालबालिकालाई सिकाउँछन्। दैनिक डेढदेखि दुई घण्टा बिहान र त्यत्तिनै समय बेलुका मनोजले निःशुल्क ट्युसन कक्षा सञ्चालन गरिरहेका छन्। पढेर ठूलो मान्छे बन्ने धोको मनोज रामको सानै उमेरदेखि थियो। पर्साको सखुवा परसौनी गाउँपालिका५ महुवाको दलित बस्तीमा चमार समुदायमा जन्मिएका मनोजको नत घरपरिवारमा कसैले किताब कापी देखेका थिए। नत कसैले विद्यालय पढ्ने अवसर नै पाएका थिए। बुवा जंगबहादुर महरा खेतबारीमा मजदुरी गर्थे। गाउँमा गीत गाउने र नाच्ने काम गर्थे। आमा मैनादेवी महरा पनि मजदुरी गरेर जेनतेन मनोज र उनका तीन भाइबहिनीको गुजारा चलाउँथिन्। आर्थिक रूपमा निकै विपन्न परिवार भए पनि मनोजको सपना पढेर ठूलो मान्छे बन्ने थियो। उनको सपनालाई पूरा गर्न आमा मैनाले पनि सघाइन्। मनोजले शिक्षा संकायबाट स्नातकसम्म पढिसकेका छन्। उनले शिक्षा सेवा आयोगमा नाम निकालेर सरकारी शिक्षकको जागिर पनि पाइसकेका छन्। बाल्यकालमा गुणस्तरीय शिक्षाका लागि पाएको कठिनाइ र आर्थिक अभावमा ट्युसन पढ्न नपाउँदाको पीडा उनको मनमा थियो। दलित र असहाय समुदायका बालबालिकाले आफ्नो जस्तो अवस्था भोग्नु नपरोस भनेर निःशुल्क ट्युसन कक्षा सञ्चालन गरेको मनोजले बताए। मैले आफ्नै गाउँबाट ट्युसन पढाउन सुरु गरेँ, मनोजले भने, सुरुमा दलित बस्तीकै ५० जना बालबालिकालाई पढाउन थाले। पछि अन्य साथीभाइले पनि यस अभियानलाई सहयोग गर्न इच्छा देखाएपछि अहिले पर्साका पाँचवटा स्थानीय तहका दलित बस्तीमा निःशुल्क ट्युसन पढाउन थालेका छौं। दलित समुदायको उत्थान नहुनुमा सबैभन्दा प्रमुख कारण अशिक्षाकै अभाव भएको उनले बताए। त्यसैले हाम्रो समुदायलाई शिक्षित बनाउन हामीले सानोतिनो प्रयास गरिरहेका छौं, उनले भने। दलित बालबालिकामा शिक्षाको पहुँच बढाउने उद्देश्यले ०७७ सालमा ९ जना दलित समुदायकै युवाहरू मिलेर मनोजले गाउँमै पिस फोर दलित फाउन्डेसन नेपाल नामको संस्था खोले। यस संस्थामार्फत उनले पर्साको सखुवा परसौनी५ महुवन, सोही गाउँपालिका३ कौवावनको मुसहर बस्ती, कटैया गाउँको दलित बस्ती र बाराको इनर्वा बस्टोलवाको दलित बस्तीमा निःशुल्क ट्युसन कक्षा सञ्चालन गरिरहेका छन्। दलित बालबालिकाका लागि सामुदायिक निःशुल्क ट्युसन कक्षा तथा सिकाइ केन्द्र नाम दिएर स्वयंसेवक शिक्षकहरूको सहायताले सञ्चालित ट्युसन कक्षाहरूमा अहिले १ हजारभन्दा बढी दलित बालबालिका अध्ययनरत छन्। यी निःशुल्क कक्षाहरू सञ्चालन गर्दा हामीलाई अर्थको खाँचो पनि पर्छ तर, त्यो रकमहरू हामी आफ्नै कमाईबाट र चन्दा संकलन गरेर जोहो गर्छौं, मनोजले भने, सामाजिक सञ्जालमा हाम्रो अभियान र निःशुल्क ट्युसन कक्षाको फोटोहरू राख्दा धेरै जना सहयोगीहरूले दलित बालबालिकाहरूलाई कापी, कलम जस्ता शैक्षिक सामग्रीहरू पनि बेलाबखत उपलब्ध गराउँछन्। मधेसका सम्पूर्ण बालबालिकाहरू माझ निःशुल्क शिक्षा पुर्याउन प्रदेश र स्थानीय सरकारबाट पनि सहयोगको खाँचो छ।"
"पहिलोपटक परराष्ट्रमा महिला सचिव, सेवा लम्साललाई बढुवा गर्ने निर्णय",काठमाडौं : सरकारले परराष्ट्र सचिवमा सेवा लम्साललाई बढुवा गरेको छ। बिहीबार बसेको मन्त्रिपरिषद् बैठकले रिक्त परराष्ट्र सचिवमा लम्साललाई बढुवा गर्ने निर्णय गरेको हो। उनी अहिले वरिष्ठ सहसचिव थिइन्। सेवा अवधिका कारण भरतराज पौड्यालले अवकास पाएपछि पराष्ट्र मन्त्रालयको सचिव रिक्त थियो। सोही पदमा लम्साललाई बढुवा गरिएको हो। परराष्ट्र सचिव बन्ने सेवा लम्साल पहिलो महिला हुन्।
गणतन्त्रका नाममा लुटतन्त्र चलिरहेको छ : अध्यक्ष लिङ्देन,"महेन्द्रनगर : राष्ट्रिय प्रजातन्त्र पार्टी (राप्रपा)का अध्यक्ष राजेन्द्र लिङ्देनले गणतन्त्रका नाममा लुटतन्त्र चलिरहेको आरोप लगाएका छन्। बिहीबार महेन्द्रनगरमा आयोजित आमसभालाई सम्बोधन गर्दै अध्यक्ष लिङ्देनले मुलुकमा गणतन्त्रका नाममा लुटतन्त्र चलिरहेकाले गणतन्त्र कमजोर बन्दै गएको बताए। 'राप्रपाले महेन्द्रको सालिक राख्ने कुराले गणतन्त्र लगलग काँपेको छ', उनले भने, 'गणतन्त्र भित्रभित्रै कमजोर भइसकेको छ। ढल्न मात्रै बाँकी छ।' उनले २०४६ सालयता भ्रष्टाचार मौलाएको बताउँदै राजनीतिक दलका शीर्ष नेता र कर्मचारीको सम्पत्ति छानबिन गर्नुपर्ने बताए। 'जसजसले एनसेलको कारोबार गरेका छन्, उनीहरूका आफन्त नै छानबिन समितिका संयोजकदेखि सदस्य छन्', उनले भने, 'सरकार अनियमितता ढाकछोपमा लागेको छ।' उनले एनसेल खरिद बिक्री प्रकरणमा समेत अनियमितता भएको बताउँदै सरकारले बनाएको छानबिन समितिप्रति आशंका व्यक्त गरे। मुलुक सुधारका लागि नयाँ आन्दोलनको विकल्प नभएको बताउँदै राप्रपाले आन्दोलन गर्ने तयारी गरिरहेको उनको भनाइ थियो। 'अब नयाँ सम्झौता र समझदारीबाट देशलाई अगाडि लैजानुको विकल्प छैन', उनले भने, 'अहिलेको व्यवस्थाले मुलुकको समस्या समाधान गर्न सकेन।' राप्रपाले महेन्द्रनगरस्थित संविधान चोकमा राजा महेन्द्रको सालिक स्थापना गर्न खोजेको थियो। तर, अन्य दलले विरोध गरेपछि स्थानीय प्रशासनले शान्ति सुरक्षा कायम राख्न भन्दै सात दिनसम्म निषेधाज्ञा जारी गरेको छ।"
सिंहदरवारमा मन्त्रिपरिषद् बैठक सुरु,काठमाडौं : प्रधानमन्त्री कार्यालय सिंहदरवारमा मन्त्रिपरिषद् बैठक सुरू भएको छ। प्रधानमन्त्री पुष्पकमल दाहालले समसमायिक विषयवस्तुमा छलफल गर्न बैठक बोलाएका हुन्। प्रधानमन्त्री सचिवालयका अनुसार बैठकमा समसामयिक राजनीतिक विषय र सरकारका नियमित काम कारबाहीको विषयमा छलफल हुनेछ। सरकारले आज केही सचिवको सरुवा गर्ने तयारी गरेको स्रोतले बताएको छ।
हस्तकला उद्यमीलाई सरकारले प्रोत्साहन गर्नुपर्ने : राष्ट्रपति,"काठमाडौं : राष्ट्रपति रामचन्द्र पौडेलले हस्तकला व्यवसायमा संलग्न उद्यमीलाई सरकारले प्रोत्साहन गर्नुपर्ने बताएका छन्। बिहीबार काठमाडौंमा २० औं हस्तकला व्यापार मेला तथा १८ औं हस्तकला प्रतियोगीताको उद्घाटन गर्दै राष्ट्रपति पौडेलले हस्तकला क्षेत्रले स्वदेशी कच्चा पदार्थमा आधारित र उच्च मूल्य अभिवृद्धि हुने वस्तु उत्पादन गर्ने भएकाले यो व्यवसायमा संलग्न उद्यमीलाई सरकारले प्रोत्साहन गर्नपर्ने बताएका हुन्। हस्तकला क्षेत्रको परम्परागत सीप र प्रविधि हस्तान्तरणका लागि आवश्यक पर्ने कार्यक्रम, तालिमहरू सञ्चालनार्थ संघ, प्रदेश, स्थानीय सरकारसहित निजी क्षेत्रको साझेदारीमा हस्तकलाग्राम स्थापना गर्न आवश्यक रहेको उनले बताए। राष्ट्रपतिले हस्तकला सामग्रीले स्वदेशी मात्र होइन विदेशी पर्यटकलाई पनि आकर्षित गरिरहेको हुनाले पर्यटनसँग सम्बन्धित विभिन्न निकायहरूबीच उचित समन्वय र सहयोगको वातावरण तयार गर्न जरुरी रहेको धारणा व्यक्त गरे। राष्ट्रपति पौडेलले नेपाली हस्तकलाको प्रतिलिपि अधिकार सुरक्षित गर्दै नेपाली परम्परागत सीप र उत्पादनलाई नयाँ पुस्तासम्म हस्तान्तरण गर्दै समय सापेक्ष विकास गर्न आवश्यक रहेको जिकिर गरे । हस्तकला अर्थव्यवस्थाको पहिचानमा आधारित उद्योग व्यवस्था भएको हुँदा यसको उत्पादनले मुलुकको पहिचान विश्वरभर फैलाउन योगदान पुर्याउने उनले बताए। नेपाल हस्तकला महासंघको आयोजनामा सुरु मेला पुष २ गतेसम्म काठमाडौंको दरवारमार्गस्थीत अन्नपूर्ण होटलमा मेला सञ्चालन हुनेछ । मेलामा हस्तकलाका करिब १ सय ३० वटा स्टल रहेका छन् । मेला अन्तर्गत परम्परागत विधा तर्फ पौभा र समसामयिक विधातर्फ छ्वाली कला मा प्रतियोगिता सञ्चालन हुने महासंघले जनाएको छ ।"
सिग्देललाई रथीमा बढुवा गर्ने सरकारको निर्णय,काठमाडौं : सरकारले नेपाली सेनाका उपरथी अशोकराज सिग्देललाई रथीमा बढुवा गर्ने निर्णय गरेको छ। सिंहदरबारमा बिहीबार बसेको मन्त्रिपरिषद बैठकले रिक्त रथी पदमा सिग्देललाई बढुवा गर्ने निर्णय गरेको सरकारकी प्रवक्ता रेखा शर्माले जानकारी दिइन्। त्यस्तै बैठकले नेपाल परराष्ट्र सेवातर्फको राजपत्राङ्कीत बिशिष्ट श्रेणी(सचिव) रिक्त एक पदमा सहसचिव सेवा लम्साललाई बढुवा गर्ने निर्णय गरेको छ भने विद्युत खपत बृद्धि तथा खनिज इन्धन न्यूनिकरण सम्बन्धी कार्ययोजना २०८० लाई स्वीकृत गर्ने निर्णय गरेको प्रवक्ता शर्माले जानकारी दिइन्। त्यसअघि सिंहदरबारमा आव २०८०८१ को नीति तथा कार्यक्रम र बजेटको कार्यान्वयन चौमासिक समीक्षा भएको थियो। चौमासिक समिक्षा सन्तोषजनक नपाइएको प्रवक्ता शर्माले बताइन्। चौमासिक समीक्षामा केहि मन्त्रीहरू कार्यव्यस्तताका कारण अनुपस्थित भएकाले पुन अर्को बैठक बस्ने उहाले जानकारी दिइन्।
एकीकृत समाजवादीको सचिवालय बैठक आज : केके छन् एजेण्डा ?,"काठमाडौं : नेकपा एकीकृत समाजवादीको सचिवालय बैठक आजदेखि दुई दिनसम्म पार्टी केन्द्रीय कार्यालयमा बस्ने भएको छ। एसका उपमहासचिव एवं प्रचार विभाग प्रमुख जगन्नाथ खतिवडाका अनुसार बैठकले सङ्गठन विस्तार गर्ने कार्ययोजना र राष्ट्रियसभाको निर्वाचनमा पार्टीका तर्फबाट उम्मेदवार बन्न मापदण्ड तय गर्ने छ। सङ्गठन निर्माणमा समर्पित पार्टीको वैचारिक दृष्टिकोणलाई जनतासम्म पुर्याउन सक्षम तथा अहिलेसम्म अवसर प्राप्त नगरेका नेतालाई प्राथमिकतामा राखेर बनाइने मापदण्डका आधारमा उम्मेदवार छनोट गरिने उनको भनाई छ। राससका अनुसार बैठकमा देशभरको साङ्गठनिक अवस्था, जनवर्गीय सङ्गठनको कार्यप्रगतिको समीक्षा गरिने उक्त बैठकमा सुशासन, जनजीविका, समसामयिक राजनीतिक विषयमा छलफल गरिने बताइएको छ। पार्टीको विधान हेरफेर गर्न आगामी माघमा हुने विधान सम्मेलनका लागि एजेण्डा प्रस्ताव गरिने, समान विचार राख्ने राजनीतिक दल, सङ्घसंस्था तथा समूहसँग भएका कार्यगत एकताबारे जानकारी गराइने उपमहासचिव खतिवडाले जानकारी दिए। महासचिव घनश्याम भुसालले साङ्गठनिक प्रतिवेदन पेस गर्ने सचिवालय बैठक आन्तरिक विवाद समाधानमा केन्द्रित हुने छलफलमा इलाममा हुने प्रतिनिधिसभाको उपनिर्वाचनलगायत सबै तहको उपनिर्वाचनमा पार्टीको तर्फबाट आवश्यक तयारीबारे समीक्षा गरिने छ। उक्त बैठकले गर्ने निर्णयलाई स्थायी समिति, पोलिटब्यूरो, केन्द्रीय कमिटी बैठकले अनुमोदन गरेपछि कार्यान्वयन गरिने छ। बैठकले प्रदेश, क्षेत्र र भूगोलको सन्तुलन मिलाएर आवश्यक स्थानमा नेताहरूको जिम्मेवारी हेरफेर गर्ने बताइएको छ।"
"पूर्वगृहमन्त्री बालकृष्ण खाँणको मुद्दामा आज सुनुवाइ, पेशी न्यायाधीश कोइरालाको इजलासमा","काठमाडौं : नक्कली भुटानी शरणार्थी प्रकरणमा मुछिएका पूर्वगृहमन्त्री बालकृष्ण खाँणले दिएको निवेदनमाथि आज सुनुवाइ हुने भएको छ। उच्च अदालत पाटनका न्यायाधीश कृष्णराम कोइरालाको एकल इजलासमा निवेदनमाथि सुनुवाइ हुन लागेको हो। उच्च अदालतका प्रवक्ता तीर्थराज भट्टराईले गोला प्रणालीबाट एकल इजलासमा पेसी तोकिएको जानकारी दिए। यसअघि मंसिर १५ गते उच्च अदालतका न्यायाधीशद्वय प्रकाश खरेल र जनक पाण्डेको संयुक्त इजलासमा राय बाझिए पनि उक्त विवादको टुंगो तेस्रो न्यायाधीशसमक्ष पेश गरी सुनुवाइ गर्ने निर्णय भएको थियो। न्यायाधीश पाण्डेले खाँणलाई ३० लाख रुपैयाँ धरौटी लिएर मुद्दाको पुर्पक्ष गर्न राय दिएका थिए। तर,अर्का न्यायाधीश खरेलले खाँण निर्दोष रहेको विश्वास गर्न मिल्ने मनासिव आधार नभएको उल्लेख गर्दै फरक राय पेस गरेका थिए। न्यायाधीशबीचको राय बाँझिँदा खाँणको निवेदन उपरको सुनुवाइ अब एकल इजलासमा हुन लागेको हो। एकल इजलासमा रहने न्यायाधीशको रायबमोजिम खाँण थुनामै रहन्छन् वा धरौटीमा निस्कन्छन् भन्ने टुंगो लाग्नेछ। १५ मंसिरमा उच्च अदालत पाटनले नक्कली भुटानी शरणार्थी प्रकरणमा पूर्वसचिव टेकनारायण पाण्डे, पूर्वमन्त्री टोपबहादुर रायमाझी, तत्काली गृहमन्त्री रामबहादुर थापा बादलका सुरक्षा सल्लाहकार इन्द्रजित राई,आङटावा शेर्पा तथा बिचौलिया केशवप्रसाद दुलाल,सानु भण्डारी,सागर राई,विक्रम भनिने गोविन्दकुमार चौधरी र सन्देश शर्मालाई थुनामै राख्न आदेश दिएको थियो। त्यसैगरी टेकनाथ रिजाललाई १५ लाख धरौटी, सन्दीप रायमाझीलाई ३० लाख र नरेन्द्र केसीलाई १० लाख धरौटीमा रिहा गर्न आदेश दिएको थियो भने हरिभक्त महर्जन, लक्ष्मी महर्जन, शमशेर मिया, आशिष बुढाथोकी, टेक गुरुङ, रामशरण केसी र केशव तुलाधरलाई धरौटीमा रिहा गर्न आदेश दिएको थियो।"
"भारतद्वारा उदयपुरमा उच्च प्रभाव सामुदायिक विकास परियोजनाको शिलान्यास, ३ करोड ७९ लाखमा भवन निर्माण हुने","उदयपुर : भारतको आर्थिक सहयोगमा निर्माण हुने उदयपुरको बेलका नगरपालिकास्थित जनता बेलका माध्यमिक विद्यालयको विद्यालय भवनको शिलान्यास भएको छ। कांग्रेसका नेता तथा पूर्व मन्त्री डा नारायण खड्का र भारतीय राजदूतावास, काठमाडौंका नियोग उपप्रमुख प्रसन्न श्रीवास्तवले नेपालभारत विकास सहकार्यअन्तर्गत भारत सरकारको ३ करोड ७९ लाख रुपैयाँको आर्थिक सहयोगमा निर्माण हुने जनता बेलका माध्यमिक विद्यालयको विद्यालय भवनको शिलान्यास गरेका हुन् । नेपालभारत विकास सहकार्य अन्तर्गतको भारत सरकारको अनुदान सहयोग आवश्यक कक्षा कोठा र अन्य पूर्वाधार संरचनासहितको तीन तल्ले विद्यालय भवनको निर्माणमा उपयोग गरिनेछ । भारत सरकार र नेपाल सरकारबीच भएको सम्झौता अन्तर्गत पहिले साना विकास परियोजना नामले परिचित यस परियोजनालाई उच्च प्रभाव सामुदायिक विकास परियोजनाको रूपमा अघि बढाइने भारतीय राजदूतावासले जनाएको छ । उदयपुरको बेलका नगरपालिकामार्फत यो परियोजनाको कार्यान्वयन गरिनेछ । कार्यक्रममा भारतीय राजदूतावासका नियोग उपप्रमुख श्रीवास्तवले यी परियोजना भारत र नेपालबीचको बलियो विकास साझेदारीको एक महत्त्वपूर्ण हिस्सा भएको बताए । साथै उनले यी परियोजनाले हालैका वर्षमा उल्लेख्य प्रगति हासिल गरेको र नेपाल सरकार र नेपाली जनताका प्राथमिकतामा रहेका विभिन्न क्षेत्रहरूलाई समेत समेटेको दाबी गरे । उनले दुवै देशका जनताको हितका लागि नेपाल सरकारको प्राथमिकता अनुरूप विकास साझेदारीलाई सुदृढ गर्न भारत सरकार निरन्तर लागिपर्ने प्रतिबद्धता व्यक्त गरे । उनले नेपालमा उच्च प्रभाव सामुदायिक विकास परियोजना कार्यान्वयनले गत महिना सफलतापूर्वक २० वर्ष पूरा गरेको पनि बताए । दूतावासमा अनुसार सन् २००३ यता नेपालका विभिन्न क्षेत्रमा ५५० वटा भन्दा बढी उच्च प्रभाव सामुदायिक विकास परियोजना अघि बढाइएका छन् र ४८८ वटा परियोजना सम्पन्न भइसकेका छन् । यी मध्ये ८४ वटा परियोजना कोशी प्रदेशमा रहेका छन् जसमा ११ वटा परियोजना उदयपुरमा छन् । दूतावासले भारत सरकारले स्वतन्त्रता दिवस र गणतन्त्र दिवसको अवसरमा नेपालका विभिन्न अस्पताल, स्वास्थ्य चौकी र शैक्षिक संस्थालाई ९७४ वटा एम्बुलेन्स र २३४ वटा स्कुल बस उपहारस्वरुप प्रदान गरिसकेको छ जसमध्ये कोशी प्रदेशलाई १४१ वटा एम्बुलेन्स र ३५ वटा स्कुल बस उपहारस्वरुप प्रदान गरिएको जनाएको छ। परियोजनाको कार्यान्वयनले नेपाली जनताको समुन्नतिका लागि र प्राथमिकताका क्षेत्र विशेष गरी नेपालको शैक्षिक क्षेत्रमा पूर्वाधारको विस्तारका लागि नेपाल सरकारले चालेका प्रयासमा भारत सरकार सदैव हातेमालो गर्न तयार रहेको दूतावासले जारी गरेको विज्ञप्तिमा उल्लेख छ।"
एनसेलको सेयर खरिदबिक्रीविरुद्ध परेको रिट न्यायाधीश फुयालको इजलासमा,"काठमाडौं : दूरसञ्चार सेवा प्रदायक कम्पनी एनसेलको सेयर खरिदबिक्री प्रकरणबारे परेको रिटमाथि आज सुनुवाइ हुने भएको छ। सुनुवाइका लागि रिटको पेशी न्यायाधीश हरिप्रसाद फुयालको एकल इजलासमा तोकिएको छ। बुधबार सुनुवाइका लागि पेशी न्यायाधीश नहकुल सुवेदीको इजलासमा तोकिए पनि 'हेर्न नभ्याइने' सूचीमा राखिएको थियो। चारपटक लगातार 'हेर्न नभ्याइने' सूचिमा परेको सो रिटमाथि आज सुनुवाइ हुन लागेको हो। यसअघि मंसिर २४ गते न्यायाधीश कुमार रेग्मी, २५ गते न्यायाधीश विनोश शर्मा, २६ गते न्यायाधीश प्रकाश कुमार ढुंगाना र २७ गते नहकुल सुवेदीको एकल इजलासमा पेशी तोकिएको थियो। प्रतिनिधिसभा सांसद अमरेश कुमार सिंहले एनसेलको सेयर स्वामित्व खरिद बिक्री रोक्न माग गर्दै शुक्रबार सर्वोच्च अदालतमा रिट दिएका थिए। रिटमा नेपालको नियम, कानुनको पालना नगरी कर छल्ने उद्देश्यले निकै कम मूल्यमा ८० प्रतिशत सेयर बिक्री गर्न भएको सम्झौतालाई मान्यता नदिन परमादेशको माग गरिएको छ। नेपालको नियमनकारी निकायले अनुमति नदिएको अवस्थामा गरिएको सेयर कारोबारको वैधानिकता उत्प्रेषणको आदेशले बदर गर्न समेत रिटमा माग गरिएको छ। आजियाटा र स्पेक्ट्रलाइट यूके लिमिटेडबीच कारोबार अपारदर्शी भएको र एनसेलको अनुमतिपत्र रहुञ्जेलसम्म आजियाटाले एनसेलको आम्दानी लैजाने गरी सेयर खरिदबिक्रीको सम्झौता भएको दाबी रिट निवेदनमा गरिएको छ। एनसेल कम्पनीको सेयरबिक्रीमा विधिको शासनलाई चुनौती भएको उल्लेख गर्दै रिटमा अहिलेसम्मकै सबैभन्दा ठूलो भ्रष्टाचार काण्ड भएको जिकिर गरिएको छ। मलेसियाको कम्पनी आजियाटाले आफूसँग भएको एनसेलको ८० प्रतिशत स्वामित्व बेचेको सार्वनजिक भएपछि विवाद सुरू भएको छ।"
रास्वपाको वडा अधिवेशन आजदेखि,"काठमाडौं : राष्ट्रिय स्वतन्त्र पार्टी (रास्वपा)को वडा अधिवेशन आजदेखि सुरु भएको छ । रास्वपाले पार्टी स्थापनापछि पहिलोपटक वडा अधिवेशन गर्न थालेको हो । सातै प्रदेशका एक एक वडाबाट आजदेखि वडा अधिवेशन आरम्भ भएको पार्टीको संसदीय दलका प्रमुख सचेतक सन्तोष परियारले जानकारी दिए । निर्वानपछि एक वर्षमा पार्टीको अधिवेशन सुरु गर्ने निर्णय गरेका थियौँ । औपचारिक रुपमा अधिवेशन आजदेखि सुरु भएको छ, उनले भने, सात प्रदेशमा सात वडामा वडा अधिवेशन आजै सक्छौँ । हामीले निरन्तररुपमा वडा अधिवेशन, पालिका अधिवेशन र प्रदेश अधिवेशन गरेर क्रमशः राष्ट्रिय महाधिवेशनको बाटो खुलाएका छौँ । जलेश्वर बैठकबाट पार्टीको वैचारिक धार स्पष्ट गरेका छौँ । यसलाई स्थानीय तहसम्म पुर्याउने मुख्य एजेण्डा हो, प्रमुख सचेतक परियारले भने । सङ्गठन विभागका सचिव शङ्कर श्रेष्ठले प्रत्येक वडामा एक सभापतिसहित ११ सदस्यीय वडा समिति गठन गरिने बताए । उनले भने, ११ जनामध्ये कम्तीमा चार महिला सदस्य अनिवार्य गरेका छौँ । चार जनामध्ये पनि एक जना अनिवार्यरुपमा दलित महिलाको व्यवस्था गरिएको छ । छ जना ४५ वर्षमुनिका युवा हुनै पर्नेछ । रासस"
संसदको महत्त्वपूर्ण काम सरकारको काम कारबाहीमाथि निगरानी गर्नु हो : सभामुख घिमिरे,"काठमाडौं : सभामुख देवराज घिमिरेले संसदको एउटा महत्त्वपूर्ण काम सरकारको काम कारबाहीमाथि निगरानी गर्नु रहेको बताएका छन्। निजामती सेवा ऐनबाट निकालेर छुट्टै ऐनद्वारा सञ्चालित संसद सेवा विशिष्ट, स्वायत्त र व्यावसायिक सेवा हो। संसद सेवाको स्वायत्तताबारे खासगरी कर्मचारी वृत्तमा नै बहसहरु हुने गरेकोबारे म जानकार नै छु। अलग्गै सेवा सोचविचार गरेर नै गठन गरेको भन्ने स्मरण गराउन चाहन्छु। शुभकामना सन्देशमा अधिकारीले भनेका छन्, संसदको एउटा महत्त्वपूर्ण काम भनेको सरकारको काम कारवाहीमाथि निगरानी गर्नु हो। सरकारको निगरानीको कामलाई प्रभावकारी कार्य सम्पादन गर्न, संसदीय क्षमता र सामर्थ्य विकास गर्न संसद सेवालाई अलग गरिएको हो। संसदलाई आवश्यक पर्ने जनशक्ति, सूचना, प्रविधि, भौतिक सामग्री उपलब्ध गराउनु संघीय संसद सचिवालयको कार्य हो। घिमिरेले भनेका छन् ,संसद सेवाको विशिष्ट कार्य प्रणालीले विधायिकी कार्य, संसदीय कामकारवाहीमा अविच्छिन्न सहयोग पुगेको महसुस गरेको छु। स्थायी सरकारको रुपमा रहेका कर्मचारी वर्गको वृत्ति विकास, विशेषज्ञता र मितव्ययी आचरण आजको दिनमा अपेक्षित छ। उनले संसदको प्रभावकारिता धेरै हदसम्म कर्मचारीहरुको क्षमता र सक्रियतामा निहीत रहेको उल्लेख गरेका छन्। सभामुख घिमिरेले आगामी दिनमा संघीय संसद सचिवालयमा कार्यरत कर्मचारीहरुमा उच्च मनोबल, निष्पक्ष र प्रभावकारी कार्यसम्पादन तथा लगनशीलता वृद्धि गर्न ऊर्जा प्राप्त हुने विश्वास व्यक्त गरे। २०५८ सालमा स्वायत्त संसद सेवा गठन भएको स्मरणमा प्रत्येक वर्ष मंसिर २८ गते संसद सेवा दिवस मनाउने गरिएको छ। नेपालको संविधानको धारा २०७ मा संघीय संसदको काम कारवाही सञ्चालन तथा व्यवस्थापन गर्न एक सचिवालय रहने र त्यस्तो सचिवालयको स्थापना र तत्सम्बन्धी अन्य व्यवस्था संघीय कानून बमोजिम हुने व्यवस्था छ।"
मन्त्रिपरिषदको बैठक बस्दै,काठमाडौं : प्रधानमन्त्री पुष्पकमल दाहाल (प्रचण्ड) ले आज मन्त्रिपरिषदको बैठक बोलाएका छन्। प्रधानमन्त्री तथा मन्त्रिपरिषद्को कार्यालय सिंहदरबारमा दिउँसो ३ बजे बैठक बस्ने प्रधानमन्त्री सचिवालयले जनाएको छ। बैठकमा समसामयिक राजनीतिक विषय र सरकारका नियमित काम कारबाहीको विषयमा छलफल हुनेछ। सरकारले आज केहि सचिवको सरुवा गर्ने तयारी गरेको स्रोतले बताएको छ।
एनसेलको सेयर खरिदबिक्रीविरुद्ध नेविसंघको विरोध प्रदर्शन,"काठमाडौं : सत्तारुढ दल नेपाली कांग्रेसको विद्यार्थी संगठन नेपाल विद्यार्थी संघ (नेविसंघ) ले एनसेलको सेयर खरिदबिक्रीविरुद्ध प्रदर्शन गरेको छ। एउटा काण्ड सेलाउन नपाउँदै अर्को काण्ड आएको भन्दै नेविसंघले भष्टाचारलाई जरेदेखि उखेलेर देशमा सुशासन कायम गर्न माग गर्दै विरोध प्रदर्शन गरेको हो। नेविसंघको केन्द्रीय तदर्थ समितिले बिहीबार बिहान बागबजारस्थित पद्मकन्या क्याम्पस अगाडि विरोध प्रदर्शन गरेको हो। एनसेलको सेयर खरिदब्रिकी प्रकरणलगायत अन्य भ्रष्टाचारका विषयमाथि गहिरो अनुसन्धान हुनुपर्ने माग गर्दै विद्यार्थीहरू आन्दोलित बनेका हुन्। एनसेलको सेयर स्वामित्व खरिद बिक्री रोक्न माग गर्दै शुक्रबार सर्वोच्च अदालतमा रिट समेत परेको छ। मलेसियाको कम्पनी आजियाटाले आफूसँग भएको एनसेलको ८० प्रतिशत स्वामित्व बेचेको सार्वनजिक भएपछि विवाद सुरू भएको छ। र्यालीका क्रममा विभिन्न नारा लेखेका प्ले कार्ड प्रदर्शन गरिएका थिए। कांग्रेस सरकारमा रहँदा कुशासन किन ? एउटा काण्ड सेलाउन नपाउँदै अर्को काण्ड आउँछ,काण्डै काण्डको सहर ,भ्रष्टाचार कुशासन अनियमितता कहिलेसम्म ? जस्ता नारा लेखिएका प्लेकार्ड प्रदर्शन गरिएको थियो।"
हवाई सुरक्षाको विषयलाई लिएर रास्वपाले गरायो प्रधानमन्त्रीको ध्यानाकर्षण (पूर्णपाठ),"१० वर्षदेखि युरोपियन युनियनको कालो सूचीमा रहँदा नेपाललाई कति क्षति भयो ? यसको जिम्मेवारी कसले (प्रधानमन्त्री, पर्यटनमन्त्री, नागरिक उड्डयन प्राधिकरण) लिने ? काठमाडौं : राष्ट्रिय स्वतन्त्र पार्टीले प्रधानमन्त्री पुष्पकमल दाहाल प्रचण्डलाई नेपालको हवाई सुरक्षाको विषयलाई लिएर ध्यानाकर्षण गराएको छ। बिहीबार बिहान राष्ट्रिय स्वतन्त्र पार्टीका कार्यवाहक सभापति डोलप्रसाद अर्यालको नेतृत्वमा गएको प्रतिनिधिमण्डलले प्रधानमन्त्री प्रचण्डलाई तीन विषयमा ध्यानाकर्षण गराएको हो। राष्ट्रिय स्वतन्त्र पार्टीले त्रिभुवन अन्तर्राष्ट्रिय विमानस्थलको ग्राउण्ड ह्याण्डलिङमा प्राधिकरणको निर्णय, ईयूको सेफ्टी लिस्टर नेपालको कमजोरी र निगमको नयाँ विमान खरिदका विषयलाई लिएर ध्यानाकर्षणसहित सुझाव दिएको छ। अर्यालले बुझाएको ध्यानाकर्षण पत्रमा नेपाल एयरलाइन्सले ग्राउण्ड ह्याण्डलिङलाई आफ्नो आम्दानीको मेरुदण्ड मान्दै आएको उल्लेख छ। विमानस्थल राष्ट्रिय सुरक्षासँग समेत सम्बन्ध राख्ने क्षेत्र भएकाले यस्तो संवेदनशील क्षेत्रको व्यवस्थापन (ग्राउण्ड ह्याण्डलिङ) खुला प्रतिस्पर्धाको बहानामा निजी (स्वदेशी वा विदेशी) कम्पनीलाई दिने क्यानको योजना राष्ट्रिय सुरक्षासँग समेत जोडिएको विषय भएको जनाएको छ। पत्रमा भनिएको छ, अनुभव, लगानी, आम्दानी र राष्ट्रिय सुरक्षा चारवटै कारणले नेपाल एयरलाइन्सको लागि ग्राउण्ड ह्याण्डलिङ महत्वपूर्ण रहँदारहँदै पनि प्राधिकरणले किन यस्तो निर्णय गरेको हो भन्नेबारे चासो लिएर त्यसको सकारात्मकनकारात्मक परिणामको आँकलनसहित यथार्थ पत्ता लगाउन आग्रह गर्दछौं। रास्वपाले राष्ट्रिय सुरक्षामा पनि पर्न सक्ने जोखिम र विमानस्थलमा मौलाउन सक्ने विकृतिको जिम्मेवारी कसले लिन सक्छ ? भन्दै प्रश्न गरेको छ। करिब ५० वर्षपछि खुला प्रतिस्पर्धाको बहानामा ग्राउण्ड ह्याडलिङ सेवा नेपाल एयरलाइन्सबाट खोस्नु पर्ने मनासिव कारण केके हुन् ? र, प्राधिकरणको निर्णयको औचित्य कसरी पुष्टि हुन्छ? प्राधिकरणको निर्णयले नेपाल एयरलाइन्सलाई थप अधोगतिमा लग्यो भने त्यसको मुख्य जिम्मेवार को, प्राधिकरण मात्रै कि विभागीय मन्त्रालय, मन्त्री र प्रधानमन्त्री पनि ?रास्वपाले प्रश्न गर्दै भनेको छ, राष्ट्रिय सुरक्षामा पनि पर्न सक्ने जोखिम र विमानस्थलमा मौलाउन सक्ने विकृतिको जिम्मेवारी कसले लिन सक्छ? प्राधिकरणले निर्णय गरिहाल्यो भनेर यस्तो संवेदनशील विषयमा सरकार प्रतिक्रियाविहीन बन्न सक्छ? रास्वपाले ईयूले दिएको सुझावको यथोचित सम्बोधनसहित उडान सुरक्षा प्रभावकारी र विश्वसनीय बनाउन सम्बन्धित निकाय कहिल्यै गम्भीर नभएको दाबी गरेको छ। पत्रमा भनिएको छ, प्राधिकरणले उड्डयन नियमन र सेवा प्रदायकको दुवै कार्य गर्दा उसको नियमन भूमिका प्रभावकारी नरहेको आइकाओले औंलाएको थियो। तर, त्यसतर्फ पनि कार्य प्रगति भएको छैन। यो क्रमको निरन्तरता कहिलेसम्म? नेपाल जबसम्म ईयूको सेफ्टी लिस्टमा रहन्छ तबसम्म हाम्रो पर्यटन उद्योगले पनि आशातित उपलब्धि दिन सक्दैन। ईयूको सेफ्टी लिस्ट नेपालको अन्तर्राष्ट्रिय पहिचान र आन्तरिक उद्योग, श्रम तथा रोजगारसँग पनि जोडिएका कारण यसबारे गहन छलफल अनिवार्य देखिएको छ। नेपालको हवाई सुरक्षामा ईयूको चासो र चिन्ता, उडान फुकुवाका लागि नेपालले पूरा गर्नुपर्ने मापदण्ड र दुवैका लागि सरकारले तय गरेको नीति, योजना र कार्यक्रमको कार्यान्वयन निकै फितलो रहेको भन्दै रास्वपाले ध्यानाकर्षण गराएको छ। रास्वपाले नेपालमा सञ्चालनमा रहेका सम्पूर्ण वायुसेवा प्रदायक कम्पनी १० वर्षदेखि युरोपियन युनियनको सेफ्टी लिस्टमा रहँदा नेपाललाई क्षति भएको भन्दै यसको जिम्मेवारी कसले (प्रधानमन्त्री, पर्यटनमन्त्री, नागरिक उड्डयन प्राधिकरण) लिने भन्दै प्रश्न गरेको छ। नागरिक उड्डयन प्राधिकरण र वायुसेवा निगमबीचको अविश्वास र अघोषित लडाईंले नेपालको हवाई क्षेत्रमा असर पारिरहको छ। एउटै छातामुनि रहेको नियामक (प्राधिकरण) र सेवा प्रदायक (निगम)बीच स्वार्थको द्वन्द्व किन बढिरहेको छ?रास्वपाले प्रश्न गरेको छ, ईयूले पटकपटक सुझाव दिँदा र ताकेता गर्दा पनि किन नेपाल सरकारले उसका स्वाभाविक चासो र चिन्ता सम्बोधन गर्न सकिरहेको छैन? नीतिगत, कानूनी वा व्यवहारिक अप्ठ्यारो छ हो भने फुकाउने प्रयास कसरी भइरहेको छ? रास्वपाले नेपाल एयरलाइन्सलाई समयअनुसार आत्मनिर्भर, व्यावसायिक र प्रतिस्पर्धी बनाउन त्यसको सञ्चालन पब्लिक प्राइभेट पार्टनरसीप मोडलमा गर्नु उपयुक्त हुने ठहर गरेको छ। नेपालको उड्डयन क्षेत्र अति महत्वपूर्ण र संवेदनशील भएकाले तत्काल आवश्यक निर्णय र निर्देशन गर्न आग्रह गरेको छ। जवाफमा प्रधानमन्त्री प्रचण्डले नेपालको हवाई सुरक्षालाई व्यवस्थित बनाएर युरोपेली युनियनको कालोसूचीबाट हटाउन प्रयत्नशील रहेको बताएका थिए। मैले युरोपेली युनियनका प्रतिनिधिहरूसँग पनि यस विषयमा कुराकानी गरेको छु। संस्कृति, पर्यटन तथा नागरिक उड्डयन मन्त्रालय र नागरिक उडड्यन प्राधिकरणका पदाधिकारीहरूसँग पनि पटकपटक छलफल गरेको छु। हवाई सुरक्षा हाम्रा निम्ति एउटा चुनौतीको विषय बन्दै आएको छ, यसले अन्तर्राष्ट्रिय जगतमा पनि नेपालको छविमाथि प्रश्न उठ्न सक्छ। त्यसैले म गम्भीर छु।उनले भने,यसपटक हवाई सुरक्षामा केही सुधार भएको छ। त्यसको आधारमा इयुको कालोसूचीबाट हट्छौँ कि भन्ने विश्वास थियो। तर हाम्रो सुधार पर्याप्त भएन। थप सुधारका निम्ति काम गर्नुपर्ने परिस्थिति देखिएको छ। तपाईहरूले दिएका सुझाव महत्त्वपूर्ण छन्। नियामक निकायहरूसँग थप छलफल गरेर परिणाममुखी नतिजाको प्रयास हुनेछ।"
आन्दोलनका नाममा जसले दिए सोझासाझालाई धोका,"काठमाडौं : मेडिकल व्यवसायी दुर्गा प्रसाईंले देशभरका लघुवित्त ऋणीहरूलाई मंसिर ७ गते काठमाडौंमा उतारे। लघुवित्ता र बैंकको ऋण मिनाहा हुने भन्दै सोझासाझालाई लोभ्याएर आन्दोलित बनाए। उनको पक्षमा मंसिर ७ गते बल्खुमा राम्रै समर्थन पनि देखियो। तर, भोलिपल्टै आफूलाई सुरक्षाकर्मीले घरमै बन्देज बनाएको नाटक रचे। केही दिन गौशाला र सिफलमा प्रदर्शन पनि गर्न लगाए। त्यसपछि उनी हौसिएर व्यवस्था परिवर्तन गर्ने भनेर भाषण गर्न थाले। उनको आन्दोलन फुस्स भयो। लघुवित्त र बैंकको ब्याज मिनाहा हुने आसले गाउँगाउँबाट आएका सर्वसाधारणको झन् बिजोग भयो। निराश हुँदै गाउँ फर्किनुपर्यो। प्रसाईंले मात्र होइन, केही समययता विभिन्न समूहले ठूलठूला आश्वासन दिएर आन्दोलनमा उतार्ने र आफ्नो दुनो सोझ्याएर धोका दिने गरेका छन्। मिटरब्याज पीडितको आन्दोलन होस् कि उखु किसानको होस्, यस्तै नियति भोग्नु परेको छ। शिक्षक आन्दोलन कहिले भयो : असोज ३ देखि ५ सम्म काठमाडौंमा देशभरका शिक्षक जम्मा भए। शिक्षक आन्दोलनले काठमाडौं ठप्प जस्तै भयो। पठनपाठन नै बन्द गरेर शिक्षकहरू आन्दोलनमा आएका थिए।े विद्यालय शिक्षक विधेयकका प्रस्तावित अवधारणाको विरोधमा शिक्षक आन्दोलन भएको थियो। नेतृत्वकर्ता : नेपाल शिक्षक महासंघका साथै विभिन्न पेसागत शिक्षकका संघसंगठन । कसरी टुंगियो : सरकारसँग ६ बुँदे सहमतिबाट शिक्षकको आन्दोलन स्थगन भयो। उक्त सम्झौताप्रति आन्दोलनकारी शिक्षक नै असहमत भए। नेतृत्वकर्ताले आफूलाई फाइदा हुने किसिमले सम्झौता गरेको आरोप लाग्यो। राहत शिक्षकले त थप एक साता आन्दोलन पनि गरे। तर, आन्दोलनरत ठूलो समूहले सरकारसँग सम्झौता गरिसकेकाले राहत शिक्षकको आन्दोलन त्यसै बिलायो। सम्झौताचाहिँ केके छ त ? अनि के भइरहेको छ : विद्यालय शिक्षा विधेयक संसद्मा दर्ता भएर संसदीय समितिमा छलफलको क्रममा छ। शिक्षकसँग भएका सम्झौताका अधिकांश बुँदाहरू यही विधेयकमार्फत सम्बोधन हुनुपर्नेछ। शिक्षा ऐनमा ६१ वटा संशोधन परेका छन्। शिक्षक महासंघका केन्द्रीय अध्यक्ष कमला तुलाधर शान्तिपूर्ण आन्दोलनबाट उपलब्धिहरू प्राप्त हुने दाबी गर्छिन्। सम्झौता कार्यान्वयनमा पहल र प्रयत्न जारी छन्, उनले भनिन्, आउने शिक्षा ऐनमार्फत सम्झौता कार्यान्वयन हुन्छ भन्नेमा विश्वस्त छौं। प्रधानमन्त्री पुष्पकमल दाहालले हिउँदे अधिवेशनबाट शिक्षा विधेयक पास गर्ने प्रतिबद्धता जनाएको उनले बताइन्। उनले शिक्षा ऐन बनेपछि धेरै शिक्षकमा मागको सम्बोधन हुने विश्वास जनाइन्। कुनै पनि आन्दोलनका क्रममा त्यसका बाछिटा र छिटपुट असहमति हुने गरेको उनले सुनाइन्। तर, शिक्षकहरू उनका कुरामा सहमत छैनन्। ललितपुरको पाटन हाईस्कुलका शिक्षक हरिषचन्द्र गौली महासंघलगायतका पेसागत संगठनहरू दलीय प्रभावमा रहेका कारणले पनि शिक्षकमा सेवासुविधा र हकहितको विषय ओझेलमा परेको बताउँछन्। कर्मचारी आन्दोलन कहिले भयो : असोज १४ गतेदेखि २७ गतेसम्म। सामूहिक हित, पेसागत मर्यादा र सेवाको सुरक्षाका लागि भन्दै ७ सय ५३ वटै पालिकाका कर्मचारी आन्दोलनमा होमिएका थिए। संघीय निजामती सेवा ऐनको सट्टा एकीकृत निजामती सेवा ऐन जारी गर्नुपर्ने, प्रमुख प्रशासकीय अधिकृत स्थानीय तहकै कर्मचारी हुनुपर्ने, अन्तर स्थानीय तहका कर्मचारीको सरुवामा दोहोरो सहमति आवश्यक नपर्ने लगायतका मुख्य माग राखेका थिए। स्थानीय तह कर्मचारीको वृद्धि विकास, अन्तरप्रदेश सरुवा, बढुवालगायतका २० बुँदे माग थिए। नेतृत्वकर्ता : स्थानीय तह कर्मचारी केन्द्रीय संघर्ष समिति नै बनाएर उनीहरूले आन्दोलन गरेका थिए। असोज १३ गते काठमाडौंमा केन्द्रीय भेला गरेर बर्दियाका दीपक गौतमको संयोजकत्वमा संघर्ष समिति बनाएका थिए। कसरी टुंगियो : १४ दिनको आन्दोलनपछि सरकार र संघर्ष समितिबीच १९ बुँदे सम्झौता भयो। संघीय र प्रदेशले ऐन बनाउँदा माग सम्बोधन हुने भनिएको थियो। तर, संघीय निजामती सेवासम्बन्धी विधेयक संसद्मा समेत पुग्न सकेको छैन। भदौ २१ गते नै मन्त्रिपरिषद्बाट पारित भए पनि स्वार्थ समूहका कारण विधेयक संसद्मा पुग्न सकेको छैन। अनि के भइरहेको छ : संसद्मा विधेयक पुग्न सकेको छैन। आफूहरूसँग सरकारले गरेको सम्झौता कतै धोका त भएन भन्दै कर्मचारीहरू निराश छन्। मेची नगरपालिका झापाका योजना अधिकृत ईश्वरकुमार भट्टराई मागको सम्बोधन नभएमा पुनः आन्दोलन गर्ने बताउँछन्। सबै कर्मचारीको समान तह, समान पद र समान व्यवहार हुनुपर्ने उनको भनाइ छ। १२१५ वर्गका कर्मचारी छन्, उनले भने, एकैथरीका बनाएर सम्बोधन गर्नुपर्ने हो। हाम्रो आन्दोलनको मुख्य माग नै एकथरी कर्मचारी हुनुपर्छ भन्ने हो। हामीले गरेका सम्झौता १९ बुँदामा पनि त्यही कुरा छ, संघीय र प्रदेशसम्बन्धी ऐन बन्दा सम्बोधन गर्ने भनिएको छ तर संघीय ऐन बनाउने पहल नै भएको छैन। दुर्गा प्रसाईंको आन्दोलन कहिले भयो : मंसिर ७ गते। मेडिकल व्यवसायी प्रसाईंले लघुवित्त र बैंकको ऋण मिनाहा हुने भन्दै गाउँगाउँबाट जनता काठमाडौं ओसारे। तर, गणतन्त्र ढाल्ने र राजतन्त्र फर्काउने भन्दै आन्दोलनलाई अर्कै रूप दिन खोजे। १ महिनासम्म आन्दोलन गर्नका लागि खाद्यान्नसमेत लिएर आउन उर्दी जारी गरेका थिए। प्रहरीको तथ्यांकअनुसार त्यसबेला देशभरबाट १० हजारको हाराहारीमा सर्वसाधारण आएका थिए। तर, आन्दोलन बीचमै तुहियो। लघुवित्त र बैंकका ऋणीहरू निराश भएर गाउँ फर्के। नेतृत्वकर्ताः आन्दोलनको नेतृत्वकर्ता थिए मेडिकल व्यवसायी दुर्गा प्रसाईं। तर, पछि राष्ट्र, राष्ट्रियता, धर्म, संस्कृति र नागरिक बचाउ महाअभियान को संज्ञा दिइयो। कसरी टुंगियो : मंसिर ८ गते तीनकुने केन्द्रित आन्दोलन गर्ने घोषणा गरियो। तर, प्रहरीले त्यहाँ प्रदर्शन गर्न दिएन। त्यसपछि सिफलमा केही फाटफुट प्रदर्शन भयो। आन्दोलनमा आएकाहरू बेखर्ची भएर घर फर्किए। उनको आन्दोलन अहिले बिलायो। अनि के भइरहेको छ : प्रसाईंले आफू बिरामी परेर आराम गरिरहेका बताएका छन्। उनको पछि लाग्ने भीड पनि तितरवितर भइसकेको छ। हुन त प्रसाईंले आन्दोलनलाई निरन्तर दिने बताउँदै आएका छन्। राजतन्त्रको मुद्दा बोलेको मुख्य राजनीतिक दल राप्रपाले समेत उनको आन्दोलनलाई साथ दिएन। बरु, आफैंले पूर्वराजालाई झापा लगेर कार्यक्रम गर्यो। पूर्वराजा ज्ञानेन्द्र पनि मौन बसिदिए। राप्रपा नेपालका सहायक महामन्त्री तेजविक्रम शाह प्रसाईंले जनताका समस्या उठाएकाले केही दिन हलचल ल्याए पनि व्यक्तिले मात्रै आन्दोलन गरेर निष्कर्षमा नपुग्ने बताउँछन्। समान विचारधार भएका व्यक्ति, समूह, पार्टीसँग सहकार्य गरेर जाने निर्णयसमेत राप्रपा नेपालको रहेको उनको भनाइ छ। लघुवित्त पीडितको आन्दोलन कहिले थियो : करिब २ वर्ष निरन्तर। गाउँगाउँबाट लघुवित्त पीडितहरू आएर २ वर्षसम्म काठमाडौंमा आन्दोलन गरे। माग सुनुवाइ नभएपछि उनीहरूलाई मेकिडल व्यवसायी दुर्गा प्रसाईंको पछि लागे। तर, त्यति गर्दा पनि उनीहरूका माग सम्बोधन भएनन्। नेतृत्वकर्ता : लघुवित्तीय संस्थाविरुद्धको संघर्ष समिति बनाएका छन्। जसको नेतृत्व मनिराम ज्ञवालीले गरिरहेका छन्। दुर्गा प्रसार्इंले समेत आन्दोलन गरिदिन्छु भनेर लोभ्याए। कसरी टुंगियो : टुंगिएको छैन। अनि के भइरहेको छ : नेपाल राष्ट्र बैंकले लघुवित्त अवस्थाको अध्ययन प्रतिवेदन सार्वजनिक गरेको छ। उनीहरूको मागप्रति सरकार त्यति उदार भने देखिएको छैन। उनीहरूलाई दुर्गा प्रसाईंदेखि राजनीतिक नेतृत्वले समेत झुक्याउने र प्रयोग गर्ने काम गरिरहेको छ। उखु किसानको आन्दोलन कहिले भयो ?उखु किसानले पसिनाको मूल्य पाउन बीसौं वर्षदेखि सडक संघर्ष गर्दै आएका छन्। कहिले किसानले उखुमा आगो लगाएर विरोध गरे त कहिले सडक जाम गरेर धर्ना बसे। प्रत्येक वर्ष आन्दोलन गरेपछि मात्रै उखुको मूल्य सरकारले तोक्ने गरेको छ। ०४२ सालतिर हरिऔनमा इन्दुशंकर चिनी मिल खुले सँगै उखुखेतीको व्यावसायिक खेती सुरु भएको थियो। पहिला राम्रै थियो। पछि उद्योगपतिको मनोमानी बढ्दै गएपछि उखु किसानले संघर्ष थाले। २०६७ सालमा सर्लाहीको हरिऔनमा मूल्य लागतअनुसार उखुको मूल्य पाउनुपर्ने माग राख्दै किसानहरू कडा आन्दोलनमा उत्रेका थिए। त्यतिबेला किसानहरूको आन्दोलन चर्किएपछि प्रशासनले गोली चलायो। कफ्र्यु नै लगायो। बाध्य भएर सरकार चिनीको मूल्य अभिवृद्धि करको ५० प्रतिशत किसानलाई दिने निर्णयमा पुग्यो। त्यसपछि उखुको मूल्यमा वृद्धि भयो। त्यसले किसानलाई केही राहत मिल्यो। उत्साही भएर किसानले उखु खेती बढाउँदै लगे। नेतृत्वकर्ता ? नेपाल उखु उत्पादक महासंघले उखु किसानको आन्दोलनको नेतृत्व गर्दै आएको छ। उखु उत्पादन हुने जिल्लाहरूमा जिल्ला संघ पनि छन्। २५ वर्षदेखि सर्लाहीका उखु किसान कपिलमुनि मैनालीले उखु किसानको आन्दोलनको नेतृत्व गर्दै आएका छन्। बेलाबखतमा पीडित किसानहरू संघर्ष समिति बनाएर आन्दोलन गर्छन्। कसरी टुंगियो ? दुई दशकदेखि उखु किसानको आन्दोलन जारी छ। यो आन्दोलन टुंगिएको छैन। बरु सरकार र उद्योगी मिलेर आन्दोलन दबाउँदै आएका छन्। उखु किसानले उठाएका सबै मागहरूमा सरकार, किसान र उद्योगीबीच निरन्तर त्रिपक्षीय सम्झौता हुँदै आएको छ। तर, त्यो सम्झौता कहिले पनि लागू हुँदैन। उखु खेती लगाउने बेलामै उखुको मूल्य तोकिने, चिनी मिललाई उखु बुझाएको एक सातामै भुक्तानी दिइने, सरकारले समयमै अनुदान उपलब्ध गराउने, चिनीको मूल्यको आधारमा उखुको भाउ तोक्ने जस्ता सम्झौता हुन्छन्। तर, त्यो कहिले लागू हुँदैन। यो सम्झौताप्रति सरकार र उद्योगी कहिले इमान्दार नबन्ने गरेको नेपाल उखु उत्पादक महासंघका अध्यक्ष कपिलमुनि मैनाली बताउँछन्। उनी भन्छन्, हामी सबै मिलेर नीति बनाउँछौं। सरकार र उद्योगपतिले त्यो नीतिलाई मान्दैनन्। अनि के भइरहेको छ ?अहिले खेतमा उखु उब्जिएको छ। काट्ने बेला भयो। उखु पाकेर सुक्न थाल्यो। तर, उखुको मूल्य तोकिएको छैन। सरकार, किसान र उद्योगपतिबीच दर्जनौंपटक वार्ता भइसकेको छ। तर, उखुको मूल्य नतोकिँदा उखु खेतमै थन्केर बसेको छ। किसानले प्रतिक्विन्टल ७८० रुपैयाँ मूल्य मागेका छन्। उखु र चिनीको मूल्यसँग सँगै तोक्नुपर्ने सर्त उनीहरूको छ। किसानको उखुको मूल्य सुरुमै उद्योगीहरूले तोक्न लगाएर आफूले उत्पादित चिनीको मनपरी मूल्यमा बिक्री गर्दै आएका छन्। अध्यक्ष मैनाली भन्छन्, किसानले सजिलै गरी उद्योगीबाट उखुको भुक्तानी र सरकारबाट अनुदान पाउँदैनन्। किसानले माइतीघरमण्डलामा धर्ना बसेर मूल्य पाउन ज्यान अर्पण गरेका छन्। यो परिस्थिति प्रत्येक वर्ष दोहोरिने गरेको छ। मिटरब्याजपीडित आन्दोलन कहिले भयो ? पटकपटक आन्दोलन भए। पछिल्लोपटक ०७९ साउन १६ देखि असोज १ गतेसम्म ४७ दिन काठमाडौंमा आन्दोलन भयो। सर्लाहीबाट मिटरब्याज पीडितले साहुबिरुद्ध आन्दोलन चर्काएका थिए। साहुबाट ठगिएका र शोषणमा परेका गरिब तथा विपन्नहरू गाउँबाट न्याय माग्दै सिंहदरबारसम्म आएका थिए। ०७७ सालपछि पीडितहरूले संघर्ष समिति गठन गरेर आन्दोलनमा एकताबद्ध भए। ०७९ जेठदेखि असार १३ गतेसम्म १४ दिनसम्म पीडितले काठमाडौंमा आन्दोलन गरे। आन्दोलनको दबाबमा सरकारले मिटरब्याज पीडितको समस्या अध्ययन गर्न २०७९ सालमा कार्यदल बनायो। तर, पनि पीडितले न्याय पाएनन्। अनि साउन १६ देखि असोज १ गतेसम्म ४७ दिन दोस्रो चरणको कडा आन्दोलन गरे। सरकारले पाँचबुँदे सम्झौता गर्यो। तर, सम्झौता लागू नगरेपछि पीडितहरू पैदल मार्च गरेर चैतमा काठमाडौं आए। संघर्ष समितिसँग सरकारले समस्या समाधान गर्न सम्झौता गर्यो। उनीहरू घर फर्के। तर, अर्को समूहले सम्झौता अधुरो रहेको भन्दै २०७९ चैत २० गतेदेखि काठमाडौंमा आन्दोलन गर्यो। नेतृत्वकर्ता ? माओवादीका नेता स्वर्गीय डाचाराज वाग्लेले २०७० सालमा मिटरब्याज पीडितको नेतृत्व गरेर आन्दोलन गर्न पहिलो पहिलोपटक काठमाडौं आएका थिए। २०७८ सालतिर नवलपरासीमा रामसुरत गुप्ताको अध्यक्षतामा मिटरब्याजीबिरुद्ध किसान मदुर संघर्ष समिति गठन भयो। उनको नेतृत्वमा २०७९ सालमा काठमाडौंमा आन्दोलन तात्यो। पछि यो समितिका अध्यक्ष रौतहटका अवधेश कुशवाहा भए। सिराहाका माओवादी नेता मनोज पासवानको नेतृत्वमा मिटरब्याज पीडित संघर्ष समिति गठन भएर पनि आन्दोलन गरियो। सरकारले गत वर्ष पासवानकै नेतृत्वमा संघर्ष समितिसँग सम्झौता गर्यो। कसरी टुंगियो ?मिटरब्याजपीडित संघर्ष समिति र सरकारसँग सम्झौता भयो। सरकारले अनुचित लेनदेन (मिटरब्याज) सम्बन्धी जाँचबुझ आयोग गठन गर्यो। आयोगले सरकारलाई प्रतिवेदन बुझाइसकेको छ। अनि के भइरहेको छ ? पीडितहरूले आन्दोलन जारी राखेका छन्। तर, गठित आयोगका पदाधिकारीले सरकारलाई प्रतिवेदन बुझाइसकेका छन्। पीडितका हजारौं उजुरीहरू जिल्ला प्रशासन कार्यालयमै थन्किएका छन्। अब अनुचित लेनदेनको उजुरी तथा समस्यालाई गृह मन्त्रालय र अन्तर्गतका जिल्ला प्रशासन कार्यालयहरूले टुंगो लगाउन आयोगले सुझाव दिएको छ। सरकारले गत चैतमा पूर्वन्यायाधीश गौरीबहादुर कार्कीको अध्यक्षतामा आयोग गठन गरेको थियो। अनुचित लेनदेन (मिटरब्याज) सम्बन्धी जाँचबुझ आयोगले साहुको कब्जामा परेको २१८ बिघा, १० कठ्ठा, ०७ धुर जग्गा गरिब किसानलाई जिल्ला प्रशासन कार्यालयमा भएको छलफलबाट फिर्ता गराएको बताएको छ। हालसम्म कुल ७ सय ९३ कित्ता जग्गा साहुबाट पीडितलाई फिर्ता दिलाइएको आयोगका अध्यक्ष कार्कीले जनाए। आयोगमा परेको कुल निवेदनमध्ये ५ हजार १८८ निवेदन मिलापत्र भएर फछ्र्यौट गरिएको छ। आयोगले २०८० वैशाख १७ देखि जेठ १४ सम्म पीडितहरूको निवेदन लिएको थियो। त्यसबेला करिब २८ हजार निवेदन परेको थिए। तीमध्ये मधेसका ८ जिल्लाबाट २१ हजार ५ सय ५२ र पश्चिम नवलपरासीबाट १ हजार ८ सय ६२ निवेदन परेका थिए। सबभन्दा बढी निवेदन बाराबाट परेको थियो। पीडितहरू र साहुहरूबीच ५ अर्ब ५७ करोड १९ लाख रुपैयाँको लिखत कारोबार भएको देखिन्छ।"
संस्थापनइतर बैठक : संसदीय दलको नेतामा महामन्त्री थापाले गरे शेखरलाई प्रस्ताव,"राष्ट्रियसभा अध्यक्षको नेतृत्व लिने गरी पूर्वमहामन्त्री कृष्णप्रसाद सिटौला र पूर्वउपसभापति गोपालमान श्रेष्ठलाई राष्ट्रियसभा उम्मेदवार बनाउने भनी चर्चा चलिरहेका बेला कोइराला समूहले भने नयाँलाई अवसर दिनुपर्ने माग अघि सारेको हो। काठमाडौं : कांग्रेसको शेखर कोइराला पक्षले राष्ट्रियसभा चुनावमा सक्षम र नयाँलाई अवसर दिनुपर्नेमा जोड दिएको छ। यसका लागि पार्टी नेतृत्वको ध्यानाकर्षण गराउने कोइराला समूहको निष्कर्ष छ। राष्ट्रियसभाका एकतिहाइ सदस्यका लागि माघ ११ गते निर्वाचन हुँदैछ। संस्थापन इतर समूहको बुधबार बसेको बैठकले मापदण्ड बनाएर मात्रै पार्टीले राष्ट्रियसभा उम्मेदवार चयन गर्नुपर्नेमा जोड दिएको हो। राष्ट्रियसभा अध्यक्षको नेतृत्व लिने गरी पूर्वमहामन्त्री कृष्णप्रसाद सिटौला र पूर्वउपसभापति गोपालमान श्रेष्ठलाई राष्ट्रियसभा उम्मेदवार बनाउने भनी चर्चा चलिरहेका बेला कोइराला समूहले भने नयाँलाई अवसर दिनुपर्ने माग अघि सारेको हो। संस्थापन इतर समूहको बैठकपछि महामन्त्री गगन थापाले राष्ट्रियसभाको निर्वाचनका लागि उम्मेदवार छनोटको मापदण्ड बनाउनुपर्ने बताए। थापाले भने, १४ औं महाधिवेशनपछि हामीले तीनवटा चुनाव गरायौं। तर, एकपटक पनि मापदण्ड बनाउन सकेनौं। सभापतिले न्यायपूर्ण व्यवहार गर्नुभएन। डा कोइरालाले पार्टी र देश ठीक ढंगले नचलेको बताए। संस्थापन इतर समूहका कुनै मतभेद नरहेको दाबी गर्दै कोइरालाले भने, नेपाली कांग्रेसको एउटा समूहले गरेको छलफललाई ठूलो बनाउनु आवश्यक छैन। एजेन्डागत रूपमा महामन्त्री थापा र आफूबीच कुनै विवाद नरहेको पनि कोइरालाले बताए। उपसभापति एवं कानुनमन्त्री धनराज गुरुङले राष्ट्रियसभा चुनावमा कांग्रेसबाट सक्षम व्यक्तिले अवसर पाउनुपर्ने बताए। उनले भने, राष्ट्रियसभा चुनावमा पटकपटक अवसर पाएकाले नभई कहिल्यै अवसर नपाएकाले नेतृत्व गर्न पाउनुपर्छ। संस्थापन इतर पक्षका अर्का नेता गुरुराज घिमिरेले चुनाव हारेकाहरूलाई राष्ट्रियसभामा लैजान नहुने बताए। उनले राष्ट्रियसभा निर्वाचनमा उम्मेदवार चयनका लागि पार्टीले मापदण्ड बनाउनुपर्ने बताए। अर्का नेता अर्जुननरसिंह केसीले व्यक्तिगत क्षमता, राष्ट्रिय आवश्यकता र मापदण्ड हेरेर मात्रै राष्ट्रियसभामा मौका दिनुपर्ने बताए। यस्तै बैठकमा महामन्त्री थापाले संसदीय दलको नेताको उम्मेदवारमा शेखर कोइरालालाई प्रस्ताव गरेका थिए । पार्टीको १५औं महाधिवेशन ०८२ सालमै गर्नका लागि संसदीय दलको नेता फेर्नुपर्ने र त्यसका लागि इतर समूहबाट कोइरालालाई उम्मेदवार बन्न थापाले प्रस्ताव गरेका हुन्। पार्टी सभापति शेरबहादुर देउवालाई अब पनि प्रधानमन्त्री बन्न दिने हो भने ०८२ मा महाधिवेशन हुन सकस हुन्छ, थापाको भनाइ उद्धृत गर्दै एक केन्द्रीय सदस्यले भने ।"
हस्तकला उद्यमीलाई सरकारले प्रोत्साहन गर्नुपर्ने : राष्ट्रपति,"काठमाडौं : राष्ट्रपति रामचन्द्र पौडेलले हस्तकला व्यवसायमा संलग्न उद्यमीलाई सरकारले प्रोत्साहन गर्नुपर्ने बताएका छन्। बिहीबार काठमाडौंमा २० औं हस्तकला व्यापार मेला तथा १८ औं हस्तकला प्रतियोगीताको उद्घाटन गर्दै राष्ट्रपति पौडेलले हस्तकला क्षेत्रले स्वदेशी कच्चा पदार्थमा आधारित र उच्च मूल्य अभिवृद्धि हुने वस्तु उत्पादन गर्ने भएकाले यो व्यवसायमा संलग्न उद्यमीलाई सरकारले प्रोत्साहन गर्नपर्ने बताएका हुन्। हस्तकला क्षेत्रको परम्परागत सीप र प्रविधि हस्तान्तरणका लागि आवश्यक पर्ने कार्यक्रम, तालिमहरू सञ्चालनार्थ संघ, प्रदेश, स्थानीय सरकारसहित निजी क्षेत्रको साझेदारीमा हस्तकलाग्राम स्थापना गर्न आवश्यक रहेको उनले बताए। राष्ट्रपतिले हस्तकला सामग्रीले स्वदेशी मात्र होइन विदेशी पर्यटकलाई पनि आकर्षित गरिरहेको हुनाले पर्यटनसँग सम्बन्धित विभिन्न निकायहरूबीच उचित समन्वय र सहयोगको वातावरण तयार गर्न जरुरी रहेको धारणा व्यक्त गरे। राष्ट्रपति पौडेलले नेपाली हस्तकलाको प्रतिलिपि अधिकार सुरक्षित गर्दै नेपाली परम्परागत सीप र उत्पादनलाई नयाँ पुस्तासम्म हस्तान्तरण गर्दै समय सापेक्ष विकास गर्न आवश्यक रहेको जिकिर गरे । हस्तकला अर्थव्यवस्थाको पहिचानमा आधारित उद्योग व्यवस्था भएको हुँदा यसको उत्पादनले मुलुकको पहिचान विश्वरभर फैलाउन योगदान पुर्याउने उनले बताए। नेपाल हस्तकला महासंघको आयोजनामा सुरु मेला पुष २ गतेसम्म काठमाडौंको दरवारमार्गस्थीत अन्नपूर्ण होटलमा मेला सञ्चालन हुनेछ । मेलामा हस्तकलाका करिब १ सय ३० वटा स्टल रहेका छन् । मेला अन्तर्गत परम्परागत विधा तर्फ पौभा र समसामयिक विधातर्फ छ्वाली कला मा प्रतियोगिता सञ्चालन हुने महासंघले जनाएको छ ।"
"जनताका माग, समस्या र सम्भावना अध्ययन गर्न संकल्प यात्रा गरेका हौं : ओली","काठमाडौं : नेकपा एमालेका अध्यक्ष केपी शर्मा ओलीले जिल्लाजिल्लामा जनताका माग र समस्या केके छन् भन्ने खोज्दै हिँडेको बताएका छन्। बिहीबार भोजपुरको अरुण गाउँपालिकाको प्याउलीमा आयोजित सभालाई सम्बोधन गर्दै उनले जनताका माग, समस्या र सम्भावना केके छन् भन्ने विषयलाई पहिल्याउन संकल्प यात्रा गरिएको दाबी गरेका हुन्। अशान्त वातावरणमा देशको विकास नहुने भएकाले शान्त वातावरण आवश्यकता भएको उनको भनाई छ। झुलाघाटचिवाभञ्ज्याङ समृद्धिको लागि संकल्प यात्राको १५ औं दिनको सभालाई सम्बोधन गर्दै पूर्वप्रधानमन्त्री ओलीले भने,आफ्नो थैलो भर्न खोज्ने सरकार होइन। आफ्नो थैलो भर्न खोज्ने नेता र पार्टीको नेतृत्वमा सरकार होइन। देशको विकास गर्ने नेता र जनतालाई हेर्ने पार्टी र सुशासन कायम गर्न सक्नेको नेतृत्वमा सरकार बनायौं भने मात्र विकास हुन्छ।"
नेपालको हवाई क्षेत्र युरोपेली युनियनको कालोसूचीबाट हटाउने प्रयासमा छौं : प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले नेपालको हवाई सुरक्षालाई व्यवस्थित बनाएर युरोपेली युनियनको कालोसूचीबाट हटाउन प्रयत्नशील रहेको बताएका छन्। बिहीबार बिहान बालुवाटारमा राष्ट्रिय स्वतन्त्र पार्टीका कार्यवाहक सभापति डोलप्रसाद अर्यालको नेतृत्वको ज्ञापनपत्र बुझ्दै प्रचण्डले कालोसूचीबाट नेपालको हवाई क्षेत्र हटाउन सरकार निरन्तर प्रयत्नशील रहेको बताएका हुन्। राष्ट्रिय स्वतन्त्र पार्टीको प्रतिनिधिमण्डलले युरोपेली युनियनले नेपालको हवाई क्षेत्रलाई कालोसूचिबाट नहटाएकोमा नेपाल नागरिक उड्डयन प्राधिकरण गम्भीर हुनुपर्ने, नयाँ जहाज खरिद प्रकरण पारदर्शी हुनुपर्ने लगायतका विषयमा प्रधानमन्त्रीको ध्यानाकर्षण गराएको थियो। प्रतिनिधिमण्डलसँगको कुराकानीमा प्रधानमन्त्री प्रचण्डले हवाई क्षेत्रमा थप सुधारमार्फत कालोसूचीबाट हटाउनका लागि विश्वासको वातावरण सिर्जना गरिने बताए। उनले भने,मैले युरोपेली युनियनका प्रतिनिधिहरूसँग पनि यस विषयमा कुराकानी गरेको छु। संस्कृति, पर्यटन तथा नागरिक उड्डयन मन्त्रालय र नागरिक उडड्यन प्राधिकरणका पदाधिकारीहरूसँग पनि पटकपटक छलफल गरेको छु। हवाई सुरक्षा हाम्रा निम्ति एउटा चुनौतीको विषय बन्दै आएको छ, यसले अन्तर्राष्ट्रिय जगतमा पनि नेपालको छविमाथि प्रश्न उठ्न सक्छ। त्यसैले म गम्भीर छु। यसपटक हवाई सुरक्षामा केही सुधार भएको छ। त्यसको आधारमा इयुको कालोसूचीबाट हट्छौँ कि भन्ने विश्वास थियो।उनले भने,तर हाम्रो सुधार पर्याप्त भएन। थप सुधारका निम्ति काम गर्नुपर्ने परिस्थिति देखिएको छ। तपाईहरूले दिएका सुझाव महत्त्वपूर्ण छन्। नियामक निकायहरूसँग थप छलफल गरेर परिणाममुखी नतिजाको प्रयास हुनेछ।"
"मिसन ८४ जनताको, नेपाल र नेपालीको मिसन ८४ हो : ओली","ओलीले अहिलेको सरकार देखेर नेपाली कांग्रेसका नेताहरु नै आजित भइसकेको टिप्पणी गरे। काठमाडौं : नेकपा एमालेका अध्यक्ष केपी शर्मा ओलीले देशमा बलियो राष्ट्रिय शक्ति निर्माण नभई देशको विकास हुन नसक्ने बताएका छन्। झुलाघाटचिवाभञ्ज्याङ समृद्धिको लागि संकल्प यात्राको क्रममा बिहीबार भोजपुरको पौवादुङ्मा गाउँपालिका२ को तिवारीभञ्ज्याङमा आयोजित सभामा उनले राष्ट्रिय शक्ति मजबुत नभई देशमा सुशासन कायम हुन नसक्ने दाबी गरेका हुन्। हामीले परिकल्पना गरे समृद्ध नेपाल, सुखी नेपाली हो। यो बनाउने सन्दर्भमा हामीले मिसन ८४ भनेका हौं। मिसन ८४ जनताको मिसन ८४ हो।ओलीले भने,नेकपा एमालेले प्रतिनिधित्व गरेको हो तर मिसन ८४ नेपाल र नेपालीको मिसन ८४ हो। जहाँसुकै बस्ने, जुनसुकै पेशा, व्यवसाय, जात, धर्म, संस्कृति मान्ने जनताको पनि मिसन ८४ हो। उनले देशी विदेशी शक्तिको षड्यन्त्र लगाएर एमालेलाई सरकारबाट बलजफ्ती हटाएपछि देशको अवस्था नाजुक हुँदै गएको बताए। ओलीले नेपाली कांग्रेसका नेताहरु नै अहिलेको सरकार देखेर आजित भइसकेको टिप्पणी गरे। ओलीले भने,राजनीति बिग्रिएको देखेर, अर्थतन्त्र बिग्रिएको देखेर ,जनताले दु:ख पाएको देखेर सबैमा एउटा चिन्ता छाउने स्थिति बनेको छ। उनले यो अवस्था देखेर समृद्ध नेपाल, सुखी नेपालीको बनाउन एमाले मिसन ८४ मा होमिएको उनको भनाई छ। उनले अहिलेको सरकार आफ्नै अयोग्यताले ८४ सालसम्म टिक्न सक्ने अवस्थामा भएको दाबी गरे। देशबाट यो सरकार असफल भइसकेको छओलीले भने। ओलीले सरकार कुहिएको फल जस्तो भएको भन्दै टिप्पणी गरे। उनले कांग्रेसले नै २०८४ सम्म पर्खन नसिकने भनिरहेकाले गठबन्धन कुहिसकेकोले कुनै बेला खस्ने बताए। समृद्ध नेपाल निर्माणको खाका नेकपा एमालेसँग मात्र भएको बताउँदै पूर्वप्रधानमन्त्री ओलीले त्यसका लागि एमालेको एकल बहुमतको सरकार आवश्यक रहेको प्रष्ट पारे। नेकपा एमालेले २०८४ निर्वाचनलाई मिसनकै रूपमा लिएको उनको भनाइ छ। उनले एमालेको नेतृत्वको सरकारको पालामा विकास निर्माणमा असाधारण प्रगति गरेको बताए। उनले कृषि उत्पादनमा जोड दिनुपर्ने आवश्यकता रहेको समेत बताए। उनले भने, कृषिमा आधुनिकीकरण गरेर अगाडि बढ्नुपर्ने र आत्मनिर्भर अर्थतन्त्र निर्माण गर्नुपर्ने अहिलेको आवश्यकता छ। एमालेको संकल्प यात्रा आज १५ औं दिनमा पुगेको छ। मध्यपहाडको आर्थिक, सामाजिक, सांस्कृतिक, धार्मिक अवस्था तथा उद्योग, पर्यटनलगायतको सम्भावना बुझ्न एमाले अध्यक्ष ओलीको नेतृत्वमा वरिष्ठ उपाध्यक्ष ईश्वर पोखरेल, उपाध्यक्षहरू युवराज ज्ञवाली, रामबहादुर थापा, विष्णु पौडेल, सुरेन्द्र पाण्डे, महासचिव शंकर पोखरेल, उपमहासचिव प्रदीप ज्ञवाली, पृथ्वीसुब्बा गुरुङ, सचिवहरू, स्थायी कमिटी, पोलिटब्युरो, केन्द्रीय कमिटी सदस्यहरू, प्रदेश कमिटीलगायतका नेताहरू, प्राविधिक, विज्ञ सम्मिलित टोली सहित समृद्धिका लागि संकल्प यात्रामा छन्।"
शिक्षामा किनाराकृत रैथाने ज्ञान,"विकसित मुलुकले अंगीकार गरेका पाठ्यक्रम, शिक्षण पद्धति वा सिद्धान्तलाई आधार मानेर मात्र बहस गर्नुको तुक हुँदैन। हाम्रो देशमा शैक्षिक सुधार, पाठ्यक्रम विकास र परिमार्जन, नीति नियम तथा संरचनागत सुधारका सन्दर्भमा कैयौं बहस भए। पाँचतारे होटल वा कुनै बन्द कोठाभित्र हुने त्यस्ता बहसले निरन्तरता पाइरहेकै छन्। तर, यो सोचनीय विषय हो कि त्यसले पश्चिम दार्चुलाबाट पूर्व ताप्लेजुङ या पूर्व झापाबाट पश्चिम कञ्चनपुरसम्मको भूगोल, यहाँका विविधतायुक्त समाज र परम्परालाई सम्बोधन गर्न सक्छ कि सक्दैन ? सम्बोधन गर्न सक्दैन भने बजेट मात्र सिध्याउनुको कुनै औचित्य रहँदैन। युरोप र अमेरिकाजस्ता विकसित देशले अंगीकार गरेका पाठ्यक्रम, शिक्षण पद्धति वा सिद्धान्तलाई आधार मानेर बहस, सेमिनार वा गोष्ठी गर्नुको तुक हुँदैन। किनभने, हामी र उनीहरूबीचको भूगोल, समाज, परिवेश, सन्दर्भ र आवश्यकता समान छैन। यस लेखमा शैक्षिक क्षेत्रमा अक्सर बहस हुने दर्शन वा सिद्धान्त, शिक्षण पद्धति आदि समावेश गरिएको छैन। बरू यस लेखको उद्देश्य केवल किनाराकृत केही विषयलाई उजागर गर्ने जमर्को हो। हामीले सिकाइलाई बन्द कोठाबाट बाहिर ल्याएर बृहत्तर हित र व्यवहारसँग जोड्न सकेका छैनौं। शिक्षालाई दैनन्दिन व्यवहार र जीवनशैलीसँग जोड्न नसक्नु हाम्रो शैक्षिक प्रणालीको सबैभन्दा ठूलो दोष हो। हामी यस्ता विषयमा चिन्तन गर्छौं कि युरोपेली मुलुकले के गरे र अब के गर्दैछन् ? अमेरिकाले के गर्यो र अब के गर्दैछ ? त्यो हाम्रो दोष होइन। हाम्रो शिक्षाले त्यसै गर्न लगाउँछ ? हामी के गर्न सक्छौं ? हाम्रा सम्भावना केके छन् ? हाम्रो शिक्षाले यस्ता सम्भावना र विषय खोतल्न सिकाएन। मुख्य समस्या यहींबाट सुरु हुन्छ। भिन्नभिन्न परिवेश, भूगोल, संस्कृति र समुदायका विद्यार्थीलाई एउटै डालोमा हालेर एउटै शिक्षा दिँदा उनीहरूले के सिक्छन् ? डोल्पामा धान खेतीबाट कसरी फाइदा लिन सकिन्छ भनेर सिकाउनु र तराईमा यार्सा कसरी टिप्ने र भण्डारण गर्ने भनेर सिकाउन खोज्नु दुवै उस्तै हुन्। बहस गर्नै पर्ने यस्ता विषय बग्रेल्ती छन्। रैथाने वा परम्परागत ज्ञान र सीपलाई शिक्षाका रूपमा पहिचान गरी त्यसलाई सदुपयोग गर्ने हो भने त्यसले तीन फाइदा पुर्याउँछ। हामीले शिक्षा र सिकाइलाई संकुचित पारेका छौं। जस्तोः कृषि व्यवसायमा जिन्दगी गुजारेको कृषकलाई अशिक्षित र झोलाभरि किताब बोकेर केही वर्ष कृषि क्याम्पस पढ्ने विद्यार्थीलाई शिक्षित ठान्छौं। कृषि शिक्षाबारे ठूलाठूला बहस गर्छौ। तर हलोको अनौ समातेका हुँदैनौं। समस्या यहीनेर छ। हुन त दूध कहाँबाट प्राप्त हुन्छ भनेर प्रश्न गर्दा उत्तरमा डेरीबाट भन्ने जमानामा छौं। यो ठूलो कुरा त होइन। तर, यसले हाम्रो शैक्षिक प्रणाली कता जाँदैछ भन्ने देखाउँछ। आधुनिकता भनेको आफ्नो परिवेश र विगत बिर्सनु भन्ने त होइन होला ? शिक्षा र रोजगारी एउटै सिक्काका दुई पाटा हुन्। कसैले आफू फकिर बन्न शिक्षामा लगानी गरेको हुँदैन। त्यसैले रोजगारी आवश्यक हुनेका लागि ग्रिक र एथेन्सका कथा र मिथक पढाएर कुनै अर्थ हुँदैन। एक व्यक्तिलाई दुई दशकभन्दा बढी समय र ठूलो धनराशि खर्च गरेर आर्जेको शिक्षाले उसको जिन्दगी सरल र सहज बनाउन टेवा पुर्याउँदैन भने त्यसको के काम ? उसले गरेको ठूलो लगानी र शिक्षाको नाममा गुजार्नु परेको त्यति लामो समयको जिम्मेवारी कसले लिने ? अबको शैक्षिक बहस यहाँबाट सुरु गर्नुपर्छ। शिक्षा र दैनिक व्यवहारबीच अन्योन्याश्रित सम्बन्ध हुनुपर्छ। हाम्रो वरपरको आवश्यकता, माटो सुहाउँदो कृषि उत्पादन, यहाँका वातावरण, समाज, संस्कृति आदि शिक्षाका अभिन्न पाटा हुन्। उपलब्ध प्राकृतिक स्रोतसाधनलाई अधिकतम उपयोग गरी व्यवसाय र रोजगारी सिर्जना गर्न शिक्षाले जोड दिनुपर्छ। त्यसका लागि जनशक्ति उत्पादन र व्यवस्थापन सबैभन्दा ठूलो चुनौती हो। तर यसमा राज्यले खासै चासो लिएको देखिँदैन। शैक्षिक बहस केन्द्रित गर्नुपर्ने अर्को ठाउँ यही हो। भौगोलिक, सामाजिक, सांस्कृतिक तथा आर्थिक विविधताका साथै फरकफरक हावापानी र परिवेशका कारण एकै खालको प्रविधि, उस्तै जनशक्ति र उस्तै सोचले देश अघि बढ्न सक्दैन। यो शैक्षिक चुनौती हो। आधुनिक नामको शिक्षाले परम्परागत ज्ञान र सीप पहिचान गर्दैन। शिक्षामा यहीबाट समस्या सुरु हुन्छ। रैथाने वा परम्परागत ज्ञान र सीपलाई शिक्षाका रूपमा पहिचान गरी त्यसलाई सदुपयोग गर्ने हो भने त्यसले तीन फाइदा पुर्याउँछ। पहिलो, उक्त समुदायका मान्छेको आत्मसम्मान बढ्छ। दोस्रो, रोजगारी सिर्जना हुन्छ। तेस्रो, विदेशी मुद्रा आर्जन गर्ने बाटो खुल्छ। यो छोटो लेखमा पूर्ण र प्रस्ट विवरण प्रस्तुत गरिएका छैन। यो एउटा लामो बहसको पाटो हो। शैक्षिक बहसले समेट्ने पर्ने यो अर्को पाटो हो। देशलाई कृषिमा आत्मनिर्भर बनाउनुपर्छ भनेर सयौं सेमिनारगोष्ठी आयोजना भएभइरहेका छन्। दलहरू निर्वाचनका बेला कृषिजन्य कार्यक्रमका सपना बाँड्ने गर्छन्। नेताहरू कृषि उत्पादन र त्यसका कार्यक्रमबारे भाषण गरेर थाक्दैनन्। कृषि व्यवसाय र उत्पादन प्रवद्र्धन गर्न भनेरै कृषि क्याम्पसहरू खोलिएका छन्। तर विडम्बना यो छ कि कृषिजन्य उत्पादनमा देशको परनिर्भरता बढ्दो छ। यसको मुख्य कारण भनेको शिक्षा प्रणाली, पाठ्यक्रम तथा अन्य नीति तथा कार्यक्रमले यहाँको भूगोल, माटो, प्रकृति तथा वातावरणलाई सम्बोधन गर्न नसक्नु हो। परम्परागत कृषिमै सधैं लागिराख्नुपर्छ भन्ने त छैन। तर कृषि क्षेत्र र कृषि शिक्षामा पर्याप्त लगानी नै भएन। जति लगानी भयो त्यसको प्रतिफल पनि पाउन सकिएन। हामीले विद्यालय तथा विश्वविद्यालयबाट प्रदान गर्दै आएको शिक्षा पनि विचित्रका छन्। व्यवहारसँग जोडिएको शिक्षा (जस्तै मेडिकल, इन्जिनियरिङ, कृषि आदि) सर्वसाधारणले थेग्नै नसक्ने गरी महँगो छ। बाँकी विषय अध्ययन गर्यो अनि सक्नेले लोकसेवा आयोग, त्रिवि सेवा आयोग, शिक्षक सेवा आयोग भिड्न लिएको शिक्षाजस्तो मात्र भयो। त्यसमा पनि नाम निस्किहाले ठिकै छ। रोजगारी भइगयो। नाम ननिस्के बेरोजगार हुनुको विकल्प छैन। तब रोजगारीको लागि बिदेसिन बाध्य हुनुपर्छ। रोजगार हुन सक्ने शिक्षा खर्चिलो भएपछि पैसा नहुनेले त्यता अध्ययन गर्ने कुरै भएन। कस्तो जनशक्ति कुन ठाउँमा कति चाहिने ? यसका लागि कुनै योजना र खाका देख्न र पढ्न पाएको छैन। पाठ्यक्रमलाई उत्कृष्ट बनाउने नाममा कुनै विकसित देशले अंगीकार गरेको पाठ्यक्रमलाई अंगीकार गर्छौं। तर आफ्नै परिवेश, भौगोलिक बनोट, यहाँको माटो, यहाँको सांस्कृतिक र सामाजिक विविधतासँग मेल खाने वा सुहाउने बनाउँदैनौं। यो सबैभन्दा दुःखको कुरा हो। ग्रिक, एथेन्स अर्थात् युरोप, अमेरिका आदि विकसित देशमा प्रचलित मिथक, परम्परा तथा बिम्ब पाठ्यक्रममा समावेश गरिन्छन्। तर हाम्रा आफ्नै मिथक, परम्परा, इतिहास, भूगोल, यहाँको माटो, समाज र संस्कृतिलाई अन्देखा गर्दैछौं। हो यसैले देखाउँछ, हामी कता जाँदैछौं। हामीले पढ्ने पाठ्यक्रम र शिक्षाले रोजगारी सिर्जना गर्नुपर्छ। यसमा कुनै दुईमत छैन। अध्ययन सकिएपछि आफूले कुन पेसा वा व्यवसाय अँगाल्ने हो त्यसलाई पाठ्यक्रमले दिशानिर्देश गर्नै पर्छ। पाठ्यक्रममा अब हाम्रा सन्ततिलाई यहाँको माटो, भूगोल, परम्पार, संस्कार, संस्कृति र परिवेश आदि पढाउनु पर्यो। नत्र हामी न हामी हुन सक्छौ न त उनीहरू हुन सक्छौं।"
प्रहरीका परिवारलाई स्वरोजगार बनाउन ऋणअनुदान,"वीरेन्द्रनगर : नेपाल प्रहरी श्रीमती संघले प्रहरीका परिवारहरूलाई स्वरोजगार बनाउन ऋणअनुदान सहयोग गर्ने भएको छ। नेपाल प्रहरी श्रीमती संघकी केन्द्रीय अध्यक्ष लक्ष्मी कुँवरले नेपाल प्रहरी श्रीमती संघ कर्णाली प्रदेशको कार्यालय उद्घाटन गर्दै प्रहरीका परिवारलाई स्वरोजगार बनाउन ऋण अनुदान सहयोग गर्ने बताइन्। नेपाल प्रहरी श्रीमती संघकी केन्द्रीय अध्यक्ष लक्ष्मी कुँवर, अन्य पदाधिकारी पदाधिकारी र नेपाल प्रहरी श्रीमती संघ कर्णाली प्रदेशकी अध्यक्ष विन्दु अधिकारी ढकाल सहितको टोलीले कर्णालीमा गरेका सामाजिक कामहरूका बारेमा जानकारी गराउँदै आफ्ना भावी योजनाहरू सार्वजनिक गरिन्। अध्यक्ष कुँवरले भनिन्, 'हामीले स्वरोजगारका लागि ऋणअनुदानसँगै अन्य सीपमुलक तालिमहरू, नयाँ भवनमा आवश्यक श्रोत साधन र जनशक्ति व्यवस्थापन, आफ्नै सवारी साधन, नागरिकका लागि एम्बुलेन्स सेवा, सामाजिक चेतनाका लागि निःशुल्क परामर्श कार्यक्रम, प्रदेश स्तरमा संघकै नेतृत्वमा पेट्रोल पम्प, लागूऔषध दुर्व्यसनी सुधारका लागि आसरा सुधार केन्द्र, श्रीमती संघ छात्रवृत्ति कोष स्थापना गर्ने तयारी छ।' नेपाल प्रहरी श्रीमती संघ कर्णाली प्रदेशकी अध्यक्ष ढकालले नेपाल प्रहरी श्रीमती संघ केन्द्रले गर्ने कार्यहरूलाई अनुसरण गर्दै प्रदेश स्तरमा पनि आफूहरू सक्रिय हुने बताइन्।"
स्वदेशी सम्भावनाको सदुपयोग गर्न अर्थमन्त्रीको आग्रह,"नुवाकोट : अर्थमन्त्री डा प्रकाशशरण महतले स्थानीय मौलिक पहिचान, संस्कृति र अवसरको उपयोगमार्फत मुलुकलाई आर्थिक रुपमा सुदृढ बनाउन सकिने बताएका छन्। नुवाकोटको लिखु गाउँपालिकास्थित ढिकुरे बजारमा आजदेखि सुरु भएको प्रथम नुवाकोट खेलकुद तथा बृहत् सांस्कृतिक महोत्सव२०८० को उद्घाटन समारोहलाई सम्बोधन गर्दै अर्थमन्त्री महतले स्वदेशको कला, संस्कृति, प्राकृतिक स्रोत तथा स्थानीय साधनको उपयोगमार्फत मुलुकको अर्थतन्त्र बलियो बनाउन सकिने बताएका हुन्। 'रोजगारीको सृजनासहित शिक्षाको गुणस्तर र स्वास्थ्य सेवा सुधारको लागि यहाँकै शैली र सभ्यताको संरक्षण गर्नुपर्छ', उनले भने, 'दोस्रो विश्व युद्धपछि जापानले जसरी आफ्नै मौलिक परम्परालाई जोगाएर विकासमा चमत्कार गर्यो, अब हामीले त्यस्तै शैली अपनाउनुपर्छ।' पछिल्लो समयमा मेलामहोत्सव स्थानीय उत्पादनको प्रवर्द्धन, प्रचारप्रसार र उपभोगमा केन्द्रित गराउनुको सट्टा भड्किलो हुँदै गएको भन्दै त्यसबाट सचेत रहन उनले ध्यानाकर्षण गराए। बागमती प्रदेशका आर्थिक मामिला तथा योजनामन्त्री बहादुरसिंह लामाले खेलकुद र संस्कृतिलाई लक्षित गर्दै सुरु भएको महोत्सवलाई आगामी दिनमा प्रदेशस्तरीय बनाएर सञ्चालन गर्न सहयोग पुर्याउने प्रतिबद्धता जनाए। लिखु गाउँपालिका संरक्षण तथा न्यू ढिकुरे युवा क्लब र पिप्ले युवा क्लबको संयुक्त आयोजनामा आजदेखि सुरु भएको महोत्सव आगामी पुस १० गतेसम्म चल्ने छ। मेला व्यवस्थापक हरिहर पाण्डेका अनुसार महोत्सवमा खेलकुद र संस्कृतिसँग सम्बन्धित सामग्रीको प्रदर्शनी तथा व्यापारका लागि एक सय कक्ष राखिएको छ।"
काठमाडौंमा रातको समयमा चोरी गर्ने ६ जना पक्राउ,"काठमाडौं : विभिन्न मिति र ठाउँबाट रातको समयमा चोरी गरेको अभियोगमा ६ जनालाई उपत्यकाका विभिन्न स्थानबाट मंगलबार प्रहरीले पक्राउ गरेको छ । काठमाडौं उपत्यकाका विभिन्न स्थानमा बस्नेहरू भारत देश बैसालीका १८ वर्षीय किशोर, भारत मोतीहारीका १९ वर्षीय किसन गिरी, भारत बिहारका २१ वर्षीय कृष्ण पोदार, काठमाडौं नागार्जुन नगरपालिका६ सितापाइला बस्ने ३० वर्षीय बिक्रम गर्तौला, झापा वाहुनडाँगी नगपरालिका८ का २९ वर्षीय रमेश विश्वकर्मा र मोरङ सुन्दरहरैचा नगरपालिका९ का ३३ वर्षीय डिल्लीराम विश्वकर्मालाई पक्राउ गरिएको हो। उनीहरूमध्ये बिक्रम, रमेश र डिल्लीराम सुन पसले रहेका छन् । प्रहरीका अनुसार गत असार १५ गते काठमाडौं शम्भुमार्गस्थित भगवती श्रेष्ठको घरबाट र कात्तिक ५ गते काठमाडौं बिजयचोस्थित बालकृष्ण श्रेष्ठको कोठाबाट गरी जम्मा १३ लाख ५८ हजार रुपैयाँ बराबरको सुनका विभिन्न गहना तथा नगद चोरी गरेको घटनाको अनुसन्धानको क्रममा चोरीमा संलग्न उनीहरुलाई काठमाडौं उपत्यका अपराध अनुसन्धान कार्यालयबाट खटिएको प्रहरी टोलीले पक्राउ गरेको हो । उनीहरूबाट सुनको पोते सहित नौगेडी ३ थान, सुनको मंगलसुत्र ३ थान, सुनको रिङ ३ थान, सुनको तिलहरी २ थान र सुनको झुम्का २ जोर बरामद भएको छ । उनीहरूलाई थप अनुसन्धान तथा कारबाहीको लागि प्रहरी वृत्त गौशाला पठाइएको छ ।"
पर्यटन भित्र्याउन सरोकारवाला निकाय एकजुट,"अर्घाखाँची : अर्घाखाँचीमा पर्यटन प्रवर्द्धन सम्बन्धी छलफल तथा अन्तरक्रिया कार्यक्रम सम्पन्न भएको छ । लुम्बिनी प्रदेश सरकारको पर्यटन विकास परिषदले अर्घाखाँचीमा पर्यटनका विषयमा सरोकारवाला निकायका प्रतिनिधिसँग छलफल गरेको हो । लुम्बिनी तथा सुपा देउरालीमा आएका पर्यटकलाई जिल्लाका अन्य स्थानमा पुर्याउनका लागि कसरी सहकार्य गरेर अगाडि बढ्न सकिन्छ भन्ने विषयमा पर्यटन विकास परिषदका कार्यकारी निर्देशक रामु जोशीले छलफल गरेका थिए । उनले लुम्बिनीका अन्य जिल्लाहरुमा आएका पर्यटकलाई जिल्लामा ल्याउन र यसको प्रचारप्रसारमा कसरी काम गर्न सकिन्छ भन्ने विषयमा पनि सरोकारवालासंग जानकारी लिएका थिए। जिल्लामा रहेका अर्घा भगवती मन्दिर, छत्र महाराजको मन्दिर, पाणिनि तपोभूमि, छत्र महाराजको मन्दिर, नर्सिंह थान, सिद्धेश्वर शिवालय, जंगबहादुर जन्मिएको लामपाटी दरबार, ऐतिहासिक बलकोट पौवा, मालारानी लगायतका स्थानको महत्त्व, वर्णन तथा ती स्थानमा कसरी पर्यटन ल्याउन सकिन्छ भन्ने विषयमा सहभागीहरुले आआफ्नो धारणा राखेका थिए ।"
"जन्तीलाई विवाहकै गाडीले किच्दा वडा सदस्यको मृत्यु, पाँचजना घाइते",बुटवल : प्यूठानको मल्लरानी गाउँपालिका ३ मा विवाहकै गाडीले जन्तीलाई किच्दा मल्लरानी ३ का वडा सदस्य ५२ वर्षीय दामोदर नेपालीको मृत्यु भएको छ । जिल्लाको ऐरावती गाउँपालिकाको बरौलाबाट सदरमुकाम खलंगातर्फ जाँदै गर्दा लु ३ च ६८४७ नम्बरको स्कारिपयोको टायर पन्चर भएर जन्तीलाई नै किचेको थियो । घरनजिकै नाँचगान गर्दै दुलही लिन जान तयारीमा रहेको स्कारपियो दुर्घटना भएको जिल्ला प्रहरी कार्यालय प्यूठानका प्रहरी निरीक्षक सूचना अधिकारी हुमानन्द खनालले जानकारी दिए । उनका अनुसार दुर्घटनामा परी पाँचजना घाइते भएका छन् । घाइतेहरूको जिल्ला अस्पताल विजुवारमा उपचार भइरहेको छ ।
योजना सम्झौता गर्नुअघि अभिमुखीकरण,"धनकुटा : धनकुटाको सहिदभूमि गाउँपालिकाले समितिहरूसँग योजना सम्झौता गर्नुअघि अभिमुखीकरण सुरु गरेको छ। उपभोक्ता समितिहरूलाई योजना सम्पन्न हुने समयमा प्रक्रिया पूरा गर्न समस्या देखिएकाले सुरुवातमा नै अभिमुखीकरण गरेर योजना कार्यान्वयन गर्न लागिएको हो। गाउँपालिका तथा वडाबाट सञ्चालन हुने योजनालाई चुस्तदुरुस्त बनाई गुणस्तरीयसँगै स्तरीय कार्य सम्पादन गर्नका लागि हरेक वडामा अभिमुखिकरण कार्यक्रम सञ्चालन गरिएकोगाउँपालिका अध्यक्ष मनोज राईले बताए। उनका अनुसार अभिमुखीकरण कार्यक्रम गाउँपालिकाभरिका सबै वडामा सञ्चालन गरिनेछ। अभिमुखीकरणमा उपभोक्ता समितिको काम कर्तव्य, योजनाको छनोटदेखि भुक्तानीको चरणसम्म गर्नुपर्ने प्रशासनिक, प्राविधिक तथा लेखा सम्बन्धि कामका बारेमा सहजीकरण गरिएको प्रमुख प्रशासकीय अधिकृत नवीन कार्कीले बताए। चालु आर्थिक वर्षमा कार्यान्वयन हुने गरी गाउँपालिका र वडामा गरी तीन सयभन्दा योजना तथा कार्यक्रम छनोट भएका छन्। ती योजना तथा कार्यक्रम सञ्चालन गर्नका लागि गठित उपभोक्ता समिति, उपाध्यक्ष, सचिव, कोषाध्यक्ष लगायतलाई कार्यक्रममा सहभागी गराइएको कार्कीको भनाइ छ। अभिमुखीकरण कार्यक्रमप्रश्चात उपभोक्ता समितिमार्फत् सञ्चालन हुने योजना तथा कार्यक्रमहरू गुणस्तरीय रूपमा तोकिएको समयमा नै सम्पन्न हुने गाउँपालिकाले लक्ष्य लिइएको उपाध्यक्ष रत्नश्वरी राईले बताइन्। सहिदभूमि गाउँपालिकाको अधिकांश भूभाग विकट छन्। भौगोलिक विकटताकै कारण उपभोक्ता समितिलाई निर्माणको कामसँगै आवश्यक कागजपत्र मिलाउने समेत झन्झट हुने गर्छ। कागजपत्र नमिलेकै कारण कतिपय सहज हुने खालको काम सम्पन्न गर्न धेरै समय लाग्ने गर्दछ। अभिमुखीकरण कार्यक्रमप्रश्चात उपभोक्ता समितिलाई गुणस्तरीय कार्य गर्न सहयोग पुग्ने गरिएको छ।"
प्रश्नपत्रमार्फत् धर्मको प्रचार गर्ने बुटवलको कान्ति माविलाई उपमहानगरले काट्यो पत्र,"बुटवल : बुटवलको कान्ति माध्यमिक विद्यालयले धर्मको प्रचार गर्ने खालको प्रश्नपत्र सोधेको छ। विद्यालयले कक्षा ७ को दोस्रो त्रैमासिक परीक्षामा क्रिश्चियन धर्मको प्रचार गर्ने खालका प्रश्न सोधेको हो। स्थानीय पाठ्यक्रमअन्तर्गतको 'हाम्रो बुटवल' विषयमा विद्यालयले इसाई धर्मका मात्रै पाँच वटा प्रश्न सोधिएको छ। अन्य धर्मका बारेमा भने कुनै प्रश्न सोधिएको छैन। धर्मको प्रचार गर्ने खालका प्रश्न सोधिएपछि विद्यालय विवादमा मुछिएको छ। विद्यालयका अनुसार कक्षा ७ को परीक्षामा २५० जना विद्यार्थी सहभागी छन् । एकमात्र धर्मलाई लक्षित गरेर विद्यार्थीलाई प्रश्न सोधिएको विद्यालयका प्रधानाध्यापक गोविन्द ज्ञवालीले स्वीकार गरेका छन्। उनले नियतवस त्यस्तो नगरेको बताए। 'नियतवस विद्यालयले त्यस्तो गरेको होइन्। भुलवस त्रुटि हुन गएछ,' उनले भने। प्रधानाध्यापक ज्ञवालीले विषयगत शिक्षक कुशल खनाललाई यस सम्बन्धमा स्पष्टीकरण सोधेको बताए। पाठ्यक्रम निर्माण गर्दा विभिन्न धर्मका विषय समावेश भए पनि आफूहरूले प्रश्न पत्र तयार पार्दा एउटा धर्मलाई मात्र केन्द्रित भएकाले त्रुटि हुन गएको ज्ञवालीले स्पष्ट पारे। इसाई धर्मको प्रचार लक्षित विद्यार्थीलाई सोधिएको प्रश्नप्रति बुटवल उपमहानगरपालिकाले विद्यालयलाई लिखित स्पष्टीकरण मागेको छ। पाँच दिनभित्र लिखित जवाफ पेस गर्न विद्यालयलाई पत्र काटेका छौं,' उपमहानगरपालिकाका माध्यमिक शिक्षा शाखा प्रमुख टिकाराम पन्थीले भने, 'कार्यालय प्रमुखको निर्णयअनुसार विद्यालयलाई कारबाही हुन्छ।' विद्यार्थी संख्याको आधारमा कान्ति मावी देशकै दोस्रो उत्कृष्ट विद्यालय हो।"
भैरहवामा एकै रातमा ८ वटा मोटरसाइकल चोरी,"भैरहवा : रुपन्देहीको भैरहवा क्षेत्रमा एकै रातमा ८ वटा मोटरसाइकल चोरी भएको छ। सिद्धार्थनगर नगरपालिका११ को सिसवा, पिपरहिया र भुजौलीबाट एकै रातमा मोटरसाइकलहरू चोरी भएको हो। उनीहरूका अनुसार सिसवाबाट ५, पिपरहियाबाट २ र भुजौलीबाट एउटा मोटरसाइकल चोरी भएको हो। गाउँमा नालासहितको सडक निर्माण कार्यले स्थानीयहरू घरकम्पाउन्ड भत्काउनु परेको छ। जसकारण आफ्नो सवारी साधन घर अगाडि खुला रूपमा राख्नुपर्ने स्थानीयहरूको बाध्यता छ। 'राति मैले घर अगाडि मोटरसाइकल राखेर सुत्न गए' पीडित नफिस आलमले भने, 'चोरीको हल्ला भएपछि बिहान उठेर हेर्दा मेरो मोटरसाइकल पनि चोरी भएको रहेछ।' स्थानीयहरूका अनुसार सिसवा गाउँबाट नफिस आलम परिवार, मुलचन्द चौधरी, असफाक आलम, महबुव आलम, अफताव आलम, भुजौली गाउँमा बेलासको र पिपरहियाबाट रिता देवी र अनिल बनियाँको परिवारको मोटरसाइकल चोरी भएको हो। यीमध्ये रिता देवीको मोटरसाइकल भारतीय नम्बर प्लेटको हो। रुपन्देहीका एसपी भरतबहादुर विकले मोटरसाइकलहरू चोरी घटनाका विषयमा अनुसन्धान भइरहेको जानकारी दिए। 'आठ वटा मोटरसाइकल चोरी भएको भन्ने कुरो आएको छ', रुपन्देहीका एसपी विकले भने, शंकास्पदलाई नियन्त्रण लिएर सोधपुछका साथै गम्भीरताका साथ खोजी कार्य भइरहेको छ।'"
बार्गेनिङ पत्रकारितालाई बढावा हुन दिँदैनौं : प्रेस काउन्सिल अध्यक्ष बस्नेत,"काठमाडौं : प्रेस काउन्सिल नेपालका अध्यक्ष बालकृष्ण बस्नेतले सञ्चार माध्यममा खोजमूलक कम र 'ढाकछोप पत्रकारिता' बढ्दै गएकोमा चिन्ता व्यक्त गरेका छन्। बिहीबार काउन्सिलमा आयोजित पत्रकार आचारसहिंता अभिमुखीकरणमा उनले कसैको गलत प्रवृत्तिलाई उजागर गर्नुपर्नेमा सञ्चार माध्यमले नै ढाकछोप गरेर भ्रम पैदा गर्नु चिन्ताको विषय भएको बताएका हुन्। उनले सञ्चार माध्यमले सम्प्रेषण गरेका विषयमाथि फरक अनुसन्धान र खोज गर्ने अवस्था आएको उल्लेख गरे। उनले पत्रकारिताको विकृतिका रूपमा ढाकछोप र बार्गेनिङ पत्रकारितालाई बढावा हुन नदिन काउन्सिलले सार्थक पहल गरिरहेको बताए। 'कुनै नयाँ र खोजमूलक सामग्री कम तर केही बेथितिका कुरा आउला भनेर ढाकछोप गर्नका लागि पनि अनलाइन खुलेका देखियो ' उनले भने, 'त्यस्ता प्रवृत्ति रोक्नका लागि काउन्सिलले विभिन्न कदम चालिरहेको छ।' उनले नयाँ दर्ता भएका अनलाइन पत्रिकाले व्यावसायिक पत्रकारिता गर्ने विश्वास व्यक्त गरेका छन्। काउन्सिलले अरू मिडियासँगै अहिले युट्युबको सामग्री पनि अध्ययन गरिरहेको उनको भनाइ थियो। नेपाल पत्रकार महासंघका अध्यक्ष विपुल पोखरेलले पत्रकार कुनै एउटा जाति, धर्म, पार्टीप्रति नभएर सिंगो समाजप्रति नै जिम्मेवार हुनुपर्नेमा जोड दिए।"
थमन विक हत्यासम्बन्धी मुद्दामा आज महोत्तरी जिल्ला अदालतमा सुनवाइ हुँदै,"महोत्तरी : थमन विक हत्या प्रकरणको सुनवाइ आज जिल्ला अदालत महोत्तरीमा सुनवाइ हुँदैछ । मधेश आन्दोलनको क्रममा सशस्त्र प्रहरीका असइ थमन विकको हत्या भएको घटनाको सुनवाइ आज जलेश्वरस्थित जिल्ला अदालतमा हुन लागेको हो। सो हत्याको आरोपमा प्रतिबादी भनिएका अभिराम शर्मा, कौशल कुमार यादव, राम शंकर मिश्र, लक्ष्मि महतो कोइरी लगायतका २८ जना प्रतिबादी रहेका मध्य एकजना रिहाइ भएका थियो । जलेश्वर कारागारमा प्रदिप साह, सन्जय साह र पवन कापर लगायतको कैदी बन्दीहरु गत ७ बर्ष देखि जेल जीवन विताईरहेका छन् । जसपाका अध्यक्ष उपेन्द्र यादबले राज्यले न्यायसंगत अनुरुप फेसला नगरे आफूहरु चुप नबस्ने प्रतिक्रिया दिएका छन् । अध्यक्ष्म यादवले भने, 'उक्त मुद्दा राजनीतिक मुद्दा हो । झुटा मुद्दा लगाएर कसैलाई पीडित बनाउन पाइदैन । यसमा वर्षौं पहिले राज्यसँग सम्झौता समेत भइसकेको छ । अव पुनः राज्यले विभेद गरे हामी चुप भएर बस्ने छैनौ । त्यस्तै भन्छन् अहिले थमन बिक को मुद्दामा केही राजनीति दल आफ्नो स्वार्थ सिद्ध गर्ने खोजेको जसपाका युवा नेता संतोष साहले आरोप लगाएका छन् । सो मुद्दाको सुनुवाइमा कुनै त्रुटिपूर्ण भए सम्पूर्ण मधेसी दल आन्दोलनमा जाने निश्चित रहेको धारणा राखेका छन् ।"
समर्थन मूल्यमा सहमति नजुट्दा उखु किसानलाई समस्या,"महोत्तरी : उखुको समर्थन मूल्यमा सहमति नजुट्दा उखु किसानलाई समस्या हुँदै आएको छ। उखु काट्ने तयारीमा रहेका किसानहरू उखुको समर्थन मूल्य नपाएकै कारण समस्यामा परेका हुन्। उखु उत्पादक किसान संघ, चिनी उद्योगी र सरकार सम्मिलित बैठकबाट सहमति अनुसारको भाउ तोक्न असफल भएको गौशाला ११ का किसान दिनेश महतोले बताए। उनले भने, 'जहिले नि यो नाटक चलिरहन्छ। अलि दिन नाटक हुन्छ फेरि उही पुरानै ढंगले उधारोमा उखु बिक्री गर्न वाध्य हुन्छन् किसानहरू। यसप्रति आवाज उठान गर्ने कोही भएन। जसको कारण हरेक पक्षबाट किसानहरू पीडित नै हुन्छन्।' ५ बिगाहा क्षेत्रफलमा उखु खेती गरेका महतोले समयानुकुल उखुको भाउ निर्धारण गर्नका लागि सम्बन्धित पक्षलाई आग्रह गरेका छन्। खेतमा तयारी अवस्थामा रहेको उखुलाई बिक्रीका लागि जुरमुराएका किसानहरूलाई अझ प्रतीक्षा गर्नुपर्ने बाहेक केही नरहेको महतोले बताए। समर्थन मूल्यमा सहमति जुट्न नसकेकै कारण उखु काट्नका लागि किसानहरू तत्काल तयार नभएको रामनगरस्थित एभरेष्ट चिनी उद्योगमा कार्यरत एक जना कर्मचारीले बताए। ती कर्मचारीका अनुसार मिलले उखु आपूर्ति पुर्जी (चलान)वितरण गर्ने अन्तिम तयारीमा रहेको छ। उनका अनुसार उद्योग सञ्चालनका लागि प्रशासनले कर्मचारीलाई काममा खटाइसकेको छ। यता किसानले पनि मूल्यमा सहमति जुटे लगतै उखु काट्ने सुरसारमा छन्। मंसिर १८ गते सरकारले बोलाएको बैठकमा सहमति जुट्न नसक्दा बैठक स्थगित भएको उखु उत्पादक कृषक संघ महोत्तरीका अध्यक्ष नरेश सिंह कुशवाहाले बताए। उनले भने, ' बैठकमा हामीहरूले यसवर्षका लागि उखुको मूल्य कम्तीमा ७ सय ५० रुपैयाँ माग प्रस्ताव राखेका थियौं। किसानहरूको उखु उत्पादनका लागि हुने लगत कट्टा, चिनीको बजार भाउको मूल्यांकन गर्दै हामीहरूको तर्फबाट सो रकमका बारेमा प्रस्ताव राखेका थियौं। उद्योगी पक्षकोतर्फबाट गतवर्षको भाउमा ११ रुपैयाँ प्रतिक्विन्टल थप गरी मूल्य निर्धारण गर्ने प्रस्ताव आएपछि सो वार्ता निष्कर्षमा पुग्न सकेन।' उखु उत्पादक किसान महासंघका अध्यक्ष कपिलमुनि मैनालीले उखु खेती गर्ने किसानहरूलाई आह्वान गरेका छन्। सरकारीस्तरबाट मागको सुनवाइ नभए अब किसानकोतर्फबाट आन्दोलनका विभिन्न चरणका कार्यक्रमहरू सार्वजनिक गरिने अध्यक्ष मैनालीले बताए। अध्यक्ष मैनालीका अनुसार अहिले आफ्नो नेतृत्वमाको टोली यहाँ सञ्चालित चिनी उद्योगमा पुगेर सत्यतथ्य बुझिरहेको छ।"
प्रथम नुवाकोट खेलकुद तथा सांस्कृतिक महोत्सव आयोजना,"नुवाकोट : नुवाकोटको लिखुमा प्रथम नुवाकोट खेलकुद र सांस्कृतिक महोत्सव आयोजना गरिएको छ। 'युवाको चाहाना खेलकुदको जगेर्ना धार्मिक, ऐतिहासिक, कला, संस्कृतिको सम्वर्द्धन खेलमार्फत् दिगो विकासमा युवाको सहभागिता' मूल नारासहित लिखु गाउँपालिकाको १, २ र ३ को सिमाना पहरेघाट बगरमा हुने महोत्सवको तयारी पूरा भएको छ। महोत्सव संयोजक अशोककुमार थापाले मङ्सिर २८ गतेदेखि पुष १० गतेसम्म सञ्चालन हुने महोत्सवले प्राकृतिक, धार्मिक सांस्कृतिक र ऐतिहासिक सम्पदा एवम् धरोहरहरुको आन्तरिक र बाह्य बजारमा प्रचारप्रसार गरी जिल्लाको विकासका साथै सर्वसाधारणको जीवनस्तरमा सुधार गर्न टेवा पुर्याउने बताए। बागमती भ्रमण वर्ष२०२४ लाई समेत सफल पार्नको लागि यस महोत्सवले टेवा पुर्याउने उनले बताए। महोत्सवमा साँस्कृतिकतर्फ नुवाकोटका लोकदोहरी, लोकनृत्य, लाखेनाच, काठेभाका, तामाङसेलो, बालनभजन, पञ्चेबाजा, साँस्कृतिक रितिरिवाज परम्पराका झाँक्रीनाच प्रदर्शन, म्हेन्दोमाया गीत लगायतमा प्रतिस्पर्धा गराइनेछ। खेलकुदतर्फ तेक्वान्दो, कराँते, जुडो, उसु, आईटिएफ तेक्वान्दो, ब्याडमिन्टन, टेबलटेनिस, बुद्धिचाल, भलिबल खेलको प्रतियोगिता गराई जिल्ला खेल र खेलाडीको विकासमा सघाउ पुर्याइने छ। साँस्कृतिक र खेलकुदको विभिन्न विधाका छुट्टाछुट्टै उपसमिति बनाइएको छ। महोत्सवमा जिल्लाका १२ वटै स्थानीय तहबाट एसइई परीक्षामा उत्कृष्ट अङ्क ल्याउने विद्यार्थी र विभिन्न विधागत क्षेत्रमा योगदान दिने स्रष्टाहरुलाई सम्मान गरिने जनाएको छ। महोत्सवले नुवाकोटको खेल जगतलाई जनमानससम्म प्रचारप्रसार र संरक्षण, धर्म, संस्कृति, सीप, कला कौशलको प्रवर्द्धन र प्रचारप्रसार, खेलकुद तथा संस्कृति पर्यटन प्रवर्द्धनमा जोड, आर्थिक व्यापार प्रवर्द्धन, कृषिउपज उत्पादनको प्रवर्द्धन, प्रदर्शन र प्रचारप्रसार, पर्यटन विकास तथा नयाँ मार्गको पहिचान लक्ष्य लिएको छ। यस्तै, वैदेशिक रोजगारमा पलायन भएका युवावर्गलाई खेलकुदप्रति आकर्षित गराइ स्वदेशमै बस्ने वातावरण निर्माण, नुवाकोट जिल्लालाई खेलकुद हब बनाउन पहल र प्राकृतिक ऐतिहासिक सम्पदाको प्रचारप्रसार र संरक्षण गर्ने लक्ष्य महोत्सवको छ। महोत्सवमा साधारण टिकट शुल्क एक सय र विद्यार्थीको परिचयपत्रको आधारमा ५० रुपैयाँ तोकिएको छ। साथै एकल महिला, वृद्धवृद्धा, अपाङ्गता भएका व्यक्तिलाई निःशुल्क प्रवेश रहेको छ। ढिकुरेस्थित पहरेघाट बगरमा सञ्चालन गरिने महोत्सवकै अवसरमा विभिन्न खेलमध्ये दौड प्रतियोगिता सम्पन्न भइसकेको छ।"
एमाले सांसद लक्ष्मी महतो कोइरीले पाए सफाइ,"महोत्तरी : नेकपा एमालेका सांसद लक्ष्मी महतो कोइरीले सफाइ पाएका छन्। थमन विक हत्या प्रकरणमा अभियुक्त रहेका कोइरीले सफाइ पाएका हुन्। जिल्ला अदालतका न्यायाधीश उद्धवप्रसाद भट्टराईको इजलासले सशस्त्र प्रहरीका असई थमन विकको हत्या मुद्दामा महतोलाई सफाइ दिएको जिल्ला अदालतका श्रेस्तादार नुतन झाले जानकारी दिइन्। त्यस्तै सोही मुद्दामा लोकतान्त्रिक समाजवादी पार्टीका नेता एवम् मधेस प्रदेशका सभासद अभिराम शर्मालाई जन्मकैदको सजाय सुनाएको जिल्ला अदालत महोत्तरीले जनाएको छ । अदालत स्रोतका अनुसार प्रदीप साह, संजय कुमार साह, मोहन ठाकुर, रामाशंकर मिश्र, प्रदेश सांसद अभिराम शर्मा, सुरेन्द्र पाण्डे र धर्मेन्द्र रायलाई कर्तव्य ज्यान मुद्दामा ज्यान सम्बन्धी कसुर गरेकाले सोही १३(३) बमोजिम जन्मकैद सजाय भएको छ। तत्कालीन मधेस दलका नेता एवं हाल प्रतिनिधिसभा सदस्य लक्ष्मी महतो कोइरीसहित २८ जना उपर जिल्ला अदालत महोत्तरीमा कर्तव्य ज्यानको मुद्दा दायर भएको थियो।"
डुंगा संरक्षणमा जुटे रामेछापका माझी,"रामेछाप : कुनै बेला नदी वारपार गर्ने भरपर्दो माध्यमका रूपमा मानिएका काठका डुंगा लोप हुन थालेपछि रामेछापका माझी संरक्षणमा जुटेका छन्। सडक विस्तार तथा पुलहरू निर्माण भएसँगै माझी जातिको पहिचानका रूपमा रहेको डुंगा लोप हुँदै गएपछि यहाँका माझी समुदाय संरक्षणमा जुटेको हुन्। माझी समुदाय को संस्कृतिसँग जोडिएको डुंगा तार्ने पेसा लोप हुन लगेपछि मन्थली नगरपालिका७ स्थित सेलेघाटका माझी संरक्षणमा छुटेका छन्। 'केही वर्ष पहिलेसम्म विभिन्न घाट तथा नदी वारिपारि गर्ने ठाउँमा डुंगा देख्न सकिन्थ्यो। आजभोली कतै देखिदैन', स्थानीय धनबहादुर माझीले भने। सुनकोसी र तामाकोसी नदीको संगमस्थल त्रिवेणीमा धेरै डुंगा सञ्चालन हुने भएकाले उक्त ठाउँको नाम सेलेघाट रहन गएको उनले बताए। झोलुंगे पुल, सडक, यातायातका साधनको पहुँच, स्थायी मोटरेवल पुललगायत पूर्वाधार निर्माण भएसँगै डुंगा विस्थापित हुँदै गएका धनबहादुरको भनाइ थियो। पहिले डुंगा खियाउने र माछा मार्ने पेसा माझी समुदायको जीविकोपार्जनसँग जोडिएका मुख्य पहिचान भएको स्थानीय शंकर माझीले बताए 'राजा महेन्द्रको पालामा रामेछापमा पर्ने सुनकोसी र तामाकोसी नदी किनारका जमिन स्थानीय माझीलाई बिर्ता दिइएको थियो। सडक र पुल निर्माण हुनुअघि माझीहरूले मानिस र सामान वारिपारि गर्न ठेक्कामा काम गर्दथे', उनले भने। आधुनिकता आएसँगै सिमान्तकृत जातिमा पार्ने माझी समुदायको पहिचान संकटमा पर्दै गएपछि युवा पुस्ता आफ्नो संस्कृतिको संरक्षण र पहिचानका लागि जुटेका मानवीर माझीले बताए। माझी जातिको संस्कृति र पहिचान संरक्षणका लागि लोप भइसकेको डुंगा पुनः सञ्चालनमा ल्याउन स्थानीय पालिका र सरोकारवालासँग छलफल भइरहेको उनले जानकारी दिए। जिल्लाको मन्थली, सेले, नवु, पुछि, हर्दिनीलगायत घाटमा केही वर्षअघिसम्म नियमित रूपमा डुंगा सञ्चालन हुने गरेकामा अधिकांश स्थानमा मोटरेवल पुल निर्माण भएसँगै डुंगा विस्थापित हुँदै गएका पूर्व शिक्षक एवं माझी समुदायका अगुमा सिरबहादुर माझीले बताए। उनका अनुसार डुंगा संरक्षणका लागि सेलेघाटमा प्रत्येक वर्ष जिल्लामा माझीले संयुक्त रूपमा डुंगा दौड प्रतियोगिता आयोजना गर्दै आएका छन्।"
महेन्द्रनगरमा ७ दिनका लागि निषेधाज्ञा जारी,"कञ्चनपुर : जिल्ला प्रशासन कार्यालय कञ्चनपुरले महेन्द्रनगर बजारमा आजदेखि सात दिनसम्मका लागि निषेधाज्ञा जारी गरेको छ। महेन्द्रनगरस्थित महेन्द्र स्मारकमा महेन्द्रको सालिक पुनःस्थापनाका विषयमा भएको विवादपछि कार्यालयले सो क्षेत्रमा आज बिहानदेखि निषेधाज्ञा जारी गरेको हो। प्रशासनले संविधान चोकबाट पूर्व दशरथ चन्दको सालिकसम्मको मुख्य सडक र पश्चिमतर्फ मदन भण्डारीको सालिकसम्मको मुख्य सडक क्षेत्रमा सात दिनसम्म पाँच जनाभन्दा बढी मानिस जम्मा भई जुलुस, प्रदर्शन जस्ता आन्दोलन गर्न निषेध गरेको हो। 'सालिक पुनःस्थापान गर्ने वा नगर्ने विषयमा राजनीतिक दलबीच मतभेद देखियो', प्रमुख जिल्ला अधिकारी गोपालकुमार अधिकारीले भने, 'सार्वजनिक शान्ति सुव्यवस्थालाई कायम गर्न निषेधाज्ञा जारी गरिएको हो।'"
जाजरकोटको चंखेलीमा इलाका प्रशासन कार्यालय स्थापना,"जाजरकोट : भूकम्पको लाभग्राही कायम गरी अस्थायी आवासका लागि अनुदान लिनका लागि केही दिन यता जिल्ला प्रशासन कार्यालयमा नागरिकता लिनेको भीड नै लाग्ने गरेको छ। तर छेडागाड नगरपालिका ११ का मानिसलाई भने नागरिकता लिनकै लागि सदरमुकाम धाउनु पर्ने समस्या अन्त्य भएको छ। छेडागाडकै चंखेली भन्ने ठाँउमा इलाका प्रशासन कार्यालय स्थापना हुँदैछ र त्यहींबाट नागरिकता वितरण हुँदैछ भन्ने जानकारी पाएपछि बुधबार दिउँसो चंखेली पुगेकी सीता कुमारी गिरीलाई जाजरकोटका प्रमुख जिल्ला अधिकारी सुरेश सुनारले नेपाली नागरिकताको प्रमाण पत्र प्रदान गरे। जाजरकोटको छेडागाड नगरपालिका ५ चंखेलीमा इलाका प्रशासन कार्यालय स्थापना गरिएसँगै उनले नागरिकता पाएकी हुन्। नागरिकहरुलाई घरदैलोमै सेवा दिने उद्देश्यले पश्चिम जाजरकोटका चार वटा पालिकालाई सेवा दिने गरी चंखेलीमा इलाका प्रशासन कार्यालय स्थापना गरिएको हो। नेपाल सरकारका ऊर्जा, जलस्रोत तथा सिंचाई मन्त्री शक्तिबहादुर बस्नेतले एक कार्यक्रमका बीच बुधबार कार्यालयको उद्घाटन गरेका हुन्। इलाका प्रशासन कार्यालय स्थापनासँगै नागरिकता लगायतका कामका लागि जिल्ला सदरमुकाम धाउनु पर्ने अवस्थाको अन्त्य भएको मन्त्री बस्नेतले बताए। जिल्ला प्रशासन कार्यालयबाट हुने सबै काम इलाका प्रशासन कार्यालयबाट हुनेछ। यस क्षेत्रका नागरिकको अब नागरिकता लगायतको सरकारी कामकाजको लागि ऋण खोजेर सदरमुकाम खलंगा जानुपर्ने बाध्यताको अन्त्य भएको छ। यो कार्यालयको स्थापना सँगै स्थानीय खुसी भएका छन्। आफ्नै गाँउ घरमा नागरिकता लगायत सेवा पाउँदा आफूहरु निकै खुसी भएको स्थानीय रत्नबहादुर शाहीले बताए। एउटा सामान्य कामका लागि पनि सदरमुकाम जाँदा गाडी भाडा, होटल बास लगायतको खर्चमा एक जनाको १० हजारभन्दा बढी रकम लाग्थ्यो तर गाँउ घरमै इलाका प्रशासन स्थापना भएपछि स्थानीयको पैसा र समय बचत हुने उनले बताए। यस कार्यालयबाट पश्चिम क्षेत्रका छेडागाड नगरपालिका, शिवालय गाउँपालिका, जुनीचाँदे गाउँपालिका र कुशे गाउँपालिकाका चार वटा वडाका नागरिकले नागरिकता लगायतका सेवा पाउने भएका छन्। कार्यक्रममा जाजरकोटका प्रमुख जिल्ला अधिकारी सुरेश सुनारले नागरिकलाई नागरिकता, विभिन्न सिफारिस लगायत सरकारी सेवा सुविधा घर दैलोमा दिन यो कार्यालय स्थापना गरिएको बताए। उनले केही दिनमा नै पासपोर्ट लगायतका काम पनि इलाका प्रशासनबाटै गरिने बताए। इलाका प्रशासन कार्यालय स्थापनासँगै जिल्ला प्रशासन कार्यालयमा हुने भीडभाड र कामको चाप पनि कम हुने प्रजिअ सुनारले बताए।"
वर्षमा तीन ठाउँ सर्ने भगवती माई आज माइत झरिन्,"धादिङ : सयौं मानिसको भीड। अघिअघि पञ्चेबाजासँगै युवाहरुले नाङ्गो खुडा, खुकुरी बोकेका छन्। दियो, कलश, शङ्ख, घण्ट पनि सँगसँगै छ। प्रहरी र भक्तजनले बनाएको हाते साङ्लोको घेराभित्र लामो कपाल मात्र देखिने प्रतिमूर्ति। सयौँ मानिस बाटोको दायाँबायाँ बसेर पूजापाठ र अबिर जात्रा गर्दै थिए। धादिङको त्रिपुरासुन्दरी गाउँपालिका४ सल्यानकोटबाट भगवती माइको प्रतिमूर्तिलाई त्रिपुरासुन्दरी गाउँपालिका६ हाँसेबजारस्थित माइथानबेँसी सारिएको छ। सयौं मानिसको लावालस्करसहित रातो घुम्टोले सिँगारिएर त्रिपुरासुन्दरी भगवती माई आज बिहान माइत झरेकी छिन्। भगवतीको प्रतिमूर्तिलाई एक वर्षभित्र घर, माइत र मावली गरी तीन ठाउँमा पूजापाठ गर्ने अनौठो र रोचक परम्परा छ। यही परम्पराअनुसार आज बिहान भगवतीको घरको रुपले परिचित सल्यानकोट डाँडाको मन्दिरबाट माइतीको रुपमा चिनिने माइथानबेँसीको मन्दिरमा सारिएको स्थानीय शिवप्रसाद सापकोटाले जानकारी दिए। रोचक कुरा बाकसभित्र राखिएको भगवतीको प्रतिमूर्तिलाई भक्तजनले छुन भने नपाउने उनको भनाइ थियो। सापकोटाले भने, 'पहिलेदेखिको चलन यही हो। भगवानलाई छुन र हेर्न पाइँदैन। बाहिरबाटै दर्शन गर्ने फूलअक्षेता चडाउने हो।' देवीको दर्शन गर्न सयौँको सङ्ख्यामा भक्तजनले मध्यरातिदेखि नै बाटो कुरेर बस्ने गर्दछन्। मूर्ति देख्न र छुन नपाए पनि गल्लीगल्लीमा जम्मा भएका भक्तजनले टाढैबाट दर्शन गर्ने गरिएको उनले बताए। वडादसैँको चतुर्थीका दिन पूर्वतर्फ दसैँ घरबाट मूल मन्दिर सल्यानकोट सारिएको मूर्तिलाई आइतबार बिहानै न्वाघी घर आगिन्चोक हाँसे बजार मन्दिरमा सारिएको हो। रानामगर, तिमिल्सिना र सापकोटा थरका पूजारीले त्रिपुरासुन्दरी भगवतीमाइको मूर्ति र सरसामानलाई आफ्नो पिठ्युँमा बोकेर यात्रा गराउन परम्परा रहेको सापकोटाले जानकारी दिए। वर्षमा तीन पटक मूर्तिलाई यसरी नै बोकेर मन्दिर सार्ने गरिन्छ। रानामगर थरका स्थानीय पूजारी, सापकोटा र तिमल्सिना बाहेक अरु कसैले हेर्न र छुन नपाउने उहाँको भनाइ थियो। यी तीन थरिबाहेक मन्दिर पुग्ने जोसुकैले पनि मन्दिरको मूल ढोकाबाटै भगवतीलाई पूजाआजा गर्नुपर्ने नियम रहेको स्थानीय अगुवा कृष्णकुमार श्रेष्ठले बताए। उनका अनुसार यहाँ आइपुग्ने भक्तजनले आफ्नो मनोकाङ्क्षा पूरा गर्न परबाट नै देवीलाई फूलअछेताले पूजा गर्ने गर्दछन्। विवाहित नारीले धेरैजसो समय आफ्नो कर्मघरमा बिताउनुपर्ने, दसैंतिहारलगायत चाडबाडमा मामाघर जानुपर्ने र हिउँदमा फुर्सद मिल्ने भएकाले केही समय माइतीमा बस्न पाउने चलनसँग भगवतीको विभिन्न मन्दिरको बसाइँलाई तुलना गरिएको श्रेष्ठले जानकारी दिए। सोही परम्पराअनुसार सल्यानकोटमा रहेको दुई मन्दिरमध्ये घटस्थापनादेखि कोजाग्रत पूर्णिमासम्म भगवतीलाई पूर्वपट्टिको मन्दिरमा राखेर पूजाआजा गरिन्छ। जुन मामाघरको रुपमा प्रसिद्ध छ। स्थानीय पूजारी अर्जुन सापकोटाका अनुसार मङ्सिरदेखि चैतसम्म भगवतीलाई आगिन्चोक गाविसस्थित बेँसीको मन्दिरमा राखिन्छ। जुन भगवतीको माइतीको रुपमा चिनिन्छ। 'सल्यानकोटकै पश्चिम थुम्कामा रहेको अर्को मन्दिरमा राखेर वर्षमा आठ महिनाभन्दा बढी समय भगवतीलाई त्यही पूजाआजा गरिने चलन छ। यसलाई भगवतीको कर्मघरका रुपमा लिइन्छ', उनले भने। 'पुजारीले मात्र छुन मिल्ने उक्त मूर्ति कस्तो आकारको छ वा बाकसभित्र के छ भनेर आम सर्वसाधारणले अहिलेसम्म देख्न पाएका छैनन्। प्रत्येक वर्ष मेला हेर्न आउँछौँ। तर छुनहेर्न पाइने भन्ने हुँदैन। परम्परादेखि नै चलिआएको चलन हो। हामी यो परम्परा बदल्न सक्दैनौँ', मेला हेर्न आएकी देवकी अधिकारीले भनिन्। नेपाल एकीकणका बेला पृथ्वीनारायण शाहले छिमेकी जिल्ला गोरखाबाट नुवाकोट आक्रमण गर्न जाँदा यही मन्दिर छेउमा बास बसेको र राति सपनामा एक बालिकाले आर्शिवाद दिएको प्रसङ्ग दिव्योपदेशमा उल्लेख छ। जिल्ला सदरमुकाम धादिङबेंसीबाट चालिस किलोमिटर उत्तरतर्फ पर्ने यो मन्दिरमा जात्रा हेर्नका लागि छिमेकी जिल्ला गोरखा, नुवाकोट, चितवन, काठमाडौँ लगायतका ठाउँबाट भक्तजन आउने गर्दछन्। मङ्सिर महिनामा त्रिपुरासुन्दरी गाउँपालिका४ सल्यानकोट डाँडाको मन्दिरबाट भगवतीको मूर्तिलाई बाकसभित्र राखी पिठ्युँमा बोकेर करिब तीन घण्टाको पैदल दुरीमा पुगिने त्रिपुरासुन्दरी गाउँपालिका६ माईथानबेंसीको मन्दिरमा ल्याइन्छ। यसरी देवीलाई माइत झारेसँगै यो वर्षको जात्रा सकिने गर्छ।रासस"
ककनी गाउँपालिकाद्वारा भूकम्प पीडिलाई साढे १० लाख सहयोग,"नुवाकोट : भूकम्प पीडितलाई नुवाकोटको ककनी गाउँपालिकाले आर्थिक सहयोग प्रदान गरेको छ। ककनी गाउँपालिकाले एक महिना अगाडि गएको जाजरकोट र रुकुम पश्चिमका भूकम्प पीडितलाई १० लाख ५१ हजार ३ सय ३४ रुपैयाँ आर्थिक सहयोग गरेको हो। गाउँपालिकाका अध्यक्ष सुमन तामाङ सज्जन र प्रतिनिधिसभा सदस्य हितबहादुर तामाङलगायतको टोलीले प्रधानमन्त्री पुष्पकमल दाहाल प्रचण्डलाई भेटेर प्रधानमन्त्री दैवीप्रकोप उद्धार कोषमा सो रकम बराबरको चेक हस्तान्तरण गरेका हुन्। अध्यक्ष तामाङका अनुसार गापा कर्मचारीहरुको तलव सुविधाबाट सो सहयोग गरिएको छ। ककनी गाउँपालिकाको पहलमा जनप्रतिनिधिहरुले प्राप्त गर्ने दुई दिनको सेवा सुविधा, पालिकाको अधिकृतस्तरको कर्मचारीहरुको तर्फबाट दुई दिन र अन्य कर्मचारीहरुको एक दिनको तलब प्रदान गरिएको छ। यसका साथै गाउँपालिकाको कोषबाट ५ लाख रुपैयाँसमेत गरी सो रकम सङ्कलन गरी जम्मा गरी चेक हस्तान्तरण गरिएको हो।"
पूर्वगृहमन्त्री बालकृष्ण खाँणको मुद्दामा सुनुवाइ जारी,"काठमाडौं : नक्कली भुटानी शरणार्थी प्रकरणमा मुछिएका पूर्वगृहमन्त्री बालकृष्ण खाँणले दिएको निवेदनमाथि सुनवाइ जारी छ। उच्च अदालत पाटनका न्यायाधीश कृष्णराम कोइरालाको एकल इजलासमा निवेदनमाथि सुनुवाइ जारी छ। यसअघि मंसिर १५ गते उच्च अदालतका न्यायाधीशद्वय प्रकाश खरेल र जनक पाण्डेको संयुक्त इजलासमा राय बाझिए पनि उक्त विवादको टुंगो तेस्रो न्यायाधीशसमक्ष पेश गरी सुनुवाइ गर्ने निर्णय भएको थियो। न्यायाधीश पाण्डेले खाँणलाई ३० लाख रुपैयाँ धरौटी लिएर मुद्दाको पुर्पक्ष गर्न राय दिएका थिए। तर,अर्का न्यायाधीश खरेलले खाँण निर्दोष रहेको विश्वास गर्न मिल्ने मनासिव आधार नभएको उल्लेख गर्दै फरक राय पेस गरेका थिए। न्यायाधीशबीचको राय बाँझिँदा खाँणको निवेदन उपरको सुनुवाइ अब एकल इजलासमा हुन लागेको हो। एकल इजलासमा रहने न्यायाधीशको रायबमोजिम खाँण थुनामै रहन्छन् वा धरौटीमा निस्कन्छन् भन्ने टुंगो लाग्नेछ। १५ मंसिरमा उच्च अदालत पाटनले नक्कली भुटानी शरणार्थी प्रकरणमा पूर्वसचिव टेकनारायण पाण्डे, पूर्वमन्त्री टोपबहादुर रायमाझी, तत्काली गृहमन्त्री रामबहादुर थापा बादलका सुरक्षा सल्लाहकार इन्द्रजित राई,आङटावा शेर्पा तथा बिचौलिया केशवप्रसाद दुलाल,सानु भण्डारी,सागर राई,विक्रम भनिने गोविन्दकुमार चौधरी र सन्देश शर्मालाई थुनामै राख्न आदेश दिएको थियो। त्यसैगरी टेकनाथ रिजाललाई १५ लाख धरौटी, सन्दीप रायमाझीलाई ३० लाख र नरेन्द्र केसीलाई १० लाख धरौटीमा रिहा गर्न आदेश दिएको थियो भने हरिभक्त महर्जन, लक्ष्मी महर्जन, शमशेर मिया, आशिष बुढाथोकी, टेक गुरुङ, रामशरण केसी र केशव तुलाधरलाई धरौटीमा रिहा गर्न आदेश दिएको थियो।"
जाजरकोटका भूकम्प पीडितमा झाडापखालाको प्रकोप,"जाजरकोट : जाजरकोटको भेरी नगरपालिका १ घुयलनेटा गाउँमा झाडापखालाको प्रकोप देखिएको छ। त्रिपालमा बस्दै आएका ५० बढी भूकम्प पीडितलाई झाडापखाला देखिएको हो। भूकम्पपछि त्रिपालमा बस्दै आएका पीडितहरुलाई २३ दिन यता पखालाले सताइरहेको वडा सदस्य नैनबहादुर विकले बताए। उनले भने,गाउँका धेरैलाई पखालाले थला पारेको छ। बालबालिका, तन्नेरी र वृद्धावृद्ध सबैलाई झाडाबान्ता देखिएको छ। उपचारका लागि खबर गर्दा कोही पनि आएनन्। घर घरमै बिरामी छन्। घुयलनेटाका साथै डौरीकाँडा, भुन लगायतका गाउँमा पनि पखालाका बिरामी देखा परेका छन्। एक सय बढी घरधुरी रहेका ती गाउँमा चिसोले गर्दा पखाला, टाउको दुख्ने, बान्ता आउने लगायतका समस्या देखिएको स्थानीयले बताए। स्थानीय धर्मशिला विकले आफू दुई दिनदेखि पखालाले थला परेको बताइन्। उनले आफूलाई पटकपटक दिसा गर्न मन लाग्ने , दिसा पातलो आउने, उल्टी आउला जस्तो हुने, मुटु दुख्ने, चक्कर आउला जस्तो हुने र स्वास फेर्नसमेत गाह्रो हुने बताइन्। '६ वर्षको छोरालाई पनि पखाला लागेको छ। गाउँमा बिरामी नहुने कोही पनि छैन। धेरैलाई पखाला लागेको छ। रुघाखोकी त सबैलाई लागेको छ', उनले भनिन्, 'निकै गाह्रो भैरहेको छ। नजिक स्वास्थ्य संस्था पनि छैनन्।' गाउँमा धेरै बिरामी भएको खबर सुनेपछि आफूले वडा नम्बर १ को पिपेमा रहेको स्वास्थ्य केन्द्र र नगर स्वास्थ्य शाखामा खबर गरे पनि उपचारको लागि गाउँमा कोही नआएको वडा सदस्य नैनबहादुरले बताए। स्वास्थ्य सेवा कार्यालय जाजरकोटका प्रमुख डाप्रतिक्षा भारतीले दिउँसो २ बजेपछि घुयलनेटा गाउँमा झाडावान्ताले धेरैलाई बिरामी पारेको खबर आएको तर अलि विकट ठाँउ भएको र अबेला पनि भैसकेकोले बुधबार जान नसकेपछि बिहीबार औषधी र स्वास्थ्यकर्मीसहितको टोली लिएर प्रभावित क्षेत्रतर्फ जाने बताइन्। उनले भनिन्, 'बिरामी भएको सुनेको छु। चिसो र खानपान नमिल्दा कोल्ड डायरियाको समस्या हुन सक्छ। त्यहाँ पुगेपछि मात्र कति बिरामी रहेछन् र के भएको रहेछ जानकारी हुन्छ।' जिल्लाका विभिन्न ठाँउमा पखाला, निमोनिया र स्वासप्रश्वास सम्बन्धी रोगका बिरामी बढ्दै गएका छन्। जिल्लामा भूकम्प पछि चिसोका कारण २८ जना दिर्घरोगी र अन्य रोगका बिरामीहरुको ज्यान गएको छ। त्रिपालको चिसोले भूकम्प पीडितलाई निकै सकस परिरहेको छ।"
जसले पढाउँछन् दलित बालबालिकालाई निःशुल्क ट्युसन,"जनकपुरधाम : एकाबिहानै मनोज राम पर्साको सखुवा परसौनी५ महुवास्थित दलित बस्ती पुग्छन्। त्यतिबेलासम्म बोरा, चकटी र कापीकलम लिएर तम्तयार हुन्छन्, दलित समुदायका बालबालिका। अनि, सुरु हुन्छ, उनीहरूको ट्युसन कक्षा। मनोजले दलित समुदायका बालबालिकालाई बिहान र साँझ निःशुल्क ट्युसन पढाउँछन्। शैक्षिक ज्ञान मात्र नभई उनले सामाजिक रूपमा बाँच्ने सीप र गुण पनि सिकाउँछन्। कसरी सफासुग्घर हुने, घरपरिवारमा कस्तो व्यवहार गर्ने, ठूलासानालाई आदर र सम्मान कसरी गर्ने लगायतका दैनिक जीवनका ज्ञान बालबालिकालाई सिकाउँछन्। दैनिक डेढदेखि दुई घण्टा बिहान र त्यत्तिनै समय बेलुका मनोजले निःशुल्क ट्युसन कक्षा सञ्चालन गरिरहेका छन्। पढेर ठूलो मान्छे बन्ने धोको मनोज रामको सानै उमेरदेखि थियो। पर्साको सखुवा परसौनी गाउँपालिका५ महुवाको दलित बस्तीमा चमार समुदायमा जन्मिएका मनोजको नत घरपरिवारमा कसैले किताब कापी देखेका थिए। नत कसैले विद्यालय पढ्ने अवसर नै पाएका थिए। बुवा जंगबहादुर महरा खेतबारीमा मजदुरी गर्थे। गाउँमा गीत गाउने र नाच्ने काम गर्थे। आमा मैनादेवी महरा पनि मजदुरी गरेर जेनतेन मनोज र उनका तीन भाइबहिनीको गुजारा चलाउँथिन्। आर्थिक रूपमा निकै विपन्न परिवार भए पनि मनोजको सपना पढेर ठूलो मान्छे बन्ने थियो। उनको सपनालाई पूरा गर्न आमा मैनाले पनि सघाइन्। मनोजले शिक्षा संकायबाट स्नातकसम्म पढिसकेका छन्। उनले शिक्षा सेवा आयोगमा नाम निकालेर सरकारी शिक्षकको जागिर पनि पाइसकेका छन्। बाल्यकालमा गुणस्तरीय शिक्षाका लागि पाएको कठिनाइ र आर्थिक अभावमा ट्युसन पढ्न नपाउँदाको पीडा उनको मनमा थियो। दलित र असहाय समुदायका बालबालिकाले आफ्नो जस्तो अवस्था भोग्नु नपरोस भनेर निःशुल्क ट्युसन कक्षा सञ्चालन गरेको मनोजले बताए। मैले आफ्नै गाउँबाट ट्युसन पढाउन सुरु गरेँ, मनोजले भने, सुरुमा दलित बस्तीकै ५० जना बालबालिकालाई पढाउन थाले। पछि अन्य साथीभाइले पनि यस अभियानलाई सहयोग गर्न इच्छा देखाएपछि अहिले पर्साका पाँचवटा स्थानीय तहका दलित बस्तीमा निःशुल्क ट्युसन पढाउन थालेका छौं। दलित समुदायको उत्थान नहुनुमा सबैभन्दा प्रमुख कारण अशिक्षाकै अभाव भएको उनले बताए। त्यसैले हाम्रो समुदायलाई शिक्षित बनाउन हामीले सानोतिनो प्रयास गरिरहेका छौं, उनले भने। दलित बालबालिकामा शिक्षाको पहुँच बढाउने उद्देश्यले ०७७ सालमा ९ जना दलित समुदायकै युवाहरू मिलेर मनोजले गाउँमै पिस फोर दलित फाउन्डेसन नेपाल नामको संस्था खोले। यस संस्थामार्फत उनले पर्साको सखुवा परसौनी५ महुवन, सोही गाउँपालिका३ कौवावनको मुसहर बस्ती, कटैया गाउँको दलित बस्ती र बाराको इनर्वा बस्टोलवाको दलित बस्तीमा निःशुल्क ट्युसन कक्षा सञ्चालन गरिरहेका छन्। दलित बालबालिकाका लागि सामुदायिक निःशुल्क ट्युसन कक्षा तथा सिकाइ केन्द्र नाम दिएर स्वयंसेवक शिक्षकहरूको सहायताले सञ्चालित ट्युसन कक्षाहरूमा अहिले १ हजारभन्दा बढी दलित बालबालिका अध्ययनरत छन्। यी निःशुल्क कक्षाहरू सञ्चालन गर्दा हामीलाई अर्थको खाँचो पनि पर्छ तर, त्यो रकमहरू हामी आफ्नै कमाईबाट र चन्दा संकलन गरेर जोहो गर्छौं, मनोजले भने, सामाजिक सञ्जालमा हाम्रो अभियान र निःशुल्क ट्युसन कक्षाको फोटोहरू राख्दा धेरै जना सहयोगीहरूले दलित बालबालिकाहरूलाई कापी, कलम जस्ता शैक्षिक सामग्रीहरू पनि बेलाबखत उपलब्ध गराउँछन्। मधेसका सम्पूर्ण बालबालिकाहरू माझ निःशुल्क शिक्षा पुर्याउन प्रदेश र स्थानीय सरकारबाट पनि सहयोगको खाँचो छ।"
जथाभावी फोहर फाल्दा तमानखोला र बडिगाडखोला दुर्गन्धित,ढोरपाटन : बागलुङमा जथाभावी फोहर फाल्दा बडिगाडखोला दुर्गन्धित बनेको छ। बुर्तिबाङबोङ्गादोभान सडकको तलपट्टि तमानखोला किनार फोहरको ढङ्गुरले भरिएको छ। दैनिक हजारौँ यात्रु त्यही फोहरको ढङ्गुरमाथिको सडक हुँदै यात्रा गर्छन्। दश नमूना सहरमध्येमा पर्ने बागलुङको बुर्तिबाङ बजारमा बस्ती विस्तारसँगै जनघनत्व बढ्दो छ। यही कारणले दैनिक फोहर पनि बढ्दै गएको छ। बजारबाट निस्कने फोहर ढोरपाटन नगरपालिका३ बाघखोरस्थित तमानखोलामा फाल्ने गरिएको छ। एक दशक अघि बुर्तिबाङ बजार सानो थियो। फोहर पनि थोरै निस्कन्थ्यो। सबै फोहर स्थानीयले खोला किनारमा फाल्ने गरेका थिए। र त्यही जलाउने गरेका थिए। तर अहिले बजारबाट निस्कने फोहर व्यवस्थापनमा समस्या भएको छ। नगरपालिकाले छ वर्षदेखि तमानखोला किनारमा बुर्तिबाङ बजारको फोहर फाल्दै आएको छ। बजारको फोहर फाल्ने ठाउँ साँघुरो हुँदा त्यो सबै तमानखोलामा पुग्ने गरेको छ। खोलाले बगाएर फोहर पुनः बजारसम्म पुर्याउँछ। फोहरले तमानखोला प्रदूषित बनेको छ। तमानखोला भएर बगेको फोहर बुर्तिबाङ बजार हुँदै भूजीखोला र सेराफेदीँमा आएर निसीखोलामा मिसिएर बडिगाडमा बग्ने गरेको छ। देशकै नमूना सहर भनिए पनि फोहर व्यवस्थापनमा नगरपालिका र नयाँ सहर आयोजना चुकेको छ। आर्थिक वर्ष २०६७६८ मा नयाँ सहर घोषणा गरेर कामको थालनी गरे पनि अहिलेसम्म बुर्तिबाङ फोहर व्यवस्थापनका लागि पूर्वधार निर्माण हुन सकेका छैनन्। खोलामा बग्ने फोहरका कारण जलचर जीवलाई असर पुगेको छ। फोहरकै कारण बडिगाड खोलामा माछा पाउने क्रम घट्दै गएको जलारीहरु बताउँछन्। हाल फोहर व्यवस्थापन गरेको बाघखोर तमानखोला गाउँपालिका र ढोरपाटन नगरपालिका३ र ४ को विभिन्न गाउँमा पुग्ने सडक छेउमै पर्छ। सडक छेउमा रहेको डम्पिङसाइड का कारण यात्रुलाई समस्या भएको छ। बुर्तिबाङ बजारको फोहर नगरपालिकाको गाडीले दैनिक यही ल्याएर फ्याक्ने गर्छ। कुहिने तथा नकुहिने सबै फोहर एकै ठाउँ फालिँदै आइएको छ। खोला छेउमा फोहर व्यवस्थापन अव्यवस्थित रहेको ढोरपाटन३ का मीनबहादुर घर्तीले बताए। बजारबाटै गाडीले फोहर सडक भरी खसाल्दै ल्याउने र जथाभावीरुपमा फाल्दा त्यसको गन्धले समस्या भएको उनको भनाइ छ। वर्षौंदेखि बजारको फोहर व्यवस्थापनमा नयाँ सहर आयोजना र नगरपालिकाले चासो नदिँदा बाघखोर क्षेत्र र अन्य खोला प्रदूषित बन्दै गएका घर्ती बताउँछन्। हिउँदमा दुर्गन्ध कम भए पनि बर्खाको समय फोहरको गन्धले यात्रा गर्नै कठिन हुने उनको भनाइ छ। बुर्तिबाङ बजारमा घर थपिने क्रम बढ्दो छ। जनघनत्व बढ्दै गएको छ। तर बजारको फोहर व्यवस्थापन भने हुन सकेको छैन। सबै फोहर खोलाले बगाएर जताततै पुयाउँछ। ढोरपाटन नगरपालिकाका उपप्रमुख धनबहादुर कायतले फोहर व्यवस्थापनका लागि जग्गा नपाउँदा समस्या भएको बताउनुभयो। आयोजना कार्यालयसँग सहकार्य गरेर जग्गा खोज्ने काम भइरहेको उनको भनाइ छ। जग्गा व्यवस्थापन हुनासाथ बजारको फोहर व्यवस्थान हुने उपप्रमुख कायतको विश्वास छ। रासस
आगोले जलेर घाइते भएका सिन्धुलीका बोगटीको मृत्यु,सिन्धुली : गोठमा आगलागी हुँदा जलेर गम्भीर भएका फिक्कल गाउँपालिका २ डाङ्से सिन्धुलीका रामजीबहादुर बोगटीको मृत्यु भएको छ। ५५ वर्षीय बोगटीको उपचारका क्रममा किर्तीपुर बर्न अस्पतालमा बुधबार मृत्यु भएको जिल्ला प्रहरी कार्यालय सिन्धुलीका प्रवक्ता तथा प्रहरी नायव उपरीक्षक चिरन्जीवी दाहालले जानकारी दिए। बोगटी काठले बनेको खरको छानो भएको १ तले गोठमा अचानक आगलागी हुँदा आगो निभाउने क्रममा बाँया हात दुवै खुट्टा र अनुहारमा आगोले पोलेर घाइते भएका थिए।

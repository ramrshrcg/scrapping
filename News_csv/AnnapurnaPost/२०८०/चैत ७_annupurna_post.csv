शीर्षक,विवरण
स्याङ्जाको सामुदायिक वनमा भेटियो नवजात शिशु,स्याङ्जा : चापाकोट नगरपालिकामा बुधबार दिउँसो नवजात शिशु भेटिएको छ। बाटरा सामुदायिक वनमा स्थानीयले नवजात शिशु देखेपछि प्रहरीलाई खबर गरेका थिए। खबर पाउनासाथ प्रहरी टोलीले सालनालसहितको जीवित शिशुलाई उद्धार गरी चापाकोट अस्पतालमा पुर्याएको प्रहरी नायब उपरीक्षक इन्द्रबहादुर रानाले जानकारी दिए। प्राथमिक उपचारपछि थप उपचारको लागि गण्डकी मेडिकल कलेज पोखरा रिफर गरिएको प्रनाउ रानाले बताए। प्रहरीले थप अनुसन्धान गरिरहेको बताएको छ।
७ महिनामा फेरिए ४ प्रशासकीय अधिकृत,बझाङ : बझाङको बुंगल नगरपालिकामा पछिल्लो ७ महिनामा ४ जना प्रमुख प्रशासकीय अधिकृत फेरिएका छन्। संघीय मामिला तथा सामान्य प्रशासन मन्त्रालयले आजबाट बुंगल नगरपालिकाको प्रशासन र आर्थिक अधिकारसहितको जिम्मेवारीमा नरेश कुँवरलाई पठाएको छ। गत असोजमा नगरपालिकाका तत्कालीन प्रमुख प्रशासकीय अधिकृत सूर्यप्रशाद चापागाईको मकवानपुर सरुवा भएपछि मन्त्रालयले २ महिनाका लागि धुर्वराज जोशीलाई निमिक्त प्रशासकीय अधिकृतको जिम्मेवारी दिएको थियो। उनको कार्यवधि मंसिर २४ गते सकिएपछि माधवराज जोशीलाई जिम्मेवारी दिइएको थियो। जोशीले उपचारका लागि लामो समयसम्म बाहिर जानुपर्ने भन्दै राजीनामा दिएका थिए।
सरकारी अस्पतालको सेवामा सुधार,"चितवन : भरतपुर अस्पतालले विरामीको सुविधाका लागि भरतपुर अस्पतालमा सेवाको स्तरोन्नति गरेको छ। अस्पतालको विभागमा अत्यधुनिक मेसिनसहित प्रभावकारी सेवाको लागि स्तरोन्नतिसँगै केही सुधारको काम भएको छ। विरामीको चापलाई मध्यनजर गरेर सेवालाई ब्यवस्थापन गरिएको छ। अस्पतालको ओपिडी, सर्जरी, अन्तरंग, प्रयोगशाला, इमरजेन्सीसहितका विभागमा सुधार देखिएको छ। अस्पतालमा मेडिकल सुपरीटेण्डेन्ट डा श्रीराम तिवारी आएपछि अस्पतालको सेवामा विरामीको सहजताका लागि सुधारका काम भएका छन्। डा तिवारीले विरामीको गुनासोलाई ख्याल गरेर सेवालाई प्रभावकारी बनाउँदै लागेको बताए। 'विरामीको चाप बढी हुने कारण केही कठिनाइ नभएको होइन। तर, हामीले स्रोतसाधनलाई ब्यवस्थापन गर्दै सहज बनाउँदै लगेका छौं, उनले भने, हामीले सुधार भएको भनेर हुँदैन। विरामीले अनुभूति गरेको कुरा हो। हामी क्रमशः ब्यवस्थापनका लागि जुटको छौं। भरतपुर अस्पतालमा विरामीको सुविधाका लागि पछिल्लो समय २४ शय्या थप गरिएको छ। आइसीयुमा विरामीको चाप बढेको कारण चारवटा बेड थप गरिएको छ। सुविधा अनुसारको बेडका कारण अस्पताल आउने विरामी आइसीयुको अभावमा बाहिर जान नपरेको अस्पतालले जनाएको छ। त्यस्तै बालरोग विभागअन्तर्गत पाँच बेडको एचडीयु स्थापना गरिएको छ। पीआइसीयु राख्नुअघिका विरामीलाई एचडीयुमा राखिन्छ। त्यस्तै पाँच वेडको बर्थिङ युनिट पनि यसपालीबाट सुरु भएको छ। थालेसिमिया विरामीको लागि तीन बेड अलग्गै ब्यवस्थापन गरिएको छ। त्यस्तै १२ बेडको एनआइसीयुलाई २० बेडमा स्तरोन्ति गरिएको छ। अस्पतालको गुरुयोजना अनुसार बनेका भवनमा सेवालाई ब्यवस्थापनसँगै नयाँ कार्यक्रम ल्याइएको छ। अस्पतालमा बेड थप, विरामीलाई सहज हुनेगरी वार्ड नजिक डिस्चार्ज हुने ब्यवस्था गरेका छन्। आपतकालीन सेवाका लागि आउने विरामीको लागि इमरजेन्सीमै ल्याबको सुविधा गरिएको छ। अस्पतालमा बालमैत्री क्षेत्र बनाइएको छ। अस्पताल आउने बालबालिकालाई भुलाउनका लागि खेलको साधन सहितको हरियाली क्षेत्र बनाइएको छ। अस्पतालका प्रवक्ता डा रामप्रसाद सापकोटाले अस्पतालमा सुधारको काम भएको बताए। जति हामीले सेवा थप गरेका छौं। त्यसले धेरै सहज भएको अनुभूति भएको छ, डा सापकोटाले भने, हामीले विरामीमैत्री, अपांगमैत्री र बालमैत्री पूर्वाधार बनाएका छौं। अब ओपिडी भवन बनाउन सक्यौं भने अझै सहज हुनेमा आशाबादी छौं।"
फरार आरोपित पक्राउ,राजविराज : चोरी मुद्दामा कैद सजाय तोकिएका एक अभियुक्त बुधबार पक्राउ परेका छन्। सप्तरी जिल्ला अदालतबाट कैद र सजाय तोकिएपछि फरार रहेका सप्तरीको राजविराज नगरपालिका१३ विषहरियाका ५० वर्षीय रामकुमार रामलाई गाँउघरबाट पक्राउ गरिएको सप्तरी प्रहरीले जनाएको छ। जिल्ला प्रहरी कार्यालय सप्तरीबाट खटिएको प्रहरी टोलीले रामलाई पक्राउ गरेको हो। अदालतबाट आरोपित रामलाई २० दिन कैद र पाँच हजार रुपैयाँ जरिवानाको फैसला भएपछि उनी फरार रहेका थिए।
जीतपुर सिमरा क्रिकेट कप : जनकपुर र भैरहवाबीचको खेल वर्षाका कारण स्थगित,"सिमरा : जीतपुर सिमरा टी२० क्रिकेट कप प्रतियोगिताअन्तर्गत बुधबारको खेल वर्षाका कारण स्थगित भएको छ। बिहानैदेखि परेको वर्षा नरोकिएपछि जनकपुर पिस फाउण्डेशन र खुकुरी क्रिकेट क्लब भैरहवाबीचको खेल स्थगित भएको हो। आयोजक अभियान नेपालका संरक्षक त्रिलोक विक्रम शाहले वर्षाका कारण प्रभावित भएको खेललाई बिहीबार सारिएको बताए। वर्षा नरोकिएका कारण बुधबारको खेल बिहीबार र बिहीबारको खेललाई शुक्रबार सारिएको शाहले जानकारी दिए। राउण्ड रोबिनका आधारमा सञ्चालित प्रतियोगितामा समूह बीको दुई खेल बाँकी छ। यस समूहमा मकवानपुर, जनकपुर र भैरहवा छन्। समूह बीको मंगलबार सम्पन्न पहिलो खेलमा मकवानपुरले जनकपुरलाई ३१ रनले पराजित गरेको थियो। समूहको दोस्रो खेलमा जनकपुर र भैरहवा भिड्नेछन् भने तेस्रो खेलमा मकवानपुर र भैरहवाबीच प्रतिस्पर्धा हुनेछ। यस समूहको विजेताले समूह एको विजेता पर्सा क्रिकेट संघसँग चैत १० गते फाइनल खेल्नेछ। समूह एबाट लगातार दुई खेल जित्दै पर्सा यसअघि नै फाइनलमा प्रवेश गरिसकेको छ। आयोजक जीतपुर सिमरा स्पोर्टस् क्लब र कलैया क्रिकेट क्लबलाई पराजित गर्दै पर्सा फाइनलमा प्रवेश गरेको हो। अभियान नेपालको आयोजना र जीतपुर सिमरा उपमहानगरपालिकाको मुख्य सहयोगमा जारी प्रतियोगिताको विजेताले एक लाख र उपविजेताले ५० हजार नगद प्राप्त गर्नेछन्।"
नेपाल वृद्धवृद्धाको देश बन्दैछ छ : राजेन्द्र महतो,"गुलरिया : नेता राजेन्द्र महतोले नश्लवादी चिन्तन बोकेका सरकारले नेपाली युवाहरूलाई विदेशीन बाध्य पारेर नेपाल वृद्धवृद्धाको देश बन्दै गइरहेको बताएका छन्। देश दौडाहामा निस्किएका उनले बर्दियाको गुलरियामा पत्रकार भेटघाटमा अहिलेको ब्यवस्थाले देश डुबाएको बताए। नेपालको राणा शासन, राजतन्त्रलाई गाली गर्नु निरर्थक हुने बताउँदै उनले जहानियाँ तन्त्र तथा निरंकुश तन्त्रमा तत्कालीन ब्यवस्था अनुरुप देश चलेको स्मरण गराए। लोकतान्त्रिक गणतन्त्रले देश डुबाएको दाबी गर्दै नेता महतोले ३४ वर्षीय नयाँ व्यवस्थाले कुनै उपलब्धि नदिएको प्रष्ट्याए। नश्लवादी चिन्तन बोकेका दलहरूको शासन ब्यवस्थाका कारण देश डुब्ने तयारीमा हुँदा नेपालीहरू विदेशीन बाध्य पारिएको उनको भनाइ छ।"
उदयपुरमा नेपाली ब्राण्डेड जुत्ता चप्पल महोत्सव सुरु,"उदयपुर : नेपाली उत्पादनमा जोड दिँदै उदयपुरको सदरमुकाम गाईघाटमा बुधबारदेखि जुत्ताचप्पल महोत्सव सुरु भएको छ। सामूहिक नेपाली जुत्ताचप्पल बिक्री कक्ष गाईघाटले एक महिना महोत्सवको रूपमा लैजाने र त्यसपछि सर्वसाधरणलाई लक्षित गरी शोरुम सञ्चालन गर्ने गरी महोत्सवको आयोजना गरेको हो। महोत्सवको उद्घाटन गर्दै त्रियुगा नगरपालिकाका मेयर बसन्तकुमार बस्नेतले स्वदेशी उत्पादनलाई बढाउन सके विदेशी उत्पादन बजारबाट विस्थापित हुने त्यसबाट स्वदेशी उत्पादकहरु लाई राहत हुने बताए। उनले स्वदेशमा उत्पादित उद्योगकलकारखाना, व्यापारले रोजगारसँगै नेपालीको आर्थिक समृद्धिमा सघाउ पुग्ने बताए। उनले विदेशी बस्तु आयातले स्वदेशका आम्दानीहरू बाहिर जाने हुनाले आफ्नै देशका उत्पादनलाई साथसहयोग दिनु पर्ने धारणा व्यक्त गरे। प्रमुख जिल्ला अधिकारी हरिप्रसाद घिमिरेले स्वदेशी उत्पादनलाई प्राथमिकता दिई स्वदेशी सीप परिश्रमलाई सम्मान गगरिने बताए। उनले चोरी पैठारीका सामान बजारमा ल्याउन नदिन प्रहरी सक्रिय रहेको बताए। उनले आफ्नो उत्पादन शून्य र विदेशीको मात्र मुख ताक्ने परम्पराले देश आर्थिकरुपले कमजोर भएको बताए। प्रजिअ घिमिरेले स्वदेशका उत्पादनलाई खरिदविक्री गरी सहयोग गर्ने हो भने रोजगार र आर्थिक समृद्धिमा असहज नहुने बताए। कार्यक्रममा नेपाल उद्योग वाणिज्य महासंघका केन्द्रीय सदस्य नवराज घिमिरेले विभिन्न ब्राण्डका नेपाली उत्पादनको बजार तथा व्यापार प्रवर्द्धन गर्न र नेपालमापनि उत्कृष्ट जुत्ता चप्पल उत्पादन हुन्छन भन्ने ग्राहकलाई बुझाउन, देखाउन र प्रयोग गर्न प्रोत्साहित गर्न महोत्सव आयोजना गरिएको बताए। उनले आर्थिकमन्दी र बैंकहरूमा देखिएको आर्थिक तरलता तथा अभावकाकारण देशको आर्थिक अवस्था कमजोर भएको अवश्थामा यस्ता किसिमका महोत्सवले समृद्धी हासिल गर्न सघाउ पुर्याउने बताए। पछिल्लो समय देशमा कृषि, पर्यटन, तथा अन्य उत्पादनमूलक उद्योग तथा उत्पादनका क्षेत्रहरू धमाधम बन्द हुँदै जाँदा आर्थिक संकटले उद्योगीहरू पलायन र आत्महत्याको बाटो रोज्न बाध्य हुँदासमेत राज्यले व्यापारीलाई प्रोत्साहन पुग्ने कार्यक्रम ल्याउन नसकेको बताए।"
असीना पीडित धान किसानलाई नगद राहत,"स्याङ्जा : पुतलीबजार नगरपालिकाले असिना प्रभावित धान किसानलाई राहत रकम उपलब्ध गराएको छ। असिनापानीबाट धानबालीका क्षति पुगेका किसानलाई नगरपालिकाले राहत उपलब्ध गराएको हो। राहत बापत नगरपालिकाले कूल ४ लाख ८३ हजार नगद किसानका हातहातमा हस्तान्तरण गरेको छ। पुतलीबजार नगरपालिका ५ पौवेगौडे र ९ कोल्माकागरी एक सय ३२ जनालाई नगरपालिका स्तरीय विपद ब्यवस्थापन कोषमार्फत राहत उपलब्ध गराएको नगरप्रमुख तुलसीराम रेग्मीले जानकारी दिए। प्रमुख एवं विपद ब्यवस्थापन समितिका अध्यक्ष रेग्मीका अनुसार, पौवेगौडेका ७८ किसान र कोल्माका ५४ किसान परिवारले ९ सय ७५ देखि १५ हजार रुपैयाँसम्म राहत बापतको रकम पाएका हुन्। पौवेगौडेमा २ सय ४६ रोपनीमा र कोल्मामा एक सय ८७ रोपनी क्षेत्रफलमा लगाइएको धान बालीको क्षति वापत रकम उपलब्ध गराइएको उपप्रमुख देवी अर्यालले जानकारी दिइन्।"
परराष्ट्रमन्त्री श्रेष्ठ चीन भ्रमणमा जाँदै,"काठमाडौं : परराष्ट्रमन्त्री नारायणकाजी श्रेष्ठ चीन भ्रमणमा जाने भएका छन्। उनी चैत ११ गते आइतबार बेइजिङ प्रस्थान गर्ने परराष्ट्र मन्त्रालय स्रोतले जानकारी दियो। परराष्ट्रमन्त्री श्रेष्ठले चीनमा समकक्षी वाङ यीसँग भेटवार्ता गर्नेछन्। उनीहरूबीच बेइजिङमा बिआरआई परियोजना कार्यान्वयन गर्ने विषयमा विस्तृत छलफल हुने परराष्ट्र मन्त्रालय स्रोतले जानकारी दियो। गत चैत १ गते नेपालका लागि चिनियाँ राजदूत छन् सोङले प्रधानमन्त्री पुष्पकमल दाहाललाई भेटेर बिआरआई परियोजना अघि बढाउन आग्रह गरेका थिए। चिनियाँ विदेश मन्त्रालयले पनि नियमित पत्रकार सम्मेलनमा नेपालको बदलिँदो सत्ता समीकरणसँग मिलेर काम गर्ने बताएको थियो। बिआरआई परियोजना कार्यान्वयनको विषयलाई चीन सरकारले महत्व दिँदै आएको छ। तर, बिआरआई परियोजना चीनले सोचेअनुसार अघि बढ्न सकेको छैन।"
जिम्मेवार प्रतिपक्षीले पूर्वाग्रह राखेर राजीनामा माग्दैन : रघुजी पन्त,"काठमाडौं : नेकपा एमालेका नेता रघुजी पन्तले पूर्वाग्रह र दबाबका आधारमा राजीनामा माग्ने काम जिम्मेवार प्रतिपक्षीले गर्न नहुने बताएका छन्। बुधबार संसद भवनमा सञ्चारकर्मीसँग कुरा गर्दै पन्तले संसदमा प्रतिपक्षीले राखेका विषयमा सरकारले ध्यान दिनुपर्ने भए पनि विना प्रमाण पूर्वाग्रह र दबाबका आधारमा राजीनामा माग्ने काम जिम्मेवार प्रतिपक्षीले गर्न नहुने बताए। राजीनामा मागेर काम नै गर्न नदिने परिस्थिति सिर्जना गर्न नहुने उनको भनाइ छ। तथ्य आधार, प्रमाणका आधारमा उठाएका आवाजलाई वेवास्ता गर्न नमिल्ने तर प्रतिपक्षीले पनि राजनीतिक आधारहरूलाई पनि हेर्नुपर्ने उनले बताए। उनले सरकारले गरिरहेको काम र प्रतिपक्षीले उठाएका विषयलाई जाँच्ने अन्तिम अदालत जनता भएको बताए।"
"समय अगावै सडक निर्माण सम्पन्न, ग्रामीण भेगका यात्रुलाई सुविधा","नुवाकोट : नुवाकोटको उत्तरी भेगमा रहेको दोर्खुखोलामा सडक र पक्की पुल निर्माण सम्पन्न भएको छ। तादी गाँउपालिका३ स्थित खरानीटारदोर्खुखोला सडक योजनाको कामसमेत सम्पन्न भएको छ। सडकको काम समयसिमाभन्दा एक महिना अगावै सम्पन्न भएको गापाले जनाएको छ। दोर्खुखोलामा ४१ मिटर लामो पक्कि पुलसमेत बनाइएको हो। तादी गाउँपालिकासँग भएको सम्झौताअनुसार गत मङ्सिरदेखि काम सुरु गरेर आगामी चैत मसान्तसम्ममा पूरा गर्नुपर्ने थियो। तर, सो सडकको काम फागुन तेस्रो सातानै सम्पन्न भएको तादी गापाले जनाएको छ। तादी गाँउपालिका३ खारनीटारबाट दोर्खुखोला हुँदै तादी१ उर्लेनीसम्म जाने उक्त सडकमार्गअन्तर्गत चालु आर्थिक वर्ष २०८००८१ मा ६ किलोमिटर सडकको स्तरोन्नति गरिएको छ। सडक स्तरोन्नतिपछि दुर्गम उर्लेनी र लच्याङका बासिन्दालाई आवतजावतमा सुविधा पुगेको गापा उपाध्यक्ष सन्जु प्याकुरेल श्रेष्ठको भनाइ छ। उनका अनुसार सडक निर्माणपछि उर्लेनी र लच्याङका बासिन्दालाई गाउँपालिकाको केन्द्र खरानीटार हुदै सदरमुकाम विदुर र राजधानी काठमाडौं आउजाउ गर्न सहज भएको छ। उक्त सडकको स्तरोन्नतिको काम तोकिएको समयभन्दा अगाडि परीक्षण गर्दा गुणस्तर अनुसारनै भएको पाइएको अनुगमनका क्रममा देखिएको उपाध्यक्ष प्याकुरेल श्रेष्ठको भनाइ छ। तादी गापाबाट नियमित अनुगमन, निर्माण व्यवसायीको सक्रियताको साथ काममा सरलता र सरोकारवाला उपभोक्ताको सहयोगले लक्ष्य अगावै काम पूरा भएको निर्माण पक्षले जनाएको छ। सडक स्तरोन्नतिका लागि गाउँपालिकाले कूल एक करोड १२ लाख लागतको बोलपत्र आह्वान गरेको थियो। उक्त योजना ७५ लाख ९१ हजार रुपैयाँमा सम्पन्न भएको उपाध्यक्ष प्याकुरेलको भनाइ छ। तादी गापा ३ खरानीटारप्रभुडाडाटुटुङदोर्खुखोलाउर्लेनी जोड्ने सडकको निर्माण कार्य १ करोड १२ लाख रुपैयाँ बराबरको निर्माण कार्य रोहना कन्स्ट्रक्सनसँग ठेक्का सम्झौता भएको ३ महिनामै काम सम्पन्न भएको निर्माण कम्पनीका प्रतिनिधि प्रदीप शर्माले बताए। उनले यसबाट सर्वसाधारणको सुविधाका लागि समयमै काम सम्पन्न भएको बताए। बागमती प्रदेश सरकार र तादी गाउँपालिकाको सयुक्त लगानीमा विनियोजित बजेटबाट उक्त सडकको निर्माण कार्य पूरा भएको हो। खरानीटारदोर्खुखोलासम्मको सडकको स्तरोन्नति भएसगैँ उर्लेनी र लच्याङसम्म जोड्ने लक्ष्य लिएको गाउँपालिकाका अध्यक्ष सन्तमान तामाङले जानकारी दिए। यसबाट ग्रामीण भेगमा बसोबास गरिरहेका अधिकांश तामाङ समुदायलाई प्रत्यक्ष लाभ पुगेको छ।"
सहकारी प्रकरणलाई राफसाफ पार्न रवि लामिछानले गृहमन्त्रालय रोजेका हुन् : चित्रबहादुर केसी,"काठमाडौं : राष्ट्रिय जनमोर्चाका अध्यक्ष चित्रबहादुर केसीले सहकारी प्रकरणलाई राफसाफ पार्न रवि लामिछानले गृहमन्त्रालय रोजेको टिप्पणी गरेका हुन्। बुधबार संसद भवन परिसरमा सञ्चारकर्मीसँग कुरा गर्दै केसीले ८४ को निर्वाचनलाई देखाएर सहकारी प्रकरणलाई राफसाफ पार्न लामिछानेले गृहमन्त्रालय राजेको टिप्पणी गरेका हुन् । गलत,भ्रष्ट मान्छेको सहारा लिएर सत्ता टिकाउन खोजिएको भन्दै यो सम्भव नहुने उनले बताए । केसीले संसद भित्र र बाहिर बद्नाम मान्छेको साहारा लिनु र उनीहरूलाई सरकारमा समावेश गराउनु जनतामाथिको अपमान भएको जिकिर गरे। त्यस्तै उनले मानवता विरोधी अपराध गर्नेलाई माफी मिनाहा दिने खेलले संक्रमणकालीन न्यायसँग सम्बन्धीत विषय १७ वर्षदेखि अड्किएको बताए।"
"भिस्वा होटलको क्यासिनोमा प्रहरीको छापा, चार नेपाली पक्राउ","वीरगन्ज : वीरगन्ज महानगरपालिका१५ स्थित होटल भिस्वामा सञ्चालित सीएमजी क्लब क्यासिनोमा प्रहरीले छापा मारेर चार जना नेपालीलाई पक्राउ गरेको छ। मंगलबार बेलुकी जिल्ला प्रहरी कार्यालय पर्साबाट खटिएको अपराध अनुसन्धानको टोलीले भिस्वा होटलको क्यासिनोमा छापा मारेर चार जनालाई नियन्त्रणमा लिएको हो। पक्राउ पर्नेमा क्यासिनोका मार्केटिङ म्यानेजर वीरगन्ज११ का ३४ वर्षीय उमेश कार्की, क्यासिनोका फ्लास मनिटर वीरगन्ज१६ का ३४ वर्षीय पप्पु सिंह, क्यासिनोका सुरक्षा गार्ड वीरगन्ज१५ का ३२ वर्षीय प्रताप लामा र क्यासिनोमा जुवा खेलिरहेका वीरगन्ज१६ का ४० वर्षीय सुरज कुमार कलवार छन्। क्यासिनोमा अनाधिकृतरूपमा नेपाली नागरिकलाई प्रवेश गराएर जुवा खेलाइरहेको सूचनाको आधारमा खटिएको प्रहरी टोलीले उनीहरूलाई पक्राउ गरेको पर्साका प्रहरी प्रवक्ता प्रहरी नायब उपरीक्षक कुमार विक्रम थापाले बताए। थापाका अनुसार क्यासिनोमा प्रहरीको टोली पुग्दा त्यहाँका कर्मचारीले प्रहरीसँग वादविवाद गरेर भित्र छिर्न अवरोध गरेपछि क्यासिनोमा छिरेर प्रहरीले उनीहरूलाई नियन्त्रणमा लिएको हो। नियन्त्रणमा लिइएका चारै जनालाई प्रहरी हिरासतमा राखेर अनुसन्धान भइरहेको प्रहरी नायब उपरीक्षक थापाले बताए।"
स्वर्गद्वारी गुठीपीडितका माग सम्बोधन गर्न कानुन बनाउने सहमति,"काठमाडौं : एक महिनादेखि दाङमा आन्दोलन गर्दै आएका स्वर्गद्वारी गुठीपीडित किसानको माग सम्बोधन गर्ने गरी नयाँ एकीकृत गुठीसम्बन्धी कानुनको तर्जुमा गर्ने प्रक्रिया अविलम्ब थालनी गर्ने सहमति भएको छ। सरकार र स्वर्गद्वारी गुठीपीडित किसान संघर्ष समितिबीच आज भूमि व्यवस्था, सहकारी तथा गरिबी निवारण मन्त्रालयमा भएको वार्तापछि उक्त सहमति भएको हो। सहमतिसँगै गत फागुन ८ गतेदेखि सडक आन्दोलन गर्दै आएका किसानले संघर्षका सम्पूर्ण कार्यक्रम स्थगित गरेका छन्। 'नेपालको संविधान, २०७२ ले गुठी सम्बन्धमा गरेका व्यवस्था व्यवस्थित गर्न साथै हाल स्वर्गद्वारी आश्रमको जग्गामा बसोबास गर्ने संघर्षरत मोही किसानको मागलाई सम्बोधन हुने गरी नयाँ एकीकृत गुठीसम्बन्धी कानुन तर्जुमाको प्रक्रिया अविलम्ब थालनी गर्ने सहमति भएको छ,' वार्तापछि सरकारी वार्ताटोलीका संयोजक एवं मन्त्रालयका सहसचिव कृष्णप्रसाद सापकोटाले भने, 'यो सहमतिपछि संघर्षरत मोही किसानले विभिन्न माग राखी यसअघि गर्दै आएका संघर्षका सम्पूर्ण कार्यक्रम आजको मितिदेखि स्थगन गरी गुठीसम्बन्धी आवश्यक कानुन तर्जुमा प्रक्रियामा प्रतिनिधिमूलक ढंगले सम्बन्धित निकायलाई आवश्यक सल्लाह, सुझाव तथा सहयोग उपलब्ध गराउनुहुनेछ।' अविलम्ब कानुन निर्माणको काम अघि बढाउन मन्त्रालयले एउटा टोली बनाएर तत्काल काम थाल्ने छ। यसमा संघर्ष समितिका तर्फबाट खटिने प्रतिनिधिले आवश्यक सहयोग गर्ने सहमति भएको छ। दुवै वार्ताटोलीलाई सम्बोधन गर्दै भूमि व्यवस्था, सहकारी तथा गरिबी निवारणमन्त्री बलराम अधिकारीले गुठीसम्बन्धी एकीकृत कानुन ल्याएर जतिसक्दो चाँडो भूमिमाथिको द्वैध स्वामित्वको अन्त्य गर्ने बताए। उनले संविधानले हरेक जनताको आवासको हक सुनिश्चित गरेको र अहिले किसान मजदुरकै आन्दोलनको जगमा स्थापित सरकार भएकाले नयाँ कानुनमार्फत जसरी पनि समस्या समाधान गर्ने प्रतिबद्धता व्यक्त गरे। वार्तामा मन्त्री अधिकारीसहित सांसदद्वय मेटमणि चौधरी र नारायणी शर्मा, मन्त्रालयका सचिव गोकर्णमणि दुवाडी, गुठी संस्थानका अध्यक्ष शिवराज पण्डित, सरकारी वार्ता समितिका संयोजक सापकोटासहित वार्ता समितिका सदस्यहरू, संघर्ष समितिका संयोजक प्रभु चौधरी, सहसचिव प्रवीण दहित थारू, सदस्यहरू लालबहादुर चौधरी र बालकृष्ण चौधरीको सहभागिता थियो। वार्तामा नेपाल कम्युनिष्ट पार्टी (माओवादी केन्द्र) का केन्द्रीय सदस्य एवं दाङ जिल्ला इञ्चार्ज निर्मल आचार्य, नेपाल कम्युनिष्ट पार्टी (एमाले) दाङका सचिव मनोहर बुढाथोकी, थारू कल्याणकारिणीसभाका भुवन चौधरी, राष्ट्रिय भूमि अधिकार मञ्च नेपालका अध्यक्ष ल्यामबहादुर दर्जी, कोषाध्यक्ष पातली थामीलगायत उपस्थित थिए। स्वर्गद्वारी गुठीको जग्गा वषौंदेखि जोतभोग गर्दै आए पनि स्वामित्व पाउन नसकेको भन्दै पीडित किसानले फागुन ८ गतेदेखि दाङमा आन्दोलन गर्दै आएका थिए। किसानको आन्दोलनपछि सरकारले गुठी पीडित संघर्ष समितिसँग वार्ता गर्न फागुन १७ गते भूमि व्यवस्था, सहकारी तथा गरिबी निवारण मन्त्रालयका सहसचिव कृष्णप्रसाद सापकोटाको संयोजकत्वमा पाँच सदस्यीय वार्ताटोली गठन गरेको थियो। सञ्चार तथा सूचना प्रविधिमन्त्री रेखा शर्माको उपस्थितिमा फागुन २० गते वार्ताटोलीले दाङमै प्रारम्भिक छलफल गरी १५ दिनभित्र प्रतिवेदन तयार पार्ने प्रतिबद्धता व्यक्त गरेको थियो। समितिले दिएको सो समय सकिन थालेकाले आफूहरूका मागप्रति सरकारलाई थप संवेदनशील बनाउन भन्दै संघर्ष समितिका पदाधिकारी काठमाडौं आएका थिए। काठमाडौं आएर संघर्ष समितिले गत आइतबार सञ्चार तथा सूचना प्रविधिमन्त्री एवं दाङ क्षेत्र नं २ का प्रतिनिधिसभा सदस्य रेखा शर्मा, नेकपा (एमाले) का महासचिव शंकर पोख्रेल र नेपाली कांग्रेसका नेता एवं दाङ क्षेत्र नं ३ का प्रतिनिधिसभा सदस्य दीपक गिरीसँग भेटघाट गरेको थियो। किसानले आन्दोलन सुरु भएपछि यसलाई प्राथमिकतामा राखेर मन्त्री शर्माले यो एजेन्डा मन्त्रिपरिषद् बैठकमा उठाउँदै वार्ता समिति गठन गरी समस्या समाधानका लागि पहल गर्दै आएका थिए। उनले दाङ पुगेर सरकारी टोली र संघर्ष समितिबीच वार्ता गराउनाका साथै काठमाडौं आएका संघर्ष समितिका पदाधिकारीलाई सहजीकरण गरेर मन्त्री अधिकारीसँग छुट्टै छलफल पनि गराएका थिए।"
एसईई परीक्षाको तयारी पूरा,"भक्तपुर : राष्ट्रिय परीक्षा बोर्डले चैत १५ गतेदेखि सञ्चालन हुने माध्यमिक शिक्षा परीक्षा (एसईई) को सम्पूर्ण तयारी पूरा भएको जनाएको छ। यसवर्षको एसईई परीक्षाका लागि देशभर दुई हजार ५७ परीक्षा केन्द्र निर्धारण गरिएको छ। चैत १५ गतेदेखि सुरु भई २७ गतेसम्पन्न हुने परीक्षाका लागि बोर्डले उक्त सङ्ख्यामा परीक्षा केन्द्र निर्धारण गरेको बोर्डका अध्यक्ष डा महाश्रम शर्माले जानकारी दिए। उनका अनुसार यसवर्ष देशभरबाट करिब पाँच लाख विद्यार्थी एसईई परीक्षामा सहभागी हुनेछन्। यसवर्ष पनि जापानमा एउटा परीक्षा केन्द्र निर्धारण गरिएको उजले जानकारी दिए। परीक्षाका लागि बोर्डले पाँच लाख प्रश्नपत्र छापिसकेको परीक्षा नियन्त्रण कार्यालय कक्षा १० का परीक्षा नियन्त्रक नन्दलाल पौडेलले जानकारी दिए। पाँच लाख चार हजार ४१४ जनाले परीक्षाको फाराम भरे पनि परीक्षामा केही विद्यार्थीको सङ्ख्या घट्नसक्ने उनले बताए। पौडेलले परीक्षाका लागि आवश्यक पर्ने प्रश्नपत्र बोर्डले देशभरका ७६ जिल्लाका प्रहरी कार्यालयमा पठाइसकेको बताउँदै काठमाडौं जिल्लामा परीक्षाको अघिल्लो दिन मात्रै पठाइने जानकारी दिए। 'प्रत्येक विषयको परीक्षाका दिन परीक्षा सुरु हुनु केही समय अगाडि मात्रै प्रहरी सुरक्षाका साथ सम्बन्धित परीक्षा केन्द्रमा प्रश्न पत्र पठाइनेछ,' उनले भने। परीक्षाका लागि आवश्यक पर्ने उत्तरपुस्तिका एवं अन्य सामग्री कार्यालयले सातै प्रदेशमा पठाएको जानकारी दिँदै परीक्षा नियन्त्रक पौडेलले प्रदेश र जिल्लाले गर्ने तयारी पनि भइरहेको बताए। उनका अनुसार आवश्यक बजेट सातवटै प्रदेश सरकारअन्तर्गत सामाजिक सुरक्षा मन्त्रालयले व्यवस्थापन गर्नेछ। नेपाल बाहिर जापानमा बसेका नेपाली विद्यार्थीले यसवर्ष पनि जापानबाटै परीक्षा दिन पाउने भएका छन्। बोर्डले यसवर्षको परीक्षाका लागि एक परीक्षा केन्द्र निर्धारण गरेको छ। जापानबाट २३ जना विद्यार्थीले एसईई दिने परीक्षा नियन्त्रक पौडेलले जानकारी दिए। प्रत्येक परीक्षा केन्द्रमा केन्द्राध्यक्ष र सहायक केन्द्राध्यक्ष एकएक, तीन सय विद्यार्थी रहेको केन्द्रमा दुई सहायक केन्द्राध्यक्ष, दुई विद्यार्थी बराबर एक निरीक्षक, एक सय ५० देखि दुई सयसम्म परीक्षार्थी भएकोमा एक सहयोगी र त्योभन्दा बढी परीक्षार्थी रहेको केन्द्रमा दुई सहयोगी खटाइने उनको भनाइ छ। परीक्षा केन्द्रको आवश्यकताअनुसार सुरक्षाकर्मी परिचालन गरिने र सुरक्षाकर्मीदेखि कर्मचारी परिचालनका लागि प्रत्येक जिल्लाको प्रमुख जिल्ला अधिकारीको संयोजकत्वमा जिल्ला परीक्षा समन्वय समितिले गर्ने व्यवस्था गरिएको परीक्षा बोर्डले जनाएको छ। शिक्षा, विज्ञान तथा प्रविधि मन्त्रालयले मन्त्रीस्तरीय निर्णयबाट विसं २०७८ पुस ७ गते लेटर ग्रेडिङ निर्देशिका, २०७८ जारी गरेको थियो। यसवर्षको परीक्षामा बोर्डले लेटर ग्रेडिङ निर्देशिका, २०७८ लागू गरेको जनाएको छ। विगतमा सैद्धान्तिक र प्रयोगात्मक दुवै जोडेर ३५ प्रतिशत ल्याउनुपर्ने व्यवस्था रहेकामा यसवर्ष निर्देशिका कार्यान्वयनमा आएपछि पहिलो पटक बोर्डले एसईई परीक्षाको नतिजामा विद्यार्थीले सैद्धान्तिकमा ३५ र प्रयोगात्मकमा ४० अंक ल्याउनुपर्ने व्यवस्था गरेको परीक्षा नियन्त्रक पौडेलले जानकारी दिए। परीक्षार्थी कम्तीमा सैद्धान्तिक विषयमा ३५ र प्रयोगात्मकमा ४० अंक ल्याउनुपर्ने भन्दै एक सय पूर्णांक रहेको विषयमा ३५ अंक र ७५ पूर्णांक रहेको विषयमा २७ अंक ल्याउनुपर्ने उनले बताए। परीक्षा नियन्त्रक पौडेलका अनुसार ३५ प्रतिशतभन्दा कम अंक ल्याएमा कक्षा ११ मा भर्ना हुन नपाउने र पुनःमौका परीक्षामा सहभागी हुनु पर्नेछ। ३५ अंक ल्याउन नसक्ने विद्यार्थीले पहिलो वर्ष दुई विषयको मौका परीक्षा दिन पाउने व्यवस्था गरिएको उनले जानकारी दिए। उनका अनुसार विद्यार्थीले तीन पटकसम्म दुई विषयमा ग्रेड वृद्धि परीक्षामा सहभागी हुन पाउने छन्।"
"सहकारी,लघुवित्त र मिटरब्याज पीडितका समस्या समाधान गर्न सरकार प्रतिबद्ध : अर्थमन्त्री","काठमाडौं : अर्थमन्त्री वर्षमान पुनले जनताको तीव्र विकासको चाहना पुरा गर्दै समृद्धिको यात्रालाई गति दिन सरकारले पुरा ध्यान दिने प्रतिबद्धता व्यक्त गरेका थिए। बुधबार राष्ट्रिय सभा बैठकमा विनियोजन विधेयक २०८१ को सिद्धान्त र प्राथमिकता माथिको छलफलमा उठेका प्रश्नको जवाफ दिँदै मन्त्री पुनले नयाँ सत्तासमिकरणमा संलग्न राजनीतिक दलका तर्फबाट न्यूनतम नीतिगत प्राथमिकता र साझा संकल्प तयार भएको भन्दै जनताको तीव्र विकासको चाहना पुरा गर्दै समृद्धिको यात्रालाई गति दिन सरकारले पुरा ध्यान दिने प्रतिबद्धता व्यक्त गरे। उनले उत्पादनदेखि उपभोगसम्म र लगानीदेखि व्यापारसम्म देखिएको शिथिलता हटाउन नीतिगत सुधार गर्दै आर्थिक क्रियाकलापलाई तीब्रता दिन र निजी क्षेत्रलाई विश्वासमा लिई अगाडि बढ्ने बताए । पुँजीगत खर्चको न्यूनताको समस्या समाधान गर्न नीति,कानुन र प्रक्रिया सुधार अघि बढाइने उनले बताए । मन्त्री पुनले आवश्यकता,संभावना र सोचलाई सम्बोधन गर्नेगरी सन्तुलन मिलाएर आगामी वर्षको बजेटको सिद्धान्त र प्राथमिकता कायम गरिने जानकारी दिए। आगामी वर्षको बजेट सोह्रौं योजनाको सोच अनुसारको पहिलो वर्षको प्रमुख कार्यक्रमहरु कार्यान्वयन गर्ने वर्ष हुने समेत उनले बताए । मन्त्री पुनले सुशासन,सामाजिक न्याय र समृद्धिको सोच सहित कार्यान्वयनमा आउने योजनाका कार्यक्रमहरुको कार्यान्वयनबाट आगामी आर्थिक वर्ष संविधानमा उल्लेख भए बमोजिमको समाजवाद उन्मुख अर्थतन्त्र र सामाजिक प्रणालीको विकासको लागि केहि ठोस आधार तयार हुने धारणा राखे। त्यस्तै मन्त्री पुनले बजारमा पहुँच र प्रविधि हस्तान्तरणलाई केन्द्रविन्दुमा राखी अतिकम विकसित राष्ट्रको दर्जाबाट स्तरोन्नति भएपछिको संक्रमणकालिन रणनीति कार्यान्वयन गरिने बताए । सहकारी र लघु वित्तमा रहेका समस्या तथा र मिटरब्याज पीडितहरूको साथमा सरकार रहेको भन्दै उनले यसका लागि सरकारले काम अगाडि बढाइ सकिएको जानकारी दिए । उनले कृषिलाई आर्थिक वृद्धि, रोजगारी सिर्जना, गरिबी निवारण, औद्योगिकीकरण, निर्यात व्यापार र आपूर्ति व्यवस्था अभिवृद्धिको प्रमुख क्षेत्रका रूपमा विकास गरिने जिकिर गरे।"
मोहन विक्रम सिंहले आफू कम्युनिष्ट भनेर जिन्दगीभरि ढाँटे : केपी ओली,"काठमाडौं : नेकपा एमाले अध्यक्ष केपी शर्मा ओलीले मोहनविक्रम सिंहले आफू कम्युनिष्ट भनेर जिन्दगीभरि ढाँटेको आरोप लगाएका छन्। काठमाडौं जिल्ला कमिटीको भेलालाई सम्बोधन गर्दै अध्यक्ष ओलीले मोहन विक्रम सिंहको पतन भएको बताए। उनले कांग्रेस सत्ता बाहिर पुगेपछि मोहन विक्रम सिंहले छाती पिटीपिटी रोएको बताए। 'मोहन विक्रम सिंह, कांग्रेस बाहिर गयो भनेर छाती पिटीपिटी रुँदैछन्। कांग्रेसको सरकार भए त श्रीमतीलाई राष्ट्रियसभामा मनोनीत गरेर पठाउँथे होला भन्दै ग्वाँग्वाँ रोइरहेका छन्,' उनले भने, 'मान्छेहरू यसरी पतन हुन्छ।' अध्यक्ष ओलीले सिंहले जिन्दगीभरि आफू कम्युनिष्ट भनेर ढाँटेको आरोप लगाए। 'जिन्दगीभरि कम्युनिस्ट भनेर ढाँट्यो ढाँट्यो अनि बुढ्यौली लागेपछि कांग्रेस। त्यस्ता अवसरवादीहरू कहाँबाट के टिपु भनेर मानसिकता फेर्छन्,' ओलीले भने। उनले एमाले अवसर देखेर बदलिने पार्टी नभएको बताए। उनले आफ्ना नेताकार्यर्तालाई पनि त्यस बाटोमा नजान आग्रह गरे।"
हिरासतबाट छुटे लगत्तै छोराले गरे बुबाको हत्या,राजविराज : प्रहरी नियन्त्रणबाट छुटे लगत्तै सप्तरीको सप्तकोशी नगरपालिकाका एक युवकले बञ्चरो प्रहार गरी बुबाको हत्या गरेका छन् । सप्तरीको सप्तकोशी नगरपालिका३ नयाँवस्ती (मुसहरी टोल) का २२ वर्षीय लालदेव सदाले बञ्चरो प्रहार गरी आफ्नै बुबा ४५ वर्षीय हिराइ सदाको हत्या गरेको जिल्ला प्रहरी कार्यालय सप्तरीले जनाएको छ । दुईजना छिमेकीलाई कुटपिट गरी टाउको फुटाएको आरोपमा इलाका प्रहरी कार्यालय कञ्चनरुपको हिरासतमा रहेका लालदेव मंगलबार मात्रै छुटेर घर आएका थिए । स्थानीय जनप्रतिनिधिका अनुसार करिब २४ घण्टा प्रहरी नियन्त्रणमा रहेर छुटेका उनले थुनामा बस्नु परेको रिसमा बुबाको हत्या गरेको जनाइएको छ । बुबा हिराइ र ठूलोबुबा ५५ वर्षीय दशन सदाले सम्झाउन खोज्दा आवेशमा आएका लालदेवले आक्रमण गरेको छिमेकीहरूले जनाएको वडा सदस्य रमेश थापाले जानकारी दिए । बुबालाई बञ्चरोले प्रहार गरेपछि उनले ठूलो बुबा दशन सदालाई पनि आक्रमण गरेका थिए। दशनको टाउको तथा शरीरका अन्य विभिन्न भागमा चोट लागेको छ । प्रहरीका अनुसार घाँटीमा बञ्चरो प्रहार गर्दा उनको घटनास्थलमै मृत्यु भएको छ भने घाइते दशनको सप्तकोशी नगरपालिकाको फतेपुरस्थित स्थानीय अस्पतालमा उपचार भइरहेको छ । हत्या आरोपमा लालदेवलाई प्रहरीले बञ्चरोसहित पक्राउ गरेर थप अनुसन्धान सुरू गरेको जनाएको छ ।
बाबुरामले भने आफूसँग ७० प्रतिशत सदस्यसहितको बहुमत छ,"काठमाडौं : नेपाल समाजवादी पार्टीका अध्यक्ष डा बाबुराम भट्टराईले माओवादीसँग आफ्नो पार्टीले एकता गरेको भन्दै गलत प्रचार गरिएको बताएका छन्। बुधबार काठमाडौंमा पत्रकार सम्मेलन गर्दै भट्टराईले पार्टीका केही मान्छेहरू माओवादीमा गएको विषयलाई पूरै पार्टी नै माओवादीसँग एकता भएको भन्दै गलत प्रचार गरिएको बताए। राजनीतिक यात्रामा केही व्यक्तिहरू अर्को पार्टीमा जानु स्वभाविक भए पनि माओवादी अध्यक्ष प्रचण्डको उपस्थितिमा केही व्यक्तिहरू माओवादीमा प्रवेश गरेको कुरालाई सिंगो पार्टी माओवादीमा मर्ज भयो भन्नुले आश्चर्यचकित तुल्याइएको उनले बताए। भट्टराईले माओवादीसँग सहकार्य गर्ने कुरामात्रै भएको र सो पार्टीसँग पूर्णरूपमा मर्ज हुने कुरा कहिल्यै नभएको दाबी गरे। अहिले आफूहरूसँग ७० प्रतिशत सदस्यसहितको बहुमत रहेको उनले बताए। त्यस्तै भट्टराईले मुलुकलाई भ्रष्टाचारमुक्त बनाउन अधिकार सम्पन्न जनलोकपालको व्यवस्था गरेर सबैमाथि छानबिन गर्नुपर्नेमा जोड दिए। त्यस्तै उनले मुलुकलाई स्थिरतातर्फ अघि बढाउने प्रत्यक्ष राष्ट्रपति र मुख्यमन्त्री, पूर्ण समानुपातिक निर्वाचन प्रणाली स्थापितका लागि निरन्तर आवाज उठाउने बताए।"
"अर्थमन्त्री पुन र रुसी राजदूतबीच भेटवार्ता, जलविद्युत र मल कारखानामा लगानी गर्न इच्छुक","काठमाडौं : अर्थमन्त्री वर्षमान पुनले ठूला जलविद्युत् आयोजना र रासायनिक मल कारखानामा लगानी गर्न रुसलाई आग्रह गरेका छन्। नवनियुक्त अर्थमन्त्री पुनलाई बधाई ज्ञापन गर्न आज अर्थ मन्त्रालय पुगेका नेपालका लागि रुसी राजदूत अलेक्सेई नोभिकोभसँग अर्थमन्त्री पुनले यस्तो आग्रह गरेको उनको सचिवालयले जनाएको छ। 'हामीले विद्युत् खपतका लागि अन्तर्राष्ट्रिय बजारको सुनिश्चितता गरिसकेका छौं। अन्तर्राष्ट्रिय लगानीकर्ताका लागि नेपालमा जलविद्युत् उपयुक्त क्षेत्र हो,' अर्थमन्त्री पुनले भने, 'सरकारले स्वदेशमै रासायनिक मल कारखाना खोल्ने नीति लिएको छ। यसमा लगानी गर्न रुस इच्छुक भएमा त्यसको वातावरण बनाउन हामी तयार छौं।' नेपालले आगामी वैशाखमा आयोजना गर्न लागेको लगानी सम्मेलनमा बढीभन्दा बढी रुसी लगानीकर्ता आउने वातावरण बनाउन पनि अर्थमन्त्री पुनले राजदूत नोभिकोभलाई आग्रह गरे। जवाफमा राजदूत नोभिकोभले अर्थमन्त्री पुनको प्रस्ताव सकारात्मक रहेको बताउँदै रुसी लगानीकर्तासँग कुरा गर्ने प्रतिवद्धता जनाए। भूराजनीतिक कारणले पनि नेपालमा रुसी लगानीका लागि अत्यन्तै सकारात्मक वातावरण रहेको उनको भनाइ थियो। नेपालका दुवै छिमेकी मूलुक चीन र भारतसँग रुसको राम्रो सम्बन्ध रहेको उल्लेख गर्दै उनले नेपालभारत सीमा क्षेत्रमा दुवै मुलुकलाई लक्षित गरी मल कारखाना खोल्ने वा उत्पादित सामग्री ल्याएर बेच्न सकिने सम्भावना औंल्याए। राजदूत नोभिकोभका अनुसार रुसको उद्योग वाणिज्य संघको नेतृत्वमा लगानी सम्मेलनमार्फत् लगानी गर्न सकिने क्षेत्रको पहिचानका लागि बिहीबार एक प्रतिनिधिमण्डल नेपाल आउँदैछ। प्रतिनिधि मण्डलले सरकारी अधिकारी, लगानी बोर्ड र निजी क्षेत्रसँग साक्षात्कार गर्ने उनको भनाइ छ। द्विपक्षीय सम्झौताबिनै रुसी सेनामा नेपाली युवा भर्ती भएको विषयमा पनि अर्थमन्त्री पुनले चासो राखेका थिए। रुसी सेनामा कार्यरत नेपालीलाई स्वदेश फिर्तीको वातावरण बनाउनसमेत उनले रादजूत नोभिकोभलाई आग्रह गरे। रुसयुक्रेन युद्धमा परी मृत्यु भएका नेपालीको शव फर्काउने वातावरण बनाउन, घाइतेको उपचार तथा मृतक परिवारलाई राहत एवं क्षतिपूर्तिको व्यवस्था गर्न पनि अर्थमन्त्री पुनले रुसको ध्यानाकर्षण गराए। 'रुसी सेनामा आफ्ना नागरिक भर्ती गराउने हाम्रो नीति नभएको विषयमा परराष्ट्र मन्त्रालयले यसअघि नै स्पष्ट गरिसकेको छ। तैपनि विभिन्न बाटो भएर गएका नेपाली रुसी सेनामा भर्ती भएका छन्। यसमा नेपाल सरकारसँगै आम जनताको गम्भीर चासो र चिन्ता छ। म यहाँमार्फत् रुस सरकारलाई रुसी सेनामा कार्यरत नेपालीको घर फिर्तीको वातावरणका लागि आग्रह गर्दछु,' उनले भने। जवाफमा राजदूत नोभिकोभले नेपालीलाई सेनामा भर्ती गर्ने कार्यमा नेपाल सरकार दोषी नभएको स्पष्ट पारे। उनले रुसले पनि नेपालीलाई बोलाएर सेनामा भर्ती नगरेको तर्क गरे। भारत र दुबईसहित विभिन्न मुलुकबाट अवैधरूपमा गएका नेपाली स्वेच्छाले सेनामा भर्ती भएको उनले बताएका थिए। रुसले फिर्ता पठाउन चाहे पनि सबै नेपाली स्वदेश फर्कन इच्छुक नभएको खबर आफूले पाएको उनको दाबी छ। 'नेपालले पठाएर वा हामीले आह्वान गरेर उनीहरू सेनामा भर्ती भएका होइनन्। स्वेच्छाले भर्ति भएकाले स्वदेश फर्कभन्दा पनि धेरै नेपाली नफर्कने मनस्थितिमा रहेको खबर हामीले पाएका छौं,' उनले भने। युक्रेनी सेनाले बन्धक बनाएका नेपालीलाई युद्धबन्दी साटासाट गरेर मुक्त गराउने तयारी भइरहेको जानकारी पनि राजदूत नोभिकोभले अर्थमन्त्री पुनलाई दिए।"
बाँदरबाट बाली जोगाउन किसानलाई 'भोटे कुकुर',"अर्घाखाँची : अर्घाखाँचीको पोखराथोकमा बन्यजन्तुबाट खेतीबाली जोगाउन कृषकलाई भोटे कुकुर वितरण गरिएको छ । पाणिनी गाउँपालिका २ पोखराथोकमा कृषकको मागका आधारमा शुद्ध नश्लका ९ वटा भोटे कुकुर वितरण गरिएको वडा अध्यक्ष चन्द्रकान्त पौडेलले बताए । बाँदर,बँदेल,दुम्सी लाग्ने क्षेत्रका सबै गाउँ समेटिने गरी कृषककै मागका आधारमा भोटे कुकुर वितरण गरिएको हो । बादर लागेर खेतीपाती जोगाउन मुस्किल भएका तथा बन्यजन्तुबाट हैरानी खपेका कृषकहरू पनि भोटे कुकुर पाएपछि खुशी भएका छन् । पोखराथोकका कृषक भाष्करराज पौडेलले भने,'खेतीपाती तथा फलफूल जोगाउन मुस्किल थियो, बाँदर तथा बन्यजन्तुले हैरानी दिएका थिए, भोटे कुकुर पाएपछि खुशी भएका छौं ।' कृषकहरूको २५ प्रतिशत र वडा कार्यालयको ७५ प्रतिशत लागत सहभागीतामा भोटे कुकुर वितरण गरिएको छ । वडा अध्यक्षसहित पाणिनी गाउँपालिकाको कृषि तथा पशु शाखाका प्राविधिकहरूले धादिंग भोटे कुकुर क्लब अफ नेपाल, पोखरा महानगर पालिकाको वडा नम्बर २१को भोटे कुकुर अफ नेपाल र माछापुच्छ्रे गाउँपालिकाबाट खरिद गरेका कुकुर कृषकलाई वितरण गरिएको हो। सबै डाक्टरी रिपोर्ट,डिएन ए चेक समेत गरेर कुकुर ल्याइएको वडा अध्यक्ष पौडेलले जानकारी दिए । ४० देखि ६० दिन सम्मका कुकुरहरूको खरिद मुल्य प्रति कुकुर ३५ हजार रहेको छ । कृषकहरूले ३५ हजारको २५ प्रतिशत अर्थात ८ हजार ७ सय ५० रुपैयामा शुद्ध नश्लका भोटे कुकर पाएका छन् । बादर बदेल जस्ता बन्य जन्तुले सताउन थालेपछि अर्घाखाँची सहित पहाडि जिल्लाका मानिसको बढ्दो बसाइसराइ रोक्न यो कार्यक्रम प्रभावकारी हुने अपेक्षा रहेको गाउँपालिकाका प्रमुख प्रशासकीय अधिृकृत रोमनाथ न्यौपानेले बताए । अर्घाखाँचीका अधिकांस क्षेत्रमा बाँदर,बँदेल, दुम्सी जस्ता बन्यजन्तुले खेतीबाली सखाप पारेपछि कृषकहरू चिन्तित बनेका छन् । वन्यजन्तुबाट खेती जोगाउन गरेको कुकुर वितरण कार्यक्रम नेपालकै सबै स्थानीय तहमा पहिलो भएको पाणिनि गाउँपालिकाको दावी छ ।"
बजेटरी सिस्टममा देखिएका व्यथिति थितिमा नल्याए ठूलो समस्या आउँछ : पूर्वअर्थमन्त्री महत,"काठमाडौं : पूर्वअर्थमन्त्री प्रकाशशरण महतले अर्थतन्त्र सकारात्मक भएपनि बजेटरी सिस्टममा व्यथिति आएको बताएका छन्। बुधबार प्रतिनिधिसभा बैठकमा आगामी आर्थिक वर्ष २०८१र०८२ का लागि विनियोजन विधेयकको सिद्धान्त र प्राथमिकतामाथि छलफलमा बोल्दै पूर्वअर्थमन्त्री महतले व्यथितिलाई थितिमा नल्याए ठूलो समस्या खडा हुने बताएका हुन्। उनले बेथितिमा चलेको बजेटरी सिस्टमलाई आफूले अनुशासनमा ल्याउने काम गरेको दावी गरे। नेता महतले विगतमा आवश्यकता र प्राथमिकताविना अनुत्पादान क्षेत्रमा खर्च भएकाले अहिले समस्या आएको बताए। प्रमुख प्रतिपक्षी नेपाली कांग्रेस सांसद डामहतले कार्यकर्तामुखी बजेट नल्याउन अर्थमन्त्री वर्षमान पुनलाई सुझाव समेत दिए। 'बजेटरी सिस्टममा व्यथिति आएको छ। यसलाई थितिमा ल्याउनुपर्छ। यसलाई थितिमा नल्याउने हो भने हामी झनै ठूलो अप्ठ्यारोमा पर्छौं। नयाँ गठबन्धन बनेको छ। नयाँ अर्थमन्त्री बन्नु भएको छ। मैले सुनिराखेको छु। अब ठूलो बजेट बनाउनुपर्छ। २० खर्बको २१ खर्बको बजेट बनाउनुपर्छ। बनाउनुहोस् शुभकामना छ। २५ ३० खर्बको बजेट बनाउनुहोस्। तर बजेट प्रस्ताव गर्ने। काल्पनिक आम्दानीको श्रोत देखाउने। सबै ठाउँमा राख्या छु भनेर पनि घोषणा गर्ने। र सँगसँगै आफ्ना कार्यकर्ताले चाहेका जेजे मागहरू छन् त्यसलाई वितरण गरेर पूर्ति गर्ने। यसले एकछिन खुसी भएजस्तो देखिएला। तर, यसले दिर्घकालीन दायित्व सृजना गर्छ। र त्यो घोषणाहरू पूर्ति हुँदैन। त्यसपछि टाउकोमा रुनुपर्ला।' उनले अर्थतन्त्रमा आफूले कोरेको अनुशासनको बाटोमा हिँड्न अर्थमन्त्री वर्षमान पुनलाई अनुरोध समेत गरे।"
काठमाडौं उपत्यकासहित देशका विभिन्न स्थानमा वर्षा (फोटोफिचर),"काठमाडौं : नेपालमा पश्चिमी न्यून चापीय प्रणाली र स्थानीय वायुको आंशिक प्रभाव रहेको छ। मौसम पूर्वानुमान महाशाखाका अनुसार आगामी तीन दिन कोशी, मधेश र बागमती प्रदेशको केहि स्थानमा बर्षादको सम्भावना रहेको छ। देशका पहाडी भूभागका एकदुई स्थानमा मेघगर्जनचट्याङ्गसहित छिटपुटदेखि हल्का वर्षाको सम्भावना रहेको बुलेटिनमा उल्लेख छ। अहिले काठमाडौं उपत्यकासहित देशका विभिन्न स्थानमा वर्षा भइरहेको छ। वर्षाले काठमाडौं उपत्यकाको जनजीवन प्रभावित भएको छ। लामो समयपछि बर्षाद हुँदा किसान भने खुसी भएका छन्। देशका विभिन्न जंगलमा लागेको डढेलो पानी परेका स्थानमा भने नियन्त्रणमा आएको छ।"
"प्रधानमन्त्री र आइसीसीका अध्यक्षबीच भेटवार्ता, नेपाली क्रिकेटको विकासमा सहयोग गर्ने प्रतिवद्धता","काठमाडौं : प्रधानमन्त्री पुष्पकमल दाहालसँग अन्तर्राष्ट्रिय क्रिकेट काउन्सिल (आइसीसी) का अध्यक्ष जर्ज बार्क्ले शिष्टाचार भेट गरेका छन्। प्रधानमन्त्री निवास बालुवाटारमा उनीहरूबीच बुधबार भएको भेटमा नेपालको क्रिकेट विकासका विविध विषयमा छलफल भएको थियो। सो अवसरमा प्रधानमन्त्री दाहालले आइसीसीका अध्यक्षको नेपाल भ्रमणले नेपाली क्रिकेटले प्राथमिकता र महत्त्व पाएको बताए। 'नेपाल सरकारले क्रिकेट रंगशालालाई राष्ट्रिय गौरवको योजनाका रूपमा निर्माण गर्ने निर्णय गरेर क्रिकेट पूर्वाधारलाई निकै प्राथमिकता दिएको छ,' प्रधानमन्त्रीले भने, 'सन् २०२७ को यु१९ वुमन वर्ल्ड कपका लागि नेपाल सरकारले निकै महत्त्व दिएको छ। आइसीसीबाट पनि महत्त्वपूर्ण सहयोग हुने अपेक्षा गरेका छौं।' अध्यक्ष बार्क्ले नेपालको क्रिकेट क्षेत्रको विकासका लागि आइसीसीले सहयोग गर्ने बताएका थिए। भेटमा नेपाल सरकारका मुख्य सचिव डा बैकुण्ठ अर्याल र नेपाल क्रिकेट संघका पदाधिकारीको सहभागिता थियो।"
उपनिर्वाचनमा उम्मेदवार उठाउन एकीकृत समाजवादीले गठबन्धन दलसँग छलफल गर्ने,"काठमाडौं : नेकपा एकीकृत समाजवादीले वैशाख १५ गते हुने उपनिर्वाचनमा उम्मेद्वार तय गर्न गठबन्धन दलहरूसँग छलफल गर्ने निर्णय गरेको छ। पार्टी कार्यालय आलोकनगरमा बुधबार बसेको समाजवादीको सचिवालय बैठकले गठबन्धनदलहरूसँग छलफल छलफल गरेर इलाम र बझाङको उपनिर्वाचनमा उम्मेदवारीका सन्दर्भमा पार्टीमा थप छलफल गर्ने निर्णय गरेको प्रवक्ता जगन्नाथ खतिवडाले जानकारी दिए। बैठकले इलाम २ मा प्रतिनिधि सभा सदस्य चयन र बझाङ १ मा प्रदेश सभा निर्वाचनका लागि पार्टीको प्रदेश, जिल्ला, क्षेत्रीय कमिटीसँग राय सुझाव माग्ने र त्यसका आधारमा आवश्यक निर्णय लिने निष्कर्ष बैठकले निकालेको उनले बताए। यसैबीच नेकपा एकीकृत समाजवादीका सम्मानित नेता झलनाथ खनालले उपनिर्वाचनका लागि गठबन्धनले साझा उम्मेदवार बनाए आफूले सोच्नसक्ने बताए। पार्टी कार्यालयमा सञ्चारकमीसँग कुरा गर्दै खनालले यसअघिको चुनावमा इलामले फुर्सद दिएकाले अहिले पार्टी निर्माणका साथै राष्ट्रिय राजनीतिलाई दक्षिणपन्थी भड्काउबाट वामपन्थी एकतातर्फ ल्याउने काममा लागेको अवस्थामा उपनिर्वाचनका लागि गठबन्धनले साझा उम्मेदवार बनाए आफूले सोच्नसक्ने बताए। इलाम२ मा एमालेबाट निर्वाचित सुवास नेम्वाङ र बझाङ १ मा नेपाली कांग्रेसबाट निर्वाचित पृथ्वीबहादुर सिंहको निधनपछि ती स्थानमा उपनिर्वाचन हुन लागेको हो।"
राजनीतिक विचार नबोकेका मान्छेले आलो पालोको कुरा गर्छन् : केपी ओली,"काठमाडौं : नेकपा एमाले अध्यक्ष केपी शर्मा ओलीले राजनीतिक विचार नबोकेका मान्छेहरूले आलो पालोको कुरा गर्ने बताएका छन्। काठमाडौं जिल्ला कमिटीको भेलालाई सम्बोधन गर्दै अध्यक्ष ओलीले त्यस्ता मान्छेहरू नेतृत्व गर्न योग्य नरहेको बताए। उनले नेतृत्व गर्ने कुरा धारामा पानी थाप्न लाइन बसेको जस्तो नभएको बताए। 'आलो पालो गर्ने कुरा अराजनैतिक विचार बोकेका मान्छेले गर्छन्। अहिले तपाईँको पालो त्यसपछि मेरो पालो। मेरोपछि तपाईँको पालो,' उनले भने, 'धारामा पानी थाप्न लाइन बसेको हो र पालो लिनलाई? तिम्रो गाग्री भरियो तिमी उता जाउ भन्नलाई। दसैंमा चिनी किन्न लाइन बसेको हो र? नेतृत्व गर्ने कुरा योग्यता क्षमता सक्रियता बुझाइलगायत कुरामा भर पर्छ।' उनले अघिल्लो निर्वाचनमा काठमाडौंमा एमाले १० प्रतिशतमा खुम्चिएको बताउँदै त्यसलाई काठमाडौंका नेताकर्यकर्ताले सुधार्नुपर्ने बताए। उनले आगामी निर्वाचनमा त्यस्तो परिणाम दोहोर्याउन नदिन जनताको घर दैलो पुग्न निर्देशनसमेत दिए।"
वन्यजन्तुमैत्री पूर्वाधार निर्माण गर्न बजेट अभाव : वन मन्त्री,"काठमाडौं : वन तथा वातावरणमन्त्री नवलकिशोर साह सुडीले राष्ट्रिय निकुञ्ज तथा वन्यजन्तु आरक्ष क्षेत्रमा वन्यजन्तुमैत्री पूर्वाधार निर्माण गर्न बजेटको अभाव रहेको बताएका छन्। राष्ट्रियसभाको बुधबारको बैठकमा राष्ट्रिय निकुञ्ज, वन्यजन्तु आरक्ष र मध्यवर्ती क्षेत्रमा मानव र वन्यजन्तुबीचको द्वन्द्वको अवस्था अध्ययन प्रतिवेदन, २०८० माथिको छलफलमा उठेका प्रश्नको जवाफ दिँदै मन्त्री साहले आरक्ष क्षेत्रमा वन्यजन्तुमैत्री पूर्वाधार निर्माण गर्न,पर्खाल लगाउन बजेटका अभाव रहेको बताए। उनले निकुञ्जको रहोबरमा स्थानीय तहले मध्यवर्ती क्षेत्रका ढुङ्गा,गिट्टी तथा बालुवाको व्यवस्थापन गर्ने विषयप्रति मन्त्रालय सकारात्मक रहेको बताए । यस विषयलाई मध्यवर्ती क्षेत्र व्यवस्थापनसम्बन्धी नयाँ नियमावलीमा समावेश गर्ने उनले प्रतिवद्धता जनाए। उनले आरक्षबाट उठेको राजस्वमध्ये ५० प्रतिशत स्थानीय तहले खर्च गर्न पाउने विषयसँग मन्त्रालय पूर्णरुपमा सहमत रहेको उल्लेख गरे । त्यसका लागि पनि अर्थ मन्त्रालयले बजेटमा ५० प्रतिशत थप गरी विनियोजन गर्नुपर्ने उनले बताए। त्यसअघि उक्त प्रतिवेदनमाथिको छलफलका क्रममा राष्ट्रियसभा सदस्यहरुले मानव वन्यजन्तुद्वन्द्व न्यूनीकरणमा सरकारले विशेष पहल लिनुपर्ने धारणा राखेका थिए । सङ्घीयता सबलीकरण तथा राष्ट्रिय सरोकार समितिका सभापति सोनाम गेल्जेन शेर्पाले प्रस्तुत गरेको उक्त प्रतिवेदन सर्वसम्मतबाट स्वीकृत भएको थियो । सो क्रममा राष्ट्रियसभा अध्यक्ष नारायणप्रसाद दाहालले उक्त प्रतिवेदनमा रहेका विषयलाई कार्यान्वयन गर्न सरकारलाई निर्देशन दिए।"
"सेयर बजारमा गिरावट, कारोबार रकम पनि घट्यो","काठमाडौं : नेप्से परिसूचक आज पनि घटेको छ। तेस्रो कारोबार दिन मंगलबार ६२४ अंकले घटेको नेप्से यसदिन ३३४ अंकले घटेर २०६३९५ विन्दुमा कायम भएको हो। सेन्सेटिभ इण्डेक्स ०३६ अंकले घटेर ३६८०३ विन्दुमा अडिएको छ। नेप्से घटेको बजारमा कारोबार रकम पनि मंगलबारको तुलनमा घटेको छ। ३०५ कम्पनीको ९४ लाख ४५ हजार ६९७ कित्ता सेयर ३ अर्ब ४९ करोड ६२ लाख ८४ हजार ३६ रुपैयाँमा खरिदबिक्री भए। अघिल्लो दिन ३ अर्ब ६२ करोड मूल्य बराबरको सेयर कारोबार भएको थियो। सामान्य अंकले बजारमा तीन कम्पनीको सेयर मूल्यमा सकारात्मक सर्किट लागेको छ। सकारात्मक सर्किट लाग्नेमा गोर्खाज फाइनान्स,बुद्ध भूमि नेपाल हाइड्रोपावर र सर्वोत्तम सिमेन्ट रहेका छन्। यसैगरी गुराँस लघुवित्त वित्तीयको ९९४ र धवलागिरी लघुवित्त वित्तीय संस्थाको सेयर ९२८ प्रतिशतले उकालो लाग्यो। यसदिन कारोबार रकमका आधारमा सोनापुर शीर्षस्थानमा रह्यो। सो कम्पनीको १९ करोड मूल्य बराबरको सेयर कारोबार भयो। शिवम् सिमेन्टको १७ करोड,गोर्खाज फाइनान्सको ११ करोड,हिमालयन रिइस्योरेन्सको र फस्ट माइक्रो फाइनान्स लघुवित्त वित्तीय संस्थाको ७७ करोड मूल्य बराबरको सेयर कारोबार भयो। कारोबारमा अधिकांश समूहको उपसूचक राताम्मे देखिएको छ। माइक्रो फाइनान्स,म्युचुअल फण्ड र ट्रेडिङ उपसमूहको सूचक बढ्दा अन्य १० वटाको उपसूचक घटेको हो। कारोबारमा ९४ कम्पनीको मूल्य बढेको छ भने १४७ कम्पनीको घटेको छ।"
"अर्थमन्त्री पुनको प्रश्न हामीले किन खर्च गर्न सकेनौं? प्रधानमन्त्री, मन्त्री कि प्रशासनका कारण?","काठमाडौं : अर्थमन्त्री वर्षमान पुनले पुँजीगत खर्चतर्फ कम बजेट विनियोजन हुँदा अर्थतन्त्र शिथिल बनेको बताएका छन्। उनले विकास बजेट खर्च गर्न नसक्नुले पनि अर्थतन्त्र चलायमान हुन नसकेको बताए। विनियोजन विधेयकको सिद्धान्त र प्राथमिकतामा सांसदहरूले उठाएको प्रश्नको जवाफ दिँदै अर्थमन्त्री पुनले अर्थतन्त्रलाई सुधार गर्न खर्च गर्नुपर्ने बताए। पुँजीगततर्फको बजेट पनि बढाउनुपर्ने उनको भनाइ छ। 'अर्थतन्त्र शिथिलताको अवस्थामा मात्र छ। मन्दीको अवस्था छैन। नेपालको अर्थतन्त्र कोभिडकालमा मात्रै नकारात्मक बन्न पुगेको थियो। अहिले त्यस्तो छैन। अर्थतन्त्रमा भलै अपेक्षाकृत सुधार देखिएको छैन। तर, उकालो लाग्ने बाटोमै छौं,' अर्थमन्त्री पुनले भने। उनले अर्थतन्त्र रातारात सुधार्न नसकिने बताए। त्यसका लागि सबै क्षेत्रको साथ सहयोग र खर्च गर्न डाराउन नहुने उनको भनाइ छ। 'किन हामीले खर्च गर्न सकिरहेका छैनौं? यसमा मन्त्री वा प्रधानमन्त्री कसको कमजोरी छ? कि प्रशासनको खर्च गर्ने क्षमतामा कमजोरी हो?,' उनले प्रश्न गरे। उनले यस कुरामा लाज नमानी सुधार गर्नेतर्फ सबै लाग्नुपर्ने बताए। उनले पैसाको अभावभन्दा पनि खर्च गर्ने क्षमता नपुगेको बताए। 'अहिले हामीलाई पैसाको अभाव होइन, खर्च गर्ने क्षमता नपुगेको हो। हामीसँग ५ खर्ब बढी रकम छ। त्यसमा पुँजीगत खर्च ३ खर्ब बढी छ। वैदेशिक सहयतातर्फ ऋण वा अनुदान सहयोग गर्छु भन्नेहरू पनि उतिकै छन्। अनि हाम्रो कमजोरी कहाँ भयो?,' उनले प्रश्न गरे। अर्थमन्त्री पुनले राजस्व ४० प्रतिशत अपेक्षा गरे पनि ९ प्रतिशतमात्रै उठ्ने गरेको बताए। अहिले वैदेशिक सहयोग पनि ६७ प्रतिशतमात्र खर्च भएको उनको भनाइ छ। जबकि विगतमा २२ प्रतिशतसम्म वैदेशिक खर्च हुने गरेको उनले बताए। 'अनि कहाँनेर चुक भयो? राम्रा कामको सबैले स्वामित्व लिउँ। नराम्रा कुरालाई सुधार गर्दै लैजाउँ। जनताका अपेक्षा र युवाका आकांक्षालाई पूरा गर्नैपर्छ,' उनले भने। उनले अर्थतन्त्र सुधार गर्न आगामी वर्षको बजेट विशेष बनाउने बताए। उनले कृषिको आधुनिकीकरण गर्ने, सिँचाइ व्यवस्था, चक्लाबन्दी खेतीलगायतका कुरामा ध्यान दिइने बताए। उनले लगानीअनुसार उत्पादन हुन नसकेका उद्योगहरू बन्द गर्ने वा पुनःसंरचना गरिने बताए। त्यस्तै अर्थतन्त्रमा चुनौती देखिएकाले त्यसलाई चिर्न निजी क्षेत्रलाई समेत समेटर अगाडि बढ्ने र सरकारी खर्चमा मितव्ययिता अपनाइने बताए। निर्माणाधीन योजनाहरू पूरा गर्न पहल गर्नेदेखि स्वास्थ्य बिमालाई सहज बनाउने, शान्ति प्रक्रिया पूरा गर्न उचित स्रोतको व्यवस्था गर्ने प्रतिवद्धता अर्थमन्त्रीले जनाए। उनले सहकारी, लघुवित्त र मिटरव्याज पीडितसँग सरकार रहेको बताउँदै उनीहरूका समस्या समाधान गर्ने बताए। त्यस्तै दूग्ध किसानका समस्या समाधान गर्दै युवाहरूलाई रोजगारी सिर्जना गर्नेगरी बजेट ल्याइने बताए। उनले संसदमा उठाउन छुटेका विषयहरू मौखिक वा लिखितरूपमा पेस गर्न आग्रहसमेत गरे।"
"इभी कार ल्याउन प्रोत्साहन गरौं, सरकारको ध्यानाकर्षण होस् : यादव","काठमाडौं : जनता समाजवादी पार्टीका सांसद प्रदीप यादवले प्रस्तुत भएको विनियोजन विधेयकमा बजेटका सिद्धान्त आफ्नै गतिमा अलमलिएको दाबी गरेका छन्। बुधबार प्रतिनिधिसभा बैठकमा विनियोजन विधेयक २०८१०८२ का सिद्धान्त र प्राथमिकतामाथि छलफलमा भाग लिँदै उनले नीति र गति स्पष्ट नभएको बजेटले कसरी समाजवाद ल्याउँछ भन्दै प्रश्न गरेका छन्। उनले भने,बजेटका सिद्धान्त आफ्नै गतिमा अलमलिएको छ। प्रस्तुत भएको विनियोजन विधेयकका सम्बोधन गर्नुपर्ने मुख्य खाँका प्रस्तुत भएको देखिएन। उनले नेपालको संविधान अनुसार समाजवादको उन्मुख बजेट तथा कार्यक्रम ल्याउनु आवश्यकता रहेको बताए। देशको विद्यमान चुनौती र आर्थिक संकट हटाउन नसक्ने उल्लेख गरे। उनले नीति क्षेत्रको मनोबल बढाउने खालको बजेट ल्याउनुपर्ने धारणा राखे। उनले विद्युतीय (इभी) कारहरु ल्याउन प्रोत्साहन गर्नुपर्ने माग राखे। उनले भने,इभी कारलाई प्रोत्साहन कसरी गर्ने त्यसमा सरकारले ध्यान दिनुपर्छ। सरकारको प्लान हुनुपर्छ यादवले आलु र प्याजमा लगाइएको भ्याट हटाउनुपर्ने माग गरे।"
संसद् बैठक : आज पनि सुरुवातमै कांग्रेसको अवरोध,"काठमाडौं : प्रतिनिधिसभा बैठक सुरू भएको छ। आजको बैठकमा प्रमुख प्रतिपक्षी नेपाली कांग्रेसले अवरोध जनाएको छ। बैठक सुरू हुनेवित्तिकै कांग्रेस सांसदहरू आआफ्नो सिटबाट उठेर अवरोध जनाएका छन्। अवरोध जनाएपछि सभामुख देवराज घिमिरेले कांग्रेस सांसद ईश्वरी देवी न्यौपानेलाई बोल्न समय दिएका छन्। उनले सहकारी ठगीमा गृहमन्त्री रवि लामिछानेमाथि आफ्नो पार्टीले उठाएको विषयमा प्रधानमन्त्रीले चित्तबुझ्दो जवाफ नदिएको भन्दै आपत्ती जनाइन्। सांसद न्यौपानेले गृहमन्त्रीमाथि अनुसन्धान गर्न अर्को बैठकसम्म संसदीय समिति गठन गर्नुपर्ने माग गरिन्। उनले भने,' गृहमन्त्रीमाथि अनुसन्धान गर्न सरकारले संसदीय समिति बनाउन मानेन भने यो सरकारलाई सदन नचाहेको रहेछ भन्ने बुझिनेछ।' एउटै मुद्दाका दिपेश पुन पक्राउ पर्ने र लामिछाने कसरी गृहमन्त्री बने ? भन्दै प्रश्न समेत गरिन्। सरकारले संसदीय छानबिन समिति गठन गरेर सहकारी ठगीका विषयमा छानबिन नथालेसम्म संसद् चल्न नसक्ने उल्लेख गरिन्। सहकारी ठगीमा उपप्रधानमन्त्री एवं गृहमन्त्री लामिछाने स्वयं अनुसन्धानको दायरामा रहेकोमा उनीमाथि अनुसन्धान गर्न छानबिन समिति बनाउनुपर्ने कांग्रेसको अडान छ। यसअघि कांग्रेसको उठाएको प्रश्नमा प्रधानमन्त्री पुष्पकमल दाहाल 'प्रचण्ड'ले मंगलबार संसद बैठकमा जवाफ दिएपनि कांग्रेसले चित्त बुझाएको छैन। प्रधानमन्त्री प्रचण्डले सहकारीमा गृहमन्त्री लामिछानेको कुनै संलग्न नरहेको भन्दै उनको बचाउ गरेको उनको भनाइ छ। सांसद न्यौपानेले प्रधानमन्त्रीले प्रमाण छैन भने पनि आफूहरूसँग प्रशस्त प्रमाण रहेको दावी गरिन्।"
लिङ्देनले भने : दरबार हत्याकाण्ड छानबिन गरेर पूर्वराजा ज्ञानेन्द्रलाई जेल कोच्ने हिम्मत छ ?,"वीरगन्ज : राष्ट्रिय प्रजातन्त्र पार्टी (राप्रपा) का अध्यक्ष राजेन्द्र लिङ्देनले राजदरबार हत्याकाण्डको छानबिन गरेर सत्यतथ्य बाहिर ल्याउन ठूला दलहरुलाई चुनौती दिएका छन्। बुधबार बिहान वीरगन्जमा आयोजित पत्रकार सम्मेलनमा अध्यक्ष लिङ्देनले पूर्वराजा ज्ञानेन्द्र शाहको लोकप्रियताबाट अत्तालिएर ठूला दलहरुले दरबार हत्याकाण्डमा पूर्वराजालाई मुछ्ने गरेको बताएका हुन्। उनले भने, जब जब राजाको लोकप्रियता बढ्छ, तब तब ठूला दलहरुले राजालाई धम्क्याउन दरबार हत्याकाण्डमा राजालाई मुछ्दै आएका छन्। उनले शाह दोषी लागे दरबार हत्याकाण्डको किन छानबिन गरेनन् भन्दै प्रश्न गरे।बारम्बार दरबार हत्याकाण्डसँग जोडेर पूर्वराजालाई धम्क्याउने र बदनाम गर्न खोज्नेहरुले हिम्मत छ भने छानबिन आयोग गठन गरेर सत्यतथ्य सार्वजनिक गरुन्।उनले थपे, यदि दरबार हत्याकाण्डमा पूर्वराजा दोषी नै थिए भने दरबार हत्याकाण्डपछि शेरबहादुर देउवा,केपी ओली,प्रचण्ड,माधव नेपालहरु पटक पटक प्रधानमन्त्री भए। आफू पटक पटक प्रधानमन्त्री भएका बेला ती नेताहरुले दरबार हत्याकाण्डको किन छानबिन गरेनन् ? किन राजालाई जेलमा हालेनन्, लिङ्देनको प्रश्न थियो। अध्यक्ष लिङ्देनले गणतन्त्र र संघीयताको खारेजी, राजतन्त्र र हिन्दु राष्ट्रको पुनर्स्थापना, प्रत्यक्ष निर्वाचित प्रधानमन्त्री लगायतका एजेन्डा लिएर अहिले राप्रपा जनताको बिचमा आएको बताए। राप्रपाका यी मुद्दाको पक्षमा जनताको समर्थनपनि प्राप्त भइरहेको दाबी उनले गरे। अध्यक्ष लिङ्देनले नेपालमा गणतन्त्र र संघीयताको खारेजी, राजतन्त्र र हिन्दु राष्ट्रको पुनर्स्थापना नेपाली जनताकै बलमा हुनुपर्ने राप्रपाको मान्यता रहेको बताए। यसमा कुनैपनि विदेशी शक्तिको हस्तक्षेप राप्रपालाई स्वीकार्य नहुने उनले बताए। अध्यक्ष लिङ्देनले भने,विदेशीको साथ र सहयोगबाट आउने कुनैपनि परिवर्तन स्थायी हुँदैन। जनताको लागिपनि हितकर हुँदैन। यो कुरा गणतन्त्र ,धर्मनिरपेक्षता र संघीयताले नै पुष्टि भइसकेको छ। गणतन्त्र र संघीयताले नेपालीको पहिचान, धर्म,भाषा,संस्कृतिलाई खतरामा पारेकाले राप्रपाले गणतन्त्र र संघीयता खारेजीको माग गरेको उनले बताए।"
'सहकारी ठगीमा संसदीय सुनुवाइ समिति गठन गर्न सरकार किन डरायो ?',"काठमाडौं : नेपाली कांग्रेसका सांसद रामहरि खतिवडाले सहकारी ठगीमा उपप्रधान एवं गृहमन्त्री रवि लामिछानेमाथि अनुसन्धान गर्न संसदीय समिति गठन गर्न सरकार डराएको आरोप लगाएका छन्। बुधबार प्रतिनिधिसभा बैठकमा बोल्दै सांसद खतिवडाले सरकारमाथि नै प्रश्न चिन्ह खडा भएको बताए। उनले संसदीय समिति गठन गर्न नसक्ने सरकारले आफ्ना साझा न्यूनतम कार्यक्रममा विभिन्न आयोग गठन गर्ने उल्लेख गरेको भन्दै आपत्ती जनाए। सांसद खतिवडाले भने,'सरकारले न्यूनतम साझा कार्यक्रम सुनियो। विभिन्न आयोग गठन गर्छु भन्ने पनि त्यहाँ उल्लेख गरिएको पाइयो। सहकारी ठगीको एउटा संसदीय समिति गठन गर भनेर आवाज उठाउँदा भागेर हिँडने सरकारले कस्तो आयोग गठन गर्ला ? अचम्मको विषय पर्यो सभामुख। जनतालाई ढाँट्ने काम नहोस्। ' उनले प्रधानमन्त्री पुष्पकमल दाहाल 'प्रचण्ड' नेतृत्वको सरकार हरेक क्षेत्रमा विफल हुने दावी गरे। उनले भने,'केही दिनअघि प्रधानमन्त्रीज्यूले मैले संसदमा बोलेको सुने। सरकारको गियर परिवर्तन गर्नुपर्यो भन्नुभयो। एक्सिलेटर नै बिग्रिएको र इन्जिन नै काम नलाग्ने सरकारको गियर परिवर्तनले केही काम लाग्दैन भन्ने आभाश हामीलाई लागेको छ।' नेता खतिवडाले सबै स्थानीय तहका अस्पताल निर्माणका लागि रकम अभाव भएको भन्दै तुरुन्त रकम पठाउने व्यवस्था गर्न सरकारसँग माग गरे।"
मिटरब्याज पीडितका लागि सहजीकरण डेस्क स्थापना गर्न निर्देशन,"काठमाडौं : गृह मन्त्रालयले मिटरब्याज (अनुचित लेनदेन)सम्बन्धी उजुरी, निवेदन र पीडितहरूका गुनासा तत्काल सम्बोधनका लागि सहजीकरण डेस्क स्थापना गर्न देशभरका जिल्ला प्रशासन कार्यालयहरूलाई निर्देशन दिएको छ। गृह मन्त्रालय र मिटरब्याज तथा ठगीविरुद्ध किसान मजदुर सङ्घर्ष समितिबीच गत फागुन २८ मा मिटरब्याज सम्बन्धी समस्या समाधान गर्न चार बुँदे सहमति भएकाले सो सहमतिअनुसार डेस्क स्थापना गरी काम अघि बढाउन मन्त्रालयबाट निर्देशन गरिएको गृह प्रवक्ता नारायणप्रसाद भट्टराईले जानकारी दिए। मिटरब्याजसम्बन्धी उजुरी, निवेदन र पीडितहरूका गुनासा तत्काल सुनुवाइ गर्न जिल्ला प्रशासन कार्यालयहरूमा अधिकृतस्तरको कर्मचारीलाई जिम्मेवारी तोकी सोसम्बन्धी विषय हेर्ने सहजीकरण डेस्कसमेत स्थापना गर्न र डेस्कमा खटिने कर्मचारीको विवरण (नामथर, पद, इमेल, सम्पर्क नम्बर तथा अन्य सम्पर्कका माध्यमहरू) कार्यालयको वेबसाइटमा सार्वजनिक गर्न जिल्ला प्रशासन कार्यालयहरूलाई निर्देशन दिइएको छ। साथै मिटरब्याजसम्बन्धी पीडितहरूका गुनासो तत्काल सम्बोधन गर्ने विषयमा जिल्ला प्रशासन कार्यालय तथा अन्य निकायसँग समन्वय गर्ने गरी गृह मन्त्रालयमा शाखा अधिकृत चिरञ्जीवी जिएमलाई मन्त्रालयको सम्पर्क व्यक्ति तोकिएको उनले जानकारी दिए। मिटरब्याज (अनुचित लेनदेन)सम्बन्धी गुनासोका लागि मोबाइल नम्बर : ९८५१३६०६०३ (भाइवर, ह्वाट्स एप म्यासेजका लागि), इमेल :  तथा टोल फ्रि नम्बर १११२ मा सम्पर्क गर्न सकिने मन्त्रालयले जनाएको छ। रासस"
साइबर अपराधको अनुसन्धान र कारबाहीमा समस्या,"परासी : पछिल्लो समय नवलपरासीमा साइबर अपराधका घटना बढी रहेका छन् । घटनासँगै उजुरी दिनेको संख्या पनि उत्तिकै बढेको छ । तर, प्रविधि र प्राविधिक जनशक्तिका कारण भने अनुसन्धान र कारबाहीमा समस्या आउने गरेको प्रहरीले जनाएको छ । साइबर अपराधसम्बन्धीको अनुसन्धान र अन्य उजुरी केन्द्रीय साइबर ब्युरोबाट हुँदै आएकोमा अहिले जिल्ला तहलाई पनि अख्तियारी दिइएको छ । तर जिल्ला तहमा साइबरसँग सम्बन्धित प्रविधि र प्राविधिक नहुँदा अनुसन्धानमा कठिनाइ हुने गरेको जिल्ला प्रहरी कार्यालयका सूचना अधिकारी डीएसपी रेशम बोहराको भनाइ छ । जिल्लामा चालु आवमा ९६ वटा साइबर अपराधसम्बन्धीका उजुरी परेका छन् । जसमा सबैभन्दा बढी फेसबुक ह्याक गरी व्यक्तिको अश्लिल भिडियो अपलोडका छन् । दोस्रोमा धम्कीपूर्ण पोष्ट, तेस्रोमा फेक आइडी बनाएर पैसा माग्ने र चौथोमा एक अर्काको तस्बिर जोडेर अश्लिल भिडियो अपलोड गर्ने सम्बन्धीका उजुरीहरू रहेका छन् । तिमध्ये करिब २५ वटा समाधान भएको डीएसपी बोहराले जानकारी दिए । परिचय खुलेकाहरूको जिल्लामा बोलाएर त्यस्ता आइडी निस्कृय पारेको र परिचय खुल्न नसक्नेहरुको साइबर ब्युरोमार्फत समाधान गरिएको उनले जानकारी दिए । अहिले विभिन्न सामाजिक सञ्जालहरु सञ्चालनमा छन् । तिनका सम्पर्क कार्यालय नेपालमा छैनन्,जसले गर्दा डाटा संकलन गर्न समस्या छ । अर्को प्रविधि र प्राविधिक पनि नभएका कारण आएका उजुरीहरुलाई समयमै समाधान र कारबाही गर्न कठिनाइ छ । त्यसबाहेक पनि साइबर अपराधसम्बन्धीको हद म्याद ज्यादै कम रहेकाले पनि समस्या भएको छ,'साइबर अपराध घटनाको नियन्त्रण र अनुसन्धानमा देखिएको समस्या सुनाउँदै डिएसपी बोहरा भने,' साइबरसम्बन्धी मुद्दाको हदम्याद ३५ दिन छ । सम्बन्धित साइटका कार्यालयहरू नभएकाले ब्यूरोमार्फत डाटासम्बन्धी जानकारी लिएपछि मात्र मुद्दा दर्ता गर्नुपर्ने अवस्था छ । हदम्यादको समय बढाउन सके अनुसन्धानमा केही सहज हुने थियो,'डिएसपी बोहराले भने।'"
झापामा ब्राउन सुगरसहित सात जना पक्राउ,"झापा : झापामा लागुऔषध ब्राउन सुगरसहित सात जना पक्राउ परेका छन्। प्रहरीले बाह्रदशीबाट तीन जना र गौरादहबाट चार जनालाई एकै दिन पक्राउ गरेको हो। जिल्ला प्रहरी कार्यालय झापा र इलाका प्रहरी कार्यालय राजगढबाट खटिएको प्रहरी टोलीले मंगलबार बेलुका ५ बजे बाह्रदशी गाउँपालिका२ स्थित बिरिङ पुलमा मे ७ प १०२७ नम्बरको मोटरसाइकलमा सवार चालक झापा गाउँपालिका४ का २३ वर्षीय अलागिर हक, मोटरसाइकलको पछाडि सवार सोही ठाउँका २६ वर्षीय मोहम्मद हुसेन र २१ वर्षीय मञ्जीर रुलहकलाई १७ ग्राम ७४० मिलिग्राम ब्राउन सुगरसहित पक्राउ गरिएको छ। त्यस्तै इलाका प्रहरी कार्यालय गौरादह र इलाका प्रहरी कार्यालय दमकबाट खटिएको प्रहरी टोलीले मंगलबार अपराह्न साढे ४ बजे गौरादह नगरपालिका१ का २८ वर्षीय विशाल सुब्बा, सोही ठाउँका २६ वर्षीय सुजन अधिकारी, ३५ वर्षीय राजकुमार ताजपुरिया र २८ वर्षीय कुमार तामाङलाई ब्राउन सुगरसहित पक्राउ गरिएको जिल्ला प्रहरी कार्यालय झापाले जनाएको छ। उनीहरू साथबाट ३ ग्राम ८५० मिलिग्राम ब्राउन सुगर बरामद गरिएको थियो। ब्राउन सुगरसहित पक्राउ परेका सात जनालाई आवश्यक कारबाहीका लागि अनुसन्धानमा राखिएको जनाइएको छ।"
सर्वोच्च अदालत परिसरबाट अत्याधुनिक हतियारसहित पक्राउ परेकालाई ५ दिन हिरासतमा राख्न अनुमति,"काठमाडौं : सर्वोच्च अदालत परिसरबाट सोमबार अत्याधुनिक हतियारसहित पक्राउ परेका दुई जनालाई पाँच दिन हिरासतमा राख्न जिल्ला अदालत काठमाडौँले अनुमति दिएको छ । सर्वोच्च अदालत परिसरबाट अत्याधुनिक हतियारसहित पक्राउ परेका झापाको बुद्धशान्ति गाउँपालिका३ का दीपक खड्का र अर्का व्यक्ति रामकुमार धिमाललाई जिल्ला अदालत काठमाडौँले पाँच दिन हिरासतमा राखनेर अनुसन्धान गर्न अनुमति दिएको जिल्ला प्रहरी परिसर काठमाडौँका प्रवक्ता तथा प्रहरी उपरीक्षक नवराज अधिकारीले जानकारी दिए। उनले भने, 'सर्वोच्च अदालत परिसरबाट सोमबार अत्याधुनिक हतियारसहित पक्राउ परेका खड्का र धिमाललाई पाँच दिन हिरासतमा राखेर अनुसन्धान गर्न अनुमति प्राप्त भएको छ, उनीहरुमाथी हातहतियार तथा खरखजाना सम्बन्धी कसुरमा अनुसन्धान अघि बढाइएको छ ।' रासस"
पाँचथरमा चट्याङ लागेर प्रहरी सहायक हवल्दारको मृत्यु,"पाँचथर : चट्याङले लागेर पाँचथरमा एक जना प्रहरी सहायक हवल्दारको मृत्यु भएको छ । प्रहरी चौकी गोपेटारमा कार्यरत ३५ वर्षीय प्रहरी सहायक हवल्दार पाण्डवकुमार माझीको गएराति चट्याङ लागेर मृत्यु भएको हो । गएराति ११:२० बजे प्रहरी चौकीको ढोकामा उभिएका माझीलाई चट्याङको झड्का लागेको जिल्ला प्रहरी कार्यालय पाँचथरका सूचना अधिकारी प्रहरी निरीक्षक सुमित कुशवाहाले जानकारी दिए। चौकीमा रहेका अन्य प्रहरीले माझीलाई उपचारका लागि नजिकैको प्राथमिक स्वास्थ्य केन्द्र गोपेटार पुर्याएका थिए । 'प्राथमिक उपचारपश्चात् थप उपचारका लागि मध्यरात जिल्ला अस्पताल पुर्याएका थियौँ । चिकित्सकले करिब राति १२ बजे माझीलाई मृत घोषित गरेका थिए', प्रनि कुशवाहाले भने। उनका अनुसार प्रहरी सहायक हवल्दार माझी साँझको गस्ती गरिरहेका बेला हावाहुरीसहित पानी परेपछि कार्यालय फर्किएर चौकीको ढोकामा उभिएको अवस्थामा चट्याङको झड्का लागेको थियो । मोरङको ग्रामथान गाउँपालिका४ घर भएका ३५ वर्षीय माझी इलाका प्रहरी कार्यालय मौवामा दरबन्दी भई प्रहरी चौकी गोपेटारमा कार्यरत रहेको जिल्ला प्रहरी कार्यालय पाँचथरले जनाएको छ । मृतक माझीको शव परीक्षणका लागि जिल्ला अस्पतालको शव गृहमा राखिएको प्रहरीले जनाएको छ । रासस"
निसीखोला दुर्घटनाका घाइते भन्छन् : तीव्र गतिले बस अनियन्त्रित भयो,"बागलुङ : बसको तीव्र गतिको कारण घुम्तीमा अनियन्त्रित हुँदा सोमबार निसीखोला गाउँपालिकामा बस दुर्घटना भएको घाइते यात्रुहरुले बताएका छन्। पश्चिम र पूर्व रुकुममा यात्रु चढ्दा लागेको समयलाई परिपूर्ति गर्न चालकले बसलाई बागलुङ लागेपछि तीव्र गतिमा चलाउँदा दुर्घटना हुन पुगेको घाइते रुकुम पश्चिम मुसिकोट नगरपालिका१ का ५२ वर्षीय दशरथ नेपालीले बताए। पसलको लागि सामान किन्न र आफ्नो स्वास्थ्य परीक्षणको लागि काठमाडौं हिंडेका नेपाली सोमबार बिहान साढे ११ बजे पश्चिम रुकुममा बसमा चढेको बताए। उनले यात्रु र सामान राख्दा दिउँसो १२ बजेतिर रुकुम पश्चिमबाट काठमाडौंका लागि छुट्नुपर्ने बस केही ढिला छुटेको र बीचबीचमा यात्रु राख्दा निसीखोला आइपुग्दा साढे ५ बजेको बताए। बीचमा यात्रु राख्दा बस निर्धारित समयभन्दा केही ढिला भएको थियो, धौलागिरी अस्पतालको आकस्मिक कक्षमा उपचाररत घाइते नेपालीले भने,बागलुङ प्रवेश गरेपछि बसको गति बढेको थियो। बस लगभग ५०, ६० को गतिमा कुदेको जस्तो लाग्थ्यो। यात्रु र सामान राख्ने समयलाई यता पूरा गर्नको लागि चालकले बसलाई तीव्र गतिमा चलाएको जस्तो लाग्थ्यो। तीव्र गतिकै कारण बस दुर्घटनामा पर्यो। घाइते दशरथ नेपाली। घाइते नेपालीले रुकुम र बागलुङको सिमाना पाती हाल्नेबाट तल लागेपछि सडक ओरालो र घुमाउरो रहेको भन्दै सवारी चालकलाई यात्रुहरुले सुस्त चलाउन आग्रह गरेको बताए। पाती हाल्नेदेखि तल लागेपछि सडक ओरालो र घुमाउरो छ, उनले भने,सुस्त चलाउन चालकलाई आग्रह गरे पनि अटेर गर्दै अघि बढेका थिए। तीव्र गतिमा रहेको बसले घुम्ती मोड्न नसक्दा दुर्घटना भयो। घाइते नेपालीको नाक, मुख, टाउको र हातमा चोट लागेको छ। उनको उपचारपछि मंगलबार बागलुङको धौलागिरी अस्पतालले डिस्चार्ज गरेको छ। नेपालीले बस सडकबाट खसेपछि केही समय अचेत अवस्थामा पुगेको बताए। बस सडकबाट खसेपछि केही थाहा पाइनँ। केही समय अचेत अवस्थामा पुगेको थिएँ, उनले भने,होस् आउँदा वरिपरि घाइते र रुखले च्यापिएका यात्रु मात्रै थिए। एकैछिन हातै चलेन। जसोतसो उठेर रुख र ढुङ्गाले च्यापिएका ४, ५ जना घाइतेलाई निकालेले बाहिर राखे। दुर्घटना भएको आधा घण्टामा स्थानीय र १ घण्टापछि प्रहरी उद्धारको लागि घटनास्थल पुगेर उद्धार गरेको नेपालीको भनाइ छ। दुई चार जना सामान्य घाइते भएका यात्रुहरु मिलेर रुखले च्यापेका घाइतेहरुलाई बाहिर निकालेका थियौं, उनले भने,दुर्घटना भएको आधा घण्टामा स्थानीय र केही समयपछि प्रहरी आएर उद्धार गरे। दुर्घटना हुँदाहुँदै उद्धार भएको भए ठूलो क्षति हुने थिएन होला। नेपालीसँगै धौलागिरी अस्पतालको आकस्मिक कक्षमा उपचार गराइरहेका सुर्खेतका लक्ष्मण बोगटीले पनि चालकको लापरबाहीले दुर्घटना भएको बताए। आफूले काम गर्ने कार्यालयमा काम परेपछि काठमाडौं हिंडेका बोगटीले बस तीव्र गतिमा हुँदा घुम्ती काट्न नसकेपछि अनियन्त्रित भएर दुर्घटना भएको बताए। उनले बसभन्दा अगाडि रहेको स्कर्पियोलाई भेट्नको लागि चालकले बसलाई तीव्र गतिमा चलाएको हुन सक्ने बताए। १ मिनेट अगाडि स्कर्पियोले बसलाई ओभरट्याक गरेर गएको थियो, बोगटीले भने,बसको गति पहिल्यैबाट तीव्र थियो। स्कर्पियोलाई भेट्नको लागि चालकले बसलाई अझै तीव्र गतिमा चलाए। त्यहाँ धेरै घुम्ती थिए। तीव्र गतिको बसले घुम्ती काट्न नसकेपछि अनियन्त्रित भएर दुर्घटन हुन पुग्यो। घाइते बोगटीले बसका सबै सिटमा यात्रु रहेको र तीन जना बसका स्टाफ उभिएर यात्रा गरिरहेका बताए। घाइते लक्ष्मण बोगटी। बस पहिलेदेखि तीव्र गतिमा हुँदा ओरालोमा ब्रेक लगाउँदा समेत बसको गति नरोकिएको बोगटीको भनाइ छ। बसको गति तीव्र थियो। ओरालोमा ब्रेक लगाउँदा समेत गतिमा कमी आएको थिएन, उनले भने,ब्रेक र पाङ्ग्राको गन्ध आइरहेको थियो। बोगटीले उद्धारमा ढिलाइ हुँदा क्षति बढी हुन पुगेको बताए। उनले दुर्घटना भएको १ घण्टापछि मात्र उद्धार टोली पुगेर उद्धार गरिएको बताए। म आफैं होसमा आएपछि उठेर बाटोसम्म आएको थिएँ, उनले भने,उद्धारको लागि स्थानीय र प्रहरीको टोली दुर्घटना भएको १ घण्टापछि आएर उद्धार गरे। समयमै उद्धार भएको भए केही घाइतेलाई बचाउन सकिने थियो भन्ने लाग्छ। हात, खुट्टा र मुखमा चोट लागेका बोगटीको अवस्था सामान्य रहेको धौलागिरी अस्पताल बागलुङले जनाएको छ। सोमबार पश्चिम रुकुमबाट काठमाडौंको लागि छुटेको बागमती प्रदेश ०१००६ ख ३८७९ बस निसीखोला गाउँपालिका६ जाउलेपानीमा दुर्घटना भएको थियो। दुर्घटानमा परी ७ जनाको घटनास्थलमै र २ जनाको उपचारको क्रममा निधन भएको थियो भने २८ जना घाइते भएका थिए। घाइते मध्ये २ जनाको बुर्तिबाङ प्राथमिक स्वास्थ्य केन्द्रमा उपचारपछि डिस्चार्ज गरिएको थियो भने २६ जनालाई बागलुङ सदरमुकाममा रहेको धौलागिरी अस्पतालमा ल्याइएको थियो। धौलागिरी अस्पतालका सूचना अधिकारी वरिष्ठ नर्सिङ अधिकृत शान्ति भण्डारीले अस्पतालमा चार जनाको उपचार भइरहेको जानकारी दिइन्। उनले मंगलबार गम्भीर घाइते १० जनालाई पोखरा रिफर गरिएको बताइन्। यस्तै १२ जना घाइते उपचारपछि डिस्चार्ज भएको सूचना अधिकारी भण्डारीले जानकारी दिइन्। दुर्घटनामा अन्नपूर्ण दैनिककर्मी रुकुमपूर्व सिस्ने गाउँपालिका५ रुमालबाराका २५ वर्षीय विक्रम परियार, दाङका १८ वर्षीय लक्की पुन मगर, रुकुम पश्चिम मुसिकोट१ का २७ वर्षीया बिनिता केसी, रुकुम पश्चिम मुसिकोट नगरपालिका२ रातामाटाका सवारी धनी बबिददेल नेपाली, मुसिकोट नगरपालिका४ सोलाबाङका ३५ वर्षीया टिका केसी, मुसिकोट नगरपालिका३ साँखकी कल्पना केसी, रोल्पा घर भएका गाडी चालक सुवाष गौतम भनिने मानसिंह विक, गोरखा घर भएकी गीता थापा र ललितपुरका सुजन महर्जनको मृत्यु भएको जिल्ला प्रहरी कार्यालय बागलुङका प्रहरी नायव उपरीक्षक (डिएसपि) मदन केसीले जानकारी दिए। घटनास्थलमै मृत्यु भएका सात जनाको शव संकलन गरी सोमबार राती नै रुकुम पठाइएको डिएसपि केसीले बताए। उनले दुई जनाको शव भने बुर्तिबाङ प्राथमिक स्वास्थ्य केन्द्रमै राखिएको बताए।"
झुलाघाट नाका थप एक घण्टा खुल्ने,"बैतडी : पिथौरागढमा सम्पन्न नेपालभारत सीमा समन्वय बैठकले दुई देशबीचको बैतडीको झुलाघाट नाका आज बेलुकी ७ बजेसम्म खोल्ने सहमति भएको छ। बैतडीका प्रमुख जिल्ला अधिकारी भीमकान्त शर्माले यसअघि बिहान ६ बजेदेखि बेलुका ६ बजेसम्म खुल्ने सो नाका अबदेखि बेलुका ७ बजेसम्म खोल्ने सहमति भएको बताए। बैठकमा भारतमा हुने लोकसभा चुनावलाई मध्यनजर गरेर सीमा क्षेत्रमा अपनाउनुपर्ने सतर्कताबारे पनि छलफल भएको छ। साथै दुवै देशका सीमा क्षेत्रमा हुनसक्ने आपाराधिक गतिविधि नियन्त्रण, मानव तथा वन्यजन्तु तस्करीमा रोक, लागुऔषध ओसारपसारमा रोकलगायतका विषयमा पनि बैठकमा छलफल भएको जनाइएको छ। बैठकमा भारतीय पेन्सनरी नेपालीलाई सहजता गर्ने, सीमा क्षेत्र भएर बग्ने महकाली नदीको सरसफाइ, द्विपक्षीय सीमा क्षेत्रका विविध विषयमा छलफल भएको छ। बैठकमा बैतडीका प्रमुख जिल्ला अधिकारी भीमकान्त शर्मा, दार्चुलाका प्रमुख जिल्ला अधिकारी किरण जोशी, दुवै जिल्लाका सुरक्षा निकायका प्रमुखको सहभागिता रहेको थियो। यस्तै भारतकातर्फबाट पिथौरागढका जिल्ला अधिकारी रीना जोशी, चम्पावतका जिल्ला अधिकारी नवनीत पाण्डेलगायत सुरक्षा निकायका प्रमुखको सहभागिता थियो। रासस"
'उत्पादन र रोजगारी वृद्धि गर्न प्रदेश र पालिकालाई ऋण दिऔं',"काठमाडौं : नेकपा माओवादी केन्द्रका सांसद हितराज पाण्डेले बजेटका सिद्धान्त र प्राथमिकतालाई समाजवादको आधार तयार पार्नेगरी व्यापक परिमार्जन गर्न आवश्यक रहेको बताएका छन्। बुधबार प्रतिनिधिसभा बैठमा विनियोजन विधेयक २०८१०८२ का सिद्धान्त र प्राथमिकतामाथि छलफलमा भाग लिँदै माओवादी केन्द्रका प्रमुख सचेतक पाण्डेले उत्पादन र रोजगारी वृद्धि हुने आयोजनामा प्रदेश र पालिकाहरूलाई सहुलीयतपूर्ण ऋण उपलब्ध गराउने नीति बनाउनुपर्ने सुझाव दिएका छन्। उनले आर्थिक गतिविधिलाई चलाएमान बनाउन विभिन्न उपायहरु अबलम्बन गरी आय वृद्धि गरेर बजेटको अंकले बढाउनुपर्ने बताए। नेता पाण्डेले बजेट कार्यान्वयनमा जनतामा विश्वासको संकट रहेको जिकिर गरे। उनले बजेटमा जति कुरा आएपनि कार्यान्वयन हुँदैन भन्ने खालको विषयमा सरकारले विश्वास दिलाउनुपर्नेमा जोड दिए। यसका लागि सरकारले केही आयोजनाहरू एक आर्थिक वर्षमा सम्पन्न हुनेगरी छनौट गरी ती आयोजनाहरू सरकारले कार्यान्वयन गरेर सक्यौं भनेर विश्वास दिलाउनुपर्ने उनको सुझाव छ। नेता पाण्डेले आय वृद्धि गर्नका लागि छोटी भन्सारलाई बढाउने, सूर्तिजन्य पदार्थमा कर वृद्धि गर्ने ,जटिबुटीसहित बनजंगलका सामग्रीहरूको संकलन र उपयोग गर्ने लगायतका उपायहरू अपनाउनुपर्ने बताए। आम्दानी नभइ बजेट नबढ्ने भन्दै आधुनिक प्रविधिहरूलाई प्रयोगमा ल्याइ उत्पादन वृद्धि गर्नुपर्ने बताए। उनले खोला र खोल्सामा बगेर खेर जाने पानीलाई बाँध बाँधेर पानीको सदुपयोग गर्नुपर्ने समेत आग्रह गरे।"
प्रतिनिधिसभामा अर्थमन्त्री पुनले विनियोजन विधेयकका सिद्धान्त र प्राथमिकतामाथि उठेका प्रश्नको जवाफ दिने,काठमाडौं : प्रतिनिधिसभा बैठक बस्दैछ। अहिले बिहान ११ बजे बस्ने बैठकमा ऊर्जा जलस्रोत तथा सिंचाइ मन्त्री शक्ति बहादुर बस्नेतले अन्तर्राष्ट्रिय सौर्य गठबन्धन (आइएस) को स्थापनासँग सम्बन्धित सम्झौतामाथि सामान्य छलफल गरियोस् भन्ने प्रस्ताव प्रस्तुत गर्ने कार्यसूची छ। यसैगरी कृषि सहकारी तथा प्राकृतिक स्रोत समितिको प्रतिवेदन सहितको खाद्य स्वच्छता तथा गुणस्तर वविधेयक २०७८ माथि छलफल गरियोस् भन्ने प्रस्ताव प्रस्तुत गर्ने कार्यसूचीमा उल्लेख छ। मन्त्री ज्वालले खाद्य स्वच्छता तथा गुणस्तर विधेयक २०८० लाई पारित गरियोस् भन्ने प्रस्ताव प्रस्तुत गर्नेछन्। आजको बैठकमा अर्थमन्त्री वर्षमान पुनले आर्थिक वर्ष २०८००८१ को लागि विनियोजन विधेयकका सिद्धान्त र प्राथमिकता सम्बन्धमा छलफलमा उठेका प्रश्नको जवाफ दिने कार्यसूची छ।
"गृहमन्त्री लामिछानेलाई सांसद थापाको आग्रह : नैतिकताको प्रश्न धेरै गर्नुभयो,अब देखाउनुहोस्",काठमाडौं : नेपाली कांग्रेस सांसद राजु थापाले उपप्रधान एवं गृहमन्त्री रवि लामिछानेलाई नैतिकता प्रदर्शन गर्न आग्रह गरेका छन्। बुधबार प्रतिनिधिसभा बैठकमा बोल्दै नेता थापाले हिजो प्रतिपक्षीमा हुँदा नैतिकताको प्रश्न धेरै उठाएको भन्दै अब नैतिकता प्रदर्शन गर्न र नैतिकवान बनेर देखाउन गृहमन्त्री लामिछानेलाई आग्रह गरेका हुन्। 'वर्तमान गृहमन्त्री प्रतिपक्षीमा हुँदा अथवा मिडियाकर्मी हुँदा उहाँले नैतिकताको प्रश्न धेरै उठाउनु भएको थियो। आज यो प्रश्न उहाँमाथि तेर्सिएको छ।कांग्रेसले यो कुरा राजनीतिक प्रतिशोधका कारणले उठाएको होइन। हामीले हजारौं सहकारी पीडितका आवाजहरू संसदमा उठान गरेका छौं । उहाँलाई नैतिकता प्रदर्शन गर्न र नैतिकवान बन्न सभामुखमार्फत् गृहमन्त्रीको ध्यानाकर्षण गर्न चाहन्छु।'
रिडीतम्घास सडक दैनिक १२ घण्टा बन्द हुने,"गुल्मी : मदन भण्डारी राजमार्गअन्तर्गतको रिडीतम्घास सडक दैनिक १२ घण्टा बन्द हुने भएको छ। सडकमा चट्टान फोर्न र ग्रेड मिलाउने कार्य सुरु भएकाले २७ दिनका लागि उक्त सडक बन्द हुने मदन भण्डारी राजमार्ग योजना कार्यालय तम्घास गुल्मीले जनाएको छ। बुधबार बिहान १० बजेदेखि ४ बजेसम्म र राति १० बजेदेखि बिहान ४ बजेसम्म बन्द हुने कार्यालयले जनाएको छ। रिडीतम्घास अन्तर्गतको २५ किलोमिटर साँघुरो सडकमा पहरो फोर्ने, सडक चौडा पार्ने र ग्रेड मिलाउने कार्य भइरहेको छ। सडकको ७७५ चौडाइ कालोपत्रेको काम भइरहेको मदन भण्डारी राजमार्ग योजना कार्यालय तम्घासका इन्जिनियर शर्मिला शर्माले बताइन्। तम्घासरिडी सडक गुल्मी जिल्ला सदरमुकाम आउने मुख्य सडक मानिन्छ। सडक बन्द भएसँगै वैकल्पिक सडक प्रयोग गरेर यात्रा गर्न कार्यालयले आग्रह समेत गरेको छ। उक्त सडक निर्माण तथा स्तरउन्नतीको काम समान्तर इलाइट जेभीले गरिरहेको छ। समान्तर इलाइट जेभीले कार्यालयसँग २०७९ साल फागुन २८ गते सम्झौता गरेपनि सडकको हालसम्म २५ प्रतिशत भौतिक प्रगति र ११५३ वित्तीय प्रगति भएको छ। एक अर्ब ५० करोड ४८ लाख ३२ हजार ९५९ रुपैयाँ लागतमा २०८२ साल फागुन २५ गतेसम्म सडक स्तरउन्नति र कालोपत्रे गर्नेगरी सम्झौता भएको थियो।"
रिडीतम्घास सडकखण्ड आजदेखि तीन साता बन्द,"गुल्मी : मदन भण्डारी राजमार्गअन्तर्गत रिडीतम्घास सडक आजदेखि तीन सातासम्म बन्द हुने भएको छ । राजमार्ग योजना कार्यालयले आज सार्वजनिक सूचना निकालेर रिडी तम्घास खण्डमा सडक विस्तारको काम भइरहेकाले तीन सातालाई वैकल्पिक मार्ग प्रयोग गर्न आग्रह गरेको छ । सडक निर्माणका क्रममा पहरो फोर्ने, चौडा पार्ने, ग्रेड मिलाउनेलगायत काम गर्नुपर्ने भन्दै कार्यालयले ७ चैतदेखि चैत मसान्तसम्म सडक बन्द हुने मदन भण्डारी राजमार्ग योजना कार्यालयका इन्जिनियर एवं सूचना अधिकारी शर्मिला शर्माले जानकारी दिएका छन्। उनले तीन साताका लागि आज बिहान १० देखि ४ बजेसम्म र राति १० देखि बिहान ४ बजेसम्म सडक बन्द रहने बताए। गुल्मीका प्रमुख जिल्ला अधिकारी कृष्णप्रसाद शर्माको अध्यक्षतामा भएको बैठकले हाल तीन सातालाई सडक बन्द गर्ने निर्णय गरेको हो । मुख्य सडक बन्द भएपछि वैकल्पिक सडकका लागि पानीट्याङ्कीथोर्गास्यालपोखरीसालबिसौनीबाट रातामाटा, पिपलनेटा दिगाम हुँदै रिडी र लुम्छाधरमपानीदिगाम हुँदै रिडी तथा घुम्तीबाटचारापालाखज्र्याङ हुँदै रिडी सडक प्रयोग गर्न कार्यालयले सार्वजनिक सूचना जारी गरेर जनाएको छ । रिडीतम्घास सडकखण्डको २५ किलोमिटर क्षेत्रमा सडक निर्माण द्रुतगतिमा भइरहेको छ । रासस"
ग्लोबल भिलेज कि स्वभूगोल !,"नेपालको शक्ति र सामथ्र्य बढाउन नेपालकै प्रतिभा र क्षमता प्रवर्द्धन गरिनुपर्छ। स्वभाविक हो, मानिस जुन भूगोलमा जन्मन्छ, जस्तो परिवेशमा हुर्कन्छ, त्यसैसँग उसको भावना र आत्मीयता गासिँदै जान्छ। भूगोलमा अन्तरघुलित भावना अनि परिवेशले निर्माण गरेको आत्मीयता मानिसमा देशविशेष प्रतिको प्रेम जगाउने पहिलो बीज मात्र बन्दैन, कालान्तरमा गएर एउटा सघन राष्ट्रियताको विस्तार गर्ने अवचेतन शक्ति पनि बन्छ। जुन शक्ति आज संसारमा स्वभूगोलको इतिहास र सभ्यता माथिको चेतन खोज बनेर मुखरित हुँदै छ। एलाइज र एक्सिस शक्तिबीच भएको दोस्रो विश्वयुद्ध अनि संयुक्त राज्य अमेरिका र सोभियत संघबीच चर्किएको शीतयुद्धको परिणामले निश्चित गरेको वर्तमान विश्व राजनीतिमा फेरि एकपटक परिवर्तनका संकेत देखिन थालेका छन्। फेरि एकपटक अर्थतन्त्र, सैन्य शक्ति, सांस्कृतिक प्रभाव अनि प्रविधिमाथिको प्रभुत्वमा विश्व बहुध्रुवीय हुँदै गइराखेको छ। यस परिस्थतिलाई आफ्नो स्वस्थिति बदल्न पुराना तथा नवशक्ति राष्ट्रहरू दिनरात प्रयत्नशील देखिन्छन्। परिवर्तन निकट यस वातावरणले संसारभर राष्ट्र र राष्ट्रियताको सवालमा पुरानो सोच तथा मान्यतालाई प्रतिस्थापन गर्दै स्वभूगोल अर्थात् राष्ट्रको कला, साहित्य, इतिहास, परम्परागत मूल्यमान्यता, दर्शन अनि रहनसहन जस्ता सभ्यतासँग जोडिएका सामाजिक, सांस्कृतिक र ऐतिहासिक पहिचानलाई अघि सार्दै विश्वमञ्चमा उभिने एउटा नयाँ दृष्टिकोण स्थापना गरेको छ। हरेक राष्ट्रले आफ्नो मूल वा जरोतर्फ फर्किने यो लहर अहिले संसारभर बढिरहेको छ। लामो समयदेखि विश्वशक्तिको केन्द्रमा रहेको स्वयं अमेरिकामा मागा आन्दोलन अर्थात् अमेरिकालाई पुनः महान् बनाऔं भन्ने नारा घन्किरहेछ। पछिल्लो समय द्रुत आर्थिक वृद्धि हासिल गर्दै वैश्विक प्रतिस्पर्धामा अघि बढ्दै गरेको भारतले आफ्नो संस्कृति र कलाकौशललाई स्वयंको शक्तिमा बदल्न धेरै मेहनत गरिरहेको छ। विश्वको पहिलो आर्थिक महाशक्ति बन्ने दौडमा गन्तव्यनजिक रहेको चीनले चिनियाँ सभ्यता र संस्कृतिमार्फत आफ्नो बृहंगम विकास गर्दै राष्ट्रिय कायकल्प गरिराखेको छ। सन् १९९१ मा सोभियत संघको विघटनपश्चात् अत्यन्त कमजोर अवस्थामा रहेको रुसले आफ्नै सभ्यता र संस्कृतिको बलमा विश्व समुदायमा दरिलो उपस्थिति जनाउन सफल भएको छ। ब्राजिल, इन्डोनेसिया, भियतनाम, बंगलादेश जस्ता देश पछिल्लो समय आफ्नै बलबुताले विश्वकै प्रतिस्पर्धामा बलियो सम्भावना देखाइरहेका छन्। तर, यो सबै बीचमा नेपाल कहाँ छ ? पृथ्वीको लगभग आधा हिस्सा ढुंगे युगमा बाँचिरहँदा ज्ञान र विज्ञानको अनवरत धारा बगिरहेको यो देश, संसारका अधिकांश देश भवन निर्माणको कारिगरीमा बामे सर्दै गर्दा कैलाशकुट र मानगृह जस्ता वास्तुकलाको उत्कृष्ट नमुना पेस गरेको यो देश, आजको दोस्रो ठूलो आर्थिक महाशक्ति चीनभन्दा अघि जलविद्युत् विकास गरेको यो देश संसारका अघि किन झन्झन् कमजोर हुँदै गइरहेको छ ? अनन्तकालदेखि गौरव र गरिमाले ओतप्रोत यो देश आज किन आफ्नो भएको गरिमा पनि जोगाउन सकिरहेको छैन ? संसारको भीडमा छुट्टै अस्तित्व कायम राख्न नेपालले आफ्नो मूल वा जरोतर्फ फर्कनुपर्छ। आफ्नो प्रगति र समृद्घिका लागि आफ्नै पुर्खाहरूले विकास गरेको तन्त्र, मन्त्र र यन्त्रको ज्ञान परम्परालाई अंगीकार गर्न सक्नुपर्छ। संसारमा जतिखेर सञ्चार प्रविधिको स्तर र असर व्यापक भयो तब दुनियाँ द्रुततर गतिमा एकआपसमा जोडिन पुग्यो। पृथ्वीको दुई फरकफरक कुना बीचको भौतिक दूरीलाई मिडियाले जित्यो। एक स्थानमा भइरहेको घटना अर्को स्थानकाले सजिलै थाहा पाउन सक्ने भए। सूचनाको पहुँचका दृष्टिले पृथ्वी साँघुरो भयो। सञ्चार प्रविधिले ल्याएको यो परिवर्तनको सेरोफेरोमा क्यानडेली मिडिया सिद्धान्तकार मार्सल म्याक्लुहानले सन् १९६४ मा ग्लोबल भिलेजको अवधारणा सार्वजनिक गरेँ। पृथ्वी अब केबल एउटा गाउँमा परिणत भएको विचार म्याक्लुहानले अघि सारेका थिए। तर, यो अवधारणाले पृथ्वीलाई साँघुरो मात्र बनाएन, अल्पमतमा रहेको सभ्यता र संस्कृतिलाई सीमित संस्कृति र त्यसले विकास गरेको जीवनशैलीमार्फत प्रतिस्थापन नै गरिदियो। आज विश्वमा धेरै जातजातिको इतिहास, भाषा, दर्शन ग्लोबल भिलेजकै असरका कारण लगभग लोप भएका छन्। यतिमात्र होइन, कुनै समय संसारभर नै देश बनाउने जादुको छडी भनिएको निजीकरण, आधुनिकीकरण, विश्वव्यापीकरण, नवउदारवाद जस्ता अवधारणा पनि ग्लोबल भिलेजकै उपज थियो। ग्लोबल भिलेजको प्रभाव संसारभर फैलिरहँदा नेपाल पनि यसबाट अछुतो रहन सकेन। नेतृत्वदेखि जनतासम्मले ग्लोबल भिलेजको फाइदा लिए, अझ स्वभूगोलभित्रको जातीय, वर्गीय, क्षेत्रीय, लैंगिक, धार्मिक विविधता बीचको सौहार्द्रता र सहिष्णुता पनि भताभुंग बनाइदिए। परिणाम स्वरूप आज देश जातजात, वर्गवर्ग, क्षेत्रक्षेत्र, लिंगलिंग अनि धर्मधर्म बीचको अविश्वास र द्वन्द्वको स्थितिबाट गुज्रिरहेको छ। ग्लोबल भिलेजको प्रभावकै कारण हाम्रो राष्ट्र सञ्चालन गर्ने नीतिदेखि जीवन र जगतप्रतिको व्यक्ति विशेषको दृष्टिकोणसम्म आयातित विचारबाटै निर्देशित रहँदै आयो। परापूर्वकालदेखि चलिआएको हाम्रो संयुक्त पारिवारिक संरचना पूर्णरूपमा ध्वस्त गरी सानो परिवारको अवधारणामा लगियो। जसको परिणाम स्वरूप सानो परिवारमा हुर्केका अधिकांश किशोरकिशोरी एक्लोपन र चरम निराशाको शिकार छन्। आधुनिक शिक्षा प्रणाली अनि यसले भिœयाएको पाठ्यक्रममार्फत ग्लोबल भिलेजको अवधारणाले हाम्रो आयुर्वेदिक चिकित्सा पद्धति असफल हो भन्न सिकायो। औषधीय गुणले सम्पन्न हाम्रो रैथाने खाना अस्वस्थ र पोषणयुक्त होइन भन्न सिकायो। हाम्रो गौरवपूर्ण इतिहासलाई आफ्नो हित अनुरूपको व्याख्या गरी यसउपर गर्व गर्न नसकिने ग्लोबल भिलेजकै प्रवृत्तिले सिकायो। बाजेबराजुदेखि चलिआएको रहनसहन, भेषभूषा र मूल्यमान्यता असभ्य हो भनी पढायो। हाम्रो दर्शन, साहित्य र संगीत वैश्विक प्रतिस्पर्धाका लागि कमजोर छ भनी घोकायो। नेपालले अब विश्वमञ्चमा गरिमामय उपस्थितिका लागि स्वभूगोलको शक्ति चिन्न सक्नुपर्छ। संसारको भीडमा छुट्टै अस्तित्व कायम राख्न आफ्नो मूल वा जरोतर्फ फर्कनुपर्छ। आफ्नो प्रगति र समृद्धिका लागि आफ्नै पुर्खाहरूले विकास गरेको तन्त्र, मन्त्र र यन्त्रको ज्ञान परम्परालाई अंगीकार गर्न सक्नुपर्छ। नेपालको शक्ति र सामथ्र्य बढाउन नेपालकै प्रतिभा र क्षमता प्रवर्द्धन गरिनुपर्छ। धर्तीमा एक अटल राष्ट्र नेपाल भनेर ठिंग उभ्याउन हामी सबै पहिला त नेपाल बन्नुपर्छ।"
आयरल्यान्ड ए र फ्रेन्डसिप कपका लागि नेपाली राष्ट्रिय टिमको घोषणा,"काठमाडौं : नेपालले आयरल्यान्ड ए(वुल्भ्स) र एसएमएस फ्रेन्डसिप कपका लागि राष्ट्रिय टोलीको घोषणा गरेको छ। नेपाल क्रिकेट संघले रोहितकुमार पौडेलको कप्तानीमा बुधबार १५ सदस्यीय टोलीको घोषणा गरेको हो। नेपालले सोमबार र मंगलबार आयरल्यान्ड ए सँग टी२० खेल्न लागेको छ। कीर्तिपुरस्थित त्रिवि क्रिकेट मैदानमा हुने शृंखलामा सिनियर टोलीले आयरल्यान्ड ए सँग खेल्न लागेको हो। त्यसैगरी भारतमा हुने फ्रेन्डसिप कपमा नेपाल, गुजरात र बरोडाबीच त्रिकोणात्मक टी२० आई सिरिज हुनेछ। नेपालले पहिलो खेल गुजरातसँग चैत्र १८ र चैत्र २१ गते, बरोडासँग चैत्र २० र चैत्र २३ मा बरोडासँग खेल्नेछ। फाइनल खेल चैत्र २५ हुने बताइएको छ। सिरिजमा शीर्ष दुई टोलीले फाइनल खेल्नेछन्। नेपाली टोलीमा रोहित पौडेल (कप्तान), आसिफ शेख, कुशल भुर्तेल, कुशल मल्ल, विवेक यादव, सन्दीप जोरा, अनिल शाह, गुलशन झा, दीपेन्द्रसिंह ऐरी, ललित राजवंशी, करण केसी, सोमपाल कामी, प्रतिश जिसी, अभिनाश बोहरा र आकाश चन्द रहेका छन्। चन्द र शाहले यस अगाडि राम्रो प्रदर्शन गरेका थिए।"
पर्यटनमार्फत समृद्धिको यात्रा,"पछिल्लो समय विश्वव्यापी रूपमा पर्यटन आम्दानीको बलियो स्रोत बनिरहेको छ। देशको आर्थिक वृद्धि, राजस्व आम्दानी र पूर्वाधार विकास, मुलुकको प्रतिष्ठाको श्रीवृद्धि, विदेशी मुद्रा आर्जन र रोजगारी सिर्जनाका लागि पर्यटन उद्योग महत्वपूर्ण हुन थालेको छ। विकसित देशहरूले पर्यटनमार्फत समृद्धिको यात्रा नै तय गरिरहेछन्। देशको आय र आकर्षण बढाइरहेछन्। बहुआयामिक लाभ लिइरहेछन्। पर्यटन र मानवीय आवश्यकताका क्षेत्रहरूमा बृहत्तर सुधार र सुविधा थपिरहेका देशमा पछिल्ला दशक आप्रवासनको लहरै छ। पहिलेपहिले कुनै देशको एउटा कुनाबाट अथवा गाउँबाट सहर बसाइँ सर्ने लहर चल्थ्यो। अहिले सूचना र सञ्चार, भाषा र संस्कृतिको भूमण्डलीकरणले आप्रवासनको लहर नै चलेको देखिन्छ। आर्थिक हिसावले पछि परेको युरोपको रोमानियाका करिब ४० प्रतिशत मानिस अर्को देशमा बसाइँ सरेका छन्। नेपालबाटै पछिल्ला दशक डीभी, पीआर पाएर ठूलो संख्यामा परिवारसहित विदेश गएका छन्। जो चिन्ताजनक देखिन्छ। समकालीन विश्वको पर्यटनको अवस्था : कोभिड१९ को महामारीले थला परेको सांसरभरको पर्यटन उद्योग सन् २०२३ को अन्त्यसम्म आइपुग्दा लगभग कोभिडपूर्वकै अवस्था (९५ प्रतिशत) मा फर्किएको छ। सन् २०१९ मा विश्वमा १ अर्ब ५० करोड मानिस पर्यटक भएर विश्वका देशहरूमा भ्रमण गरेकामा सन् २०२३ मा पनि त्यही हाराहारी नै पर्यटकले विश्वका देश घुमफिर गर्ने गरेको यूएनडब्लूटीओको तथ्यांकले संकेत गरेको छ। वल्र्ड टुरिजम अर्गनाइजेसनका अनुसार सन् २०२३ को अक्टोबरसम्म सबैभन्दा बढी ११ करोड ७१ लाख मानिस फ्रान्समा मात्र विदेशी पर्यटक भएर पुगेका छन्। उत्तर अमेरिकी देश मेक्सिको सन् २०२३ मा ५ करोड ११ लाखभन्दा बढी पर्यटक घुम्नकै लागि पुगेका छन्। जुन देशमा १ करोड जनतालाई पर्यटन क्षेत्रले रोजगारी दिएको छ। सन् २०२३ मा अमेरिकामा ४ करोड ५० लाख, इटलीमा ३ करोड ८४ लाख, स्पेनमा ३ करोड ६४ लाख, हंगेरीमा ३ करोड १६ लाख, चीनमा ३ करोड, क्रोएसियामा २ करोड १६ लाख, टर्कीमा १ करोड ५९ लाख, डेनमार्कमा १ करोड ५५ लाख पर्यटक घुमफिरका लागि गएको वाइजभोटर डटकमले जनाएको छ। सबैभन्दा बढी पर्यटक भिœयाउन सफल विश्वका यी देशले खासगरिकन इतिहासको मिश्रण, संस्कृति, प्राकृतिक सौन्दर्यता र त्यहाँ पुग्दा हुने अद्वितीय अनुभव छ। पर्यटन क्षेत्रको विश्वव्यापी आम्दानी : कोरोनापछि सन् २०२३ को सुरुआतीबाट विश्वव्यापी पर्यटन गतिविधि लयमा फकिँदैछ। सन् २०१९ जतिबेला पर्यटन उद्योगको आम्दानी उचाइमा थियो। सो वर्ष विश्वमा पर्यटकले १९ टिलियन डलर खर्च गरेको वल्र्ड टाभल एन्ड टुरिजम काउन्सिलको अभिलेख छ। सन् २०१९ मा पर्यटन क्षेत्रबाट जीडीपीमा सबैभन्दा योगदान पुर्याएको ५ देशमा मकाउको जीडीपीमा ७४५७ प्रतिशत (सबैभन्दा धेरै), अरूबा (आइसल्यान्ड)को जीडीपीमा ६२११ प्रतिशत, एन्डोरामा ६०५४ प्रतिशत, एन्टुवाको जीडीपीमा ५९२१ प्रतिशत, माल्दिभ्सको जीडीपीमा ५६५३ प्रतिशत छ। सोही वर्ष नेपालको जीडीपीमा पर्यटन उद्योगले २३४ प्रतिशत योगदान राखेको द ग्लोबल इकोनोमी डटकमको रिपोर्टमा छ। यद्यपि नेपालको प्राकृतिक सौन्दर्यतालाई पर्यटन सम्बद्ध विश्वका प्रतिष्ठित संघसंस्थाले घुमफिरका लागि उपयुक्त गन्तव्यको रूपमा सुझाइरहेका छन्। धेरै त्यस्ता संस्थाले नेपाल पर्यटकीय रूपमा २० उपयुक्त गन्तव्य मुलुकभित्रै चित्रण गर्दै आएका छन् तर पनि मुस्किलले १० लाख पर्यटक भिœयाउँछ। नेपालमा पर्यटन उद्योगले १५ लाख बढीलाई रोजगारी दिइरहेको तथ्यांक देखिन्छ। पर्यटनमा लगानी र रोजगारी : सन् २०२२ सम्ममा पर्यटन क्षेत्रमा विश्वव्यापी रूपमा ८५६ अर्ब डलर लगानी भएको टाभल वल्र्ड डटकमको तथ्यांक छ। संसारका हरेक ५ जनामा एक जनालाई रोजगारी दिनसक्ने सम्भावना बोकेको पर्यटन उद्योगले ३० करोड बढीलाई रोजगारी दिइरहेको छ। सन् २०१९ सम्मको आकडाअनुसार पर्यटन उद्योगमा अमेरिकाको मात्रै २०९ अर्ब डलर लगानी छ। चीनले पर्यटन उद्योगमा १७० अर्ब डलर, भारतको ५१६ अर्ब डलर, फ्रान्सको ४० अर्ब डलर, जापानको ३९ अर्ब डलर, जर्मनीको ३४७ अर्ब डलर, बेलायतको २६ अर्ब डलर, साउदी अरेबियाको २७५ अर्ब डलर, स्पेनको २१७ अर्ब डलर र ब्राजिलको १९८ अर्ब डलर लगानी छ। विश्वका देशहरूले पर्यटनमा अपार लगानी बढाएर पर्यटकीय आकर्षण र वातावरण बनाइरहेछन्। सँगै लगानीकै बलमा उनीहरूले पर्यटन क्षेत्रबाट अकुत आम्दानी गरिरहेका छन्। पर्यटनमा सबैभन्दा बढी लगानी र आम्दानी पनि त्यस क्षेत्रबाट अमेरिकाले नै बढी पाइरहेको छ। त्यसकारण पर्यटन क्षेत्रको श्रीवृद्धिका लागि लगानी बहुतै महत्वपूर्ण पाटो हो। त्यसका लागि लगानीको वातावरण बनाउनु सबैभन्दा बढी आवश्यक छ। नेपालमा प्रचुर पर्यटकीय सम्भावना : नेपाल संसारकै एक सुन्दर प्राकृतिक देश हो। त्यो अन्तर्राष्ट्रिय स्तरका प्रतिष्ठित संस्थाहरूले नै भनेका हुन्। नेपाल पर्यटकीय हिसाबले १० नम्बर भित्रै पर्ने गन्तव्यको रूपमा तथ्यांक आउँछ। तर, पनि पर्यटक बोलाउन, आतिथ्यता गराउन सकेका छैनौं। संसारका २८ अग्ला हिमालमध्ये सर्वोच्च शिखर सगरमाथासहित १४ ठुला हिमशृंखला नेपालमै छन्। आँखाले हेरेर नभ्याउने भिमकाय महाभारत पर्वतहरू नेपालमै छन्। विश्वमै दुर्लभ मानिने ७५० भन्दा बढी प्रजातिका पन्छी नेपालमै पाइन्छन्। दुर्लभ बाघ, भालु, चितुवा, हरिण, मृग, गैंडाहरू हेर्न नेपालमै आउनुपर्छ। वर्षैभर अविछिन्न बगिरहने नदीहरू छन्। सयौं भाषा र संस्कृति यहीँ छन्। फरकफरक जलवायु छ। नेपालले अरू सबै छोडेर पर्यटन क्षेत्रलाई मात्रै विश्वमाझ प्रवद्र्धन गर्ने हो भने आवश्यक पर्यटकीय पूर्वाधार विकास गर्दै लग्ने हो भने समृद्धिको ढोका सहजै खुल्नेछ। विदेशी मुद्राको दुःख हरदम हुने छैन। पर्यटन क्षेत्रकै लागि विश्वमा करिब ९०० विलियन डलर लगानी भइसकेको छ। त्यसमा आधा खर्च चीन र अमेरिकाले गरेका छन्। लगानी उच्च भएकै कारण चीनमा बर्सेनि १० करोड बढी मानिसले पर्यटक भएर भ्रमण गर्न थालिसकेका छन्। त्यस्तै भारतमा एक करोडभन्दा बढी मानिसले पर्यटन क्षेत्रमा रोजगारी पाइरहेको अवस्था छ। राजनीतिक स्थायित्वकै कारण भारतमा पर्यटक आगमन बढेको बताइन्छ। फ्रान्स पर्यटकीय दृष्टिले पहिलो गन्तब्यस्थल नभए पनि सबैभन्दा बढी पर्यटक भित्राउने राष्ट्रमा पर्छ। पर्यटनमैत्री वातावरण उसको प्राथमिकतामा छ। अमेरिका, इटाली, युके लगायत मुलुक पयर्टक भित्राउनेमा दोस्रो, तेस्रो र चौथो मुलुकमा पर्दै आएका छन्। नेपालमा पनि पछिल्ला दशक पर्यटनमा सम्भावना देखेर होटल क्षेत्रमा लगानी बढिरहेको छ। मुख्य त नेपालमा पर्यटन पूर्वाधार जस्तो सुरक्षित सडक, पर्यटकीय गन्तव्यमा भरपर्दा अस्पतालहरू, गुणस्तरीय होटल तथा रेस्टुरेन्ट, सुरक्षित एवं शान्त वातावरण र जोमिख पर्दा शीघ्र उद्धारको प्रबन्ध अनिवार्य छ। साथै पर्यटक लक्षित मेला, महोत्सव, पर्यटकलाई अन्तर्राष्ट्रिय स्तरमा प्रचारप्रसारमार्फत निम्ता र एनआरएनएमार्फत विदेशमा नेपालको पर्यटकीय गन्तव्य प्रवद्र्धन आवश्यक छ। सरकारले पर्यटन क्षेत्र लगानीको वातावरण बनाउने, विदशी लगानीका लागि पनि पहल गर्ने, पर्यटन वर्षहरू मनाउने, विदेशी पर्यटक लक्षित विविध सेवा सुविधा र सम्मानका कार्यक्रमहरू राख्ने हो भने नेपालमा पर्यटक आगमनलाई आवश्यक बढाउन सकिन्छ। पर्यटन क्षेत्रबाट नेपालमा नसोचेको आर्थिक फाइदा हासिल हुनसक्छ। गौतम आर्थिक लेखक तथा विश्लेषक हुन्।"
चितवन राष्ट्रिय निकुञ्जबाट भाले गैँडा कोशीटप्पुमा स्थानान्तरण गरिने,"भरतपुर : चितवन राष्ट्रिय निकुञ्जबाट एक भाले गैँडा कोशीटप्पु वन्यजन्तु आरक्षमा स्थानान्तरण गरिने भएको छ। यहाँबाट दोस्रो पटक कोशीटप्पुमा गैँडा स्थानान्तरण गर्न लागिएको हो। यसअघि गत असोज ९ गते पुष्पा र अञ्जली नाम राखिएका दुई पोथी गैँडालाई कोशीमा स्थानान्तरण गरिएको थियो। वन मन्त्रालयको निर्णयअनुसार एउटा भाले गैँडा कोशीटप्पु स्थानान्तरण गर्ने तयारी गरिएको निकुञ्जका सूचना अधिकारी गणेशप्रसाद तिवारीले जानकारी दिए। उनका अनुसार यसअघि स्थानान्तरण गरिएका पोथी गैँडालाई जोडी मिलाउन भाले गैँडा स्थानान्तरण गर्न लागिएको हो। निकुञ्जभित्र आन्तरिक स्थानान्तरण भइरहेका बेला कोशीटप्पुमा पनि एउटा गैँडा लैजान लागिएको उनले बताए। उहाँका अनुसार चैतभित्र गैँडा स्थानान्तरण गरिनेछ। 'भाले गैँडा लगेपछि कोशीटप्पुमा प्रजनन प्रक्रिया सुरु हुन्छ', उनले भने, 'जतिसक्दो छिटो वयस्क भाले गैँडा स्थानान्तरण गर्नेगरी तयारी गरिरहेका छौँ।' आमाबाट छुट्टिएर अनाथ भएको अवस्थामा पुष्पालाई दुई र अञ्जलीलाई एक महिनाको उमेरमा उद्धार गरिएको थियो। दुवैलाई गत वैशाख ३१ मा प्राकृतिक वासस्थानमा छाडिएको थियो। सो समयमा पुष्पाको उमेर तीन वर्ष चार महिना र पूजाको उमेर दुई वर्ष एक महिना पुगेको थियो। हाल पुष्पाको उमेर चार वर्ष तीन महिना र पूजाको उमेर तीन वर्ष पुगेको छ। पोथी गैँडा चार वर्षपछि प्रजननका लागि योग्य हुन्छन् । अहिले चितवन राष्ट्रिय निकुञ्जमा आन्तरिक गैँडा स्थानान्तरण चलिरहेको छ। चितवन राष्ट्रिय निकुञ्जका प्रमुख संरक्षण अधिकृत डिलबहादुर पुर्जा पुन मगरले निकुञ्जको पश्चिम क्षेत्रका गैँडा पूर्वतर्फ सारिँदै छ। हालसम्म तीन वटा गैँडा स्थानान्तरण गरिएको छ चितवन राष्ट्रिय निकुञ्जबाट सन् १९८६ सालदेखि यता एक सय दुई वटा गैँडा स्वदेशमा मात्र स्थानान्तरण गरिएको छ। यहाँबाट स्थानान्तरण भएका गैँडामध्ये ४५ वटा भाले र ५७ वटा पोथी छन्। त्यसमध्ये सबैभन्दा धेरै बर्दिया राष्ट्रिय निकुञ्जमा ९१ वटा गैँडा लगिएको छ। पछिल्लो गणनाअनुसार नेपालमा सात सय ५२ वटा गैँडा छन्। त्यसमध्ये चितवन राष्ट्रिय निकुञ्जमा सबैभन्दा धेरै छ सय ९४ वटा छन्। रासस"
"प्रधानमन्त्रीज्यू, म कति भौतारिनु सिंहदरबारमा ?","धनुषा जिल्लाको मिथिला नगरपालिका५ श्रीपुरका रामपृत महतो विगत ३४ दिनदेखि सिंहदरबारस्थित प्रधानमन्त्री कार्यालय धाइरहेका छन्। प्रधानमन्त्रीलाई भेटेर नाति दिलीप महतोलाई पर्यावरण सहिद घोषणाको माग गर्न छोरा, बुहारी, नातिनातिनीसहित उनी राजधानी आएका हुन्। धोती, कुर्ता र गमछा लगाएका एक वृद्ध सिंहदरबारस्थित प्रधानमन्त्री कार्यालयको बगैंचामा पल्टिरहेका छन्। घरी प्रहरीतिर हेर्छन्, घरी गाडीतिर। छोरा, बुहारी, नातिनातिनीसहित उनी राजधानी आइपुगेका छन्। प्रधानमन्त्रीलाई भेटेर दुःख बिसाउने रामपृत महतोको उद्देश्य हो। उनका नाति दिलीप (ओमप्रकाश) महतोको साढे चार वर्षअघि हत्या गरियो, त्यो पनि चुरे क्षेत्रको संरक्षण गर्न खोज्दा। धनुषाको मिथिला नगरपालिका५ श्रीपुरस्थित औरही खोलाको उत्खनन रोक्ने क्रममा क्रसर माफियाले उनका नाति दिलीपलाई टिपरले किचेर हत्या गरेका थिए। नातिको हत्या गरिए पनि न्याय नपाएपछि उनी परिवारसहित राजधानी आएको बताउँछन्। उनको माग छ नातिलाई पर्यावरण सहिद घोषण गरियोस। देशभरि भइरहेको अबैध खोला उत्खनन तथा क्रसर बन्द गरियोस्। तिनै वृद्धसँग अन्नपूर्णकर्मी राजकरण महतोले गरेको कुराकानी : तपाईंको नाम के हो ? रामपृत महतो। घर कहाँ हो ? धनुषा जिल्ला, मिथिला नगरपालिका५ श्रीपुर। उमेर कति भयो ? खोक्दै, लगभग ९५ भयो। यहाँ किन सुत्नुभएको हो ? प्रधानमन्त्रीलाई भेट्न। प्रधानमन्त्री भेट्नुभयो त ? छैन। भेट्न आएको भनेर खबर पठाउनुभएको छ त ? पठाएको छु। के भने त प्रधानमन्त्री कार्यालयका अधिकारीहरूले ? अहिले बैठक छ रे ! गेटकी (गेटमा बस्ने सुरक्षाकर्मीले) तपाईंंहरू उतै गएर बस्नुस् भने। त्यही भएर हामी गाछी (रुख) तल गएर बस्यौं। तबमा उठादिनुभयो (त्यहाँबाट उठाइदिनुभयो)। यहाँ आएर बस्यांै। प्रधानमन्त्रीलाई किन भेट्न खोज्नुभएको हो ? दुःख, सुखको कुरो बतियाउनु (भन्नु) छ। बौवा(बाबु)लाई क्रसरवालाहरूले मारिदिए। अब के, कसरी हुन्छ ? सरकारबाट सहजोग (सहयोग) चाहियो। त्यही कुरा भन्नु छ। प्रधानमन्त्रीलाई भन्छु केही निर्णय गरिदिनुुस्। नातिलाई त दुश्मनले खायो। छोरो पनि बिरामी छ। ६ वटा नातिनी छन्। एउटा पिलुवा (अबोध) नाति छ। उसको भविष्य बनाइदेओस् सरखार (सरकार) ले। उनीहरूलाई सरकारले पढाइलेखाइ गराइदेओस्। पोतिहरूको (नातिनीहरू) को शादी(विवाह) गर्नु छ। उनीहरूको संरक्षण चाहियो (रुँदै)। काठमाडौं कहिले आउनुभएको हो ? तीनचार दिन भयो। सरकारसँग अहिलेसम्म केही गरेन र ? अब त म मर्ने अवस्थामा पुगेँ। उसले (नाति)ले देशको सम्पत्ति रक्षा गर्न ज्यान दियो। त्यसको सम्मान सरकारले गरोस्। उसलाई पर्यावरण सहिद घोषणा गरिदेओस्। अबैध खोला खन्ने काम र कानुन हातमा लिएर क्रसर चलाउने सबैका कामकाज बन्द हुनुपर्यो। ६ जना पोती (नातिनी) र एउटा नाति छ। बेटा (छोरा) बेमार (बिरामी) छ। अब हाम्रो निगरानी र निर्वाह कसरी हुन्छ ? त्यो सरकारले गरिदेओस्। घरपरिवार कसरी चलेको छ ? घरमा सबैचिजको समस्या छ। जब मेरो पोता(नाति) नै गइसक्यो, अब हामीसँग केही रहेन। योभन्दा ठूलो जिन्दगीको दुःख के हुन्छ ? नाति कति वर्षका थिए ? ठक्काकै (ठ्याक्कै) भन्न सक्दिनँ। (सोच्दै) त्यस्तै २५ वर्षको जतिको थियो। बौवालाई इन्जिरिङ (इन्जिनियर) पढाएको थिएँ। (भक्कानिँदै) हामीलाई कमाएर गुजारा चलाउँछ कि भनेर सोच्दै थिएँ, तब त उसको ज्यान गइहाल्यो। नाति कहाँ पढ्दै थिए ? इन्डिया (भारत) को भोपालमा। क्रसरवालाले किन मारे त ? क्रसरवाला धार (खोला)मा खता(खाल्टो) खन्दै थिए। बौवा (नाति) रोक्न गयो। क्रसरवालाहरू मिलेर एकगुट बनाए। यताउता घुसघास दिएर मेरो बौवाको मिल्वा (साथी)हरू फुटायो। त्यसपछि मेरो बौवालाई छल गरेर धार (खोला)मा लग्यो। क्रसरमा पक्रेर राख्यो। देहहात (शरीर)मा रड लिएर घोचिदियो। मारिदियो। घटना लुकाउन खोलामा लगेर टिपरले किचिदियो। गाडीले ठक्कर दियो भनेर त्यसलाई लुकाउन लागेका थिए। आन्दोलन भयो। पत्रकार आए। सबै कुरा बाहिर ल्याइदिए। घटना लुकाउन पाएनन्। काठमाडौं आएपछि ककसलाई भेट्नुभयो ? चारैतिर ठूला घरहरू थियो। धेरै पुलिसहरू बन्दुक लिएर खडा (उभिएका) थिए। छोराले भन्यो यो ठाउँ सिंहदरबार हो। गृहमन्त्रीले भेट दिनुभयो। सबै दुःख सुनाएको छु। नातिले पहाड, जंगल, खोला बचाउन ज्यान दियो। उसलाई पर्यावरण सहिद बनाइदिनुस् भनेको छु। गृहमन्त्रीले के जवाफ दिनुभयो त ? हुन्छ, सबै गर्छु। मलाई सबै कुरा थाहा छ, भन्नुभयो। किन रोइरहनु भएको त अझै ? त्यही हीरा(दिलीप)का लागि रोइरहेका छौं। (मौनता छायो) दिलीपको सम्झना कत्तिको आउँछ ? बौवा (अन्नपूर्णकर्मीलाई सम्बोधन गर्दै) मेरो त अब केही छैन यो दुनियाँमा। बौवा(नाति) गयो। त्यो दिनदेखि मैले धेरै बुझदिनँ। नातिले तपाईंलाई कसरी सघाउँथे ? राति ओछ्याउनबाट उठेर पनि भेट् गर्न आउँथ्यो। र भन्थ्यो, बाबा(हजुरबुवा) ठन्डा मौसममा जाडो लाग्छ, हिटर बालिदेऊ? गर्मीमा गरम लाग्छ, पंखा चलाइदिऊ ? खाना खानुभयो ? भनेर हरेक क्षण बौवा मेरो सेवामा तयार रहन्थ्यो। अब त बौवा गइसक्यो। कसले मेरो सेवा गर्छ ? बेटा बिरामी छ। सानो नाति छ, मेरो तागत भएको भए म उसलाई सेवा गर्थें। त्यो काम पनि म गर्न सक्दिनँ। तपाईंका नाति दिलीप खोला खन्न किन रोक्न जान्थे त ? खोला किनारमा हाम्रो जमिन पर्छ। त्यहाँ क्रसरवालाहरूले खदिँया (खाल्टो) खनेर बालुवा, गिटी निकाल्थे। गाउँ भाँसिन्छ, बाढीले बगाउँछ भनेर नातिलाई चिन्ता थियो। किनभने उ इन्जिनियर पढ्दै थियो, सबै कुरा बुझ्थ्यो। क्रसरवालाहरू राति, राति जेसीबी लिएर आउँथे। कमसे कम ८१० वटा ल्याएर आउँथे। खत्ता (खाल्टो) खनेर बालुवा गिटी निकाल्थे। त्यसैले उ रोक्न जान्थ्यो, गाउँ बुर्छ (सिद्धिन्छ) भनेर। त्यसैकारण हत्या गरेका हुन त ? मेरो पौता इन्जिनियरको अन्तिम परीक्षा दिएर घर आएको थियो। घर आएको पनि ८१० दिन भएको थियो। क्रसरवाला मिलेर उसलाई खोलामा मारिदिए। बौवा(अन्नपूर्णकर्मीलाई सम्बोधन गर्दै), बिर्सिन सकिरहेको छैन उसलाई। उ घरको खाँम्ब (खामा) थियो। (रुँदै) बिर्सिन सक्दिँन कुनै दिन पनि। उनी नै घरका खम्बा थिए र ? उ घरकको गर्जियन (अभिभावक) बनिसकेको थियो। जेठो छोरो थियो। उसको बुवा बेराम (बिमारी) थियो। घरको भार उसले नै उठाएको थियो। बुवाको दवाईबिरो (औषधि उपचार) देखि अरू सबै उसले गथ्र्यो। सबै बहिनीलाई पढाउँथ्यो, आफंै पनि पढ्थ्यो। खोला खन्दा के समस्या आएको थियो ? धार(खोला) खनेर धेरै तलाउ (गहिरो) गर्दा बाढी आउँथ्यो। खोला पजरा (किनार) लाग्थ्यो। खोलानजिकै गाउँ छ। त्यसले गाउँ बगाउने जोखिम हुन्छ। हाम्रो गाउँको नजिकैपूर्वमा खोला छ। खोला खन्दा अरू केके समस्या आउँछन् ? अरे, पूरै गाउँ नै उज्रिन्छ (उजाडिन्छ) नि। गाउँ रहे न मान्छे बस्छन। त्यहाँको जमिन मुनि गिट्टी बालु नै छ। माटी(माटो) छैन। बाढी आउँदा अन्धुन(जथाभावी) धँसना(पहिरो) खस्छ। खेतमा खोला बग्छ। बाढीले खेतमा कत्तिको असर पुर्याएको छ त ? हँ, बाढीले खेत खाइसक्यो। हाम्रो तीनवटा पलोट(कित्ता) धार किनारमा पर्छ। सबै गरेर १ बिघाभन्दा बढी खेत बाढीको बालुवाले पुरिसक्यो। खेत कति छ तपाईंको ? हामी चार दाजुभाइ हौं। हाम्रो २२ बिघा खेत थियो। हामी भिन्न(छुटिँदा) ५५ बिघा जति भागमा पर्यो। अरू घरको कामकाज मिलाउँदा सकियो। घरमा कति जना हुनुहुन्छ ? मेरा २ छोरा र १ छोरी हुन्। आजभोलि त घरभरि नातिनातिनी छन्। तपाईंको नाति मारिएपछि खोला खन्ने काम रोकियो त ? खोला खन्ने काम अझै बढेर गयो। अहिले खोला झन्झन् गहिरो हुँदै गएको छ। क्रसरवालाहरूले अब त लोक(गाउँ)हरूलाई धाकधम्की पनि देखाउन थालेका छन्। कस्तो धाकधम्की ? गहिरो खाल्टो किन खन्छौं भनेर कसैले प्रश्न गर्यो भने उनीहरू दिलीपलाई मारिदियौं, के भयो ? तिमीलाई पनि मारिदिन्छौं भनेर धम्की दिन थालेका छन्। धेरै दुब्लो देखिनुभयो त ? शरीरमा जरबोखार (बिराम) केही छैन। नातिको शोग(शोक)ले शरीर कमजोर बनायो। स्कुल पढ्नु भएको छ ? म त पढेको छैन। हामी चार भाइमध्ये दुई भाइले मात्रै पढे। किन पढ्नु भएन ? त्यो दिनका लोक (मान्छे)हरू पढ्ने चलन थिएन। मान्छेहरू सुद्धा(सीधा) हुन्थे। खेतीगृहस्थीमा लाग्थेँ। त्यसैमा जीवन बिताउँथे। अहिले त गरिबभन्दा गरिबले पनि धियापुता (केटाकेटी)लाई पढाउँछन्। बालापन कसरी बिताउनुभयो ? जबदेखि म बुझ्ने भएँ। गाईमाल (गाईवस्तु) पाल्यौं। भैंसी, गाई र खेतीकै काम गरेर जीवन बित्यो। जवानीमा गाईभैंसी कति पाल्नुभएको थियो ? त्यस्तै ९०९५ वटा गाई थिए। ८९ वटा भैंसी थिए। वस्तुभाउको मलमुत्र खेतीमा हाल्थ्यौं। दूध दही धियापुता, जनवनले खान्थ्यौं। घरमा १० लिटरभन्दा कम दूध कहिल्यै पनि भएन। गाईको हेँर(बथान) नै थियो। अहिले बाँच्छाबाँच्छी गरेर ७ वटा मात्रै छन्। त्यो बेला दिन कसरी कट्थे ? बिहानै ८ बजे घरबाट जान्थ्यौं। राति ९ बजेतिर गाईभैंसी लिएर फर्किन्थ्यौं। दिनभरि गाईभैंसीको गोठालोमै दिन चल्थे। अहिले काठमाण्डु आउँदा त कहाँ न कहाँ आएजस्तो भयो। गाडी नै गाडी, घरै घर छन्। बाफरे बाफ ! कुन जंगलमा वस्तुभाउ लिएर जानुहुन्थ्यो ? नेमुवा, बर्दिया, धौवाई, बिरई, कमलदह जान्थ्यौं। ६ महिना देशमा बस्थौं। कहाँको देशमा ? आफ्नै नेपालमै, आफ्नै जिल्लामा। जहाँ धान उब्जिन्छ। किन देश जानुहुन्थ्यो ? गाईभैंसीलाई घाँस खुवाउन। अगहन (मंसिर)देखि अखार(असार)सम्म उतैको बसाइँ हुन्थ्यो। त्यो बेला बजार, दोरीदोकान थिएन। त्यसबेला दूध बिक्री गर्ने चलन थियो ? ७८ जनाको भैंसबार(गोठालो)को गु्रप हुन्थ्यो। सबैजनाले आफ्नो गाईभैंसी दुहुँदा एक खोर, दुई खोर दूध हुन्थ्यो। गोठमै पैनी (खाल्टो खनेर माटोको भाडा) मा दूध हाल्थ्यौं। दही जमाउँथ्यौं। कोही किन्न आए दही बिक्री गथ्र्यौ। कति आम्दानी हुन्थ्यो ? आँ, त्यो बेला डौवा (रुपैयाँ) को कुनै मूल्य नै थिएन। चामलसंग दूध, दही साटासाट हुन्थ्यो। एक लिटर दूध दिँदा एक किलो चामल आउँथ्यो। सबै चरवाह (गोठालो) मिलेर त्यही चामलको खाना पकाएर खान्थ्यौं। नजिकै भुतही गाउँ पथ्र्यो। त्यहाँबाट मान्छेहरू आउँथे, दूध, दही लिएर जान्थे। विवाह शादीको महिनामा गोठमै पुगेर दही लिन आउँथे। हामीलाई दश खोर दही चाहियो, भन्थे। हामी दिन्थ्यौं। चाइरअने (चारआना) लिटरमा दूधदही बिक्री हुन्थ्यो। तर, त्यो जमानामा पैसा नै हुँदैनथ्यो। दही र दूध अन्नसँग साटने चलन थियो। गाईभैंसीको गोबर के गर्नुहुन्थ्यो ? ६ महिनाको गोबर उतै देश (चराउन लैजाने ठाउँमै) हुन्थ्यो। जसको जमिनमा गोठ राख्थ्यौ, उसैको गोबर हुन्थ्यो। ५ कट्ठामा जमिनमा त गोठै हुन्थ्यो। ८ सय गाईभैंसी हुन्थे। जब अखार (असार) मा आफ्नो गुहाली (घर) मा गाईभैंसी ल्याउँथ्यौ, त्यस बेलाको गोबर भने आफ्नै हुन्थ्यो। जंगलमा कहिले जानुहुन्थ्यो वस्तुभाउ लिएर ? असारसम्म चौरीमा राख्थ्यौ। साउनदेखि घर नजिकैको जंगलमा गाईभैंसी चराउन लग्थ्यौ। पहिलाको जंगल र अहिलेको जंगलमा के फरक छ ? अहिले त जंगलमा केही छैन। पहिले केके पाइन्थे ? पहिले सखुवा (साल) टाल (धेरै) हुन्थे। टेउन, कुमही, हारे, आम, अमली, रिखिया, जामुन, बास लगायतका हरेक चिज पाइन्थे जंगलमा। जंगल भरिभराउ मात्रै हुँदैन्थ्यो, फलफूलले पनि सजिएका हुन्थे। अहिले त सबै काटेर सखाप पारिसके। किन मासियो होला त वन ? वनमा समिति लाग्यो। समितिहरू पैसा खाएर मोटाए। सबै जंगल सकियो। पहिला नदी र खोला कस्तो थिए ? नदीमा पानी बग्थ्यो। वर्षातमा १०१२ खोलाको पानी आउँदा चौरीहरू (वस्तुभाउ) पल्टिल्थे। धान, मरुवा जे लगाउँदा पनि मनग्य फल्थ्यो। अहिले कस्तो छ ? अहिले त अन्नबाली फल्न छोड्यो। क्रसरवालाहरूले खोलालाई गहिरो बनाए। खेतमा पानी चढ्दैन। बाढीले खेत बगाउन थाल्यो। कटान गर्यो भनेर किनारमा बालु, माटी पत्थल (माटो, बालुवा, ढुंगा)जम्मा गरेर राख्यो। बिहान त त्यहाँ केही पनि हुन्न। उठाएर लगिसकेको हुन्छ। कसले लान्छ र ? त्यही क्रसरवालाहरूले। उनीहरू गिटी, बालुवा बिक्री गर्छन्। सम्पत्ति बनाउँछन्। हिजोसम्म उनीहरूको केही थिएन, आज उनीहरूसँग गाडीघोरा सबै भइसके। तर, सरकारी नदी र वन भने सकिँदै गए। प्रहरीले उनीहरूलाई पक्राउ गर्दैन र ? पुलिस (प्रहरी) धार (खोला)मा जान्छन। तस्करहरूले पाँचपाई (दुईचार पैसा) उनीहरूको जेबी(गोजी) मा हालिदिन्छ। अनि भर्ती (लोड) गाडीलाई पनि छोडेर पुलिस फर्किहाल्छ। ढेउवा(रुपैयाँ) मा सबै भुल्छन्। सरकारले किन निगरानी नगरेको होला ? पुलिस प्रशासनले सरकारलाई मालुम (जानकारी) दिए पो। उनीहरूको गोजीमा क्रसरवालाहरूले पैसा हालिदिन्छ। अनि, चुप लाग्छन्। नदीमा पानी देखिन छोड्यो, कस्तो असर परेको छ ? नदीमा पानी छैन। इनार सुके। चपाकल हराए। मान्छेलाई खाने पानीको पनि समस्या भइसक्यो। पहिले कति खन्दा पानी आउँथ्यो ? चालीसपैंतालीस हातमै मज्जाले पानी आउँथ्यो। अहिले ? सय हात तल जाँदा पनि पानी पाउन मुस्किल छ। पहिला नदीमा त्यसै पानी बग्थ्यो। अहिले त्यहाँ चुट्टी(कमिला) हिँड्छन्। नदीकै पानी प्रयोग गर्नुहुन्थ्यो पहिले ? हो, औरही नदीबाट पानी लगेर खान्थ्यौ। जहाँ मेरो नातिलाई क्रसरवालाहरूले मारिदियो। त्यहीँ खोलाको औरही थान भन्ने ठाउँमा बाँधबाँथ्यौ। गाउँमै पानी आउँथ्यो। लत्ताकपडा धुने, नुहाउने, खाने, सिँचाइ गर्ने सबै त्यही पानीको प्रयोग हुन्थ्यो । कुन महिनामा बाँध बाँध्नुहुन्थ्यो ? असारमा। असार महिनादेखि फागुनसम्म पानी आउँथ्यो। औरही खोलाबाट ४० वर्ष अघिसम्म सयौं बिघा खेतमा सिँचाइ हुन्थ्यो। श्रीपुर, विश्रामपुर, नक्कटाझिजका जग्गाहरूमा सिँचाइ हुन्थ्यो। अब त बाँध पनि कहाँ हरायो, हरायो। खोला किन सुक्यो ? किन सुक्यो ? त्यो त मालिक(भगवान्) लाई थाहा होला। तर, आजभोली जंगलीझार केही छैन। पहिला आकाशबाट पानी बर्सिन्थ्यो। ६ महिना बढी भयो, पानी नपरेको। पुर्वा नक्षत्रमा एकदिन मात्रै पानी पर्यो। जति सक्यो किसानहरूले धान रोपे। त्यसदिनदेखि आकाशबाट इन्द्रभगवान्ले थोपो पानी झारेनन् पृथ्वीमा। अहिले अनिकाल पर्दै गयो। मान्छे पापी भए। देवताहरू पनि रिसाएजस्तो छ। नदी दोहनले केके दुःख भोग्नुभयो ? खेती हुन छोड्यो, अन्नको समस्या भयो। इनार सुक्यो, पिउने पानी पाउनै कठिन छ। गाँउमा एउटा बोरिङ छ। त्यसलाई चारैतिर नचाउँदा ४० बिघामा गहुँ बाली लगाइयो। केहीले पटाएर कुसियार(उखु) रोपेका छन्। धेरै खेत बाँझै छन्। नदी र वन कसले सके जस्तो लाग्छ ? केही तस्कर र गुन्डाहरूले वन र नदी खाइसके। नेताहरूले पनि उनीहरूलाई पालिरहेका छन्। यसबाट नेतालाइ के फाइदा हुन्छ र ? आफ्नो जेबी (पकेट) भर्नका लागि। जति जंगल थियो, सबै कटानी गरेर नेताहरूले पकेटमा हालिसके। अहिले नदी खनेर हाल्दै छन। यो पनि त एक दिन सकिन्छ। सरकारले जंगल काट्ने, नदी खन्नेलाई बाँध्ने, पक्रिने, थुन्ने काम गरेको भए तस्करहरू पनि डराउँथे। त्यो त भएन। सबै मिलेका छन्। नदीनाला, वन लुटेका छन्। जसको केही थिएन, उनीहरू गाडीघोरा किनेका छन्। सम्पत्ति जोडेका छन्। यो पनि पढ्नुहोस तस्करको तारोमा थिए दिलीप, ५० हजार लिएर हत्या 'अब हजारौं दिलीप जन्मन्छन्' कसले दियो दिलीपको परिवारलाई बमले उडाइदिने धम्की ? मेरो छोरालाई पर्यावरण सहिद घोषणा गरियोस् दिलीप हत्यामा संलग्न दुई जनालाई २५ वर्ष कैद सजाय दिलिप हत्याको चार वर्ष पूरा, पर्यावरण सहिद घोषणाको माग बेवास्ता"
अल्पमार्गमै अस्ताए पत्रकारिताका उज्ज्वल नक्षत्र,"वीरेन्द्रनगर : सानैदेखि सिर्जनशील व्यक्तित्व। आफूले पाएको जिम्मेवारी इमान्दारितापूर्वक पूरा गर्ने उनको स्वभाव। आफ्नो, परिवार र समाजका लागि केही गर्नुपर्छ भन्ने हुटहुटी भएका रुकुमपूर्वका अन्नपूर्णकर्मी विक्रम परियार सोमबार राति बागलुङको निसीखोला गाउँपालिकामा भएको बस दुर्घटनामा परी सधैंका लागि अस्ताए। रुकुमपूर्वको सिस्ने गाउँपालिका५ रुमालबाराका परियारले २०७५ चैत ३० गतेबाट रुकुमबाट प्रकाशित रेखदेख साप्ताहिकबाट पत्रकारिता सुरुवात गरेका थिए। रेखदेख साप्ताहिकमा आबद्ध हुँदाका सम्पादक प्रवीण ददेलले भने, उनी पत्रकारिता गर्ने तीब्र इच्छाशक्ति बोकेर पत्रिकाको कार्यालयमा आएका थिए। मैले पनि केही गर्न सक्ने युवा भनेर काम गर्ने अवसर दिएँ। उनले करिब २ वर्ष रेखदेख पत्रिकामा काम गरेको ददेलले बताए। पत्रकार परियार निकै इमान्दार, लगनशील र सिर्जनशील रहेको उनले स्मरण गरे। रेखदेख साप्ताहिकबाट सुरुवात भएको उनको पत्रकारिता त्यसैमा सीमित रहेन। उनी रुकुमपूर्वबाट अन्नपूर्ण पोस्ट् दैनिकमा आबद्ध भएर राष्ट्रिय स्तरका सञ्चार माध्यममा पनि सक्रिय रूपमा काम गरे। उनले आफ्नै इरुकुम डटकम अनलाइन सञ्चालन गरी व्यावसायिक पत्रकारिता पनि गर्दै थिए। पछिल्लो समय उनी नेपाल पत्रकार महासंघ रुकुमपूर्वको सहसचिव, दलित पत्रकार संघ रुकुमपूर्वको अध्यक्ष र प्रेस सेन्टर रुकुमपूर्वका उपाध्यक्षको जिम्मेवारीमा पनि थिए। सोमबार उनी दलित पत्रकार संघको राष्ट्रिय महाधिवेशनमा सहभागी हुन गाडी चढेर काठमाडौं जाँदै थिए। उनको दलित पत्रकार संघको यही महाधिवेशनबाट केन्द्रीय सदस्य बन्ने सपना थियो। त्यसैले उनका अन्य साथीले नजाउ भन्दाभन्दै पनि उनी एक्लै काठमाडौं हिँडेका थिए। विक्रम बुवा रनवीर नेपाली र आमा रश्मी नेपालीका कान्छो सन्तान हुन्। उनका जेठो दाइ अमृत परियारको परिवार दाङमा बस्दै आएका छन्। बुवाको पहिले नै मृत्यु भइसकेकाले आमाको उनी एक्लो सहारा थिए। विक्रमको आमा र उनी मात्र रुकुममा बस्थे। सोमबार विक्रम चढेको रुकुम पश्चिमबाट मध्यपहाडी लोकमार्ग हुँदै काठमाडौं जाँदै गरेको बागमती प्रदेश ०१००६ ख ३८७९ नम्बरको रात्रिबस बागलुङको निसीखोला गाउँपालिका६ जाउलेपानीमा दुर्घटना भयो। उक्त दुर्घटनामा विक्रमको मृत्युसँगै उनकी आमा रश्मीको पनि सहारा गुम्यो। रुकुमपूर्वको पत्रकारिताको एउटा सपना पनि अस्तायो। सानैदेखि विक्रमसँगै हुर्किएका र हालसम्म पनि सहकार्य गर्दै आएका साथी निराजन शेर्पालीले भने, विक्रम रुकुमपूर्वबाट एक्लै काठमाडौं हिँडे। बागलुङको निसीखोला गाउँपालिकामा बस दुर्घटना भएको खबर आयो। विक्रम चढेकै गाडी रहेछ। हिजो साँझ त घाइते छन् भन्ने सुनियो। बिहान त मृत्यु भएको खबर आयो। विक्रमको त दुर्घटनास्थलमै मृत्यु भइसकेको रहेछ। घरमा आमा अचेत अवस्थामा हुनुहुन्छ। हामी उनको अन्त्येष्टिमा रुकुमगाडमा पुग्यौं। मेरो बालापनदेखिको साथीलाई सदाका लागि बिदाइ गर्नुपर्यो। आमा अचेत अवस्थामै हुनुहुन्छ। गाउँ नै शोकमा डुबेको छ। मंगलबार रुकुमगाडमा विक्रमको दाहसंस्कारमा उनका परिवार, रुकुमका स्थानीय तहका जनप्रतिनिधि, सञ्चारकर्मी, नागरिक समाजका अगुवा र स्थानीयको उपस्थिति थियो। प्रेस सेन्टर केन्द्रीय समिति र रुकुम कमिटीले शोक विज्ञप्ति जारी गर्दै विक्रमको निधनले रुकुमको पत्रकारिता क्षेत्रका साथै संगठानिक रूपमा पनि अपूरणीय क्षति भएको भन्दै दुःख व्यक्त गरेको छ। विक्रम व्यावसायिक र सक्रिय पत्रकारिताका उज्ज्वल भविष्य थिए, अन्नपूर्ण पोस्ट् दैनिकका प्रधान सम्पादक अखण्ड भण्डारीले शोक प्रकट गर्दै भने, उनको निधनले अन्नपूर्ण पोस्ट् र सिंगो नेपाली पत्रकारितामा अपूरणीय क्षति भएको छ। अन्नपूर्ण मिडिया नेटवर्कले रुकुम संवाददाता परियारको चिरशान्तिको कामना गर्दै शोकाकुल परिवारजनमा हार्दिक समवेदना प्रकट गरेको छ। यो पनि पढ्नुहोस बस दुर्घटनामा अन्नपूर्णकर्मी परियारको निधन"
"घट्यो उपभोक्ता क्रयशक्ति, खुम्चियो आयात","काठमाडौं : समग्रमा आम उपभोक्ताको क्रयशक्ति कमजोर भएकाले बजारमा मागको कमी हुँदा आयात हरेक महिना खुम्चिँदै आएको छ। गत आर्थिक वर्षको फागुनको तुलनामा चालु आवको सोही अवधिमा आयात २६६ प्रतिशतले घटेको छ। भन्सार विभागले मंगलबार सार्वजनिक गरेको चालु आर्थिक वर्ष २०८०८१ को फागुन मसान्तसम्मको वैदेशिक व्यापारको तथ्यांकले यस्तो देखाएको हो। गत आवको फागुनमा १० खर्ब ५८ अर्ब ३८ करोड ५५ लाख आयात भएकोमा यसवर्ष भने घटेर १० खर्ब ३० अर्ब २२ करोड २६ लाख रुपैयाँमा सीमित भएको छ। तर, गत माघसम्ममा कुल आयात ८ खर्ब ९७ अर्ब ९४ करोड रुपैयाँ कायम भएको थियो। वार्षिक रूपमा आयातमा कमी देखिए पनि एक महिनाको अन्तरमा भने १ खर्ब ३२ अर्ब २८ करोड बढी आयात भएको भन्सार विभागको तथ्यांकमा उल्लेख छ। बजारमा माग न्यून भएकाले पनि आयात घटेको भन्सार विभागको भनाइ छ। समग्रमा आयातको सबैभन्दा बढी हिस्सा पेट्रोलियम पदार्थ, फलाम र सवारी साधन बढी छ। तर, वार्षिक रूपमा भने गत आर्थिक वर्ष अत्याधिक आयात बढेर विदेशी मुद्रा सञ्चितिमा दबाब परेको भन्दै सरकारले नियन्त्रण गरेकाले अहिले यसको परिणाम देखिन थालेको हो। तर, अघिल्ला वर्षको तुलनामा आयात घट्दा बैंक तथा वित्तीय संस्थाबाट जाने कर्जा पनि कम भएको बैंकर्सहरू बताउँछन्। नेपाल बैंकर्स संघका अध्यक्ष सुनील केसी आन्तरिक बजार चलायमान नहुँदा आयातमा कमी आएसँगै बैंकमा लगानीयोग्य पुँजी अधिक हुनुको एउटा कारण भएको बताउँछन्। विकास निर्माण तथा निजी आवास निर्माणमा सुस्तता आएकाले पनि अधिकांश आयातमा कमी आएको व्यवसायीको ठहर छ। गत माघमा पनि कच्चा सोयाविन तेल, सुन, धान तथा चामल, पेट्रोलियम पदार्थ, कच्चा पाम तेललगायतका वस्तुको आयात घटेको थियो। आयात मात्रै होइन देशभित्र उत्पादित उद्योग तथा कलकारखानाको उत्पादन क्षमतामा कमी आउँदा निर्यात पनि घटेको छ। गत आवको तुलनामा चालु आवको फागुनसम्ममा निर्यात ३९९ प्रतिशतले घटेको छ। नेपालबाट गत वर्षको ८ महिनामा कुल १ खर्ब ४ अर्ब ७९ करोड ६१ लाख रुपैयाँ बराबरको निर्यात भएको थियो। यसपटक निर्यात घटेर १ खर्ब ६१ करोड ७४ लाख ४५ हजार रुपैयाँमा सीमित भएको छ। यसअनुसार गत वर्षको तुलनामा ४ अर्ब १७ करोड ८७ लाख ४४ रुपैयाँले निर्यात घटेको छ। रेमिट्यान्सको आकार बढ्दै गर्दा र निर्यातको आकारमा कमी आउँदा मुलुक परनिर्भरतातर्फ उन्मुख हुने खतरा रहेकोमा अर्थविद्हरूले चिन्ता व्यक्त गरेका छन्। अब सरकारले आन्तरिक लगानीमा जोड दिएर उत्पादन नबढाए मुलुकको अर्थतन्त्र संकटमा पर्न सक्नेबारे अर्थविद् डाचन्द्रमणि अधिकारी सरकारको ध्यानाकर्षण गर्छन्। कुल आयातको तुलनामा निर्यातको हिस्सा धेरै नै कम छ। नेपालको अर्थतन्त्र आयातित वस्तुमै निर्भर रहयो। जसले गर्दा निर्यातको हिस्सा कुल आयातको करिब १० प्रतिशत हाराहारीमा मात्रै हुने गरेको छ। नेपालले १ लाख रुपैयाँको आयात गर्दा १० हजार रुपैयाँ मात्रै निर्यात गर्न सकेको छ। यसैकारणले नेपालले सधंै व्यापार घाटा बेहोर्नु परेको हो। यसअवधिमा पनि नेपालको आयातको आकारभन्दा निर्यातको आकार झन घटेकाले व्यापार घाटा ९ खर्ब २९ अर्ब ६० करोड ५२ लाख ५५ हजार रुपैयाँ बराबरको छ। गत वर्ष व्यापार घाटा अझै बढी थियो। गत आवको ८ महिनामा ९ खर्ब ५३ अर्ब ५८ करोड रुपैयाँ बराबरको थियो। यसबीच व्यापार घाटा भने २५२ प्रतिशतले घटेको छ। यसअनुरूप नेपालको कुल वैदेशिक व्यापार ११ खर्ब ३० अर्ब ८४ करोड १ लाख रुपैयाँ कायम छ। यो गत वर्षको भन्दा २७८ प्रतिशतले कम हो। जबकी गत आर्थिक वर्ष ११ खर्ब ६३ अर्ब १८ करोड १७ लाख २३ हजार रुपैयाँ बराबरको वैदेशिक व्यापार गरेको थियो। वीरगन्ज भन्सार कार्यालयबाट साढे ३ खर्ब आयात आयात तथा निर्यातका ३० भन्सार विन्दुमध्ये सबैभन्दा बढी वीरगन्ज नाकाबाट वस्तुहरू भित्रिएको छ। यहाँबाट कुल आयातको ३४२७ प्रतिशत वस्तु आयात भएको छ। उक्त भन्सार विन्दुबाट मात्रै ३ खर्ब ५३ अर्ब ४ करोड रुपैयाँ हाराहारमिा आयात भएको छ। बढी आयात गरेको वीरगञ्ज नाकाबाट निर्यात भने कुलको १९४६ अर्थात १९ अर्ब ५८ करोड रुपैयाँ बराबरको मात्रै गरेको छ। यसैगरी, बढी आयात गर्ने दोस्रोमा रहेको भैरहवा भन्सार नाकाबाट १ खर्ब ५७ अर्ब १३ करोड रुपैयाँ बराबरको छ।"
पृथ्वी सङ्कटको सङ्घारमा रहेको राष्ट्रसङ्घको चेतावनी,"पृथ्वीको तापक्रम गत वर्षको भन्दा बढेसँगै संयुक्त राष्ट्रसङ्घले सन् २०२४ मा तापक्रम थप वृद्धि हुने चेतावनी दिएको छ। राष्ट्रसङ्घको विश्व मौसम विज्ञान सङ्गठन (डब्ल्युएमओ) को प्रारम्भिक प्रतिवेदनले सन् २०२३ हाल सम्मकै तातो वर्ष रहेको पुष्टि गरेको छ। गत वर्ष नजिकको सतहको औसत तापक्रम पूर्वऔद्योगिक स्तरभन्दा एक दशमलव ४५ डिग्री सेल्सियस बढी रहेको डब्ल्युएमओले बताएको छ। यो एक दशमलव पाँच डिग्री सेल्सियसको सीमा नजिक हो। सन् २०१५ को पेरिस जलवायु सम्मेलनमा मुलुकहरू एक दशमलव पाँच डिग्री सेल्सियसको सीमाबाट बच्न सहमत भएका थिए। 'सन् २०२४ ले सन् २०२३ को रेकर्ड तोड्ने उच्च सम्भावना छ', डब्ल्युएमओका जलवायु अनुगमन प्रमुख ओमान बद्दुरले भने। प्रतिवेदनको प्रतिक्रिया दिँदै राष्ट्रसङ्घका महासचिव एन्टोनियो गुटेरेसले पृथ्वी सङ्कटमा रहेको सङ्केत गरे। 'पृथ्वी सङ्कटमा छ, जीवाश्म इन्धन प्रदूषणले जलवायु अराजतकता निम्त्याउँदैछ जसले गर्दा द्रुत गतिमा परिवर्तन भइरहेको छ', एक भिडियोमार्फत महासचिव उनले चेतावनी दिए। डब्ल्युएमओका अनुसार गत वर्षको औसत तापमान १४५ डिग्री सेल्सियस थियो। 'हामी पेरिस सम्झौताको एक दशमलव पाँच डिग्री सेल्सियसको यति नजिक कहिल्यै थिएनौँ, २०२३ ले प्रत्येक जलवायु सूचकका लागि नयाँ रेकर्ड बनायो', डब्ल्युएमओ प्रमुख सेलेस्टे साउलोले भने, 'हामीले २०२३ मा विशेषगरी अभूतपूर्व समुद्रको तातोपन र समुद्री बरफको कमीको अनुभुति गर्यौँ, यो नै समस्याको विशेष कारण हो।' डब्ल्युएमओको केन्द्रीय कार्यालय रहेको स्विट्जरल्यान्डले विगत दुई वर्षमा आफ्नो अल्पाइन हिमनदीहरुको १० प्रतिशत मात्रा गुमाएको छ। अन्टार्कटिक समुद्रमा पनि बरफको मात्रा सबैभन्दा कम रेकर्ड भएको थियो। जलवायु परिवर्तनले बाढी, पहिरो, जैविक विविधतामा क्षति, खाद्य असुरक्षाजस्ता चरम मौसमी घटना तथा समस्याहरू निम्तिरहेका छन्। विश्वभर खाद्य असुरक्षित मानिसको सङ्ख्या दोब्बरले बढ्दै गइरहेको छ, यो सङ्ख्या कोभिड१९ अघि १४ करोड १९ लाख रहेको थियो भने सन् २०२३ को अन्त्यमा ३३ करोड ३० लाख पुगेको डब्ल्युएमओले जनाएको छ। डब्ल्युएमओले बढ्दै गरेको नवीकरणीय ऊर्जा उत्पादनलाई भने आशाको किरणका रूपमा प्रस्तुत गरेको छ। सन् २०२२ को तुलनामा गत वर्ष नवीकरणीय ऊर्जा उत्पादन क्षमता विशेषतः सौर्य, वायु र जलविद्युत्मा ५० प्रतिशतले वृद्धि भएको थियो। अझै पनि सङ्कटबाट बच्न सक्ने समय रहेकामा महासचिव गुटेरेसले जोड दिए। 'हामीसँग अझै पनि पृथ्वीको तापक्रम वृद्धिलाई एक दशमलव पाँच डिग्री सेल्सियसभन्दा कम राख्ने र जलवायु परिवर्तनको समस्याबाट बच्ने समय छ', उनले भने।"
युक्रेनलाई रुससँगको युद्धमा असफल हुन नदिने अमेरिकाको वाचा,"वासिशङटन डिसी : अमेरिकी रक्षामन्त्री लोयड अस्टिनले मङ्गलबार कांग्रेसमा थप सहायता रोकिएर किएभको सेनाले हतियारको अभाव सामना गर्नुपरे पनि अमेरिकाले युक्रेनलाई रुससँगको युद्धमा असफल हुन नदिने वाचा गरेका छन्। रिपब्लिकन नेतृत्वको हाउस अफ रिप्रेजेन्टेटिभ्सले युक्रेनका लागि ६० अर्ब डलरको सहायता प्याकेज रोकेको छ। अमेरिकाले हालैको ३० करोड डलरको प्याकेज केही सातासम्म मात्र रहने चेतावनी दिएको छ। 'संयुक्त राज्य अमेरिका युक्रेनलाई असफल हुन दिने छैन', अस्टिनले जर्मनीमा युक्रेनका अन्तर्राष्ट्रिय समर्थकहरूको बैठकमा भने, 'हामी युक्रेनलाई क्रेमलिनको आक्रमणको विरोध गर्नका लागि आवश्यक संसाधन उपलब्ध गराउन प्रतिबद्ध छौँ।' समर्थकहरूले किएभका लागि थप सहायता सुनिश्चित गर्न माग गरिरहेका छन्। वासिङ्टनले गत साता युक्रेनका लागि ३० करोड डलरको सहायता घोषणा गरेको थियो। अस्टिनले भर्खरैको खरिदमा बचतका कारण उक्त सहायता उपलब्ध गराउन सम्भव हुन सकेको बताए। 'हामीले केही अप्रत्याशित सम्झौता बचत पहिचान गरेर यसलाई अत्यावश्यक प्याकेजको समर्थन गर्न सक्षम भयौँ', उनले भने। एक दिनअघि युक्रेनी राष्ट्रपति भोलोदिमर जेलेन्स्कीले एक विज्ञप्तिमा भने, 'कंग्रेसले चाँडै आवश्यक प्रक्रियाहरू पूरा गरी किएभका लागि सहायताबारे अन्तिम निर्णय लिनु हाम्रा लागि अत्यन्त महत्त्वपूर्ण छ।' 'रुसले (भ्लादिमिर पुटिन) पुटिनको शासनको सपनाहरूका लागि अचम्मको मूल्य चुकाएको छ, युक्रेनविरुद्ध आफ्नो आक्रामणलाई सुसज्जित गर्न, तैनाथ गर्न, मर्मत र कायम राख्नका लागि दुई खर्ब ११ अर्ब डलरसम्म प्रयोग गरेको छ', रक्षामन्त्री अस्टिनले मङ्गलबार आफ्नो टिप्पणीमा भने, 'सन् २०२२ मा रुसले युक्रेनमाथि पूर्णस्तरको आक्रमण सुरु गरेयता कम्तीमा तीन लाख १५ हजार रुसी सैनिक मारिए वा घाइते भए र युक्रेनले करिब २० वटा मध्यमदेखि ठूला रुसी नौसैनिक जहाजहरूलाई डुबाइदिएको, नष्ट गरेको वा क्षतिग्रस्त बनाएको छ।' अस्टिन र अमेरिकी अधिकारीहरूले युक्रेनका लागि अन्तर्राष्ट्रिय समर्थनको नेतृत्व गरेका छन्। उनीहरुले रुसको आक्रमणपछि किएभलाई समर्थन गर्नका लागि तुरुन्तै एउटा गठबन्धन बनाएर दर्जनौँ मुलुकबाट सहायताको समन्वय गरेका छन्। रामस्टेन अमेरिकी बेसमा जर्मन रक्षामन्त्री बोरिस पिस्टोरियसले बर्लिनले युक्रेनलाई पाँच लाख युरोको थप सैन्य सहायता प्रस्ताव गरेको बताए। 'यसमा हाम्रा सशस्त्र बलहरूको भण्डारबाट १० हजार राउन्ड गोलाबारुद समावेश छ', उनले भने। वासिङ्टनपछि जर्मनी युक्रेनलाई सैन्य सहायता दिने दोस्रो सबैभन्दा ठूलो दाता हो। जर्मनीले सन् २०२२ फेब्रुअरीमा किएभलाई सहयोग दिनका लागि दशौँ अर्ब डलरको प्रतिबद्धता व्यक्त गरेको छ। रासस"
अर्थतन्त्रको आधार पर्यटकीय हब,"पर्यटन नेपालको अर्थतन्त्रको महत्वपूर्ण आधारस्तम्भ हो। नेपाललाई चिनाउने प्रमुख माध्यम पर्यटनको प्रत्येक प्रदेशमा आफ्नै विशिष्ट सम्भावना र आकर्षण छ। पर्यटन क्षेत्रको सम्भावनाको समुचित पहिचान र विकास गर्न सकिएमा सबै प्रदेशमा पर्यटकीय केन्द्र बनाउन सकिन्छ। हालै सरकारले पोखरालाई पर्यटन राजधानी घोषणा गरेको छ। गण्डकी प्रदेशको यो महत्वपूर्ण पहलबाट अन्य प्रदेशले पनि सिक्न जरुरी छ। कोशी प्रदेशमा विश्वकै सर्वोच्च शिखर सगरमाथा छ। मधेसमा जानकी मन्दिर, बागमतीमा हिन्दुहरूको आस्थाको केन्द्र पशुपति मन्दिरलगायत विश्व सम्पदा सूचीमा सूचीकृत महत्वपूर्ण गन्तव्यहरू, लुम्बिनी प्रदेश बुद्धकै जन्मस्थल भएकाले यहाँ धार्मिक पर्यटनको विशाल सम्भावना छ। कर्णाली र सुदूरपश्चिमको आकर्षण, रमणीय प्राकृतिक दृश्यावली र अनन्य जैविक विविधताले सबैको मन लोभ्याउँछ। तीनै तहको सरकार र सरोकार पक्षहरू मिलेमा प्रत्येक प्रदेशमा पर्यटकीय हवको विकास गर्न सकिन्छ। यसका लागि बहुपक्षीय प्रयास र लगानी आवश्यक छ। प्रत्येक प्रदेशलाई आफ्नो विशिष्टता देखाउँदै पर्यटकीय हवको रूपमा विकास गर्नुपर्छ। नेपालको अर्थतन्त्र उकास्ने भरपर्दो र दिगो माध्यम भनेको नै पर्यटन मात्र हो। पर्यटक तान्ने हामीसँग दर्जनौं माध्यम छन्। तर, हामी कहाँ चुक्यौं सरकारले समीक्षा गर्न सकेको छैन। आन्तरिक पर्यटन प्रवद्र्धनसँगै अर्बौं जनसंख्या रहेका छिमेकी भारत र चीनबाट मात्र उनीहरूको जनसंख्याको आधारमा नगन्य पर्यटक भित्र्याउन सक्ने हो भने नेपाललाई अर्थतन्त्रको बलियो आधार हुनेछ। तर, त्यसका लागि ठोस नीति, प्रचार र सामूहिक प्रयासको जरुरी छ। पर्यटकका लागि सुरक्षा, सञ्चार, यातायात र पूर्वाधार पहिलो आवश्यकता हो। नीतिगत अस्पष्टता र उचित लगानीको कमीले पनि भर्जिन पर्यटन क्षेत्रहरूमा हामीले पर्याप्त पर्यटक भित्र्याउन सकिरहेका छैनौं। यद्यपि कोभिडको समयभन्दा केही सुधार पर्यटन क्षेत्रमा भएको छ। यसले पर्यटन क्षेत्रमा थोरै भए पनि राहत दिएको छ। राष्ट्रिय आय र रोजगारी सिर्जना, विदेशी मुद्रा आर्जन, सरकारी आम्दानीको भरपर्दो स्रोत, क्षेत्रीय विकास, उद्यमशीलताको विकासमा पर्यटन क्षेत्रले महत्वपूर्ण योगदान गर्न सक्छ। त्यसैले प्रत्येक प्रदेशको छुट्टै पहिचान हुने गरी पर्यटन क्षेत्रको विकासमा प्रदेश सरकारहरूले विशेष चासो दिन जरुरी छ। यसले प्रदेशको प्रचार र विकासमात्र होइन, समग्रमा देशकै आर्थिक समृद्धिमा समेत महत्वपूर्ण टेवा पुग्नेछ।"
आख्यानका अक्षरमा इतिहास बने परशु प्रधान,"काठमाडौं : जीवनभरको पीडादायी र दुःखान्त भयो, मेरो पहिलो रात अर्थात् हनिमुन। म कुनै कवि वा लेखक होइन, न कुनै दार्शनिक। मेरा सारा सपना एकै रातमा खरानी भएका थिए, मेरा सारा इच्छा, आकांक्षाहरू पानीपानी भएका थिए। कुनै नाटक वा सिनेमामा घट्ने, हुन सक्ने सम्भावित असम्भव स्वयं ममा घट्यो। यी वाक्य कथाकार परशु प्रधानको शृंखलाबद्ध कथोपन्यास घर को नवौं शृंखलाको सुरुआत हो। त्यसैले घरहरू देख्यो कि उही परशु प्रधान सम्झना आउँछ। अझ वाणी प्रकाशनको त नाम कसैले लियो कि त परशु प्रधानको अनुहार आँखामा सल्बलाउँछ। निजामती कर्मचारीलाई देख्यो वा भेट्यो भने पनि उनकै चित्र छाउँछ। शिक्षक र प्रधानाध्यापक जो भेटे पनि उनकै झल्को छाउँछ। साझा प्रकाशन पुग्दा उनै राष्ट्रिय समाचार समिति (रासस) टेक्दा पनि उनकै याद सल्बलाउँछ। बालसाहित्यदेखि कथा, उपन्यास अनि कथोपन्यास जताततै उनै परशु प्रधान छरप्रष्ट नाम नै ठोक्किन आइपुग्छन्। तर, उनै आख्यान पुरुष परशु प्रधान ८० वर्षको उमेरमा हामीमाझबाट सोमबार राति सदाका लागि बिदा भएका छन्। अब उनी भेटिन्छन् त केवल अक्षरमा। साहित्यकार गोविन्द गिरी प्रेरणाले परशुलाई यसरी बुझेका छन्, लेखेर नथाक्ने, गतिविधिहरूबाट नथाक्ने एक खम्बा हुन्, परशु प्रधान। एउटा चलायमान, गतिशील एवं सिर्जनामा रमाउने स्रष्टा हुन् परशु। यस्ता व्यक्तित्वलाई पूर्वी पहाडी जिल्ला भोजपुरबाट देशको राजधानी काठमाडौं ल्याउने को होला ? प्रश्न उठ्नु स्वाभाविक हो। प्रेरणा लेख्छन्, परशु प्रधानलाई काठमाडौं डोहोर्याउने व्यक्ति थिए कवि केदारमान व्यथित। त्यसैले प्रधानले व्यथितलाई पितावत् मानेका छन्। गड फादर भनेका छन्। व्यथितले पनि परशुलाई पुत्रवत् व्यवहार र स्नेह गर्थे। व्यथितको जीवनकालभरि यो सम्बन्ध यथावत् रहेको उनको भनाइ छ। उमेरले वृद्ध भए पनि परशु सबै उमेर समूहसँग उसबठ र रमझम गर्न रुचाउँथे। अनि त्यसलाई साहित्यमा ढाल्थे। त्यसैको उपज थियो, केही क्षणः केहीअनुसार। प्रेरणा सम्झन्छन्, साहित्यकारहरूसँगको यही संवादलाई पछि उनले केही अनुहारः केही क्षण शीर्षकमा विस्तृत स्वरूपमा बाहिर ल्याए। त्यही पुस्तकले २०५१ सालको उत्तम शान्ति पुरस्कार प्राप्त गर्यो। २००० सालमा भोजपुरमा जन्मिएका परशुले २०१६ सालमा जीवन पथ कविताबाट साहित्यिक यात्रा सुरु गरे। २०२० सालमा साहित्यकार जानुकादेवी रेग्मीसँग भागी विवाह गरे। उनै जानुकाले छोरा प्रतीक सानोछँदाको सन्दर्भ लिएर मेरो सानो खरायो, आज कता हरायो बालकविता लेखिन्। केही दशक सबै विद्यार्थीमाझ लोकप्रिय यो कविताले जानुकालाई कल्पना प्रधानका नामबाट परिचित गराइदियो। उनैसँग जात नमिलेकै आरोपमा १२ वर्ष जेल सजाय हुने भएपछि उनी केही वर्ष बनारसतिर भासिनु परेको थियो। पवन आलोक नेपाली साहित्यमा परिचित नाम हो। चर्चा भएकै विषय हो, पवनलाई साहित्यको आलोकमा स्थापित गराउने श्रेय परशुलाई जान्छ। नेपाल स्रष्टा समाजका संस्थापक अध्यक्ष उनै पवन परशुबारे भन्छन्, नेपाली साहित्यका विशिष्ट साधक, विशेषतः नेपाली आख्यान साहित्यका धरोहर, मेरा आदरणीय गुरु, सदा प्रेरणा दिइराख्ने मेरा मार्गदर्शक र साहित्यिक अभिभावक परशु प्रधानको महाप्रस्थानको दुःखद खबरले अत्यन्त मर्माहत छु, टुहुरो झैं महसुस गरेको छु। ममात्र होइन, लाग्छ सम्पूर्ण साहित्यिक जगत् स्तब्ध भएको छ। उहाँको निधनले नेपाली साहित्यमा अपूरणीय क्षति पुगेको भन्दै उनले थपे, नेपाली कथाको एउटा युगकै अवसान भएको छ। उनका अनुसार, नेपाली साहित्यमा पुस्तक विमोचनको परम्परा सुरु गर्ने साथै रचना गर्भको थालनी गर्ने श्रेय परशु दाइलाई जान्छ। परशुले वाणी प्रकाशनको स्थापना गरे जसले विराटनगर र पूर्वाञ्चल क्षेत्रकै साहित्यको अगुवाई गरिरहेकै छ। एक दशकसम्मको अहोरात्र खटाइले उचाइमा पुर्याएपछि उनले प्रकाशनको जिम्मा अन्य साहित्यकारलाई लगाएका थिए। भोजपुरकै वीरेन्द्र माविमा हेडसर भएर चलाए। २०१६ सालमै पीआर प्रधानको नाममा विराटनगरबाटै प्रकाशित हुने छहारीमा उनले हाँसेकी ती चन्द्रमा शीर्षकमा पहिलो रचना प्रकाशन गरे। कविताबाट सुरु गरेका उनले पहिलो पुस्तक कविता संग्रह नै प्रकाशन गरे। तर, उनको जीवनकालमा पहिचान भने कथाकारमा भयो। सीताहरू र घर उनका कथोपन्यास हुन् जुन शृंखलाबद्ध रूपमा बाहिर आए। उनको पहिलो उपन्यास हो, सबै बिर्सिएका अनुहारहरू हो भने दोस्रो रात जो पग्लन्छ हो। २०२६ सालदेखि प्रशासन सेवामा जागीर सुरु गरेका उनले रासस र साझा प्रकाशनमा जागीर खाए भने २०५१ सालमा अवकाश लिएपछि पूर्णरूपमा साहित्यमै होमिए। हुँदैन नभेटुन्जेलसम्म सम्बन्ध कसैसँग। हुँदैन सरोकार पनि कुनै। रहँदैन भेटे पनि अर्थ। हुँदै जान्छ जोडघटाउ सम्पर्कमा आएपछि नै। हुँदै जान्छ हिसाबकिताबमा जोडघटाउ। हुन्छन् सम्बन्ध यस्ता पनि। नजिकै लाग्छ टाढा भएर पनि। भेटिसकेजस्तो लाग्छ भेटै नहुँदा पनि। चिनिसकेजस्तो लाग्छ चिन्दै नचिन्दा पनि। हुन् सबै अनुभव र अनुभूतिका कुरा। हुन् मनका कुरा। हुन् इमानदारी र आदर्शका कुरा पनि। भएको थियो सम्बन्ध त्यस्तै परशु प्रधानसँग। सञ्चार एवं साहित्यकर्मी श्रीओम श्रेष्ठ रोदनले परशुबारे लेखेका कुरा हुन् यी जसले उनको अन्यसँगको सम्बन्ध छर्लंग पार्छ। उनी सम्झन्छन्, पुराणमा पढिएका ऋषिको तपस्याजस्तै तपस्या हो परशु प्रधानको। जीवनमा कति विकट यात्रा, कति निकट यात्रा, कति सहज यात्रा भए होलान् ? जेजस्तो यात्रामा पनि विश्रामको साथ नलिने अविश्रान्त स्रष्टा हुनुहुन्छ। नदीमा बगिरहने पानीजस्तै निरन्तर बगिरहनुभएको छ सिर्जना नदीमा। स्वर्गीय प्रधानका द लिटिल बुद्ध इन टोकियो, वक्ररेखा, फेरि आक्रमण, यौटा क्रान्तिपुरुषको जन्म, यौटा अर्को दन्त्यकथा, असम्बद्ध, समुद्रमा अस्ताउने सूर्य, प्रतिनिधि कथाहरू, कथा र रचनागर्भ, उत्तराद्र्ध, परशु प्रधानको उत्कृष्ट कथा, नेपलिज लभ स्टोरी र धनिया आदि कथा संग्र्रह प्रकाशित छन्। उनका नानीको कथा, बोल्ने चरो, सुनको छाती, विश्व परिकथा आदि चर्चित बालकथा संग्रह पनि छन्। यो पनि पढ्नुहोस कथाकार प्रधानको निधन"
आज देशका यी स्थानमा चट्याङसहित वर्षा हुने,"काठमाडौं : आज कोशी, मधेस र बागमती प्रदेशका थोरै स्थानका साथै अन्य प्रदेशका पहाडी भूभागका एकदुई स्थानमा मेघगर्जन र चट्याङसहित सामान्य वर्षा हुने जल तथा मौसम विज्ञान विभाग मौसम पूर्वानुमान महाशाखाले जनाएको छ । आज देशभर आंशिकदेखि साधारणतया बदली रहनुका साथै कोशी, मधेस प्रदेशका केही स्थानमा मेघगर्ज र चट्याङसहित हल्का वर्षा हुनेछ । कोशी प्रदेशका उच्च पहाडी तथा हिमाली भूभागका एकदुई स्थानमा हल्का हिमपात भइरहेको महाशाखाले जनाएको छ । काठमाडौँ उपत्यकामा आज बिहानैदेखि बदली रहेको छ । आज राति कोशी, मधेस, बागमती, गण्डकी र लुम्बिनी प्रदेशसहित देशको पहाडी भूभागमा आंशिक बदली रही बाँकी भूभागमा मौसम मुख्यतया सफा रहने जनाइएको छ। बिहीबार कोशी, मधेश र बागमती प्रदेशको थोरै स्थानहरुमा साथै बाँकी देशका पहाडी भूभागका एकदुई स्थानमा मेघगर्जनचट्याङ्ग सहित छिटपुट देखि हल्का वर्षाको सम्भावना रहेको र कोशी, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको महाशाखाको बुलेटिनमा उल्लेख गरिएको छ। शुक्रबार पनि देशभर आंशिकदेखि साधारणतया बदली रहने छ। कोशी, मधेश र बागमती प्रदेशको थोरै स्थानहरुमा साथै बाँकी देशका पहाडी भूभागका एकदुई स्थानमा मेघगर्जनचट्याङ्ग सहित छिटपुट देखि हल्का वर्षाको सम्भावना रहेको छ। कोशी, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। कोशी, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना र कोशी, मधेश र बागमती प्रदेशको थोरै स्थानहरुमा साथै बाँकी देशका पहाडी भूभागका एकदुई स्थानमा मेघगर्जनचट्याङ्ग सहित छिटपुटदेखि हल्का वर्षाको सम्भावना रहेकोले त्यस क्षेत्रमा दैनिक जनजीवन लगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने सम्भावना रहेकोले आवश्यक सतर्कता अपनाउनु हुन महाशाखाले अनुरोध गरेको छ।"
मोरङमा पत्नीको हत्यापछि वृद्धले गरे आत्महत्या,"विराटनगर : मोरङमा एक जना वृद्ध पुरुषले पत्नी (श्रीमती)को हत्या गरेर आफूले पनि आत्महत्या गरेका छन् । बेलबारी नगरपालिका१ मा ६० वर्षीय बमबहादुर लिम्बूले पत्नी ४५ वर्षीया गीता लिम्बूको हत्या गरेर आफूले पनि आत्महत्या गरेको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार लिम्बू दम्पती बेलबारी१ भेडा टोलस्थित निर्मला राईको घरमा ४ वर्षदेखि डेरा बस्दै आएको खुलेको छ। उनीहरुको स्थायी ठेगाना यकिन भइसकेको छैन। बमबहादुरले बुधबार बिहानका राति १:४० बजेतिर दाउले प्रहार गरेर पत्नी गीताको हत्या गरेको दाहालले बताए। उनका अनुसार दाउ प्रहारबाट टाउको, अनुहारलगायत शरीरका विभिन्न भागमा चोट लागेकी गीताको घटनास्थलमै मृत्यु भएको हो। पत्नीको विभत्स हत्या गरेपछि बमबहादुरले पनि त्यही दाउले आफ्नो घाँटी रेटेर आत्महत्या गरेको प्रहरीको प्रारम्भिक अनुसन्धानबाट खुलेको छ। बमबहादुरलाई घाँटी रेटेर गम्भीर घाइते भएको अवस्थामा प्रहरीले फेला पारेको थियो। इलाका प्रहरी कार्यालय बेलबारीका इन्सपेक्टर तेजबहादुर दाहाल नेतृत्वको टोलीले उद्धार गरेर उपचारका लागि विराटनगरको नोबेल अस्पताल पठायो। अस्पताल ल्याइपुर्याउनसाथ बिहान ३:२० बजेतिर उनलाई चिकित्सकले मृत घोषित गरेको डीएसपी दाहालले बताए। प्रहरीले घटनामा प्रयोग भएको दाउ बरामद गरिसकेको छ। पतिपत्नीबीच के विषयमा विवाद भएर घटना भएको हो भन्ने यकिन हुन बाँकी रहेको प्रहरीले जनाएको छ। गीताको शव अहिलेसम्म घटनास्थलमै छ। आफन्त आइपुगेपछि कानुनी प्रक्रिया पूरा गर्दै शवलाई पोस्टमार्टमाका लागि पठाइने जानकारी दाहालले दिए। उनका अनुसार बमबहादुरको शव भने पोस्टमार्टमका लागि विराटनगरको कोशी अस्पतालमा राखिएको छ। बमबहादुर र गीता दुवैले दोस्रो बिहे गरेर बसेको प्रहरीको प्रारम्भिक अनुसन्धानबाट खुलेको छ। प्रहरीका अनुसार उनीहरुका ८ वर्षीय छोरा छन्। इप्रका बेलबारीका इन्सपेक्टर दाहाल नेतृत्वको टोलीले घटनाको थप अनुसन्धान अघि बढाएको छ। डीएसपी दाहालले अनुसन्धानपछि घटनाको वास्तविकता पत्ता लाग्ने जानकारी दिए।"
स्थानीय तह सूचना प्रविधिमैत्री हुनुपर्छ,"गाउँ र दुर्गम क्षेत्रमा न त गुणस्तरीय इन्टरनेट पुगेको छ न स्मार्ट फोन र ल्यापटप। सहरमा अनलाइनमा कक्षा सञ्चालन गरेर परीक्षासमेत लिइसक्दा गाउँका विद्यार्थी भर्चुअल कक्षामा जोडिन सकेका छैनन्। सञ्चार तथा सूचना प्रविधि कुनै व्यवसाय वा क्षेत्रगत विकासमा मात्र सीमित रहेन। यो त सम्पूर्ण विकासका लागि पूर्वाधार बनिसकेको छ। आईसीटी छैन त विकासै नभएको हामी अनुभूति गर्न सक्छौं। तर, नेपालले अपेक्षित रूपमा आईसीटीको क्षेत्रमा फड्को मार्न सकेको छैन। मुलुकभर फाइबर अप्टिकल विस्तारले सफलता पाउँदै गए पनि अझै हामी दूरसञ्चार तथा इन्टरनेट सेवाको कमसल गुणस्तर र महँगो शुल्कको मारमा छौं। गाउँ र दुर्गम क्षेत्रमा न त गुणस्तरीय इन्टरनेट पुगेको छ न स्मार्ट फोन र ल्यापटप। सहरमा अनलाइनमा कक्षा सञ्चालन गरेर परीक्षासमेत लिइसक्दा गाउँका विद्यार्थी भर्चुअल कक्षामा जोडिन सकेका छैनन्। यसले ज्यादै ठूलो डिजिटल खाडलको सिर्जना गरेको छ। अझै पनि सार्वजनिक सेवा र भुक्तानी पूर्णरूपमा डिजिटल बन्न नसक्दा व्यवसायी र आममानिसले सास्ती खेप्नुपरेको छ। अहिले देशभरका ७ सय ५३ वटै स्थानीय तहमा सूचना प्रविधि अधिकृतको व्यवस्था भए पनि उनीहरू कामविहीन जस्तै भएका छन्। घरदैलोमा भएका स्थानीय सरकार सडक खन्नुमात्र विकास हो भन्ने भ्रमबाट मुक्त हुनुपर्छ। स्थानीय तह सूचना प्रविधिमैत्री हुन विभिन्न विषयमा ध्यान दिनुपर्छ। नागरिकलाई डिजिटल शिक्षाको तालिम व्यवस्था गर्ने, इन्टरनेटको पहुँच विस्तार गर्ने, स्थानीय तहको सेवालाई सफ्टवेयरको अधिकतम प्रयोग गर्ने र विद्यालय स्तरमा कम्प्युटरबाट पठनपाठन गर्नुपर्छ। यसैगरी पालिका तथा वडाहरूमा सूचना प्रविधिमा दक्ष जनशक्तिको व्यवस्था गर्ने र विद्युतीय शासनको अवधारणालाई लागू गर्ने विषय पनि निकै महत्वपूर्ण छ। अहिले देशभरका ७ सय ५३ वटै स्थानीय तहमा सूचना प्रविधि अधिकृतको व्यवस्था भए पनि उनीहरू कामविहीन जस्तै भएका छन्। एकातिर नागरिकमा डिजिटल शिक्षा छैन। अर्कोतर्फ कतिपय स्थानमा राम्रो कनेक्टिभिटी नै छैन। न त निर्वाचित जनप्रतिनिधिमा ज्ञान नै छ। स्थानीय तहलाई पारदर्शी र जनउत्तरदायी बनाउन पनि सूचना प्रविधिको प्रयोग जरुरी देखिन्छ। (कुँवर, कम्प्युटर एसोसिएसन नेपाल महासंघका निवर्तमान अध्यक्ष हुन्।)"
अर्थतन्त्रको आधार पर्यटकीय हब,"पर्यटन नेपालको अर्थतन्त्रको महत्वपूर्ण आधारस्तम्भ हो। नेपाललाई चिनाउने प्रमुख माध्यम पर्यटनको प्रत्येक प्रदेशमा आफ्नै विशिष्ट सम्भावना र आकर्षण छ। पर्यटन क्षेत्रको सम्भावनाको समुचित पहिचान र विकास गर्न सकिएमा सबै प्रदेशमा पर्यटकीय केन्द्र बनाउन सकिन्छ। हालै सरकारले पोखरालाई पर्यटन राजधानी घोषणा गरेको छ। गण्डकी प्रदेशको यो महत्वपूर्ण पहलबाट अन्य प्रदेशले पनि सिक्न जरुरी छ। कोशी प्रदेशमा विश्वकै सर्वोच्च शिखर सगरमाथा छ। मधेसमा जानकी मन्दिर, बागमतीमा हिन्दुहरूको आस्थाको केन्द्र पशुपति मन्दिरलगायत विश्व सम्पदा सूचीमा सूचीकृत महत्वपूर्ण गन्तव्यहरू, लुम्बिनी प्रदेश बुद्धकै जन्मस्थल भएकाले यहाँ धार्मिक पर्यटनको विशाल सम्भावना छ। कर्णाली र सुदूरपश्चिमको आकर्षण, रमणीय प्राकृतिक दृश्यावली र अनन्य जैविक विविधताले सबैको मन लोभ्याउँछ। तीनै तहको सरकार र सरोकार पक्षहरू मिलेमा प्रत्येक प्रदेशमा पर्यटकीय हवको विकास गर्न सकिन्छ। यसका लागि बहुपक्षीय प्रयास र लगानी आवश्यक छ। प्रत्येक प्रदेशलाई आफ्नो विशिष्टता देखाउँदै पर्यटकीय हवको रूपमा विकास गर्नुपर्छ। नेपालको अर्थतन्त्र उकास्ने भरपर्दो र दिगो माध्यम भनेको नै पर्यटन मात्र हो। पर्यटक तान्ने हामीसँग दर्जनौं माध्यम छन्। तर, हामी कहाँ चुक्यौं सरकारले समीक्षा गर्न सकेको छैन। आन्तरिक पर्यटन प्रवद्र्धनसँगै अर्बौं जनसंख्या रहेका छिमेकी भारत र चीनबाट मात्र उनीहरूको जनसंख्याको आधारमा नगन्य पर्यटक भित्र्याउन सक्ने हो भने नेपाललाई अर्थतन्त्रको बलियो आधार हुनेछ। तर, त्यसका लागि ठोस नीति, प्रचार र सामूहिक प्रयासको जरुरी छ। पर्यटकका लागि सुरक्षा, सञ्चार, यातायात र पूर्वाधार पहिलो आवश्यकता हो। नीतिगत अस्पष्टता र उचित लगानीको कमीले पनि भर्जिन पर्यटन क्षेत्रहरूमा हामीले पर्याप्त पर्यटक भित्र्याउन सकिरहेका छैनौं। यद्यपि कोभिडको समयभन्दा केही सुधार पर्यटन क्षेत्रमा भएको छ। यसले पर्यटन क्षेत्रमा थोरै भए पनि राहत दिएको छ। राष्ट्रिय आय र रोजगारी सिर्जना, विदेशी मुद्रा आर्जन, सरकारी आम्दानीको भरपर्दो स्रोत, क्षेत्रीय विकास, उद्यमशीलताको विकासमा पर्यटन क्षेत्रले महत्वपूर्ण योगदान गर्न सक्छ। त्यसैले प्रत्येक प्रदेशको छुट्टै पहिचान हुने गरी पर्यटन क्षेत्रको विकासमा प्रदेश सरकारहरूले विशेष चासो दिन जरुरी छ। यसले प्रदेशको प्रचार र विकासमात्र होइन, समग्रमा देशकै आर्थिक समृद्धिमा समेत महत्वपूर्ण टेवा पुग्नेछ।"
अल्पमार्गमै अस्ताए पत्रकारिताका उज्ज्वल नक्षत्र,"वीरेन्द्रनगर : सानैदेखि सिर्जनशील व्यक्तित्व। आफूले पाएको जिम्मेवारी इमान्दारितापूर्वक पूरा गर्ने उनको स्वभाव। आफ्नो, परिवार र समाजका लागि केही गर्नुपर्छ भन्ने हुटहुटी भएका रुकुमपूर्वका अन्नपूर्णकर्मी विक्रम परियार सोमबार राति बागलुङको निसीखोला गाउँपालिकामा भएको बस दुर्घटनामा परी सधैंका लागि अस्ताए। रुकुमपूर्वको सिस्ने गाउँपालिका५ रुमालबाराका परियारले २०७५ चैत ३० गतेबाट रुकुमबाट प्रकाशित रेखदेख साप्ताहिकबाट पत्रकारिता सुरुवात गरेका थिए। रेखदेख साप्ताहिकमा आबद्ध हुँदाका सम्पादक प्रवीण ददेलले भने, उनी पत्रकारिता गर्ने तीब्र इच्छाशक्ति बोकेर पत्रिकाको कार्यालयमा आएका थिए। मैले पनि केही गर्न सक्ने युवा भनेर काम गर्ने अवसर दिएँ। उनले करिब २ वर्ष रेखदेख पत्रिकामा काम गरेको ददेलले बताए। पत्रकार परियार निकै इमान्दार, लगनशील र सिर्जनशील रहेको उनले स्मरण गरे। रेखदेख साप्ताहिकबाट सुरुवात भएको उनको पत्रकारिता त्यसैमा सीमित रहेन। उनी रुकुमपूर्वबाट अन्नपूर्ण पोस्ट् दैनिकमा आबद्ध भएर राष्ट्रिय स्तरका सञ्चार माध्यममा पनि सक्रिय रूपमा काम गरे। उनले आफ्नै इरुकुम डटकम अनलाइन सञ्चालन गरी व्यावसायिक पत्रकारिता पनि गर्दै थिए। पछिल्लो समय उनी नेपाल पत्रकार महासंघ रुकुमपूर्वको सहसचिव, दलित पत्रकार संघ रुकुमपूर्वको अध्यक्ष र प्रेस सेन्टर रुकुमपूर्वका उपाध्यक्षको जिम्मेवारीमा पनि थिए। सोमबार उनी दलित पत्रकार संघको राष्ट्रिय महाधिवेशनमा सहभागी हुन गाडी चढेर काठमाडौं जाँदै थिए। उनको दलित पत्रकार संघको यही महाधिवेशनबाट केन्द्रीय सदस्य बन्ने सपना थियो। त्यसैले उनका अन्य साथीले नजाउ भन्दाभन्दै पनि उनी एक्लै काठमाडौं हिँडेका थिए। विक्रम बुवा रनवीर नेपाली र आमा रश्मी नेपालीका कान्छो सन्तान हुन्। उनका जेठो दाइ अमृत परियारको परिवार दाङमा बस्दै आएका छन्। बुवाको पहिले नै मृत्यु भइसकेकाले आमाको उनी एक्लो सहारा थिए। विक्रमको आमा र उनी मात्र रुकुममा बस्थे। सोमबार विक्रम चढेको रुकुम पश्चिमबाट मध्यपहाडी लोकमार्ग हुँदै काठमाडौं जाँदै गरेको बागमती प्रदेश ०१००६ ख ३८७९ नम्बरको रात्रिबस बागलुङको निसीखोला गाउँपालिका६ जाउलेपानीमा दुर्घटना भयो। उक्त दुर्घटनामा विक्रमको मृत्युसँगै उनकी आमा रश्मीको पनि सहारा गुम्यो। रुकुमपूर्वको पत्रकारिताको एउटा सपना पनि अस्तायो। सानैदेखि विक्रमसँगै हुर्किएका र हालसम्म पनि सहकार्य गर्दै आएका साथी निराजन शेर्पालीले भने, विक्रम रुकुमपूर्वबाट एक्लै काठमाडौं हिँडे। बागलुङको निसीखोला गाउँपालिकामा बस दुर्घटना भएको खबर आयो। विक्रम चढेकै गाडी रहेछ। हिजो साँझ त घाइते छन् भन्ने सुनियो। बिहान त मृत्यु भएको खबर आयो। विक्रमको त दुर्घटनास्थलमै मृत्यु भइसकेको रहेछ। घरमा आमा अचेत अवस्थामा हुनुहुन्छ। हामी उनको अन्त्येष्टिमा रुकुमगाडमा पुग्यौं। मेरो बालापनदेखिको साथीलाई सदाका लागि बिदाइ गर्नुपर्यो। आमा अचेत अवस्थामै हुनुहुन्छ। गाउँ नै शोकमा डुबेको छ। मंगलबार रुकुमगाडमा विक्रमको दाहसंस्कारमा उनका परिवार, रुकुमका स्थानीय तहका जनप्रतिनिधि, सञ्चारकर्मी, नागरिक समाजका अगुवा र स्थानीयको उपस्थिति थियो। प्रेस सेन्टर केन्द्रीय समिति र रुकुम कमिटीले शोक विज्ञप्ति जारी गर्दै विक्रमको निधनले रुकुमको पत्रकारिता क्षेत्रका साथै संगठानिक रूपमा पनि अपूरणीय क्षति भएको भन्दै दुःख व्यक्त गरेको छ। विक्रम व्यावसायिक र सक्रिय पत्रकारिताका उज्ज्वल भविष्य थिए, अन्नपूर्ण पोस्ट् दैनिकका प्रधान सम्पादक अखण्ड भण्डारीले शोक प्रकट गर्दै भने, उनको निधनले अन्नपूर्ण पोस्ट् र सिंगो नेपाली पत्रकारितामा अपूरणीय क्षति भएको छ। अन्नपूर्ण मिडिया नेटवर्कले रुकुम संवाददाता परियारको चिरशान्तिको कामना गर्दै शोकाकुल परिवारजनमा हार्दिक समवेदना प्रकट गरेको छ।"
"घट्यो उपभोक्ता क्रयशक्ति, खुम्चियो आयात","काठमाडौं : समग्रमा आम उपभोक्ताको क्रयशक्ति कमजोर भएकाले बजारमा मागको कमी हुँदा आयात हरेक महिना खुम्चिँदै आएको छ। गत आर्थिक वर्षको फागुनको तुलनामा चालु आवको सोही अवधिमा आयात २६६ प्रतिशतले घटेको छ। भन्सार विभागले मंगलबार सार्वजनिक गरेको चालु आर्थिक वर्ष २०८०८१ को फागुन मसान्तसम्मको वैदेशिक व्यापारको तथ्यांकले यस्तो देखाएको हो। गत आवको फागुनमा १० खर्ब ५८ अर्ब ३८ करोड ५५ लाख आयात भएकोमा यसवर्ष भने घटेर १० खर्ब ३० अर्ब २२ करोड २६ लाख रुपैयाँमा सीमित भएको छ। तर, गत माघसम्ममा कुल आयात ८ खर्ब ९७ अर्ब ९४ करोड रुपैयाँ कायम भएको थियो। वार्षिक रूपमा आयातमा कमी देखिए पनि एक महिनाको अन्तरमा भने १ खर्ब ३२ अर्ब २८ करोड बढी आयात भएको भन्सार विभागको तथ्यांकमा उल्लेख छ। बजारमा माग न्यून भएकाले पनि आयात घटेको भन्सार विभागको भनाइ छ। समग्रमा आयातको सबैभन्दा बढी हिस्सा पेट्रोलियम पदार्थ, फलाम र सवारी साधन बढी छ। तर, वार्षिक रूपमा भने गत आर्थिक वर्ष अत्याधिक आयात बढेर विदेशी मुद्रा सञ्चितिमा दबाब परेको भन्दै सरकारले नियन्त्रण गरेकाले अहिले यसको परिणाम देखिन थालेको हो। तर, अघिल्ला वर्षको तुलनामा आयात घट्दा बैंक तथा वित्तीय संस्थाबाट जाने कर्जा पनि कम भएको बैंकर्सहरू बताउँछन्। नेपाल बैंकर्स संघका अध्यक्ष सुनील केसी आन्तरिक बजार चलायमान नहुँदा आयातमा कमी आएसँगै बैंकमा लगानीयोग्य पुँजी अधिक हुनुको एउटा कारण भएको बताउँछन्। विकास निर्माण तथा निजी आवास निर्माणमा सुस्तता आएकाले पनि अधिकांश आयातमा कमी आएको व्यवसायीको ठहर छ। गत माघमा पनि कच्चा सोयाविन तेल, सुन, धान तथा चामल, पेट्रोलियम पदार्थ, कच्चा पाम तेललगायतका वस्तुको आयात घटेको थियो। आयात मात्रै होइन देशभित्र उत्पादित उद्योग तथा कलकारखानाको उत्पादन क्षमतामा कमी आउँदा निर्यात पनि घटेको छ। गत आवको तुलनामा चालु आवको फागुनसम्ममा निर्यात ३९९ प्रतिशतले घटेको छ। नेपालबाट गत वर्षको ८ महिनामा कुल १ खर्ब ४ अर्ब ७९ करोड ६१ लाख रुपैयाँ बराबरको निर्यात भएको थियो। यसपटक निर्यात घटेर १ खर्ब ६१ करोड ७४ लाख ४५ हजार रुपैयाँमा सीमित भएको छ। यसअनुसार गत वर्षको तुलनामा ४ अर्ब १७ करोड ८७ लाख ४४ रुपैयाँले निर्यात घटेको छ। रेमिट्यान्सको आकार बढ्दै गर्दा र निर्यातको आकारमा कमी आउँदा मुलुक परनिर्भरतातर्फ उन्मुख हुने खतरा रहेकोमा अर्थविद्हरूले चिन्ता व्यक्त गरेका छन्। अब सरकारले आन्तरिक लगानीमा जोड दिएर उत्पादन नबढाए मुलुकको अर्थतन्त्र संकटमा पर्न सक्नेबारे अर्थविद् डाचन्द्रमणि अधिकारी सरकारको ध्यानाकर्षण गर्छन्। कुल आयातको तुलनामा निर्यातको हिस्सा धेरै नै कम छ। नेपालको अर्थतन्त्र आयातित वस्तुमै निर्भर रहयो। जसले गर्दा निर्यातको हिस्सा कुल आयातको करिब १० प्रतिशत हाराहारीमा मात्रै हुने गरेको छ। नेपालले १ लाख रुपैयाँको आयात गर्दा १० हजार रुपैयाँ मात्रै निर्यात गर्न सकेको छ। यसैकारणले नेपालले सधंै व्यापार घाटा बेहोर्नु परेको हो। यसअवधिमा पनि नेपालको आयातको आकारभन्दा निर्यातको आकार झन घटेकाले व्यापार घाटा ९ खर्ब २९ अर्ब ६० करोड ५२ लाख ५५ हजार रुपैयाँ बराबरको छ। गत वर्ष व्यापार घाटा अझै बढी थियो। गत आवको ८ महिनामा ९ खर्ब ५३ अर्ब ५८ करोड रुपैयाँ बराबरको थियो। यसबीच व्यापार घाटा भने २५२ प्रतिशतले घटेको छ। यसअनुरूप नेपालको कुल वैदेशिक व्यापार ११ खर्ब ३० अर्ब ८४ करोड १ लाख रुपैयाँ कायम छ। यो गत वर्षको भन्दा २७८ प्रतिशतले कम हो। जबकी गत आर्थिक वर्ष ११ खर्ब ६३ अर्ब १८ करोड १७ लाख २३ हजार रुपैयाँ बराबरको वैदेशिक व्यापार गरेको थियो। वीरगन्ज भन्सार कार्यालयबाट साढे ३ खर्ब आयात आयात तथा निर्यातका ३० भन्सार विन्दुमध्ये सबैभन्दा बढी वीरगन्ज नाकाबाट वस्तुहरू भित्रिएको छ। यहाँबाट कुल आयातको ३४२७ प्रतिशत वस्तु आयात भएको छ। उक्त भन्सार विन्दुबाट मात्रै ३ खर्ब ५३ अर्ब ४ करोड रुपैयाँ हाराहारमिा आयात भएको छ। बढी आयात गरेको वीरगञ्ज नाकाबाट निर्यात भने कुलको १९४६ अर्थात १९ अर्ब ५८ करोड रुपैयाँ बराबरको मात्रै गरेको छ। यसैगरी, बढी आयात गर्ने दोस्रोमा रहेको भैरहवा भन्सार नाकाबाट १ खर्ब ५७ अर्ब १३ करोड रुपैयाँ बराबरको छ।"
"प्रधानमन्त्रीज्यू, म कति भौतारिनु सिंहदरबारमा ?","धनुषा जिल्लाको मिथिला नगरपालिका५ श्रीपुरका रामपृत महतो विगत ३४ दिनदेखि सिंहदरबारस्थित प्रधानमन्त्री कार्यालय धाइरहेका छन्। प्रधानमन्त्रीलाई भेटेर नाति दिलीप महतोलाई पर्यावरण सहिद घोषणाको माग गर्न छोरा, बुहारी, नातिनातिनीसहित उनी राजधानी आएका हुन्। धोती, कुर्ता र गमछा लगाएका एक वृद्ध सिंहदरबारस्थित प्रधानमन्त्री कार्यालयको बगैंचामा पल्टिरहेका छन्। घरी प्रहरीतिर हेर्छन्, घरी गाडीतिर। छोरा, बुहारी, नातिनातिनीसहित उनी राजधानी आइपुगेका छन्। प्रधानमन्त्रीलाई भेटेर दुःख बिसाउने रामपृत महतोको उद्देश्य हो। उनका नाति दिलीप (ओमप्रकाश) महतोको साढे चार वर्षअघि हत्या गरियो, त्यो पनि चुरे क्षेत्रको संरक्षण गर्न खोज्दा। धनुषाको मिथिला नगरपालिका५ श्रीपुरस्थित औरही खोलाको उत्खनन रोक्ने क्रममा क्रसर माफियाले उनका नाति दिलीपलाई टिपरले किचेर हत्या गरेका थिए। नातिको हत्या गरिए पनि न्याय नपाएपछि उनी परिवारसहित राजधानी आएको बताउँछन्। उनको माग छ नातिलाई पर्यावरण सहिद घोषण गरियोस। देशभरि भइरहेको अबैध खोला उत्खनन तथा क्रसर बन्द गरियोस्। तिनै वृद्धसँग अन्नपूर्णकर्मी राजकरण महतोले गरेको कुराकानी : तपाईंको नाम के हो ?रामपृत महतो। घर कहाँ हो ?धनुषा जिल्ला, मिथिला नगरपालिका५ श्रीपुर। उमेर कति भयो ?खोक्दै, लगभग ९५ भयो। यहाँ किन सुत्नुभएको हो ?प्रधानमन्त्रीलाई भेट्न। प्रधानमन्त्री भेट्नुभयो त ?छैन। भेट्न आएको भनेर खबर पठाउनुभएको छ त ? पठाएको छु। के भने त प्रधानमन्त्री कार्यालयका अधिकारीहरूले ? अहिले बैठक छ रे ! गेटकी (गेटमा बस्ने सुरक्षाकर्मीले) तपाईंंहरू उतै गएर बस्नुस् भने। त्यही भएर हामी गाछी (रुख) तल गएर बस्यौं। तबमा उठादिनुभयो (त्यहाँबाट उठाइदिनुभयो)। यहाँ आएर बस्यांै। प्रधानमन्त्रीलाई किन भेट्न खोज्नुभएको हो ? दुःख, सुखको कुरो बतियाउनु (भन्नु) छ। बौवा(बाबु)लाई क्रसरवालाहरूले मारिदिए। अब के, कसरी हुन्छ ? सरकारबाट सहजोग (सहयोग) चाहियो। त्यही कुरा भन्नु छ। प्रधानमन्त्रीलाई भन्छु केही निर्णय गरिदिनुुस्। नातिलाई त दुश्मनले खायो। छोरो पनि बिरामी छ। ६ वटा नातिनी छन्। एउटा पिलुवा (अबोध) नाति छ। उसको भविष्य बनाइदेओस् सरखार (सरकार) ले। उनीहरूलाई सरकारले पढाइलेखाइ गराइदेओस्। पोतिहरूको (नातिनीहरू) को शादी(विवाह) गर्नु छ। उनीहरूको संरक्षण चाहियो (रुँदै)। काठमाडौं कहिले आउनुभएको हो ?तीनचार दिन भयो। सरकारसँग अहिलेसम्म केही गरेन र ? अब त म मर्ने अवस्थामा पुगेँ। उसले (नाति)ले देशको सम्पत्ति रक्षा गर्न ज्यान दियो। त्यसको सम्मान सरकारले गरोस्। उसलाई पर्यावरण सहिद घोषणा गरिदेओस्। अबैध खोला खन्ने काम र कानुन हातमा लिएर क्रसर चलाउने सबैका कामकाज बन्द हुनुपर्यो। ६ जना पोती (नातिनी) र एउटा नाति छ। बेटा (छोरा) बेमार (बिरामी) छ। अब हाम्रो निगरानी र निर्वाह कसरी हुन्छ ? त्यो सरकारले गरिदेओस्। घरपरिवार कसरी चलेको छ ? घरमा सबैचिजको समस्या छ। जब मेरो पोता(नाति) नै गइसक्यो, अब हामीसँग केही रहेन। योभन्दा ठूलो जिन्दगीको दुःख के हुन्छ ? नाति कति वर्षका थिए ? ठक्काकै (ठ्याक्कै) भन्न सक्दिनँ। (सोच्दै) त्यस्तै २५ वर्षको जतिको थियो। बौवालाई इन्जिरिङ (इन्जिनियर) पढाएको थिएँ। (भक्कानिँदै) हामीलाई कमाएर गुजारा चलाउँछ कि भनेर सोच्दै थिएँ, तब त उसको ज्यान गइहाल्यो। नाति कहाँ पढ्दै थिए ?इन्डिया (भारत) को भोपालमा। क्रसरवालाले किन मारे त ? क्रसरवाला धार (खोला)मा खता(खाल्टो) खन्दै थिए। बौवा (नाति) रोक्न गयो। क्रसरवालाहरू मिलेर एकगुट बनाए। यताउता घुसघास दिएर मेरो बौवाको मिल्वा (साथी)हरू फुटायो। त्यसपछि मेरो बौवालाई छल गरेर धार (खोला)मा लग्यो। क्रसरमा पक्रेर राख्यो। देहहात (शरीर)मा रड लिएर घोचिदियो। मारिदियो। घटना लुकाउन खोलामा लगेर टिपरले किचिदियो। गाडीले ठक्कर दियो भनेर त्यसलाई लुकाउन लागेका थिए। आन्दोलन भयो। पत्रकार आए। सबै कुरा बाहिर ल्याइदिए। घटना लुकाउन पाएनन्। काठमाडौं आएपछि ककसलाई भेट्नुभयो ?चारैतिर ठूला घरहरू थियो। धेरै पुलिसहरू बन्दुक लिएर खडा (उभिएका) थिए। छोराले भन्यो यो ठाउँ सिंहदरबार हो। गृहमन्त्रीले भेट दिनुभयो। सबै दुःख सुनाएको छु। नातिले पहाड, जंगल, खोला बचाउन ज्यान दियो। उसलाई पर्यावरण सहिद बनाइदिनुस् भनेको छु। गृहमन्त्रीले के जवाफ दिनुभयो त ? हुन्छ, सबै गर्छु। मलाई सबै कुरा थाहा छ, भन्नुभयो। किन रोइरहनु भएको त अझै ?त्यही हीरा(दिलीप)का लागि रोइरहेका छौं। (मौनता छायो)दिलीपको सम्झना कत्तिको आउँछ ?बौवा (अन्नपूर्णकर्मीलाई सम्बोधन गर्दै) मेरो त अब केही छैन यो दुनियाँमा। बौवा(नाति) गयो। त्यो दिनदेखि मैले धेरै बुझदिनँ। नातिले तपाईंलाई कसरी सघाउँथे ?राति ओछ्याउनबाट उठेर पनि भेट् गर्न आउँथ्यो। र भन्थ्यो, बाबा(हजुरबुवा) ठन्डा मौसममा जाडो लाग्छ, हिटर बालिदेऊ? गर्मीमा गरम लाग्छ, पंखा चलाइदिऊ ? खाना खानुभयो ? भनेर हरेक क्षण बौवा मेरो सेवामा तयार रहन्थ्यो। अब त बौवा गइसक्यो। कसले मेरो सेवा गर्छ ? बेटा बिरामी छ। सानो नाति छ, मेरो तागत भएको भए म उसलाई सेवा गर्थें। त्यो काम पनि म गर्न सक्दिनँ।तपाईंका नाति दिलीप खोला खन्न किन रोक्न जान्थे त ? खोला किनारमा हाम्रो जमिन पर्छ। त्यहाँ क्रसरवालाहरूले खदिँया (खाल्टो) खनेर बालुवा, गिटी निकाल्थे। गाउँ भाँसिन्छ, बाढीले बगाउँछ भनेर नातिलाई चिन्ता थियो। किनभने उ इन्जिनियर पढ्दै थियो, सबै कुरा बुझ्थ्यो। क्रसरवालाहरू राति, राति जेसीबी लिएर आउँथे। कमसे कम ८१० वटा ल्याएर आउँथे। खत्ता (खाल्टो) खनेर बालुवा गिटी निकाल्थे। त्यसैले उ रोक्न जान्थ्यो, गाउँ बुर्छ (सिद्धिन्छ) भनेर। त्यसैकारण हत्या गरेका हुन त ? मेरो पौता इन्जिनियरको अन्तिम परीक्षा दिएर घर आएको थियो। घर आएको पनि ८१० दिन भएको थियो। क्रसरवाला मिलेर उसलाई खोलामा मारिदिए। बौवा(अन्नपूर्णकर्मीलाई सम्बोधन गर्दै), बिर्सिन सकिरहेको छैन उसलाई। उ घरको खाँम्ब (खामा) थियो। (रुँदै) बिर्सिन सक्दिँन कुनै दिन पनि। उनी नै घरका खम्बा थिए र ? उ घरकको गर्जियन (अभिभावक) बनिसकेको थियो। जेठो छोरो थियो। उसको बुवा बेराम (बिमारी) थियो। घरको भार उसले नै उठाएको थियो। बुवाको दवाईबिरो (औषधि उपचार) देखि अरू सबै उसले गथ्र्यो। सबै बहिनीलाई पढाउँथ्यो, आफंै पनि पढ्थ्यो। खोला खन्दा के समस्या आएको थियो ? धार(खोला) खनेर धेरै तलाउ (गहिरो) गर्दा बाढी आउँथ्यो। खोला पजरा (किनार) लाग्थ्यो। खोलानजिकै गाउँ छ। त्यसले गाउँ बगाउने जोखिम हुन्छ। हाम्रो गाउँको नजिकैपूर्वमा खोला छ। खोला खन्दा अरू केके समस्या आउँछन् ? अरे, पूरै गाउँ नै उज्रिन्छ (उजाडिन्छ) नि। गाउँ रहे न मान्छे बस्छन। त्यहाँको जमिन मुनि गिट्टी बालु नै छ। माटी(माटो) छैन। बाढी आउँदा अन्धुन(जथाभावी) धँसना(पहिरो) खस्छ। खेतमा खोला बग्छ।बाढीले खेतमा कत्तिको असर पुर्याएको छ त ? हँ, बाढीले खेत खाइसक्यो। हाम्रो तीनवटा पलोट(कित्ता) धार किनारमा पर्छ। सबै गरेर १ बिघाभन्दा बढी खेत बाढीको बालुवाले पुरिसक्यो। खेत कति छ तपाईंको ?हामी चार दाजुभाइ हौं। हाम्रो २२ बिघा खेत थियो। हामी भिन्न(छुटिँदा) ५५ बिघा जति भागमा पर्यो। अरू घरको कामकाज मिलाउँदा सकियो। घरमा कति जना हुनुहुन्छ ? मेरा २ छोरा र १ छोरी हुन्। आजभोलि त घरभरि नातिनातिनी छन्।तपाईंको नाति मारिएपछि खोला खन्ने काम रोकियो त ? खोला खन्ने काम अझै बढेर गयो। अहिले खोला झन्झन् गहिरो हुँदै गएको छ। क्रसरवालाहरूले अब त लोक(गाउँ)हरूलाई धाकधम्की पनि देखाउन थालेका छन्। कस्तो धाकधम्की ?गहिरो खाल्टो किन खन्छौं भनेर कसैले प्रश्न गर्यो भने उनीहरू दिलीपलाई मारिदियौं, के भयो ? तिमीलाई पनि मारिदिन्छौं भनेर धम्की दिन थालेका छन्। धेरै दुब्लो देखिनुभयो त ? शरीरमा जरबोखार (बिराम) केही छैन। नातिको शोग(शोक)ले शरीर कमजोर बनायो।स्कुल पढ्नु भएको छ ? म त पढेको छैन। हामी चार भाइमध्ये दुई भाइले मात्रै पढे। किन पढ्नु भएन ?त्यो दिनका लोक (मान्छे)हरू पढ्ने चलन थिएन। मान्छेहरू सुद्धा(सीधा) हुन्थे। खेतीगृहस्थीमा लाग्थेँ। त्यसैमा जीवन बिताउँथे। अहिले त गरिबभन्दा गरिबले पनि धियापुता (केटाकेटी)लाई पढाउँछन्। बालापन कसरी बिताउनुभयो ?जबदेखि म बुझ्ने भएँ। गाईमाल (गाईवस्तु) पाल्यौं। भैंसी, गाई र खेतीकै काम गरेर जीवन बित्यो। जवानीमा गाईभैंसी कति पाल्नुभएको थियो ? त्यस्तै ९०९५ वटा गाई थिए। ८९ वटा भैंसी थिए। वस्तुभाउको मलमुत्र खेतीमा हाल्थ्यौं। दूध दही धियापुता, जनवनले खान्थ्यौं। घरमा १० लिटरभन्दा कम दूध कहिल्यै पनि भएन। गाईको हेँर(बथान) नै थियो। अहिले बाँच्छाबाँच्छी गरेर ७ वटा मात्रै छन्। त्यो बेला दिन कसरी कट्थे ? बिहानै ८ बजे घरबाट जान्थ्यौं। राति ९ बजेतिर गाईभैंसी लिएर फर्किन्थ्यौं। दिनभरि गाईभैंसीको गोठालोमै दिन चल्थे। अहिले काठमाण्डु आउँदा त कहाँ न कहाँ आएजस्तो भयो। गाडी नै गाडी, घरै घर छन्। बाफरे बाफ !कुन जंगलमा वस्तुभाउ लिएर जानुहुन्थ्यो ?नेमुवा, बर्दिया, धौवाई, बिरई, कमलदह जान्थ्यौं। ६ महिना देशमा बस्थौं।कहाँको देशमा ?आफ्नै नेपालमै, आफ्नै जिल्लामा। जहाँ धान उब्जिन्छ।किन देश जानुहुन्थ्यो ? गाईभैंसीलाई घाँस खुवाउन। अगहन (मंसिर)देखि अखार(असार)सम्म उतैको बसाइँ हुन्थ्यो। त्यो बेला बजार, दोरीदोकान थिएन।त्यसबेला दूध बिक्री गर्ने चलन थियो ? ७८ जनाको भैंसबार(गोठालो)को गु्रप हुन्थ्यो। सबैजनाले आफ्नो गाईभैंसी दुहुँदा एक खोर, दुई खोर दूध हुन्थ्यो। गोठमै पैनी (खाल्टो खनेर माटोको भाडा) मा दूध हाल्थ्यौं। दही जमाउँथ्यौं। कोही किन्न आए दही बिक्री गथ्र्यौ। कति आम्दानी हुन्थ्यो ? आँ, त्यो बेला डौवा (रुपैयाँ) को कुनै मूल्य नै थिएन। चामलसंग दूध, दही साटासाट हुन्थ्यो। एक लिटर दूध दिँदा एक किलो चामल आउँथ्यो। सबै चरवाह (गोठालो) मिलेर त्यही चामलको खाना पकाएर खान्थ्यौं। नजिकै भुतही गाउँ पथ्र्यो। त्यहाँबाट मान्छेहरू आउँथे, दूध, दही लिएर जान्थे। विवाह शादीको महिनामा गोठमै पुगेर दही लिन आउँथे। हामीलाई दश खोर दही चाहियो, भन्थे। हामी दिन्थ्यौं। चाइरअने (चारआना) लिटरमा दूधदही बिक्री हुन्थ्यो। तर, त्यो जमानामा पैसा नै हुँदैनथ्यो। दही र दूध अन्नसँग साटने चलन थियो। गाईभैंसीको गोबर के गर्नुहुन्थ्यो ? ६ महिनाको गोबर उतै देश (चराउन लैजाने ठाउँमै) हुन्थ्यो। जसको जमिनमा गोठ राख्थ्यौ, उसैको गोबर हुन्थ्यो। ५ कट्ठामा जमिनमा त गोठै हुन्थ्यो। ८ सय गाईभैंसी हुन्थे। जब अखार (असार) मा आफ्नो गुहाली (घर) मा गाईभैंसी ल्याउँथ्यौ, त्यस बेलाको गोबर भने आफ्नै हुन्थ्यो। जंगलमा कहिले जानुहुन्थ्यो वस्तुभाउ लिएर ?असारसम्म चौरीमा राख्थ्यौ। साउनदेखि घर नजिकैको जंगलमा गाईभैंसी चराउन लग्थ्यौ। पहिलाको जंगल र अहिलेको जंगलमा के फरक छ ?अहिले त जंगलमा केही छैन। पहिले केके पाइन्थे ? पहिले सखुवा (साल) टाल (धेरै) हुन्थे। टेउन, कुमही, हारे, आम, अमली, रिखिया, जामुन, बास लगायतका हरेक चिज पाइन्थे जंगलमा। जंगल भरिभराउ मात्रै हुँदैन्थ्यो, फलफूलले पनि सजिएका हुन्थे। अहिले त सबै काटेर सखाप पारिसके। किन मासियो होला त वन ?वनमा समिति लाग्यो। समितिहरू पैसा खाएर मोटाए। सबै जंगल सकियो।पहिला नदी र खोला कस्तो थिए ? नदीमा पानी बग्थ्यो। वर्षातमा १०१२ खोलाको पानी आउँदा चौरीहरू (वस्तुभाउ) पल्टिल्थे। धान, मरुवा जे लगाउँदा पनि मनग्य फल्थ्यो।अहिले कस्तो छ ?अहिले त अन्नबाली फल्न छोड्यो। क्रसरवालाहरूले खोलालाई गहिरो बनाए। खेतमा पानी चढ्दैन। बाढीले खेत बगाउन थाल्यो। कटान गर्यो भनेर किनारमा बालु, माटी पत्थल (माटो, बालुवा, ढुंगा)जम्मा गरेर राख्यो। बिहान त त्यहाँ केही पनि हुन्न। उठाएर लगिसकेको हुन्छ। कसले लान्छ र ?त्यही क्रसरवालाहरूले। उनीहरू गिटी, बालुवा बिक्री गर्छन्। सम्पत्ति बनाउँछन्। हिजोसम्म उनीहरूको केही थिएन, आज उनीहरूसँग गाडीघोरा सबै भइसके। तर, सरकारी नदी र वन भने सकिँदै गए। प्रहरीले उनीहरूलाई पक्राउ गर्दैन र ? पुलिस (प्रहरी) धार (खोला)मा जान्छन। तस्करहरूले पाँचपाई (दुईचार पैसा) उनीहरूको जेबी(गोजी) मा हालिदिन्छ। अनि भर्ती (लोड) गाडीलाई पनि छोडेर पुलिस फर्किहाल्छ। ढेउवा(रुपैयाँ) मा सबै भुल्छन्। सरकारले किन निगरानी नगरेको होला ? पुलिस प्रशासनले सरकारलाई मालुम (जानकारी) दिए पो। उनीहरूको गोजीमा क्रसरवालाहरूले पैसा हालिदिन्छ। अनि, चुप लाग्छन्। नदीमा पानी देखिन छोड्यो, कस्तो असर परेको छ ? नदीमा पानी छैन। इनार सुके। चपाकल हराए। मान्छेलाई खाने पानीको पनि समस्या भइसक्यो।पहिले कति खन्दा पानी आउँथ्यो ? चालीसपैंतालीस हातमै मज्जाले पानी आउँथ्यो।अहिले ? सय हात तल जाँदा पनि पानी पाउन मुस्किल छ। पहिला नदीमा त्यसै पानी बग्थ्यो। अहिले त्यहाँ चुट्टी(कमिला) हिँड्छन्।नदीकै पानी प्रयोग गर्नुहुन्थ्यो पहिले ?हो, औरही नदीबाट पानी लगेर खान्थ्यौ। जहाँ मेरो नातिलाई क्रसरवालाहरूले मारिदियो। त्यहीँ खोलाको औरही थान भन्ने ठाउँमा बाँधबाँथ्यौ। गाउँमै पानी आउँथ्यो। लत्ताकपडा धुने, नुहाउने, खाने, सिँचाइ गर्ने सबै त्यही पानीको प्रयोग हुन्थ्यो ।कुन महिनामा बाँध बाँध्नुहुन्थ्यो ? असारमा। असार महिनादेखि फागुनसम्म पानी आउँथ्यो। औरही खोलाबाट ४० वर्ष अघिसम्म सयौं बिघा खेतमा सिँचाइ हुन्थ्यो। श्रीपुर, विश्रामपुर, नक्कटाझिजका जग्गाहरूमा सिँचाइ हुन्थ्यो। अब त बाँध पनि कहाँ हरायो, हरायो।खोला किन सुक्यो ?किन सुक्यो ? त्यो त मालिक(भगवान्) लाई थाहा होला। तर, आजभोली जंगलीझार केही छैन। पहिला आकाशबाट पानी बर्सिन्थ्यो। ६ महिना बढी भयो, पानी नपरेको। पुर्वा नक्षत्रमा एकदिन मात्रै पानी पर्यो। जति सक्यो किसानहरूले धान रोपे। त्यसदिनदेखि आकाशबाट इन्द्रभगवान्ले थोपो पानी झारेनन् पृथ्वीमा। अहिले अनिकाल पर्दै गयो। मान्छे पापी भए। देवताहरू पनि रिसाएजस्तो छ। नदी दोहनले केके दुःख भोग्नुभयो ?खेती हुन छोड्यो, अन्नको समस्या भयो। इनार सुक्यो, पिउने पानी पाउनै कठिन छ। गाँउमा एउटा बोरिङ छ। त्यसलाई चारैतिर नचाउँदा ४० बिघामा गहुँ बाली लगाइयो। केहीले पटाएर कुसियार(उखु) रोपेका छन्। धेरै खेत बाँझै छन्।नदी र वन कसले सके जस्तो लाग्छ ? केही तस्कर र गुन्डाहरूले वन र नदी खाइसके। नेताहरूले पनि उनीहरूलाई पालिरहेका छन्।यसबाट नेतालाइ के फाइदा हुन्छ र ?आफ्नो जेबी (पकेट) भर्नका लागि। जति जंगल थियो, सबै कटानी गरेर नेताहरूले पकेटमा हालिसके। अहिले नदी खनेर हाल्दै छन। यो पनि त एक दिन सकिन्छ। सरकारले जंगल काट्ने, नदी खन्नेलाई बाँध्ने, पक्रिने, थुन्ने काम गरेको भए तस्करहरू पनि डराउँथे। त्यो त भएन। सबै मिलेका छन्। नदीनाला, वन लुटेका छन्। जसको केही थिएन, उनीहरू गाडीघोरा किनेका छन्। सम्पत्ति जोडेका छन्।"
बाबुरामले भने आफूसँग ७० प्रतिशत सदस्यसहितको बहुमत छ,"काठमाडौं : नेपाल समाजवादी पार्टीका अध्यक्ष डा बाबुराम भट्टराईले माओवादीसँग आफ्नो पार्टीले एकता गरेको भन्दै गलत प्रचार गरिएको बताएका छन्। बुधबार काठमाडौंमा पत्रकार सम्मेलन गर्दै भट्टराईले पार्टीका केही मान्छेहरू माओवादीमा गएको विषयलाई पूरै पार्टी नै माओवादीसँग एकता भएको भन्दै गलत प्रचार गरिएको बताए। राजनीतिक यात्रामा केही व्यक्तिहरू अर्को पार्टीमा जानु स्वभाविक भए पनि माओवादी अध्यक्ष प्रचण्डको उपस्थितिमा केही व्यक्तिहरू माओवादीमा प्रवेश गरेको कुरालाई सिंगो पार्टी माओवादीमा मर्ज भयो भन्नुले आश्चर्यचकित तुल्याइएको उनले बताए। भट्टराईले माओवादीसँग सहकार्य गर्ने कुरामात्रै भएको र सो पार्टीसँग पूर्णरूपमा मर्ज हुने कुरा कहिल्यै नभएको दाबी गरे। अहिले आफूहरूसँग ७० प्रतिशत सदस्यसहितको बहुमत रहेको उनले बताए। त्यस्तै भट्टराईले मुलुकलाई भ्रष्टाचारमुक्त बनाउन अधिकार सम्पन्न जनलोकपालको व्यवस्था गरेर सबैमाथि छानबिन गर्नुपर्नेमा जोड दिए। त्यस्तै उनले मुलुकलाई स्थिरतातर्फ अघि बढाउने प्रत्यक्ष राष्ट्रपति र मुख्यमन्त्री, पूर्ण समानुपातिक निर्वाचन प्रणाली स्थापितका लागि निरन्तर आवाज उठाउने बताए।"
"अर्थमन्त्री पुनको प्रश्न हामीले किन खर्च गर्न सकेनौं? प्रधानमन्त्री, मन्त्री कि प्रशासनका कारण?","काठमाडौं : अर्थमन्त्री वर्षमान पुनले पुँजीगत खर्चतर्फ कम बजेट विनियोजन हुँदा अर्थतन्त्र शिथिल बनेको बताएका छन्। उनले विकास बजेट खर्च गर्न नसक्नुले पनि अर्थतन्त्र चलायमान हुन नसकेको बताए। विनियोजन विधेयकको सिद्धान्त र प्राथमिकतामा सांसदहरूले उठाएको प्रश्नको जवाफ दिँदै अर्थमन्त्री पुनले अर्थतन्त्रलाई सुधार गर्न खर्च गर्नुपर्ने बताए। पुँजीगततर्फको बजेट पनि बढाउनुपर्ने उनको भनाइ छ। 'अर्थतन्त्र शिथिलताको अवस्थामा मात्र छ। मन्दीको अवस्था छैन। नेपालको अर्थतन्त्र कोभिडकालमा मात्रै नकारात्मक बन्न पुगेको थियो। अहिले त्यस्तो छैन। अर्थतन्त्रमा भलै अपेक्षाकृत सुधार देखिएको छैन। तर, उकालो लाग्ने बाटोमै छौं,' अर्थमन्त्री पुनले भने। उनले अर्थतन्त्र रातारात सुधार्न नसकिने बताए। त्यसका लागि सबै क्षेत्रको साथ सहयोग र खर्च गर्न डाराउन नहुने उनको भनाइ छ। 'किन हामीले खर्च गर्न सकिरहेका छैनौं? यसमा मन्त्री वा प्रधानमन्त्री कसको कमजोरी छ? कि प्रशासनको खर्च गर्ने क्षमतामा कमजोरी हो?,' उनले प्रश्न गरे। उनले यस कुरामा लाज नमानी सुधार गर्नेतर्फ सबै लाग्नुपर्ने बताए। उनले पैसाको अभावभन्दा पनि खर्च गर्ने क्षमता नपुगेको बताए। 'अहिले हामीलाई पैसाको अभाव होइन, खर्च गर्ने क्षमता नपुगेको हो। हामीसँग ५ खर्ब बढी रकम छ। त्यसमा पुँजीगत खर्च ३ खर्ब बढी छ। वैदेशिक सहयतातर्फ ऋण वा अनुदान सहयोग गर्छु भन्नेहरू पनि उतिकै छन्। अनि हाम्रो कमजोरी कहाँ भयो?,' उनले प्रश्न गरे। अर्थमन्त्री पुनले राजस्व ४० प्रतिशत अपेक्षा गरे पनि ९ प्रतिशतमात्रै उठ्ने गरेको बताए। अहिले वैदेशिक सहयोग पनि ६७ प्रतिशतमात्र खर्च भएको उनको भनाइ छ। जबकि विगतमा २२ प्रतिशतसम्म वैदेशिक खर्च हुने गरेको उनले बताए। 'अनि कहाँनेर चुक भयो? राम्रा कामको सबैले स्वामित्व लिउँ। नराम्रा कुरालाई सुधार गर्दै लैजाउँ। जनताका अपेक्षा र युवाका आकांक्षालाई पूरा गर्नैपर्छ,' उनले भने। उनले अर्थतन्त्र सुधार गर्न आगामी वर्षको बजेट विशेष बनाउने बताए। उनले कृषिको आधुनिकीकरण गर्ने, सिँचाइ व्यवस्था, चक्लाबन्दी खेतीलगायतका कुरामा ध्यान दिइने बताए। उनले लगानीअनुसार उत्पादन हुन नसकेका उद्योगहरू बन्द गर्ने वा पुनःसंरचना गरिने बताए। त्यस्तै अर्थतन्त्रमा चुनौती देखिएकाले त्यसलाई चिर्न निजी क्षेत्रलाई समेत समेटर अगाडि बढ्ने र सरकारी खर्चमा मितव्ययिता अपनाइने बताए। निर्माणाधीन योजनाहरू पूरा गर्न पहल गर्नेदेखि स्वास्थ्य बिमालाई सहज बनाउने, शान्ति प्रक्रिया पूरा गर्न उचित स्रोतको व्यवस्था गर्ने प्रतिवद्धता अर्थमन्त्रीले जनाए। उनले सहकारी, लघुवित्त र मिटरव्याज पीडितसँग सरकार रहेको बताउँदै उनीहरूका समस्या समाधान गर्ने बताए। त्यस्तै दूग्ध किसानका समस्या समाधान गर्दै युवाहरूलाई रोजगारी सिर्जना गर्नेगरी बजेट ल्याइने बताए। उनले संसदमा उठाउन छुटेका विषयहरू मौखिक वा लिखितरूपमा पेस गर्न आग्रहसमेत गरे।"
परराष्ट्रमन्त्री श्रेष्ठ चीन भ्रमणमा जाँदै,"काठमाडौं : परराष्ट्रमन्त्री नारायणकाजी श्रेष्ठ चीन भ्रमणमा जाने भएका छन्। उनी चैत ११ गते आइतबार बेइजिङ प्रस्थान गर्ने परराष्ट्र मन्त्रालय स्रोतले जानकारी दियो। परराष्ट्रमन्त्री श्रेष्ठले चीनमा समकक्षी वाङ यीसँग भेटवार्ता गर्नेछन्। उनीहरूबीच बेइजिङमा बिआरआई परियोजना कार्यान्वयन गर्ने विषयमा विस्तृत छलफल हुने परराष्ट्र मन्त्रालय स्रोतले जानकारी दियो। गत चैत १ गते नेपालका लागि चिनियाँ राजदूत छन् सोङले प्रधानमन्त्री पुष्पकमल दाहाललाई भेटेर बिआरआई परियोजना अघि बढाउन आग्रह गरेका थिए। चिनियाँ विदेश मन्त्रालयले पनि नियमित पत्रकार सम्मेलनमा नेपालको बदलिँदो सत्ता समीकरणसँग मिलेर काम गर्ने बताएको थियो। बिआरआई परियोजना कार्यान्वयनको विषयलाई चीन सरकारले महत्व दिँदै आएको छ। तर, बिआरआई परियोजना चीनले सोचेअनुसार अघि बढ्न सकेको छैन।"
बजेटरी सिस्टममा देखिएका व्यथिति थितिमा नल्याए ठूलो समस्या आउँछ : पूर्वअर्थमन्त्री महत,"काठमाडौं : पूर्वअर्थमन्त्री प्रकाशशरण महतले अर्थतन्त्र सकारात्मक भएपनि बजेटरी सिस्टममा व्यथिति आएको बताएका छन्। बुधबार प्रतिनिधिसभा बैठकमा आगामी आर्थिक वर्ष २०८१र०८२ का लागि विनियोजन विधेयकको सिद्धान्त र प्राथमिकतामाथि छलफलमा बोल्दै पूर्वअर्थमन्त्री महतले व्यथितिलाई थितिमा नल्याए ठूलो समस्या खडा हुने बताएका हुन्। उनले बेथितिमा चलेको बजेटरी सिस्टमलाई आफूले अनुशासनमा ल्याउने काम गरेको दावी गरे। नेता महतले विगतमा आवश्यकता र प्राथमिकताविना अनुत्पादान क्षेत्रमा खर्च भएकाले अहिले समस्या आएको बताए। प्रमुख प्रतिपक्षी नेपाली कांग्रेस सांसद डामहतले कार्यकर्तामुखी बजेट नल्याउन अर्थमन्त्री वर्षमान पुनलाई सुझाव समेत दिए। 'बजेटरी सिस्टममा व्यथिति आएको छ। यसलाई थितिमा ल्याउनुपर्छ। यसलाई थितिमा नल्याउने हो भने हामी झनै ठूलो अप्ठ्यारोमा पर्छौं। नयाँ गठबन्धन बनेको छ। नयाँ अर्थमन्त्री बन्नु भएको छ। मैले सुनिराखेको छु। अब ठूलो बजेट बनाउनुपर्छ। २० खर्बको २१ खर्बको बजेट बनाउनुपर्छ। बनाउनुहोस् शुभकामना छ। २५ ३० खर्बको बजेट बनाउनुहोस्। तर बजेट प्रस्ताव गर्ने। काल्पनिक आम्दानीको श्रोत देखाउने। सबै ठाउँमा राख्या छु भनेर पनि घोषणा गर्ने। र सँगसँगै आफ्ना कार्यकर्ताले चाहेका जेजे मागहरू छन् त्यसलाई वितरण गरेर पूर्ति गर्ने। यसले एकछिन खुसी भएजस्तो देखिएला। तर, यसले दिर्घकालीन दायित्व सृजना गर्छ। र त्यो घोषणाहरू पूर्ति हुँदैन। त्यसपछि टाउकोमा रुनुपर्ला।' उनले अर्थतन्त्रमा आफूले कोरेको अनुशासनको बाटोमा हिँड्न अर्थमन्त्री वर्षमान पुनलाई अनुरोध समेत गरे।"
उपनिर्वाचनमा उम्मेदवार उठाउन एकीकृत समाजवादीले गठबन्धन दलसँग छलफल गर्ने,"काठमाडौं : नेकपा एकीकृत समाजवादीले वैशाख १५ गते हुने उपनिर्वाचनमा उम्मेद्वार तय गर्न गठबन्धन दलहरूसँग छलफल गर्ने निर्णय गरेको छ। पार्टी कार्यालय आलोकनगरमा बुधबार बसेको समाजवादीको सचिवालय बैठकले गठबन्धनदलहरूसँग छलफल छलफल गरेर इलाम र बझाङको उपनिर्वाचनमा उम्मेदवारीका सन्दर्भमा पार्टीमा थप छलफल गर्ने निर्णय गरेको प्रवक्ता जगन्नाथ खतिवडाले जानकारी दिए। बैठकले इलाम २ मा प्रतिनिधि सभा सदस्य चयन र बझाङ १ मा प्रदेश सभा निर्वाचनका लागि पार्टीको प्रदेश, जिल्ला, क्षेत्रीय कमिटीसँग राय सुझाव माग्ने र त्यसका आधारमा आवश्यक निर्णय लिने निष्कर्ष बैठकले निकालेको उनले बताए। यसैबीच नेकपा एकीकृत समाजवादीका सम्मानित नेता झलनाथ खनालले उपनिर्वाचनका लागि गठबन्धनले साझा उम्मेदवार बनाए आफूले सोच्नसक्ने बताए। पार्टी कार्यालयमा सञ्चारकमीसँग कुरा गर्दै खनालले यसअघिको चुनावमा इलामले फुर्सद दिएकाले अहिले पार्टी निर्माणका साथै राष्ट्रिय राजनीतिलाई दक्षिणपन्थी भड्काउबाट वामपन्थी एकतातर्फ ल्याउने काममा लागेको अवस्थामा उपनिर्वाचनका लागि गठबन्धनले साझा उम्मेदवार बनाए आफूले सोच्नसक्ने बताए। इलाम२ मा एमालेबाट निर्वाचित सुवास नेम्वाङ र बझाङ १ मा नेपाली कांग्रेसबाट निर्वाचित पृथ्वीबहादुर सिंहको निधनपछि ती स्थानमा उपनिर्वाचन हुन लागेको हो।"
स्वर्गद्वारी गुठीपीडितका माग सम्बोधन गर्न कानुन बनाउने सहमति,"काठमाडौं : एक महिनादेखि दाङमा आन्दोलन गर्दै आएका स्वर्गद्वारी गुठीपीडित किसानको माग सम्बोधन गर्ने गरी नयाँ एकीकृत गुठीसम्बन्धी कानुनको तर्जुमा गर्ने प्रक्रिया अविलम्ब थालनी गर्ने सहमति भएको छ। सरकार र स्वर्गद्वारी गुठीपीडित किसान संघर्ष समितिबीच आज भूमि व्यवस्था, सहकारी तथा गरिबी निवारण मन्त्रालयमा भएको वार्तापछि उक्त सहमति भएको हो। सहमतिसँगै गत फागुन ८ गतेदेखि सडक आन्दोलन गर्दै आएका किसानले संघर्षका सम्पूर्ण कार्यक्रम स्थगित गरेका छन्। 'नेपालको संविधान, २०७२ ले गुठी सम्बन्धमा गरेका व्यवस्था व्यवस्थित गर्न साथै हाल स्वर्गद्वारी आश्रमको जग्गामा बसोबास गर्ने संघर्षरत मोही किसानको मागलाई सम्बोधन हुने गरी नयाँ एकीकृत गुठीसम्बन्धी कानुन तर्जुमाको प्रक्रिया अविलम्ब थालनी गर्ने सहमति भएको छ,' वार्तापछि सरकारी वार्ताटोलीका संयोजक एवं मन्त्रालयका सहसचिव कृष्णप्रसाद सापकोटाले भने, 'यो सहमतिपछि संघर्षरत मोही किसानले विभिन्न माग राखी यसअघि गर्दै आएका संघर्षका सम्पूर्ण कार्यक्रम आजको मितिदेखि स्थगन गरी गुठीसम्बन्धी आवश्यक कानुन तर्जुमा प्रक्रियामा प्रतिनिधिमूलक ढंगले सम्बन्धित निकायलाई आवश्यक सल्लाह, सुझाव तथा सहयोग उपलब्ध गराउनुहुनेछ।' अविलम्ब कानुन निर्माणको काम अघि बढाउन मन्त्रालयले एउटा टोली बनाएर तत्काल काम थाल्ने छ। यसमा संघर्ष समितिका तर्फबाट खटिने प्रतिनिधिले आवश्यक सहयोग गर्ने सहमति भएको छ। दुवै वार्ताटोलीलाई सम्बोधन गर्दै भूमि व्यवस्था, सहकारी तथा गरिबी निवारणमन्त्री बलराम अधिकारीले गुठीसम्बन्धी एकीकृत कानुन ल्याएर जतिसक्दो चाँडो भूमिमाथिको द्वैध स्वामित्वको अन्त्य गर्ने बताए। उनले संविधानले हरेक जनताको आवासको हक सुनिश्चित गरेको र अहिले किसान मजदुरकै आन्दोलनको जगमा स्थापित सरकार भएकाले नयाँ कानुनमार्फत जसरी पनि समस्या समाधान गर्ने प्रतिबद्धता व्यक्त गरे। वार्तामा मन्त्री अधिकारीसहित सांसदद्वय मेटमणि चौधरी र नारायणी शर्मा, मन्त्रालयका सचिव गोकर्णमणि दुवाडी, गुठी संस्थानका अध्यक्ष शिवराज पण्डित, सरकारी वार्ता समितिका संयोजक सापकोटासहित वार्ता समितिका सदस्यहरू, संघर्ष समितिका संयोजक प्रभु चौधरी, सहसचिव प्रवीण दहित थारू, सदस्यहरू लालबहादुर चौधरी र बालकृष्ण चौधरीको सहभागिता थियो। वार्तामा नेपाल कम्युनिष्ट पार्टी (माओवादी केन्द्र) का केन्द्रीय सदस्य एवं दाङ जिल्ला इञ्चार्ज निर्मल आचार्य, नेपाल कम्युनिष्ट पार्टी (एमाले) दाङका सचिव मनोहर बुढाथोकी, थारू कल्याणकारिणीसभाका भुवन चौधरी, राष्ट्रिय भूमि अधिकार मञ्च नेपालका अध्यक्ष ल्यामबहादुर दर्जी, कोषाध्यक्ष पातली थामीलगायत उपस्थित थिए। स्वर्गद्वारी गुठीको जग्गा वषौंदेखि जोतभोग गर्दै आए पनि स्वामित्व पाउन नसकेको भन्दै पीडित किसानले फागुन ८ गतेदेखि दाङमा आन्दोलन गर्दै आएका थिए। किसानको आन्दोलनपछि सरकारले गुठी पीडित संघर्ष समितिसँग वार्ता गर्न फागुन १७ गते भूमि व्यवस्था, सहकारी तथा गरिबी निवारण मन्त्रालयका सहसचिव कृष्णप्रसाद सापकोटाको संयोजकत्वमा पाँच सदस्यीय वार्ताटोली गठन गरेको थियो। सञ्चार तथा सूचना प्रविधिमन्त्री रेखा शर्माको उपस्थितिमा फागुन २० गते वार्ताटोलीले दाङमै प्रारम्भिक छलफल गरी १५ दिनभित्र प्रतिवेदन तयार पार्ने प्रतिबद्धता व्यक्त गरेको थियो। समितिले दिएको सो समय सकिन थालेकाले आफूहरूका मागप्रति सरकारलाई थप संवेदनशील बनाउन भन्दै संघर्ष समितिका पदाधिकारी काठमाडौं आएका थिए। काठमाडौं आएर संघर्ष समितिले गत आइतबार सञ्चार तथा सूचना प्रविधिमन्त्री एवं दाङ क्षेत्र नं २ का प्रतिनिधिसभा सदस्य रेखा शर्मा, नेकपा (एमाले) का महासचिव शंकर पोख्रेल र नेपाली कांग्रेसका नेता एवं दाङ क्षेत्र नं ३ का प्रतिनिधिसभा सदस्य दीपक गिरीसँग भेटघाट गरेको थियो। किसानले आन्दोलन सुरु भएपछि यसलाई प्राथमिकतामा राखेर मन्त्री शर्माले यो एजेन्डा मन्त्रिपरिषद् बैठकमा उठाउँदै वार्ता समिति गठन गरी समस्या समाधानका लागि पहल गर्दै आएका थिए। उनले दाङ पुगेर सरकारी टोली र संघर्ष समितिबीच वार्ता गराउनाका साथै काठमाडौं आएका संघर्ष समितिका पदाधिकारीलाई सहजीकरण गरेर मन्त्री अधिकारीसँग छुट्टै छलफल पनि गराएका थिए।"
नेपाल वृद्धवृद्धाको देश बन्दैछ छ : राजेन्द्र महतो,"गुलरिया : नेता राजेन्द्र महतोले नश्लवादी चिन्तन बोकेका सरकारले नेपाली युवाहरूलाई विदेशीन बाध्य पारेर नेपाल वृद्धवृद्धाको देश बन्दै गइरहेको बताएका छन्। देश दौडाहामा निस्किएका उनले बर्दियाको गुलरियामा पत्रकार भेटघाटमा अहिलेको ब्यवस्थाले देश डुबाएको बताए। नेपालको राणा शासन, राजतन्त्रलाई गाली गर्नु निरर्थक हुने बताउँदै उनले जहानियाँ तन्त्र तथा निरंकुश तन्त्रमा तत्कालीन ब्यवस्था अनुरुप देश चलेको स्मरण गराए। लोकतान्त्रिक गणतन्त्रले देश डुबाएको दाबी गर्दै नेता महतोले ३४ वर्षीय नयाँ व्यवस्थाले कुनै उपलब्धि नदिएको प्रष्ट्याए। नश्लवादी चिन्तन बोकेका दलहरूको शासन ब्यवस्थाका कारण देश डुब्ने तयारीमा हुँदा नेपालीहरू विदेशीन बाध्य पारिएको उनको भनाइ छ।"
मोहन विक्रम सिंहले आफू कम्युनिष्ट भनेर जिन्दगीभरि ढाँटे : केपी ओली,"काठमाडौं : नेकपा एमाले अध्यक्ष केपी शर्मा ओलीले मोहनविक्रम सिंहले आफू कम्युनिष्ट भनेर जिन्दगीभरि ढाँटेको आरोप लगाएका छन्। काठमाडौं जिल्ला कमिटीको भेलालाई सम्बोधन गर्दै अध्यक्ष ओलीले मोहन विक्रम सिंहको पतन भएको बताए। उनले कांग्रेस सत्ता बाहिर पुगेपछि मोहन विक्रम सिंहले छाती पिटीपिटी रोएको बताए। 'मोहन विक्रम सिंह, कांग्रेस बाहिर गयो भनेर छाती पिटीपिटी रुँदैछन्। कांग्रेसको सरकार भए त श्रीमतीलाई राष्ट्रियसभामा मनोनीत गरेर पठाउँथे होला भन्दै ग्वाँग्वाँ रोइरहेका छन्,' उनले भने, 'मान्छेहरू यसरी पतन हुन्छ।' अध्यक्ष ओलीले सिंहले जिन्दगीभरि आफू कम्युनिष्ट भनेर ढाँटेको आरोप लगाए। 'जिन्दगीभरि कम्युनिस्ट भनेर ढाँट्यो ढाँट्यो अनि बुढ्यौली लागेपछि कांग्रेस। त्यस्ता अवसरवादीहरू कहाँबाट के टिपु भनेर मानसिकता फेर्छन्,' ओलीले भने। उनले एमाले अवसर देखेर बदलिने पार्टी नभएको बताए। उनले आफ्ना नेताकार्यर्तालाई पनि त्यस बाटोमा नजान आग्रह गरे।"
'उत्पादन र रोजगारी वृद्धि गर्न प्रदेश र पालिकालाई ऋण दिऔं',"काठमाडौं : नेकपा माओवादी केन्द्रका सांसद हितराज पाण्डेले बजेटका सिद्धान्त र प्राथमिकतालाई समाजवादको आधार तयार पार्नेगरी व्यापक परिमार्जन गर्न आवश्यक रहेको बताएका छन्। बुधबार प्रतिनिधिसभा बैठमा विनियोजन विधेयक २०८१०८२ का सिद्धान्त र प्राथमिकतामाथि छलफलमा भाग लिँदै माओवादी केन्द्रका प्रमुख सचेतक पाण्डेले उत्पादन र रोजगारी वृद्धि हुने आयोजनामा प्रदेश र पालिकाहरूलाई सहुलीयतपूर्ण ऋण उपलब्ध गराउने नीति बनाउनुपर्ने सुझाव दिएका छन्। उनले आर्थिक गतिविधिलाई चलाएमान बनाउन विभिन्न उपायहरु अबलम्बन गरी आय वृद्धि गरेर बजेटको अंकले बढाउनुपर्ने बताए। नेता पाण्डेले बजेट कार्यान्वयनमा जनतामा विश्वासको संकट रहेको जिकिर गरे। उनले बजेटमा जति कुरा आएपनि कार्यान्वयन हुँदैन भन्ने खालको विषयमा सरकारले विश्वास दिलाउनुपर्नेमा जोड दिए। यसका लागि सरकारले केही आयोजनाहरू एक आर्थिक वर्षमा सम्पन्न हुनेगरी छनौट गरी ती आयोजनाहरू सरकारले कार्यान्वयन गरेर सक्यौं भनेर विश्वास दिलाउनुपर्ने उनको सुझाव छ। नेता पाण्डेले आय वृद्धि गर्नका लागि छोटी भन्सारलाई बढाउने, सूर्तिजन्य पदार्थमा कर वृद्धि गर्ने ,जटिबुटीसहित बनजंगलका सामग्रीहरूको संकलन र उपयोग गर्ने लगायतका उपायहरू अपनाउनुपर्ने बताए। आम्दानी नभइ बजेट नबढ्ने भन्दै आधुनिक प्रविधिहरूलाई प्रयोगमा ल्याइ उत्पादन वृद्धि गर्नुपर्ने बताए। उनले खोला र खोल्सामा बगेर खेर जाने पानीलाई बाँध बाँधेर पानीको सदुपयोग गर्नुपर्ने समेत आग्रह गरे।"
लिङ्देनले भने : दरबार हत्याकाण्ड छानबिन गरेर पूर्वराजा ज्ञानेन्द्रलाई जेल कोच्ने हिम्मत छ ?,"वीरगन्ज : राष्ट्रिय प्रजातन्त्र पार्टी (राप्रपा) का अध्यक्ष राजेन्द्र लिङ्देनले राजदरबार हत्याकाण्डको छानबिन गरेर सत्यतथ्य बाहिर ल्याउन ठूला दलहरुलाई चुनौती दिएका छन्। बुधबार बिहान वीरगन्जमा आयोजित पत्रकार सम्मेलनमा अध्यक्ष लिङ्देनले पूर्वराजा ज्ञानेन्द्र शाहको लोकप्रियताबाट अत्तालिएर ठूला दलहरुले दरबार हत्याकाण्डमा पूर्वराजालाई मुछ्ने गरेको बताएका हुन्। उनले भने, जब जब राजाको लोकप्रियता बढ्छ, तब तब ठूला दलहरुले राजालाई धम्क्याउन दरबार हत्याकाण्डमा राजालाई मुछ्दै आएका छन्। उनले शाह दोषी लागे दरबार हत्याकाण्डको किन छानबिन गरेनन् भन्दै प्रश्न गरे।बारम्बार दरबार हत्याकाण्डसँग जोडेर पूर्वराजालाई धम्क्याउने र बदनाम गर्न खोज्नेहरुले हिम्मत छ भने छानबिन आयोग गठन गरेर सत्यतथ्य सार्वजनिक गरुन्।उनले थपे, यदि दरबार हत्याकाण्डमा पूर्वराजा दोषी नै थिए भने दरबार हत्याकाण्डपछि शेरबहादुर देउवा,केपी ओली,प्रचण्ड,माधव नेपालहरु पटक पटक प्रधानमन्त्री भए। आफू पटक पटक प्रधानमन्त्री भएका बेला ती नेताहरुले दरबार हत्याकाण्डको किन छानबिन गरेनन् ? किन राजालाई जेलमा हालेनन्, लिङ्देनको प्रश्न थियो। अध्यक्ष लिङ्देनले गणतन्त्र र संघीयताको खारेजी, राजतन्त्र र हिन्दु राष्ट्रको पुनर्स्थापना, प्रत्यक्ष निर्वाचित प्रधानमन्त्री लगायतका एजेन्डा लिएर अहिले राप्रपा जनताको बिचमा आएको बताए। राप्रपाका यी मुद्दाको पक्षमा जनताको समर्थनपनि प्राप्त भइरहेको दाबी उनले गरे। अध्यक्ष लिङ्देनले नेपालमा गणतन्त्र र संघीयताको खारेजी, राजतन्त्र र हिन्दु राष्ट्रको पुनर्स्थापना नेपाली जनताकै बलमा हुनुपर्ने राप्रपाको मान्यता रहेको बताए। यसमा कुनैपनि विदेशी शक्तिको हस्तक्षेप राप्रपालाई स्वीकार्य नहुने उनले बताए। अध्यक्ष लिङ्देनले भने,विदेशीको साथ र सहयोगबाट आउने कुनैपनि परिवर्तन स्थायी हुँदैन। जनताको लागिपनि हितकर हुँदैन। यो कुरा गणतन्त्र ,धर्मनिरपेक्षता र संघीयताले नै पुष्टि भइसकेको छ। गणतन्त्र र संघीयताले नेपालीको पहिचान, धर्म,भाषा,संस्कृतिलाई खतरामा पारेकाले राप्रपाले गणतन्त्र र संघीयता खारेजीको माग गरेको उनले बताए।"
प्रतिनिधिसभामा अर्थमन्त्री पुनले विनियोजन विधेयकका सिद्धान्त र प्राथमिकतामाथि उठेका प्रश्नको जवाफ दिने,काठमाडौं : प्रतिनिधिसभा बैठक बस्दैछ। अहिले बिहान ११ बजे बस्ने बैठकमा ऊर्जा जलस्रोत तथा सिंचाइ मन्त्री शक्ति बहादुर बस्नेतले अन्तर्राष्ट्रिय सौर्य गठबन्धन (आइएस) को स्थापनासँग सम्बन्धित सम्झौतामाथि सामान्य छलफल गरियोस् भन्ने प्रस्ताव प्रस्तुत गर्ने कार्यसूची छ। यसैगरी कृषि सहकारी तथा प्राकृतिक स्रोत समितिको प्रतिवेदन सहितको खाद्य स्वच्छता तथा गुणस्तर वविधेयक २०७८ माथि छलफल गरियोस् भन्ने प्रस्ताव प्रस्तुत गर्ने कार्यसूचीमा उल्लेख छ। मन्त्री ज्वालले खाद्य स्वच्छता तथा गुणस्तर विधेयक २०८० लाई पारित गरियोस् भन्ने प्रस्ताव प्रस्तुत गर्नेछन्। आजको बैठकमा अर्थमन्त्री वर्षमान पुनले आर्थिक वर्ष २०८००८१ को लागि विनियोजन विधेयकका सिद्धान्त र प्राथमिकता सम्बन्धमा छलफलमा उठेका प्रश्नको जवाफ दिने कार्यसूची छ।
"सहकारी,लघुवित्त र मिटरब्याज पीडितका समस्या समाधान गर्न सरकार प्रतिबद्ध : अर्थमन्त्री","काठमाडौं : अर्थमन्त्री वर्षमान पुनले जनताको तीव्र विकासको चाहना पुरा गर्दै समृद्धिको यात्रालाई गति दिन सरकारले पुरा ध्यान दिने प्रतिबद्धता व्यक्त गरेका थिए। बुधबार राष्ट्रिय सभा बैठकमा विनियोजन विधेयक २०८१ को सिद्धान्त र प्राथमिकता माथिको छलफलमा उठेका प्रश्नको जवाफ दिँदै मन्त्री पुनले नयाँ सत्तासमिकरणमा संलग्न राजनीतिक दलका तर्फबाट न्यूनतम नीतिगत प्राथमिकता र साझा संकल्प तयार भएको भन्दै जनताको तीव्र विकासको चाहना पुरा गर्दै समृद्धिको यात्रालाई गति दिन सरकारले पुरा ध्यान दिने प्रतिबद्धता व्यक्त गरे। उनले उत्पादनदेखि उपभोगसम्म र लगानीदेखि व्यापारसम्म देखिएको शिथिलता हटाउन नीतिगत सुधार गर्दै आर्थिक क्रियाकलापलाई तीब्रता दिन र निजी क्षेत्रलाई विश्वासमा लिई अगाडि बढ्ने बताए । पुँजीगत खर्चको न्यूनताको समस्या समाधान गर्न नीति,कानुन र प्रक्रिया सुधार अघि बढाइने उनले बताए । मन्त्री पुनले आवश्यकता,संभावना र सोचलाई सम्बोधन गर्नेगरी सन्तुलन मिलाएर आगामी वर्षको बजेटको सिद्धान्त र प्राथमिकता कायम गरिने जानकारी दिए। आगामी वर्षको बजेट सोह्रौं योजनाको सोच अनुसारको पहिलो वर्षको प्रमुख कार्यक्रमहरु कार्यान्वयन गर्ने वर्ष हुने समेत उनले बताए । मन्त्री पुनले सुशासन,सामाजिक न्याय र समृद्धिको सोच सहित कार्यान्वयनमा आउने योजनाका कार्यक्रमहरुको कार्यान्वयनबाट आगामी आर्थिक वर्ष संविधानमा उल्लेख भए बमोजिमको समाजवाद उन्मुख अर्थतन्त्र र सामाजिक प्रणालीको विकासको लागि केहि ठोस आधार तयार हुने धारणा राखे। त्यस्तै मन्त्री पुनले बजारमा पहुँच र प्रविधि हस्तान्तरणलाई केन्द्रविन्दुमा राखी अतिकम विकसित राष्ट्रको दर्जाबाट स्तरोन्नति भएपछिको संक्रमणकालिन रणनीति कार्यान्वयन गरिने बताए । सहकारी र लघु वित्तमा रहेका समस्या तथा र मिटरब्याज पीडितहरूको साथमा सरकार रहेको भन्दै उनले यसका लागि सरकारले काम अगाडि बढाइ सकिएको जानकारी दिए । उनले कृषिलाई आर्थिक वृद्धि, रोजगारी सिर्जना, गरिबी निवारण, औद्योगिकीकरण, निर्यात व्यापार र आपूर्ति व्यवस्था अभिवृद्धिको प्रमुख क्षेत्रका रूपमा विकास गरिने जिकिर गरे।"
जिम्मेवार प्रतिपक्षीले पूर्वाग्रह राखेर राजीनामा माग्दैन : रघुजी पन्त,"काठमाडौं : नेकपा एमालेका नेता रघुजी पन्तले पूर्वाग्रह र दबाबका आधारमा राजीनामा माग्ने काम जिम्मेवार प्रतिपक्षीले गर्न नहुने बताएका छन्। बुधबार संसद भवनमा सञ्चारकर्मीसँग कुरा गर्दै पन्तले संसदमा प्रतिपक्षीले राखेका विषयमा सरकारले ध्यान दिनुपर्ने भए पनि विना प्रमाण पूर्वाग्रह र दबाबका आधारमा राजीनामा माग्ने काम जिम्मेवार प्रतिपक्षीले गर्न नहुने बताए। राजीनामा मागेर काम नै गर्न नदिने परिस्थिति सिर्जना गर्न नहुने उनको भनाइ छ। तथ्य आधार, प्रमाणका आधारमा उठाएका आवाजलाई वेवास्ता गर्न नमिल्ने तर प्रतिपक्षीले पनि राजनीतिक आधारहरूलाई पनि हेर्नुपर्ने उनले बताए। उनले सरकारले गरिरहेको काम र प्रतिपक्षीले उठाएका विषयलाई जाँच्ने अन्तिम अदालत जनता भएको बताए।"
"अर्थमन्त्री पुन र रुसी राजदूतबीच भेटवार्ता, जलविद्युत र मल कारखानामा लगानी गर्न इच्छुक","काठमाडौं : अर्थमन्त्री वर्षमान पुनले ठूला जलविद्युत् आयोजना र रासायनिक मल कारखानामा लगानी गर्न रुसलाई आग्रह गरेका छन्। नवनियुक्त अर्थमन्त्री पुनलाई बधाई ज्ञापन गर्न आज अर्थ मन्त्रालय पुगेका नेपालका लागि रुसी राजदूत अलेक्सेई नोभिकोभसँग अर्थमन्त्री पुनले यस्तो आग्रह गरेको उनको सचिवालयले जनाएको छ। 'हामीले विद्युत् खपतका लागि अन्तर्राष्ट्रिय बजारको सुनिश्चितता गरिसकेका छौं। अन्तर्राष्ट्रिय लगानीकर्ताका लागि नेपालमा जलविद्युत् उपयुक्त क्षेत्र हो,' अर्थमन्त्री पुनले भने, 'सरकारले स्वदेशमै रासायनिक मल कारखाना खोल्ने नीति लिएको छ। यसमा लगानी गर्न रुस इच्छुक भएमा त्यसको वातावरण बनाउन हामी तयार छौं।' नेपालले आगामी वैशाखमा आयोजना गर्न लागेको लगानी सम्मेलनमा बढीभन्दा बढी रुसी लगानीकर्ता आउने वातावरण बनाउन पनि अर्थमन्त्री पुनले राजदूत नोभिकोभलाई आग्रह गरे। जवाफमा राजदूत नोभिकोभले अर्थमन्त्री पुनको प्रस्ताव सकारात्मक रहेको बताउँदै रुसी लगानीकर्तासँग कुरा गर्ने प्रतिवद्धता जनाए। भूराजनीतिक कारणले पनि नेपालमा रुसी लगानीका लागि अत्यन्तै सकारात्मक वातावरण रहेको उनको भनाइ थियो। नेपालका दुवै छिमेकी मूलुक चीन र भारतसँग रुसको राम्रो सम्बन्ध रहेको उल्लेख गर्दै उनले नेपालभारत सीमा क्षेत्रमा दुवै मुलुकलाई लक्षित गरी मल कारखाना खोल्ने वा उत्पादित सामग्री ल्याएर बेच्न सकिने सम्भावना औंल्याए। राजदूत नोभिकोभका अनुसार रुसको उद्योग वाणिज्य संघको नेतृत्वमा लगानी सम्मेलनमार्फत् लगानी गर्न सकिने क्षेत्रको पहिचानका लागि बिहीबार एक प्रतिनिधिमण्डल नेपाल आउँदैछ। प्रतिनिधि मण्डलले सरकारी अधिकारी, लगानी बोर्ड र निजी क्षेत्रसँग साक्षात्कार गर्ने उनको भनाइ छ। द्विपक्षीय सम्झौताबिनै रुसी सेनामा नेपाली युवा भर्ती भएको विषयमा पनि अर्थमन्त्री पुनले चासो राखेका थिए। रुसी सेनामा कार्यरत नेपालीलाई स्वदेश फिर्तीको वातावरण बनाउनसमेत उनले रादजूत नोभिकोभलाई आग्रह गरे। रुसयुक्रेन युद्धमा परी मृत्यु भएका नेपालीको शव फर्काउने वातावरण बनाउन, घाइतेको उपचार तथा मृतक परिवारलाई राहत एवं क्षतिपूर्तिको व्यवस्था गर्न पनि अर्थमन्त्री पुनले रुसको ध्यानाकर्षण गराए। 'रुसी सेनामा आफ्ना नागरिक भर्ती गराउने हाम्रो नीति नभएको विषयमा परराष्ट्र मन्त्रालयले यसअघि नै स्पष्ट गरिसकेको छ। तैपनि विभिन्न बाटो भएर गएका नेपाली रुसी सेनामा भर्ती भएका छन्। यसमा नेपाल सरकारसँगै आम जनताको गम्भीर चासो र चिन्ता छ। म यहाँमार्फत् रुस सरकारलाई रुसी सेनामा कार्यरत नेपालीको घर फिर्तीको वातावरणका लागि आग्रह गर्दछु,' उनले भने। जवाफमा राजदूत नोभिकोभले नेपालीलाई सेनामा भर्ती गर्ने कार्यमा नेपाल सरकार दोषी नभएको स्पष्ट पारे। उनले रुसले पनि नेपालीलाई बोलाएर सेनामा भर्ती नगरेको तर्क गरे। भारत र दुबईसहित विभिन्न मुलुकबाट अवैधरूपमा गएका नेपाली स्वेच्छाले सेनामा भर्ती भएको उनले बताएका थिए। रुसले फिर्ता पठाउन चाहे पनि सबै नेपाली स्वदेश फर्कन इच्छुक नभएको खबर आफूले पाएको उनको दाबी छ। 'नेपालले पठाएर वा हामीले आह्वान गरेर उनीहरू सेनामा भर्ती भएका होइनन्। स्वेच्छाले भर्ति भएकाले स्वदेश फर्कभन्दा पनि धेरै नेपाली नफर्कने मनस्थितिमा रहेको खबर हामीले पाएका छौं,' उनले भने। युक्रेनी सेनाले बन्धक बनाएका नेपालीलाई युद्धबन्दी साटासाट गरेर मुक्त गराउने तयारी भइरहेको जानकारी पनि राजदूत नोभिकोभले अर्थमन्त्री पुनलाई दिए।"
राजनीतिक विचार नबोकेका मान्छेले आलो पालोको कुरा गर्छन् : केपी ओली,"काठमाडौं : नेकपा एमाले अध्यक्ष केपी शर्मा ओलीले राजनीतिक विचार नबोकेका मान्छेहरूले आलो पालोको कुरा गर्ने बताएका छन्। काठमाडौं जिल्ला कमिटीको भेलालाई सम्बोधन गर्दै अध्यक्ष ओलीले त्यस्ता मान्छेहरू नेतृत्व गर्न योग्य नरहेको बताए। उनले नेतृत्व गर्ने कुरा धारामा पानी थाप्न लाइन बसेको जस्तो नभएको बताए। 'आलो पालो गर्ने कुरा अराजनैतिक विचार बोकेका मान्छेले गर्छन्। अहिले तपाईँको पालो त्यसपछि मेरो पालो। मेरोपछि तपाईँको पालो,' उनले भने, 'धारामा पानी थाप्न लाइन बसेको हो र पालो लिनलाई? तिम्रो गाग्री भरियो तिमी उता जाउ भन्नलाई। दसैंमा चिनी किन्न लाइन बसेको हो र? नेतृत्व गर्ने कुरा योग्यता क्षमता सक्रियता बुझाइलगायत कुरामा भर पर्छ।' उनले अघिल्लो निर्वाचनमा काठमाडौंमा एमाले १० प्रतिशतमा खुम्चिएको बताउँदै त्यसलाई काठमाडौंका नेताकर्यकर्ताले सुधार्नुपर्ने बताए। उनले आगामी निर्वाचनमा त्यस्तो परिणाम दोहोर्याउन नदिन जनताको घर दैलो पुग्न निर्देशनसमेत दिए।"
सहकारी प्रकरणलाई राफसाफ पार्न रवि लामिछानले गृहमन्त्रालय रोजेका हुन् : चित्रबहादुर केसी,"काठमाडौं : राष्ट्रिय जनमोर्चाका अध्यक्ष चित्रबहादुर केसीले सहकारी प्रकरणलाई राफसाफ पार्न रवि लामिछानले गृहमन्त्रालय रोजेको टिप्पणी गरेका हुन्। बुधबार संसद भवन परिसरमा सञ्चारकर्मीसँग कुरा गर्दै केसीले ८४ को निर्वाचनलाई देखाएर सहकारी प्रकरणलाई राफसाफ पार्न लामिछानेले गृहमन्त्रालय राजेको टिप्पणी गरेका हुन् । गलत,भ्रष्ट मान्छेको सहारा लिएर सत्ता टिकाउन खोजिएको भन्दै यो सम्भव नहुने उनले बताए । केसीले संसद भित्र र बाहिर बद्नाम मान्छेको साहारा लिनु र उनीहरूलाई सरकारमा समावेश गराउनु जनतामाथिको अपमान भएको जिकिर गरे। त्यस्तै उनले मानवता विरोधी अपराध गर्नेलाई माफी मिनाहा दिने खेलले संक्रमणकालीन न्यायसँग सम्बन्धीत विषय १७ वर्षदेखि अड्किएको बताए।"
संसद् बैठक : आज पनि सुरुवातमै कांग्रेसको अवरोध,"काठमाडौं : प्रतिनिधिसभा बैठक सुरू भएको छ। आजको बैठकमा प्रमुख प्रतिपक्षी नेपाली कांग्रेसले अवरोध जनाएको छ। बैठक सुरू हुनेवित्तिकै कांग्रेस सांसदहरू आआफ्नो सिटबाट उठेर अवरोध जनाएका छन्। अवरोध जनाएपछि सभामुख देवराज घिमिरेले कांग्रेस सांसद ईश्वरी देवी न्यौपानेलाई बोल्न समय दिएका छन्। उनले सहकारी ठगीमा गृहमन्त्री रवि लामिछानेमाथि आफ्नो पार्टीले उठाएको विषयमा प्रधानमन्त्रीले चित्तबुझ्दो जवाफ नदिएको भन्दै आपत्ती जनाइन्। सांसद न्यौपानेले गृहमन्त्रीमाथि अनुसन्धान गर्न अर्को बैठकसम्म संसदीय समिति गठन गर्नुपर्ने माग गरिन्। उनले भने,' गृहमन्त्रीमाथि अनुसन्धान गर्न सरकारले संसदीय समिति बनाउन मानेन भने यो सरकारलाई सदन नचाहेको रहेछ भन्ने बुझिनेछ।' एउटै मुद्दाका दिपेश पुन पक्राउ पर्ने र लामिछाने कसरी गृहमन्त्री बने ? भन्दै प्रश्न समेत गरिन्। सरकारले संसदीय छानबिन समिति गठन गरेर सहकारी ठगीका विषयमा छानबिन नथालेसम्म संसद् चल्न नसक्ने उल्लेख गरिन्। सहकारी ठगीमा उपप्रधानमन्त्री एवं गृहमन्त्री लामिछाने स्वयं अनुसन्धानको दायरामा रहेकोमा उनीमाथि अनुसन्धान गर्न छानबिन समिति बनाउनुपर्ने कांग्रेसको अडान छ। यसअघि कांग्रेसको उठाएको प्रश्नमा प्रधानमन्त्री पुष्पकमल दाहाल 'प्रचण्ड'ले मंगलबार संसद बैठकमा जवाफ दिएपनि कांग्रेसले चित्त बुझाएको छैन। प्रधानमन्त्री प्रचण्डले सहकारीमा गृहमन्त्री लामिछानेको कुनै संलग्न नरहेको भन्दै उनको बचाउ गरेको उनको भनाइ छ। सांसद न्यौपानेले प्रधानमन्त्रीले प्रमाण छैन भने पनि आफूहरूसँग प्रशस्त प्रमाण रहेको दावी गरिन्।"
वन्यजन्तुमैत्री पूर्वाधार निर्माण गर्न बजेट अभाव : वन मन्त्री,"काठमाडौं : वन तथा वातावरणमन्त्री नवलकिशोर साह सुडीले राष्ट्रिय निकुञ्ज तथा वन्यजन्तु आरक्ष क्षेत्रमा वन्यजन्तुमैत्री पूर्वाधार निर्माण गर्न बजेटको अभाव रहेको बताएका छन्। राष्ट्रियसभाको बुधबारको बैठकमा राष्ट्रिय निकुञ्ज, वन्यजन्तु आरक्ष र मध्यवर्ती क्षेत्रमा मानव र वन्यजन्तुबीचको द्वन्द्वको अवस्था अध्ययन प्रतिवेदन, २०८० माथिको छलफलमा उठेका प्रश्नको जवाफ दिँदै मन्त्री साहले आरक्ष क्षेत्रमा वन्यजन्तुमैत्री पूर्वाधार निर्माण गर्न,पर्खाल लगाउन बजेटका अभाव रहेको बताए। उनले निकुञ्जको रहोबरमा स्थानीय तहले मध्यवर्ती क्षेत्रका ढुङ्गा,गिट्टी तथा बालुवाको व्यवस्थापन गर्ने विषयप्रति मन्त्रालय सकारात्मक रहेको बताए । यस विषयलाई मध्यवर्ती क्षेत्र व्यवस्थापनसम्बन्धी नयाँ नियमावलीमा समावेश गर्ने उनले प्रतिवद्धता जनाए। उनले आरक्षबाट उठेको राजस्वमध्ये ५० प्रतिशत स्थानीय तहले खर्च गर्न पाउने विषयसँग मन्त्रालय पूर्णरुपमा सहमत रहेको उल्लेख गरे । त्यसका लागि पनि अर्थ मन्त्रालयले बजेटमा ५० प्रतिशत थप गरी विनियोजन गर्नुपर्ने उनले बताए। त्यसअघि उक्त प्रतिवेदनमाथिको छलफलका क्रममा राष्ट्रियसभा सदस्यहरुले मानव वन्यजन्तुद्वन्द्व न्यूनीकरणमा सरकारले विशेष पहल लिनुपर्ने धारणा राखेका थिए । सङ्घीयता सबलीकरण तथा राष्ट्रिय सरोकार समितिका सभापति सोनाम गेल्जेन शेर्पाले प्रस्तुत गरेको उक्त प्रतिवेदन सर्वसम्मतबाट स्वीकृत भएको थियो । सो क्रममा राष्ट्रियसभा अध्यक्ष नारायणप्रसाद दाहालले उक्त प्रतिवेदनमा रहेका विषयलाई कार्यान्वयन गर्न सरकारलाई निर्देशन दिए।"
"प्रधानमन्त्री र आइसीसीका अध्यक्षबीच भेटवार्ता, नेपाली क्रिकेटको विकासमा सहयोग गर्ने प्रतिवद्धता","काठमाडौं : प्रधानमन्त्री पुष्पकमल दाहालसँग अन्तर्राष्ट्रिय क्रिकेट काउन्सिल (आइसीसी) का अध्यक्ष जर्ज बार्क्ले शिष्टाचार भेट गरेका छन्। प्रधानमन्त्री निवास बालुवाटारमा उनीहरूबीच बुधबार भएको भेटमा नेपालको क्रिकेट विकासका विविध विषयमा छलफल भएको थियो। सो अवसरमा प्रधानमन्त्री दाहालले आइसीसीका अध्यक्षको नेपाल भ्रमणले नेपाली क्रिकेटले प्राथमिकता र महत्त्व पाएको बताए। 'नेपाल सरकारले क्रिकेट रंगशालालाई राष्ट्रिय गौरवको योजनाका रूपमा निर्माण गर्ने निर्णय गरेर क्रिकेट पूर्वाधारलाई निकै प्राथमिकता दिएको छ,' प्रधानमन्त्रीले भने, 'सन् २०२७ को यु१९ वुमन वर्ल्ड कपका लागि नेपाल सरकारले निकै महत्त्व दिएको छ। आइसीसीबाट पनि महत्त्वपूर्ण सहयोग हुने अपेक्षा गरेका छौं।' अध्यक्ष बार्क्ले नेपालको क्रिकेट क्षेत्रको विकासका लागि आइसीसीले सहयोग गर्ने बताएका थिए। भेटमा नेपाल सरकारका मुख्य सचिव डा बैकुण्ठ अर्याल र नेपाल क्रिकेट संघका पदाधिकारीको सहभागिता थियो।"
'सहकारी ठगीमा संसदीय सुनुवाइ समिति गठन गर्न सरकार किन डरायो ?',"काठमाडौं : नेपाली कांग्रेसका सांसद रामहरि खतिवडाले सहकारी ठगीमा उपप्रधान एवं गृहमन्त्री रवि लामिछानेमाथि अनुसन्धान गर्न संसदीय समिति गठन गर्न सरकार डराएको आरोप लगाएका छन्। बुधबार प्रतिनिधिसभा बैठकमा बोल्दै सांसद खतिवडाले सरकारमाथि नै प्रश्न चिन्ह खडा भएको बताए। उनले संसदीय समिति गठन गर्न नसक्ने सरकारले आफ्ना साझा न्यूनतम कार्यक्रममा विभिन्न आयोग गठन गर्ने उल्लेख गरेको भन्दै आपत्ती जनाए। सांसद खतिवडाले भने,'सरकारले न्यूनतम साझा कार्यक्रम सुनियो। विभिन्न आयोग गठन गर्छु भन्ने पनि त्यहाँ उल्लेख गरिएको पाइयो। सहकारी ठगीको एउटा संसदीय समिति गठन गर भनेर आवाज उठाउँदा भागेर हिँडने सरकारले कस्तो आयोग गठन गर्ला ? अचम्मको विषय पर्यो सभामुख। जनतालाई ढाँट्ने काम नहोस्। ' उनले प्रधानमन्त्री पुष्पकमल दाहाल 'प्रचण्ड' नेतृत्वको सरकार हरेक क्षेत्रमा विफल हुने दावी गरे। उनले भने,'केही दिनअघि प्रधानमन्त्रीज्यूले मैले संसदमा बोलेको सुने। सरकारको गियर परिवर्तन गर्नुपर्यो भन्नुभयो। एक्सिलेटर नै बिग्रिएको र इन्जिन नै काम नलाग्ने सरकारको गियर परिवर्तनले केही काम लाग्दैन भन्ने आभाश हामीलाई लागेको छ।' नेता खतिवडाले सबै स्थानीय तहका अस्पताल निर्माणका लागि रकम अभाव भएको भन्दै तुरुन्त रकम पठाउने व्यवस्था गर्न सरकारसँग माग गरे।"
"गृहमन्त्री लामिछानेलाई सांसद थापाको आग्रह : नैतिकताको प्रश्न धेरै गर्नुभयो,अब देखाउनुहोस्",काठमाडौं : नेपाली कांग्रेस सांसद राजु थापाले उपप्रधान एवं गृहमन्त्री रवि लामिछानेलाई नैतिकता प्रदर्शन गर्न आग्रह गरेका छन्। बुधबार प्रतिनिधिसभा बैठकमा बोल्दै नेता थापाले हिजो प्रतिपक्षीमा हुँदा नैतिकताको प्रश्न धेरै उठाएको भन्दै अब नैतिकता प्रदर्शन गर्न र नैतिकवान बनेर देखाउन गृहमन्त्री लामिछानेलाई आग्रह गरेका हुन्। 'वर्तमान गृहमन्त्री प्रतिपक्षीमा हुँदा अथवा मिडियाकर्मी हुँदा उहाँले नैतिकताको प्रश्न धेरै उठाउनु भएको थियो। आज यो प्रश्न उहाँमाथि तेर्सिएको छ।कांग्रेसले यो कुरा राजनीतिक प्रतिशोधका कारणले उठाएको होइन। हामीले हजारौं सहकारी पीडितका आवाजहरू संसदमा उठान गरेका छौं । उहाँलाई नैतिकता प्रदर्शन गर्न र नैतिकवान बन्न सभामुखमार्फत् गृहमन्त्रीको ध्यानाकर्षण गर्न चाहन्छु।'
७ महिनामा फेरिए ४ प्रशासकीय अधिकृत,बझाङ : बझाङको बुंगल नगरपालिकामा पछिल्लो ७ महिनामा ४ जना प्रमुख प्रशासकीय अधिकृत फेरिएका छन्। संघीय मामिला तथा सामान्य प्रशासन मन्त्रालयले आजबाट बुंगल नगरपालिकाको प्रशासन र आर्थिक अधिकारसहितको जिम्मेवारीमा नरेश कुँवरलाई पठाएको छ। गत असोजमा नगरपालिकाका तत्कालीन प्रमुख प्रशासकीय अधिकृत सूर्यप्रशाद चापागाईको मकवानपुर सरुवा भएपछि मन्त्रालयले २ महिनाका लागि धुर्वराज जोशीलाई निमिक्त प्रशासकीय अधिकृतको जिम्मेवारी दिएको थियो। उनको कार्यवधि मंसिर २४ गते सकिएपछि माधवराज जोशीलाई जिम्मेवारी दिइएको थियो। जोशीले उपचारका लागि लामो समयसम्म बाहिर जानुपर्ने भन्दै राजीनामा दिएका थिए।
सरकारी अस्पतालको सेवामा सुधार,"चितवन : भरतपुर अस्पतालले विरामीको सुविधाका लागि भरतपुर अस्पतालमा सेवाको स्तरोन्नति गरेको छ। अस्पतालको विभागमा अत्यधुनिक मेसिनसहित प्रभावकारी सेवाको लागि स्तरोन्नतिसँगै केही सुधारको काम भएको छ। विरामीको चापलाई मध्यनजर गरेर सेवालाई ब्यवस्थापन गरिएको छ। अस्पतालको ओपिडी, सर्जरी, अन्तरंग, प्रयोगशाला, इमरजेन्सीसहितका विभागमा सुधार देखिएको छ। अस्पतालमा मेडिकल सुपरीटेण्डेन्ट डा श्रीराम तिवारी आएपछि अस्पतालको सेवामा विरामीको सहजताका लागि सुधारका काम भएका छन्। डा तिवारीले विरामीको गुनासोलाई ख्याल गरेर सेवालाई प्रभावकारी बनाउँदै लागेको बताए। 'विरामीको चाप बढी हुने कारण केही कठिनाइ नभएको होइन। तर, हामीले स्रोतसाधनलाई ब्यवस्थापन गर्दै सहज बनाउँदै लगेका छौं, उनले भने, हामीले सुधार भएको भनेर हुँदैन। विरामीले अनुभूति गरेको कुरा हो। हामी क्रमशः ब्यवस्थापनका लागि जुटको छौं। भरतपुर अस्पतालमा विरामीको सुविधाका लागि पछिल्लो समय २४ शय्या थप गरिएको छ। आइसीयुमा विरामीको चाप बढेको कारण चारवटा बेड थप गरिएको छ। सुविधा अनुसारको बेडका कारण अस्पताल आउने विरामी आइसीयुको अभावमा बाहिर जान नपरेको अस्पतालले जनाएको छ। त्यस्तै बालरोग विभागअन्तर्गत पाँच बेडको एचडीयु स्थापना गरिएको छ। पीआइसीयु राख्नुअघिका विरामीलाई एचडीयुमा राखिन्छ। त्यस्तै पाँच वेडको बर्थिङ युनिट पनि यसपालीबाट सुरु भएको छ। थालेसिमिया विरामीको लागि तीन बेड अलग्गै ब्यवस्थापन गरिएको छ। त्यस्तै १२ बेडको एनआइसीयुलाई २० बेडमा स्तरोन्ति गरिएको छ। अस्पतालको गुरुयोजना अनुसार बनेका भवनमा सेवालाई ब्यवस्थापनसँगै नयाँ कार्यक्रम ल्याइएको छ। अस्पतालमा बेड थप, विरामीलाई सहज हुनेगरी वार्ड नजिक डिस्चार्ज हुने ब्यवस्था गरेका छन्। आपतकालीन सेवाका लागि आउने विरामीको लागि इमरजेन्सीमै ल्याबको सुविधा गरिएको छ। अस्पतालमा बालमैत्री क्षेत्र बनाइएको छ। अस्पताल आउने बालबालिकालाई भुलाउनका लागि खेलको साधन सहितको हरियाली क्षेत्र बनाइएको छ। अस्पतालका प्रवक्ता डा रामप्रसाद सापकोटाले अस्पतालमा सुधारको काम भएको बताए। जति हामीले सेवा थप गरेका छौं। त्यसले धेरै सहज भएको अनुभूति भएको छ, डा सापकोटाले भने, हामीले विरामीमैत्री, अपांगमैत्री र बालमैत्री पूर्वाधार बनाएका छौं। अब ओपिडी भवन बनाउन सक्यौं भने अझै सहज हुनेमा आशाबादी छौं।"
बाँदरबाट बाली जोगाउन किसानलाई 'भोटे कुकुर',"अर्घाखाँची : अर्घाखाँचीको पोखराथोकमा बन्यजन्तुबाट खेतीबाली जोगाउन कृषकलाई भोटे कुकुर वितरण गरिएको छ । पाणिनी गाउँपालिका २ पोखराथोकमा कृषकको मागका आधारमा शुद्ध नश्लका ९ वटा भोटे कुकुर वितरण गरिएको वडा अध्यक्ष चन्द्रकान्त पौडेलले बताए । बाँदर,बँदेल,दुम्सी लाग्ने क्षेत्रका सबै गाउँ समेटिने गरी कृषककै मागका आधारमा भोटे कुकुर वितरण गरिएको हो । बादर लागेर खेतीपाती जोगाउन मुस्किल भएका तथा बन्यजन्तुबाट हैरानी खपेका कृषकहरू पनि भोटे कुकुर पाएपछि खुशी भएका छन् । पोखराथोकका कृषक भाष्करराज पौडेलले भने,'खेतीपाती तथा फलफूल जोगाउन मुस्किल थियो, बाँदर तथा बन्यजन्तुले हैरानी दिएका थिए, भोटे कुकुर पाएपछि खुशी भएका छौं ।' कृषकहरूको २५ प्रतिशत र वडा कार्यालयको ७५ प्रतिशत लागत सहभागीतामा भोटे कुकुर वितरण गरिएको छ । वडा अध्यक्षसहित पाणिनी गाउँपालिकाको कृषि तथा पशु शाखाका प्राविधिकहरूले धादिंग भोटे कुकुर क्लब अफ नेपाल, पोखरा महानगर पालिकाको वडा नम्बर २१को भोटे कुकुर अफ नेपाल र माछापुच्छ्रे गाउँपालिकाबाट खरिद गरेका कुकुर कृषकलाई वितरण गरिएको हो। सबै डाक्टरी रिपोर्ट,डिएन ए चेक समेत गरेर कुकुर ल्याइएको वडा अध्यक्ष पौडेलले जानकारी दिए । ४० देखि ६० दिन सम्मका कुकुरहरूको खरिद मुल्य प्रति कुकुर ३५ हजार रहेको छ । कृषकहरूले ३५ हजारको २५ प्रतिशत अर्थात ८ हजार ७ सय ५० रुपैयामा शुद्ध नश्लका भोटे कुकर पाएका छन् । बादर बदेल जस्ता बन्य जन्तुले सताउन थालेपछि अर्घाखाँची सहित पहाडि जिल्लाका मानिसको बढ्दो बसाइसराइ रोक्न यो कार्यक्रम प्रभावकारी हुने अपेक्षा रहेको गाउँपालिकाका प्रमुख प्रशासकीय अधिृकृत रोमनाथ न्यौपानेले बताए । अर्घाखाँचीका अधिकांस क्षेत्रमा बाँदर,बँदेल, दुम्सी जस्ता बन्यजन्तुले खेतीबाली सखाप पारेपछि कृषकहरू चिन्तित बनेका छन् । वन्यजन्तुबाट खेती जोगाउन गरेको कुकुर वितरण कार्यक्रम नेपालकै सबै स्थानीय तहमा पहिलो भएको पाणिनि गाउँपालिकाको दावी छ ।"
हिरासतबाट छुटे लगत्तै छोराले गरे बुबाको हत्या,राजविराज : प्रहरी नियन्त्रणबाट छुटे लगत्तै सप्तरीको सप्तकोशी नगरपालिकाका एक युवकले बञ्चरो प्रहार गरी बुबाको हत्या गरेका छन् । सप्तरीको सप्तकोशी नगरपालिका३ नयाँवस्ती (मुसहरी टोल) का २२ वर्षीय लालदेव सदाले बञ्चरो प्रहार गरी आफ्नै बुबा ४५ वर्षीय हिराइ सदाको हत्या गरेको जिल्ला प्रहरी कार्यालय सप्तरीले जनाएको छ । दुईजना छिमेकीलाई कुटपिट गरी टाउको फुटाएको आरोपमा इलाका प्रहरी कार्यालय कञ्चनरुपको हिरासतमा रहेका लालदेव मंगलबार मात्रै छुटेर घर आएका थिए । स्थानीय जनप्रतिनिधिका अनुसार करिब २४ घण्टा प्रहरी नियन्त्रणमा रहेर छुटेका उनले थुनामा बस्नु परेको रिसमा बुबाको हत्या गरेको जनाइएको छ । बुबा हिराइ र ठूलोबुबा ५५ वर्षीय दशन सदाले सम्झाउन खोज्दा आवेशमा आएका लालदेवले आक्रमण गरेको छिमेकीहरूले जनाएको वडा सदस्य रमेश थापाले जानकारी दिए । बुबालाई बञ्चरोले प्रहार गरेपछि उनले ठूलो बुबा दशन सदालाई पनि आक्रमण गरेका थिए। दशनको टाउको तथा शरीरका अन्य विभिन्न भागमा चोट लागेको छ । प्रहरीका अनुसार घाँटीमा बञ्चरो प्रहार गर्दा उनको घटनास्थलमै मृत्यु भएको छ भने घाइते दशनको सप्तकोशी नगरपालिकाको फतेपुरस्थित स्थानीय अस्पतालमा उपचार भइरहेको छ । हत्या आरोपमा लालदेवलाई प्रहरीले बञ्चरोसहित पक्राउ गरेर थप अनुसन्धान सुरू गरेको जनाएको छ ।
मोरङमा पत्नीको हत्यापछि वृद्धले गरे आत्महत्या,"विराटनगर : मोरङमा एक जना वृद्ध पुरुषले पत्नी (श्रीमती)को हत्या गरेर आफूले पनि आत्महत्या गरेका छन् । बेलबारी नगरपालिका१ मा ६० वर्षीय बमबहादुर लिम्बूले पत्नी ४५ वर्षीया गीता लिम्बूको हत्या गरेर आफूले पनि आत्महत्या गरेको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार लिम्बू दम्पती बेलबारी१ भेडा टोलस्थित निर्मला राईको घरमा ४ वर्षदेखि डेरा बस्दै आएको खुलेको छ। उनीहरुको स्थायी ठेगाना यकिन भइसकेको छैन। बमबहादुरले बुधबार बिहानका राति १:४० बजेतिर दाउले प्रहार गरेर पत्नी गीताको हत्या गरेको दाहालले बताए। उनका अनुसार दाउ प्रहारबाट टाउको, अनुहारलगायत शरीरका विभिन्न भागमा चोट लागेकी गीताको घटनास्थलमै मृत्यु भएको हो। पत्नीको विभत्स हत्या गरेपछि बमबहादुरले पनि त्यही दाउले आफ्नो घाँटी रेटेर आत्महत्या गरेको प्रहरीको प्रारम्भिक अनुसन्धानबाट खुलेको छ। बमबहादुरलाई घाँटी रेटेर गम्भीर घाइते भएको अवस्थामा प्रहरीले फेला पारेको थियो। इलाका प्रहरी कार्यालय बेलबारीका इन्सपेक्टर तेजबहादुर दाहाल नेतृत्वको टोलीले उद्धार गरेर उपचारका लागि विराटनगरको नोबेल अस्पताल पठायो। अस्पताल ल्याइपुर्याउनसाथ बिहान ३:२० बजेतिर उनलाई चिकित्सकले मृत घोषित गरेको डीएसपी दाहालले बताए। प्रहरीले घटनामा प्रयोग भएको दाउ बरामद गरिसकेको छ। पतिपत्नीबीच के विषयमा विवाद भएर घटना भएको हो भन्ने यकिन हुन बाँकी रहेको प्रहरीले जनाएको छ। गीताको शव अहिलेसम्म घटनास्थलमै छ। आफन्त आइपुगेपछि कानुनी प्रक्रिया पूरा गर्दै शवलाई पोस्टमार्टमाका लागि पठाइने जानकारी दाहालले दिए। उनका अनुसार बमबहादुरको शव भने पोस्टमार्टमका लागि विराटनगरको कोशी अस्पतालमा राखिएको छ। बमबहादुर र गीता दुवैले दोस्रो बिहे गरेर बसेको प्रहरीको प्रारम्भिक अनुसन्धानबाट खुलेको छ। प्रहरीका अनुसार उनीहरुका ८ वर्षीय छोरा छन्। इप्रका बेलबारीका इन्सपेक्टर दाहाल नेतृत्वको टोलीले घटनाको थप अनुसन्धान अघि बढाएको छ। डीएसपी दाहालले अनुसन्धानपछि घटनाको वास्तविकता पत्ता लाग्ने जानकारी दिए।"
स्याङ्जाको सामुदायिक वनमा भेटियो नवजात शिशु,स्याङ्जा : चापाकोट नगरपालिकामा बुधबार दिउँसो नवजात शिशु भेटिएको छ। बाटरा सामुदायिक वनमा स्थानीयले नवजात शिशु देखेपछि प्रहरीलाई खबर गरेका थिए। खबर पाउनासाथ प्रहरी टोलीले सालनालसहितको जीवित शिशुलाई उद्धार गरी चापाकोट अस्पतालमा पुर्याएको प्रहरी नायब उपरीक्षक इन्द्रबहादुर रानाले जानकारी दिए। प्राथमिक उपचारपछि थप उपचारको लागि गण्डकी मेडिकल कलेज पोखरा रिफर गरिएको प्रनाउ रानाले बताए। प्रहरीले थप अनुसन्धान गरिरहेको बताएको छ।
काठमाडौं उपत्यकासहित देशका विभिन्न स्थानमा वर्षा (फोटोफिचर),"काठमाडौं : नेपालमा पश्चिमी न्यून चापीय प्रणाली र स्थानीय वायुको आंशिक प्रभाव रहेको छ। मौसम पूर्वानुमान महाशाखाका अनुसार आगामी तीन दिन कोशी, मधेश र बागमती प्रदेशको केहि स्थानमा बर्षादको सम्भावना रहेको छ। देशका पहाडी भूभागका एकदुई स्थानमा मेघगर्जनचट्याङ्गसहित छिटपुटदेखि हल्का वर्षाको सम्भावना रहेको बुलेटिनमा उल्लेख छ। अहिले काठमाडौं उपत्यकासहित देशका विभिन्न स्थानमा वर्षा भइरहेको छ। वर्षाले काठमाडौं उपत्यकाको जनजीवन प्रभावित भएको छ। लामो समयपछि बर्षाद हुँदा किसान भने खुसी भएका छन्। देशका विभिन्न जंगलमा लागेको डढेलो पानी परेका स्थानमा भने नियन्त्रणमा आएको छ।"
मिटरब्याज पीडितका लागि सहजीकरण डेस्क स्थापना गर्न निर्देशन,"काठमाडौं : गृह मन्त्रालयले मिटरब्याज (अनुचित लेनदेन)सम्बन्धी उजुरी, निवेदन र पीडितहरूका गुनासा तत्काल सम्बोधनका लागि सहजीकरण डेस्क स्थापना गर्न देशभरका जिल्ला प्रशासन कार्यालयहरूलाई निर्देशन दिएको छ। गृह मन्त्रालय र मिटरब्याज तथा ठगीविरुद्ध किसान मजदुर सङ्घर्ष समितिबीच गत फागुन २८ मा मिटरब्याज सम्बन्धी समस्या समाधान गर्न चार बुँदे सहमति भएकाले सो सहमतिअनुसार डेस्क स्थापना गरी काम अघि बढाउन मन्त्रालयबाट निर्देशन गरिएको गृह प्रवक्ता नारायणप्रसाद भट्टराईले जानकारी दिए। मिटरब्याजसम्बन्धी उजुरी, निवेदन र पीडितहरूका गुनासा तत्काल सुनुवाइ गर्न जिल्ला प्रशासन कार्यालयहरूमा अधिकृतस्तरको कर्मचारीलाई जिम्मेवारी तोकी सोसम्बन्धी विषय हेर्ने सहजीकरण डेस्कसमेत स्थापना गर्न र डेस्कमा खटिने कर्मचारीको विवरण (नामथर, पद, इमेल, सम्पर्क नम्बर तथा अन्य सम्पर्कका माध्यमहरू) कार्यालयको वेबसाइटमा सार्वजनिक गर्न जिल्ला प्रशासन कार्यालयहरूलाई निर्देशन दिइएको छ। साथै मिटरब्याजसम्बन्धी पीडितहरूका गुनासो तत्काल सम्बोधन गर्ने विषयमा जिल्ला प्रशासन कार्यालय तथा अन्य निकायसँग समन्वय गर्ने गरी गृह मन्त्रालयमा शाखा अधिकृत चिरञ्जीवी जिएमलाई मन्त्रालयको सम्पर्क व्यक्ति तोकिएको उनले जानकारी दिए। मिटरब्याज (अनुचित लेनदेन)सम्बन्धी गुनासोका लागि मोबाइल नम्बर : ९८५१३६०६०३ (भाइवर, ह्वाट्स एप म्यासेजका लागि), इमेल :  तथा टोल फ्रि नम्बर १११२ मा सम्पर्क गर्न सकिने मन्त्रालयले जनाएको छ। रासस"
चितवन राष्ट्रिय निकुञ्जबाट भाले गैँडा कोशीटप्पुमा स्थानान्तरण गरिने,"भरतपुर : चितवन राष्ट्रिय निकुञ्जबाट एक भाले गैँडा कोशीटप्पु वन्यजन्तु आरक्षमा स्थानान्तरण गरिने भएको छ। यहाँबाट दोस्रो पटक कोशीटप्पुमा गैँडा स्थानान्तरण गर्न लागिएको हो। यसअघि गत असोज ९ गते पुष्पा र अञ्जली नाम राखिएका दुई पोथी गैँडालाई कोशीमा स्थानान्तरण गरिएको थियो। वन मन्त्रालयको निर्णयअनुसार एउटा भाले गैँडा कोशीटप्पु स्थानान्तरण गर्ने तयारी गरिएको निकुञ्जका सूचना अधिकारी गणेशप्रसाद तिवारीले जानकारी दिए। उनका अनुसार यसअघि स्थानान्तरण गरिएका पोथी गैँडालाई जोडी मिलाउन भाले गैँडा स्थानान्तरण गर्न लागिएको हो। निकुञ्जभित्र आन्तरिक स्थानान्तरण भइरहेका बेला कोशीटप्पुमा पनि एउटा गैँडा लैजान लागिएको उनले बताए। उहाँका अनुसार चैतभित्र गैँडा स्थानान्तरण गरिनेछ। 'भाले गैँडा लगेपछि कोशीटप्पुमा प्रजनन प्रक्रिया सुरु हुन्छ', उनले भने, 'जतिसक्दो छिटो वयस्क भाले गैँडा स्थानान्तरण गर्नेगरी तयारी गरिरहेका छौँ।' आमाबाट छुट्टिएर अनाथ भएको अवस्थामा पुष्पालाई दुई र अञ्जलीलाई एक महिनाको उमेरमा उद्धार गरिएको थियो। दुवैलाई गत वैशाख ३१ मा प्राकृतिक वासस्थानमा छाडिएको थियो। सो समयमा पुष्पाको उमेर तीन वर्ष चार महिना र पूजाको उमेर दुई वर्ष एक महिना पुगेको थियो। हाल पुष्पाको उमेर चार वर्ष तीन महिना र पूजाको उमेर तीन वर्ष पुगेको छ। पोथी गैँडा चार वर्षपछि प्रजननका लागि योग्य हुन्छन् । अहिले चितवन राष्ट्रिय निकुञ्जमा आन्तरिक गैँडा स्थानान्तरण चलिरहेको छ। चितवन राष्ट्रिय निकुञ्जका प्रमुख संरक्षण अधिकृत डिलबहादुर पुर्जा पुन मगरले निकुञ्जको पश्चिम क्षेत्रका गैँडा पूर्वतर्फ सारिँदै छ। हालसम्म तीन वटा गैँडा स्थानान्तरण गरिएको छ चितवन राष्ट्रिय निकुञ्जबाट सन् १९८६ सालदेखि यता एक सय दुई वटा गैँडा स्वदेशमा मात्र स्थानान्तरण गरिएको छ। यहाँबाट स्थानान्तरण भएका गैँडामध्ये ४५ वटा भाले र ५७ वटा पोथी छन्। त्यसमध्ये सबैभन्दा धेरै बर्दिया राष्ट्रिय निकुञ्जमा ९१ वटा गैँडा लगिएको छ। पछिल्लो गणनाअनुसार नेपालमा सात सय ५२ वटा गैँडा छन्। त्यसमध्ये चितवन राष्ट्रिय निकुञ्जमा सबैभन्दा धेरै छ सय ९४ वटा छन्। रासस"
साइबर अपराधको अनुसन्धान र कारबाहीमा समस्या,"परासी : पछिल्लो समय नवलपरासीमा साइबर अपराधका घटना बढी रहेका छन् । घटनासँगै उजुरी दिनेको संख्या पनि उत्तिकै बढेको छ । तर, प्रविधि र प्राविधिक जनशक्तिका कारण भने अनुसन्धान र कारबाहीमा समस्या आउने गरेको प्रहरीले जनाएको छ । साइबर अपराधसम्बन्धीको अनुसन्धान र अन्य उजुरी केन्द्रीय साइबर ब्युरोबाट हुँदै आएकोमा अहिले जिल्ला तहलाई पनि अख्तियारी दिइएको छ । तर जिल्ला तहमा साइबरसँग सम्बन्धित प्रविधि र प्राविधिक नहुँदा अनुसन्धानमा कठिनाइ हुने गरेको जिल्ला प्रहरी कार्यालयका सूचना अधिकारी डीएसपी रेशम बोहराको भनाइ छ । जिल्लामा चालु आवमा ९६ वटा साइबर अपराधसम्बन्धीका उजुरी परेका छन् । जसमा सबैभन्दा बढी फेसबुक ह्याक गरी व्यक्तिको अश्लिल भिडियो अपलोडका छन् । दोस्रोमा धम्कीपूर्ण पोष्ट, तेस्रोमा फेक आइडी बनाएर पैसा माग्ने र चौथोमा एक अर्काको तस्बिर जोडेर अश्लिल भिडियो अपलोड गर्ने सम्बन्धीका उजुरीहरू रहेका छन् । तिमध्ये करिब २५ वटा समाधान भएको डीएसपी बोहराले जानकारी दिए । परिचय खुलेकाहरूको जिल्लामा बोलाएर त्यस्ता आइडी निस्कृय पारेको र परिचय खुल्न नसक्नेहरुको साइबर ब्युरोमार्फत समाधान गरिएको उनले जानकारी दिए । अहिले विभिन्न सामाजिक सञ्जालहरु सञ्चालनमा छन् । तिनका सम्पर्क कार्यालय नेपालमा छैनन्,जसले गर्दा डाटा संकलन गर्न समस्या छ । अर्को प्रविधि र प्राविधिक पनि नभएका कारण आएका उजुरीहरुलाई समयमै समाधान र कारबाही गर्न कठिनाइ छ । त्यसबाहेक पनि साइबर अपराधसम्बन्धीको हद म्याद ज्यादै कम रहेकाले पनि समस्या भएको छ,'साइबर अपराध घटनाको नियन्त्रण र अनुसन्धानमा देखिएको समस्या सुनाउँदै डिएसपी बोहरा भने,' साइबरसम्बन्धी मुद्दाको हदम्याद ३५ दिन छ । सम्बन्धित साइटका कार्यालयहरू नभएकाले ब्यूरोमार्फत डाटासम्बन्धी जानकारी लिएपछि मात्र मुद्दा दर्ता गर्नुपर्ने अवस्था छ । हदम्यादको समय बढाउन सके अनुसन्धानमा केही सहज हुने थियो,'डिएसपी बोहराले भने।'"
पाँचथरमा चट्याङ लागेर प्रहरी सहायक हवल्दारको मृत्यु,"पाँचथर : चट्याङले लागेर पाँचथरमा एक जना प्रहरी सहायक हवल्दारको मृत्यु भएको छ । प्रहरी चौकी गोपेटारमा कार्यरत ३५ वर्षीय प्रहरी सहायक हवल्दार पाण्डवकुमार माझीको गएराति चट्याङ लागेर मृत्यु भएको हो । गएराति ११:२० बजे प्रहरी चौकीको ढोकामा उभिएका माझीलाई चट्याङको झड्का लागेको जिल्ला प्रहरी कार्यालय पाँचथरका सूचना अधिकारी प्रहरी निरीक्षक सुमित कुशवाहाले जानकारी दिए। चौकीमा रहेका अन्य प्रहरीले माझीलाई उपचारका लागि नजिकैको प्राथमिक स्वास्थ्य केन्द्र गोपेटार पुर्याएका थिए । 'प्राथमिक उपचारपश्चात् थप उपचारका लागि मध्यरात जिल्ला अस्पताल पुर्याएका थियौँ । चिकित्सकले करिब राति १२ बजे माझीलाई मृत घोषित गरेका थिए', प्रनि कुशवाहाले भने। उनका अनुसार प्रहरी सहायक हवल्दार माझी साँझको गस्ती गरिरहेका बेला हावाहुरीसहित पानी परेपछि कार्यालय फर्किएर चौकीको ढोकामा उभिएको अवस्थामा चट्याङको झड्का लागेको थियो । मोरङको ग्रामथान गाउँपालिका४ घर भएका ३५ वर्षीय माझी इलाका प्रहरी कार्यालय मौवामा दरबन्दी भई प्रहरी चौकी गोपेटारमा कार्यरत रहेको जिल्ला प्रहरी कार्यालय पाँचथरले जनाएको छ । मृतक माझीको शव परीक्षणका लागि जिल्ला अस्पतालको शव गृहमा राखिएको प्रहरीले जनाएको छ । रासस"
"समय अगावै सडक निर्माण सम्पन्न, ग्रामीण भेगका यात्रुलाई सुविधा","नुवाकोट : नुवाकोटको उत्तरी भेगमा रहेको दोर्खुखोलामा सडक र पक्की पुल निर्माण सम्पन्न भएको छ। तादी गाँउपालिका३ स्थित खरानीटारदोर्खुखोला सडक योजनाको कामसमेत सम्पन्न भएको छ। सडकको काम समयसिमाभन्दा एक महिना अगावै सम्पन्न भएको गापाले जनाएको छ। दोर्खुखोलामा ४१ मिटर लामो पक्कि पुलसमेत बनाइएको हो। तादी गाउँपालिकासँग भएको सम्झौताअनुसार गत मङ्सिरदेखि काम सुरु गरेर आगामी चैत मसान्तसम्ममा पूरा गर्नुपर्ने थियो। तर, सो सडकको काम फागुन तेस्रो सातानै सम्पन्न भएको तादी गापाले जनाएको छ। तादी गाँउपालिका३ खारनीटारबाट दोर्खुखोला हुँदै तादी१ उर्लेनीसम्म जाने उक्त सडकमार्गअन्तर्गत चालु आर्थिक वर्ष २०८००८१ मा ६ किलोमिटर सडकको स्तरोन्नति गरिएको छ। सडक स्तरोन्नतिपछि दुर्गम उर्लेनी र लच्याङका बासिन्दालाई आवतजावतमा सुविधा पुगेको गापा उपाध्यक्ष सन्जु प्याकुरेल श्रेष्ठको भनाइ छ। उनका अनुसार सडक निर्माणपछि उर्लेनी र लच्याङका बासिन्दालाई गाउँपालिकाको केन्द्र खरानीटार हुदै सदरमुकाम विदुर र राजधानी काठमाडौं आउजाउ गर्न सहज भएको छ। उक्त सडकको स्तरोन्नतिको काम तोकिएको समयभन्दा अगाडि परीक्षण गर्दा गुणस्तर अनुसारनै भएको पाइएको अनुगमनका क्रममा देखिएको उपाध्यक्ष प्याकुरेल श्रेष्ठको भनाइ छ। तादी गापाबाट नियमित अनुगमन, निर्माण व्यवसायीको सक्रियताको साथ काममा सरलता र सरोकारवाला उपभोक्ताको सहयोगले लक्ष्य अगावै काम पूरा भएको निर्माण पक्षले जनाएको छ। सडक स्तरोन्नतिका लागि गाउँपालिकाले कूल एक करोड १२ लाख लागतको बोलपत्र आह्वान गरेको थियो। उक्त योजना ७५ लाख ९१ हजार रुपैयाँमा सम्पन्न भएको उपाध्यक्ष प्याकुरेलको भनाइ छ। तादी गापा ३ खरानीटारप्रभुडाडाटुटुङदोर्खुखोलाउर्लेनी जोड्ने सडकको निर्माण कार्य १ करोड १२ लाख रुपैयाँ बराबरको निर्माण कार्य रोहना कन्स्ट्रक्सनसँग ठेक्का सम्झौता भएको ३ महिनामै काम सम्पन्न भएको निर्माण कम्पनीका प्रतिनिधि प्रदीप शर्माले बताए। उनले यसबाट सर्वसाधारणको सुविधाका लागि समयमै काम सम्पन्न भएको बताए। बागमती प्रदेश सरकार र तादी गाउँपालिकाको सयुक्त लगानीमा विनियोजित बजेटबाट उक्त सडकको निर्माण कार्य पूरा भएको हो। खरानीटारदोर्खुखोलासम्मको सडकको स्तरोन्नति भएसगैँ उर्लेनी र लच्याङसम्म जोड्ने लक्ष्य लिएको गाउँपालिकाका अध्यक्ष सन्तमान तामाङले जानकारी दिए। यसबाट ग्रामीण भेगमा बसोबास गरिरहेका अधिकांश तामाङ समुदायलाई प्रत्यक्ष लाभ पुगेको छ।"
निसीखोला दुर्घटनाका घाइते भन्छन् : तीव्र गतिले बस अनियन्त्रित भयो,"बागलुङ : बसको तीव्र गतिको कारण घुम्तीमा अनियन्त्रित हुँदा सोमबार निसीखोला गाउँपालिकामा बस दुर्घटना भएको घाइते यात्रुहरुले बताएका छन्। पश्चिम र पूर्व रुकुममा यात्रु चढ्दा लागेको समयलाई परिपूर्ति गर्न चालकले बसलाई बागलुङ लागेपछि तीव्र गतिमा चलाउँदा दुर्घटना हुन पुगेको घाइते रुकुम पश्चिम मुसिकोट नगरपालिका१ का ५२ वर्षीय दशरथ नेपालीले बताए। पसलको लागि सामान किन्न र आफ्नो स्वास्थ्य परीक्षणको लागि काठमाडौं हिंडेका नेपाली सोमबार बिहान साढे ११ बजे पश्चिम रुकुममा बसमा चढेको बताए। उनले यात्रु र सामान राख्दा दिउँसो १२ बजेतिर रुकुम पश्चिमबाट काठमाडौंका लागि छुट्नुपर्ने बस केही ढिला छुटेको र बीचबीचमा यात्रु राख्दा निसीखोला आइपुग्दा साढे ५ बजेको बताए। बीचमा यात्रु राख्दा बस निर्धारित समयभन्दा केही ढिला भएको थियो, धौलागिरी अस्पतालको आकस्मिक कक्षमा उपचाररत घाइते नेपालीले भने,बागलुङ प्रवेश गरेपछि बसको गति बढेको थियो। बस लगभग ५०, ६० को गतिमा कुदेको जस्तो लाग्थ्यो। यात्रु र सामान राख्ने समयलाई यता पूरा गर्नको लागि चालकले बसलाई तीव्र गतिमा चलाएको जस्तो लाग्थ्यो। तीव्र गतिकै कारण बस दुर्घटनामा पर्यो। घाइते दशरथ नेपाली। घाइते नेपालीले रुकुम र बागलुङको सिमाना पाती हाल्नेबाट तल लागेपछि सडक ओरालो र घुमाउरो रहेको भन्दै सवारी चालकलाई यात्रुहरुले सुस्त चलाउन आग्रह गरेको बताए। पाती हाल्नेदेखि तल लागेपछि सडक ओरालो र घुमाउरो छ, उनले भने,सुस्त चलाउन चालकलाई आग्रह गरे पनि अटेर गर्दै अघि बढेका थिए। तीव्र गतिमा रहेको बसले घुम्ती मोड्न नसक्दा दुर्घटना भयो। घाइते नेपालीको नाक, मुख, टाउको र हातमा चोट लागेको छ। उनको उपचारपछि मंगलबार बागलुङको धौलागिरी अस्पतालले डिस्चार्ज गरेको छ। नेपालीले बस सडकबाट खसेपछि केही समय अचेत अवस्थामा पुगेको बताए। बस सडकबाट खसेपछि केही थाहा पाइनँ। केही समय अचेत अवस्थामा पुगेको थिएँ, उनले भने,होस् आउँदा वरिपरि घाइते र रुखले च्यापिएका यात्रु मात्रै थिए। एकैछिन हातै चलेन। जसोतसो उठेर रुख र ढुङ्गाले च्यापिएका ४, ५ जना घाइतेलाई निकालेले बाहिर राखे। दुर्घटना भएको आधा घण्टामा स्थानीय र १ घण्टापछि प्रहरी उद्धारको लागि घटनास्थल पुगेर उद्धार गरेको नेपालीको भनाइ छ। दुई चार जना सामान्य घाइते भएका यात्रुहरु मिलेर रुखले च्यापेका घाइतेहरुलाई बाहिर निकालेका थियौं, उनले भने,दुर्घटना भएको आधा घण्टामा स्थानीय र केही समयपछि प्रहरी आएर उद्धार गरे। दुर्घटना हुँदाहुँदै उद्धार भएको भए ठूलो क्षति हुने थिएन होला। नेपालीसँगै धौलागिरी अस्पतालको आकस्मिक कक्षमा उपचार गराइरहेका सुर्खेतका लक्ष्मण बोगटीले पनि चालकको लापरबाहीले दुर्घटना भएको बताए। आफूले काम गर्ने कार्यालयमा काम परेपछि काठमाडौं हिंडेका बोगटीले बस तीव्र गतिमा हुँदा घुम्ती काट्न नसकेपछि अनियन्त्रित भएर दुर्घटना भएको बताए। उनले बसभन्दा अगाडि रहेको स्कर्पियोलाई भेट्नको लागि चालकले बसलाई तीव्र गतिमा चलाएको हुन सक्ने बताए। १ मिनेट अगाडि स्कर्पियोले बसलाई ओभरट्याक गरेर गएको थियो, बोगटीले भने,बसको गति पहिल्यैबाट तीव्र थियो। स्कर्पियोलाई भेट्नको लागि चालकले बसलाई अझै तीव्र गतिमा चलाए। त्यहाँ धेरै घुम्ती थिए। तीव्र गतिको बसले घुम्ती काट्न नसकेपछि अनियन्त्रित भएर दुर्घटन हुन पुग्यो। घाइते बोगटीले बसका सबै सिटमा यात्रु रहेको र तीन जना बसका स्टाफ उभिएर यात्रा गरिरहेका बताए। घाइते लक्ष्मण बोगटी। बस पहिलेदेखि तीव्र गतिमा हुँदा ओरालोमा ब्रेक लगाउँदा समेत बसको गति नरोकिएको बोगटीको भनाइ छ। बसको गति तीव्र थियो। ओरालोमा ब्रेक लगाउँदा समेत गतिमा कमी आएको थिएन, उनले भने,ब्रेक र पाङ्ग्राको गन्ध आइरहेको थियो। बोगटीले उद्धारमा ढिलाइ हुँदा क्षति बढी हुन पुगेको बताए। उनले दुर्घटना भएको १ घण्टापछि मात्र उद्धार टोली पुगेर उद्धार गरिएको बताए। म आफैं होसमा आएपछि उठेर बाटोसम्म आएको थिएँ, उनले भने,उद्धारको लागि स्थानीय र प्रहरीको टोली दुर्घटना भएको १ घण्टापछि आएर उद्धार गरे। समयमै उद्धार भएको भए केही घाइतेलाई बचाउन सकिने थियो भन्ने लाग्छ। हात, खुट्टा र मुखमा चोट लागेका बोगटीको अवस्था सामान्य रहेको धौलागिरी अस्पताल बागलुङले जनाएको छ। सोमबार पश्चिम रुकुमबाट काठमाडौंको लागि छुटेको बागमती प्रदेश ०१००६ ख ३८७९ बस निसीखोला गाउँपालिका६ जाउलेपानीमा दुर्घटना भएको थियो। दुर्घटानमा परी ७ जनाको घटनास्थलमै र २ जनाको उपचारको क्रममा निधन भएको थियो भने २८ जना घाइते भएका थिए। घाइते मध्ये २ जनाको बुर्तिबाङ प्राथमिक स्वास्थ्य केन्द्रमा उपचारपछि डिस्चार्ज गरिएको थियो भने २६ जनालाई बागलुङ सदरमुकाममा रहेको धौलागिरी अस्पतालमा ल्याइएको थियो। धौलागिरी अस्पतालका सूचना अधिकारी वरिष्ठ नर्सिङ अधिकृत शान्ति भण्डारीले अस्पतालमा चार जनाको उपचार भइरहेको जानकारी दिइन्। उनले मंगलबार गम्भीर घाइते १० जनालाई पोखरा रिफर गरिएको बताइन्। यस्तै १२ जना घाइते उपचारपछि डिस्चार्ज भएको सूचना अधिकारी भण्डारीले जानकारी दिइन्। दुर्घटनामा अन्नपूर्ण दैनिककर्मी रुकुमपूर्व सिस्ने गाउँपालिका५ रुमालबाराका २५ वर्षीय विक्रम परियार, दाङका १८ वर्षीय लक्की पुन मगर, रुकुम पश्चिम मुसिकोट१ का २७ वर्षीया बिनिता केसी, रुकुम पश्चिम मुसिकोट नगरपालिका२ रातामाटाका सवारी धनी बबिददेल नेपाली, मुसिकोट नगरपालिका४ सोलाबाङका ३५ वर्षीया टिका केसी, मुसिकोट नगरपालिका३ साँखकी कल्पना केसी, रोल्पा घर भएका गाडी चालक सुवाष गौतम भनिने मानसिंह विक, गोरखा घर भएकी गीता थापा र ललितपुरका सुजन महर्जनको मृत्यु भएको जिल्ला प्रहरी कार्यालय बागलुङका प्रहरी नायव उपरीक्षक (डिएसपि) मदन केसीले जानकारी दिए। घटनास्थलमै मृत्यु भएका सात जनाको शव संकलन गरी सोमबार राती नै रुकुम पठाइएको डिएसपि केसीले बताए। उनले दुई जनाको शव भने बुर्तिबाङ प्राथमिक स्वास्थ्य केन्द्रमै राखिएको बताए।"
रिडीतम्घास सडक दैनिक १२ घण्टा बन्द हुने,"गुल्मी : मदन भण्डारी राजमार्गअन्तर्गतको रिडीतम्घास सडक दैनिक १२ घण्टा बन्द हुने भएको छ। सडकमा चट्टान फोर्न र ग्रेड मिलाउने कार्य सुरु भएकाले २७ दिनका लागि उक्त सडक बन्द हुने मदन भण्डारी राजमार्ग योजना कार्यालय तम्घास गुल्मीले जनाएको छ। बुधबार बिहान १० बजेदेखि ४ बजेसम्म र राति १० बजेदेखि बिहान ४ बजेसम्म बन्द हुने कार्यालयले जनाएको छ। रिडीतम्घास अन्तर्गतको २५ किलोमिटर साँघुरो सडकमा पहरो फोर्ने, सडक चौडा पार्ने र ग्रेड मिलाउने कार्य भइरहेको छ। सडकको ७७५ चौडाइ कालोपत्रेको काम भइरहेको मदन भण्डारी राजमार्ग योजना कार्यालय तम्घासका इन्जिनियर शर्मिला शर्माले बताइन्। तम्घासरिडी सडक गुल्मी जिल्ला सदरमुकाम आउने मुख्य सडक मानिन्छ। सडक बन्द भएसँगै वैकल्पिक सडक प्रयोग गरेर यात्रा गर्न कार्यालयले आग्रह समेत गरेको छ। उक्त सडक निर्माण तथा स्तरउन्नतीको काम समान्तर इलाइट जेभीले गरिरहेको छ। समान्तर इलाइट जेभीले कार्यालयसँग २०७९ साल फागुन २८ गते सम्झौता गरेपनि सडकको हालसम्म २५ प्रतिशत भौतिक प्रगति र ११५३ वित्तीय प्रगति भएको छ। एक अर्ब ५० करोड ४८ लाख ३२ हजार ९५९ रुपैयाँ लागतमा २०८२ साल फागुन २५ गतेसम्म सडक स्तरउन्नति र कालोपत्रे गर्नेगरी सम्झौता भएको थियो।"
रिडीतम्घास सडकखण्ड आजदेखि तीन साता बन्द,"गुल्मी : मदन भण्डारी राजमार्गअन्तर्गत रिडीतम्घास सडक आजदेखि तीन सातासम्म बन्द हुने भएको छ । राजमार्ग योजना कार्यालयले आज सार्वजनिक सूचना निकालेर रिडी तम्घास खण्डमा सडक विस्तारको काम भइरहेकाले तीन सातालाई वैकल्पिक मार्ग प्रयोग गर्न आग्रह गरेको छ । सडक निर्माणका क्रममा पहरो फोर्ने, चौडा पार्ने, ग्रेड मिलाउनेलगायत काम गर्नुपर्ने भन्दै कार्यालयले ७ चैतदेखि चैत मसान्तसम्म सडक बन्द हुने मदन भण्डारी राजमार्ग योजना कार्यालयका इन्जिनियर एवं सूचना अधिकारी शर्मिला शर्माले जानकारी दिएका छन्। उनले तीन साताका लागि आज बिहान १० देखि ४ बजेसम्म र राति १० देखि बिहान ४ बजेसम्म सडक बन्द रहने बताए। गुल्मीका प्रमुख जिल्ला अधिकारी कृष्णप्रसाद शर्माको अध्यक्षतामा भएको बैठकले हाल तीन सातालाई सडक बन्द गर्ने निर्णय गरेको हो । मुख्य सडक बन्द भएपछि वैकल्पिक सडकका लागि पानीट्याङ्कीथोर्गास्यालपोखरीसालबिसौनीबाट रातामाटा, पिपलनेटा दिगाम हुँदै रिडी र लुम्छाधरमपानीदिगाम हुँदै रिडी तथा घुम्तीबाटचारापालाखज्र्याङ हुँदै रिडी सडक प्रयोग गर्न कार्यालयले सार्वजनिक सूचना जारी गरेर जनाएको छ । रिडीतम्घास सडकखण्डको २५ किलोमिटर क्षेत्रमा सडक निर्माण द्रुतगतिमा भइरहेको छ । रासस"
एसईई परीक्षाको तयारी पूरा,"भक्तपुर : राष्ट्रिय परीक्षा बोर्डले चैत १५ गतेदेखि सञ्चालन हुने माध्यमिक शिक्षा परीक्षा (एसईई) को सम्पूर्ण तयारी पूरा भएको जनाएको छ। यसवर्षको एसईई परीक्षाका लागि देशभर दुई हजार ५७ परीक्षा केन्द्र निर्धारण गरिएको छ। चैत १५ गतेदेखि सुरु भई २७ गतेसम्पन्न हुने परीक्षाका लागि बोर्डले उक्त सङ्ख्यामा परीक्षा केन्द्र निर्धारण गरेको बोर्डका अध्यक्ष डा महाश्रम शर्माले जानकारी दिए। उनका अनुसार यसवर्ष देशभरबाट करिब पाँच लाख विद्यार्थी एसईई परीक्षामा सहभागी हुनेछन्। यसवर्ष पनि जापानमा एउटा परीक्षा केन्द्र निर्धारण गरिएको उजले जानकारी दिए। परीक्षाका लागि बोर्डले पाँच लाख प्रश्नपत्र छापिसकेको परीक्षा नियन्त्रण कार्यालय कक्षा १० का परीक्षा नियन्त्रक नन्दलाल पौडेलले जानकारी दिए। पाँच लाख चार हजार ४१४ जनाले परीक्षाको फाराम भरे पनि परीक्षामा केही विद्यार्थीको सङ्ख्या घट्नसक्ने उनले बताए। पौडेलले परीक्षाका लागि आवश्यक पर्ने प्रश्नपत्र बोर्डले देशभरका ७६ जिल्लाका प्रहरी कार्यालयमा पठाइसकेको बताउँदै काठमाडौं जिल्लामा परीक्षाको अघिल्लो दिन मात्रै पठाइने जानकारी दिए। 'प्रत्येक विषयको परीक्षाका दिन परीक्षा सुरु हुनु केही समय अगाडि मात्रै प्रहरी सुरक्षाका साथ सम्बन्धित परीक्षा केन्द्रमा प्रश्न पत्र पठाइनेछ,' उनले भने। परीक्षाका लागि आवश्यक पर्ने उत्तरपुस्तिका एवं अन्य सामग्री कार्यालयले सातै प्रदेशमा पठाएको जानकारी दिँदै परीक्षा नियन्त्रक पौडेलले प्रदेश र जिल्लाले गर्ने तयारी पनि भइरहेको बताए। उनका अनुसार आवश्यक बजेट सातवटै प्रदेश सरकारअन्तर्गत सामाजिक सुरक्षा मन्त्रालयले व्यवस्थापन गर्नेछ। नेपाल बाहिर जापानमा बसेका नेपाली विद्यार्थीले यसवर्ष पनि जापानबाटै परीक्षा दिन पाउने भएका छन्। बोर्डले यसवर्षको परीक्षाका लागि एक परीक्षा केन्द्र निर्धारण गरेको छ। जापानबाट २३ जना विद्यार्थीले एसईई दिने परीक्षा नियन्त्रक पौडेलले जानकारी दिए। प्रत्येक परीक्षा केन्द्रमा केन्द्राध्यक्ष र सहायक केन्द्राध्यक्ष एकएक, तीन सय विद्यार्थी रहेको केन्द्रमा दुई सहायक केन्द्राध्यक्ष, दुई विद्यार्थी बराबर एक निरीक्षक, एक सय ५० देखि दुई सयसम्म परीक्षार्थी भएकोमा एक सहयोगी र त्योभन्दा बढी परीक्षार्थी रहेको केन्द्रमा दुई सहयोगी खटाइने उनको भनाइ छ। परीक्षा केन्द्रको आवश्यकताअनुसार सुरक्षाकर्मी परिचालन गरिने र सुरक्षाकर्मीदेखि कर्मचारी परिचालनका लागि प्रत्येक जिल्लाको प्रमुख जिल्ला अधिकारीको संयोजकत्वमा जिल्ला परीक्षा समन्वय समितिले गर्ने व्यवस्था गरिएको परीक्षा बोर्डले जनाएको छ। शिक्षा, विज्ञान तथा प्रविधि मन्त्रालयले मन्त्रीस्तरीय निर्णयबाट विसं २०७८ पुस ७ गते लेटर ग्रेडिङ निर्देशिका, २०७८ जारी गरेको थियो। यसवर्षको परीक्षामा बोर्डले लेटर ग्रेडिङ निर्देशिका, २०७८ लागू गरेको जनाएको छ। विगतमा सैद्धान्तिक र प्रयोगात्मक दुवै जोडेर ३५ प्रतिशत ल्याउनुपर्ने व्यवस्था रहेकामा यसवर्ष निर्देशिका कार्यान्वयनमा आएपछि पहिलो पटक बोर्डले एसईई परीक्षाको नतिजामा विद्यार्थीले सैद्धान्तिकमा ३५ र प्रयोगात्मकमा ४० अंक ल्याउनुपर्ने व्यवस्था गरेको परीक्षा नियन्त्रक पौडेलले जानकारी दिए। परीक्षार्थी कम्तीमा सैद्धान्तिक विषयमा ३५ र प्रयोगात्मकमा ४० अंक ल्याउनुपर्ने भन्दै एक सय पूर्णांक रहेको विषयमा ३५ अंक र ७५ पूर्णांक रहेको विषयमा २७ अंक ल्याउनुपर्ने उनले बताए। परीक्षा नियन्त्रक पौडेलका अनुसार ३५ प्रतिशतभन्दा कम अंक ल्याएमा कक्षा ११ मा भर्ना हुन नपाउने र पुनःमौका परीक्षामा सहभागी हुनु पर्नेछ। ३५ अंक ल्याउन नसक्ने विद्यार्थीले पहिलो वर्ष दुई विषयको मौका परीक्षा दिन पाउने व्यवस्था गरिएको उनले जानकारी दिए। उनका अनुसार विद्यार्थीले तीन पटकसम्म दुई विषयमा ग्रेड वृद्धि परीक्षामा सहभागी हुन पाउने छन्।"
सर्वोच्च अदालत परिसरबाट अत्याधुनिक हतियारसहित पक्राउ परेकालाई ५ दिन हिरासतमा राख्न अनुमति,"काठमाडौं : सर्वोच्च अदालत परिसरबाट सोमबार अत्याधुनिक हतियारसहित पक्राउ परेका दुई जनालाई पाँच दिन हिरासतमा राख्न जिल्ला अदालत काठमाडौँले अनुमति दिएको छ । सर्वोच्च अदालत परिसरबाट अत्याधुनिक हतियारसहित पक्राउ परेका झापाको बुद्धशान्ति गाउँपालिका३ का दीपक खड्का र अर्का व्यक्ति रामकुमार धिमाललाई जिल्ला अदालत काठमाडौँले पाँच दिन हिरासतमा राखनेर अनुसन्धान गर्न अनुमति दिएको जिल्ला प्रहरी परिसर काठमाडौँका प्रवक्ता तथा प्रहरी उपरीक्षक नवराज अधिकारीले जानकारी दिए। उनले भने, 'सर्वोच्च अदालत परिसरबाट सोमबार अत्याधुनिक हतियारसहित पक्राउ परेका खड्का र धिमाललाई पाँच दिन हिरासतमा राखेर अनुसन्धान गर्न अनुमति प्राप्त भएको छ, उनीहरुमाथी हातहतियार तथा खरखजाना सम्बन्धी कसुरमा अनुसन्धान अघि बढाइएको छ ।' रासस"
आज देशका यी स्थानमा चट्याङसहित वर्षा हुने,"काठमाडौं : आज कोशी, मधेस र बागमती प्रदेशका थोरै स्थानका साथै अन्य प्रदेशका पहाडी भूभागका एकदुई स्थानमा मेघगर्जन र चट्याङसहित सामान्य वर्षा हुने जल तथा मौसम विज्ञान विभाग मौसम पूर्वानुमान महाशाखाले जनाएको छ । आज देशभर आंशिकदेखि साधारणतया बदली रहनुका साथै कोशी, मधेस प्रदेशका केही स्थानमा मेघगर्ज र चट्याङसहित हल्का वर्षा हुनेछ । कोशी प्रदेशका उच्च पहाडी तथा हिमाली भूभागका एकदुई स्थानमा हल्का हिमपात भइरहेको महाशाखाले जनाएको छ । काठमाडौँ उपत्यकामा आज बिहानैदेखि बदली रहेको छ । आज राति कोशी, मधेस, बागमती, गण्डकी र लुम्बिनी प्रदेशसहित देशको पहाडी भूभागमा आंशिक बदली रही बाँकी भूभागमा मौसम मुख्यतया सफा रहने जनाइएको छ। बिहीबार कोशी, मधेश र बागमती प्रदेशको थोरै स्थानहरुमा साथै बाँकी देशका पहाडी भूभागका एकदुई स्थानमा मेघगर्जनचट्याङ्ग सहित छिटपुट देखि हल्का वर्षाको सम्भावना रहेको र कोशी, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको महाशाखाको बुलेटिनमा उल्लेख गरिएको छ। शुक्रबार पनि देशभर आंशिकदेखि साधारणतया बदली रहने छ। कोशी, मधेश र बागमती प्रदेशको थोरै स्थानहरुमा साथै बाँकी देशका पहाडी भूभागका एकदुई स्थानमा मेघगर्जनचट्याङ्ग सहित छिटपुट देखि हल्का वर्षाको सम्भावना रहेको छ। कोशी, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। कोशी, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना र कोशी, मधेश र बागमती प्रदेशको थोरै स्थानहरुमा साथै बाँकी देशका पहाडी भूभागका एकदुई स्थानमा मेघगर्जनचट्याङ्ग सहित छिटपुटदेखि हल्का वर्षाको सम्भावना रहेकोले त्यस क्षेत्रमा दैनिक जनजीवन लगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने सम्भावना रहेकोले आवश्यक सतर्कता अपनाउनु हुन महाशाखाले अनुरोध गरेको छ।"
झापामा ब्राउन सुगरसहित सात जना पक्राउ,"झापा : झापामा लागुऔषध ब्राउन सुगरसहित सात जना पक्राउ परेका छन्। प्रहरीले बाह्रदशीबाट तीन जना र गौरादहबाट चार जनालाई एकै दिन पक्राउ गरेको हो। जिल्ला प्रहरी कार्यालय झापा र इलाका प्रहरी कार्यालय राजगढबाट खटिएको प्रहरी टोलीले मंगलबार बेलुका ५ बजे बाह्रदशी गाउँपालिका२ स्थित बिरिङ पुलमा मे ७ प १०२७ नम्बरको मोटरसाइकलमा सवार चालक झापा गाउँपालिका४ का २३ वर्षीय अलागिर हक, मोटरसाइकलको पछाडि सवार सोही ठाउँका २६ वर्षीय मोहम्मद हुसेन र २१ वर्षीय मञ्जीर रुलहकलाई १७ ग्राम ७४० मिलिग्राम ब्राउन सुगरसहित पक्राउ गरिएको छ। त्यस्तै इलाका प्रहरी कार्यालय गौरादह र इलाका प्रहरी कार्यालय दमकबाट खटिएको प्रहरी टोलीले मंगलबार अपराह्न साढे ४ बजे गौरादह नगरपालिका१ का २८ वर्षीय विशाल सुब्बा, सोही ठाउँका २६ वर्षीय सुजन अधिकारी, ३५ वर्षीय राजकुमार ताजपुरिया र २८ वर्षीय कुमार तामाङलाई ब्राउन सुगरसहित पक्राउ गरिएको जिल्ला प्रहरी कार्यालय झापाले जनाएको छ। उनीहरू साथबाट ३ ग्राम ८५० मिलिग्राम ब्राउन सुगर बरामद गरिएको थियो। ब्राउन सुगरसहित पक्राउ परेका सात जनालाई आवश्यक कारबाहीका लागि अनुसन्धानमा राखिएको जनाइएको छ।"
फरार आरोपित पक्राउ,राजविराज : चोरी मुद्दामा कैद सजाय तोकिएका एक अभियुक्त बुधबार पक्राउ परेका छन्। सप्तरी जिल्ला अदालतबाट कैद र सजाय तोकिएपछि फरार रहेका सप्तरीको राजविराज नगरपालिका१३ विषहरियाका ५० वर्षीय रामकुमार रामलाई गाँउघरबाट पक्राउ गरिएको सप्तरी प्रहरीले जनाएको छ। जिल्ला प्रहरी कार्यालय सप्तरीबाट खटिएको प्रहरी टोलीले रामलाई पक्राउ गरेको हो। अदालतबाट आरोपित रामलाई २० दिन कैद र पाँच हजार रुपैयाँ जरिवानाको फैसला भएपछि उनी फरार रहेका थिए।
"भिस्वा होटलको क्यासिनोमा प्रहरीको छापा, चार नेपाली पक्राउ","वीरगन्ज : वीरगन्ज महानगरपालिका१५ स्थित होटल भिस्वामा सञ्चालित सीएमजी क्लब क्यासिनोमा प्रहरीले छापा मारेर चार जना नेपालीलाई पक्राउ गरेको छ। मंगलबार बेलुकी जिल्ला प्रहरी कार्यालय पर्साबाट खटिएको अपराध अनुसन्धानको टोलीले भिस्वा होटलको क्यासिनोमा छापा मारेर चार जनालाई नियन्त्रणमा लिएको हो। पक्राउ पर्नेमा क्यासिनोका मार्केटिङ म्यानेजर वीरगन्ज११ का ३४ वर्षीय उमेश कार्की, क्यासिनोका फ्लास मनिटर वीरगन्ज१६ का ३४ वर्षीय पप्पु सिंह, क्यासिनोका सुरक्षा गार्ड वीरगन्ज१५ का ३२ वर्षीय प्रताप लामा र क्यासिनोमा जुवा खेलिरहेका वीरगन्ज१६ का ४० वर्षीय सुरज कुमार कलवार छन्। क्यासिनोमा अनाधिकृतरूपमा नेपाली नागरिकलाई प्रवेश गराएर जुवा खेलाइरहेको सूचनाको आधारमा खटिएको प्रहरी टोलीले उनीहरूलाई पक्राउ गरेको पर्साका प्रहरी प्रवक्ता प्रहरी नायब उपरीक्षक कुमार विक्रम थापाले बताए। थापाका अनुसार क्यासिनोमा प्रहरीको टोली पुग्दा त्यहाँका कर्मचारीले प्रहरीसँग वादविवाद गरेर भित्र छिर्न अवरोध गरेपछि क्यासिनोमा छिरेर प्रहरीले उनीहरूलाई नियन्त्रणमा लिएको हो। नियन्त्रणमा लिइएका चारै जनालाई प्रहरी हिरासतमा राखेर अनुसन्धान भइरहेको प्रहरी नायब उपरीक्षक थापाले बताए।"
झुलाघाट नाका थप एक घण्टा खुल्ने,"बैतडी : पिथौरागढमा सम्पन्न नेपालभारत सीमा समन्वय बैठकले दुई देशबीचको बैतडीको झुलाघाट नाका आज बेलुकी ७ बजेसम्म खोल्ने सहमति भएको छ। बैतडीका प्रमुख जिल्ला अधिकारी भीमकान्त शर्माले यसअघि बिहान ६ बजेदेखि बेलुका ६ बजेसम्म खुल्ने सो नाका अबदेखि बेलुका ७ बजेसम्म खोल्ने सहमति भएको बताए। बैठकमा भारतमा हुने लोकसभा चुनावलाई मध्यनजर गरेर सीमा क्षेत्रमा अपनाउनुपर्ने सतर्कताबारे पनि छलफल भएको छ। साथै दुवै देशका सीमा क्षेत्रमा हुनसक्ने आपाराधिक गतिविधि नियन्त्रण, मानव तथा वन्यजन्तु तस्करीमा रोक, लागुऔषध ओसारपसारमा रोकलगायतका विषयमा पनि बैठकमा छलफल भएको जनाइएको छ। बैठकमा भारतीय पेन्सनरी नेपालीलाई सहजता गर्ने, सीमा क्षेत्र भएर बग्ने महकाली नदीको सरसफाइ, द्विपक्षीय सीमा क्षेत्रका विविध विषयमा छलफल भएको छ। बैठकमा बैतडीका प्रमुख जिल्ला अधिकारी भीमकान्त शर्मा, दार्चुलाका प्रमुख जिल्ला अधिकारी किरण जोशी, दुवै जिल्लाका सुरक्षा निकायका प्रमुखको सहभागिता रहेको थियो। यस्तै भारतकातर्फबाट पिथौरागढका जिल्ला अधिकारी रीना जोशी, चम्पावतका जिल्ला अधिकारी नवनीत पाण्डेलगायत सुरक्षा निकायका प्रमुखको सहभागिता थियो। रासस"
"प्रधानमन्त्रीज्यू, म कति भौतारिनु सिंहदरबारमा ?","धनुषा जिल्लाको मिथिला नगरपालिका५ श्रीपुरका रामपृत महतो विगत ३४ दिनदेखि सिंहदरबारस्थित प्रधानमन्त्री कार्यालय धाइरहेका छन्। प्रधानमन्त्रीलाई भेटेर नाति दिलीप महतोलाई पर्यावरण सहिद घोषणाको माग गर्न छोरा, बुहारी, नातिनातिनीसहित उनी राजधानी आएका हुन्। धोती, कुर्ता र गमछा लगाएका एक वृद्ध सिंहदरबारस्थित प्रधानमन्त्री कार्यालयको बगैंचामा पल्टिरहेका छन्। घरी प्रहरीतिर हेर्छन्, घरी गाडीतिर। छोरा, बुहारी, नातिनातिनीसहित उनी राजधानी आइपुगेका छन्। प्रधानमन्त्रीलाई भेटेर दुःख बिसाउने रामपृत महतोको उद्देश्य हो। उनका नाति दिलीप (ओमप्रकाश) महतोको साढे चार वर्षअघि हत्या गरियो, त्यो पनि चुरे क्षेत्रको संरक्षण गर्न खोज्दा। धनुषाको मिथिला नगरपालिका५ श्रीपुरस्थित औरही खोलाको उत्खनन रोक्ने क्रममा क्रसर माफियाले उनका नाति दिलीपलाई टिपरले किचेर हत्या गरेका थिए। नातिको हत्या गरिए पनि न्याय नपाएपछि उनी परिवारसहित राजधानी आएको बताउँछन्। उनको माग छ नातिलाई पर्यावरण सहिद घोषण गरियोस। देशभरि भइरहेको अबैध खोला उत्खनन तथा क्रसर बन्द गरियोस्। तिनै वृद्धसँग अन्नपूर्णकर्मी राजकरण महतोले गरेको कुराकानी : तपाईंको नाम के हो ? रामपृत महतो। घर कहाँ हो ? धनुषा जिल्ला, मिथिला नगरपालिका५ श्रीपुर। उमेर कति भयो ? खोक्दै, लगभग ९५ भयो। यहाँ किन सुत्नुभएको हो ? प्रधानमन्त्रीलाई भेट्न। प्रधानमन्त्री भेट्नुभयो त ? छैन। भेट्न आएको भनेर खबर पठाउनुभएको छ त ? पठाएको छु। के भने त प्रधानमन्त्री कार्यालयका अधिकारीहरूले ? अहिले बैठक छ रे ! गेटकी (गेटमा बस्ने सुरक्षाकर्मीले) तपाईंंहरू उतै गएर बस्नुस् भने। त्यही भएर हामी गाछी (रुख) तल गएर बस्यौं। तबमा उठादिनुभयो (त्यहाँबाट उठाइदिनुभयो)। यहाँ आएर बस्यांै। प्रधानमन्त्रीलाई किन भेट्न खोज्नुभएको हो ? दुःख, सुखको कुरो बतियाउनु (भन्नु) छ। बौवा(बाबु)लाई क्रसरवालाहरूले मारिदिए। अब के, कसरी हुन्छ ? सरकारबाट सहजोग (सहयोग) चाहियो। त्यही कुरा भन्नु छ। प्रधानमन्त्रीलाई भन्छु केही निर्णय गरिदिनुुस्। नातिलाई त दुश्मनले खायो। छोरो पनि बिरामी छ। ६ वटा नातिनी छन्। एउटा पिलुवा (अबोध) नाति छ। उसको भविष्य बनाइदेओस् सरखार (सरकार) ले। उनीहरूलाई सरकारले पढाइलेखाइ गराइदेओस्। पोतिहरूको (नातिनीहरू) को शादी(विवाह) गर्नु छ। उनीहरूको संरक्षण चाहियो (रुँदै)। काठमाडौं कहिले आउनुभएको हो ? तीनचार दिन भयो। सरकारसँग अहिलेसम्म केही गरेन र ? अब त म मर्ने अवस्थामा पुगेँ। उसले (नाति)ले देशको सम्पत्ति रक्षा गर्न ज्यान दियो। त्यसको सम्मान सरकारले गरोस्। उसलाई पर्यावरण सहिद घोषणा गरिदेओस्। अबैध खोला खन्ने काम र कानुन हातमा लिएर क्रसर चलाउने सबैका कामकाज बन्द हुनुपर्यो। ६ जना पोती (नातिनी) र एउटा नाति छ। बेटा (छोरा) बेमार (बिरामी) छ। अब हाम्रो निगरानी र निर्वाह कसरी हुन्छ ? त्यो सरकारले गरिदेओस्। घरपरिवार कसरी चलेको छ ? घरमा सबैचिजको समस्या छ। जब मेरो पोता(नाति) नै गइसक्यो, अब हामीसँग केही रहेन। योभन्दा ठूलो जिन्दगीको दुःख के हुन्छ ? नाति कति वर्षका थिए ? ठक्काकै (ठ्याक्कै) भन्न सक्दिनँ। (सोच्दै) त्यस्तै २५ वर्षको जतिको थियो। बौवालाई इन्जिरिङ (इन्जिनियर) पढाएको थिएँ। (भक्कानिँदै) हामीलाई कमाएर गुजारा चलाउँछ कि भनेर सोच्दै थिएँ, तब त उसको ज्यान गइहाल्यो। नाति कहाँ पढ्दै थिए ? इन्डिया (भारत) को भोपालमा। क्रसरवालाले किन मारे त ? क्रसरवाला धार (खोला)मा खता(खाल्टो) खन्दै थिए। बौवा (नाति) रोक्न गयो। क्रसरवालाहरू मिलेर एकगुट बनाए। यताउता घुसघास दिएर मेरो बौवाको मिल्वा (साथी)हरू फुटायो। त्यसपछि मेरो बौवालाई छल गरेर धार (खोला)मा लग्यो। क्रसरमा पक्रेर राख्यो। देहहात (शरीर)मा रड लिएर घोचिदियो। मारिदियो। घटना लुकाउन खोलामा लगेर टिपरले किचिदियो। गाडीले ठक्कर दियो भनेर त्यसलाई लुकाउन लागेका थिए। आन्दोलन भयो। पत्रकार आए। सबै कुरा बाहिर ल्याइदिए। घटना लुकाउन पाएनन्। काठमाडौं आएपछि ककसलाई भेट्नुभयो ? चारैतिर ठूला घरहरू थियो। धेरै पुलिसहरू बन्दुक लिएर खडा (उभिएका) थिए। छोराले भन्यो यो ठाउँ सिंहदरबार हो। गृहमन्त्रीले भेट दिनुभयो। सबै दुःख सुनाएको छु। नातिले पहाड, जंगल, खोला बचाउन ज्यान दियो। उसलाई पर्यावरण सहिद बनाइदिनुस् भनेको छु। गृहमन्त्रीले के जवाफ दिनुभयो त ? हुन्छ, सबै गर्छु। मलाई सबै कुरा थाहा छ, भन्नुभयो। किन रोइरहनु भएको त अझै ? त्यही हीरा(दिलीप)का लागि रोइरहेका छौं। (मौनता छायो) दिलीपको सम्झना कत्तिको आउँछ ? बौवा (अन्नपूर्णकर्मीलाई सम्बोधन गर्दै) मेरो त अब केही छैन यो दुनियाँमा। बौवा(नाति) गयो। त्यो दिनदेखि मैले धेरै बुझदिनँ। नातिले तपाईंलाई कसरी सघाउँथे ? राति ओछ्याउनबाट उठेर पनि भेट् गर्न आउँथ्यो। र भन्थ्यो, बाबा(हजुरबुवा) ठन्डा मौसममा जाडो लाग्छ, हिटर बालिदेऊ? गर्मीमा गरम लाग्छ, पंखा चलाइदिऊ ? खाना खानुभयो ? भनेर हरेक क्षण बौवा मेरो सेवामा तयार रहन्थ्यो। अब त बौवा गइसक्यो। कसले मेरो सेवा गर्छ ? बेटा बिरामी छ। सानो नाति छ, मेरो तागत भएको भए म उसलाई सेवा गर्थें। त्यो काम पनि म गर्न सक्दिनँ। तपाईंका नाति दिलीप खोला खन्न किन रोक्न जान्थे त ? खोला किनारमा हाम्रो जमिन पर्छ। त्यहाँ क्रसरवालाहरूले खदिँया (खाल्टो) खनेर बालुवा, गिटी निकाल्थे। गाउँ भाँसिन्छ, बाढीले बगाउँछ भनेर नातिलाई चिन्ता थियो। किनभने उ इन्जिनियर पढ्दै थियो, सबै कुरा बुझ्थ्यो। क्रसरवालाहरू राति, राति जेसीबी लिएर आउँथे। कमसे कम ८१० वटा ल्याएर आउँथे। खत्ता (खाल्टो) खनेर बालुवा गिटी निकाल्थे। त्यसैले उ रोक्न जान्थ्यो, गाउँ बुर्छ (सिद्धिन्छ) भनेर। त्यसैकारण हत्या गरेका हुन त ? मेरो पौता इन्जिनियरको अन्तिम परीक्षा दिएर घर आएको थियो। घर आएको पनि ८१० दिन भएको थियो। क्रसरवाला मिलेर उसलाई खोलामा मारिदिए। बौवा(अन्नपूर्णकर्मीलाई सम्बोधन गर्दै), बिर्सिन सकिरहेको छैन उसलाई। उ घरको खाँम्ब (खामा) थियो। (रुँदै) बिर्सिन सक्दिँन कुनै दिन पनि। उनी नै घरका खम्बा थिए र ? उ घरकको गर्जियन (अभिभावक) बनिसकेको थियो। जेठो छोरो थियो। उसको बुवा बेराम (बिमारी) थियो। घरको भार उसले नै उठाएको थियो। बुवाको दवाईबिरो (औषधि उपचार) देखि अरू सबै उसले गथ्र्यो। सबै बहिनीलाई पढाउँथ्यो, आफंै पनि पढ्थ्यो। खोला खन्दा के समस्या आएको थियो ? धार(खोला) खनेर धेरै तलाउ (गहिरो) गर्दा बाढी आउँथ्यो। खोला पजरा (किनार) लाग्थ्यो। खोलानजिकै गाउँ छ। त्यसले गाउँ बगाउने जोखिम हुन्छ। हाम्रो गाउँको नजिकैपूर्वमा खोला छ। खोला खन्दा अरू केके समस्या आउँछन् ? अरे, पूरै गाउँ नै उज्रिन्छ (उजाडिन्छ) नि। गाउँ रहे न मान्छे बस्छन। त्यहाँको जमिन मुनि गिट्टी बालु नै छ। माटी(माटो) छैन। बाढी आउँदा अन्धुन(जथाभावी) धँसना(पहिरो) खस्छ। खेतमा खोला बग्छ। बाढीले खेतमा कत्तिको असर पुर्याएको छ त ? हँ, बाढीले खेत खाइसक्यो। हाम्रो तीनवटा पलोट(कित्ता) धार किनारमा पर्छ। सबै गरेर १ बिघाभन्दा बढी खेत बाढीको बालुवाले पुरिसक्यो। खेत कति छ तपाईंको ? हामी चार दाजुभाइ हौं। हाम्रो २२ बिघा खेत थियो। हामी भिन्न(छुटिँदा) ५५ बिघा जति भागमा पर्यो। अरू घरको कामकाज मिलाउँदा सकियो। घरमा कति जना हुनुहुन्छ ? मेरा २ छोरा र १ छोरी हुन्। आजभोलि त घरभरि नातिनातिनी छन्। तपाईंको नाति मारिएपछि खोला खन्ने काम रोकियो त ? खोला खन्ने काम अझै बढेर गयो। अहिले खोला झन्झन् गहिरो हुँदै गएको छ। क्रसरवालाहरूले अब त लोक(गाउँ)हरूलाई धाकधम्की पनि देखाउन थालेका छन्। कस्तो धाकधम्की ? गहिरो खाल्टो किन खन्छौं भनेर कसैले प्रश्न गर्यो भने उनीहरू दिलीपलाई मारिदियौं, के भयो ? तिमीलाई पनि मारिदिन्छौं भनेर धम्की दिन थालेका छन्। धेरै दुब्लो देखिनुभयो त ? शरीरमा जरबोखार (बिराम) केही छैन। नातिको शोग(शोक)ले शरीर कमजोर बनायो। स्कुल पढ्नु भएको छ ? म त पढेको छैन। हामी चार भाइमध्ये दुई भाइले मात्रै पढे। किन पढ्नु भएन ? त्यो दिनका लोक (मान्छे)हरू पढ्ने चलन थिएन। मान्छेहरू सुद्धा(सीधा) हुन्थे। खेतीगृहस्थीमा लाग्थेँ। त्यसैमा जीवन बिताउँथे। अहिले त गरिबभन्दा गरिबले पनि धियापुता (केटाकेटी)लाई पढाउँछन्। बालापन कसरी बिताउनुभयो ? जबदेखि म बुझ्ने भएँ। गाईमाल (गाईवस्तु) पाल्यौं। भैंसी, गाई र खेतीकै काम गरेर जीवन बित्यो। जवानीमा गाईभैंसी कति पाल्नुभएको थियो ? त्यस्तै ९०९५ वटा गाई थिए। ८९ वटा भैंसी थिए। वस्तुभाउको मलमुत्र खेतीमा हाल्थ्यौं। दूध दही धियापुता, जनवनले खान्थ्यौं। घरमा १० लिटरभन्दा कम दूध कहिल्यै पनि भएन। गाईको हेँर(बथान) नै थियो। अहिले बाँच्छाबाँच्छी गरेर ७ वटा मात्रै छन्। त्यो बेला दिन कसरी कट्थे ? बिहानै ८ बजे घरबाट जान्थ्यौं। राति ९ बजेतिर गाईभैंसी लिएर फर्किन्थ्यौं। दिनभरि गाईभैंसीको गोठालोमै दिन चल्थे। अहिले काठमाण्डु आउँदा त कहाँ न कहाँ आएजस्तो भयो। गाडी नै गाडी, घरै घर छन्। बाफरे बाफ ! कुन जंगलमा वस्तुभाउ लिएर जानुहुन्थ्यो ? नेमुवा, बर्दिया, धौवाई, बिरई, कमलदह जान्थ्यौं। ६ महिना देशमा बस्थौं। कहाँको देशमा ? आफ्नै नेपालमै, आफ्नै जिल्लामा। जहाँ धान उब्जिन्छ। किन देश जानुहुन्थ्यो ? गाईभैंसीलाई घाँस खुवाउन। अगहन (मंसिर)देखि अखार(असार)सम्म उतैको बसाइँ हुन्थ्यो। त्यो बेला बजार, दोरीदोकान थिएन। त्यसबेला दूध बिक्री गर्ने चलन थियो ? ७८ जनाको भैंसबार(गोठालो)को गु्रप हुन्थ्यो। सबैजनाले आफ्नो गाईभैंसी दुहुँदा एक खोर, दुई खोर दूध हुन्थ्यो। गोठमै पैनी (खाल्टो खनेर माटोको भाडा) मा दूध हाल्थ्यौं। दही जमाउँथ्यौं। कोही किन्न आए दही बिक्री गथ्र्यौ। कति आम्दानी हुन्थ्यो ? आँ, त्यो बेला डौवा (रुपैयाँ) को कुनै मूल्य नै थिएन। चामलसंग दूध, दही साटासाट हुन्थ्यो। एक लिटर दूध दिँदा एक किलो चामल आउँथ्यो। सबै चरवाह (गोठालो) मिलेर त्यही चामलको खाना पकाएर खान्थ्यौं। नजिकै भुतही गाउँ पथ्र्यो। त्यहाँबाट मान्छेहरू आउँथे, दूध, दही लिएर जान्थे। विवाह शादीको महिनामा गोठमै पुगेर दही लिन आउँथे। हामीलाई दश खोर दही चाहियो, भन्थे। हामी दिन्थ्यौं। चाइरअने (चारआना) लिटरमा दूधदही बिक्री हुन्थ्यो। तर, त्यो जमानामा पैसा नै हुँदैनथ्यो। दही र दूध अन्नसँग साटने चलन थियो। गाईभैंसीको गोबर के गर्नुहुन्थ्यो ? ६ महिनाको गोबर उतै देश (चराउन लैजाने ठाउँमै) हुन्थ्यो। जसको जमिनमा गोठ राख्थ्यौ, उसैको गोबर हुन्थ्यो। ५ कट्ठामा जमिनमा त गोठै हुन्थ्यो। ८ सय गाईभैंसी हुन्थे। जब अखार (असार) मा आफ्नो गुहाली (घर) मा गाईभैंसी ल्याउँथ्यौ, त्यस बेलाको गोबर भने आफ्नै हुन्थ्यो। जंगलमा कहिले जानुहुन्थ्यो वस्तुभाउ लिएर ? असारसम्म चौरीमा राख्थ्यौ। साउनदेखि घर नजिकैको जंगलमा गाईभैंसी चराउन लग्थ्यौ। पहिलाको जंगल र अहिलेको जंगलमा के फरक छ ? अहिले त जंगलमा केही छैन। पहिले केके पाइन्थे ? पहिले सखुवा (साल) टाल (धेरै) हुन्थे। टेउन, कुमही, हारे, आम, अमली, रिखिया, जामुन, बास लगायतका हरेक चिज पाइन्थे जंगलमा। जंगल भरिभराउ मात्रै हुँदैन्थ्यो, फलफूलले पनि सजिएका हुन्थे। अहिले त सबै काटेर सखाप पारिसके। किन मासियो होला त वन ? वनमा समिति लाग्यो। समितिहरू पैसा खाएर मोटाए। सबै जंगल सकियो। पहिला नदी र खोला कस्तो थिए ? नदीमा पानी बग्थ्यो। वर्षातमा १०१२ खोलाको पानी आउँदा चौरीहरू (वस्तुभाउ) पल्टिल्थे। धान, मरुवा जे लगाउँदा पनि मनग्य फल्थ्यो। अहिले कस्तो छ ? अहिले त अन्नबाली फल्न छोड्यो। क्रसरवालाहरूले खोलालाई गहिरो बनाए। खेतमा पानी चढ्दैन। बाढीले खेत बगाउन थाल्यो। कटान गर्यो भनेर किनारमा बालु, माटी पत्थल (माटो, बालुवा, ढुंगा)जम्मा गरेर राख्यो। बिहान त त्यहाँ केही पनि हुन्न। उठाएर लगिसकेको हुन्छ। कसले लान्छ र ? त्यही क्रसरवालाहरूले। उनीहरू गिटी, बालुवा बिक्री गर्छन्। सम्पत्ति बनाउँछन्। हिजोसम्म उनीहरूको केही थिएन, आज उनीहरूसँग गाडीघोरा सबै भइसके। तर, सरकारी नदी र वन भने सकिँदै गए। प्रहरीले उनीहरूलाई पक्राउ गर्दैन र ? पुलिस (प्रहरी) धार (खोला)मा जान्छन। तस्करहरूले पाँचपाई (दुईचार पैसा) उनीहरूको जेबी(गोजी) मा हालिदिन्छ। अनि भर्ती (लोड) गाडीलाई पनि छोडेर पुलिस फर्किहाल्छ। ढेउवा(रुपैयाँ) मा सबै भुल्छन्। सरकारले किन निगरानी नगरेको होला ? पुलिस प्रशासनले सरकारलाई मालुम (जानकारी) दिए पो। उनीहरूको गोजीमा क्रसरवालाहरूले पैसा हालिदिन्छ। अनि, चुप लाग्छन्। नदीमा पानी देखिन छोड्यो, कस्तो असर परेको छ ? नदीमा पानी छैन। इनार सुके। चपाकल हराए। मान्छेलाई खाने पानीको पनि समस्या भइसक्यो। पहिले कति खन्दा पानी आउँथ्यो ? चालीसपैंतालीस हातमै मज्जाले पानी आउँथ्यो। अहिले ? सय हात तल जाँदा पनि पानी पाउन मुस्किल छ। पहिला नदीमा त्यसै पानी बग्थ्यो। अहिले त्यहाँ चुट्टी(कमिला) हिँड्छन्। नदीकै पानी प्रयोग गर्नुहुन्थ्यो पहिले ? हो, औरही नदीबाट पानी लगेर खान्थ्यौ। जहाँ मेरो नातिलाई क्रसरवालाहरूले मारिदियो। त्यहीँ खोलाको औरही थान भन्ने ठाउँमा बाँधबाँथ्यौ। गाउँमै पानी आउँथ्यो। लत्ताकपडा धुने, नुहाउने, खाने, सिँचाइ गर्ने सबै त्यही पानीको प्रयोग हुन्थ्यो । कुन महिनामा बाँध बाँध्नुहुन्थ्यो ? असारमा। असार महिनादेखि फागुनसम्म पानी आउँथ्यो। औरही खोलाबाट ४० वर्ष अघिसम्म सयौं बिघा खेतमा सिँचाइ हुन्थ्यो। श्रीपुर, विश्रामपुर, नक्कटाझिजका जग्गाहरूमा सिँचाइ हुन्थ्यो। अब त बाँध पनि कहाँ हरायो, हरायो। खोला किन सुक्यो ? किन सुक्यो ? त्यो त मालिक(भगवान्) लाई थाहा होला। तर, आजभोली जंगलीझार केही छैन। पहिला आकाशबाट पानी बर्सिन्थ्यो। ६ महिना बढी भयो, पानी नपरेको। पुर्वा नक्षत्रमा एकदिन मात्रै पानी पर्यो। जति सक्यो किसानहरूले धान रोपे। त्यसदिनदेखि आकाशबाट इन्द्रभगवान्ले थोपो पानी झारेनन् पृथ्वीमा। अहिले अनिकाल पर्दै गयो। मान्छे पापी भए। देवताहरू पनि रिसाएजस्तो छ। नदी दोहनले केके दुःख भोग्नुभयो ? खेती हुन छोड्यो, अन्नको समस्या भयो। इनार सुक्यो, पिउने पानी पाउनै कठिन छ। गाँउमा एउटा बोरिङ छ। त्यसलाई चारैतिर नचाउँदा ४० बिघामा गहुँ बाली लगाइयो। केहीले पटाएर कुसियार(उखु) रोपेका छन्। धेरै खेत बाँझै छन्। नदी र वन कसले सके जस्तो लाग्छ ? केही तस्कर र गुन्डाहरूले वन र नदी खाइसके। नेताहरूले पनि उनीहरूलाई पालिरहेका छन्। यसबाट नेतालाइ के फाइदा हुन्छ र ? आफ्नो जेबी (पकेट) भर्नका लागि। जति जंगल थियो, सबै कटानी गरेर नेताहरूले पकेटमा हालिसके। अहिले नदी खनेर हाल्दै छन। यो पनि त एक दिन सकिन्छ। सरकारले जंगल काट्ने, नदी खन्नेलाई बाँध्ने, पक्रिने, थुन्ने काम गरेको भए तस्करहरू पनि डराउँथे। त्यो त भएन। सबै मिलेका छन्। नदीनाला, वन लुटेका छन्। जसको केही थिएन, उनीहरू गाडीघोरा किनेका छन्। सम्पत्ति जोडेका छन्। यो पनि पढ्नुहोस तस्करको तारोमा थिए दिलीप, ५० हजार लिएर हत्या 'अब हजारौं दिलीप जन्मन्छन्' कसले दियो दिलीपको परिवारलाई बमले उडाइदिने धम्की ? मेरो छोरालाई पर्यावरण सहिद घोषणा गरियोस् दिलीप हत्यामा संलग्न दुई जनालाई २५ वर्ष कैद सजाय दिलिप हत्याको चार वर्ष पूरा, पर्यावरण सहिद घोषणाको माग बेवास्ता"
आख्यानका अक्षरमा इतिहास बने परशु प्रधान,"काठमाडौं : जीवनभरको पीडादायी र दुःखान्त भयो, मेरो पहिलो रात अर्थात् हनिमुन। म कुनै कवि वा लेखक होइन, न कुनै दार्शनिक। मेरा सारा सपना एकै रातमा खरानी भएका थिए, मेरा सारा इच्छा, आकांक्षाहरू पानीपानी भएका थिए। कुनै नाटक वा सिनेमामा घट्ने, हुन सक्ने सम्भावित असम्भव स्वयं ममा घट्यो। यी वाक्य कथाकार परशु प्रधानको शृंखलाबद्ध कथोपन्यास घर को नवौं शृंखलाको सुरुआत हो। त्यसैले घरहरू देख्यो कि उही परशु प्रधान सम्झना आउँछ। अझ वाणी प्रकाशनको त नाम कसैले लियो कि त परशु प्रधानको अनुहार आँखामा सल्बलाउँछ। निजामती कर्मचारीलाई देख्यो वा भेट्यो भने पनि उनकै चित्र छाउँछ। शिक्षक र प्रधानाध्यापक जो भेटे पनि उनकै झल्को छाउँछ। साझा प्रकाशन पुग्दा उनै राष्ट्रिय समाचार समिति (रासस) टेक्दा पनि उनकै याद सल्बलाउँछ। बालसाहित्यदेखि कथा, उपन्यास अनि कथोपन्यास जताततै उनै परशु प्रधान छरप्रष्ट नाम नै ठोक्किन आइपुग्छन्। तर, उनै आख्यान पुरुष परशु प्रधान ८० वर्षको उमेरमा हामीमाझबाट सोमबार राति सदाका लागि बिदा भएका छन्। अब उनी भेटिन्छन् त केवल अक्षरमा। साहित्यकार गोविन्द गिरी प्रेरणाले परशुलाई यसरी बुझेका छन्, लेखेर नथाक्ने, गतिविधिहरूबाट नथाक्ने एक खम्बा हुन्, परशु प्रधान। एउटा चलायमान, गतिशील एवं सिर्जनामा रमाउने स्रष्टा हुन् परशु। यस्ता व्यक्तित्वलाई पूर्वी पहाडी जिल्ला भोजपुरबाट देशको राजधानी काठमाडौं ल्याउने को होला ? प्रश्न उठ्नु स्वाभाविक हो। प्रेरणा लेख्छन्, परशु प्रधानलाई काठमाडौं डोहोर्याउने व्यक्ति थिए कवि केदारमान व्यथित। त्यसैले प्रधानले व्यथितलाई पितावत् मानेका छन्। गड फादर भनेका छन्। व्यथितले पनि परशुलाई पुत्रवत् व्यवहार र स्नेह गर्थे। व्यथितको जीवनकालभरि यो सम्बन्ध यथावत् रहेको उनको भनाइ छ। उमेरले वृद्ध भए पनि परशु सबै उमेर समूहसँग उसबठ र रमझम गर्न रुचाउँथे। अनि त्यसलाई साहित्यमा ढाल्थे। त्यसैको उपज थियो, केही क्षणः केहीअनुसार। प्रेरणा सम्झन्छन्, साहित्यकारहरूसँगको यही संवादलाई पछि उनले केही अनुहारः केही क्षण शीर्षकमा विस्तृत स्वरूपमा बाहिर ल्याए। त्यही पुस्तकले २०५१ सालको उत्तम शान्ति पुरस्कार प्राप्त गर्यो। २००० सालमा भोजपुरमा जन्मिएका परशुले २०१६ सालमा जीवन पथ कविताबाट साहित्यिक यात्रा सुरु गरे। २०२० सालमा साहित्यकार जानुकादेवी रेग्मीसँग भागी विवाह गरे। उनै जानुकाले छोरा प्रतीक सानोछँदाको सन्दर्भ लिएर मेरो सानो खरायो, आज कता हरायो बालकविता लेखिन्। केही दशक सबै विद्यार्थीमाझ लोकप्रिय यो कविताले जानुकालाई कल्पना प्रधानका नामबाट परिचित गराइदियो। उनैसँग जात नमिलेकै आरोपमा १२ वर्ष जेल सजाय हुने भएपछि उनी केही वर्ष बनारसतिर भासिनु परेको थियो। पवन आलोक नेपाली साहित्यमा परिचित नाम हो। चर्चा भएकै विषय हो, पवनलाई साहित्यको आलोकमा स्थापित गराउने श्रेय परशुलाई जान्छ। नेपाल स्रष्टा समाजका संस्थापक अध्यक्ष उनै पवन परशुबारे भन्छन्, नेपाली साहित्यका विशिष्ट साधक, विशेषतः नेपाली आख्यान साहित्यका धरोहर, मेरा आदरणीय गुरु, सदा प्रेरणा दिइराख्ने मेरा मार्गदर्शक र साहित्यिक अभिभावक परशु प्रधानको महाप्रस्थानको दुःखद खबरले अत्यन्त मर्माहत छु, टुहुरो झैं महसुस गरेको छु। ममात्र होइन, लाग्छ सम्पूर्ण साहित्यिक जगत् स्तब्ध भएको छ। उहाँको निधनले नेपाली साहित्यमा अपूरणीय क्षति पुगेको भन्दै उनले थपे, नेपाली कथाको एउटा युगकै अवसान भएको छ। उनका अनुसार, नेपाली साहित्यमा पुस्तक विमोचनको परम्परा सुरु गर्ने साथै रचना गर्भको थालनी गर्ने श्रेय परशु दाइलाई जान्छ। परशुले वाणी प्रकाशनको स्थापना गरे जसले विराटनगर र पूर्वाञ्चल क्षेत्रकै साहित्यको अगुवाई गरिरहेकै छ। एक दशकसम्मको अहोरात्र खटाइले उचाइमा पुर्याएपछि उनले प्रकाशनको जिम्मा अन्य साहित्यकारलाई लगाएका थिए। भोजपुरकै वीरेन्द्र माविमा हेडसर भएर चलाए। २०१६ सालमै पीआर प्रधानको नाममा विराटनगरबाटै प्रकाशित हुने छहारीमा उनले हाँसेकी ती चन्द्रमा शीर्षकमा पहिलो रचना प्रकाशन गरे। कविताबाट सुरु गरेका उनले पहिलो पुस्तक कविता संग्रह नै प्रकाशन गरे। तर, उनको जीवनकालमा पहिचान भने कथाकारमा भयो। सीताहरू र घर उनका कथोपन्यास हुन् जुन शृंखलाबद्ध रूपमा बाहिर आए। उनको पहिलो उपन्यास हो, सबै बिर्सिएका अनुहारहरू हो भने दोस्रो रात जो पग्लन्छ हो। २०२६ सालदेखि प्रशासन सेवामा जागीर सुरु गरेका उनले रासस र साझा प्रकाशनमा जागीर खाए भने २०५१ सालमा अवकाश लिएपछि पूर्णरूपमा साहित्यमै होमिए। हुँदैन नभेटुन्जेलसम्म सम्बन्ध कसैसँग। हुँदैन सरोकार पनि कुनै। रहँदैन भेटे पनि अर्थ। हुँदै जान्छ जोडघटाउ सम्पर्कमा आएपछि नै। हुँदै जान्छ हिसाबकिताबमा जोडघटाउ। हुन्छन् सम्बन्ध यस्ता पनि। नजिकै लाग्छ टाढा भएर पनि। भेटिसकेजस्तो लाग्छ भेटै नहुँदा पनि। चिनिसकेजस्तो लाग्छ चिन्दै नचिन्दा पनि। हुन् सबै अनुभव र अनुभूतिका कुरा। हुन् मनका कुरा। हुन् इमानदारी र आदर्शका कुरा पनि। भएको थियो सम्बन्ध त्यस्तै परशु प्रधानसँग। सञ्चार एवं साहित्यकर्मी श्रीओम श्रेष्ठ रोदनले परशुबारे लेखेका कुरा हुन् यी जसले उनको अन्यसँगको सम्बन्ध छर्लंग पार्छ। उनी सम्झन्छन्, पुराणमा पढिएका ऋषिको तपस्याजस्तै तपस्या हो परशु प्रधानको। जीवनमा कति विकट यात्रा, कति निकट यात्रा, कति सहज यात्रा भए होलान् ? जेजस्तो यात्रामा पनि विश्रामको साथ नलिने अविश्रान्त स्रष्टा हुनुहुन्छ। नदीमा बगिरहने पानीजस्तै निरन्तर बगिरहनुभएको छ सिर्जना नदीमा। स्वर्गीय प्रधानका द लिटिल बुद्ध इन टोकियो, वक्ररेखा, फेरि आक्रमण, यौटा क्रान्तिपुरुषको जन्म, यौटा अर्को दन्त्यकथा, असम्बद्ध, समुद्रमा अस्ताउने सूर्य, प्रतिनिधि कथाहरू, कथा र रचनागर्भ, उत्तराद्र्ध, परशु प्रधानको उत्कृष्ट कथा, नेपलिज लभ स्टोरी र धनिया आदि कथा संग्र्रह प्रकाशित छन्। उनका नानीको कथा, बोल्ने चरो, सुनको छाती, विश्व परिकथा आदि चर्चित बालकथा संग्रह पनि छन्। यो पनि पढ्नुहोस कथाकार प्रधानको निधन"
अल्पमार्गमै अस्ताए पत्रकारिताका उज्ज्वल नक्षत्र,"वीरेन्द्रनगर : सानैदेखि सिर्जनशील व्यक्तित्व। आफूले पाएको जिम्मेवारी इमान्दारितापूर्वक पूरा गर्ने उनको स्वभाव। आफ्नो, परिवार र समाजका लागि केही गर्नुपर्छ भन्ने हुटहुटी भएका रुकुमपूर्वका अन्नपूर्णकर्मी विक्रम परियार सोमबार राति बागलुङको निसीखोला गाउँपालिकामा भएको बस दुर्घटनामा परी सधैंका लागि अस्ताए। रुकुमपूर्वको सिस्ने गाउँपालिका५ रुमालबाराका परियारले २०७५ चैत ३० गतेबाट रुकुमबाट प्रकाशित रेखदेख साप्ताहिकबाट पत्रकारिता सुरुवात गरेका थिए। रेखदेख साप्ताहिकमा आबद्ध हुँदाका सम्पादक प्रवीण ददेलले भने, उनी पत्रकारिता गर्ने तीब्र इच्छाशक्ति बोकेर पत्रिकाको कार्यालयमा आएका थिए। मैले पनि केही गर्न सक्ने युवा भनेर काम गर्ने अवसर दिएँ। उनले करिब २ वर्ष रेखदेख पत्रिकामा काम गरेको ददेलले बताए। पत्रकार परियार निकै इमान्दार, लगनशील र सिर्जनशील रहेको उनले स्मरण गरे। रेखदेख साप्ताहिकबाट सुरुवात भएको उनको पत्रकारिता त्यसैमा सीमित रहेन। उनी रुकुमपूर्वबाट अन्नपूर्ण पोस्ट् दैनिकमा आबद्ध भएर राष्ट्रिय स्तरका सञ्चार माध्यममा पनि सक्रिय रूपमा काम गरे। उनले आफ्नै इरुकुम डटकम अनलाइन सञ्चालन गरी व्यावसायिक पत्रकारिता पनि गर्दै थिए। पछिल्लो समय उनी नेपाल पत्रकार महासंघ रुकुमपूर्वको सहसचिव, दलित पत्रकार संघ रुकुमपूर्वको अध्यक्ष र प्रेस सेन्टर रुकुमपूर्वका उपाध्यक्षको जिम्मेवारीमा पनि थिए। सोमबार उनी दलित पत्रकार संघको राष्ट्रिय महाधिवेशनमा सहभागी हुन गाडी चढेर काठमाडौं जाँदै थिए। उनको दलित पत्रकार संघको यही महाधिवेशनबाट केन्द्रीय सदस्य बन्ने सपना थियो। त्यसैले उनका अन्य साथीले नजाउ भन्दाभन्दै पनि उनी एक्लै काठमाडौं हिँडेका थिए। विक्रम बुवा रनवीर नेपाली र आमा रश्मी नेपालीका कान्छो सन्तान हुन्। उनका जेठो दाइ अमृत परियारको परिवार दाङमा बस्दै आएका छन्। बुवाको पहिले नै मृत्यु भइसकेकाले आमाको उनी एक्लो सहारा थिए। विक्रमको आमा र उनी मात्र रुकुममा बस्थे। सोमबार विक्रम चढेको रुकुम पश्चिमबाट मध्यपहाडी लोकमार्ग हुँदै काठमाडौं जाँदै गरेको बागमती प्रदेश ०१००६ ख ३८७९ नम्बरको रात्रिबस बागलुङको निसीखोला गाउँपालिका६ जाउलेपानीमा दुर्घटना भयो। उक्त दुर्घटनामा विक्रमको मृत्युसँगै उनकी आमा रश्मीको पनि सहारा गुम्यो। रुकुमपूर्वको पत्रकारिताको एउटा सपना पनि अस्तायो। सानैदेखि विक्रमसँगै हुर्किएका र हालसम्म पनि सहकार्य गर्दै आएका साथी निराजन शेर्पालीले भने, विक्रम रुकुमपूर्वबाट एक्लै काठमाडौं हिँडे। बागलुङको निसीखोला गाउँपालिकामा बस दुर्घटना भएको खबर आयो। विक्रम चढेकै गाडी रहेछ। हिजो साँझ त घाइते छन् भन्ने सुनियो। बिहान त मृत्यु भएको खबर आयो। विक्रमको त दुर्घटनास्थलमै मृत्यु भइसकेको रहेछ। घरमा आमा अचेत अवस्थामा हुनुहुन्छ। हामी उनको अन्त्येष्टिमा रुकुमगाडमा पुग्यौं। मेरो बालापनदेखिको साथीलाई सदाका लागि बिदाइ गर्नुपर्यो। आमा अचेत अवस्थामै हुनुहुन्छ। गाउँ नै शोकमा डुबेको छ। मंगलबार रुकुमगाडमा विक्रमको दाहसंस्कारमा उनका परिवार, रुकुमका स्थानीय तहका जनप्रतिनिधि, सञ्चारकर्मी, नागरिक समाजका अगुवा र स्थानीयको उपस्थिति थियो। प्रेस सेन्टर केन्द्रीय समिति र रुकुम कमिटीले शोक विज्ञप्ति जारी गर्दै विक्रमको निधनले रुकुमको पत्रकारिता क्षेत्रका साथै संगठानिक रूपमा पनि अपूरणीय क्षति भएको भन्दै दुःख व्यक्त गरेको छ। विक्रम व्यावसायिक र सक्रिय पत्रकारिताका उज्ज्वल भविष्य थिए, अन्नपूर्ण पोस्ट् दैनिकका प्रधान सम्पादक अखण्ड भण्डारीले शोक प्रकट गर्दै भने, उनको निधनले अन्नपूर्ण पोस्ट् र सिंगो नेपाली पत्रकारितामा अपूरणीय क्षति भएको छ। अन्नपूर्ण मिडिया नेटवर्कले रुकुम संवाददाता परियारको चिरशान्तिको कामना गर्दै शोकाकुल परिवारजनमा हार्दिक समवेदना प्रकट गरेको छ। यो पनि पढ्नुहोस बस दुर्घटनामा अन्नपूर्णकर्मी परियारको निधन"

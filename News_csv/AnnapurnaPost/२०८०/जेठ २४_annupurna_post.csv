शीर्षक,विवरण
विद्युतीय सवारीलाई अर्घेल्याइँ किन ?,"सन् २०२५ पछि नर्वेमा पेट्रोल र डिजेलका गाडी किनबेच हुने छैनन्। युरोपका अरू थुप्रै देशमा पनि मिति नै तोकेर पेट्रोल, डिजेलका गाडीमाथि कडाइ गरिँदैछ। विद्युतीय गाडीलाई प्रोत्साहन गर्न विभिन्न छुटका योजना घोषणा भइरहेका छन्। कार्यक्रमहरू लागू भइरहेका छन्। जलविद्युत् जस्तो सफा इन्धनको सामान्य स्रोतमात्रै भएका देशहरू धमाधम वैकल्पिक तौरतरिका अपनाएरै भए पनि विद्युतीय ऊर्जाबाट चल्ने यातायातका साधनमा मात्रै होइन, हाइड्रोजन इन्धनयुक्त प्रणालीमा गइरहेका छन्। जाँदैछन्। हाम्रो देश जलविद्युत्मा धनी छ र पनि अझै जीवाष्म इन्धनकै गाडीहरूलाई प्रोत्साहन र विद्युतीय गाडीलाई अर्घेल्याइँ गर्दैछ। उल्टो मति र उल्टै गतिमा हिँड्ने सरकारले आउँदो वर्षको बजेटमा विद्युतीय सवारीमा कर वृद्धि गरेको छ। विलासी गाडीमा थोरै र साधारणको पनि पहुँचमा हुन सक्नेमा धेरै कर बनाएर सरकार हुनेखाने वर्ग पक्षीय भएको सन्देश दिएको छ। सरकारको अनुदान नीतिकै विद्युतीय गाडीको किनबेच अर्थात् आयात निकै कम छ र जीवाष्म इन्धनवाला गाडीकै बोलबाला छ। चालू आर्थिक वर्षको १० महिनामा ८ अर्ब ४१ करोड रुपैयाँबराबरको विद्युतीय गाडी आयात हुँदा सरकारले दुई अर्बभन्दा बेसी भन्सार राजस्व सरकारले पाएको छ। तर पेट्रोलवाला गाडी भने खर्ब बराबरको आयात भएको छ। अघिल्ला बजेटले १०० किलोवाटसम्मका गाडीमा अन्तःशुल्क छुट दिएको थियो। तर नयाँ बजेटले ५० किलोवाटसम्मलाई यस्तो छुट कायम गरी ५० देखि एक सय किलोवाटमा १५ प्रतिशत भन्सार महसुल र १० प्रतिशत अन्तःशुल्क कायम गर्नु उल्टो बाटो हिँड्नु नै हो। कुरा आयातको भन्दा पनि अझ निर्माणकै हुनुपर्ने हो। स्वदेशमा सस्तो बिजुली र गाडीको बजार पनि भएको हुँदा विद्युतीय गाडी नै उत्पादन गरिनुपर्ने हो। २०७६ सालबाटै अघि बढाइएको भेइकल म्यानुफ्याक्चरिङ एन्ड एसेम्बली प्लान्ट आयोजना सुरु गर्नपट्टि सरकार लाग्नुपर्छ। तर पेट्रोल गाडी होइन विद्युतीय। सरकारले सन् २०४५ सम्ममा कार्बन उत्सर्जन शून्यमा झार्ने प्रतिबद्धता अन्तर्राष्ट्रिय रूपमै गरिसकेको छ। सोही कारण जीवाष्म इन्धन गाडी विस्थापनको विकल्प छैन। तसर्थ आयात होस् या उत्पादन प्रोत्साहन विद्युतीय गाडीलाई नै गर्नुपर्छ।"
विद्युतीय सवारीलाई अर्घेल्याइँ किन ?,"सन् २०२५ पछि नर्वेमा पेट्रोल र डिजेलका गाडी किनबेच हुने छैनन्। युरोपका अरू थुप्रै देशमा पनि मिति नै तोकेर पेट्रोल, डिजेलका गाडीमाथि कडाइ गरिँदैछ। विद्युतीय गाडीलाई प्रोत्साहन गर्न विभिन्न छुटका योजना घोषणा भइरहेका छन्। कार्यक्रमहरू लागू भइरहेका छन्। जलविद्युत् जस्तो सफा इन्धनको सामान्य स्रोतमात्रै भएका देशहरू धमाधम वैकल्पिक तौरतरिका अपनाएरै भए पनि विद्युतीय ऊर्जाबाट चल्ने यातायातका साधनमा मात्रै होइन, हाइड्रोजन इन्धनयुक्त प्रणालीमा गइरहेका छन्। जाँदैछन्। हाम्रो देश जलविद्युत्मा धनी छ र पनि अझै जीवाष्म इन्धनकै गाडीहरूलाई प्रोत्साहन र विद्युतीय गाडीलाई अर्घेल्याइँ गर्दैछ। उल्टो मति र उल्टै गतिमा हिँड्ने सरकारले आउँदो वर्षको बजेटमा विद्युतीय सवारीमा कर वृद्धि गरेको छ। विलासी गाडीमा थोरै र साधारणको पनि पहुँचमा हुन सक्नेमा धेरै कर बनाएर सरकार हुनेखाने वर्ग पक्षीय भएको सन्देश दिएको छ। सरकारको अनुदान नीतिकै विद्युतीय गाडीको किनबेच अर्थात् आयात निकै कम छ र जीवाष्म इन्धनवाला गाडीकै बोलबाला छ। चालू आर्थिक वर्षको १० महिनामा ८ अर्ब ४१ करोड रुपैयाँबराबरको विद्युतीय गाडी आयात हुँदा सरकारले दुई अर्बभन्दा बेसी भन्सार राजस्व सरकारले पाएको छ। तर पेट्रोलवाला गाडी भने खर्ब बराबरको आयात भएको छ। अघिल्ला बजेटले १०० किलोवाटसम्मका गाडीमा अन्तःशुल्क छुट दिएको थियो। तर नयाँ बजेटले ५० किलोवाटसम्मलाई यस्तो छुट कायम गरी ५० देखि एक सय किलोवाटमा १५ प्रतिशत भन्सार महसुल र १० प्रतिशत अन्तःशुल्क कायम गर्नु उल्टो बाटो हिँड्नु नै हो। कुरा आयातको भन्दा पनि अझ निर्माणकै हुनुपर्ने हो। स्वदेशमा सस्तो बिजुली र गाडीको बजार पनि भएको हुँदा विद्युतीय गाडी नै उत्पादन गरिनुपर्ने हो। २०७६ सालबाटै अघि बढाइएको भेइकल म्यानुफ्याक्चरिङ एन्ड एसेम्बली प्लान्ट आयोजना सुरु गर्नपट्टि सरकार लाग्नुपर्छ। तर पेट्रोल गाडी होइन विद्युतीय। सरकारले सन् २०४५ सम्ममा कार्बन उत्सर्जन शून्यमा झार्ने प्रतिबद्धता अन्तर्राष्ट्रिय रूपमै गरिसकेको छ। सोही कारण जीवाष्म इन्धन गाडी विस्थापनको विकल्प छैन। तसर्थ आयात होस् या उत्पादन प्रोत्साहन विद्युतीय गाडीलाई नै गर्नुपर्छ।"
विशेष महाधिवेशन गराउन हस्ताक्षर संकलन सुरु गर्छौं,"प्रस्तुति : सुरेन्द्र काफ्लेराधा खनाल तपाईंले आफ्नो पार्टीसामु के चुनौती देख्नुभएको छ ? कांग्रेसको काँधमा एक सय एक चुनौती छन्। नयाँ पार्टीहरू उदय भएका छन्। परम्परागत राजसंस्थाको चुनौती पनि कायमै छ। पूर्वराजाले नेपालमै बसेर शान्तिपूर्ण रूपबाट आफ्ना गतिविधि बढाइरहेका छन्। अर्कोतिर राप्रपाले जनमत बढाएको छ। राप्रपा पूर्वराजासँगै उभिएको छ। ती शक्ति मिल्दा चुनौती थपिन्छन्। हामीभित्रै पनि चुनौतीका पहाड छन्। पार्टी अव्यवस्थित छ। आन्तरिक जीवन अस्तव्यस्त छ। पार्टीका अंगहरू व्यवस्थित बन्न सकेका छैनन्। कामकाजी छैनन्। भद्दा संरचना छ। भ्रातृसंस्थाहरू अव्यवस्थित छन्। कांग्रेससँग २०४८ सालमा हजारको संख्यामा क्रियाशील सदस्य थिए। त्यतिबेलाको चुनावी परिणाम गौरवान्वित थियो। अहिले पार्टीको संरचना भीमकाय छ। तर, निर्वाचन परिणाम सोचेजस्तो आउँदैन। हामी निर्वाचनमा एक्लै जाँदैनौं। गठबन्धन गर्नुपर्छ। त्यसैले संरचनालाई चुस्त बनाउन जरुरी छ। पार्टी जनतासँग टाढिएको छ। कांग्रेस बारम्बार सत्तामा हुँदा पनि किन यो स्थितिमा पुग्यो त ? पार्टीको प्राथमिकता निरन्तरको सत्ता बन्यो। आफू एक्लै जित्ने अवस्था नहुँदा अरूसँग मिलेर पनि सत्तामा पुग्ने एक मात्र उद्देश्य हुन थाल्यो। यसकारण पार्टी जनताबाट टाढिँदै गएको छ। राष्ट्रको उन्नति र प्रगति तथा जनताको हितकल्याण पार्टीको प्राथमिकतामा परेनन्। त्यसकारण जनतामा पार्टीप्रतिको भरोसा कमजोर हुँदै गएको छ। आक्रोश र असन्तुष्टि निम्त्याउने काम भएका छन्। कांग्रेसलाई अब यथास्थितिमा राख्न सकिँदैन। हामीलाई समयसापेक्ष, जनताको चाहनाअनुसार चल्ने, जनताको नजिकै उभिने र जनमानसले अपनत्व गर्ने पार्टीको रूपबाट यसलाई रूपान्तरण गर्नुपर्छ भन्ने लाग्यो। यसैकारण रूपान्तरण अभियान सुरु गरेका हौं। कांग्रेसले आफूलाई लोकतान्त्रिक पार्टी भन्छ। तर, आन्तरिक लोकतन्त्र कस्तो छ ? लोकतन्त्र भनेको बोलेर होइन, चरित्र र व्यवहारले सिद्ध गर्नुपर्छ। हामीले चरित्रको कुरा गर्ने हो भने कुलिनतन्त्रको चरित्र ग्रहण गर्दै छौं। यहाँ पैसा, नातागोता र मूल नेताका आसेपासेको बोलवाला छ। पार्टीका केही उच्चपदस्थ, राज्यका उच्चपदस्थ, पैसावाला, आफन्त, शक्तिशाली व्यक्ति र उच्च पदाधिकारीको मिलेमतोमा राज्य सञ्चालन हुन्छ। देश र जनताका समस्या सधैं ओझेलमा पर्ने गरेका छन्। लोकतान्त्रिक सिद्धान्त बोकेको, लोकतान्त्रिक मूल्यमान्यतामा विश्वास गर्ने र लोकतन्त्रका निम्ति निरन्तर संघर्ष गरेको पार्टीको गौरवान्वित इतिहास छ। तर, व्यवहार र चरित्र भने लोकतन्त्र निरपेक्ष अनुभव गर्न थालेका छौं। बीपी कोइरालाले लोकतन्त्र र जनतालाई सधैं केन्द्रबिन्दुमा राख्नुभयो। उहाँले राष्ट्रिय मात्र हैन, अन्तर्राष्ट्रिय क्षेत्रमा पनि पार्टीको प्रतिष्ठालाई माथि उठाउनुभयो। उहाँको ध्येय समाजलाई भौतिक रूपबाट समृद्घ बनाउने, जनताको जीवनलाई सुखद बनाउने थियो। उहाँ यस्तो प्रधानमन्त्री अथवा नेता हो, जसले राजासँग भेट हुँदा म १५ वर्ष प्रधानमन्त्री भएँ भने सबै नागरिकलाई मेरो परिवार सरह बनाउँछु, भन्नुभयो। हामीले आजसम्म त्यस्तो अरू कुनै न नेता देख्या छांै, न त प्रधानमन्त्री नै भेट्या छौं। रूपान्तरण नेताको हो कि सिद्धान्तको ? कहिलेकाहीँ पार्टी नेतृत्वको व्यक्तित्वले पार्टीको व्यक्तित्वलाई उज्यालो देखाउँछ। जस्तो कि भारतमा नरेन्द्र मोदीको व्यक्तित्वले बीजेपीलाई सफलताको शिखरमा पुर्यायो। दिल्लीमा अरविन्द केजरीवालको व्यक्तित्वले आमआद्मी पार्टी अगाडि बढेको छ। पार्टी स्थापनापछि बीपी कोइरालाको व्यक्तित्वले कांग्रेसको छवि अतुलनीय भयो। कांग्रेस नेतृत्वको छवि अहिले त्यस्तो देखिँदैन। नेतृत्वको छविका कारण पार्टीको छवि पनि धुमिल भएको छ। यसकारण लोकतन्त्रको भविष्यमाथि प्रश्न उठेको छ। हामीले ०४८ मा बहुमत ल्यायौं। ०५१ मा बहुमत फालिदियौं। जनताले ०५६ मा फेरि बहुमत दिए। ०५९ मा भत्काएर फालिदियौं। जनताले बहुमत दिने, हामी मिल्काउँदै गर्न थाल्यौं। त्यहीँबाट बिग्रन सुरु भयो। अरू राजनीतिक पार्टीका निम्ति हामी गुरुकुल भयौं। अरूले पनि हामीबाटै सिके। राम्रा कुरा पनि सिके। एमाले पनि बहुदलीय प्रतिस्पर्धामा आयो। उसले नि हामीबाटै सिकेको हो। तपाईंहरूको यो अभियान त गुट बलियो बनाउन मात्रै हो भन्ने आरोप छ नि ? हामीले १४औं महाधिवेशनमा जसलाई समर्थन गरेका थियौं त्यो समूहका साथीहरू यो अभियानमा बढी देखिनुभएको छ। मूलतः यसका अन्तरवस्तु र यसले अगाडि सारेका एजेन्डा समग्र पार्टी हितका निम्ति छन्। पार्टीका सबै साथीहरूले यसलाई आत्मसात् गर्नुपर्छ। पार्टीको साझा अभियानका रूपमा लिनुपर्छ। हिजो शेरबहादुर दाइ (सभापति)लाई भोट हाल्ने र हाम्रो समूहको विरोधमा उत्रिने साथीहरू पनि आउन थाल्नुभएको छ। अरू साथीहरू पनि यसमा जोडिँदै जानुभएको छ। तपाईं पार्टीको यो स्थितिका लागि सभापति मात्रै दोषी कि युवा महामन्त्रीको पनि कमजोरी देख्नुहुन्छ ? केही समयअघिसम्म सिंगो केन्द्रीय कार्यसमितिकै दोष भन्ने देखिन्थ्यो। तर, पछिल्लोपटक महामन्त्रीद्वयले हामीले प्रयत्न गर्यौं, सभापतिजीले मान्नुभएन। हाम्रो कुरा सुन्नुभएन भन्ने सार्वजनिक रूपमै बोल्न थाल्नुभएको छ। उहाँहरूको कुरा सुन्दा यसको दोष सभापतिजी र सभापतिजीको समूहतर्प जाने देखिन्छ। कि त चित्तबुझ्दो प्रतिवाद आउनुपर्यो। हैन भने महामन्त्रीद्वयको आरोप सत्य हो भनेर मान्नुपर्ने हुन्छ। दुई जना युवा महामन्त्री हुनुहुन्छ। फेरि युवाको भावनाअनुसार पार्टी चलेन पनि भन्नुहुन्छ। किन ? मूल कुरो पार्टीका गतिविधिमा तादात्म्य हुनुपर्यो। पार्टी गतिविधिले युवा चरित्रको बाघ हुन सक्नुपर्यो। पात्र र उमेरले हैन। बीपीको अन्तिम कालमा पनि उहाँका अभिव्यक्तिहरू युवातरुणका जस्ता आउँथे। ती कुरा स्मरण गर्दा आज पनि उद्वेलित बनाउँछ। गिरिजाप्रसाद कोइरालाले ८० वर्ष उमेर काटेपछि राजसंस्थाविरुद्घ आन्दोलनको अगुवाइ गर्नुभयो। उहाँका हरेक अभिव्यक्तिबाट युवाहरू आन्दोलित हुन्थे। उहाँकै अभिव्यक्तिबाट प्रभावित भएर परिवर्तनको जिम्मेवारीलाई अगाडि बढायौं। युवाहरूको केही संख्या केन्द्रीय कार्यसमिति या पार्टी संरचनामा उपस्थित हुनेबित्तिकै युवाको प्रतिनिधित्व भयो भन्ने अर्थमा बुझ्नु हुँदैन। पार्टी थाकेजस्तो, रुग्णजस्तो, रुढिवादी, परम्परावादीजस्तो भयो। यसरी पार्टी अगाडि बढ्नै सक्दैन। अहिले दौडिनुपर्ने आवश्यकता छ। तर, पार्टी राम्ररी उभिन पनि नसक्ने अवस्थामा छ। नेतृत्वलाई दोष थोपरेर युवा महामन्त्रीहरू जिम्मेवारीबाट भाग्न खोजेजस्तो लाग्दैन ? साथीहरूले महामन्त्रीहरूले केही गरेनन् भनेकै थिए। उहाँहरू हामीले कोसिस गर्यौं, सकेनौं भन्नुहुन्छ। मूल नेतृत्व दोषी छ भन्नुहुन्छ। मूल नेताको थाप्लोमा दोष थोपरेका छन्। अब मूल नेताको स्पष्टिकरण के हो त ? मूल नेता अथवा उहाँसँगै काम गर्ने साथीहरूको स्पष्टीकरण के हो ? यसको चित्तबुझ्दो जवाफ नआउँदा यसको दोष मूल नेतृत्वलाई नै लाग्ने भयो। कसले कसरी भनिराख्नुभएको छ, फरक कुरा हो। हामीले उहाँहरूलाई जानकारी गराएका छौं। हामीले उहाँहरूको परामर्शमा अभियान सुरु गरेका हैनौं। गरौं कि नगरौं भनेर उहाँहरूको परामर्शमा अगाडि बढेका पनि हैनौं। हामीले यसरी सुरु गर्दै छौं भनेर दुवै महामन्त्री, उपसभापति, पदाधिकारी र केन्द्रीय समितिका साथीलाई जानकारी गराएका हौं। ७७ जिल्ला, १ सय ६५ निर्वाचन क्षेत्रमा पुग्छौं। पार्टी आन्तरिक जीवनमा जरैदेखि सञ्जीवनी प्रदान गर्ने, पुनर्जीवन दिनका लागि हामी लागेका छौं। नेपाली कांग्रेसमा भविष्य छ। नेपाली कांग्रेसभित्र जीवनदायिनी शक्ति छ भन्ने कुराको सन्देश दिने। यो पार्टीप्रति भरोसा जगाउने साझा अभियान हो। यस्तो अभियान पार्टीले चलाउनुपर्ने हो। अब यसलाई नजरअन्दाज गर्ने प्रयत्न भएको हामीलाई थाहा छ। टीकाटिप्पणी पनि भएका छन्। त्यसो भयो भने विधानले दिएका अरू सुविधा प्रयोग गर्दै अगाडि बढ्छौं। हामी नेतृत्व हटाउने ठाउँसम्म पुग्न सक्छौं। पार्टीभित्र अविश्वासको प्रस्ताव ल्याउने व्यवस्था विधानमा छ। हाम्रो अभियानलाई नजरअन्दाज गरियो र कम आँकियो भने त्यहाँसम्म जान सक्छौं। अहिलेको योजना त्यही हो। यो अभियानले जनतालाई के फाइदा पुग्छ ? कांग्रेस लोकतन्त्रको बाघ हो। यसले नै लोकतन्त्रलाई पुनःस्थापित गर्ने काम गरेको छ। यसको उद्देश्य नै देशलाई धनी र जनतालाई सुखी बनाउने हो। त्यसैले जनतालाई यो अभियानमा सहभागी नगराई अभियानको उद्देश्य पूरा हुन्न। हामीले २५ दिनमा चार प्रदेश र केही जिल्लामा अभियान गरिसकेका छौं। हामी सात प्रदेशमै रूपान्तरणको सन्देश दिन हिँडेका छौं। दोस्रो चरणमा किसान, मजदुर, उद्यमी, पेसा व्यवसायी, महिला, विद्यार्थीसँग संवाद गर्छौं। दोस्रो चरणको अभियान गाउँकेन्द्रित हुन्छ। जनतासँग सार्थक संवाद गर्नु मूल उद्देश्य हो। जनताले फेरि पनि कांग्रेसलाई नै विश्वास गर्नुपर्ने आधार के त ? जनतालाई विश्वास दिलाउन गाह्र्रो छ। किनभने, हामी सत्तामा लामो समय बस्यौं। अरू पार्टी पनि बसे। यी नेताहरूले नै फेरि समृद्घिको नेतृत्व गर्छन् भनेर विश्वास दिलाउन गाह्रो छ। यी नेताले अवसर पाए गर्न सकेनन्। यसलाई ढाकछोप गरेर सकिँदैन। खासमा कांग्रेसमा वर्तमान नेतृत्वले पार्टी सुध्रिन्छजस्तो लाग्दैन। हामीले गरेका राम्रा कामका लागि तपाईंहरूले स्यावासी दिनुुस्। कमीकमजोरीका लागि माफी चाहन्छौं भनेर जनतालाई नभन्ने हो भने जनताको आक्रोश अझै बढ्छ। समकालीन राजनीतिमा सबै पार्टीका नेताप्रति जनताको विश्वास जिरो छ। दक्षिण एसियाका अरू मुलुक हेर्दा मलेसियाले २० वर्षमा कत्रो छलाङ मार्यो। चीन, सिंगापुर, कोरिया, जापानले २०२२ मा वर्षमा विकासको जग बसाए। हाम्रा नेताले ३३३४ वर्ष सत्तामा बसेर के गरे भन्ने जवाफ दिनुपर्यो नि ! तर, उहाँहरू जवाफ दिन सक्नुहुन्न। जवाफ एउटै हो राजनीतिक रूपबाट हामीले योगदान पुर्यायौं त्यसका निम्ति हामीलाई धन्यवाद दिनुस्। समकालीन नेतृत्वलाई बलियो बनाएर फेरि नेतृत्वमा उनीहरूलाई नै हाबी गराउन यो अभियान हैन। विशेष महाधिवेशनका लागि भित्रभित्रै हस्ताक्षर अभियान चलाइरहनुभएको भन्ने छ नि ? हामीले हस्ताक्षर अभियान सुरु गरेका छैनौं। यो महिना देशभरका साथीहरूको कुरा बुझ्छौं। हाम्रा कुरा पनि राख्छौं। सबैका कुरा समेटेर एउटा दस्तावेज बनाएर पार्टीलाई दिन्छौं। ९० प्रतिशत महाधिवेशन प्रतिनिधि साथीहरूले हस्ताक्षर अभियान सुरु गर्नुस् भन्नुभएको छ। अर्को चरणमा हस्ताक्षर संकलनतर्प अगाडि बढ्ने सम्भावना छ। महामन्त्री गगन थापाले भन्दै आएको रूपान्तरण अभियान तपाईंहरूसँगै हो या अर्कै ? महामन्त्रीले पनि हामीले कोसिस गर्यौं, सकेनौं। अब नेतृत्व नै फेर्नुपर्छ भन्नुभएको छ। यो विषय हामीले ६ महिनादेखि खुलेरै बोल्दै आएका छौं। अब महामन्त्रीहरूको अभिव्यक्तिले पनि बाहिरबाट उठेको आवाज सही छ भन्ने सिद्घ गरेको छ। त्यसैले रूपान्तरण भनेको सबैले गर्ने हो। यो साझा कुरा हो। रुपान्तरण शेरबहादुर दाइका लागि पनि आवश्यक छ। उहाँको सेखपछि राम्रो कांग्रेस छोड्ने कि नछोड्ने ? उहाँको दायित्व पनि राम्रो, सग्लो र बलियो कांग्रेस हस्तान्तरण गर्ने हो नि ! त्यसैले महामन्त्रीले छुट्टै पसल चलाउने र हामीले छुट्टै चलाउने भन्न यो कुनै उद्यम हैन। प्रकारान्तरले टार्गेट एउटै हो। अन्ततः उहाँहरू हामीसँगै उभिनुपर्छ कुनै गुन्जायस छैन। भित्र गर्न सक्नुभएन भने उहाँहरू बाहिर आउनुपर्यो। नेतृत्व पनि फेरिएन, विशेष महाधिवेशनमा पनि गएन भने तपाईंहरू के गर्नुहुन्छ ? त्यस्तो हुनै सक्दैन। हामी विशेष महाधिवेशनको माग सजिलै गर्न सक्छौं। ४० प्रतिशत हैन, ६० प्रतिशत हस्ताक्षर बुझाउँछौं। किनभने, हाम्रा भेलामा विशेष महाधिवेशनको पक्षमा कार्यकर्ताको उभार नै छ। प्रसंग बदलौं, नक्कली भुटानी शरणार्थी प्रकरणमा कांग्रेस आरोपितलाई जोगाउन लाग्यो भन्ने छ नि ? कांग्रेस त्यसरी लाग्नै सक्दैन। पहिला पनि धेरै नेता भ्रष्टाचारको आरोप झेलेर, मुद्दा खेपेर जेल जीवन काटेका अनेक उदाहरण छन्। त्यसैले कांग्रेस भ्रष्टाचारीलाई जोगाउन कहिल्यै लाग्दैन। तलबै नआई नयाँ जुत्ता लगाएको देखेर बीपीले सहयोगी आफ्नै भाइलाई हटाउनुभएको थियो। गणेशमानजीमाथि नै भ्रष्टाचारको आरोप लागेर छानबिन गराउनुभयो। प्रमाणित भएन। प्रधानमन्त्री निवासमा दुई भारी दाउराको बिल कसरी आयो भनेर छानबिन गराउनुभयो। प्रधानमन्त्री र मन्त्रीको तलब घटाउनुभयो। प्रधानमन्त्रीको २५ सयबाट १५ सय, मन्त्रीको १५ सयबाट १ हजार बनाउनुभयो। त्यो हाम्रो सुनौलो विगत हो। त्यसैले सिंगो पार्टी संस्थागत रुपबाट भ्रष्टाचारी जोगाउन लाग्दैन। तर, पार्टीभित्रका केही नेताको प्रयास जोगाउने हुन सक्छ। राष्ट्रपतिले निष्क्रिय नागरिकता विधेयक प्रमाणित गरेकामा तपाईं के भन्नुहुन्छ ? यसमा प्राविधिक र कानुनी रूपमा त्रुटि भयो। नयाँ संसद् आइसकेपछि संसदमा लगेर, छलफल गराएर संसद्ले नै राष्ट्रपतिसमक्ष पुर्याउनुपथ्र्यो। त्यसमा त्रुटि भयो। अब कति दिनसम्म नेपाली नागरिकलाई अनागरिक बनाएर राख्ने ? आमाबाबुले जन्मसिद्ध नागरिकता पाएका छन्। छोराछोरी हुर्केका छन्। उनीहरूको भावी जीवनमा अवरोध भएको छ। वर्षौंसम्म कसरी झुलाएर राख्ने ? यो प्रमाणित हुनुपथ्र्यो ? अलिकति प्रक्रिया पुर्याइदिएको भए प्रश्न उठ्ने थिएन। प्रश्न उठाउने ठाउँ भयो। नागरिकताको समस्या मोडमोडमा झेलिने विषय हो। तपाईंले प्रधानमन्त्रीको भारत भ्रमणलाई कसरी हेर्नुभएको छ ? नेपाल र भारतबीच सदियौंदेखिको सम्बन्ध हो। तर, यो बीचमा देखिएको सीमा समस्या निकै पुरानो हो। भ्रमणका क्रममा हाम्रा प्रधानमन्त्रीको कुरा सुन्दा अचम्म लाग्यो। उहाँले सीमा समस्याबारे मोदीजीले कुरा उठाइदिनुभयो, राम्रो भयो भन्नुभयो। त्यसो हो भने उहाँले केके भन्नुभयो त ? उहाँ के गर्न जानुभएको थियो ? मैले यसोयसो गरें भन्नुपर्यो नि ! उहाँले ब्ल्याक एन्ड ह्वाइटमा प्रस्ट पार्न सक्नुपर्यो नि ! त्यसैले समग्रमा यो भ्रमण उपलब्धिपूर्ण देखिएन। नेपाल र भारतबीच अल्झिएका समस्या सुल्झिए भन्नेमा म सन्तुष्ट छैन। एउटा सार्वभौम राष्ट्रको प्रधानमन्त्रीले यो कमजोरी प्रदर्शन गर्न हुने थिएन। कांग्रेससहितको सरकारको कार्यशैलीलाई कसरी हेर्नुभएको छ ? एकदुइटा स्टन्टबाजीजस्तो छ। भ्रष्टाचारविरुद्घको अभियान १२ वटा देखिन्छ। कार्यशैली परम्परागत छ। कुनै सरकारी अड्डाको व्यवहार फेरिएको छैन। अलिकति बजेटले राष्ट्रिय ढुकुटीलाई बलियो बनाउने लाइनमा आयो। परम्परागतभन्दा अलिक सुधारिएको देखियो। अन्य कुरा हेर्दा त्यति उत्साहित हुनुपर्ने अवस्था म देख्दिनँ।"
"आर्थिक विधेयकका ३ दफा, जसले लगानी पलायन गराउँछन्","अर्थमन्त्री डा प्रकाशशरण महतले हालै आगामी आर्थिक वर्षको बजेटसँगै आर्थिक विधेयक २०८० ल्याए। सरकारले यसमार्फत लगानी प्रोत्साहन गर्नुपर्थ्यो। तर, विधेयकका तीनवटा दफाका व्यवस्थाले भएको लगानी पनि झिकेर विदेश पलायन गराउन वातावरण बनाउने देखिएको छ। काठमाडौं : अर्थमन्त्री डा प्रकाशशरण महतले आगामी आर्थिक वर्षको बजेटसँगै आर्थिक विधेयक २०८० ल्याए। सरकारले यसमार्फत लगानी प्रोत्साहन गर्नुपर्थ्यो। तर, विधेयकका तीनवटा दफाका व्यवस्थाले भएको लगानी पनि झिकेर विदेश पलायन गराउन वातावरण बनाउने देखिएको छ। जुन विधेयक आएपछि अन्त : शुल्क, मूल्य अभिवृद्धि कर, भन्सारसम्बन्धी व्यवस्था जेठ १६ देखि लागू भइसकेका छन्। अरू व्यवस्था साउन १ देखि लागू हुनेछन्। करका महसुल, दर वा दस्तुरलाई यथावत् राख्न वा घटबढ गराउन राजस्वसम्बन्धी कानुनमा संशोधन गर्न सरकारले यस्तो विधेयक ल्याउने गरेको छ। यो विधेयकका दफा २६, २७ र २९ का व्यवस्था पुँजी पलायन गर्न सघाउ पुग्ने खालका छन्। वित्तीय क्षेत्र र सेयर बजारसँग सम्बन्धित भएकाले सबैको चासोमा यी दफा परेका छन्। दफा २६ ले घुमाउरो भाषा प्रयोग गरी फर्दर पब्लिक अफरिङ (एफपीओ) प्रिमियम मूल्यमा जारी गर्दा प्राप्त रकमबाट बोनस बाँड्दा कर लाग्ने व्यवस्था गरेको छ। दफा २७ ले दुई कम्पनी गाभिँदा वा एउटाले अर्कोलाई प्राप्ति गर्दा हासिल हुने बार्गेन पर्चेज गेनलाई आय मानेर आयकर तिर्न भनेको छ। दफा २९ ले सेयर तथा घरजग्गा कारोबार किनबेच गरेर प्राप्त आयको कर विगतमा नतिरेको भए कर तिर्नुपर्ने परिस्थिति सिर्जना गरिदिएको छ। व्यवसायीले पैसा कमाइरहेका छन् भन्ने बुझेर सरकारले दफा २६, २७ र २९ अनुसार कर उठाउने सुर गरेको देखिन्छ। तर, कसरी उठाउन सजिलो हुन्छ भन्ने पर्याप्त गृहकार्य भएन, विज्ञ डा गोपाल भट्ट भन्छन्। प्रतिनिधिसभाले विधेयक जस्ताको तस्तै पारित गरे दफा २६ अनुसार कुनै पनि व्यवसायीले आफ्नो कम्पनीमा गरेको लगानी पुँजीका रूपमा फिर्ता पाउँदा कम्पनीले सो रकमलाई आयका रूपमा गणना गरी आयकर तिर्नुपर्ने हुन्छ। दफा २७ अनुसार मर्जर तथा प्राप्ति गर्दा कम्पनीले लाभ पाएको छ भने उनीहरूलाई करको भार थपिएको छ। जबकि यसरी प्राप्त गरेको लाभ बिजनेस गरेर आर्जन भएको होइन। यीभन्दा जटिल देखिन्छ दफा २९। यसले आव २०७६७७ देखि २०७८७९ (तीन वर्ष)को कर तिर्नुपर्ने भुतप्रभावी (रेट्रिस्पेक्टिभ) व्यवस्था गरिदिएको छ। यसैगरी धितोपत्र तथा घरजग्गाको नियमित व्यावसायिक कारोबार गर्ने प्राकृतिक व्यक्ति लाई यो कर लाग्ने उल्लेख्य गरेको छ। जबकि नियमित व्यावसायिक कारोबार गर्ने प्राकृतिक व्यक्ति को हो भनेर स्पष्ट पारेको छैन। दफा २६ को व्यवस्थाले आयकर ऐन, २०५८ को दफा ५६ को उपदफा (३) अनुसार कर बुझाउन ताकेता गरेको छ। सो उपदफाअनुसार मुनाफाबाहेकको लाभांश वितरण गरेमा यस्तो लाभांशको रकमलाई सो संस्थाको आयमा गणना गर्दा समावेश गर्नुपर्छ। र, आयकर तिर्नुपर्छ।दफा २६ को व्यवस्थाअनुसार प्रिमियम मूल्यमा एफपीओ जारी गरेको संस्थाले २०८० मंसिर मसान्तभित्र प्रिमियम मूल्य जोडेर आयकर दाखिल गरेमा शुल्क र ब्याज मिनाहा हुनेछ। एउटा कम्पनीको प्रतिकित्ता सेयर मूल्य १ सय रुपैयाँ हुन्छ। तर कम्पनीले आफ्नो सेयरको मूल्य भ्यालुएसन गरेर १ सयभन्दा बढी तोक्न सक्छ। मानौं, कम्पनीले प्रतिकित्ता ३ सय रुपैयाँमा एफपीओ जारी गर्यो भने २ सय प्रिमियम हो। यो रकम कम्पनीले नाफामा नभएर रिजर्भ (जगेडा कोष)मा राख्छन्। जसबाट नगद लाभांश बाँड्न मिल्दैन। बोनस सेयर जारी गरेर सोही प्रिमियम रकमलाई पुँजी बनाइन्छ। अर्थात् यसरी बोनस वितरण गर्नु भनेको लगानीकर्ताको पैसालाई पुँजीका रूपमा फिर्ता गर्नु हो, लगानीलाई पुँजी बनाउनु हो। मानौं, क नामको व्यक्तिसँग २ लाख रुपैयाँ चुक्तापुँजीको कम्पनी छ। कम्पनीलाई आवश्यकता महसुस गरी दुई वर्षपछि ऊबराबर हिस्सा भएको साझेदार भिœयाउँछ। ख नामको व्यक्तिले १० लाख रुपैयाँ लगानी गर्छ। ख नामको व्यक्ति साझेदार भएर कम्पनी प्रवेश गरेपछि कम्पनीको चुक्तापुँजी ४ लाख (क २ लाख र खको २ लाखको योग) रुपैयाँको भयो। बाँकी ८ लाख जगेडामा रहन्छ। केही वर्षपछि आवश्यकता महसुस गरेर कम्पनीको पुँजी वृद्धि गरी १० लाख पुर्याउन खोजिन्छ। अर्थात् जगेडामा भएको ८ लाखमध्ये ६ लाख रुपैयाँलाई पुँजीमा परिणत गरिन्छ। जगेडामा बाँकी रह्यो, २ लाख। पुँजीमा परिणत गरिएको ६ लाख रकम कम्पनीले बिजनेस गरेर कमाएको होइन, ख नामको व्यक्तिले थपेको लगानी हो। कम्पनीको प्रगति देखेर ग नाम गरेको तेस्रो व्यक्ति एकतिहाइ साझेदारका रूपमा थप १ करोड लगानी गर्न चाहन्छ। जसमध्ये चुक्तापुँजीमा ५ लाख थपिएर कम्पनीको कुन चुक्तापुँजी १५ लाख भयो। जगेडामा बाँकी रह्यो, कुल २ लाख र ९५ लाखको योगफल अर्थात् ९७ लाख। अब सो कम्पनी कर्जाका लागि बैंकमा जान्छ। बैंकले कम्पनीको पुँजी सानो भयो भन्दै फर्काइदिन्छ। अब क, ख र ग मिलेर कम्पनीको पुँजी बढाउँछन्। पुँजी ५० लाख बनाउँछन्। रिजर्भको पैसाबाट ३५ लाख बराबरको बोनस सेयर बाँडेर कम्पनी ठूलो आकारको बनाइन्छ।यसरी बेलाबेला समान हैसियतको साझेदार थप्नु र यसले आवश्यक पुँजीभन्दा बढी लगानी गर्नु भनेको प्रिमियममा एफपीओ जारी गर्नु हो। आर्थिक विधेयक र आयकरको व्यवस्थाअनुसार अब यसरी प्रिमियमबाट बोनसमा परिणत भएको ६ लाख र ३५ लाख कम्पनीको आय हो। र कम्पनीको बिजनेस घाटामा भए पनि आयकार तिर्नुपर्छ। आर्थिक विधेयक जस्ताको तस्तै पारित भए यसरी आफैंले राखेको पैसाबाट सेयर वितरण गर्नुपर्दा सरकारलाई आयकर तिर्नुपर्ने हुन्छ। कम्पनी घाटामै भए पनि लगानीबाट बोनस बाँड्दा कर तिर्नुपर्छ। अर्थात् व्यक्तिले आफैं गरेको लगानीलाई पुँजीमा परिणत गर्दा पनि कर तिर्नुपर्ने भएपछि को लगानी गर्न चाहन्छ ? जानकार भन्छन्, आफ्नै लगानीलाई पुँजी बनाउँदा राज्यले कुदृष्टि लगाएर कर लगाउने हो भने लगानीकर्ता बिथोलिन्छन्। प्रिमियमबाट बोनस बाँड्दा राज्यले आयकर लिने हो भने कम्पनीको विस्तार हुँदैन। ग्रो हुँदैन। रियल सेक्टरको कम्पनी बजारमा आउँदैन। सार्वजनिक निष्कासन गर्न चाहँदैनन्।स्पष्ट छ, कोही व्यक्ति कुनै चलिरहेको कम्पनीमा १ करोड लगानी गर्न चाहन्छ भने यसको यथार्थ लगानी आयकर कटाएर बाँकी भएको रकम मात्र हुन्छ। वाईवाई, बुद्ध एयर, एनसेलजस्ता वास्तविक क्षेत्रका कम्पनीले यस्तै कारण प्रिमियममा आईपीओ ल्याउँदैनन्। पुँजी बढाउन रिजर्भबाट चुक्तापुँजीमा परिणत गर्दा बोनस सेयर जारी गर्नुपर्छ। तर, यसरी बोनस सेयर जारी गर्दा ३० प्रतिशत आयकर तिर्नुपर्छ। रिजर्भको पैसा बिजनेस गरेर गरेको नाफा होइन। प्रिमियम मूल्यमा सेयर जारी गर्दा भएको लाभ हो।ठूलाठूला कम्पनी आउँदैनन्। स्थानीय उद्यमी व्यापार गर्न आउँदैनन्। स्टार्टअप कल्चर हुँदैन। २६ नम्बर दफाले आजसम्मको यस्तो रकमलाई आयमा जोडेर कर तिरे छुट दिने घोषणा गरेको छ। अर्थात् सरकारले ती कम्पनीलाई कर तिर भनेको हो। साथै आउने दिनमा पनि प्रिमियमको रकमलाई आयमा गणना गर्नुपर्ने बाध्यकारी व्यवस्था पनि गरेको हो। रिजर्भको पैसा पुँजी बनाउँदा आम्दानी मानेर आयकर तिराउने संसारमा नेपालबाहेक एउटा मात्र देश देखाओस्, एक व्यवसायी भन्छन्, यस्तै हो भने अब नेपालमा कोही बस्दैन। ती व्यवसायीले भनेझैं भारत, अस्ट्रेलिया, युरोप, अमेरिका र क्यानाडामा नेपालीको पहुँच राम्रो भइसक्यो। पैसावाल धनाढ्य परिवारको कोही न कोही यी देशमा छन्। त्यहाँ भएका व्यक्तिले नेपालमा नीतिगत राम्रो व्यवस्था भयो भने त्यहाँ रहेको पुँजी नेपाल ल्याउँछन्। तर, ती देशमा यहाँभन्दा राम्रो व्यवस्था भए नेपालमै रोकिने कुरै हुँदैन। सेयर र जग्गाको पूरै कानुन पढ्ने हो भने जोकोही पनि नेपालको पुँजी विदेश लैजान खोज्छ। किनकि ती देशको करका दर नेपालको भन्दा स्पष्ट रूपमा सस्तो छ। चार्टर्ड एकाउन्टेन्टहरूका अनुसार प्रिमियमबाट बोनस बाँड्नु कारोबार होइन। भुक्तानी मात्र हो। आयकर ऐनको दफा ५६ (३) अनुसार कर लगाइँदा दफा ५८ अनुसार व्याख्या गरिँदा आफ्नै लगानीलाई पुँजी बनाउँदा आयका रूपमा गणना गर्नुपर्ने अवस्था आएको उनीहरूको तर्क छ।जसअनुसार कुनै स्थापित कम्पनीमा कसैले २ जनाले १ करोड रुपैयाँ लगानी गर्छन् भने राज्यले ३० प्रतिशत कर लगाएर पुँजी ७० लाखमा सीमित गरिदिने दाबी उनीहरूको छ। दफा २७ अनुसार कम्पनीहरू गाभिँदा स्वाप रेसियोमार्फत प्राप्त लाभमा आयकर तिर्न ताकेता गरेको छ। सरकारले २०८० मंसिरभित्र कर तिर्न आए शुल्क र ब्याज मिनहा गरिदिने भनेर घुमाउरो पारामा यस्तो करलाई अनिवार्य गरेको हो। यससँगै हिजो नेपाल राष्ट्र बैंकको सहुलियत पाएर मर्जर तथा एक्विजिसनमा गएका बैंकले स्वाप रेसियोमार्फत पाएको लाभबाट आयकर तिर्नुपर्ने भएको हो। व्यवसायीले पैसा कमाइरहेका छन् भन्ने बुझेर सरकारले दफा २६, २७ र २९ अनुसार कर उठाउने सुर गरेको देखिन्छ। तर, कसरी उठाउन सजिलो हुन्छ भन्ने पर्याप्त गृहकार्य भएन।डा गोपाल भट्ट, विज्ञ आर्थिक विधेयक जस्ताको तस्तै पारित हुने हो भने मन्त्रालयमा गरिएको प्रतिबद्धता कामै भएन। फरक भएर आयो भने पहिला जे थियो त्यही हुन्छ। तर, पहिला के थियो पनि स्पष्ट छैन। अर्थ मन्त्रालयमा गरिएको समझदारी फिर्ता लिन्छु भन्ने प्रतिबद्धतामात्र हो। त्यो पनि २९ नम्बरको दफा मात्र।ज्योति दाहाल, विज्ञ व्यवसायीलाई निरुत्साहित गर्ने विधेयकको अर्को व्यवस्था हो, दफा २९। यो निकै जटिल छ। सरकारले यही दफामार्फत घरजग्गा र सेयर कारोबार गर्नेलाई आयकरको दायरामा ल्याउन लागेको छ। ३ आवको कमाएकोमा ५० प्रतिशत कर छुट दिने र नियमित आयकर तिर्नुपर्ने उल्लेख छ। भनिएको छ, नियमित व्यवसायको रूपमा सेयर र घरजग्गाको कारोबार गर्ने प्राकृतिक व्यक्तिले आय विवरण तथा कर दाखिला गर्न बाँकी रहेको भए आर्थिक वर्ष २०७६७७ देखि २०७८७९ सम्मको त्यस्तो कारोबारको घोषणा गरी आयकर ऐन, २०५८ बमोजिम लाग्ने करको ५० प्रतिशत रकम २०८० साल चैत मसान्तभित्र दाखिला गरेमा सोमा लाग्ने बाँकी कर, शुल्क तथा ब्याज मिनाहा हुनेछ। तर, सोभन्दा अगाडिको विवरण बुझाउनु नपर्ने उल्लेख छ। यसले घुमाउरो भाषामा घरजग्गा र सेयरको पुँजीगत लाभलाई आय मानेको हो। अर्थात् सरकारले जग्गा र सेयरलाई नियमित कारोबार भनेर व्यक्तिबाट आयकर असुल्न खोजेको छ। यद्यपि, नियमित व्यवसायका रूपमा कारोबार गर्ने व्यक्ति को हो भन्ने स्पष्ट छैन। यो नीति लागू हुने हो भने नेपालमा कसैले जग्गा किन्दैन। कसैले टुक्र्याएर बेच्दैन। सेयरमा पनि त्यस्तै हो। २४ कारोबार गर्नेलाई नियमित कारोबारको नाममा परिभाषित गर्ने हो भने उसले पनि ३९ प्रतिशतसम्म आयकर तिर्नुपर्ने हुन सक्छ। सेयर लगानीकर्ताले हालसम्म ५ प्रतिशत (३६५ दिनभन्दा बढी सेयर होल्ड गर्ने) र कारोबारीले ७५ प्रतिशत (३६५ दिनभन्दा कम सेयर होल्ड गर्ने) पुँजीगत लाभकर तिर्दै आएका छन्। बढीमा साढे ७ प्रतिशत कर तिर्दै आएकामा ३९ सम्म पुग्ने अवस्थामा यहाँ कोही किन सेयर किन्छ ? जग्गाको हकमा पनि यही हो। जग्गा र सेयर दुवै पुँजी हुन्। पुँजी बेच्दा हुने लाभका आधारमा पुँजीगत लाभकर लिनुपर्ने हो। सरकार भने जग्गा बेचेर गरेको आम्दानीलाई आयमा जोडेर आयकर उठाउने सुरमा छ। भारत, श्रीलंका वा अन्य देशमा हेर्ने हो भने पनि पुँजीगत लाभकरलाई आयकर भनिएको छैन। जमिन र सेयरमा पुँजीगत लाभकर कम भएन भने ठूलो मात्रामा पुँजी पलायन हुने तर्क उठेको छ। सरकारले घरजग्गा र सेयरमा घुमिफिरी आयकर लगाउन खोजेको पाइएको छ। यसरी नेपालमा पहिलोपल्ट पुँजी पलायन गर्ने कर नीति अबलम्बन गरेको आवाज उठ्न थालेको छ। यससँगै ग्र्याजुएट गरेका फ्रेस माइन्ड, स्टार्टअप तथा ठूला लगानीकर्तालाई नेपाली करनीति प्रतिवितृष्णा जागेको छ। ठूला कम्पनीलाई पनि केमान आइल्यान्डजस्ता ट्याक्स हेभेन मुलुकमा होल्डिङ कम्पनीको मातहतमा ल्याउनु र न्युयोर्क एक्स्चेन्ज लिस्टिङ गर्नु फाइदा हुने परिस्थिति सरकारले बनाइदिएको छ। हाल कर्पोरेट क्षेत्रको हकमा पुँजीगत लाभकर २५ प्रतिशत छ। अहिले व्यक्तिलाई पनि टुक्र्याएर व्यवसायी र लगानी छुट्याउन खोजिएको छ। पुँजीगत कम्पनीलाई २५, व्यक्तिलाई ५ र ७ प्रतिशत भएकामा आर्थिक ऐनमार्फत ३९ प्रतिशतसम्म पुर्याउन खोजिएको हो। प्राकृतिक व्यक्तिलाई ५ र ७५ प्रतिशतको पुँजीगत लाभकर नै अन्तिम कर हो भन्ने कुराको आम बुझाई रहेको अवस्थामा लगानीकर्ताहरूले कर कार्यालयबाट कर चुक्तासमेत लिइसकेका थिए। तर, २०८० सालको बजेट वक्तव्यबाट भुतप्रभावी नीति लिए २०७६७७ देखि कै आम्दानीलाई आयकर ऐनअनुसार आयकर तिर्न लगाइएको छ। अर्थ मन्त्रालयले दफा २९ को व्यवस्थामाथि स्पष्ट पार्दै प्राकृतिक व्यक्तिले लगानी गरेको सूचीकृत धितोपत्र बिक्री गर्दा हुने लाभमा साविककै कानुनी व्यवस्था रहेको बताएको छ। अर्थात् नियमअनुसार दाखिल भएको ५ र ७५ प्रतिशत पुँजीगत लाभकर नै अन्तिम कर हो। सरकारले करमा यी व्यवस्था गरेर नेपालीको पुँजी (लगानी) विदेश पलायनको बाटो खोलेको हो। आर्थिक विधेयक जस्ताको तस्तै पारित हुने हो भने मन्त्रालयमा गरिएको प्रतिबद्धता कामै भएन। फरक भएर आयो भने पहिला जे थियो त्यही हुन्छ, विज्ञ ज्योति दाहाल भन्छन्, तर, पहिला के थियो पनि स्पष्ट छैन। अर्थ मन्त्रालयमा गरिएको समझदारी फिर्ता लिन्छु भन्ने प्रतिबद्धतामात्र हो। त्यो पनि २९ नम्बरको दफा मात्र। तर, मन्त्रालय विधेयकका दफा २६ र २७ बारे केही बोलेको छैन। मन्त्रालय उच्च स्रोतका अनुसार अर्थमन्त्रीले आन्तरिक राजस्व विभागको सिफारिसमा यो करको दर लगाएको हो। उनका अनुसार आयकर ऐनको दफा ५६ (३) ले प्रिमियममा आयकर लाग्ने स्पष्ट पारेको छ भने बैंक वित्तीय संस्थालाई पनि राष्ट्र बैंकले बार्गेन पर्चेज गेनमा आयकर नलाग्ने नभनेको दाबी आन्तरिक राजस्व प्रशासनको छ। मन्त्रालयले दफा २९ अनुसार कस्ता कारोबारीलाई नियमित व्यावसायिक कारोबार गर्ने प्रकृतिक व्यक्ति भन्ने अध्ययनपछि मात्र तय हुने बताएको छ।"
अस्थिर नीतिले पुँजीबजार मारमा,"नेपालको पुँजीबजारको इतिहास धेरै लामो छैन। ४० वर्ष पार गरेको नेपाल स्टक एक्सचेन्ज (नेप्से) ले बुल र बियरका विभिन्न चरण पार गर्दै नेप्से २०७८ भदौमा हालसम्म उच्चतम बिन्दु ३२०० आसपाससम्म पुगेको छ। सो समयमा समग्र वातावरणले नै पुँजीबजारलाई ऐतिहासिक बिन्दुसम्म पुर्याउन सहयोग मिल्यो। कोभिड१९ महामारीले गरेर लगानीका क्षेत्र सीमित हुनु, बैंक तथा वित्तीय संस्थामा प्रशस्त मात्रामा लगानीयोग्य रकम हुनु, नेपाल राष्ट्र बैंकले मौद्रिक नीतिको माध्यमबाट १५० प्रतिशत रहँदै आयो सेयर। कर्जाको जोखिम भार औसत १०० कायम गर्नुलगायतले गर्दा नेप्सेले ऐतिहासिक बिन्दुको यात्रा पार गर्यो। हितग्राही खाता नै ५० लाखभन्दा धेरै पुगे भने नियमित कारोबार गर्नेको संख्या पनि उल्लेख्य मात्रामा बढ्न गयो। नेप्सेको कार्यालयमा गई घाँटी सुक्ने गरी कराएर सेयर खरिद बिक्री गर्ने पुस्ताले नै डिजिटल (टीएमएस) माध्यमबाट संसारको जुनसुकै कुनाबाट पनि कारोबार गर्ने मौका पाए। उल्लेख्य मात्रामा कारोबार रकम बढ्न थाल्यो। दैनिक कारोबार रकम पनि २१ अर्बभन्दा माथि पुग्यो। नेप्सेले छोएको ३,२०० को बिन्दु र कारोबार रकम अभूतपूर्व थियो। नयाँनयाँ लगानीकर्ताको दैनिक रूपमा पुँजीबारमा आगमन भइरहेको थियो। इतिहासमा नै पहिलोपल्ट सरकारी ढुकुटीमा घरजग्गा कारोबारबाट भन्दा पुँजीबजारबाट धेरै राजस्व जम्मा भयो। बढ्दो बजारमा नेप्से ४,५००, ५,०००, ६,०००, ७,००० पुग्छ भन्दै हल्ला गर्ने जमात एकातिर थियो भने सेयरबजारबाट कमाएको रकमको कहानी सुनाउने जमात अर्कोतर्फ थियो। हल्लाको भरमा सेयरबजार कसरी चल्छ भन्ने सामान्य ज्ञानसमेत नभएका मानिस पनि स्वघोषित विज्ञ लगानीकर्ता वा विश्लेषकको अनुयायी बन्दै बजारमा प्रवेश गरे। उनीहरूमध्ये धेरैलाई न कम्पनीको वित्तीय विवरणको ज्ञान थियो न कम्पनीको बारेमा नै ज्ञान थियो। आफ्ना चिनजानका मानिसले नाफा कमाएको देखेर नै अल्पकालीन रूपमा कारोबार गरी केही नाफा कमाउने उद्देश्यले धेरै नयाँ लगानीकर्ता सेयरबजारमा प्रवेश गरे। खासमा त सेयरबजार माग र आपूर्तिको सामान्य सिद्घान्त, सूचीकृत कम्पनीको वित्तीय विवरण तथा वृद्घिको सम्भावना, अर्थतन्त्रको अवस्थालगायतका आधारमा तलमाथि गर्छ। ५० रुपैयाँ हाराहारी सेयर मूल्य भएका कम्पनीको मूल्य पाँच सयन्दा माथि पुग्यो। यीमध्ये धेरै कम्पनीले न त लाभांश नै खुवाएका थिए न त निकट भविष्यमा खुवाउने सम्भावना नै थियो। न त आवश्यक परेको बेलामा यस्ता कम्पनीको सेयर धितो राखेर बैंक तथा वित्तीय संस्थाबाट ऋण नै निकाल्न मिल्थ्यो। नयाँ तथा अल्पकालीन लगानीकर्ता बजार अझै माथि जाने विश्वासमा यस्ता कम्पनीमा नै लगानी थुपारिरहेका थिए। कुनै कुनै कम्पनीको सेयर मूल्य १० गुणासम्म बढेको थियो। अकस्मात पुँजीबजारको नियामक निकाय नेपाल धितोपत्र बोर्ड (सेबोन) ले ५१ वटा कम्पनीको नाम नै तोकी सूची प्रकाशित गर्यो। ती कम्पनीहरूको सेयर मूल्य अप्राकृतिक रूपमा बढाइएको त्यस्ता कम्पनीहरूमा लगानी गर्नु जोखिमपूर्ण रहेको विज्ञप्ति निकाल्यो। लगत्तै लगानीकर्तामा डर सिर्जना भयो र पुँजीबजार ओरालो लाग्न सुरु भयो। न ती कम्पनीहरूको सेयर मूल्य कथित अस्वाभाविक रूपमा बढाइएकोमा कुनै छानबिन भयो न त्यसपछि कुनै सूची नै आयो। धितोपत्र बोर्डको कदमको केही समयपछि नै नेपाल राष्ट्र बैंकले ५० लाख माथिको सेयर धितो कर्जाको जोखिमभार एक वर्ष दोस्रो पटक संशोधन गरी १०० प्रतिशतबाट साबिककै १५० प्रतिशत कायम गर्यो। केन्द्रीय बैंकको यो कदम परिपक्व थिएन किनभने केही समय अघिमात्र १५० प्रतिशत रहेको सेयर धितो कर्जाको जोखिम भार १०० प्रतिशत बनाइयो। जोखिम भार बढेकाले सेयर धितो कर्जा महँगिनुका साथै पुँजीकोष अनुपातमा असर पर्ने भएकाले बैंक तथा वित्तीय संस्थाहरूको प्राथमिकतामा पर्न छाड्यो। साथै मौद्रिक नीतिमार्फत नै केन्द्रीय बैंकले सेयर कर्जामा ४१२ को नीति लियो। ४ १२ नै किन भनेर केन्द्रीय बैंकले स्पष्ट पारेन। धितोपत्र बोर्डले ५१ कम्पनीको प्रकाशित गरे ओरालो लाग्दै गरेको सेयरबजारलाई केन्द्रीय बैंकको नीति आगोमा घिउ थपेसरह भयो। यसलाई थप असर बैंक तथा वित्तीय संस्थामा लगानीयोग्य रकमको अभावले पनि गर्यो। सोही मौद्रिक नीतिमार्फत केन्द्रीय बैंकले बैंक तथा वित्तीय संस्थाहरूले लगानी गर्न सक्ने क्षमतामा कैंची चलाएको थियो। ३,२०० बिन्दुबाट झरेको सेयरबजार दुई वर्षभित्रै १,८०० बिन्दुु आसपास आयो। बैंक तथा वित्तीय संस्थामा लगानी योग्य रकम विस्तारै बढेर ब्याजदर क्रमशः कम हुँदै गएको असर सेयरबजारमा पनि देखिन सुरु हुँदै मात्र के थियो। सरकारले आगामी आर्थिक वर्षको बजेटमार्फत पुँजीगत लाभकर नै अन्तिम नहुने भनेर घोषणा गरियो। लगानीकर्तामा यसले अन्योलतासँगै आक्रोश सिर्जना गर्यो। लगानीकर्ताहरू आन्दोलित हुनु पर्यो र टीएमएस बन्द गराउनेसम्मका गतिविधि भए। अन्ततः सरकार आर्थिक विधेयक संशोधन गरी बुँदा २९ मा रहेको करसम्बन्धी व्यवस्था फिर्ता गरी साबिककै व्यवस्था कायम गर्ने भन्दै पछि हट्न बाध्य भयो। यी सबै कुरालाई केलाउँदा नीतिगत भ्रष्टाचारको आशंका गर्ने प्रशस्त ठाउँहरू देखिन्छन्। जुन पार्टी वा गठबन्धनको सरकार आए पनि नेपालमा अहिलेसम्म सेयरबजारको विकासका लागि कुनै दीर्घकालीन काम भएका छैनन्। यसको विपरीत बामे गतिमा अगाडि बढिरहेको पुँजीबजारलाई घाँटी निमोठ्ने कार्य हुँदै आइरहेको छ। सेयरमा चलखेल गर्ने व्यक्तिहरूको खोजी गरी प्रमाणित भए दण्ड जरिबाना गराउनु पर्छ। लगानीकर्ता शिक्षा कार्यक्रमलाई प्रभावकारी तथा समयसापेक्ष बनाई सबैको पहुँचमा पुर्याउनु जरुरी छ। अस्थिर नीतिहरू बनाउने काम बन्द हुनुपर्छ। सरकारले पनि पुँजीबजार भनेको अर्थतन्त्रमा योगदान गरी देशको विकासमा आवश्यक पुँजी निर्माण हुने ठाउँ हो भनी बुझ्नु जरुरी छ।"
चक्रपथ विस्तार द्रुत गतिमा,"चीनका राजदूत छनले चक्रपथ विस्तारका लागि चीनले नेपालको तयारी कुरेर बसेको बताउँदै नेपाल सरकारले चक्रपथ रेखांकनभित्रका संरचनाहरू हटाउनेलगायतको काममा तदारुकता दिएकाले छिट्टै नै विस्तार कार्य सुरु हुने विश्वास व्यक्त गरे। काठमाडौं : काठमाडौं चक्रपथ खण्डको मंगलबार निरीक्षण गर्ने क्रममा भौतिक पूर्वाधार तथा यातायात मन्त्री प्रकाश ज्वालाले अन्तिम चरणमा रहेको डीपीआर तयार भएसँगै चक्रपथ विस्तारको काम तीव्र गतिमा हुने बताएका छन्। चक्रपथको निरीक्षणमा मन्त्री ज्वालासहित राज्यमन्त्री नन्दा चपाइँ र नेपालका लागि चीनका राजदूत छन् सोङ गएका थिए। चक्रपथ सडक विस्तार गर्नुअघि पूर्वतयारी नगरिँदा सो सडकखण्डको विस्तार कार्यमा ढिलाइ हुँदै आएको छ। उक्त सडक विस्तारका लागि बिजुलीका खम्बाको स्थानान्तरण सडक क्षेत्रमा परेका संरचनाहरू हटाउने कार्य करिब अन्तिम चरणमा पुगेको छ। बाटो छेउछाउका माटोका थुप्राहरू पनि यो दुई महिना मित्रमा हट्ने परियोजना प्रमुख बाबुराम सापकोटाले बताए। चक्रपथको सो खण्ड विस्तारका विषयमा नेपाल र चिनियाँ पक्षले गम्भीरतापूर्वक अध्ययन गरेको थियो। अध्ययनका क्रममा केही समस्या देखिएको थियो। अब समाधान निकालिसकिएको छ। केही खम्बा हटाउन बाँकी रहेको र साना मन्दिर अर्को ठाउँमा बनाउने गरी हटाउने काम भएको छ। अब डीपीआर आउन ५ ६ महिना लाग्छ। काम सुरु हुँदा एक वर्ष कम्तीमा लाग्छ। सापकोटाले भने। मन्त्री प्रकाश ज्वालाले भने, चिनियाँ सरकारले अनुदानको रूपमा अगाडि बढाएको पहिलो चरणमा कलंकीदेखि कोटेश्वरसम्मको क्षेत्र हामीले सम्पन्न गरेका छौं। त्यहाँ आएका समस्या हामीले समाधान गरिसकेका छौं। दोस्रो फेजमा कलंकीदेखि बसुन्धरासम्मको हो। उनले दोस्रो फेजको विषयमा स्पष्ट पार्दै भने, दोस्रो फेजमा कलंकीदेखि बसुन्धरासम्मको ८२ किलोमिटर हामीले अगाडि बढाएका छौं। यो बीचमा खास समाधान नै नहुने समस्या देखिएको छैन। छिट्टै यो प्रक्रिया अगाडि बढाउन सकिन्छ। डीपीआर तयार भएलगत्तै यही वर्षभित्रमा काम अगाडि बढाउन चिनियाँ राजदूतमार्फत चीन सरकारलाई अनुरोध गरेको उनले बताए। चीनले अहिले डीपीआर बनाउने काम अगाडि बढेको छ। डकुमेन्ट तयार हुनेबित्तिकै यो टेन्डरमा जान्छ। यो दोस्रो चरणको काम अघि बढ्छ। यदि समस्या देखिए पनि फिल्डमै आएर समस्या बुझेर समाधानमा लाग्नका लागि अनुगमन गरिएको हो। मन्त्री ज्वालाले साइड क्लियरेन्सबाहेक अरू खास काममा खास समस्या नभएको पनि बताए। चिनियाँ सरकारसँग दोस्रो चरणको निर्माणका लागि गरेका केही विषयमा मन्त्रीले भने, ढुंगेधारा, गोंगबु र बसुन्धरामा अन्डर पासका लागि सवारीसाधन र मान्छे हिँड्न मिल्ने थपौं भनेर हामीले अनुरोध गरेका छौं। कमसेकम ८ लेनको चक्रपथ सुविधाजनकको रूपमा अगाडि बढाउँछौं। चीनका राजदूत छनले चक्रपथ विस्तारका लागि चीनले नेपालको तयारी कुरेर बसेको बताउँदै नेपाल सरकारले चक्रपथ रेखांकनभित्रका संरचनाहरू हटाउनेलगायतको काममा तदारुकता दिएकाले छिट्टै नै विस्तार कार्य सुरु हुने विश्वास व्यक्त गरे। राजदूत छनले भने, हामीले एकदमै स्मुथली काम गरेका छौं। काठमाडौं सहरलाई सुन्दर बनाउने एउटा अंश बन्न पाउँदा खुसी लागेको छ। डीपीआर सकिएलगत्तै काम तीव्र रूपमा हुन्छ। प्रस्तावित रेखांकनभित्रका अधिकांश संरचना हटाइसकिएकाले अब चक्रपथको विस्तार कार्य सुरु गर्न कुनै समस्या नरहेको परियोजना प्रमुखले थप प्रष्ट्याए।"
"रामकृष्ण बजेट चलाउने होइनन्, टाइप गर्ने व्यक्ति","पूर्वअर्थमन्त्री जनार्दन शर्माले पूर्वनासु रघुनाथ घिमिरे र एक चार्टर्ड एकाउन्टेन्टको प्रयोग गरेर बजेटको दर चलाउँदा पनि कम्प्युटरमा श्रेष्ठले नै उनीहरूले भनेबमोजिम गरेका थिए। काठमाडौं : बजेट निर्माणमा पूर्वनायब सुब्बा रामकृष्ण श्रेष्ठको संलग्नतालाई लिएर राजनीति तातिएको छ। संसद्को मंगलबारको बैठकको पूर्वाद्र्ध यसैले गर्मायो। विपक्षी सांसदले अर्थमन्त्री डा प्रकाशशरण महतलाई तारन्तार यही प्रश्न सोधिरहे। संसदीय छानबिन समिति गठनको मागसमेत गरे। मन्त्री महतले प्रत्युत्तरमा भने, गोप्य कोठामा आधिकारिक व्यक्तिहरू मात्रै बसेर करको दर संशोधन गर्ने, हटाउने, बढाउने यथावत् राख्ने निर्णय गरेका छौं। हामीले निर्णय गरिसकेपछि अनुभवी र दक्ष कर्मचारीमार्फत इन्ट्री गराउन सक्ने व्यवस्थाअनुसार रामकृष्ण श्रेष्ठ सहभागी हुनुभएको हो। निर्णय प्रक्रियामा उहाँको कुनै सहभागिता छैन। उहाँले इन्ट्री गरेको मात्रै हो। अर्थमन्त्रीले आफ्नो टिमले इमान्दार भएर काम गरे पनि आरोप लागेको गुनासो गरे। उनले भने, यहाँ इमानदार भएर काम गर्न अति कठिन रहेछ। इमानदारलाई प्रश्नमाथि प्रश्न उठ्दोरहेछ। आक्रोशित बनेको संसदीय माहोललाई प्रमुख प्रतिपक्षी एमालेका अध्यक्ष केपी शर्मा ओलीले मत्थर गराए। अर्थमन्त्री महतलाई शंकाको सुविधा दिने बताउँदै उनले त्यससँग सम्बन्धित आपत्तिहरूलाई रोकाए। अर्थमन्त्रीज्यूको कसम खाने बानी रहेनछ, राम्रो लाग्यो। उहाँले जसरी सफाइ दिन खोज्नुभएको छ, त्यसमा बेनिफिट अफ डाउट दिऊँ, एमाले संसदीय दलका नेता ओलीले भने। उनले बजेटको समग्रताबारे भने कडा टिप्पणी गरे। २०८०८१ को बजेट सच्याए आफूले सरकार असफल भयो नभन्ने बताए। ओलीले भने, मुलुकको अर्थतन्त्र र जनताको आर्थिक अवस्थालाई ध्यानमा बजेट आएको छैन, यसलाई सच्याउन आवश्यक छ। यहाँ सत्ता अहंकार हुन्छ। बजेट सच्याउन मिल्दैन। बजेट सच्याएबापत सरकार असफल भयो भन्दैनौं हामी। सच्याउनुस्। रामकृष्ण रहस्य पूर्वनासु रामकृष्णबाट बजेट हेरफेर गराइएको समाचार आएपछि साँझै अर्थ मन्त्रालयले विज्ञप्तिमार्फत भन्यो रामकृष्ण श्रेष्ठ भन्सार विभागको सेवानिवृत्त नायब सुब्बा हुन्। उनको कार्यदक्षताका आधारमा विगत ३० वर्षदेखि उनले आर्थिक विधेयकको मस्यौदा टाइप गरिरहेका छन्। उनको कार्य दक्षता र अनुभवको आधारमा उनलाई सेवा निवृत्त भएपछि पनि मस्यौदा टाइप गर्ने काममा लगाइँदै आएको छ। आर्थिक विधेयकलाई अख्तियारप्राप्त व्यक्ति (मन्त्री वा सचिव)ले अन्तिम रुप दिएपछि उनैले कम्प्युटरमा टाइप गर्थे, हार्मोनाइज्ड कोडको मिलान तथा आर्थिक विधेयकको शुद्धाशुद्धिमा उनको निपूर्णता थियो। ३० वर्षदेखि निरन्तर काम गर्दै आएका श्रेष्ठलाई यससँग सम्बन्धित फाइल कहाँ छ, कुन करको दर तथा महसुल कसरी हेर्ने, फेरिएका दरलाई कसरी प्रस्तुत गर्ने भन्नेमा अर्थ प्रशासनमा श्रेष्ठको विकल्प छैन। ललितपुरको कसुन्ती निवासी श्रेष्ठ फागुन १९ गते प्रकाशनसम्बन्धी तयारी गर्ने कामका लागि करारमा नियुक्त भएका हुन्। विष्णु पौडेल फागुन १५ गते अर्थमन्त्रीबाट बाहिरिएपछि त्यहाँको अभिभारा स्वयं प्रधानमन्त्री पुष्पकमल दाहालले सम्हालेका थिए। सोहीबेला नियुक्त भएका थिए श्रेष्ठ। उनका मुख्य दायित्व थिए, आर्थिक ऐन, २०८० बमोजिक भन्सार महसुल दरबन्दी र एकीकृत भन्सार महसुल दरबन्दी अद्यावधिक गर्न सहयोग गर्ने लगायत ५। बजेटसँगै प्रस्तुत हुने आर्थिक विधेयक नै भोलिपल्टैदेखि लागू हुने करको नयाँ दर हो। त्यसैलै विधेयकमा गल्ती गर्ने छुट छैन। ३० वर्षदेखि इमानदार भएर काम गर्ने श्रेष्ठको अर्थ प्रशासनमा विकल्प नरहेको अर्थ मन्त्रालय स्रोत बताउँछ। त्यसैले मन्त्रालयले उनी सेवानिवृत्ति भएपछि पनि त्यही काममा बोलाइरहेको छ। उनी सेवा निवृत्त भएपछि आर्थिक विधेयकमा निर्देशनअनुसार करको दर हेरफेर गरेको यो दोस्रोपल्ट हो। प्रकाशनसम्बन्धी ५ वटा काम गर्ने गरी मासिक ३४ हजार ७ सय ३० रुपैयाँ तलब दिएर २०७९ फागुन २५ देखि २०८० असार मसान्तसम्मका लागि नियुक्त भएका थिए श्रेष्ठ। बजेट भाषणको अघिल्लो दिन निरन्तर कम्प्युटर स्क्रिनमा काम गरेका थिए उनले। बजेट वक्तव्यको काम अघिल्लो दिनै सकिएपछि मन्त्रालयमा करको दर हेरफेर गर्ने आर्थिक विधेयक लेख्ने काममात्र बाँकी हुन्छ। जेठ १५ गते बजेट भाषणको अघिल्लो राति मन्त्रालयमा मन्त्री, सचिवद्वय र भन्सार तथा आन्तरिक राजस्व विभागका महानिर्देशक र टाइप गर्ने मान्छेमात्र रहन्छन्। सोहीअनुसार ३ महिनाअघि नियुक्त गरिएका श्रेष्ठ पनि सँगसँगै थिए। पूर्वअर्थमन्त्री जनार्दन शर्माले पूर्वनासु रघुनाथ घिमिरे र एक चार्टर्ड एकाउन्टेन्टको प्रयोग गरेर बजेटको दर चलाउँदा पनि कम्प्युटरमा श्रेष्ठले नै उनीहरूले भनेबमोजिम गरेका थिए। अर्थमन्त्रीका वरिष्ठ आर्थिक सल्लाहकार डा विश्व पौडेलले कुनै पनि निश्चित स्वार्थ समूह बजेट निर्माणमा प्रवेश नगरेको दाबी गरे। आफूलाई अनुकूल नहुने बित्तिकै स्वार्थ समूह प्रवेश गरेको भन्न मिल्दैन, पौडेलले अन्नपूर्णसँग भने, वास्तवमा यसपटक अर्थ मन्त्रालयमा कोहीलाई पनि आउन दिइएको थिएन। ३० वर्षदेखि काम गरिरहेको इमानदार व्यक्ति जसले केही स्वार्थ नराखी टाइपमात्र गर्छन्, उनलाई शंका गरेर सदनसम्म हल्लाउनु कति नैतिक कुरा हो ?"
प्लास्टिक फोहोरको चपेटामा फेवा ताल,"सरकारले ४० माइक्रोनभन्दा कम तौलका प्लास्टिक झोला निर्मूल पार्ने गरी कानुन ल्याए पनि कार्यान्वयन पक्ष फितलो पोखरा : पोखराको गाईघाट क्षेत्रको प्लास्टिक प्रदूषणले फेवाताल आक्रान्त बनेको छ। विन्ध्यवासिनीबाट आउने भलपानीले सडक वरपर र फिर्के खोलामा फ्याँकिएका प्लास्टिकजन्य फोहोर खोला हुँदै फेवा तालमा पुगेर विसर्जन हुन्छ। बुलौदी फिर्के खोलाले बगाएर प्लास्टिकजन्य फोहोर थुपार्दा ताल सबैभन्दा धेरै प्रदूषण हुन्छ। तालको मुहान क्षेत्रमा पनि सिमसार पुरेर घडेरी बनाउने र बस्ती बस्ने क्रम बढेको छ। यससँगै तालको मुख्य स्रोत हर्पन खोला हुँदै प्लास्टिकजन्य फोहोर तालमा थुप्रने क्रम बढेको छ। सिमसार क्षेत्र पुर्दा त्यही माटो फेवामा पुगेर तालको सतह घट्दो क्रममा छ। वर्षा याममा मुहानमा जाने पहिरो हर्पन हुँदै तालमा पस्दा ताल साँगुरिँदै गएको छ। बियरका बोतललगायत सिसा कवाडीमा बिक्री नहुने भएपछि त्यसले पनि ताल प्रदूषणको चपेटामा परेको छ। ताल किनारमा बियर खाएर बोतल फुटालेर हिँड्नेसम्मका व्यवहारले ताल र सिमसार क्षेत्रमा सिसाबाट हुने प्रदूषण बढेको छ। नागरिकस्तरबाटै जथाभावी रूपमा फोहोर फाल्न हुँदैन भन्ने भावना विकास नहुँदासम्म महानगरपालिका एक्लैले प्लास्टिकजन्य फोहोर नियन्त्रण गर्न सम्भव नहुने पोखरा महानगरपालिकाकी उपमेयर मञ्जुदेवी गुरुङले बताइन्। सरकारले ४० माइक्रोनभन्दा कम तौल भएका प्लास्टिकको झोला निर्मूल पार्ने गरी कानुन ल्याए पनि कार्यान्वयन पक्षमा भने सफलता मिलेको छैन। त्यसैले पनि पोखराका प्राकृतिक स्रोत फेवाताल, सेती नदी, खोलाहरू र अन्य तालहरू प्लास्टिक जन्य प्रदूषणको चपेटामा परेका छन्। कृषि भूमि र खेतबारी प्लास्टिकले ढाकिएको अवस्थामा उत्पादन घट्ने पोखरा महानगरपालिकाका कृषि महाशाखा प्रमुख मनहर कडरिया बताउँछन्। सरकारले यस आर्थिक वर्षको नीति तथा कार्यक्रममा प्लास्टिकको उपयोग कम गराउन मधु तथा गुट्खाको खोलको विकल्पमा कागज वा कपडा हुनुपर्ने भनेको छ। नीति नियम बन्ने तर कार्यान्वयनमा चुक्ने समस्याले वातावरण प्रदूषण बढ्दो क्रममा देखिन्छ। पोखरामा बेलाबेलामा फेवाताल, फिर्के, बुलौदीलगायतका खोला नदी सफा गरिन्छ तर फोहोर जथाभावी फाल्ने क्रम भने अझै घटेको छैन। सचेतना कार्यक्रम गरिन्छ तर स्थानीयले फोहोरको उचित व्यवस्थापनमा ध्यान दिएको भने पाइँदैन। त्यसैले गर्दा पोखराका पानीका स्रोत, खेत, बारी, जंगल चौरहरू प्लास्टिक प्रदूषणको चपेटामा परेका छन्। प्लास्टिक जलाउने समेत गरिन्छ। यसले मानव स्वास्थ्यमा गम्भीर असर पार्ने छातीरोग विशेषज्ञ डा सिपी आचार्य बताउँछन्। प्लास्टिक पोल्दा आउने धुवाँले क्यान्सरजस्ता रोगहरू लाग्ने पनि उनले बताए। प्लास्टिक जन्य फोहोरले मानव स्वास्थ्य, पानी, कृषिभूमि लगायतमा प्रत्यक्ष असर गर्ने भए पनि यसको नियन्त्रण हुन सकेको छैन। फेवातालको सतहमा फैलिएको प्लास्टिक भित्र माछा छिर्दा माछा बेरिएर बाहिर निस्कन नसकेर मरेको अवस्थामा पनि भेटिने गरेको ३९ वर्षदेखि गाईघाट क्षेत्रमा माछा मार्ने पेसा गर्दै आएकी भगवती रनपालले सुनाइन्।"
"ओलीले फोन गरे एमालेमा फर्किन तयार छु : वामदेव, ओली भन्छन् उहाँ एमालेकै सदस्य हुनुहुन्छ","काठमाडौं : राष्ट्रिय सभा सदस्य बामदेव गौतमले नेकपा एमालेमा फर्किने संकेत गरेका छन्। राष्ट्रिय सभा बैठकपछि पत्रकारहरूसँग संक्षिप्त कुराकानी गर्दै गौतमले एमाले अध्यक्ष केपी शर्मा ओलीले बोलाएमा खुसीसाथ एमालेमा फर्किने बताए। एमालेले मंगलबार मात्रै ७० वर्षे उमेरको हदबन्दी हटाउने निर्णय गरेपछि वामदेवले पुरानै पार्टीमा फर्किने सम्भवना बढेको बताए। गौतमले भने, ७० वर्षे उमेरहद हटाउने निर्णयवारे औपचारीकरूपमा थाह पाएको छैन। मलाई केपी ओलीले अझै भन्नुभएको छैन। उहाँहरूले मलाई नै रोक्न ७० वर्षे उमेर हद ल्याउनुभएको हो। उमेर हद हटाइएको यही अवस्थामा हामी एमालेमा जान्छौं। उनले ७० वर्षे हट्नैपर्ने आफ्नो प्रस्ताव रहेको बताए। उमेर हदका आधारमा कसैलाई विभेद् गर्न नपाइने गौतमको भनाइ छ। गौतमले नेपाल कम्युनिष्ट पार्टी एकता राष्ट्रिय अभियान गठन गरेर आफ्ना गतिविधि अगाडि बढाउँदै आएका छन्। यसैबीच नेकपा एमाले अध्यक्ष केपी शर्मा ओलीले गौतम एमालेकै सदस्य रहेको बताए। संसद भवनमा सञ्चारकर्मीसँग कुरा गर्दै उनले गौतमले अझै एमालेको सदस्यता नत्यागेको बताए।"
कोशीमा पहिचानवादीसँग वार्ता गर्न वार्ता टोली गठन,"विराटनगर : कोशी प्रदेश नामकरण भएपछि उत्पन्न विवाद समाधान गर्न कोशी प्रदेश सरकारले वार्ता टोली गठन गरेको छ। कोशी प्रदेश नामभएसँगै पहिचानवादीले निरन्तर आन्दोलन गर्दै आएका थिए। आन्दोलनलाई मत्थर बनाउन तथा समस्या समाधान गर्न जेठ १५ गते मुख्यमन्त्री हिक्मतकुमार कार्कीले पहिचानवादीसँग आन्दोलनलाई हिंसात्मक नबनाउन र समस्या समाधान गर्नका लागि वार्तामा आउन आह्वान गर्दै आएका थिए। विभिन्न राजनीतिक दलका साथै प्रदेशसभाको बैठकको शून्य समय तथा विशेष समयमा पनि वार्ता टोली गठनका विषयमा चर्चा हुँदै आएको थियो। प्रदेश सरकारले आज पहिचानवादीसँग वार्ता गर्न खानेपानी, सिँचाइ तथा ऊर्जामन्त्री तिलकुमार मेन्याङ्वोको नेतृत्वमा तीन सदस्य वार्ता टोली गठन गरेको हो। उक्त टोलीको सदस्यमा सामाजिक विकासमन्त्री बुद्धिकुमार राजभण्डारी र सरकारका प्रवक्ता भक्तिप्रसाद सिटौला रहेको मुख्यमन्त्री कार्कीका प्रेस सल्लाहकार महेन्द्र विष्टले जानकारी दिए।"
सुदूरपश्चिमको नीति तथा कार्यक्रममा छैन नयाँ योजना,"धनगढी : सुदूरपश्चिम प्रदेश सरकारले ल्याएको नीति तथा कार्यक्रममा पुरानै कुराको पुनरावृत्ति भएको छ। आर्थिक संकटका बेला केही नयाँ आउला भन्ने आशा गरिएकोमा अधिकांश पुराना कार्यक्रमलाई नै निरन्तरता दिइएको छ। प्रतिपक्षले नीति तथा कार्यक्रम पुरानै कार्यक्रमहरुको निरन्तरता भएकाले कर्मकाण्डी भएको आरोप लगाएको छ। एक जिल्ला एक उद्योग, मुख्यमन्त्री कृषि कार्यक्रम, प्रदेश प्रमुख एकीकृत आवास योजना, हेलो सिएम, मेरो स्पास्थ्य मेरो जिम्मेवारी, एक स्थानीय तह एक कृषि पाठशालाजस्ता पुरानै नाराहरू नीति तथा कार्यक्रममा समेटिएका छन्। पुरानै नारा र योजनाको पुनारावृत्ति गर्दै सुदूरपश्चिम प्रदेश सरकारले नीति तथा कार्यक्रम पेस गरेको हो। दोस्रो प्रदेश सभाको दोस्रो अधिवेशनको छैठौं बैठकमा बुधबार प्रदेश प्रमुख देवराज जोशीले प्रदेश सरकारको नीति तथा कार्यक्रम २०८० प्रस्तुत गरेका थिए। पहिलो प्रदेश सरकारले ९ वटै जिल्लामा प्रदेश गौरवका योजनाका रूपमा ९ वटा सडक निर्माण गर्ने भनेको थियो। ती सडकको काम कछुवा गतिमा छ। यसपालीको नीति तथा कार्यक्रमम ती सडक छिटो निर्माण गर्ने प्रतिबद्धता आउनुपर्ने थियो, तर ती सडकहरुको पुनारावलोकन गर्ने कुराले झन निरासा छाएको छ। यसअघिको सरकारले कृषकका लागि १ प्रतिशत ब्याज दरमा कृषि ऋणको ब्यवस्था गरेको थियो, जुन स्थानीय बैंकमार्फत् दिने भनिएको थियो। त्यही कार्यक्रम प्रभावकारी नभएका बेला यसपालीको सरकारले भने त्यो ब्याजदरलाई शून्य त बनाएको छ तर त्यसको कार्यान्वयन हुनेमा पनि आशंका उब्जिएको छ। नीति तथा कार्यक्रममा १० वर्षे औद्योगिक नीति बनाइने, अस्पतालको स्तरोन्नती गरिने, मुख्यमन्त्री एकीकृत पर्यटन विकास कार्यक्रम लागु गर्नेजस्ता राम्रा कार्यक्रम पनि समेटिएका छन्। सत्ता पक्षका नेताहरुले भने नीति तथा कार्यक्रम राम्रो आएको प्रतिक्रिया दिएका छन्। नेकपा एकीकृत समाजवादी संसदीय दलका नेता दीर्घबहादुर सोडारीले नीति तथा कार्यक्रम राम्रो भएको प्रतिक्रिया दिए। सरकारले अहिलेको आवश्यकताअनुसार नीति तथा कार्यक्रम ल्याएको छ, उनले भने। सत्ता पक्षकै अर्को दल नागरिक उन्मुक्ति पार्टीका संसदीय दलका नेता धनश्याम चौधरीले पनि नीति तथा कार्यक्रम राम्रो भएको प्रतिक्रिया दिए। तर प्रमुख प्रतिपक्षी दल नेकपा एमालेले भने नीति तथा कार्यक्रममा पुरानै कुराको पुनरावृत्ति भएको आरोप लगाएको छ। सरकारको नीति तथा कार्यक्रममा पुनानै कार्यक्रमको पुनरावृत्ति भएको छ। यो कर्मकाण्डी भएको छ। ल्याउनैपर्छ भनेर कर्मकाण्डी भए आएको छ। यसले अहिलेको आर्थिक संकटको कुरा समेट्दैन, नेकपा एमालेका प्रदेश सभा सदस्य धर्मराज पाठकले भने। गठबन्धनको नयाँ सरकार, नयाँ नयाँ युवा उमेर समूहका मन्त्रीले नयाँ योजनाका साथ नीति तथा कार्यक्रम आउने अपेक्षा थियो तर अधिकांश पुराना नारा र योजनामै नीति तथा कार्यक्रम रुमल्लीए पछि त्यसको प्रशंसा भने हुन सकेको छैन।"
यातायातको बैज्ञानिक भाडादर निर्धारण गर्ने जिल्ला सभाको निर्णय,"बागलुङ : जिल्ला समन्वय समिति बागलुङको दोस्रो जिल्ला सभाले जिल्ला सदरमुकाम बागलुङ बजारदेखि पालिकाको केन्द्र र अन्य स्थानसम्मको बैज्ञानिक भाडा दर निर्धारण गरी कार्यान्वयनमा ल्याउन सम्बन्धित निकायलाई अनुरोध गर्ने निर्णय गरेको छ। जिल्ला समन्वय समिति बागलुङले बुधबार पत्रकार सम्मेलन गरी सोमबार सम्पन्न दोस्रो जिल्ला सभाले १४ बुँदे निर्णय गरेको जनाएको हो। सभाले ढुङ्गा, गिट्टी, बालुवा उत्खनन्, संकलन, प्रशोधन र बिक्री वितरण सम्बन्धी नेपाल सरकार तथा गण्डकी प्रदेश सरकारद्वारा जारी भएका मापदण्डकार्यविधि, निर्देशिका तथा अनुगमन समितिबाट यस पूर्व भएका विभिन्न निर्णय एवं दिइएका सुझाव बमोजिम नदिजन्य तथा खानीजन्य पदार्थको उत्खनन्, संकलन, प्रशोधन विक्री वितरणको साथै क्रसर उद्योग संचालनको व्यवस्था मिलाउन सम्बन्धित निकायलाई निर्देशन दिने निर्णय गरेको जिल्ला समन्वय समिति बागलुङका प्रमुख अमर बहादुर थापाले जानकारी दिए। आगामी आर्थिक वर्षका लागि जिल्ला दररेट निर्धारण चालु आवको असार १२ गते भित्र निर्धारण गर्ने र उक्त बैठकमा जिल्लाका दशै पालिकालाई आमन्त्रण गर्ने व्यवस्था मिलाउन जिल्ला प्रशासन कार्यालय बागलुङलाई अनुरोध गर्ने निर्णय गरिएको छ। त्यसैगरी पुष्पलाल मध्यपहाडी लोकमार्गको गल्कोट नगरपालिका११ मनेवामा दरमखोला हाइड्रो पावरले सडकको कुनामा पाइप लाइन विछ्याएर सडक अतिक्रमण गरेकोले सवारी साधन आवतजावतमा कठिनाई उत्पन्न हुनुका साथै दुर्घटनाको उच्च जोखिम देखिएकाले अतिक्रमणको कार्य रोकी सडक सुचारु राख्ने व्यवस्था मिलाउन पुष्पलाल मध्यपहाडी लोकमार्ग आयोजना कार्यालय पर्वतलार्य ध्यानकर्षण गराउने निर्णय गरेको प्रमुख थापाले बताए। उनले लोकमार्गअन्तर्गत नै बागलुङ बजारदेखि अक्षेते खण्ड र अक्षेतेदेखि घोडाबाँधे खण्ड, कालिगण्डकी करिडोर, सालझण्डी ढोरपाटन सडकलगायत जिल्लाभर सञ्चालित प्रदेशिक सडक, भवन र पुल निर्माणको कार्यमाढिला सुस्ती भएकोले उक्त निर्माण कार्य अगाडी नबढाउने निर्माण व्यवसायीलाई कारबाही गर्न र समयमै कार्य समपन्न गरेका निर्माण व्यवसायीलाई भुक्तानीको व्यवस्था मिलाउन सम्बन्धित निकायलाई अनुरोध गर्ने निर्णय गरिएको बताए। सभाले प्रभावकारीरूपमा बजार अनुगमन गरी महँगी नियन्त्रण, अखाद्य वस्तु मिसावट र विक्री वितरण गर्ने कार्य रोक्न सम्बन्धित निकायलार्य ध्यानाकर्षण गराएको छ भने विपद् सम्बन्धि पूर्व तयारी, उद्धार, राहत र पुनःस्थापनाका लागि आवश्यक सामाग्री र बजेट व्यवस्थापनको व्यवस्था पालिकाहरुले मिलाउने निर्णय गरिएको छ। त्यस्तै नेपालभर प्रकोपको रूपमा फैलिएको गाइभैसीमा हुने लुम्पीस्किन रोग र बंगुरमा फैलिएको अफ्रिकन स्वाईन फिवर रोग नियन्त्रण र रोकथामको लागि भेटेरिनरी अस्पताल तथा पशुसेवा विज्ञ केन्द्रलाई निर्देशन दिने निर्णय गरिएको प्रमुख थापाले बताए। त्यसैगरी बागलुङ जिल्लालाई रुपाताल संरक्षण एकीकृत विकास परियोजना गण्डकी प्रदेश कास्कीमा समावेश गरी परियोजना कार्यान्वयन हुन, तमानखोला गाउँपालिका२ को बोगाखानी गाउँ बाढी पहिरोको उच्च जोखिममा रहेकाले तटबन्धनलगायत संरक्षणको आवश्यक व्यवस्था मिलाउन, निसीखोला गाउँपालिका१ हुल्दी गाउँ पहिरोको कारण उच्च जोखिममा रहेकाले बस्ती स्थानान्तरणलगायत बस्ती संरक्षण मिलाउन सम्बन्धित निकायमा अनुरोध गर्ने निर्णय गरिएको छ।"
इलाम र झापाका भूमिहीन सुकुम्बासीलाई मन्त्री श्रेष्ठद्वारा लालपूर्जा वितरण,"काठमाडौं : सरकारले भूमिहीन दलित तथा सुकुम्बासीलाई जग्गाधनी लालपूर्जा वितरण गरेको छ। बुधबार भूमि व्यवस्था, सहकारी तथा गरिबी निवारण मन्त्री रन्जिता श्रेष्ठले इलाम र झापाका ५४ परिवार भूमिहीन सुकुम्बासीलाई लालपूर्जा प्रदान गरेकी हुन्। झापाको कनकई नगरपालिकाका २९ र इलामको चुलाचुली गाउँपालिकाका २५ परिवारले पूर्जा पाए। उनले तीन तहका सरकारको साझा कार्यक्रमको रूपमा अघि बढिरहेको भन्दै अब कोही पनि नेपाली नागरिक भूमि अधिकारबाट वञ्चित नहुने बताइन्। संविधानले दिएको अधिकारअनुसार अब कोही पनि नेपाली भूमिहीन हुनु पर्दैन। मेरो कार्यकालभित्रै भूमिहीनको समस्या समाधान गर्नेगरी काम गरिरहेको छु,' उनले भनिन्।"
स्वार्थ बोकेका केही व्यक्तिले हामीलाई किनारा लगाउन खोज्दैछन् : रेशम चौधरी,परासी : नागरिक उन्मुक्ति पार्टीका संरक्षक रेशम चौधरीले केही निहित स्वार्थ बोकेका व्यक्तिहरूले आफूलाई किराना लगाउन खोजको बताएका छन्। पार्टीको नवलपरासी जिल्ला समितिद्वारा बुधबार परासीमा आयोजित स्वागत तथा भेटघाट कार्यक्रममा उनले जेलबाट बाहिर आएपछि रेशम चौधरीले थारुहरूको पक्षमा आवाज उठाउँछ भन्ने सोचेर केही व्यक्तिहरुले थारुहरुबाट पराई गराउँदै किनारा लगाउन खोज्ने प्रयास गरेको बताए। आठ वर्षसम्म जेलभित्र बस्नु पर्दाको चोट र पीडा कहिल्यै नभुल्ने भन्दै उनले जेलपछिको बाँकी जीवन थारुहरूको पहिचान दिलाउने संघर्षमा खर्चिने बताए। राज्यले आफ्ना भावना कहिल्यै नबुझे पनि थारुहरू धर्ती पुत्र भएकाले नेपाली धर्तीका लागि रगत बगाउन पनि पछि नपर्ने उनको भनाइ थियो। टीकापुर घटना अझ पनि सामसुम नभएको भन्दै घटनाका दोषीलाई राज्यले पहिचान गरी कारबाही गर्न उनले सरकारसँग माग गरे।
आमसञ्चारसम्बन्धी आवश्यक कानुन शीघ्र ल्याइनेछ : सञ्चारमन्त्री शर्मा,"काठमाडौं : सञ्चार तथा सूचना प्रविधिमन्त्री एवं नेपाल सरकारका प्रवक्ता रेखा शर्माले आमसञ्चारसम्बन्धी आवश्यक कानून शीघ्र ल्याइने बताएकी छन्। आज मन्त्रालयमा आमसञ्चार क्षेत्र सुधार समितिको प्रतिवेदन बुझ्ने क्रममा उनले सूचना प्रविधिको क्षेत्र दिनहुँ परिवर्तन हुँदै गएकाले यो क्षेत्र सुधारका लागि नयाँ कानुनको आवश्यकता औंल्याइन्। मन्त्री शर्माले सूचना प्रविधिको बद्लिँदो स्वरूपले आमसञ्चार क्षेत्रमा थपिएका चुनौतीको सम्बोधनका लागि सूचना प्रविधि र आमसञ्चार क्षेत्रका कानुनको प्रक्रिया अघि बढाइएको जानकारी दिइन्। आमसञ्चार क्षेत्रको समग्र सुधारका लागि आवश्यक नीति, कानुन तथा नियमनका विषयमा सुझाव दिन नेपाल सरकार (मन्त्रिस्तर) को गत फागुन २६ को निर्णयानुसार वरिष्ठ पत्रकार डा सुरेश आचार्यको संयोजकत्वमा सो समिति गठन गरिएको थियो। कार्यक्रममा मन्त्रालयका सचिव कृष्णबहादुर रावतले प्रतिवेदनमा सार्वजनिक सेवा प्रसारण विधेयकमाथि गर्नुपर्ने सुधार र सोको पुष्ट्याइँलगायत सुझाव रहेको अपेक्षा गर्दै मिडियाको अहिलेको अवस्थामा सुधार र परिवर्तित प्रविधिअनुसार चुनौती समाधान गर्नका लागि नयाँ कानुन आवश्यकता रहेको धारणा व्यक्त गरिन्। समितिले तोकिएका कार्य समयभित्र कार्य सम्पन्न गरी अन्तिम प्रतिवेदन तयार गररेर आज प्रतिवेदन बुझाएको हो। समितिले मन्त्रीसहित मन्त्रालयका उच्चपदस्थ अधिकारी, सरोकारवाला संघसंस्था तथा निकाय र विज्ञसँग अन्तर्क्रियासमेत गरी कार्यादेशबमोजिम अन्तरिम प्रतिवेदनलाई समेत समेटेर यो अन्तिम प्रतिवेदन तयार गरेको संयोजक आचार्यले बताए। समितिको प्रतिवेदनमा सार्वजनिक सेवा प्रसारण विधेयकमाथि गर्नुपर्ने सुधार र सोको पुष्ट्याइँ, नेपाल मिडिया काउन्सिलसम्बन्धी विधेयकको मस्यौदा, राष्ट्रिय आमसञ्चारसम्बन्धी विधेयकको मस्यौदा र नेपाल आमसञ्चार प्रशिक्षण प्रतिष्ठानसम्बन्धी विधेयकको मस्यौदा गरी चार वटा कानूनका मस्यौदा संलग्न छन्।"
भारत भ्रमणमा जाने दिन नागरिकता विधेयक प्रमाणीकरण हुनु संयोग मात्रै : प्रधानमन्त्री,"काठमाडौं : प्रधानमन्त्री पुष्पकमल दाहाल 'प्रचण्ड'ले नागरिकता विधेयक छिटो प्रमाणीकरण गर्न भनेर राष्ट्रपतिलाई कुनै दबाब नदिएको बताएका छन् । बुधबार राष्ट्रियसभामा बोल्दै प्रधानमन्त्री प्रचण्डले नागरिकता सम्बन्धी विधेयक भारत जाने दिन प्रमाणीकरण गर्न दबाब नदिएको बताएका हुन्। प्रधानमन्त्री प्रचण्डले भारत भ्रमण र नागरिकता विधेयक प्रमाणीकरण एकै दिन हुनु संयोग मात्रै भएको बताए। प्रचण्डले भने, नागरिकतासम्बन्धी विधेयक मैले भारत जाने दिन प्रमाणीकरण होस् भनेर भनेको होइन । यो त संयोग मात्रै परेको हो । मैले सम्मानित सदनलाई पनि भारत भ्रमणबारे जानकारी गराएको थिए । त्यहि कुरा राष्ट्रपतिलाई भनेको थियो । राष्ट्रपतिलाई भारत भ्रमणबारे जानकारी गराउनु कर्तव्य पनि हो । म त वैशाख २४ गते संयुक्त अधिवेशनको दिन नागरिकता विधेयक प्रमाणीकरण होस् भन्ने चाहन्थे । प्रचण्डले भारत भ्रमण महत्वपूर्ण भएको बताए । प्रचण्डले भने,गेमचेन्ज गर्ने तरिकाले अगाडि बढेको छ । राम्रो विश्वासको वातावरण बनाएरमात्रै लिपुलेक,कालापानी समस्याको हल गरिनुपर्छ । एकले अर्कालाई पोलिटिक्स मात्रै गरेर समस्या समाधान हुँदैन । बरु समस्या बल्झिन्छ । कचिङ्गल हुने मात्रै हो । उनले संवादको माध्यमबाट सकारात्मक ढंगले समाधानको उपाय खोजेको बताए । प्रचण्डले भने,प्रधानमन्त्रीले विश्वासको वातावरण बनाएर सीमाको समस्या हल गर्छौं भन्ने ठाउँसम्म भारत पनि सहमत भएर आएकोलाई त स्वीकारौं । केहि पनि भएन भन्ने साथीहरूले हिजो त सरकारको नेतृत्व पनि उहाँहरुको दलले पनि गरेकै थियो । अरु थुप्रै प्रधानमन्त्री हुनुहुन्थ्यो,उहाँहरुले के चाहिँ गर्नु भाथ्यो, गर्नुभयो केहि । उत्पात् भयो भन्ने मेरो दावी होइन । तर,एउटा नयाँ सुरुवात भयो । नेपाल समृद्ध हुने ढोका खोलेको दावी गरे । प्रचण्डले भने,नेपालमा अरबौं रुपैयाँ आउने वातावरण भयो । यसमा त हामीले खुसी व्यक्त गर्नुपर्ने होइन र ? पञ्चेश्वरको तीन महिनामा डीपीआर बनाउने र एक वर्षभित्र निर्माणको मोडालिटी तयार पार्ने भएका सहमति सम्झौताहरू ठिक ढंगले कार्यान्वयन गर्न हामी सबै एक हुनुपर्छ । हुन बाँकी सहमति पनि बनाउनुपर्छ । अनि हामी बलियो हुन्छौं । अनावश्यक सकि नसकि विरोध गर्नुपर्ने आवश्यक छैन ।"
बालेनको बेल्जियम भ्रमण मन्त्रिपरिषद्बाट स्वीकृत,काठमाडौं : काठमाडौं महानगरपालिकाका मेयर बालेन्द्र साहको बेल्जियम भ्रमण मन्त्रिपरिषदबाट स्वीकृत भएको छ। बुधबार बिहान बसेको मन्त्रिपरिषद् बैठकका निर्णयहरू सार्वजनिक गर्दै सरकारका प्रवक्ता एवं सूचना तथा सञ्चारमन्त्री रेखा शर्माले मेयर साहको भ्रमण स्वीकृत भएको जानकारी दिइन्। जेठ २९ देखि ३२ गतेसम्म महानगरपालिकाहरूको विश्व शिखर सम्मेलनमा सहभागी हुन मेयर साह ब्रसेल्स जान लागेका हुन्। बैठकले माथिल्लो मैलङखोला जलविद्युत लिमिटेडलाई आयोजनाको टावर र राइट अफ वे को लागि रसुवा र नुवाकोटमा रहेको राष्ट्रिय वन क्षेत्र प्रयोग गर्न दिन तथा सो वन क्षेत्रमा रहेका रुखहरु हटाउन स्वीकृति दिने निर्णय गरेको । विधेयक समितिबाट पेश भएको विद्युतीय व्यापारको सम्बन्धमा व्यवस्था गर्न बनेको विधेयक संघीय संसदमा पेश गर्न स्वीकृति दिने निर्णय बैठकले गरेको छ।
कपिलवस्तु र लुम्बिनी समेटेर भारतको संसद् भवनमा राखिएको नक्सा राजनीतिक होइन,"काठमाडौं : प्रधानमन्त्री पुष्पकमल दाहाल प्रचण्डले नेपालको कपिलवस्तु र लुम्बिनी समेटिएको नक्सा भारतको नयाँ संसद् भवनमा राखिएकोबारे आफूले चासो राखेको बताएका छन्। बुधबार राष्ट्रिय सभामा बोल्दै प्रधानमन्त्री प्रचण्डले भारतको नयाँ संसद् भवनमा राखिएको नक्साबारे गम्भीर रुपले उठाएकाे बताएका हुन्। प्रचण्डले भने, नेपालको कपिलवस्तु र लुम्बिनी समेटिएको नक्सा भारतको नयाँ संसद् भवनमा राखिएकोबारे कुरा राखे। उहाँहरुले यो कुनै राजनितिक नक्सा होइन, यो ऐतिहासिक र सांस्कृतिक नक्सा हो, यसलाई राजनीतिक रुपले हेर्न हुँदैन भन्ने उहाँहरुको जवाफ छ। योबारे अझ बढी अध्ययन गर्ने कुरा त बाँकी नै छ। नयाँ नक्साबारे भारत भ्रमणका क्रममा कुरा नउठाएको भन्ने विषय साँचो नरहेको बताए।"
जिल्ला निर्वाचन कार्यालय खारेज गर्ने निर्णय तत्काल सच्याउनुपर्छ : गगन थापा,"काठमाडौं : नेपाली कांग्रेसका महामन्त्री गगनकुमार थापाले जिल्ला निर्वाचन कार्यालय खारेज गर्ने निर्णय तत्काल सच्याउन सरकारसँग माग गरेका छन्। बु्धबार प्रतिनिधिसभा बैठकमा बोल्दै सांसद थापाले निर्वाचन आयोगको कार्यालय कटौती गर्नेतर्फ सरकारले ध्यान नदिएको भन्दै निर्णय तत्काल सच्याउन माग गरेका हुन्। 'हुलमुलमा आयोगहरू कटौती गर्दा निर्वाचन आयोगको कार्यालय कटौती गर्नेतर्फ अथेष्ट ध्यान पुर्याएन भन्नेजस्तो लाग्छ मलाई। आफूले गरेको गल्तीलाई समयमै सच्याइयो भने त्यो गल्तीको दुष्प्रभाव हामीले व्यहोर्नुपर्दैन, 'उनले भने, 'निर्वाचन आयोगको कार्यालयलाई खारेज गर्ने निर्णयलाई तत्काल सच्च्याउनका निम्ति म नेपाल सरकारसँग माग गर्दछु्।' उनले निर्वाचन आयोगको भूमिकालाई संकूचित पार्दा निर्वाचनको निष्पक्षतामाथि नै प्रभाव पार्ने बतए। उनले जिल्ला निर्वाचन आयोगलाई जिल्ला प्रशासनमा सार्ने काम भयो भने यसले निर्वाचन आयोगको भूमिका संकूचित हुने र कामसमेत प्रभावित हुने धारणा व्यक्त गरे। उनले भने,' यो पटक बजेटमा प्रस्तावित भएको जिल्ला निर्वाचन कार्यालयलाई खारेज गर्ने र यसको काम जिल्ला प्रशासन कार्यालयमा सार्ने काम भयो भने यसले निर्वाचन आयोगको भूमिका संकूचित पार्छ र कामलाई समेत प्रभावित पार्छ। किनभने जिल्ला प्रशासनले गर्ने काम प्रकारान्तरले कार्यकारीको हस्तक्षेपबाट मुक्त हुनसक्दैन।' यो विषय संविधानसंवत् नभएको उनको भनाइ छ। संविधानले नै निर्वाचनका लागि निम्ति मतदाताको नामावली संकलन गर्ने काम निर्वाचन आयोगलाई दिएको भन्दै यो निर्णय खारेज हुनुपर्ने बताए। यो विषय खर्च कटौतिका हिसाबले पनि उचित नभएको उनले जिकिर गरे । भने,'खर्च कटौतिको कोणबाट यो काम गरिएको हो भने वर्षमा यो काम गरिएवाफत १५ करोड रुपैयाँभन्दा बढि बचत हुने अवस्था देखिदैन। के १५ करोड रुपैयाँ बचत गर्नका लागि निर्वाचन आयोगको निष्पक्षतासँग सम्झौता गर्ने अवस्था आएको हो ?' सरकारले आगामी आर्थिक वर्ष २०८००८१ बाट जिल्ला निर्वाचन आयोग खारेज गरेर जिल्ला प्रशासन कार्यालय मातहत राख्ने निर्णय गरेको छ।"
नक्कली भुटानी शरणार्थी प्रकरण : प्रतिवादीतर्फको बहस आजबाट,"काठमाडौं : नक्कली भुटानी शरणार्थी प्रकरणमा प्रतिवादी पक्षका तर्फबाटको बहस सुरु भएको छ। मङ्गलबार सरकारी वकिलको बहस सकिएसँगै आजदेखि प्रतिवादीतर्फका कानुन व्यवसायीले बहस सुरु गरेको जिल्ला अदालत काठमाडौँका सूचना अधिकारी दीपक दाहालले जानकारी दिए। उनका अनुसार बहस आज बिहान ११ बजेदेखि सुरु भएको हो। यसअघि नै निर्धारण भएको बहसको समयानुसार सरकारी वकिलले तीन दिनमा बहस सकेपछि प्रतिवादीतर्फका कानुन व्यवसायीले आजदेखि बहस सुरु गरेका हुन्। प्रतिवादीतर्फका कानुन व्यवसायीले बहसका लागि छ दिनको समय पाउनुभएको सूचना अधिकारी दाहालले बताए। सरकारी वकिलहरुले प्रतिवादीलाई थुनामुक्त गरे प्रमाण नष्ट हुन सक्ने तथा जाहेरकर्ताको सुरक्षामा खतरा हुनसक्ने भन्दै थुनामा राखेर नै मुद्दाको पुर्पक्ष गर्नुपर्ने दलिल प्रस्तुत गरेका थिए। जिल्ला अदालत काठमाडौँका न्यायाधीश प्रेमप्रसाद न्यौपानेको इजलासमा आइतबारदेखि जारी थुनछेक बहस सकिएपछि अभियुक्तलाई थुनामा राखेर मुद्दा चलाउने वा धरौटीमा रिहा गर्ने भन्ने आदेश दिइने जनाइएको छ। उक्त प्रकरणमा पूर्वउपप्रधानमन्त्री टोपबहादुर रायमाझी, पूर्वगृहमन्त्री बालकृष्ण खाँण, सचिव टेकनारायण पाण्डे, तत्कालीन गृहमन्त्री रामबहादुर थापाका सुरक्षा सल्लाहकार इन्द्रजित राई, केशव दुलाल, सानु भण्डारीलगायत ३० जनालाई अभियुक्त बनाई अभियोगपत्र दायर गरिएको छ। सोमध्ये १८ जना पक्राउ परेर हिरासतमा छन् भने १२ जना अझै फरार रहेका जिल्ला प्रहरी परिसर काठमाडौँले जनाएको छ। जिल्ला सरकारी वकिलको कार्यालय काठमाडौँले पक्राउ परेका तथा फरार रहेकासहित ३० जनालाई सङ्गठित अपराध, कीर्ते, ठगी तथा राज्यविरुद्धको आरोप गरी चार मुद्दा लगाउँदै रु २७ करोड ५० लाख बिगो माग दाबीसहित जिल्ला अदालत काठमाडौँमा यही जेठ १० गते मुद्दा दायर गरेको थियो।  रासस"
"मन्त्रिपरिषद्ले आवश्यक सेवामा लगायो हड्ताल गर्न रोक,अटेरी गरे १ वर्ष कैद","काठमाडौं : सरकारले आवश्यक सेवामा हड्ताल गर्न निषेध गरेको छ । मन्त्रिपरिषद्को बुधबार बिहान बसेको बैठकले आवश्यक सेवामा हड्ताल निषेध गरी आदेश जारी गर्ने र सोको सूचना राजपत्रमा प्रकाशित गर्ने निर्णय गरेको हो । गृह मन्त्रालयको प्रस्तावमा मन्त्रिपरिषद्को बैठकले सो निर्णय गरेको हो । आवश्यक सेवा संचालन ऐन,२०१४ को दफा(३)को उपदफा (१) मा सार्वजनिक हितका लागि आवश्यक र उचित लागेमा सरकारले राजपत्रमा प्रकाशित आदेशद्वारा सोही आदेशमा तोकिएको कुनै आवश्यक सेवामा हड्ताल निषेध गर्न सक्नेछ भन्ने उल्लेख छ । प्रत्येक आदेश ६ महिनासम्म लागू हुने ऐनमा उल्लेख भए अनुसार मन्त्रिपरिषद्को बैठकले थप छ महिनाका लागि सो निर्णय गरेको हो । हड्ताल गर्न नपाउने सेवाहरू  डाँक, तार वा टेलिफोन सेवा जल, स्थल वा हवाई मार्गबाट यात्री वा मालसामानहरू ओसार पसार गर्ने यातायात सेवा हवाई अड्डा वा हवाई जहाजको देखलाभ, त्यसको सञ्चालन वा मरमत गर्ने कामसित सम्बन्धित सेवा  हवाई ग्राउण्ड,रेल्वे स्टेशन वा सरकारी गोदाममा मालसामान ओसार पसार गर्ने, राख्ने, झिक्ने वा थन्काउने कामसित सम्बन्धित सेवा मिन्ट वा सरकारी छापाखानासम्बन्धी सेवा  हातहतियार,खरखजना वा अरु सैनिक सरसामानको उत्पादन गर्ने,थन्काउने,वितरण गर्ने कामसित सम्बन्धित नेपाल सरकार रक्षा व्यवस्थाको कुनै सेवा नेपाल सरकारले नेपाल राजपत्रमा सूचना प्रकाशित गरी तोकिदिएको अरु जुनसुकै सेवा निषेध सेवामा हड्ताल गरेमा कस्तो हुन्छ सजाय ? आवश्यक सेवा सञ्चालन ऐन,२०१४ दफा ६ मा उल्लेख भएअनुसार निषेध गरिएको कुनै हड्तालको निमित्त कुनै व्यक्तिले जानीजानी कुनै कुनै नगदी सहायता दिएमा निजलाई एक वर्ष कैद वा रु १ हजारसम्म जरिवाना वा दुवै सजाय हुनेछ भन्ने उल्लेख छ ।"
एमालेले वडा वडा : भावी युवा नेता कार्यक्रम सञ्चालन गर्ने,"एमालेले ७० वर्षे उमेर हदसम्बन्धी व्यवस्था हटाउने भएको छ। काठमाडौं : नेकपा एमालेले वडा वडा : भावी युवा नेता कार्यक्रम सञ्चालन गर्ने भएको छ। एमालेले सञ्चालन गरेको मिसन ग्रासरुटअभियानको क्रममा पार्टी संरचनामा पाका उमेर समूह र युवा उमेर समूहका नेताकार्यकर्ताको संख्यामा असन्तुलन देखिएपछि युवा लक्षित कार्यक्रम सञ्चालन गर्न लागेको हो। एमालेले देशैभरीछोराछोरीको नारामा पार्टीका नेता कार्यकर्ताको घरघरबाटै युवा कार्यक्रम सुरु गर्ने र प्रत्येक वडा कम्तिमा १० युवा कार्यक्रममार्फत् वडा वडा : भावी युवा नेता कार्यक्रम सञ्चालन गर्ने जनाएको छ। अहिलेका युवाहरु आफैं नेता, आफैं प्रधानमन्त्री जस्ता न्यारेटिभ्सबाट प्रभावित देखिएकाले सम्भावना भएका युवाहरु पहिचान गरी एमालेले उनीहरुको अपेक्षालाई सम्बोधन गर्ने योजना बनाएको छ। एमालेका केन्द्रीय सदस्य माधव ढुंगेलले पार्टीमा युवा आकर्षण र युवा सहभागिता विस्तार गर्न नयाँ अभियान थालनी गर्न लागिएको जानकारी दिए। आगामी दिनमा कम्तिमा एक तिहाई सदस्य ३५ वर्ष मुनिका पार्टी सदस्यहरुलाई संगठित गर्ने गरी युवालक्षित अभियान सञ्चालन गर्ने तयारी भएको बताए। एमालेको केन्द्रीय कमिटी र सचिवालय बैठकपश्चात मिसन ग्रासरुटले पहिचान गरेका सम्भावना भएका युवा वा सम्भावना भएका थप युवा पहिचान गरी नेतृत्व विकासको लागि पार्टी स्कुलका माध्यमबाट विशेष प्रशिक्षण कार्यक्रम (क्लोज क्याम्प) संचालन गर्ने निर्णय समेत गरेको छ। एमालेले मिसन ग्रासरुट अभियानका क्रममा १ लाख १९ हजार ९६ जनाको पार्टी सदस्यताका लागि आवेदन प्राप्त भएको जनाएको छ। पार्टी सदस्यता नवीकरण गर्न श्रमजीवी वर्गले ऋण सापटी गरेको र पछि ज्यालादारी श्रम गरेर त्यो रकम चुक्ता गरेको जस्ता अनुकरणीय दृष्टान्त पनि देखापरेको एमालेले जारी गरेको अन्तरपार्टी निर्देशनमा उल्लेख छ। वडामा सदस्यको अनुपात, कम्तिमा ३ प्रतिशत एमालेले वडामा सदस्यको अनुपात, कम्तिमा ३ प्रतिशतअभियान चलाउने भएको छ। पालिकाका वडाहरुमा अत्यन्त न्यून संख्यामा पार्टी सदस्य रहेको भन्दै आगामी निर्वाचनमा मिसन१५० पूरा गर्न प्रदेशप्रदेशमा कूल मतदाताको ६०० र प्रत्येक वडामा कम्तिमा ३०० सदस्य पुर्याउने गरी सदस्यता विस्तारको कार्ययोजना बनाउन एमाले लागेको हो। यसैगरी सदस्यता शुद्धीकरण, नवीकरण, विस्तार र तथ्यांक शुद्धीकरणको लागि प्रदेशमा कारणबस नवीकरण छुटेकाहरुको आवेदनमाथि असार १५ सम्म जिल्ला कमिटीले आवश्यक निर्णय गर्ने जनाएको छ। पपुलिष्ट शक्ति स्थापित प्रणालीकाविरुद्ध शक्तिकेन्द्रबाट उपयोग हुने जोखिम राजनीतिक स्थायित्व, राष्ट्रिय हितको रक्षा एवं समृद्धिका लागि नेकपा (एमाले) को बहुमत आवश्यक भएपनि अपेक्षित सफलता हासिल हुन नसकेको एमालेले जनाएको छ। जारी अपानीमा भनिएको छ, कम्तिमा पनि सबैभन्दा ठूलो दलको रुपमा सरकारको नेतृत्व गर्दै मुलुकलाई सही दिशा दिने हाम्रो अपेक्षा थियो। तर परिणाम त्यसअनुरुप आउन सकेन। यसमा तत्कालीन सत्ता गठबन्धनले खडा गरेका घेराबन्दी, षड्यन्त्र, दुष्प्रचार र आक्रमणको भूमिका त छ नै। तर पार्टीभित्र देखापरेका व्यक्तिवादीप्रवृत्ति, विकृति, संगठनात्मक शिथिलता र अराजकता महत्वपूर्ण कारणका रुपमा रहेका छन्। पार्टीका स्थापित विचार र सिद्धान्त, पार्टीले सरकारमा हुँदा हासिल गरेका महत्वपूर्ण उपलब्धि एवं पार्टीका संकल्प र प्रतिबद्धताहरु जनताबीच प्रचार गर्ने र समाजमा स्थापित गर्ने काम प्रभावकारी हुन नसकेको एमालेको निष्कर्ष छ। एमालेले बुझाई छ, युवा मतदाताहरु, सहरी जनमत र प्रवासी नेपालीहरुका बीचमा पार्टीप्रतिका आकर्षण र जनाधार संकुचनमा परेको देखियो। परिणामतः जनताको रोजाईंको पहिलो पार्टी हुँदाहुँदै पनि नेकपा (एमाले) प्रतिनिधिसभामा पहिलो हुन सकेन। सत्तापक्षका घेराबन्दी, षडयन्त्र र आक्रमणका बाबजुद एमाले लोकप्रिय (समानुपातिक) मतबाट जनताको रोजाइको पहिलो पार्टी बन्न सफल हुनु निकै महत्वपूर्ण उपलब्धि भएको उल्लेख गरेको छ। सत्ता गठबन्धनले अपनाएका गलत आर्थिक नीतिहरुका कारण मुलुकको अर्थतन्त्र संकटको सँघारमा पुगेको एमालेको ठम्याई छ। राजनीतिक अस्थिरता, आर्थिक संकट, गठबन्धनले संस्थागत गरेको भ्रष्टाचार, कुशासन र बेथिति, २०६२६३ को परिवर्तन तथा नेपालको संविधान निर्माणपछि जागृत भएको समृद्धि र सुशासनका जनआकांक्षाअनुरुप मुलुकलाई अगाडि बढ्न नदिइएका कारण समाजमा असन्तुष्टि बढ्दै गएको छ र त्यसकै जगमा पपुलिज्मको उदय भएको जनाएको छ। तर पपुलिज्म समस्याको समाधान होइन र लोकतान्त्रिक गणतन्त्रलाई असफल बनाउने दक्षिणपन्थी अनुदारवादी प्रयास पनि सफल हुन नसक्ने एमालेको ठहर छ। निर्वाचनमा पपुलिष्ट शक्तिको उदय र परम्परावादी दक्षिणपन्थी दलको शक्ति विस्तार नयाँ र विवेचनीय परिघटनाका रुपमा रहेको एमालेको ठम्याइ छ। एमाले अध्यक्ष केपी शर्मा ओलीले भनेका छन्, खासगरी युवा मतदाताहरु, सहरी जनमत र प्रवासी नेपालीहरुका बीचमा पपुलिज्मले उल्लेख्य प्रभाव पार्नु र ती शक्तिहरुप्रति आकर्षण बढ्नुलाई गहन विश्लेषण गर्नु आवश्यक छ। गठबन्धनमा रहेका दलहरुका कारण बढेको चरम राजनीतिक विकृति, आर्थिक र व्यवसायिक क्षेत्रमा देखापरेका संकट, उत्पादन र रोजगारीका क्षेत्र साँघुरिँदै गरेको अवस्था एवं सुशासन तथा सेवा प्रवाहमा गम्भीर विचलनका कारण समाजमा निराशा बढेको छ। २०६२६३ को परिवर्तन र नेपालको संविधान जारी भएपछि समाजमा देखापरेको आशा र उत्साहलाई यी विकृतिहरुले ठूलो धक्का दिएका छन्। यस स्थितिले सिर्जना गरेको असन्तुष्टिलाई पपुलिज्मले एजेण्डाका रुपमा राम्रैसँग उपयोग गर्न सफल भएको देखिन्छ। नेपाली समाजमा जनअसन्तुष्टीलाई उपयोग गर्न सजिलो भएपनि सही दर्शन र विचारधारा नभएको, अर्थराजनीतिक कार्यदिशा स्पष्ट नभएको र आफ्ना स्वार्थका लागि कहिले वाम त कहिले दक्षिणपन्थी धारका बीचमा डोलायमान रहने यस्तो शक्ति मुलुकको सही राजनीतिक विकल्प भने हुन नसक्ने एमालेको ठहर छ। यस्तो शक्ति कहिलेकाँही सामाजिक अराजकता र स्थापित प्रणालीकाविरुद्ध विभिन्न शक्तिकेन्द्रहरुबाट उपयोग हुने जोखिम हुने बताइएको छ। निर्वाचनले सिर्जना गरेको जटिलता, तरलता र प्रतिकूल राजनीतिक शक्ति सन्तुलनका बीचमा सकारात्मक शक्तिहरुलाई गोलबन्द गरेर राजनीतिक स्थायित्वका लागि प्रयास गर्नु, राष्ट्रियतामाथि आघात पुग्ने कुनै पनि काम विरुद्ध हमेसा चनाखो र तैनाथी अवस्थामा रहनु, आवश्यकता पर्दा संघर्षमा उत्रिनु तथा समृद्ध नेपाल, सुखी नेपालीको राष्ट्रिय आकांक्षामा बाधा पुग्न नदिन नेकपा (एमाले)ले विशेष र प्रभावकारी भूमिका खेल्नुपर्ने अपानीमा उल्लेख छ। ७० वर्षे उमेर हद हटाउँदै एमालेले ७० वर्षे उमेर हदसम्बन्धी व्यवस्था हटाउने भएको छ। सचिवालय बैठकमा उपाध्यक्ष विष्णुप्रसाद पौडेलले ७० वर्षे उमेर हदसम्बन्धी व्यवस्था हटाउने राखेका थिए। एमालेले जारी गरेको अपानीमा पार्टी विधानमा रहेको ७० वर्षको उमेर हद हाललाई निलम्बन गर्ने निर्णय भएको उल्लेख छ। उक्त प्रस्ताव विधान महाधिवेशनले पारित गरेमात्र कार्यान्वयन हुनेछ। एमालेका एक पदाधिकारीले भने, पार्टी विधानमा रहेको ७० वर्षको उमेर हद हाललाई निलम्बन गर्ने निर्णय भएको हो। विधान महाधिवेशनले पारित गरेमात्र कार्यान्वयन हुन्छ। हाल कतिपय एमालेकै सक्रिय नेताहरु ७० वर्षे उमेर हदका कारण जिम्मेवारीबाट बाहिरिनुपर्ने र कतिपय अन्य पार्टीबाट एमालेमा प्रवेश गर्दा उमेर हदका कारण जिम्मेवारी नपाउने भएकाले यो निलम्बन गर्ने प्रस्ताव आएको हो। कार्य विभाजनमा व्यापक हेरफेर एमालेले केन्द्रीय कमिटीका पदाधिकारी एवं सदस्यहरूको कार्य विभाजनमा समेत व्यापक हेरफेर गरेको छ। केन्द्रीय कमिटीको बैठकमा प्राप्त सुझावका आधारमा केन्द्रीय सचिवालय बैठकले केन्द्रीय कमिटीका पदाधिकारी एवं सदस्यहरुको कार्यविभाजनमा व्यापक हेरफेर गरिएको एमालेले जनाएको छ । कार्यविभाजनको मुख्य उद्देश्य मिसन ग्रासरुटबाट पहिचान भएका संगठनात्मक समस्याहरुको समाधान गर्नु, काममा रहेको दोहोरोपन र अस्पष्टता ( एउटै भूगोल, विभाग या फाँटमा इञ्चार्ज या प्रमुखका अलावा धेरै सहइञ्चार्जउपप्रमुख रहेको स्थितिका कारण परिभाषित काममा केन्द्रित हुन र जिम्मेवारी पूरा गरेकोनगरेको मूल्यांकन गर्न अप्ठ्यारो परेको अवस्था) हटाउन जिम्मेवारी दिइएको उल्लेख छ। कार्यविभाजन गर्दा वरिष्ठ उपाध्यक्ष र उपाध्यक्षलाई विभागीय कामको संयोजनको अतिरिक्त जिम्मा थपिएको छ। जसमा ३३ विभागलाई ७ समूहमा वर्गीकृत गरिएको एमालेले जनाएको छ। एमालेले आगामी दिनमा सात प्रदेशका अध्यक्षहरु पदेन पोलिटब्युरो सदस्य सरह हुने र केन्द्रीय कार्यालय सचिवलाई पदेन केन्द्रीय सदस्यको रुपमा बैठकमा सहभागी गराइने जनाएको छ। एमालेमा केके छन् समस्या ? एमाले मिसन ग्रासरुट अभियानमा पार्टीभित्रका विभिन्न चुनौती र समस्या देखिएको भन्दै समस्या पहिचान गरी आवश्यक कदम चाल्ने भएको छ।एमालेले सामाजिक आफ्नो वर्चस्व कायम हुन नसकेको र कतिपय सदस्यहरुले आफ्नो विज्ञता र क्षमताअनुरुप उपयुक्त जिम्मवारी नपाएको गुनासो रहेको उल्लेख गरेको छ। एमालेले अपानीमा समस्यालाई यसरी उजागर गरेको छ। सैद्धान्तिक र वैचारिक क्षेत्रमा समस्या सांगठनिक क्षेत्रमा प्रवृत्तिगत समस्या"
पाँचखाल औद्योगिक ग्रामलाई 'महिला औद्यौगिक ग्राम' मा रुपान्तरण गर्ने सरकारको निर्णय,काठमाडौं : सरकारले काभ्रेपलाञ्चोक जिल्लाको पाँचखाल नगरपालिकामा रहेको औद्योगिक ग्रामलाई महिला उद्यमी विशेष औद्योगिक ग्राममा रुपान्तर गर्ने निर्णय गरेको छ। बुधबार बिहान बसेको मन्त्रिपरिषद् बैठकका निर्णयहरू सार्वजनिक गर्दै सरकारका प्रवक्ता एवं सञ्चार तथा सूचना प्रविधिमन्त्री रेखा शर्माले यसबारे जानकारी दिएकी हुन्। उद्योग वाणिज्य तथा आपूर्ति मन्त्रालयको प्रस्तावमा सो औद्योगिक ग्रामलाई महिला उद्दमी विशेष औद्योगिक ग्राममा रुपान्तरण गरिएको हो।
"नेपाली भूभाग सट्टापट्टाबारे अरुले नै निर्णय गराएका छन्, प्रमाण देखाउन सक्छु : प्रधानमन्त्री","काठमाडौं : प्रधानमन्त्री पुष्पकमल दाहाल प्रचण्डले भारत भ्रमणका क्रममा आफूले कुनै पनि एजेण्डामा सट्टापट्टा नगरेको बताएका छन् । बुधबार राष्ट्रियसभामा बोल्दै प्रधानमन्त्री 'प्रचण्ड'ले कालापानी,लिपुलेक र लिम्पियाधुरालाई जोडेर सट्टापट्टाको कुरा उठेपनि त्यो सत्य नभएको दावी गरे। नेपाल र भारतबीच राम्रो विश्वासको वातावरण बनाएर मात्र कालापानी,लिपुलेक र लिम्पियाधुराको विवाद हल गर्न सकिने प्रचण्डको भनाइ छ । प्रचण्डले भने,साथीहरूले सट्टापट्टाको कुरा गर्नुभएको छ । मैले भनेको नै होइन,मैले अहिले प्रमाण ठ्याक्कै देखाउन त सकिन । समय सायद आउँछ,मैले प्रमाण पनि देखाउन सक्छु । अहिले जोजो पार्टी नेताहरुले सट्टापट्टा भन्ने शब्द ल्याउनुएको छ । आफै गर्न हुन थिएन भन्नुभएको छ, उहाँहरुले सट्टापट्टाको कुरा निर्णय गराउनुभएको छ । कुनै दिन समय आउँला । कालापानी,लिपुलेक र लिम्पियाधुरा नेपालको रहेको र यो समस्या छिटो हल गर्नुपर्छ भनेर आफूले विषय उठाएको बताए । नेपालको राष्ट्रिय हितका पक्षमा र नेपाली जनताको बृहत्तर विकास र समृद्धिको निम्ति विवेकले भ्याएको जति काम गरेको उनको भनाइ छ।"
"बजेटबारे उपेन्द्र यादवले भने  समाजवाद उन्मुख छैन, निर्माणमा प्रदूषित मनसाय देखियो","काठमाडौं : जनता समाजवादी पार्टीका सांसद् उपेन्द्र यादवले बजेट निर्माणको प्रक्रियानै गलत भएको बताएका छन् । बुधबार प्रतिनिधिसभा बैठकमा बोल्दै जसपा सांसद् यादवले बजेट निर्माणको प्रक्रिया गलत देखिएको र निर्माणमा घुसपैठ हावी भएको दावी गरे। यादवले भने, मधेशका जनतामाथि गोली ठोकेर घोषणा गरेको संविधान हो यो । यो बजेट वास्तवमा समाजवाद उन्मुख छदै छैन । बजेट नवउदारवादी छ । कुरा गरेर मात्रै भ्रष्टाचार नियन्त्रण नहुने उनले बताए । यादवले भने, गरिब,बेरोजगारीलाई बजेटले समेटेन । बजेट कर्मचारीलाई लेखाउँदा तराईमा मधेसीहरू बस्छन्,उनीहरुलाई विकासको धारमा ल्याउनु हुँदैन भनेर बजेट लेख्याजस्तो छ । बजेटमा नश्लवादको चिन्तन स्पष्ट देखिएको उनको भनाइ छ। यादवले भने,बजेटमा कृषिलाई प्राथमिकतामा पारिएन । कृषिमा आत्मनिर्भर भन्ने बजेट कम छुट्याउने ? किसानमुखी बजेट भएन । बजेट निर्माण गर्दा प्रदूषित मनसाय हुन नहुने बताए । बजेट विभेदकारी भएको बताए ।"
"नेपालभारतको ऊर्जा व्यापार सम्झौतालाई औपचारिकता दिन बाँकी छ, छिट्टै गर्छौं : प्रचण्ड","बुधबार बिहान बसेको मन्त्रिपरिषद् बैठकले विद्युत् व्यापार सम्बन्धमा व्यवस्था गर्न बनेको विधेयक सङ्घीय संसद्मा पेस गर्ने निर्णय गरेको छ। काठमाडौं : प्रधानमन्त्री पुष्पकमल दाहाल 'प्रचण्ड'ले ऊर्जा व्यापारसम्बन्धी सम्झौतालाई औपचारिकता दिन मात्र बाँकी रहेको बताएका छन्। बुधबार राष्ट्रिय सभामा भारत भ्रमण भएका विषयवस्तुको जानकारी दिने क्रममा ऊर्जा व्यापारसम्बन्धी सम्झौतालाई औपचारिकता दिन बाँकी रहेकाले छिट्टै गर्ने बताएका हुन्। उनले भ्रमणका क्रममा जलविद्युतका क्षेत्रमा सहकार्य गर्ने सम्बन्धमा समेत बलियो सहमति निर्माण भएको उल्लेख गरे। उनले दीर्घकालीन ऊर्जाव्यापार र भारतीय भूमि हुँदै बङ्गलादेशसम्म नेपालबाट जलविद्युत निर्यातको शुरूवात गर्ने सैद्धान्तिक सहमति भई त्रिपक्षीय सम्झौताका लागि प्रक्रिया अघि बढाउने सहमति भएको जानकारी दिए। विभिन्न जलविद्युत आयोजनामा लगा भित्र्याउने, द्विपक्षीय ऊर्जा व्यापारका लागि ट्रान्समिसन लाईनलगायतका संरचनाको निर्माण गर्ने तथा नेपालबाट भारततर्फ ऊर्जाको दीर्घकालीन व्यापारका लागि वैधानिक आधार सुनिश्चित गर्ने विषयमा पनि भ्रमणमा छलफल र केहि महत्वपूर्ण सहमति भएको छ । खास गरी दीर्घकालीन ऊर्जाव्यापार र भारतीय भूमि हुँदै बङ्गलादेशसम्म नेपालबाट जलविद्युत निर्यातको शुरूवात गर्ने सैद्धान्तिक सहमति भई त्रिपक्षीय सम्झौताका लागि प्रक्रिया अघि बढाउने सहमति भएको छ । प्रचण्डले भने, भारतका प्रधानमन्त्रीले आगामी १० वर्षमा १० हजार मेगावाट जलविद्युत नेपालबाट आयात गर्ने भारतको लक्ष्य रहेको बताउनुभएको छ। ऊर्जा व्यापारसम्बन्धी सम्झौता सबै हिसाबबाट सम्पन्न भएको र औपचारिकता दिन मात्र बाँकी छ, जुन छिट्टै सम्पन्न हुँदैछ । यसका अतिरिक्त, ४५६ मेगावाट क्षमताको माथिल्लो तामाकोशी जलविद्युत आयोजनासहित थप १२ सय मेगावाट क्षमताका आयोजनाबाट भारततर्फ जलविद्युत निर्यातका लागि प्रधानमन्त्री मोदीजीलाई अनुरोध गरेको छु। प्रचण्डले नेपालमा विद्यमान प्रचुर जलविद्युत क्षमताको उपयोग गरी समृद्धि हासिल गर्न लगानीकर्ताहरुको टड्कारो आवश्यकता रहेको बताए। उनले भने, लगानीकर्ताहरुले उत्पादित विद्युतको बजार सुनिश्चित हुने अवस्थामा मात्र लगानी गर्ने हुँदा आगामी १० वर्षमा १० हजार मेगावाट विद्युत भारतले नेपालबाट विद्युत खरीद विक्री सम्झौता गरी खरीद गर्ने व्यवस्था सहितको सहमतिमा दुवै देशका ऊर्जा सचिवहरुले प्रारम्भिक हस्ताक्षर सम्पन्न गरेका छन् । औपचारिक प्रक्रियाहरु पुर्याएर निकट भविष्यमा यो सम्झौतामा अन्तिम हस्ताक्षर हुनेछ। बजारको यो सुनिश्चितताबाट जलविद्युत उत्पादनमा थप लगानी हुने विश्वास लिइएको छ । उनले पञ्चेश्वर बहुउद्देश्यीय परियोजना कार्यान्वयनका लागि ३ महिनाभित्र विस्तृत परियोजना प्रतिवेदन गरी अन्तिमरुप दिने बताए। वित्तीय प्रबन्ध सहित दुई सरकारले डीपीआर स्वीकृत गरेपछि त्यसको एक वर्षभित्र कार्यान्वयनको ढाँचा टुङ्गो लगाइने उनले संसदलाई जानकारी दिए। सरकारले विद्युत् व्यापार सम्बन्धमा व्यवस्था गर्न बनेको विधेयक सङ्घीय संसद्मा पेस गर्ने तयारी गरेको छ। बुधबार बिहान बसेको मन्त्रिपरिषद् बैठक विद्युत् व्यापार सम्बन्धमा व्यवस्था गर्न बनेको विधेयक सङ्घीय संसद्मा पेस गर्ने निर्णय गरेको हो। बैठकपश्चात सञ्चार तथा सूचना प्रविधिमन्त्री रेखा शर्माले मन्त्रिपरिषद्को विधेयक समितिमा छलफल भई आएको सो विधेयकलाई संसद्मा पेस गर्न सम्बन्धित मन्त्रालयलाई निर्देशन दिने निर्णय भएको जानकारी दिइन्।"
नागरिकता विधेयक प्रमाणीकरण पछि प्रवासी नेपाली उत्साहित छन् : माधव नेपाल,काठमाडौं : नेकपा एकीकृत समावादी पार्टीका अध्यक्ष माधव कुमार नेपालले नागरिकता विधेयक प्रमाणीकरण पछि प्रवासी नेपालीहरु खुसी भएको बताएका छन्। प्रवासी नेपाली एकता मञ्चको पहलमा अष्टेलिया र न्यजिल्याण्डको भ्रमण सम्पन्न गरि स्वदेश फर्किएका अध्यक्ष नेपालले लामो समयदेखि रोकिएको नागरिकता विधेयक प्रमाणीकरण पछि प्रवासी नेपालको समस्या समाधान भएको प्रति उनीहरू उत्साहित भएको बताए। उनले अष्ट्रेलियामा नेपालबाट नेपाली बिमान सिघै जानका लागि पहल भइरहेको जानकारी पाएको उल्लेख गरे । प्रधानमन्त्रीको भारत भ्रमणका बारेमा आफू बाहिर रहदा पनि प्रधानमन्त्री र नेताहरुसँग कुराकानी गरेको अब यस विषयमा थप छलफल गर्ने उहाले बताउनुभयो । त्यस्तै उनले बजेटका विषयमा आएका चर्चाका विषयमा आफू जानकार रहेको भन्दै यस विषयमा पनि प्रधानमन्त्रीसँग छलफल गर्ने जानकारी दिए। सगरमाथाको आरोहणको ७० औं वर्षदिवसको कार्यक्रम सहभागी भएर अध्यक्ष नेपाल स्वदेश फर्किएका हुन्।
"आर्थिक विधेयकका ३ दफा, जसले लगानी पलायन गराउँछन्","अर्थमन्त्री डा प्रकाशशरण महतले हालै आगामी आर्थिक वर्षको बजेटसँगै आर्थिक विधेयक २०८० ल्याए। सरकारले यसमार्फत लगानी प्रोत्साहन गर्नुपर्थ्यो। तर, विधेयकका तीनवटा दफाका व्यवस्थाले भएको लगानी पनि झिकेर विदेश पलायन गराउन वातावरण बनाउने देखिएको छ। काठमाडौं : अर्थमन्त्री डा प्रकाशशरण महतले आगामी आर्थिक वर्षको बजेटसँगै आर्थिक विधेयक २०८० ल्याए। सरकारले यसमार्फत लगानी प्रोत्साहन गर्नुपर्थ्यो। तर, विधेयकका तीनवटा दफाका व्यवस्थाले भएको लगानी पनि झिकेर विदेश पलायन गराउन वातावरण बनाउने देखिएको छ। जुन विधेयक आएपछि अन्त : शुल्क, मूल्य अभिवृद्धि कर, भन्सारसम्बन्धी व्यवस्था जेठ १६ देखि लागू भइसकेका छन्। अरू व्यवस्था साउन १ देखि लागू हुनेछन्। करका महसुल, दर वा दस्तुरलाई यथावत् राख्न वा घटबढ गराउन राजस्वसम्बन्धी कानुनमा संशोधन गर्न सरकारले यस्तो विधेयक ल्याउने गरेको छ। यो विधेयकका दफा २६, २७ र २९ का व्यवस्था पुँजी पलायन गर्न सघाउ पुग्ने खालका छन्। वित्तीय क्षेत्र र सेयर बजारसँग सम्बन्धित भएकाले सबैको चासोमा यी दफा परेका छन्। दफा २६ ले घुमाउरो भाषा प्रयोग गरी फर्दर पब्लिक अफरिङ (एफपीओ) प्रिमियम मूल्यमा जारी गर्दा प्राप्त रकमबाट बोनस बाँड्दा कर लाग्ने व्यवस्था गरेको छ। दफा २७ ले दुई कम्पनी गाभिँदा वा एउटाले अर्कोलाई प्राप्ति गर्दा हासिल हुने बार्गेन पर्चेज गेनलाई आय मानेर आयकर तिर्न भनेको छ। दफा २९ ले सेयर तथा घरजग्गा कारोबार किनबेच गरेर प्राप्त आयको कर विगतमा नतिरेको भए कर तिर्नुपर्ने परिस्थिति सिर्जना गरिदिएको छ। व्यवसायीले पैसा कमाइरहेका छन् भन्ने बुझेर सरकारले दफा २६, २७ र २९ अनुसार कर उठाउने सुर गरेको देखिन्छ। तर, कसरी उठाउन सजिलो हुन्छ भन्ने पर्याप्त गृहकार्य भएन, विज्ञ डा गोपाल भट्ट भन्छन्। प्रतिनिधिसभाले विधेयक जस्ताको तस्तै पारित गरे दफा २६ अनुसार कुनै पनि व्यवसायीले आफ्नो कम्पनीमा गरेको लगानी पुँजीका रूपमा फिर्ता पाउँदा कम्पनीले सो रकमलाई आयका रूपमा गणना गरी आयकर तिर्नुपर्ने हुन्छ। दफा २७ अनुसार मर्जर तथा प्राप्ति गर्दा कम्पनीले लाभ पाएको छ भने उनीहरूलाई करको भार थपिएको छ। जबकि यसरी प्राप्त गरेको लाभ बिजनेस गरेर आर्जन भएको होइन। यीभन्दा जटिल देखिन्छ दफा २९। यसले आव २०७६७७ देखि २०७८७९ (तीन वर्ष)को कर तिर्नुपर्ने भुतप्रभावी (रेट्रिस्पेक्टिभ) व्यवस्था गरिदिएको छ। यसैगरी धितोपत्र तथा घरजग्गाको नियमित व्यावसायिक कारोबार गर्ने प्राकृतिक व्यक्ति लाई यो कर लाग्ने उल्लेख्य गरेको छ। जबकि नियमित व्यावसायिक कारोबार गर्ने प्राकृतिक व्यक्ति को हो भनेर स्पष्ट पारेको छैन। दफा २६ को व्यवस्थाले आयकर ऐन, २०५८ को दफा ५६ को उपदफा (३) अनुसार कर बुझाउन ताकेता गरेको छ। सो उपदफाअनुसार मुनाफाबाहेकको लाभांश वितरण गरेमा यस्तो लाभांशको रकमलाई सो संस्थाको आयमा गणना गर्दा समावेश गर्नुपर्छ। र, आयकर तिर्नुपर्छ।दफा २६ को व्यवस्थाअनुसार प्रिमियम मूल्यमा एफपीओ जारी गरेको संस्थाले २०८० मंसिर मसान्तभित्र प्रिमियम मूल्य जोडेर आयकर दाखिल गरेमा शुल्क र ब्याज मिनाहा हुनेछ। एउटा कम्पनीको प्रतिकित्ता सेयर मूल्य १ सय रुपैयाँ हुन्छ। तर कम्पनीले आफ्नो सेयरको मूल्य भ्यालुएसन गरेर १ सयभन्दा बढी तोक्न सक्छ। मानौं, कम्पनीले प्रतिकित्ता ३ सय रुपैयाँमा एफपीओ जारी गर्यो भने २ सय प्रिमियम हो। यो रकम कम्पनीले नाफामा नभएर रिजर्भ (जगेडा कोष)मा राख्छन्। जसबाट नगद लाभांश बाँड्न मिल्दैन। बोनस सेयर जारी गरेर सोही प्रिमियम रकमलाई पुँजी बनाइन्छ। अर्थात् यसरी बोनस वितरण गर्नु भनेको लगानीकर्ताको पैसालाई पुँजीका रूपमा फिर्ता गर्नु हो, लगानीलाई पुँजी बनाउनु हो। मानौं, क नामको व्यक्तिसँग २ लाख रुपैयाँ चुक्तापुँजीको कम्पनी छ। कम्पनीलाई आवश्यकता महसुस गरी दुई वर्षपछि ऊबराबर हिस्सा भएको साझेदार भिœयाउँछ। ख नामको व्यक्तिले १० लाख रुपैयाँ लगानी गर्छ। ख नामको व्यक्ति साझेदार भएर कम्पनी प्रवेश गरेपछि कम्पनीको चुक्तापुँजी ४ लाख (क २ लाख र खको २ लाखको योग) रुपैयाँको भयो। बाँकी ८ लाख जगेडामा रहन्छ। केही वर्षपछि आवश्यकता महसुस गरेर कम्पनीको पुँजी वृद्धि गरी १० लाख पुर्याउन खोजिन्छ। अर्थात् जगेडामा भएको ८ लाखमध्ये ६ लाख रुपैयाँलाई पुँजीमा परिणत गरिन्छ। जगेडामा बाँकी रह्यो, २ लाख। पुँजीमा परिणत गरिएको ६ लाख रकम कम्पनीले बिजनेस गरेर कमाएको होइन, ख नामको व्यक्तिले थपेको लगानी हो। कम्पनीको प्रगति देखेर ग नाम गरेको तेस्रो व्यक्ति एकतिहाइ साझेदारका रूपमा थप १ करोड लगानी गर्न चाहन्छ। जसमध्ये चुक्तापुँजीमा ५ लाख थपिएर कम्पनीको कुन चुक्तापुँजी १५ लाख भयो। जगेडामा बाँकी रह्यो, कुल २ लाख र ९५ लाखको योगफल अर्थात् ९७ लाख। अब सो कम्पनी कर्जाका लागि बैंकमा जान्छ। बैंकले कम्पनीको पुँजी सानो भयो भन्दै फर्काइदिन्छ। अब क, ख र ग मिलेर कम्पनीको पुँजी बढाउँछन्। पुँजी ५० लाख बनाउँछन्। रिजर्भको पैसाबाट ३५ लाख बराबरको बोनस सेयर बाँडेर कम्पनी ठूलो आकारको बनाइन्छ।यसरी बेलाबेला समान हैसियतको साझेदार थप्नु र यसले आवश्यक पुँजीभन्दा बढी लगानी गर्नु भनेको प्रिमियममा एफपीओ जारी गर्नु हो। आर्थिक विधेयक र आयकरको व्यवस्थाअनुसार अब यसरी प्रिमियमबाट बोनसमा परिणत भएको ६ लाख र ३५ लाख कम्पनीको आय हो। र कम्पनीको बिजनेस घाटामा भए पनि आयकार तिर्नुपर्छ। आर्थिक विधेयक जस्ताको तस्तै पारित भए यसरी आफैंले राखेको पैसाबाट सेयर वितरण गर्नुपर्दा सरकारलाई आयकर तिर्नुपर्ने हुन्छ। कम्पनी घाटामै भए पनि लगानीबाट बोनस बाँड्दा कर तिर्नुपर्छ। अर्थात् व्यक्तिले आफैं गरेको लगानीलाई पुँजीमा परिणत गर्दा पनि कर तिर्नुपर्ने भएपछि को लगानी गर्न चाहन्छ ? जानकार भन्छन्, आफ्नै लगानीलाई पुँजी बनाउँदा राज्यले कुदृष्टि लगाएर कर लगाउने हो भने लगानीकर्ता बिथोलिन्छन्। प्रिमियमबाट बोनस बाँड्दा राज्यले आयकर लिने हो भने कम्पनीको विस्तार हुँदैन। ग्रो हुँदैन। रियल सेक्टरको कम्पनी बजारमा आउँदैन। सार्वजनिक निष्कासन गर्न चाहँदैनन्।स्पष्ट छ, कोही व्यक्ति कुनै चलिरहेको कम्पनीमा १ करोड लगानी गर्न चाहन्छ भने यसको यथार्थ लगानी आयकर कटाएर बाँकी भएको रकम मात्र हुन्छ। वाईवाई, बुद्ध एयर, एनसेलजस्ता वास्तविक क्षेत्रका कम्पनीले यस्तै कारण प्रिमियममा आईपीओ ल्याउँदैनन्। पुँजी बढाउन रिजर्भबाट चुक्तापुँजीमा परिणत गर्दा बोनस सेयर जारी गर्नुपर्छ। तर, यसरी बोनस सेयर जारी गर्दा ३० प्रतिशत आयकर तिर्नुपर्छ। रिजर्भको पैसा बिजनेस गरेर गरेको नाफा होइन। प्रिमियम मूल्यमा सेयर जारी गर्दा भएको लाभ हो।ठूलाठूला कम्पनी आउँदैनन्। स्थानीय उद्यमी व्यापार गर्न आउँदैनन्। स्टार्टअप कल्चर हुँदैन। २६ नम्बर दफाले आजसम्मको यस्तो रकमलाई आयमा जोडेर कर तिरे छुट दिने घोषणा गरेको छ। अर्थात् सरकारले ती कम्पनीलाई कर तिर भनेको हो। साथै आउने दिनमा पनि प्रिमियमको रकमलाई आयमा गणना गर्नुपर्ने बाध्यकारी व्यवस्था पनि गरेको हो। रिजर्भको पैसा पुँजी बनाउँदा आम्दानी मानेर आयकर तिराउने संसारमा नेपालबाहेक एउटा मात्र देश देखाओस्, एक व्यवसायी भन्छन्, यस्तै हो भने अब नेपालमा कोही बस्दैन। ती व्यवसायीले भनेझैं भारत, अस्ट्रेलिया, युरोप, अमेरिका र क्यानाडामा नेपालीको पहुँच राम्रो भइसक्यो। पैसावाल धनाढ्य परिवारको कोही न कोही यी देशमा छन्। त्यहाँ भएका व्यक्तिले नेपालमा नीतिगत राम्रो व्यवस्था भयो भने त्यहाँ रहेको पुँजी नेपाल ल्याउँछन्। तर, ती देशमा यहाँभन्दा राम्रो व्यवस्था भए नेपालमै रोकिने कुरै हुँदैन। सेयर र जग्गाको पूरै कानुन पढ्ने हो भने जोकोही पनि नेपालको पुँजी विदेश लैजान खोज्छ। किनकि ती देशको करका दर नेपालको भन्दा स्पष्ट रूपमा सस्तो छ। चार्टर्ड एकाउन्टेन्टहरूका अनुसार प्रिमियमबाट बोनस बाँड्नु कारोबार होइन। भुक्तानी मात्र हो। आयकर ऐनको दफा ५६ (३) अनुसार कर लगाइँदा दफा ५८ अनुसार व्याख्या गरिँदा आफ्नै लगानीलाई पुँजी बनाउँदा आयका रूपमा गणना गर्नुपर्ने अवस्था आएको उनीहरूको तर्क छ।जसअनुसार कुनै स्थापित कम्पनीमा कसैले २ जनाले १ करोड रुपैयाँ लगानी गर्छन् भने राज्यले ३० प्रतिशत कर लगाएर पुँजी ७० लाखमा सीमित गरिदिने दाबी उनीहरूको छ। दफा २७ अनुसार कम्पनीहरू गाभिँदा स्वाप रेसियोमार्फत प्राप्त लाभमा आयकर तिर्न ताकेता गरेको छ। सरकारले २०८० मंसिरभित्र कर तिर्न आए शुल्क र ब्याज मिनहा गरिदिने भनेर घुमाउरो पारामा यस्तो करलाई अनिवार्य गरेको हो। यससँगै हिजो नेपाल राष्ट्र बैंकको सहुलियत पाएर मर्जर तथा एक्विजिसनमा गएका बैंकले स्वाप रेसियोमार्फत पाएको लाभबाट आयकर तिर्नुपर्ने भएको हो। व्यवसायीले पैसा कमाइरहेका छन् भन्ने बुझेर सरकारले दफा २६, २७ र २९ अनुसार कर उठाउने सुर गरेको देखिन्छ। तर, कसरी उठाउन सजिलो हुन्छ भन्ने पर्याप्त गृहकार्य भएन।डा गोपाल भट्ट, विज्ञ आर्थिक विधेयक जस्ताको तस्तै पारित हुने हो भने मन्त्रालयमा गरिएको प्रतिबद्धता कामै भएन। फरक भएर आयो भने पहिला जे थियो त्यही हुन्छ। तर, पहिला के थियो पनि स्पष्ट छैन। अर्थ मन्त्रालयमा गरिएको समझदारी फिर्ता लिन्छु भन्ने प्रतिबद्धतामात्र हो। त्यो पनि २९ नम्बरको दफा मात्र।ज्योति दाहाल, विज्ञ व्यवसायीलाई निरुत्साहित गर्ने विधेयकको अर्को व्यवस्था हो, दफा २९। यो निकै जटिल छ। सरकारले यही दफामार्फत घरजग्गा र सेयर कारोबार गर्नेलाई आयकरको दायरामा ल्याउन लागेको छ। ३ आवको कमाएकोमा ५० प्रतिशत कर छुट दिने र नियमित आयकर तिर्नुपर्ने उल्लेख छ। भनिएको छ, नियमित व्यवसायको रूपमा सेयर र घरजग्गाको कारोबार गर्ने प्राकृतिक व्यक्तिले आय विवरण तथा कर दाखिला गर्न बाँकी रहेको भए आर्थिक वर्ष २०७६७७ देखि २०७८७९ सम्मको त्यस्तो कारोबारको घोषणा गरी आयकर ऐन, २०५८ बमोजिम लाग्ने करको ५० प्रतिशत रकम २०८० साल चैत मसान्तभित्र दाखिला गरेमा सोमा लाग्ने बाँकी कर, शुल्क तथा ब्याज मिनाहा हुनेछ। तर, सोभन्दा अगाडिको विवरण बुझाउनु नपर्ने उल्लेख छ। यसले घुमाउरो भाषामा घरजग्गा र सेयरको पुँजीगत लाभलाई आय मानेको हो। अर्थात् सरकारले जग्गा र सेयरलाई नियमित कारोबार भनेर व्यक्तिबाट आयकर असुल्न खोजेको छ। यद्यपि, नियमित व्यवसायका रूपमा कारोबार गर्ने व्यक्ति को हो भन्ने स्पष्ट छैन। यो नीति लागू हुने हो भने नेपालमा कसैले जग्गा किन्दैन। कसैले टुक्र्याएर बेच्दैन। सेयरमा पनि त्यस्तै हो। २४ कारोबार गर्नेलाई नियमित कारोबारको नाममा परिभाषित गर्ने हो भने उसले पनि ३९ प्रतिशतसम्म आयकर तिर्नुपर्ने हुन सक्छ। सेयर लगानीकर्ताले हालसम्म ५ प्रतिशत (३६५ दिनभन्दा बढी सेयर होल्ड गर्ने) र कारोबारीले ७५ प्रतिशत (३६५ दिनभन्दा कम सेयर होल्ड गर्ने) पुँजीगत लाभकर तिर्दै आएका छन्। बढीमा साढे ७ प्रतिशत कर तिर्दै आएकामा ३९ सम्म पुग्ने अवस्थामा यहाँ कोही किन सेयर किन्छ ? जग्गाको हकमा पनि यही हो। जग्गा र सेयर दुवै पुँजी हुन्। पुँजी बेच्दा हुने लाभका आधारमा पुँजीगत लाभकर लिनुपर्ने हो। सरकार भने जग्गा बेचेर गरेको आम्दानीलाई आयमा जोडेर आयकर उठाउने सुरमा छ। भारत, श्रीलंका वा अन्य देशमा हेर्ने हो भने पनि पुँजीगत लाभकरलाई आयकर भनिएको छैन। जमिन र सेयरमा पुँजीगत लाभकर कम भएन भने ठूलो मात्रामा पुँजी पलायन हुने तर्क उठेको छ। सरकारले घरजग्गा र सेयरमा घुमिफिरी आयकर लगाउन खोजेको पाइएको छ। यसरी नेपालमा पहिलोपल्ट पुँजी पलायन गर्ने कर नीति अबलम्बन गरेको आवाज उठ्न थालेको छ। यससँगै ग्र्याजुएट गरेका फ्रेस माइन्ड, स्टार्टअप तथा ठूला लगानीकर्तालाई नेपाली करनीति प्रतिवितृष्णा जागेको छ। ठूला कम्पनीलाई पनि केमान आइल्यान्डजस्ता ट्याक्स हेभेन मुलुकमा होल्डिङ कम्पनीको मातहतमा ल्याउनु र न्युयोर्क एक्स्चेन्ज लिस्टिङ गर्नु फाइदा हुने परिस्थिति सरकारले बनाइदिएको छ। हाल कर्पोरेट क्षेत्रको हकमा पुँजीगत लाभकर २५ प्रतिशत छ। अहिले व्यक्तिलाई पनि टुक्र्याएर व्यवसायी र लगानी छुट्याउन खोजिएको छ। पुँजीगत कम्पनीलाई २५, व्यक्तिलाई ५ र ७ प्रतिशत भएकामा आर्थिक ऐनमार्फत ३९ प्रतिशतसम्म पुर्याउन खोजिएको हो। प्राकृतिक व्यक्तिलाई ५ र ७५ प्रतिशतको पुँजीगत लाभकर नै अन्तिम कर हो भन्ने कुराको आम बुझाई रहेको अवस्थामा लगानीकर्ताहरूले कर कार्यालयबाट कर चुक्तासमेत लिइसकेका थिए। तर, २०८० सालको बजेट वक्तव्यबाट भुतप्रभावी नीति लिए २०७६७७ देखि कै आम्दानीलाई आयकर ऐनअनुसार आयकर तिर्न लगाइएको छ। अर्थ मन्त्रालयले दफा २९ को व्यवस्थामाथि स्पष्ट पार्दै प्राकृतिक व्यक्तिले लगानी गरेको सूचीकृत धितोपत्र बिक्री गर्दा हुने लाभमा साविककै कानुनी व्यवस्था रहेको बताएको छ। अर्थात् नियमअनुसार दाखिल भएको ५ र ७५ प्रतिशत पुँजीगत लाभकर नै अन्तिम कर हो। सरकारले करमा यी व्यवस्था गरेर नेपालीको पुँजी (लगानी) विदेश पलायनको बाटो खोलेको हो। आर्थिक विधेयक जस्ताको तस्तै पारित हुने हो भने मन्त्रालयमा गरिएको प्रतिबद्धता कामै भएन। फरक भएर आयो भने पहिला जे थियो त्यही हुन्छ, विज्ञ ज्योति दाहाल भन्छन्, तर, पहिला के थियो पनि स्पष्ट छैन। अर्थ मन्त्रालयमा गरिएको समझदारी फिर्ता लिन्छु भन्ने प्रतिबद्धतामात्र हो। त्यो पनि २९ नम्बरको दफा मात्र। तर, मन्त्रालय विधेयकका दफा २६ र २७ बारे केही बोलेको छैन। मन्त्रालय उच्च स्रोतका अनुसार अर्थमन्त्रीले आन्तरिक राजस्व विभागको सिफारिसमा यो करको दर लगाएको हो। उनका अनुसार आयकर ऐनको दफा ५६ (३) ले प्रिमियममा आयकर लाग्ने स्पष्ट पारेको छ भने बैंक वित्तीय संस्थालाई पनि राष्ट्र बैंकले बार्गेन पर्चेज गेनमा आयकर नलाग्ने नभनेको दाबी आन्तरिक राजस्व प्रशासनको छ। मन्त्रालयले दफा २९ अनुसार कस्ता कारोबारीलाई नियमित व्यावसायिक कारोबार गर्ने प्रकृतिक व्यक्ति भन्ने अध्ययनपछि मात्र तय हुने बताएको छ।"
सुदूरपश्चिमको नीति तथा कार्यक्रम आज,आज अपराह्न ४ बजेपछि बस्ने प्रदेशसभाको बैठकमा प्रदेश प्रमुख देवराज जोशीले सरकारको नीति तथा कार्यक्रम प्रस्तुत गर्ने कार्यसूची रहेको प्रदेशसभा सचिवालयले जनाएको छ। सुदूरपश्चिम : सुदूरपश्चिम प्रदेशसभामा आज प्रदेश सरकारको आर्थिक वर्ष २०८०८१ को नीति तथा कार्यक्रम आज प्रस्तुत हुँदैछ। प्रदेशसभाको बैठकमा सरकारको विनियोजन विधेयक २०८०८१ का सिद्धान्त र प्राथमिकतामाथिको छलफल सकिएपछि आज नीति कार्यक्रम प्रस्तुत गर्न लागिएको हो।
सरकारले विद्युत् व्यापारसम्बन्धी विधेयक अघि बढाउने,काठमाडौं : सरकारले विद्युत् व्यापार सम्बन्धमा व्यवस्था गर्न बनेको विधेयक सङ्घीय संसद्मा पेस गर्ने भएको छ । बुधबार बिहान बसेको मन्त्रिपरिषद्ले विद्युत् व्यापार सम्बन्धमा व्यवस्था गर्न बनेको विधेयक सङ्घीय संसद्मा पेस गर्ने निर्णय गरेको हो। सञ्चार तथा सूचना प्रविधिमन्त्री रेखा शर्माले मन्त्रिपरिषद्को विधेयक समितिमा छलफल भई आएको सो विधेयकलाई संसद्मा पेस गर्न सम्बन्धित मन्त्रालयलाई निर्देशन दिने निर्णय भएको जानकारी दिइन्। बैठकले जेठ २९ देखि ३२ गतेसम्म बेल्जियमको ब्रसेल्समा आयोजना हुने मेट्रोपोलिस् वर्ल्ड कंग्रेस तथा ब्रसेल्स अर्बान समिट२०२३ विषयक कार्यक्रममा सहभागी हुन काठमाडौँ महानगरपालिकाका प्रमख बालेन्द्र शाहको भ्रमण स्वीकृत गरेको छ।
स्टार्टअप कार्यक्रमको बजेट बढाउनुपर्छ : सांसद बडू,"काठमाडौं : सरकारले स्टार्टअप (नवप्रवर्तनकार) कार्यक्रमको बजेट बढाउनुपर्ने सांसद दिलेन्द्र बडूले बताएका छन्। बुधबार प्रतिनिधिसभा बैठकमा बोल्दै सांसद बडूले बजेटको ९६औं बुँदामा राखिएको स्टार्टअप कार्यक्रम स्वागत योग्य रहेको बताए। स्टार्टअप कार्यक्रमलाई प्रोत्साहन गर्न एक अर्ब २५ करोड फन्डको निर्माण भएको छ। यो स्वागत योग्य विषय हो, बडूले भने, वास्तमा स्टार्टअप कार्यक्रमबाट युवाहरूमा रहेको स्किललाई र उनीहरू भित्र रहेको उद्यमशीलतालाई हामी व्यवसायमा रूपान्तरण गर्ने एउटा अत्यन्तै महत्त्वपूर्ण कार्यक्रम हो यो। यद्यपि, कार्यक्रमलाई अझै प्रभावकारी बनाउन तीनै तहका सरकारको योगदानमा फन्ड बढाउनुपर्ने बताए। यसलाई अझै प्रभावकारी बनाउन यो फन्ड बढ्नुपर्छ। यसमा केन्द्रीय सरकार, प्रदेश सरकार र स्थानीय सरकारको पनि योगदानमा अब यो फन्ड बढाऔं, उनले भने।"
'खर्च कटौतीको सुरुवात् सिंहदरबारबाटै हुनुपर्छ',"काठमाडौं : नेपाली कांग्रेसका सांसद वीरबहादुर बलायरले खर्च कटौतीको सुरुवात् सिंहदरबारबाट हुनुपर्ने बताएका छन्। बुधबार प्रतिनिधिसभा बैठकमा बोल्दै सांसद बलायरले सिंहदरबार मात्रै नभइ सिंहदरबार सचिवालय पनि त्यो बाटोमा हिँड्नुपर्ने बताए। 'खर्च कटौतीको सुरुवात् सिंहदरबारबाटै हुनु जरुरी छ। सिंहदरबार मात्रै नभइ सिंहदरबार सचिवालय पनि त्यो बाटोमा हिँड्न आवश्यक छ। पेपरलेस हुनु आवश्यक छ,'उनले भने,' अनाधिकृतरुपमा छपाइ हुने कुरालाई कटौती गर्नुपर्ने देखिएको छ। सूचना प्रवाह गर्ने कुरालाई पनि कटौति गरेर लैजानुपर्छ।' उनले विगतको भन्दा आर्थिक वर्षको बजेट निकै फरक तरिकाले आएको बताए। मुलुकको अर्थतन्त्रलाई बलियो बनाउने गरी बजेट आएको उनले दावी गरे। बजेट पहिलाभन्दा वितरणमुखी कम भए पनि अझै कम हु्नु जरूरी रहेको उनको भनाइ छ। उनले पाँच करोडभन्दा तलको योजना केन्द्रबाट विनियोजन गर्न नहुने उनको सुझाव छ। पाँच करोड भन्दा तलका योजना वडा कार्यालयलाई जिम्मा दिनुपर्नेमा जोड दिए। नेता बलायरले निर्वाचन आयोगका जिल्ला कार्यालयहरू खारेज गर्नु आपत्तीजनक भएको बताए। उनले भने,'लोकतन्त्र कार्यान्वयन गर्ने स्रोत केन्द्र निर्वाचन आयोग खारेज गर्नु हुँदैन। यसले राम्रो म्यासेज जाँदैन। अनाधिकृतरुपमा खर्च हु्ने अरू कार्यालयहरूलाई बन्द गरौं।'"
मन्त्रिपरिषद् बैठक सिंहदरबारमा जारी,काठमाडौं : मन्त्रिपरिषद् बैठक सुरु भएको छ। बुधबार बिहान सिंहदरबारस्थित प्रधानमन्त्री तथा मन्त्रिपरिषद् कार्यालयमा बैठक बसेको हो। बैठकमा नियमित काम कारबाही र संसदमा पेश भएको बजेटका विषयमा केन्द्रित रहेर छलफल जारी रहेको बालुवाटार स्रोतले जनाएको छ। मन्त्रिपरिषद्को बैठकमा भारत भ्रमणको समीक्षासमेत हुने बताइएको छ।
कालीमाटी फलफूल तथा तरकारी बजार विकास समितिको अध्यक्षमा सहसचिव भुजेल नियुक्त,काठमाडौं : सरकारले कालीमाटी फलफूल तथा तरकारी बजार विकास समितिको अध्यक्षमा सहसचिव मदन भुजेललाई नियुक्त गर्ने निर्णय गरेको छ। कृषि तथा पशुपंक्षी विकास मन्त्रालयको प्रस्तावमा बुधबार बिहान बसेको मन्त्रिपरिषद् बैठकले सहसचिव भुजेललाई अध्यक्ष तोक्ने निर्णय गरेको हो।
राष्ट्रिय सभाको बैठकलाई प्रधानमन्त्री प्रचण्डले सम्बोधन गर्दै,काठमाडौं : राष्ट्रिय सभाको बुधबारको बैठकमा प्रधानमन्त्री पुष्पकमल दाहाल प्रचण्डले सम्बोधन गर्ने भएका छन्। भारत भ्रमणका क्रममा भएका गतिविधि र समसामयिक विषयवस्तुबारे संसदलाई जानकारी गराउन प्रचण्डले आज संसदमा सम्बोधन गर्न लागेका हुन्। राष्ट्रपति रामचन्द्र पौडेलले असंवैधानिक तवरले नागरिकता विधेयक प्रमाणीकरण गरेको र प्रधानमन्त्री पुष्पकमल दाहाल प्रचण्डले भारत भ्रमणका क्रममा राष्ट्रिय हीत विपरीत अभिव्यक्तिप्रति आपत्ति जनाउँदै प्रतिपक्ष दलले प्रतिनिधि सभा संसद अवरुद्ध गरेपछि सोमबार संसदलाई सम्बोधन गरेका थिए। राष्ट्रिय सभाको कार्यसूचीमा पनि आज सार्वजनिक महत्त्वको विषयवस्तुबारे संसदलाई जानकारी गराउन प्रधानमन्त्री प्रचण्डले वक्तव्य दिने उल्लेख छ। आज बिहान बिहान ११ बजे नयाँ बानेश्वरस्थित संसद भवनमा बस्ने बैठकमा सरकारको वार्षिक बजेटमाथि छलफल सुरु हुने कार्यसूची छ। अर्थमन्त्री डा प्रकाशशरण महतले जेठ १५ गते आर्थिक वर्ष २०८०८१ को बजेट प्रस्तुत गरेका थिए। प्रतिनिधि सभामा मंगलबारबाट बजेटमाथि छलफल जारी रहेको छ।
२२ केजी गाँजा बरामद,वीरगन्ज : पर्साको पटेर्वासुगौली गाँउपालिका वडा नम्बर १ गदियानी गाँउस्थित खेतबाट बुधबार प्रहरीले ठूलो परिमाणमा लागुऔषध गाँजा बरामद गरेको छ। विशेष सुराकीको आधारमा इलाका प्रहरी कार्यालय पटेर्वासुगौलीबाट प्रहरी निरीक्षक रामराजा केशरीको नेतृत्वमा खटिएको प्रहरी टोलीले २१ किलो ९६० ग्राम गाँजा बरामद गरेको हो। उनका अनुसार जंगलको बाटो हुँदै गाँजा बोकेर पैदल आइरहेका तीन जना व्याक्तिहरू प्रहरीको टोली देख्नेवित्तिकै गाँजासहितको बोरा र झोला खेतमा फ्याकेर फरार भएका थिए। खेतमा फ्याँकिएको बोरा र झोला प्रहरीले खोलेर हेर्दा गाँजाको धुलो ९ किलो ४२० ग्राम र तयारी गाँजा १२ किलो ५४० ग्राम बरामद भएको प्रहरी निरीक्षक केशरीले बताए। गाँजा फ्याँकेर फरार भएका व्याक्तिहरुको परिचय खुल्न नसकेको भएपनि उनिहरुको खोजी कार्य भइरहेको उनले जानकारी दिए।
स्याङ्जा दुर्घटनामा एकको मृत्यु,"स्याङ्जा : अर्जुनचौपारी गाउँपालिका३ खोलेमा भएको गाडी दुर्घटनाममा गम्भीर घाइते भएका चालकको मृत्यु भएको छ। घाइते भएका तीन जना खतरामुक्त रहेको बताइएको छ। प्रहरीका अनुसार दुर्घटनामा चालक ३५ वर्षीय अमृत खनालको मृत्यु भएको हो। दुर्घटनामा जिल्ला समन्वय समितिका अधिकारी राजेन्द्र पौडेल, विद्युत सुपरभाइर टिकाराम पौडेल र अम्बिका पौडेल घाइते भएका छन्। शिरुबारीबाट खोले हुँदै रापाकोट जानेक्रममा बा१झ ५८७८ नम्बरको गाडी सडकभन्दा करिब ५० मिटर तल खसेको थियो।"
आफ्नै शिशु हत्या आरोपमा बाबु पक्राउ,काठमाडौं : आफ्नै शिशु हत्या आरोपमा एक जना पक्राउ परेका छन्। बाराको देवताल गाउँपालिका वडा नम्बर ४ स्थित तिप्राडी टोलका २५ वर्षीय नुर आलम अंसारी १४ दिनका छोराको हत्या आरोपमा पक्राउ परेका हुन्। काठमाडौं उपत्यका अपराध अनुसन्धान कार्यालयका सूचना अधिकारी प्रहरी उपरीक्षक रविन्द्र रेग्मीले आफ्नो नवजात शिशु (१४ दिनको छोरा)को हत्या गरी फरार रहेको भन्दै जिल्ला प्रहरी कार्यालय बाराबाट पत्रकार भएको र त्यसकै आधारमा खोजतलास गर्ने क्रममा काठमाडौंको चन्द्रगिरी नगरपालिका ढुंगेअड्डा पिपलबोटबाट अंसारी पक्राउ परेको जानकारी दिए। अंसारीलाई आवश्यक अनुसन्धान तथा कारबाहीका लागि बारा पठाइएको प्रहरीले जनाएको छ।
ज्येष्ठ राउटेको निधन,"दैलेख : लोपोन्मुख जाति राउटे समुदायको सबैभन्दा ज्येष्ठ सदस्य कर्णबहादुर शाहीको निधन भएको छ। जिल्लाको भैरबी गाउँपालिका१ दारेघाटमा बसोबास रहेको राउटे समुदायका ज्येष्ठ नागरिक शाहीको मंगलबार साँझ निधन भएको हो। राउटे जाति गुराँस गाउँपालिका८ का बासिन्दा हुन्। उनीहरू फिरन्ते जीवनयापन गर्दै आएका छन्। गुराँस गाउँपालिकाले उपलब्ध गराएको परिचयपत्रका आधारमा उनको जन्म १९८९ वैशाख १२ भएको हो। मृतक शाहीको बिहीबार विहान समुदायको परम्परा अनुसार अन्तिम दाहसंस्कार गरिएको छ। सोसेक नेपालले सञ्चालन गरेको राउटे परियोजनाका जोडी शिक्षक लालबहादुर खत्रीका अनुसार राउटे समुदायको संस्कार अनुसार शवलाई खाल्डो खनेर खाडिएको छ। समुदायका सदस्यको निधन भएपछि बाँदर मार्न प्रयोग गर्ने जालमा राखेर खाल्डोमा गाड्ने संस्कार राउटेको छ। शवलाई गाड्दा बस्तीका हरेक घरबाट धान, चामल, नयाँ कपडाको टुक्रा लगाएतका सामग्री चढाउने चलन छ। नेपाललाई विश्वमा चिनाएको यो समुदायले नागरिकता लिएका छैनन्। आफूलाई वनको राजा भन्न रुचाउने राउटे नेपालको नागरिक हौं भनेर गाथा गाउँछन्। राउटे समुदाय दैलेख, सुर्खेत, जाजरकोट, सल्यान आसपासका जंगलमा बस्छन्। पछिल्लो समय यो समुदायको अस्तित्व नै संकटमा पुगेको छ। अत्यधिक मदिराको सेवन गर्नु, पोषणयुक्त खानाको कमी हुनु, नवजात शिशुको हेरचाहमा कमीजस्ता कारणले उनीहरूको अस्तित्व मेटिने खतरा बढेको हो। राउटेको जनसंख्या बर्सेनि घट्दो क्रममा छ। मदिराको उच्च सेवनबाट युवादेखि वृद्धवृद्धासम्मले अकालमा ज्यान गुमाइरहेका छन् भने, हेरचाह र खानपान नमिल्दा बालबालिकाले ज्यान गुमाएका छन्। हालः उनीहरूको जनसंख्या एक सय ४१ जना छ।"
झिमरुक गाउँपालिकामा कार्यकक्षमै कर्मचारीमाथि हातपात,"बुटवल : प्युठानको झिमरुक गाउँपालिकामा गाउँपालिका अध्यक्ष पितबहादुर महतरा क्षेत्रीका छोरा मिलन एमसीसहितका युवाले कर्मचारीमाथि हातपात गरेका छन्। बुधबार प्रक्रिया नपुगेको योजनाको भुक्तानी लिन पुगेका एमसी नेतृत्वको युवाले योजना शाखामा कार्यरत सहायक कर्मचारी दिपक जिसीलाई कार्यकक्षमै हातपात गरेको प्रमुख प्रशासकीय अधिकृत सुवास रिजालले जानकारी दिए। आफूमाथि हातपात भएपछि योजना शाखाका कर्मचारी प्रमुख प्रशासकीय अधिकृत रिजालको कार्यकक्षमा सुरक्षाका लागि पुगेका थिए। तर एमसी नेतृत्वको युवाले आफूलाई समेत आक्रमणको प्रयास गरेको प्रमुख प्रशासकीय अधिकृत सुवास रिजालले प्रतिक्रिया दिए। दिउँसै कार्यकक्षमा हातपात भएपछि ढुक्कसँग काम गर्ने वातावरण भएन, रिजालले भने, कर्मचारीमाथि अपशव्द प्रयोग गरेर जथाभाबी बोलियो। यस्तो अवस्थामा कर्मचारीले कसरी काम गर्ने? एमसीसहितका युवाले कर्मचारीलाई गाली बेइज्जतीसमेत गरेको प्रत्यक्षदर्शीका रूपमा रहेका अन्य कर्मचारीहरूले जानकारी दिए। वडा नम्बर ३ मा सञ्चालन भएको पिपलारुखपातल मैदान सडक योजनाको भुक्तानीका लागि युवाहरू गाउँपालिका पुगेका थिए। उक्त योजनाको काम स्टिमेटअनुसार नभएपछि भुक्तानी रोकिएको कर्मचारीले जानकारी दिए। गाउँपालिका अध्यक्ष पितबहादुर महतरा क्षेत्रीले बिहीबार यस विषयमा छलफल हुने बताए।"
मृत्यु भइसकेका व्यक्तिलाई सामाजिक सुरक्षा भत्ता,"दमौली : तनहुँका स्थानीय तहले मृत्यु भइसकेका व्यक्तिलाई सामाजिक सुरक्षा भत्ता वितरण गरेका छन्। जिल्लाका अधिकांश स्थानीय तहले मृत्यु भइसकेका व्यक्तिको खातामा रकम निकासा गरेको छ। गत आर्थिक वर्ष २०७८७९ मा जिल्लाका विभिन्न पालिकाले रु पाँच लाख २५ हजार दुई सय ३३ मृत्यु भएका व्यक्तिको खातामा पठाएको महालेखा परीक्षकको प्रतिवेदनमा उल्लेख छ। देवघाट गाउँपालिकाले रु २४ हजार चार सय, घिरिङ गाउँपालिकाले रु एक लाख ३५ हजार नौ सय ८०, भानु नगरपालिकाले रु ५३ हजार छ सय १०, आँबुखैरेनी गाउँपालिकाले रु २४ हजार चार सय, बन्दीपुर गाउँपालिकाले रु २४ हजार एक सय ३१, भिमाद नगरपालिकाले रु २९ हजार तीन सय १४, ऋषिङ गाउँपालिकाले रु एक लाख १६ हजार छ सय ३० र शुक्लागण्डकी नगरपालिकाले रु एक लाख १६ हजार सात सय ५८ मृत्युपश्चात् भुक्तानी गरेको छ। सामाजिक सुरक्षा नियमावली २०७६ को नियम १३ मा सामाजिक सुरक्षा भत्ता पाउने व्यक्तिको मृत्यु भएमा उक्त लाभग्राहीलाई भत्ता पाउने सूचीबाट हटाई मृत्यु भएको दिनदेखि भत्ता दिन रोक्नुपर्ने व्यवस्था भएकामा स्थानीय तहले मृत्यु भइसकेका व्यक्तिलाई पनि रकम निकासा गरेकाले त्यस्तो कार्य सुधार गर्न सुझाव दिइएको छ। सामाजिक सुरक्षा भत्ता वितरण कार्यविधि, २०७७ को दफा ११ (२) मा कुनै लाभग्राहीको मृत्यु भएमा, एकल महिला लाभग्राहीले विवाद गरेमा वा ऐन, नियमावली तथा कार्यविधि बमोजिम लगत कट्टा हुनुपर्ने लाभग्राहीको हकवाला वा प्रचलित कानुन बमोजिमको सूचकले सम्बन्धित स्थानीय तहको वडा कार्यालयमा त्यस्तो घटना भएको ३५ दिनभित्र घटना दर्ता गराउनुपर्छ। यसरी घटना दर्ता गर्दा लाभग्राही विवरणसमेत अद्यावधिक गरी लगत कट्टा गर्नुपर्ने प्रावधान छ।"
"उडिरहेको कोरियन एयरको जहाजमा चुरोट सेवन, त्रिभुवन विमानस्थल ओर्लिनेवित्तिकै पक्राउ",काठमाडौं : उडिरहेको जहाजभित्र चुरोट सेवन गर्ने एक जना पक्राउ परेका छन्। दक्षिण कोरियाको सियोलबाट काठमाडौंका लागि उडेको कोरियन एयरको ६९५ नम्बरको उडानबाट आएका झापाका सुवास पुरी पक्राउ परेका हुन्। त्रिभुवन अन्तर्राष्ट्रिय विमानस्थल ओर्लिनेवित्तिकै पुरीलाई विमानस्थल प्रहरीले नियन्त्रणमा लिएको थियो। पुरीले उडिरहेको जहाजको ट्वाइलेटमा चुरोट सेवन गरेका थिए। चुरोट सेवन गरेको पाइएपछि पाइलटले काठमाडौंमा रहेको एयर ट्राफिक कन्ट्रोल (एटिसी)लाई खबर गरेका थिए। एटिसीले लगत्तै विमानस्थल प्रहरीलाई खबर गरेको थियो। प्रहरीले विमान अवतरण नहुँदै नियन्त्रका लागि तयारी अवस्थामा रहेको स्रोतले जनाएको छ। घटनाबारे प्रहरीले थप अनुसन्धान गरिरहेको छ।
नक्कली भुटानी शरणार्थी प्रकरण : प्रतिवादीतर्फको बहस सुरू,"काठमाडौं : नक्कली भूटानी शरणार्थी प्रकरणमा प्रतिवादी पक्षका तर्फबाटको बहस सुरू भएको छ । मंगलबार सरकारी वकिलको बहस सकिएसँगै आजदेखि प्रतिवादीतर्फका कानुन व्यवसायीले बहस सुरु भएको हो। बहस बिहान ११ बजेदेखि सुरू भएको हो । प्रतिवादीतर्फका कानुन व्यवसायीलाई बहसका लागि छ दिनको समय दिइएको छ। सरकारी वकिलहरूले प्रतिवादीलाई थुनामुक्त गरे प्रमाण नष्ट हुन सक्ने तथा जाहेरकर्ताको सुरक्षामा खतरा हुनसक्ने भन्दै थुनामा राखेर नै मुद्दाको पुर्पक्ष गर्नुपर्ने दलिल प्रस्तुत गरेका छन्। जिल्ला अदालत काठमाडौंका न्यायाधीश प्रेमप्रसाद न्यौपानेको इजलासमा आइतबारदेखि जारी थुनछेक बहस सुरू भएको हो। नक्कली भुटानी शरणार्थी प्रकरणमा पूर्वउपप्रधानमन्त्री टोपबहादुर रायमाझी,पूर्वगृहमन्त्री बालकृष्ण खाँण,सचिव टेकनारायण पाण्डे,तत्कालीन गृहमन्त्री रामबहादुर थापाका सुरक्षा सल्लाहकार इन्द्रजित राई, केशव दुलाल, सानु भण्डारीलगायत ३० जनालाई अभियुक्त बनाइ अभियोगपत्र दायर गरिएको छ । सोही प्रकरणमा १८ जना पक्राउ परि हिरासतमा छन् भने १२ जना अझै फरार छन्। जिल्ला सरकारी वकिलको कार्यालय काठमाडौंले पक्राउ परेका तथा फरार रहेकासहित ३० जनालाई संगठित अपराध,कीर्ते, ठगी तथा राज्यविरुद्धको आरोप गरी चार मुद्दा लगाउँदै २७ करोड ५० लाख बिगो माग दाबीसहित जिल्ला अदालत काठमाडौंमा यही जेठ १० गते मुद्दा दायर गरेको थियो ।"
"पोखरामा चिनियाँ ड्रागन रेस फेस्टिभल, फेवातालमा आइपुगे ८ वटा बोट","पोखरा : फेवाताल किनारमा चिनियाँ ड्रागन रेस फेस्टिभलको तयारी थालिएको छ । फेस्टिभलमा हुने डुंगा रेसका लागि चिनियाँ ड्रागन डुंगा पोखरा आइपुगेको छ । नेपालचाइना ड्रागन बोट रेस फेस्टिभल २०२३ का लागि ८ वटा चिनियाँ डुंगा पोखरा आइपुगेका हुन् । नेपालस्थित चिनियाँ राजदूतावास,पोखरा महानगरपालिका र नेपाल पर्यटन बोर्ड फेस्टिभलको मुख्य आयोजक रहेका छन् । पोखरा पर्यटन परिषद् र चाइनिज ओभरसिज एशोसियसन पोखराको सहआयोजनामा नेपालचाइना ड्रागन बोट रेस फेस्टिभल हुन लागेको हो । पोखराको फेवाताल किनार क्याम्पिङ चोकमा असार ८ र ९ गते नेपालचाइना ड्रागन बोट रेस फेस्टिभलको तयारी गरिएको छ । चिनियाँ ४ टिम र नेपाली ४ टिम गरी ८ टिम बीच डुंगा दौड प्रतियोगिता हुने छ । डुंगा रेस ५ सय र हजार मिटर हुने छ । विजयी टिमलाई पुरस्कारको पनि व्यवस्था गरिने परिषद्का अध्यक्ष श्रेष्ठले बताए । नेपालमै पहिलो पटक चिनियाँ ड्रागन रेस फेस्टिभल हुन लागेको हो । फेस्टिभलले चिनियाँ पर्यटन प्रवद्धनमा पनि सहयोग पुग्ने पर्यटन व्यवसायीको विश्वास छ । फेस्टिभलमा नेपालस्थित चिनियाँ राजदूत र चीनका तीन सहरका मेयर लगायतको पनि सहभागीता रहने आयोजकले बताएका छन् । दुई दिने फेस्टिभलमा नेपाली,चिनियाँ खानाका विभिन्न परिकार पस्किने छन् । नेपाली तथा चिनियाँ सांस्कृतिक कार्यक्रम पनि फेस्टिभलको आकर्षण रहने पोखरा पर्यटन परिषद्का अध्यक्ष श्रेष्ठले बताए । नेपालचाइना ड्रागन बोट रेस फेस्टिभलमा सहभागीका लागि २६० विमान चार्टड गरेर आउने बताएको छ । डुंगा रेसका लागि ६० जना खेलाडी पनि आउने परिषद्का अध्यक्ष श्रेष्ठले बताए । पोखरा अन्तर्राष्ट्रिय विमानस्थलमा पहिलो पटक अन्तर्राष्ट्रिय उडान हुने गरी जुन २१ मा दुई वटा चार्टड विमान चीनबाट पोखरा आउने तयारी छ । पोखरा अन्तर्राष्ट्रिय विमानस्थलमा पहिलो पटक अन्तर्राष्ट्रिय उडान समेत हुने भएपछि पोखराका पर्यटन व्यवसायी उत्साहित छन् । चार्टड विमान आउने र त्यसपछि नियमीत उडान पनि हुने विश्वासमा पर्यटन व्यवसायीको छन । यस फेस्टिभलकालागि २ करोड ५० लाख अनुमानित खर्च लाग्ने बताइएको छ ।"
मुर्रा राँगो : भैँसीको नश्ल सुधारका लागि विशेष योगदान,"गण्डकी : भारत सरकारको सहयोगमा नेपालमा ल्याउन लागिएका उन्नत जातका मुर्रा राँगो भैँसीको नश्ल सुधारका लागि महत्वपूर्ण उपलब्धि हुने विश्वास लिइएको छ। दूध उत्पादन वृद्धिमा नश्ल सुधारको विशिष्ट महत्व हुने अवस्थालाई दृष्टिगत गर्दै नेपालमा २०६९ सालबाट पशुको कृतिम गर्भाधानको राष्ट्रिय अभियान थालिएको थियो। त्यसयता पोखरा, लहान र नेपालगञ्जमा पशु प्रजनन कार्यालयमार्फत् पशुको नश्ल सुधारका लागि वीर्य संकलन गरी देशका विभिन्न जिल्लामा पठाउने गरिएको छ। कार्यालयमार्फत गाईभैँसी र बाख्राको शुद्ध नश्ल सुधारका लागि वीर्य संकलन गर्दै आइएको राष्ट्रिय पशु प्रजनन कार्यालय पोखराका प्रमुख डा जगदीश पाण्डेयले जानकारी दिए। उनका अनुसार अघिल्लो वर्ष पोखरा कार्यालयबाट मात्रै करिब छ लाख डोज वीर्य संकलन गरेर विभिन्न जिल्लामा पठाइएको थियो। त्यसवर्ष लहान कार्यालयबाट तीन लाख डोज र नेपालगञ्ज कार्यालयबाट ५० हजार डोज वीर्य वितरण गरिएको थियो। पोखरा कार्यालयले वीर्य संकलन एवम् वितरणबाट वार्षिक तीन करोड ९६ लाख राजस्व संकलन गरेको उनले बताए। कार्यालयले अघिल्लो वर्षको तुलनामा यसवर्ष ३३ प्रतिशत डोज वीर्य थप्ने उद्देश्य राखेको छ। अघिल्लो वर्ष गाईभैँसी र बाख्रा गरी पाँच लाख ७१ हजार डोज वीर्य संकलन गरिएको थियो। जसबाट पाँच करोडको हाराहारीमा राजस्व संकलन हुने अनुमान गरिएको छ। चालु आवको चैतसम्म तीन करोड संकलन भइसकेको जनाइएको छ। पछिल्ला समयमा नश्ल सुधारसँगै किसान पाडापाडी, बाच्छाबाच्छी हुर्काउनेतर्फ लागेको डा पाण्डेय बताउँछन्। नश्ल सुधारले हिजोप्रति बेत ७००८०० लिटर दूध दिने भैँसीले अहिले २७२८ सय लिटरसम्म दूध दिन थालेको उनले बताए। भैँसीमा बंश सुधार कार्यक्रमले प्रतिवेत ३८३९ सय लिटरसम्म दूध दिन थालेको जानकारी दिँदै उनले भारतबाट ल्याउने भनिएका मुर्रा प्रतिवेत चार हजारदेखि चार हजार दुई सय लिटरसम्म दूध दिने उनले बताए। भैँसीले प्रतिवेत औसतमा ३०५ दिन दूध दिने अनुमान गरिन्छ। 'वर्षौँदेखिको नश्ल सुधारको प्रयासका लागि मुर्रा जातका राँगा आउन लागेको हो। जेनेटिक मेटेरियल आउनु सामान्य कुरा होइन, यो आफैंमा अमूल्य छ,' उनलेभ ने। मुर्रा आउने भएसँगै पोखरा कार्यालयले तिनीहरूको व्यवस्थापन गर्ने विषयलाई प्राथमिकताका साथ अघि बढाएको छ। नश्ल सुधार प्रयोजनका लागि ल्याइने पशुलाई ल्याइसकेपछि २१ दिन क्वारेन्टिनमा राख्ने प्रचलन छ। आउन लागेका मुर्रा राँगाका लागि क्वारेन्टिइन सेलहरू तयार गरिसकेको र गोठ तयारी अवस्थामा रहेको उनले बताए। अन्य देशबाट ल्याउदा आवश्यक प्रक्रिया अपनाउनुपर्ने बताउँदै उनले सुरुमा प्राविधिक टोली पुगेर ल्याउन लागिएका मुर्राबारे आवश्यक जाँचबुझ गर्ने जानकारी दिए। प्राविधिक टोलीले ल्याउन लागिएका राँगमा कुनै रोग छ वा छैन, अण्डकोषको अवस्था कस्तो छ, कसरी हिँड्छ आदिबारे पूर्णरुपमा जानकारी लिने र रोग नभएका अवस्थामा सम्बन्धित देशको आधिकारिक पशु चिकित्सकबाट प्रमाणित गरेर मात्रै ल्याउने प्रचलन छ। डेढ महिनाभित्रमा आउने भनिए पनि यकिन मिति भने तय नभएको उनले जानकारी दिए। उनका अनुसार पोखरामा हालः रहेका १२ वटा राँगोमध्ये आठ वटाबाट वीर्य संकलन भइरहेको छ। पोखरास्थित पशुप्रजनन कार्यालयमा ५८ वटा साँढे र राँगा छन्। जसमध्ये ३१ वटाबाट वीर्य संकलन भइरहेको र २७ वटा हुर्कदो अवस्थाका छन्। नेपाल लाइभस्टक सेक्टर इनोभेसन आयोजना (एनएलएसआईपी) को सहयोगमा अमेरिकाबाट ल्याइएका छवटा साँढेमध्ये पोखरामा चारवटा रहेको र तिनीहरूबाट हप्ताको दुई दिन वीर्य संकलन गर्दै आएको छ। किसानलाई पशुको शुद्ध नश्लका बारेमा जानकारी गराउँदै तिनीहरूको संरक्षण र प्रवर्द्धन गरी पशुजन्य वस्तुमा राज्यलाई आत्मनिर्भर बनाउने लक्ष्यका साथ आयोजनाले काम गरिरहेको कृषिअर्थ विज्ञ सुशील खड्काले जानकारी दिए। तत्कालीन समयमा पहिलो पटक नेपालमा राणा प्रधानमन्त्री जंगबहादुरका पालामा नश्ल सुधारको उद्देश्यका साथ जर्सी बहर ल्याइएको इतिहास छ। त्यसयता औपचारिकरूपमा एनएलएस आइपी आयोजनामार्फत् अमेरिकाबाट साँढे ल्याइएको थियो। नेपालमा भारत सरकारको सहयोगमा ल्याउन लागिएका मुर्रा राँगा उत्पादकत्व वृद्धिका लागि महत्वपूर्ण हुने खड्काले बताए। 'नेपालमा हाल थोरै मात्रामा दूध दिने भैँसी छन्। भारतबाट ल्याउन लागिएका मुर्रा राँगोको वीर्यबाट जन्मने पाडीहरूको दूध दिने क्षमता बढी हुन्छ,' उनले भने।"
युवाले चन्दा संकलन गरेर सर्पदंश उपचार केन्द्रमा जुटाए लाखौंको उपकरण,"काठमाडौं : महोत्तरीको बर्दिबासका मनकारी युवाहरुले चन्दा संकलन गरेर सर्पदंश उपचार केन्द्रलाई लाखौंको उपकरण खरिद गरिदिएका छन्। युवाहरुले एक आपसमा सहयोग संकलन गरे उपचार केन्द्रमा एन्टि स्नेक भेनम भण्डारण गर्न एक थान फ्रिज, स्टेप लाइजर, भ्याक्सिन राख्ने बक्स सहयोग गरेका छन्। त्यसैगरि बर्दिवास नगरपालिकाको तर्फबाट मेयर प्रह्लाद कुमार क्षेत्रीले पोर्टेवल भेन्टिलेटर र अक्सिजन कन्सट्रेटर केन्द्र ब्यवस्थापन समिति हस्तान्तरण गरेका छन्। नेपाल रेडक्रस सोसाइटी उपशाखा कार्यालय बर्दिवास र बर्दिवास हेल्फ फाउन्डेसनमा आबद्ध दुई दर्जन युवाहरुले मिलेर मिलेर सहयोग जुटाएका थिए। नगरपालिकालाई भेन्टिलेर मेसिन र अक्सिजन कन्सट्रेटर हस्तान्तरणका लागि वातावरण मिलाएका थिए। बर्दिबास हल्फ फाउण्डेसनमा आवद्ध युवाहरुले उचित तापक्रममा मेन्टेन गरेर एन्टि स्नेक भेनमलाई भण्डारण गरि राख्न मिल्ने २ लाख ८२ हजार ५ सयको बराबरको एक थान फ्रिज किनिदिएको छ। नेपाल रेडक्रस सोसाइटी उपशाखा कार्यालय बर्दिवासको तर्फबाट ७ हजार बराबरको एकथान स्टापलाईजर र ३५ हजार बराबरको एक थान भ्याक्सिन बक्स प्रदान गरिएको शाखा अध्यक्ष सुदिप कार्की (रेवन्त)ले बताए। उपकरण खरिदमा सहयोग रकम उपलब्ध गराउँनुहुने दातालाई बर्दिबास हेल्प फाउण्डेसनका अध्यक्ष हीरा गौतमले धन्यवाद दिएका छन् । गर्मि बढ्दै गर्दा तराईमा सर्पको टोकाई अध्याधिक हुन्छ । यस्तो बेला ज्यान बचाउने एक मात्रै स्थान सर्प दंश उपचार केन्द्र गौरीडाँडा हो । तर, यहाँ उपकरण अभाव रहेको हामीलाई जानकारी भयो अनि हामी युवाहरु जुटेर गाउँलेको ज्यान बचाउनका लागि उपकरण खरिदमा जुट्यौं, अध्यक्ष गौतमले भने, समाजिक काममा सबैले मन खोलेर सहयोग गर्नुभयो । आगामी दिनमा यस्तै खाले अन्य सहयोगहरु गर्दै जनेछौं । सहयोगमा प्राप्त उपकरणले उपचारमा निकै सहयोग पुग्ने सर्प दंश उपचार केन्द्रका अध्यक्ष कृष्ण प्रसाद देवकोटाले जनाए। उपचार केन्द्मा पुरानो फ्रिज तापक्रम मेन्टिेन गर्न नसक्दा गत वर्ष सात सय एन्टि स्नेक भेनम नष्ट भएको थियो। भेन्टिलेटरको अभावमा सर्प दंशबाट गम्भीर विरामी परेकाहरुलाई उपचारमा समस्या हुँदै आएको थियो, समस्या बताउँदै अध्यक्ष देवकोटाले भने, अब भने ती सबै समस्या समाधान भएको छ। मनकारी युवाहरुको सहयोगले सर्पको टोकाईबाट घाइते भएर उपचारका लागि आउनेहरुले स्वास्थ्य लाभ लिने छन्। २०७१ साउन ३१ देखि समुदायबाट सञ्चालन गरिएको सर्प दंश उपचार केन्द्रले गत आर्थिक वर्षसम्म ३२ हजार बढीको ज्यान जोगाएको उनले बताए। सामुदायिक स्तरबाट सञ्चालित सर्प दंश उपचार केन्द्र गौरिडाँडामा नेपाली सेनाको प्राविधिक सहयोगमा एक दशकदेखि उपचार हुँदै आएको छ। यहाँ भेन्टिलेटर सञ्चालनमा बर्दिबास जनसेवा हस्पिटलले सहयोग गर्ने अस्पतालका अध्यक्ष सुमन भुजेलले प्रतिबद्धता जनाए। एक अध्ययनका अनुसार महोत्तरीको बर्दिबासको चुरे क्षेत्र बिशालु सर्पको राजधानी हो। किसान, गरिव तथा विपन्न वर्गका मानिसहरु बढी सर्पको टोकाईबाट घाइते हुन्छ। उनीहरुको उपचारमा स्थानीय सरकारले सहयोग गर्नु पर्छ अध्यक्ष देवकोटाले भने , केन्द्रमा ६ सय थान एन्टि स्नेक भेनम मौजुदा छ।"
जोमसोम बजारमा सीसीटीभी जडान,"जोमसोम : धार्मिक तथा पर्यटकीय हिमालपारीको जिल्ला मुस्ताङको जोमसोम बजारक्षेत्रमा अत्याधुनिक सीसीटीभी जडान गरिएको छ। घरपझोङ गाउँपालिकाले मुस्ताङको मुटु जोमसोम बजारक्षेत्रमा पर्यटक तथा सर्वसाधारण र व्यवसायीहरूको शान्ति सुरक्षा कायम गर्न, सम्भावित अपराध रोकथाम तथा न्यूनीकरण ,सवारी दुर्घटना,अवान्छित गतिविधि र जोमसोम बजार क्षेत्रलाई प्रदुषण मुक्त राख्न १२ थान सीसीटीभी जडान गरेको हो। गाउँपालिकाले वार्षिक कार्ययोजनाअन्तर्गत पालिकाको वडा ३ को पुथाङ एअरपोर्टदेखि वडा४ जोमसोम क्षेत्रको विभिन्न सडक मार्ग तथा वस्तीहरूमा सीसीटीभी जडान गर्न ९ लाख ८० हजार रुपैया विनियोजन गरेको थियो। जडानका लागि स्काई लिंक टेक्नोलोजीसँग ठेक्का सम्झौता गरेको थियो। जोमसोम बजार क्षेत्रमा सीसीटीभी जडान गर्न ५ महिना समय खर्चिएर कम्पनीले सर्वे अध्ययन पूरा गरेको थियो। कम्पनीले सर्वेपछिको एक महिना लगाएर जोमसोम र पुथाङ एअरपोर्ट क्षेत्रमा सीसीटीभीसहित आवश्यक उपकरण जडान गरिसकेको छ। पछिल्लो समय सडक यातायातको सहजतासँगै मुस्ताङमा बर्सेनि ५ लाखभन्दा बढी आन्तरिक पर्यटक र वर्षेनि ६० हजारभन्दा बढी विदेशी पर्यटक मुस्ताङ भित्रिने भएकाले पनि सम्भावित अपराध र चोरी शिकारीका घटना घट्न नदिन सीसीटीभी जडान गरिएको बताइएको छ। यसका अतिरिक्त विभिन्न जिल्लाका मानिसहरू रोजगारी र ज्यालामजदुरी गर्न मुस्ताङ आउने भएकाले मुस्ताङ जिल्ला मिश्रित वस्तीकारूपमा रुपान्तरित हुँदैछ। सडक मार्गबाट आउने पर्यटक तथा व्यवसायीहरूले जथाभाबी जहाँपायो त्यही फोहोर मिल्काइदिने हुनााले पनि यी सबैको निगरानी गर्न सीसीटीभी जडान गर्नु परेको घरपझोङ गाउँपालिकाका अध्यक्ष मोहनसिंह लालचनले जानकारी दिए। घरपझोङ गाउँपालिकाको आर्थिक सहयोगमा जडान गरिएको सीसीटीभीको कन्ट्रोल रुमको जिम्मा जिल्ला प्रहरी कार्यालयमा दिएको अध्यक्ष लालचनको भनाइ छ। गाउँपालिकाले सीसीटीभीको सम्पूर्ण स्वामित्व जिल्ला प्रहरी कार्यालय मुस्ताङले हस्तान्तर गरेको छ भने, सीसीटीभीमा देखिने प्राविधिक समस्या र मर्मत सम्भार गाउँपालिकाले नै व्यवस्था मिलाइएको अध्यक्ष लालचनले बताए। प्रमुख जिल्ला अधिकारी अनुप केसीले विकासका लागि सडक र पूर्वाधार मात्र ठूलो नहुने र यसका लागि शिक्षा, स्वास्थ्य, अपराध नियन्त्रण र शान्ति सुरक्षा महत्वपूर्ण भएको बताए। प्रविधिको सहायताले नै प्रहरीलाई शान्ति सुरक्षा र अपराध नियन्त्रण गर्न सहज हुने उल्लेख गर्दै प्रजिअ केसीले अब चाँडै मुक्तिनाथ मन्दिरमा सीसीटीभी जडान गर्ने योजना रहेको बताए। घरपझोङद्वारा जडान गरिएको सीसीटीभीको बुधबार पालिका अध्यक्ष मोहनसिंह लालचन र प्रमुख जिल्ला अधिकारी अनुप केसीले संयुक्तरूपमा शुभारम्भ गरे। सो अवसरमा जिल्ला प्रहरी कार्यालयको सीसीटीभी कन्ट्रोल रुमको टिभि स्लाइडमा कैद भइरहेको भिडियो दृष्य फुटेजलगायतका विषयमा सरोकारवालालाई प्रहरी नायव उपरीक्षक रविन्द्रनाथ पौडेलले जानकारी दिएका छन्। कार्यक्रममा प्रशासन, सुरक्षा निकाय, जनप्रतिनिधि, कर्मचारी, पर्यटन व्यवसायी, यातायात व्यवसायी र स्थानीयबासीले सहभागीता जनाएका थिए।"
चोर डाँकाको त्रासले थातथलो छाड्नेहरू बढे,"गोरखा : बारपाक सुलीकोट४ साविक सौरपानी गाविस, जामुनेका नन्दकुमारी देवकोटा गाउँमा बस्न असुरक्षित लागेर थातथलो छाडी काठमाडौं बसाइ सरे। काठमाडौंमा घर, घडेरी जोडेर नभई गाउँमा चोर, डाँकाको बिगबिगी बढ्न थालेपछि हैरान भएर काठमाडौंमा डेरा खोजेर बसाइँ सरेका स्थानीय दिनेश खनखवासले जानकारी दिए। उनीको परिवार गत फागुन महिनामा राती साँढे नौ बजे सुतिरहेका बेला डाँकाहरुको आक्रमणमा परेका थिए। चोरडाँकाको त्रासदीले बसिखानु नभएपछि सौरपानी फुञ्चोकबेशीकी फूलमाया पनेरु पनि अचेल घर छोडेर ढोडेनी झरेर बस्न थालेकी छन्। केही महिनाअघि लुटेराको आक्रमणमा परी उनले कानको रिङ गुमाउनु परेको थियो। दिउँसो बाटोमा हिडिरहेका बेला लुटेराले आक्रमण गरी उनको कानबाट रिङ थुतेर लगेका खनखवासले बताए। गत जेठ चारगते डाँकाहरूसित हानाहान गरेर जोगिएका धनबहादुर ढकाल र सुशीला ढकाल पनि अहिले चोरडाँकासित पराजितको मानसिकतामा छन्। उनको परिवार पनि गाउँ छाड्ने तयारीमा छन्। छिट्टै बसाइँ सर्ने उद्देश्यका साथ उनीहरूले चितवनमा डेरा खोजिसकेका छन्। पशुचौपाया बेचबिखन गरिसकेका उनीहरू यही हप्ताभित्र बसाइँ सरेर जाने खनखवासले बताए। गत आइतबार बेलुका घरभित्र बसिरहेका बेला चोरडाँकाहरुको आक्रमणमा परेर जोगिएका जामुनेकै चन्द्रप्रसाद देवकोटाको परिबार पनि गाउँ छाड्ने तयारी गर्दै गरेका स्थानीय दिनेश खनखवासले जानकारी दिए। गाउँमा चोर, डाँकाको साह्रै डरत्रास बढेको अर्का स्थानीय लक्ष्मण न्यौपानेको भनाइ छ। गाउँमा चोर डाँकाको बिगबिगी नै भयो, न्यौपाने भन्छन्, एक वर्षदेखि गाउँमा कुनै न कुनै चोरीको घटना भइरहेको छ । गाउँलेहरु सबै चोरको डरले न दिउसो बाटोमा हिड्न सुरक्षित ठान्छन्, न राती निर्धक्कले सुत्न सक्छन् । विगत चारपाँच महिनादेखि बारपाक सुलीकोट ४ का विभिन्न टोलमा चोरको त्रासदी बढेको उनको भनाइ छ । लामो समय भइसक्यो चोरडाँकाको गतिविधि बढेको बढै छ । प्रहरीलाई पनि खबर गरेको हो, तर खै सुरक्षाको प्रत्याभूति गराउन सकेको छैन, उनले भने, भन्ने बेलामा बसाइ सराई न्यूनिकरण गर्ने भन्ने, तर गाउँमा असुरक्षा बढेको महिनौ भइसक्यो, सुरक्षाको माग गर्दा कतैबाट वास्ता छैन । मान्छेहरु धमाधम बसाइँ सर्दैछन् । दुई दिनअघि रातको समयमा जामुनेका चन्द्रप्रसाद देवकोटाको घरमा एमसिपी बन्द गरी घरभित्र पस्न खोज्दा घरवालाले लखेटेका थिए । सोही दिन पोखरी गाउँका नन्दप्रसाद ढकालको घरमा पनि चोरले लुटपाट गर्ने प्रयास गरेका स्थानीय खनखवासले जानकारी दिए । टारीगाउँमा राती साँढे नौ बजे सुत्ने तर्खर गर्दैगर्दा घरमा चोर पसेपछि धनबहादुर ढकाल दम्पत्ति र चोर डाँकाहरु बीच हानाहान भएको थियो । गाउँलेहरु धुरिएपछि चोरडाँकाका टोली भागेका खनखवासले जानकारी दिए । गत २१ गते पोखरीगाउँमा दिउसो स्थानीय ठाकुरप्रसाद ढकालको घर फुटाएर तामाका भाँडाहरु चोरेर लगेका उनले बताए । स्थानीय यमबहादुर अधिकारीकी आमाको हातको सुनको बाला र कानको रिङ पनि लुटेराले लुटेको खनखवासले बताए । गाउँमा चोरी र लुटपाटको घटना बढेपछि स्थानीयबासी त्रसित छन् । कतिपय घरधनी राती सुत्न सकेका छैनन् भने कतिपय आलोपालो गरेर सुत्ने गरेका खनखवासको भनाइ छ । नचिनेका मान्छे राती ढोका ढकढक गर्न आउँछ कि भनेर गाउँलेहरु डराइरहन्छन् । गाउँमा कुरै त्यही हुन्छ, उनी भन्छन्, दिउसो गाउँमा नौलो मान्छे आए भने पनि चोरै आए कि भनेर शंका हुन्छ । गाउँमा अशान्ति भयो । बारपाक सुलीकोट ४ मा चोर, डाँकाको गतिविधि बढेको गुनासो आएको प्रहरी उपरीक्षक अनुपम श्रेष्ठको भनाइ छ । हामीले केही दिनदेखि त्यस क्षेत्रमा सुरक्षाकर्मीको विशेष टोली खटाएर अनुसन्धान गरिरहेका छौँ, उनले भने, सादा पोशाकमा पनि विशेष सुरक्षा टोली खटाएर सुक्ष्म रुपमा अनुसन्धान गरिरहेका छौँ ।"
"तापक्रम अझै बढ्ने, सकेसम्म बाहिर ननिस्किन अपील","काठमाडौं : देशका अधिकांश भूभागमा तापक्रम अझै बढ्ने सम्भावना रहेको भन्दै सतर्क रहन आग्रह गरिएको छ। मौसम पूर्वानुमान महाशाखाले तराईका जिल्लासहित काठमाडौं उपत्यका र पहाडी क्षेत्रका खोँचहरूमा तापक्रम क्रमिकरूपमा बढ्ने जानकारी दिएको छ। 'आगामी केही दिन देशभरिको तराईका धेरैजसो भूभागमा अधिकतम र न्यूनतम तापक्रम क्रमिकरूपमा बढ्ने देखिन्छ। तराईमा आगामी पाँच दिनसम्म तातो हावा तथा लूको सम्भावना यथावत् रहने देखिएकाले सोबाट बच्न आवश्यक सतर्कता अपनाउन हुन अनुरोध छ। साथै पहाडी भूभागका उपत्यका तथा खोँचहरूमा समेत तापक्रम बढ्नसक्ने सम्भावना रहेको छ,' विज्ञप्तिमा भनिएको छ। हालको तल्लो र उपल्लो वायुमण्डलको अध्ययन र विश्लेषणअनुसार नेपालमा यस वर्षको मनसुनको आगमन हुन अझै केही दिन लाग्ने महाशाखाले जनाएको छ। 'विगत केही दिनदेखि देशका अधिकांश भूभागको अधिकतम तथा न्यूनतम तापक्रम वृद्धि भइरहेको देखिन्छ। काठमाडौं उपत्यकालगायत देशका अन्य उपत्यकामा समेत तापक्रममा क्रमिक वृद्धि भइरहेको र तराईमा अधिकतम तापक्रम चालिस डिग्री सेल्सियस वा सोभन्दा बढी मापन भएको छ,' विज्ञप्तिमा भनिएको छ। तातो हावा तथा लूका कारण थकाई लाग्ने, कमजोरी हुने, बढी तिर्खा लाग्ने, टाउको दुख्ने, खुट्टा बाउँडिने, चक्कर आउने, बेहोस हुने, मांसपेशीहरू दुख्ने, बान्ता आदि हुनसक्ने देखिएकाले सोबाट बच्ने उपायसमेत महाशाखाले सुझाएको छ। तातो हावा तथा लूबाट बच्न बढी गर्मीको समयमा घरभित्र अर्थात् चिसो स्थानमा रहने, बाहिरी वातावरणमा बढी नजाने, घाममा बढी एक्सपोज नहुने, हल्का लुगा लगाउने, सुती कपडा लगाउने, बाहिर निस्किँदा टाउको छोप्ने, टोपी लगाउने, नियमित (पटकपटक) पानी तथा झोल पदार्थ (जूस, सर्बत, आदि) प्रशस्त मात्रामा पिउने र स्वास्थ्यमा समस्या भएमा स्वास्थ्यकर्मीसँग नियमित सम्पर्कमा रही थप सल्लाह सुझाव लिन महाशाखाले अनुरोध गरेको छ।"
मेलम्चीमा बेलिब्रिज जडान हुने,"उनले वर्षायाममा यहाँका नागरिकहरुलाई आवतजावत गर्न निकै समस्या हुने भएकाले जतिसक्दो चाँडो सम्पन्न गर्नका लागि आग्रह गरे। महासेनानी ईश्वर बुढाथोकीले बेलिब्रिज जडान कार्य केही चुनौती रहे पनि जतिसक्दो चाँडो कार्य सम्पन्न गर्न लागिपर्ने जानकारी दिए। सिन्धुपाल्चोक : सिन्धुपाल्चोकको तीन पालिका जोड्ने मेलम्ची नदीमा बेलिब्रिज निर्माण हुने भएपछि स्थानीयवासी हर्षित भएका छन् । निर्वाचनका समयमा जेठ मसान्तभित्र बेलिब्रिज निर्माण गर्ने प्रतिबद्धता गरे पनि केही समय ढिलो गरेर बेलिब्रिज जडान हुन लागेको बागमती प्रदेश सभासदस्य कृष्णकुमार तामाङ (समीर)ले जानकारी दिए। उनले भने, 'अब बेलिब्रिज निर्माण प्रक्रिया तत्काल अगाडि बढ्छ ।' उनले वर्षायाममा यहाँका नागरिकहरुलाई आवतजावत गर्न निकै समस्या हुने भएकाले जतिसक्दो चाँडो सम्पन्न गर्नका लागि आग्रह गरे। महासेनानी ईश्वर बुढाथोकीले बेलिब्रिज जडान कार्य केही चुनौती रहे पनि जतिसक्दो चाँडो कार्य सम्पन्न गर्न लागिपर्ने जानकारी दिए। मेलम्ची पारिको वडा नं ९ र १० तथा पाँचपोखरी थाङ्पाल र इन्द्रावती गाउँपालिका जोड्ने सो पुल निर्माण भएपछि त्यहाँका नागरिकले प्रत्यक्ष लाभ लिनेछन् भने सदरमुकाम चौतारा जाने छोटो दूरीको रुटका रुपमा समेत यस सडक प्रयोग हुँदै आएको छ । स्वास्थ्य तथा जनसङ्ख्यामन्त्री मोहनबहादुर बस्नेत र बागमती प्रदेशसभा सदस्य तामाङको पहल, निरन्तर प्रयासपछि मेलम्ची खोलामा बेलिब्रिज निर्माण गर्नका लागि अर्थ मन्त्रालय र भौतिक पूर्वाधार तथा यातायात मन्त्रालयले रक्षा मन्त्रालयलाई जिम्मेवारी दिएको थियो । नेपाली सेनाको इञ्जिनियरिङ विभाग, १४ नं वाहिनी अड्डाबाट महासेनानी बुढाथोकीको नेतृत्वमा आएको टोलीले अध्ययन सर्वेक्षण गरेको हो । विसं २०७८ असार १ गते आएको बाढीले पक्की पुल बगाउँदा यहाँका नागरिकहरुले बर्खाको समयमा सास्ती खेप्दै आएका छन् । हिउँदको समयमा ह्युमपाइप राखेर सडक सञ्चालन गर्ने गरिएको भए पनि बर्खा लागेसँगै समस्या हुने गरेको छ । रासस"
"स्याङ्जामा जीप दुर्घटना, जिसस अधिकारीसहित चार जना घाइते","स्याङ्जा : स्याङ्जाको शिरुवारीबाट फर्कँदै गरेको बा१झ ५८७८ नम्बरको गाडी बुधबार साँझ दुर्घटनामा परेको छ। अर्जुनचौपारी गाउपालिका३ स्थित खोलेमा दुर्घटना भएको प्रहरीले जनाएको छ। घटनामा चार जना घाइते भएका छन्। एक जनाको अवस्था भने गम्भीर रहेको प्रहरीको भनाइ छ। घाइते हुनेमा जिल्ला समन्वय समितिका अधिकारी राजेन्द्रप्रसाद पौडेल, अम्बिका पौडेल, टिकाराम पौडेल र चालक अमृत खनाल घाइते भएका हुन्। चालक खनालको अवस्था चिन्ताजनक रहेको अर्जुनचौपारी प्रहरी प्रमुख ख्यामबहादुर क्षेत्रीले जानकारी दिए।"
घारखोला जलविद्युत आयोजनाको निर्माण सकियो,"बेनी : म्याग्दीको अन्नपूर्ण गाउँपालिकामा १४ मेगावाट क्षमताको घारखोला जलविद्युत आयोजनाको भौतिक संरचनाको निर्माण सकिएको छ । म्याग्दी हाइड्रोपावर प्राली प्रर्वद्धक रहेको आयोजनाको भौतिक संरचना निर्माण सकेर परीक्षण थालेको छ । बाँध र डिसेन्डर (पानी थिग्राउने पोखरी)मा पानी हालेर यसै सातादेखि परीक्षण थालेको आयोजनाको विद्युतगृहमा उपकरण जडानको काम अन्तिम चरणमा पुगेको छ । आयोजनाका जनसम्पर्क अधिकृत प्रकाशचन्द्र पौडेलले बाँधबाट डिसेन्डरमा पानी हालेर परीक्षण थालिएको जानकारी दिए । डिसेन्डर,एप्रोच क्यानल,टनेल,पेनस्टकको क्रमैसँगै परीक्षण हुन्छ,उनले भने, भौतिक संरचनाहरूको अवस्था ठिक भए नभएको पहिचान गर्न पानी हालेर परीक्षण गरिएको हो । अबको १५ दिनभित्र विद्युतको परीक्षण उत्पादन सुरु गर्ने लक्ष्यसहित भौतिक संरचनाको परीक्षणसँगै उपकरण जडान,प्रशारण लाइन र स्विचार्ड निर्माणलाई अन्तिम रुप दिन लागिएको जनसम्पर्क अधिकृत पौडेलले बताए । अन्नपूर्ण गाउँपालिका५ शिख र ६ घारको सिमानामा पर्ने कुरिलाबगरमा जगदेखि ११ मिटर अग्लो बाँध निर्माण भएको छ । बाँध र ४५ मिटर म्बाइको दुईवटा पानी थिग्राउने पोखरी (डिसेन्डर)मा पानी हालिएको हो । डिसेन्डरदेखि सुरुङ सम्म २४८ मिटर लामो डिसेण्डर एप्रोच क्यानल जडान भएको छ । बाँध, डिसेन्डर र एप्रोच क्यानलको दोस्रो चरणको परीक्षण गर्न लागिएको हो । तीन हजार पाँच मिटर लामो सुरुङ पानी बगाएर परीक्षणका लागि तयार भएको छ । अमिलाकाफलमा रहेको आउटलेटदेखि विद्युत गृहसम्म ४८५ मिटर पेनस्टक पाइप जडान भएको छ । आउटलेटदेखि विद्युतगृहको दुरी एक हजार २०० मिटर र उचाई ४८५ मिटर छ । पोखरेबगरस्थित गोजेखोल्सीमा पहाड काटेर विद्युत गृहको भवन निर्माण सकिएको छ । विद्युत गृहमा टर्वाइन, जेनेरेटरलगायतका इलेक्ट्रोमेकानिकल तर्फका उपकरण जडान गर्ने काम अन्तिम चरणमा पुगेको आवासीय इञ्जिनियर जोसेप बज्राचार्यले बताए । इलेक्ट्रिकल ठेकेदार सिमर इनर्जी प्राली इन्डिया,हाइड्रोमेकानिकल ठेकेदार सिई हाइड्रोमेकानिकल वर्क प्रालीका प्राविधिकले विद्युतगृहमा उपकरण जडानको काम गरिरहेका हुन् । सिभिल ठेकेदार साउथ एसियन इन्फास्टक्चरले भौतिक संरचना निर्माण सकेको हो । पोखरेबगरदेखि २२० केभी क्षमताको दाना सब स्टेशनसम्म आठ किलोमिटर ३३ केभीएको डबल सर्किट प्रशारण लाइनको पोल गाड्ने र सवस्टेशनमा सिभिल संरचना बनाएर तार तान्ने काम अन्तिम चरणमा पुगेको छ । विद्युत गृहको नजिकै स्वचार्ड बनाउने काम भइरहेको छ । विस२०७४ चैत महिनादेखि सुरु भएको घारखोला विस२०७८ माघमा सञ्चालन गर्ने लक्ष्य राखिएको थियो । कोरोना,निषेधाज्ञा,बन्दाबन्दी र प्राकृतिक विपद्का कारण ढिलाइ भएको हो । कूल दुई अर्ब ४२ करोड लागत अनुमान गरिएको आयोजनामा एनएमबी बैंकको नेतृत्वमा एनआइसी एसीया, कुमारी र प्राइम कर्मसियल बैंकले लगानी गरेका छन् । नागरिक उर्जा बुटवल लिमिटेडको अगुवाइमा रुपन्देहीका सर्वसाधारणले पनि लगानी गरेका छन् । आयोजना प्रभावित र सर्वसाधारणका लागि संस्थापक सेयर लगानी आव्हान गर्ने प्रक्रिया अन्तिम चरणमा पुगेको प्रर्वद्धकले बताएका छन् ।"
उपयोगविहीन ३३ बिघा ऐलानी जग्गामा सामुहिक तरकारी खेती गर्ने वीरगन्ज महानगरको तयारी,"वीरगन्ज : वीरगन्ज महानगरपालिकाले वडा नम्बर ३१ लक्ष्मीपुरमा रहेको ऐलानी जग्गामा सामुहिक तरकारी खेतीका लागि आवश्यक प्रकृया अगाडि बढाएको छ। बुधबार महानगरबाट खटिएको जनप्रतिनिधि र कर्मचारीसहितको टोलीले लक्ष्मीपुरमा उपयोगविहीन रहेको ३३ बिघा ४ कठ्ठा १० धुर ऐलानी जग्गा सामुहिक तरकारी खेतीका लागि छुट्टयाएको छ। उक्त जग्गा स्थानीय स्तरमा कृषि समूह गठन गरि तरकारी खेतीका लागि जिम्मा लगाइने महानगरपालिकाको कृषि शाखाकी कृषि अधिकृत रोशनी यादवले बताइन्। बेरोजगार रहेका स्थानीयलाई कृषि कर्ममा आकर्षित गरी आत्मनिर्भर बनाउन र किसानहरुको आयआर्जन बढाउने उदेश्यले उपयोगविहीन रहेको खेतीयोग्य ऐलानी जग्गामा सामुहिक तरकारी खेती गर्नका लागि महानगरले तयारी अगाडि बढाएको महानगरका मेयर राजेशमान सिंहले बताए। बुधबार जग्गा छुट्टाउन गएको टोलीमा महानगरको भौतिक संरचना नियन्त्रण समितका संयोजक प्रदीप चौरसिया, मेयर सिंहको सचिवालय सल्लाहकार हरि पोखरेल, महानगरको आर्थिक विकास महाशाखाकी अधिकृत प्रतिज्ञा वैद्य , नगर प्रहरी प्रमुख हरि भुषाल, अमिन देवालाल साह लगायतको सहभागिता थियो।"
लम्पी स्किन रोग तराई हुँदै हिमाली जिल्लामा फैलियो,"ललितपुर : गर्मीयाम सुरु भएलगत्तै देशभरि लम्पी स्किन रोगको प्रकोप फैलिएको छ । लामखुट्टे, भुसुना, किर्ना र टोक्ने झिङ्गाको टोकाइबाट सर्ने यो रोग पछिल्लो समय गर्मी बढेसँगै न्यूनीकरण हुनुको साटो देशभर तीव्ररूपमा फैलिँदै गएको छ । पशु सेवा विकासका सूचना अधिकारी डा चन्द्र ढकालले पछिल्लो समय हिमाली जिल्लाबाट लम्पी स्किन रोगका कारण पशु सङ्क्रमित भएको सूचना आएको जानकारी दिए। नेपालमा हालसम्म करिब पाँच लाख पशु लम्पी स्किन रोगबाट सङ्क्रमित भएको र करिब छ हजार पशु मरेको सूचना अधिकारी ढकालले जानकारी दिए। लम्की स्किन रोग न्यूनीकरणका लागि खोप आइसकेको भन्दै उनले सङ्क्रमित नभएका पशुलाई खोप लगाउन किसानलाई आग्रह गरे। मुख्यगरी सव सहारन अफ्रिका मध्यपूर्व र टर्कीमा देखिने गरेको लम्पी स्किन रोग सन् १९८९ मा इजरायलमा देखिएको थियो । सन् २०१९ पछि दक्षिण एसियाको बङ्गलादेश, भारत र चीनलगायतका देशमा देखा परिसकेको छ । विसं २०७७ असार १० गते मोरङ जिल्लामा लम्पी स्किन रोगको लक्षण देखा परेको सूचना अधिकारी ढकाले जानकारी दिए। उनले भने, 'गाईमा लक्षण देखा परेपश्चात् उक्त गाईबाट नमूना सङ्कलन गरी केन्द्रीय पशुपन्छी रोग अन्वेषण प्रयोगशाला, त्रिपुरेश्वरमा मलिकुलर विधिबाट परीक्षण गर्दा २०७७ साउन १२ गते लम्पी स्किन रोग पुष्टि भएको प्रयोगशाला प्रतिवेदन प्राप्त भएको थियो ।' विशेषगरी सङ्क्रमित लामखुट्टे, टोक्ने झिङ्गा र किर्नाजस्ता किराको टोकाइबाट लम्की स्किन रोग गाई भैँसीमा सरे पनि मान्छेलाई भने यो रोग सर्दैन । लम्की रोग गाई भैँसीमा सरेपछि उच्च ज्वरो आउने, दानापानी कम खाने, दूध उत्पादन घट्नेलगायतका लक्षण देखा पर्दछन् । पहिले घाँटीमा साह्रो गोलो गिर्खा देखिएता पनि शरीरका अन्य भागमा विस्तारै गिर्खा देखिँदै जान्छन् । सूचना अधिकारी ढकालले भने, 'यो रोग सरेपछि पशुको थुतुनो, ओठ, मुख र नाकभित्र घाउ देखिन्छ । आँखा र नाकबाट अत्यधिक मात्रामा तरल पदार्थ आउँछ भने केही सङ्क्रमित गाई भैंसीले कुनै पनि लक्षण नदेखाउन सक्छन् ।' यो रोगको खासै उपचार नभएककाले रोग लाग्नुभन्दा अगाडि गाई भैँसीलाई खोप लगाउने, गोठलाई झिङ्गा, लामखुट्टे तथा अन्य किराबाट मुक्त राख्न सरसफाइमा ध्यान दिने, गोठ वरिपरि पानी जम्न नदिने सूचना अधिकारी ढकालले सल्लाह दिए। त्यसैगरी लम्पी स्किन रोग देखा परेका गाईभैँसीलाई ज्वरो घटाउनका लागि पारासिटामेल प्रयोग गर्ने, घाउ चिलाउन कम गर्ने औषधि प्रयोग गर्ने, फुटेको तथा आलो घाउ सफा गरी एन्टिसेप्टिक मलम प्रयोग गर्ने, सङ्क्रमित पशुलाई खोप नदिनेलगायतको सल्लाह पशु सेवा विभागमा कार्यरत पशु चिकित्सक वर्षा थापामगरले सल्लाह दिए। उनले भने, 'रोग लागेको थाह पाउने बित्तिकै अलग राख्ने, ज्वरो आएको पशुलाई जोत्ने गाडा तान्ने काममा नलगाउने । गोठमा झिङ्गा, लामखुट्टे र किर्ना लाग्न नदिन वरिपरि धुँवा लगाउनुपर्छ ।' पर्याप्त बजेट र जनशक्तिको अभावका कारण पशुमा सङ्क्रमित लम्पी स्किन रोग न्यूनीकरणका लागि सकस परेको सूचना अधिकारी ढकालले बताए। उनले देशभरि महामारीका रूपमा फैलिएलगत्तै सङ्क्रमण रोगथामका लागि पशु सेवा विभागले नै केही निजी मेडिकललाई खोप वितरण गर्न अनुमति दिएकोसमेत जानकारी दिए। स्थानीय एफएम रेडियोमार्फत लम्पी रोग न्यूनीकरण गर्न चेतनामूलक सन्देश प्रसारण गरिएको छ । रासस"
ठमेलमा कुटपिट गरी युवतीको हत्या गरेको आरोपमा युवक पक्राउ,काठमाडौं : काठमाडौं महानगरपालिका२६ ठमेलमा डेरा गरी बस्ने एक युवतीलाई हत्या गरेको अभियोगमा प्रहरीले एक युवकलाई पक्राउ गरेको छ। चितवन राप्ती नगरपालिका७ घर भएकी २६ वर्षीया जेनिशा तामाङको हत्या गरेको अभियोगमा ठमेलमै डेरा गरी बस्ने काभ्रे धुलिखेल नगरपालिका१० घर भएका ३० वर्षीय अमर रञ्जितकारलाई मंगलबार दिउँसो प्रहरी वृत्त लैनचौरबाट खटिएको प्रहरी टोलीले पक्राउ गरेको हो। उनीहरूबीच आपसी विवाद भई झैझगडा एवम् कुटपिट हुँदा गम्भीर घाइते भएकी जेनिशाको शिक्षण अस्पताल महाराजगञ्जमा उपचारको क्रममा मृत्यु भएको प्रहरीको जनाएको छ। घटनाको सम्बन्धमा प्रहरीले थप अनुसन्धान गरिरहेको छ।
"वीरगन्जमा कृषि बजार निर्माण कार्य सुरु, सांसद यादवले गरे शिलान्यास","वीरगन्ज : वीरगन्ज महानगरपालिका वडा नम्बर १६ नगवामा कृषि बजार निर्माण गर्न थालिएको छ। पर्सा क्षेत्र नम्बर १ का प्रतिनिधि सभा सदस्य (सांसद) प्रदीप यादव र वीरगन्ज महानगरपालिकाका मेयर राजेशमान सिंहको पहलमा किसानहरुले उत्पादन गर्ने कृषि उपज बिक्रीवितरणका लागि नगवामा थोक कृषि बजार निर्माण गर्न थालिएको हो। बुधबार पूर्व वन तथा वातावरण मन्त्रीसमेत रहेका सांसद यादवले कृषि बजारको शिलान्यास गरेका छन्। त्यस अवसरमा वीरगन्ज महानगरका मेयर सिंह, वडा नम्बर १६ का वडाअध्यक्ष परशुराम चौरसिया लगायतको पनि उपस्थिति थियो। पूर्वमन्त्री यादव र मेयर सिंहको पहलमा मधेस प्रदेश सरकारले उपलब्ध गराएको ३ करोड रुपैयाँको लागतमा कृषि बजार निर्माण गर्न लागिएको मेयर सिंहका स्वकीय सचिव सत्यराज घिमिरले जानकारी दिए। कृषि बजार निर्माणकार्यको ठेक्का दीप तामाकोशअं कन्ट्रक्शन प्रालि भक्तपुरले सकारेको छ। आगामी असार मसान्तभित्र निर्माणकार्य सम्पन्न गरिसक्नुपर्ने सम्झौतामा उल्लेख छ। कृषि बजारमा कृषि सेड, कंक्रिट पेभर, शौचालय लगायतका संरचना निर्माण गरिने घिमिरेले जानकारी दिए।"
पाथीभरा मन्दिरको रकम हिनामिना सम्बन्धमा छानबिन समिति गठन,"इलाम : इलामको रोङ गाउँपालिकामा अवस्थित पाथीभरा मन्दिरमा धर्मावलम्बीले दान गरेको भेटी हिनामिना भएको भन्दै व्यापक गुनासो बढेपछि अनुसन्धानका लागि छानबिन समिति गठन गरिएको छ । सहायक प्रमुख जिल्ला अधिकारी ध्रुवप्रसाद कोइरालाको संयोजकत्वमा पाँच सदस्यीय समिति गठन गरिएको हो । सदस्यमा कोष तथा लेखा नियन्त्रण कार्यालय इलामका देवीचरण भण्डारी, सहरी विकास तथा भवन कार्यालयका तर्फबाट पशुपतिकुमार मण्डल, अडिटर किशोरकुमार ताम्राकार रहेका छन्। एक सदस्य रोङ गाउँपालिकाले तोक्ने बताइएको छ । गाउँपालिका र सर्वदलीय बैठकबाट नै स्थानीय तहबाट अपारदर्शी हिसाब छानबिन गर्न आग्रह गर्दै जिल्ला प्रशासन कार्यालयलाई पत्र पठाइएको थियो । पत्र आएपछि सत्यतथ्य पत्ता लगाउन समिति गठन गरिएको प्रमुख जिल्ला अधिकारी श्रवणकुमार पोखरेलले बताए। उनले सो समितिलाई सबैले सहयोग गर्नुपर्ने उल्लेख गरे। 'सत्यतथ्य बाहिर आउनुपर्यो, उहाँहरूले हामीलाई २५ दिनको म्याद माग्नुभएको छ', उनले भने, 'जे भए पनि एउटा प्रक्रिया अगाडि बढेको छ, अब काम हुन्छ ।' पाथीभरा मन्दिरमा संरक्षण संस्थाले पाँच वर्षमा हिसाब गोलमाल गरेको भन्दै हिसाबको छानबिन गर्न जिल्ला प्रशासन कार्यालय इलामले छानबिन समिति गठन गरेपछि प्रक्रिया अगाडि बढेको छ । समितिले २५ दिनभित्र प्रतिवेदन तयार पार्ने जनाइएको छ । संस्था दर्ता ऐन, २०३४ बमोजिम मिति २०५५ साल भदौ २५ गते सो संस्था दर्ता भएको जनाइएको छ । जिल्ला प्रशासन कार्यालय इलामले सूचना जारी गर्दै भनेको छ, 'कोल्बुङ इलामको अपारदर्शी कार्यपद्धतिउपर नगरिकस्तरमा समेत उठेको गुनासो सम्बोधनका लागि संस्था दर्ता ऐन, २०३४ को दफा १० (१) बमोजिम विस्तृत छानबिन गरी कानूनी अस्तित्व, कार्य सञ्चालनको अवस्था र आयव्यय (नगद, जिन्सी) को अद्यावधिक विवरणसहितको यथार्थ प्रतिवेदन पेश गर्न सप्रजिअ ध्रुव कोइरालाको संयोजकत्वमा पाँच सदस्यीय छानबिन समिति गठन गरी कार्यादेश दिइसकिएको सबैमा जानकारी गराउँदै उक्त समितिलाई सरोकारवाला सबैबाट सूचना, समन्वय तथा सहयोग प्राप्त हुने अपेक्षा गर्दछु ।' यता गाउँपालिका अध्यक्ष मणिकुमार स्याङ्बो सुवासले प्रशासनको यो कदम स्वागतयोग्य भएको बताए। यद्यपि दबाब नदिई चाहिँ गर्नै नहुनेजस्तो कार्य भएको उनको भनाइ छ । उनले भने, 'कमसेकम हामीले प्रशासनलाई जानकारी गराएलगत्तै यो काम भएको भए त्यत्रो महिनाको गाउँपालिकाको आम्दानी त बढ्ने रहेछ । यही निर्णय अगाडि भएको भए रकम हिनामिना कमी हुने रहेछ नि ! बारम्बार पत्र पठाउँदा बल्ल यो काम भएछ, कतिको राम्रो छानबिन हुन्छ त्यो हामी पनि राम्ररी नियाल्छौँ ।' उनले गठित समितिलाई सहयोगसँगै उनीहरूको निष्पक्षतासमेत जाँच गर्ने बताए। रासस"
"यार्सा संकलन गर्न गएका ३ जना हिउँपहिरोमा बेपत्ता, ३२ दिनपछि शव फेला","मुगुको पाटनमा यार्सागुम्वा टिप्न गएका जुम्लाको पातारासी गाउँपालिका२ तल्फि गाउँका १५ जनामध्ये ४० वर्षीय तारासिंह सार्की, ३५ वर्षीय पुन्न सार्की र ३५ वर्षीय वीर बोहोराको शव सोमबार फेला परेको मुगुस्थित जिल्ला प्रहरी कार्यालयका प्रहरी नायब उपरीक्षक महेश बस्नेतले जानकारी दिए। मुगु : हिउँपहिरोमा बेपत्ता भएका तीन जना यार्सा सङ्कलक ३२ दिनपछि मृत अवस्थामा फेला परेका छन् । मुगुको पाटनमा यार्सागुम्वा टिप्न गएका जुम्लाको पातारासी गाउँपालिका२ तल्फि गाउँका १५ जनामध्ये ४० वर्षीय तारासिंह सार्की, ३५ वर्षीय पुन्न सार्की र ३५ वर्षीय वीर बोहोराको शव सोमबार फेला परेको मुगुस्थित जिल्ला प्रहरी कार्यालयका प्रहरी नायब उपरीक्षक महेश बस्नेतले जानकारी दिए। मुगुको मुगुम कार्मारोङ गाउँपालिका२ च्यार्खु लेखमा गत वैशाख २२ गते यार्सा सङ्कल गर्न गएका उनीहरु हिउँपहिरोमा परी बेपत्ता भएका थिए । बेपत्तामा परेका उनीहरुलाई जिल्ला प्रशासन कार्यालय र पातारासी गाउँपालिकाको समन्वयमा कणाली प्रदेश सरकारले हेलिकप्टरसहित नेपाल प्रहरी, सशस्त्र प्रहरी बलको टोलीले दुई हप्तासम्म खोजी गर्दा शव फेला परेको प्रहरी नायब उपरीक्षक बस्नेतले जानकारी दिए। लगातारको हिमपातका कारण पाटनलगायत हिमालमा बाक्लो हिउँ जमेकाले खोजी कार्यमा समस्या भएको उनले बताए। 'बेपत्ता भएकाको तीनै जनाको शव घटनास्थल भन्दा दुई किलोमिटर तल ल्याएका थियौँ', उनले भने। शव परीक्षणका लागि जिल्ला अस्पताल मुगुबाट चिकित्सकको टोली शव राखिएको स्थानमा पुगेर परीक्षण गरेपछि मृतकका आफन्तलाई शव बुझाइ दाहसंस्कार गरिएको प्रनाउ बस्नेतले बताए। रासस"
कम्बोडिया र दुबई पठाइदिन्छु भन्दै ठगी गर्ने २ जना पक्राउ,"पक्राउ पर्नेमा सोलुखुम्बुको लिखुपिके गाउँपालिका१ घर भइ हाल काठमाडौंमा बस्दै आएका ४६ वर्षीय शेरबहादुर तामाङ र झापाको दमक नगरपालिका१० घर भई हाल काठमाडौं बस्दै आएकी ४५ वर्षीया मुनादेवी कार्की रहेका छन् । काठमाडौं : काठमाडौं उपत्यका अपराध अनुसन्धान कार्यालयको प्रहरी टोलीले वैदेशिक रोजगारीका लागि कम्बोडिया र दुबई पठाइदिन्छु भन्दै ठगी गर्ने दुई जनालाई पक्राउ गरेको छ। पक्राउ पर्नेमा सोलुखुम्बुको लिखुपिके गाउँपालिका१ घर भइ हाल काठमाडौंमा बस्दै आएका ४६ वर्षीय शेरबहादुर तामाङ र झापाको दमक नगरपालिका१० घर भई हाल काठमाडौं बस्दै आएकी ४५ वर्षीया मुनादेवी कार्की रहेका छन् । तामाङले खुमबहादुर रानालाई वैदेशिक रोजगारीका लागि कम्बोडिया पठाइदिन्छु भन्दै पाँच लाख ठगी गरेको आरोपमा आज नयाँबानेश्वरबाट पक्राउ गरिएको प्रहरीले जनाएको छ। यसैगरी, कार्कीले उमेश श्रेष्ठलाई वैदेशिक रोजगारीका लागि दुबई पठाइदिन्छु भन्दै चार लाख ५० हजार ठगी गरेको आरोपमा प्रहरीले बबरमहलबाट पक्राउ गरेको काठमाडौँ उपत्यका अपराध अनुसन्धान कार्यालयका सूचना अधिकारी तथा प्रहरी उपरीक्षक रवीन्द्र रेग्मीले जाजकारी दिए। उनका अनुसार पक्राउ परेका दुवै जनालाई थप अनुसन्धान तथा कारबाहीका लागि वैदेशिक रोजगार विभाग ताहचल पठाइएको छ। रासस"
नेपाल मेडिसिटी हस्पिटलको २ करोड ६३ लाख ठगी,"काठमाडौं : ललितपुरमा रहेको नेपाल मेडिसिटी हस्पिटलको साढे दुई करोड रुपैयाँभन्दा बढी रकम ठगी भएको छ। जिल्ला प्रहरी परिसर ललितपुरका प्रवक्ता नवराज कार्कीका अनुसार अस्पतालको बिलिङ शाखाका ३ कर्मचारीको मिलेमतोमा अस्पतालकै यो रकम ठगी भएको हो। जिल्ला प्रहरी परिसर ललितपुरले उनीहरुलाई पक्राउ गरेको छ। उनीहरुले बिरामीसँग बिल अनुसारकै रकम लिने र कम्युटरमा कम बिल इन्ट्री गर्ने गरेको खुलेको छ। प्रवक्ता कार्की भन्छन्, 'अस्पतालको रकम हराउन थालेको सुइको अस्पताल प्रशासनले पाएपछि उनीहरुले जागिर छाडेका थिए। यो विषयमा अनुसन्धान गर्न अस्पतालले प्रहरीमा उजुरी दिएको थियो। बिलिङ सेक्सनमा काम गर्ने कर्मचारीहरूले अस्पतालमा प्रयोग हुँदै आएको शुक्र नामको एचएमआइएस सफ्टवेयरको दुरुपयोग गरी रकम ठगी गरेका थिए। प्रक्राउ पर्नेमा दोलखा घर भएर भक्तपुर ठिमी बस्ने अस्पतालमा कार्यकारी आईपी बिलिङको रुपमा कार्यरत राघव सापकोटा, ललितपुर चापागाउँका सनम देशार र काठमाडौं बालुवाटारका आशीष अर्याल रहेका छन्। उनीहरुलाई अपराधिक लाभ तथा अपराधिक विश्वासघात सम्बन्धी कसुर मुद्दामा अनुसन्धान गरिरहेको छ। ललितपुर जिल्ला अदालतबाट ५ दिनको अनुसन्धान म्याद लिएर थप अनुसन्धान भैरहेको कार्कीले बताए।"
कल बाइपास आरोपमा एक चिनियासहित २ जना पक्राउ,"काठमाडौं : कल बाइपास गरेको आरोपमा एक जना चिनियासहित दुई जना पक्राउ परेका छन् । नेपाल प्रहरीको केन्द्रीय अनुसन्धान ब्यूरो (सीआईबी) ले कल बाइपास गर्दै गरेको अवस्थामा उनीहरुलाई नियन्त्रणमा लिएको हो । नेपाल प्रहरीका प्रवक्ता कुवेर कडायतले घटनाको विषयमा अनुसन्धान भैरहेको र २ जना नियन्त्रणमा लिइएको पुष्टि गरे । पक्राउ पर्नेमा २२ वर्षीय गणेश श्रेष्ठ र ४० वर्षीय चिनियाँ नागरिक झाओ रहेका छन् । चिनिया नागरिक झाओ ३ महिनादेखि नेपाल बस्दै आएका थिए । उनीहरुले सामाजिक सञ्जालको माध्यमबाट ओटीपी बाइपास गर्दै गरेको अवस्थामा प्रहरीले नियन्त्रणमा लिएको हो । सामाजिक सञ्जाल भाइबर, टिकटक, फेसबुक लगायतका एपमा वान टाइम पासवर्ड (ओटीपी) बाइपास गर्ने गर्थे । उनीहरूको साथबाट ४ लाख ८० हजार नेपाली रुपैयाँ, १ हजार ९ सय अमेरिकी डलर, २ हजार ४ सय थान नेपाली सिम कार्ड, १२८ वटा एन्टेना पनि प्रहरीले बरामद गरेको छ । यस कार्यमा अन्य व्यक्तिको पनि संलग्नता हुनसक्ने आंशका गर्दे प्रहरीले अन्य कनेक्सन खोजी गरिरहेको छ ।"
गर्मीबाट बालबालिका बिरामी पर्न थाले,"त्यस्तै केयर सिटी अस्पताल नेपालगञ्जका बाल रोग विशेषज्ञ डा विष्णुकुमार थापाका अनुसार उपचारका लागि प्रत्येक दिन सातदेखि आठ जना मौसमी रुघाखोकी र भाइरल फ्लु भएका बालबालिका आउने गरेका छन् । नेपालगञ्ज : नेपालगञ्जमा अत्यधिक गर्मी बढेपछि बालबालिका बिरामी पर्न थालेका छन्। भेरी अस्पतालका बालरोग विशेषज्ञ डा प्रतिमा खड्का हमालका अनुसार मौसमी रुघाखोकी र भाइरल फ्लुबाट बालबालिका प्रभावित बनेका छन्। उनले अस्पतालको ओपिडीमा दैनिक ५० भन्दा माथिको सङ्ख्यामा बिरामी बालबालिका उपचारका लागि आउने गरेको बताइन्। ती मध्ये चारदेखि पाँच बिरामी बालबालिका भर्ना हुने गरेका छन्। विशेष गरेर बालबालिकामा ज्वरो, रुघाखोकी, झाडापखाला, पेट दुख्ने समस्या देखिएको बालरोग विशेषज्ञ डा प्रतिमाको भनाइ छ। उनले यस मौसमी रुघाखोकी र भाइरल फ्लुबाट जोगिन बालबालिकालाई अनिवार्य माक्सको प्रयोग गर्नुपर्ने, खाना खानुभन्दा अघि राम्ररी साबुनपानीले हात धोएर मात्र खाना खान सुझाव दिइन्। मौसमी फ्लुबाट प्रभावित भएका बालबालिकालाई निको हुन सामान्यता चारदेखि पाँच दिन लाग्ने उनको भनाइ छ। अत्यधिक गर्मीका कारण बढेको मौसमी फ्लुबाट जोगिन घरकै खाना खाने, पानी धेरै पिउने, सफा खाने कुरा मात्र खाने, घाममा नबस्ने र धेरै हिँडडुल नगर्ने सुझाब दिइन्। त्यस्तै केयर सिटी अस्पताल नेपालगञ्जका बाल रोग विशेषज्ञ डा विष्णुकुमार थापाका अनुसार उपचारका लागि प्रत्येक दिन सातदेखि आठ जना मौसमी रुघाखोकी र भाइरल फ्लु भएका बालबालिका आउने गरेका छन् । उनले मौसमी रुघाखोकी र भाइरल फ्लुबाट जोगिन बालबालिकालाई माक्सको प्रयोग अनिवार्य गर्नुपर्ने, खाना खानुभन्दा राम्री साबुनपानीले हात धुने, सुईको प्रयोग गर्ने बताए। बालबालिकालाई बिरामीबाट जोगाउन विद्यालय बन्दले पनि सहयोग पुग्ने उनको भनाइ छ। नेपलागञ्ज कान्ति ओरोग्य अस्पतालका बाल रोग विशेषज्ञ डा रोमा बोराले दैनिक १५ देखि २० जना बिरामी बालबालिका उपचारका लागि आउने गरेको बताए। उनका अनुसार धेरैजसो बच्चामा ज्वरो, रुघाखोकीको समस्या देखिएको छ। खासगरी तीनदेखि आठ वर्षसम्मका बालबालिका बिरामी भएको उनको भनाइ छ । सङ्क्रमणबाट बच्नका लागि बालबालिकालाई सकेसम्म माक्स लगाइदिने, हाँच्छु गर्दा कुहिनाले छापेर गर्न लगाउने, झोलिलो कुरा खुवाउने, घरभित्रै बच्चालाई राख्ने बालरोग विशेषज्ञ डा बेराले सुझाव दिए। अत्यधिक गर्मी बढेपछि बाँकेका अधिकांश विद्यालय बन्द छन् । अत्यधिक मात्रामा गर्मी बढ्दै गएपछि नेपालगञ्ज उपमहानगरपालिका र खजुरा गाउँपालिकाका विद्यालय यही जेठ २१ गते आइतबारदेखि २३ गते मङ्गलबारसम्मका लागि बन्द गरिएको ती पालिकाले जनाएका छन्। आफ्नो क्षेत्रका विद्यालय बन्द गर्न निर्देशन दिएको नेपालगञ्ज उपमहानगरपालिकाका शिक्षा, युवा तथा खेलकुद महाशाखाका उपसचिव गोर्खबहादुर थापाले बताए। उनका अनुसार सामुदायिक, मदरसा र संस्थागत विद्यालयलाई आगामी समयमा हुने बर्खे बिदाबाट कट्टा हुने गरी उक्त तीन दिन विद्यालय बन्द गरिनेछ । 'नेपालगञ्जमा बढेको अत्यधिक गर्मीले पठनपाठनमा कठिनाइ भएको र विद्यार्थी बिरामी पर्न थालेको कुरालाई मध्यनजर गरी यस उपमहानगरपालिकाअन्तर्गत सञ्चालित सम्पूर्ण सामुदायिक (मदरसा समेत) तथा संस्थागत विद्यालयमा आगामी समयमा हुने बर्खे बिदाबाट कट्टा हुने गरी बिदा गर्न भनेका छौँ', उनले भने। जिल्लाका अन्य स्थानीय तह पनि गर्मी बिदा गर्ने तयारीमा रहेका जनाइएको छ। मौसम विज्ञान विभाग नेपालगञ्ज बाँकेका अनुसार नेपालगञ्जको तापक्रम ४० डिग्रीसम्म पुग्ने गरेको छ। रासस"
तनहुँमा कृषकलाई मौरीसहितको घार,"त्यसैगरी म्याग्दे गाउँपालिका४ स्थित छिम्लीस्वाँरा कृषक समूहमा आबद्ध भएका कृषकलाई ४६ वटा मौरीसहितको घार वितरण गरिसकेको सो कार्यालयले जनाएको छ । तनहुँ : कृषि ज्ञान केन्द्र तनहुँले समूहमा आबद्ध भएका कृषकलाई एक सय ५३ मौरीसहितको घार वितरण गरेको छ । आँबुखैरेनी, म्याग्दे, बन्दीपुर गाउँपालिकामा ४६ वटाका दरले र ऋषिङमा १५ वटा गरी कृषकलाई मौरीसहितको घार वितरण गरेको हो । आँबुखैरेनी४ खस्राङ गाउँका कृषक समूहमा आबद्ध २६ कृषकलाई ९० प्रतिशत अनुदानमा ४६ वटा मौरीसहितको घार प्रदान गरेको हो । कृषकलाई मौरीसहित घार, स्ट्याण्ड, पन्जा, धुवादानी, टोपी, महदानीलगायतका आवश्यक पर्ने सामग्री प्रदान गरेको कृषि ज्ञान केन्द्रका कार्यालय प्रमुख कुलप्रसाद तिवारी जानकारी दिए। त्यसैगरी म्याग्दे गाउँपालिका४ स्थित छिम्लीस्वाँरा कृषक समूहमा आबद्ध भएका कृषकलाई ४६ वटा मौरीसहितको घार वितरण गरिसकेको सो कार्यालयले जनाएको छ । ग्रामीण पोषण सुरक्षा कार्यक्रमअन्तर्गत उक्त क्षेत्रका कृषकलाई ९० प्रतिशत अनुदानमा मौरीसहितको घार वितरण गरिएको उनले बताए। त्यसैगरी बन्दीपुर गाउँपालिका२ हलथुम्काका विपन्न, गरिब र न्यून आएका भएका ४६ परिवारलाई मौरीसहितको घार वितरण गरेको छ । विपन्न बस्तीमा मुख्यमन्त्री कार्यक्रमअन्तर्गत ऋषिङ गाउँपालिका४ भीरकोटमा १५ वटा मौरीसहितको घार वितरण गरेको केन्द्रले जनाएको छ । कृषकलाई मौरीपालनतर्फ आकर्षित गर्दै उनीहरुलाई आयआर्जनमुखी बनाउने उद्देश्यले सरकारले कृषकलाई अनुदानमा मौरीसहितको घार वितरण कार्य गर्दै आएको आएको उनले बताए। मह उत्पादन गरी कृषकको आयआर्जनमा सहयोग पुर्याउन मौरीसहितको घार वितरण कार्यलाई प्राथमिकता दिएको केन्द्रले जनाएको छ ।"
गर्मी बढेपछि सुर्खेतका विद्यालय एक साता बन्द,"वीरेन्द्रनगर : सुर्खेतका निजी विद्यालय एक साताका लागि बन्द हुने भएका छन् । अत्याधिक रुपमा गर्मी बढ्न थालेपछि सुर्खेतका निजी विद्यालयले एक साथाका लागि पठनपाठन बन्द गर्ने भएका हुन् । निजी तथा आवासीय विद्यालय अर्गनाइजेसन, नेपाल प्याब्सनको सुर्खेत कार्यसमितिले सुर्खेतका निजी विद्यालयलाई पत्राचार गर्दै एक साताका लागि गर्मी बिदा दिन पत्राचार गरेको छ । सोहीअनुसार विद्यालयमा जेठ २४ देखि ३० सम्म पठनपाठन क्रियाकलाप बन्द हुनेछ। सोमबार बसेको प्याब्सनको जिल्ला कार्यसमिति बैठकले सुर्खेतस्थित सम्पूर्ण निजी विद्यालयमा गर्मी बिदा दिने निर्णय गरेको थियो । अत्यधिक गर्मीका कारण बालबालिकाको स्वास्थ्यमा समस्या सिर्जना हुन सक्ने जोखिम बढेको बताउँदै प्याब्सनले वातावरणमा सुधार आएपछि जेठ ३१ गतेबाट पठनपाठन सुरु गर्ने योजना बनाएको छ ।"
आज देशका यी ठाउँमा हल्का पानी पर्ने,"मौसम पूर्वानुमान महाशाखाका अनुसार गण्डकी, कर्णाली र सुदूरपश्चिम प्रदेशका पहाडी भूभागका थोरै तथा बाँकी प्रदेशका पहाडी भूभागका एकदुई स्थानमा मेघगर्जनचट्याङसहित क्षणिक वा हल्का वर्षाको सम्भावना रहेको छ। काठमाडौं : आज देशका तीनवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार गण्डकी, कर्णाली र सुदूरपश्चिम प्रदेशका पहाडी भूभागका थोरै तथा बाँकी प्रदेशका पहाडी भूभागका एकदुई स्थानमा मेघगर्जनचट्याङसहित क्षणिक वा हल्का वर्षाको सम्भावना रहेको छ। आज राति देशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ।"
बनेपामा गाडीको ठक्करबाट पैदलयात्रुको मृत्यु,काठमाडौँबाट बनेपातर्फ आउँदै गरेको बा४ख ४२९४ नम्बरको गाडीले गए राति सडक छेउमा हिँडिरहेका तेमाल गाउँपालिका९ का ७० वर्षीय छेवाङ तामाङलाई ठक्कर दिएको हो । काभ्रे : काभ्रेपलाञ्चोकको बनेपा नगरपालिका१३ साँगामा गाडीले ठक्कर दिँदा एक पैदलयात्रुको मृत्यु भएको छ । काठमाडौँबाट बनेपातर्फ आउँदै गरेको बा४ख ४२९४ नम्बरको गाडीले गए राति सडक छेउमा हिँडिरहेका तेमाल गाउँपालिका९ का ७० वर्षीय छेवाङ तामाङलाई ठक्कर दिएको हो । सख्त घाइते उनको बनेपास्थित शिर मेमोरियल अस्पतालमा उपचारका क्रममा मृत्यु भएको इलाका प्रहरी कार्यालय बनेपाका प्रहरी नायव उपरीक्षक रेशम बोहराले जानकारी दिए। गाडीका चालकलाई प्रहरीले नियन्त्रणमा लिएर घटनाबारे अनुसन्धान गरिरहेको छ । रासस
प्लास्टिक फोहोरको चपेटामा फेवा ताल,"सरकारले ४० माइक्रोनभन्दा कम तौलका प्लास्टिक झोला निर्मूल पार्ने गरी कानुन ल्याए पनि कार्यान्वयन पक्ष फितलो पोखरा : पोखराको गाईघाट क्षेत्रको प्लास्टिक प्रदूषणले फेवाताल आक्रान्त बनेको छ। विन्ध्यवासिनीबाट आउने भलपानीले सडक वरपर र फिर्के खोलामा फ्याँकिएका प्लास्टिकजन्य फोहोर खोला हुँदै फेवा तालमा पुगेर विसर्जन हुन्छ। बुलौदी फिर्के खोलाले बगाएर प्लास्टिकजन्य फोहोर थुपार्दा ताल सबैभन्दा धेरै प्रदूषण हुन्छ। तालको मुहान क्षेत्रमा पनि सिमसार पुरेर घडेरी बनाउने र बस्ती बस्ने क्रम बढेको छ। यससँगै तालको मुख्य स्रोत हर्पन खोला हुँदै प्लास्टिकजन्य फोहोर तालमा थुप्रने क्रम बढेको छ। सिमसार क्षेत्र पुर्दा त्यही माटो फेवामा पुगेर तालको सतह घट्दो क्रममा छ। वर्षा याममा मुहानमा जाने पहिरो हर्पन हुँदै तालमा पस्दा ताल साँगुरिँदै गएको छ। बियरका बोतललगायत सिसा कवाडीमा बिक्री नहुने भएपछि त्यसले पनि ताल प्रदूषणको चपेटामा परेको छ। ताल किनारमा बियर खाएर बोतल फुटालेर हिँड्नेसम्मका व्यवहारले ताल र सिमसार क्षेत्रमा सिसाबाट हुने प्रदूषण बढेको छ। नागरिकस्तरबाटै जथाभावी रूपमा फोहोर फाल्न हुँदैन भन्ने भावना विकास नहुँदासम्म महानगरपालिका एक्लैले प्लास्टिकजन्य फोहोर नियन्त्रण गर्न सम्भव नहुने पोखरा महानगरपालिकाकी उपमेयर मञ्जुदेवी गुरुङले बताइन्। सरकारले ४० माइक्रोनभन्दा कम तौल भएका प्लास्टिकको झोला निर्मूल पार्ने गरी कानुन ल्याए पनि कार्यान्वयन पक्षमा भने सफलता मिलेको छैन। त्यसैले पनि पोखराका प्राकृतिक स्रोत फेवाताल, सेती नदी, खोलाहरू र अन्य तालहरू प्लास्टिक जन्य प्रदूषणको चपेटामा परेका छन्। कृषि भूमि र खेतबारी प्लास्टिकले ढाकिएको अवस्थामा उत्पादन घट्ने पोखरा महानगरपालिकाका कृषि महाशाखा प्रमुख मनहर कडरिया बताउँछन्। सरकारले यस आर्थिक वर्षको नीति तथा कार्यक्रममा प्लास्टिकको उपयोग कम गराउन मधु तथा गुट्खाको खोलको विकल्पमा कागज वा कपडा हुनुपर्ने भनेको छ। नीति नियम बन्ने तर कार्यान्वयनमा चुक्ने समस्याले वातावरण प्रदूषण बढ्दो क्रममा देखिन्छ। पोखरामा बेलाबेलामा फेवाताल, फिर्के, बुलौदीलगायतका खोला नदी सफा गरिन्छ तर फोहोर जथाभावी फाल्ने क्रम भने अझै घटेको छैन। सचेतना कार्यक्रम गरिन्छ तर स्थानीयले फोहोरको उचित व्यवस्थापनमा ध्यान दिएको भने पाइँदैन। त्यसैले गर्दा पोखराका पानीका स्रोत, खेत, बारी, जंगल चौरहरू प्लास्टिक प्रदूषणको चपेटामा परेका छन्। प्लास्टिक जलाउने समेत गरिन्छ। यसले मानव स्वास्थ्यमा गम्भीर असर पार्ने छातीरोग विशेषज्ञ डा सिपी आचार्य बताउँछन्। प्लास्टिक पोल्दा आउने धुवाँले क्यान्सरजस्ता रोगहरू लाग्ने पनि उनले बताए। प्लास्टिक जन्य फोहोरले मानव स्वास्थ्य, पानी, कृषिभूमि लगायतमा प्रत्यक्ष असर गर्ने भए पनि यसको नियन्त्रण हुन सकेको छैन। फेवातालको सतहमा फैलिएको प्लास्टिक भित्र माछा छिर्दा माछा बेरिएर बाहिर निस्कन नसकेर मरेको अवस्थामा पनि भेटिने गरेको ३९ वर्षदेखि गाईघाट क्षेत्रमा माछा मार्ने पेसा गर्दै आएकी भगवती रनपालले सुनाइन्।"

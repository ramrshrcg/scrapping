शीर्षक,विवरण
जहाँ दूधसमेत बिक्दैन,"कृषि पेसा निरुत्साहित हुनु हो। उत्पादनको क्षेत्रमा निराशा छाउनु हो। त्यस्तो हुनु हुँदैन। हुन दिनु हुँदैन। किसान दूध नबिकेर सडकमा मिल्काउँदै आन्दोलन गर्थे। जमाना मिल्क होलिडेको थियो। तर गाईभैंसीले होलिडे भनेर दूध नदिने कुरा भएन। किसानले नदोहोएर भएन। तर दूध नबिकेपछि किसान सडकमा फाल्थे। त्यस्तो बेला कतिपयका तर्क हुन्थे दूध त घिउ बनाएर राखे हुने। तर एक दिन दुई होइन, सधैं त्यसो गर्ने बर्कत किसानमा हुँदैन र आन्दोलन गर्नु परेको हुन्थ्यो। एक दुईजना किसानले आफ्नै उत्पादन त सम्हाल्न कठिन हुन्छ भने झन् धेरैजनाबाट संकलन गरेको दूधको प्रयोजन भएन र बजार मिलेन भने कुन हालत होला ? दुग्ध विकास आयोजना (डीडीसी)को विराटनगर शाखा त्यही हालतमा छ। दुग्ध पदार्थ बिक्री भएको छैन, भण्डारमा टनका टन दुग्ध पदार्थ थन्किएको छ। अनि थप दूध किसानबाट संकलन गरी कसरी व्यवस्थापन गर्नु ? डीडीसी सरकारी स्वामित्वको संस्था हो। बजार प्रतिस्पर्धी छ। सरकारी स्वामित्वका संस्थाहरू प्रतिस्पर्धात्मक बजारमा खरा उत्रन कमजोरी गर्छन् वा बजार घट्यो भने बजारको खोजी वा निर्यात अथवा अरू उपाय जुराउने सिर्जनशील क्षमता प्रदर्शन गर्न चुक्छन्। डीडीसीको गुणस्तर र साख उत्कृष्ट छ। उपभोक्ता त पाएसम्म डीडीसीकै दूध किन्न मन पराउँछन्। तर सरकारी संस्थानहरूको एउटै र साझा समस्या यसको व्यवस्थापन नै हो। त्यही भएर यो घाटाको दिशामा छ। विराटनगरमा मात्रै किसानबाट संकलित दूधको ३० करोड रुपैयाँ भुक्तानी दिन सकेको छैन। संघ सरकारसँग ऋण लिनुपर्ने अवस्थामा पुगेको छ संस्था। बजार चलेन भने चलायमान बनाउनु कुनै पनि उत्पादकको दायित्व हो। डीडीसीले यथास्थितिमै चल्ने प्रवृत्ति बदलेर बदलिएको बजारमा आफूलाई बिक्ने बनाउने उपाय खोज्नुपर्छ। स्वदेशमा उत्पादन बिक्ने बजार पुग्दैन भने निर्यातै गर्नेसम्मको उपाय रच्नुपर्छ। दूधबाट घिउ र पाउडर दूधमात्रै बनाएर उपाय चलेन भने अरू दुग्ध पदार्थ के हुन सक्छन्, जसको बजार छ, त्यो पनि खोजी गर्नुपर्छ। बजार खोज्नुपर्छ, नभए बनाउन पनि सक्नुपर्छ। डीडीसी थला पर्नु भनेको सीधा असर किसानमा पर्नु हो। किसानको आम्दानीमा तगारो लाग्नु हो। कृषि पेसा निरुत्साहित हुनु हो। उत्पादनको क्षेत्रमा निराशा छाउनु हो। त्यस्तो हुनु हुँदैन। हुन दिनु हुँदैन।"
सरकारको एक वर्ष : जताततै अस्तव्यस्त,"राजनीतिमा अति चलायमान प्रचण्डले कति बेला कोसँग सहमति गर्छन् भन्नेमा सत्तासीन दलकै नेताहरू पनि आशंका व्यक्त गर्छन्। त्यसैकारण कांग्रेससहितको गठबन्धन ५ वर्ष नै ढुक्कले जान्छ भनेर विश्वास गर्ने अवस्था नभएको गठबन्धनका नेताहरू बताउँछन्। काठमाडौं : २०७९ पुस १०। तेस्रोपटक सिंहदरबारको चाबी हातमा लिएपछि प्रचण्डले घोषणा गरेका थिए मेरा लागि यो अन्तिम अवसर हो। देश र जनताका पक्षमा काम गर्नेछु। एक वर्षपछि उनै प्रचण्ड भन्दै छन् अब कामलाई गति दिन्छु। निरन्तरतामा क्रमभंग गर्छु। प्रधानमन्त्री प्रचण्डकै भनाइमा पनि विगत एक वर्षमा देश र जनताले अनुभूत हुने गरी कुनै काम भएन। चौतर्फी आलोचनापछि आफूलाई तातो लागेको अभिव्यक्ति दिन थालेका छन्। केही दिनअघि राज्य व्यवस्था समितिको बैठकमा भनेका थिए अब म सिंहदरबारमै बसेर काम गर्छु। अनुगमन पनि गर्छु। तर, त्यसो भनेको चौबीस घण्टा नबित्दै प्रचण्ड राजधानी बाहिरको कार्यक्रममा देखा परे। एक वर्षको अवधिमा गठबन्धन जोगाउने र दैनिक प्रशासनका नियमित काममा मात्रै सरकार अल्झेको राजनीतिक विश्लेषकहरू बताउँछन्। आर्थिक एवं भौतिक विकास, सुशासन, संघीयता कार्यान्वयन र जनजीवनलाई प्रत्यक्ष फाइदा पुग्ने काम सरकारले गरेन। आश्वासनका पोका व्यवहारमा लागू भएनन्। उल्टै रेशम चौधरी, ल्याह्क्याल लामा, योगराज ढकाल (रिगल)को नियुक्ति र आममाफी प्रकरणमा सरकार आलोचित बन्यो। सुखद र सुरक्षित भविष्य नदेखेर युवाहरू पलायनको क्रम बढ्यो। राष्ट्रिय अर्थतन्त्र संकटमा पर्दा उद्योगीव्यवसायीमा निराशा छायो। समग्रमा भन्दा प्रचण्डको एक वर्षे कार्यकाल यसपटकलाई यस्तै भयो भने झै भयो। १ गठबन्धनमै असन्तुष्टि, सुशासनमा विकृति प्रधानमन्त्री कार्यालयका अनुसार यो वर्षको नीति तथा कार्यक्रम र बजेटमा १ हजार ६ सय क्रियाकलाप पूरा गर्ने प्रतिबद्धता थियो। तर सुरु भए जम्मा १५ वटा। यसबाटै स्पष्ट हुन्छ सरकारको गति। सुशासनका पक्षमा पनि सरकारले उल्लेखनीय काम गर्न सकेन। त्यसैकारण गठबन्धनको प्रमुख ठूलो दल कांग्रेसका नेताहरूले बारम्बार सरकार परिवर्तनको कुरा उठाइरहेका छन्। कांग्रेस नेता शेखर कोइराला, महामन्त्री गगन थापालगायतका नेताहरू प्रचण्ड नेतृत्वको विकल्प नखोजिए मुलुक उभो नलाग्ने धारणा सार्वजनिक गरिरहेका छन्। गठबन्धनको अर्को दल जसपा पनि सरकारका कार्यशैलीप्रति असन्तुष्टि जनाइरहेको छ। रेशम चौधरी र योगराज ढकाल (रिगल)लाई आममाफी दिने तथा ल्याह्क्याल लामाको नियुक्ति प्रकरणले त सुशासनको सरकारी रटानको खिल्ली नै उडायो। सरकारले जनताको विश्सास जित्न नसक्दा अराजक समूहले स्थान पाएका थिए। २ ठूला मुद्दामा हात हाल्यो, अलपत्र छोड्यो ललिता निवास, नक्कली भुटानी शरणार्थी, सुनकाण्ड जस्ता केही ठूला प्रकरणमा सरकारले हात हाल्यो। भ्रष्टाचार नियन्त्रणमा सरकार अघि बढेको भन्दै जनताले प्रसंशा पनि गरे। तर, सरकारले ती प्रकरणलाई कमजोर बनाउने, राजनीतिक रंग दिने र आफ्नालाई जोगाउने धन्दा चलाएपछि जनतामा झन् निराशा छायो। त्यसैकारण केही दिन चर्चामा आएका भ्रष्टाचारका ठूला काण्ड त्यसै सेलाए। ३ मन्त्री हराए, काम सुस्त एक वर्षे कार्यकालमा अधिकांश मन्त्रीले जागिर खाए। देश र जनताका पक्षमा देखिने र अनुभूत हुने गरी कुनै पनि मन्त्रीबाट काम भएन। मन्त्रीका कार्यशैलीप्रति स्वयं प्रचण्ड पनि असन्तुष्ट छन्। त्यसैकारण प्रचण्डले अब मन्त्री फेरेर कामलाई गति दिने बताइरहेका छन्। मलखाद, उखुको भुक्तानी, मिटरब्याज पीडित, लघुवित्त पीडितका समस्यालाई सम्बन्धित मन्त्रीले समाधान गर्न नसक्दा सर्वसाधारणमा मन्त्रीप्रतिको विश्वास हराउँदै गएको छ। ४ अर्थतन्त्र संकटमै, सरकारी खर्च न्यूनइन्डिकेटरले अर्थतन्त्र सबल देखाउँछ। तर, मुलुकको अर्थतन्त्रको अवस्था नाजुक छ। न कुनै उद्योगकलकारखाना खुलेका छन्, न त रोजगारी नै सिर्जना भएका छन्। बजारमा माग नभएको भन्दै उद्योगी व्यवसायी निराश छन्। तर, अर्थतन्त्रलाई सुदृढ र चलायमान बनाउने विषयमा सरकार संवेदनशील पनि देखिएको छैन। विकास खर्चको गति कछुवाकै चालमा छ। आर्थिक वर्षको ५ महिनामा १३ प्रतिशत पनि विकास खर्च भएको छैन। त्यसैकारण अर्थतन्त्र चलायमान बन्न नसकेको अर्थविद्हरू बताउँछन्। अर्कोतिर, राष्ट्रिय गौरवका आयोजना निर्माणको गति पनि निकै सुस्त छ। निर्माण सम्पन्न भएर पनि पोखरा र भैरहवा अन्तर्राष्ट्रिय विमानस्थल सञ्चालन हुन सकेका छैनन्। राष्ट्रिय गौरवकै अर्को आयोजना मेलम्चीको पानी धारामा नआउँदा उपत्यकावासी आन्दोलित छन्। ५ संघीयता कार्यान्वयन कानुन निर्माणमा उदासीन संघीयता कार्यान्वयनमा आएको ८ वर्ष भयो। तर, निजामती कर्मचारी, माध्यमिक शिक्षा जस्ता विधेयक बन्न सकेका छैनन्। अन्तिम चरणमा पुगेको निजामती सेवासम्बन्धी उल्टै सरकारले संसद्बाट फिर्ता लियो। त्यसैकारण मुलुकको स्थायी सरकार भनिने निजामती प्रशासनमा संघीयता आउन सकेको छैन। सरकारले ऐन बनाउन नसक्दा अधिकार नपाएको भन्दै प्रदेश सरकारहरू आक्रोशित छन्। प्रहरी समायोजनमा सरकार उदासीन भएको उनीहरूको आरोप छ। केन्द्रले अधिकार हस्तान्तरण नगरे आन्दोलनमा उत्रिने धम्की दिइरहेका छन्। ६ संक्रमणकालीन न्याय छलफलकै क्रममा प्रधानमन्त्री प्रचण्ड र कांग्रेस सभापति शेरबहादुर देउवाबीच एउटा एजेन्डामा सहमति छ जतिसक्दो चाँडो संक्रमणकालीन न्यायलाई टुंगोमा पुर्याउने। त्यसकै लागि कानुनका जानकार गोविन्द बन्दीलाई ६ महिने मन्त्री पनि बनाइयो। तर, यो विषय टुंगिएन। कार्यकालको एक वर्ष बित्न लागेपछि प्रधानमन्त्री प्रचण्ड संक्रमणकालीन न्याय निरुपणका लागि दलसँग छलफलमा जुटेका छन्। तर, सरकारले त्यससम्बन्धी विधेयक संसद्मा अझै पेस गर्न सकेको छैन। जसका कारण १० वर्षे सशस्त्र द्वन्द्वका पीडितले न्याय पाउन सकेका छैनन्। यो विषयको छिटो निरुपण गर्न अन्तर्राष्ट्रिय समुदाय र मानव अधिकारसम्बन्धी संघसंस्थाले सरकारमाथि निरन्तर दबाब बढाइरहेका छन्। ७ परम्परागत शैली, प्रधानमन्त्री एक्लो प्रधानमन्त्री प्रचण्डले भाषणमा नछुटाउने शब्द हो छलाङ। आफ्नो नेतृत्वमा सरकार बनेपछि उनले सरकारले सबैतिर छलाङ मार्ने उदघोष गरेका थिए। तर, मुखले जति आश्वासन दिए पनि उनी नेतृत्वको सरकार परम्परागत शैली भन्दा माथि उठ्न सकेन। जनतालाई सेवा सुविधा दिने, विकास निर्माणलाई गति दिने, सुशासन कायम गर्ने र अर्थतन्त्रलाई सुदृढ बनाउने दिशामा सरकारले कुनै छलाङ मार्न सकेन। आफूलाई साथ दिने दरिलो टिम बनाउन नसकेको आरोप प्रचण्डमाथि लाग्ने गरेको छ। ८ सुशासन गफमै, भ्रष्टाचार उस्तै ट्रान्सपरेन्सी इन्टरनेसनलका अनुसार मुलुकमा भ्रष्टाचारको ग्राफ बढ्दै गएको छ। सरकार, न्यायालय र संसद्मा भ्रष्टाचार बढेको प्रतिवेदन उसले सार्वजनिक गरेको थियो। सरुवाबढुवा, ठेक्कापट्टा, राजनीतिक नियुक्तिमा भ्रष्टाचार लेनदेनका काण्ड सार्वजनिक भइरहेका छन्। त्यति मात्र होइन, न्यूनतम सेवा सुविधा लिन पनि सरकारी अड्डामा घुस दिनुपर्ने बाध्यताबाट सर्वसाधारण आक्रान्त छन्। त्यसैकारण सरकारले सुशासनको जति गफ दिए पनि जनताले पत्याउने अवस्था छैन। ९ राजनीतिमा अस्थिर, जता पनि ठिक्क प्रधानमन्त्री प्रधानमन्त्री प्रचण्डप्रति गठबन्धनकै दलहरू पनि विश्वस्त छैनन्। सुरुमा एमालेको काँध चढेर सत्तामा पुगेका प्रचण्डले क्षणभरमै काँध फेरेका थिए। राजनीतिमा अति चलायमान प्रचण्डले कति बेला कोसँग सहमति गर्छन् भन्नेमा सत्तासीन दलकै नेताहरू पनि आशंका व्यक्त गर्छन्। त्यसैकारण कांग्रेससहितको गठबन्धन ५ वर्ष नै ढुक्कले जान्छ भनेर विश्वास गर्ने अवस्था नभएको गठबन्धनका नेताहरू बताउँछन्। आफूलाई अप्ठ्यारो पर्दा जोसँग पनि सत्ताका लागि सहकार्य गर्न प्रचण्ड माहिर मानिन्छन्। १० मित्रराष्ट्र कोही चिढिने, कोही नपत्याउने प्रधानमन्त्री दाहालले भारत, चीन, अमेरिका, कतारलगायतका देशको भ्रमण गरे। छोटो समयमा सबैभन्दा बढी विदेश भ्रमण गर्ने अग्रपंक्तिमा प्रचण्ड पर्ने गरेको आरोप पनि छ। तर, उनले दुई ठूला छिमेकीसँग सन्तुलनको व्यवहार देखाउन नसकेको आरोप छ। विपक्षी एमाले अध्यक्ष केपी ओलीले त चीनको सहयोग लिन सरकार डराउने गरेको सार्वजनिक आरोप नै लगाए। भारत, अमेरिकालगायतका देशले पनि प्रचण्ड सरकारलाई पूर्णरूपमा विश्वास नगरेको कूटनीतिका जानकारहरू बताउँछन्। जनतालाई सेवा दिन चुक्यो  विश्वप्रकाश शर्मा, महामन्त्री, नेपाली कांग्रेस जनतालाई सेवा सुविधा (सर्भिस डेलिभरी) मा सरकारले सकारात्मक सन्देश दिनुपर्थ्यो। त्यो भएन। भ्रष्टाचारको फाइल खोल्ने प्रयास गर्नु सरकारको प्रशंसनीय काम थियो। भूकम्प जानेबित्तिकै सरकारको लिएको पहलकदमी राम्रो थियो। तर, पुननिर्माणमा ढिलाइ भयो। अस्थायी टहरा बनाउने काम पनि टुंग्याउन सकेको छैन। यस्ता विषयका कारण सरकारले आलोचना पाउँछ। इजरायलबाट विद्यार्थी ल्याएको काम प्रशंसनीय थियो। तर, रुसको सेनामा काम गरिरहेकाहरूले गुहार माग्दा पनि सरकारले स्वदेश ल्याउने कुनै पहल गरेको छैन। अर्थतन्त्र बिग्रेको भन्दै अलिक अगाडि सरकारको आलोचना भएको थियो। अहिले शोधनान्तर बचतमा गएको अवस्था छ। सेयर मार्केटमा पनि सुधारको संकेत देखिएको छ। कतिपय सकारात्मक काम पनि हुँदै गएका छन्। त्यसैले मिश्रित ढंगले सरकारको समीक्षा गर्नुपर्छ। सरकारले सबै राम्रो गरेको छ, भन्न सकिन्न। आममाफी दिने कुरामा सरकारले गल्ती गरेको छ। सरकारका कामलाई सम्पूर्ण रूपले नराम्रो भएको छभन्दा अन्याय होला। सरकारले राम्रो काम गरेर वाह वाह भएको छ भन्नु पनि उपयुक्त नहोला। सरकार असफलताको बाटोमा राजेन्द्र गौतम , प्रचार विभाग प्रमुख, नेकपा एमाले गठबन्धन सरकारले जे काम गर्छु भनेर सार्वजनिक प्रतिबद्धता गरेको थियो त्यो कामचाहिँ गर्न नै सकेन। अहिलेको आर्थिक अवस्था धराशायी बन्दै गइरहेको छ। ऋण खोजेर कर्मचारीलाई तलब खुवाउनुपर्ने अवस्था छ। सुशासनको आँखाबाट हेर्दा भ्रष्टाचार न्यूनीकरण र नियन्त्रण गर्नका निम्ति अगाडि बढ्छु र मुलुकमा सुशासन कायम गर्छु भन्ने जुन खालको उद्धोष थियो, त्यो भएन। हाम्रो समाजमा जुन खालका साँस्कृतिक मूल्य मान्यताहरू थिए। ती पनि क्रमशः अबमूल्यन हुँदै गइरहेको अवस्था छ। समाजमा अराजकता सिर्जना भइरहेको छ। सरकारले उपयुक्त डेलिभरी दिन सकेको छैन। रोजगारी दिन सकेको छैन। सरकारको समग्र पक्षको मूल्यांकन गर्दा अपेक्षित परिणाम दिन सकेन। सरकार असफलताको दिशातर्प अगाडि बढेको भन्ने हाम्रो पार्टीको निष्कर्ष हो। सरकार सुशासन कायम गर्न, आर्थिक समृद्धि ल्याउनका निमित्त कुनै पनि आयोजना सञ्चालनमा छैनन् विकास आयोजना ठप्प प्रायः छ्न। अहिले भर्खरै मध्यपहाडी लोकमार्गको यात्रा गरेर आउँदा सरकारले छुट्ट्याएका बजेट समयमा नआउँदा लोकमार्गले पूर्णता पाउन सकेको छैन। बजेटप्राप्त नभएर आयोजना सञ्च्चालन हुन सकेको छैन। गठबन्धन जुन तामझाम र उद्देश्यका साथ गठन भयो त्योअनुसार काम हुन सकेनन्। सरकारले आफ्नो औचित्य प्रमाणित गर्न सकेको छैन। सरकार असफल छ। सरकार सफल देव गुरुङ , महासचिव, माओवादी केन्द्रसंसद्को गणित नै पेचिलो छ। सरकार बनाउन गठबन्धन बनाउनैपर्छ। सरकारको मूल्यांकन गर्दा प्रचलित कानुन, ब्युरोक्रेसीको संयन्त्र र स्रोत साधनको उपलब्धताको मूल्यांकन गर्नुपर्ने हुन्छ। प्रधानमन्त्री एक्लो कोही पनि हैन। सिंगो मन्त्रिपरिषद्को मूल्यांकन गर्नुपर्छ। समग्र संरचनाको नाम राज्य हो। अहिले निशंकोच भन्नुपर्छ सरकारको एक वर्षे कार्यकाल सफल भएको छ। गति नै भएन जगन्नाथ खतिवडा, प्रवक्ता, एकीकृत समाजवादी भने जति काम गर्न सकिएन भनेर प्रधानमन्त्री आफैं भनी राख्नुभएको छ। मुलुकको अर्थतन्त्र नेताको कारण मात्र बिग्रेको होइन। रुस र युक्रेनको युद्ध यसको प्रमुख कारण हो। अन्तर्राष्ट्रिय समुदायमा ठूलो व्यापारिक मन्दी र नेपालको आयात मुखी अर्थतन्त्र यी तीन कुरा सँगै जोडिएका छन्। अर्को कुशासनको कुरा छँदै छ।। केही गर्छ कि भनेर आस गरेको सरकारले भ्रष्टाचारमा संलग्नता पुष्टि भएका केही व्यक्तिलाई उन्मुक्ति दियो। जनताको आशा त्यही मर्यो। संस्थागत भ्रष्टाचार मौलायो। जरो जस्ताको त्यस्तै रहन दिन हाँगा काँटे भनेर प्रधानमन्त्री मख्ख हुनुभएको होला। त्यो ठूलो कमजोरी हो। प्रधानमन्त्रीले गर्न नसकेको भनेको निर्यातमुखी अर्थतन्त्र बनाउनसक्नु भएन। कुशासनलाई सुशासनमा वृद्धि गर्न सक्नुभएन। सरकारको राम्रो पक्ष भनेको धेरैवटा दल सामेल भएर धेरै एजेन्डा र विचार एक ठाउँ ल्यायो। तर, सरकारले सही प्रयोग गरेर गति लिन सकेन। प्रधानमन्त्री हौसिएर मसँग समय छैन, यो गर्छु त्यो गर्छु, भन्नुहुन्छ। तर, परिणाम कुनै पनि काममा देखिएको छैन। जनताको आशाअनुसार काम भएन चित्रबहादुर केसी , अध्यक्ष, राष्ट्रिय जनमोर्चा सरकारको एक वर्ष गठबन्धन बनाउनेमै बित्यो। संघीयताको भार चाहेर पनि यिनीहरूले बोक्न सक्दैनन्। नेपालका शासक, प्रशासकको स्थिति, नेपालको भूगोल, अर्थतन्त्र, भौगोलिक अवस्थितिका अनुसार संघीयता कार्यान्वयन गर्न टाउको फोडेर लागे पनि प्रधानमन्त्रीले सक्नुहुन्न। हाम्रो पार्टीले सुरुका दिनदेखि भन्दै आएको हो। यो सरकारले गर्न सक्ने काम भनेको जनतालाई सुशासन दिने, भ्रष्टाचार नियन्त्रण गर्ने, राष्ट्रियताको संरक्षण गर्ने हो। तर, सक्ने काम पनि जनताले आशा गरे जति गर्न सकेनन्। केही भ्रष्टाचारीलाई कारबाही त भयो, तर जनताले कडा कारबाही चाहन्थे त्यो भने हुन सकेन। सबै पार्टीका आ आफ्नै स्वार्थ र चाहना छन्। संसदीय सीमाभित्र गर्न सक्ने काम पनि भएको देखिएन। आशावादी थिए जनता त्यो हुन सकेन। राजनीति पार्टीबाट सत्ता र स्वार्थलाई केन्द्रमा राख्ने काम भएको छ। ७८ सिट भएकालाई नेतृत्व गर्न नदिने ३२ सिटेलाई नेतृत्व गर्न दिइयो। ७८ वालाले विभिन्न माग पूरा गराउन लाग्ने परिपाटी छ। सरकार त्यही प्रवृत्तिबाट गल्छ। लगानीको वातावरण नै बिग्रियोडा रघुवीर बिष्ट, अर्थविद् राजनीतिक हिसाबले मुलुकमा स्थिरता देखिन्छ। तर, आर्थिक हिसाबले नकारात्मक अवस्था छ। बाहिरी अर्थतन्त्र राम्रो छैन। नयाँ रोजगारी सिर्जना हुन सकेको छैन। देशप्रति युवाहरूको आशा मरेको छ। दैनिक हजारभन्दा बढी युवा बिदेसिएका छन्। यो जति नकारात्मक अवस्था अरू के हुन सक्छ ? लगानीको वातावरण बिग्रेको छ। भएका लगानीकर्ताको पनि मनोबल गिरेको छ। नयाँ लगानीकर्ता आउने वातावरण अति नै कम छ। बजेटमा जुन लक्ष्य लिइएको थियो, त्यसमा सरकार असफल भएको छ। बजार भाउ एकदमै अकासिएको छ। यो वर्ष देशको सिंगो अर्थतन्त्र मात्र नभई सरकारको अर्थतन्त्रमा पनि मन्दी छाएको छ। राजस्व पनि उठ्न सकेको छैन। गुड गभर्नेन्सको कमीकमजोरीका कारण पनि लक्ष्य गरिएको राजस्व उठ्न नसकेको हो। सरकारका नयाँ योजना र परियोजनामा पनि उत्साह देखिँदैन। भ्रष्टाचार र चुहावट एकदमै संस्थागत हुँदै गएका छन्। जताततै राजनीति हाबी छ। सुशासनको क्षेत्रमा एकदमै कमजोरी छ। खुला अर्थतन्त्र भनिए पनि व्यवहारमा त्यस्तो छैन। राज्य प्रणालीमै समस्या टंक कार्की, पूर्वराजदूत राज्य प्रणालीमै समस्या छ। ०६२६३ देखि नै सेवा प्रदायकमै समस्या देखिएको हो। हाम्रो प्राथमिकताअनुसार आर्थिक र सामाजिक विकासका काममा जुन गति दिनुपर्थ्यो, त्यो अहिलेको सरकारले मात्र हैन कुनै पनि सरकारले गरेनन्। अहिलेको सरकारमाथि मात्र दोष थोपर्नुको अर्थ छैन। हाम्रो जस्तो देशमा आधुनिक कृषि प्रणालीमा सरकार फोकस हुनुपर्थ्यो। त्यतातिर सरकारको ध्यान जान सकेको छैन। हामीसँग भएको दुर्लभ साधन स्रोतको प्रयोग हुन सकेको छैन। संरचनामा परिवर्तन गर्नतर्फ सरकारको ध्यान छैन। हाम्रा प्राथमिकतामा गाउँमा मन्दिर बनाउने, पशुपतिमा पूजा गर्ने जस्ता विषय छन्। भारत र चीन जस्ता अर्थतन्त्रका उदयमान राष्ट्रहरूको तानातानीमा नलागी हाम्रा समस्या हामी नै समाधान गर्न सक्छौं। भारत र चीनसँग गरिएका एग्रिमेन्ट कहिल्यै समयमा कार्यान्वयन हुन सकेका छैनन्। भारत र चीन तटस्थ बसिरहेको बेला हामीलाई रुस युक्रेन युद्धका विषयमा बोल्न किन हतार परेको ? रुसको निन्दा गर्दैमा नेपालले के पाउने ? र, के नपाउने ? कूटनीतिक विषयमा निर्णय गर्ने कुरामा सरकारले बेलैमा ध्यान दिनुपर्छ। सरकारलाई पास नम्बर मात्रै डालोकराज बराल, राजनीति विश्लेषक सरकारले अलिकति गर्न खोजेको देखिन्छ। भ्रष्टाचारका केही ठूला काण्ड र भुटानी शरणार्थी प्रकरणमा केही काम गर्यो। यी विषयमा गर्न खोज्दा खोज्दै विविध कारणले ब्रेक लाग्न गयो। तर, जनताका पीरमर्का बुझ्ने र सर्भिस डेलिभरीमा सरकार कमजोर देखियो। भारतले १० हजार बिजुली किन्ने लगायतका साधारण कुरामा सहमति भयो, त्यो सकारात्मक हो। महाकाली सन्धिको २८३० वर्ष भइसक्यो। ३ महिनामा डीपीआर बनाउने भनियो, यत्तिकै अल्झियो। विकासका योजनामा पूर्ण गतिशीलता आएको छ। विकास निर्माणका काममा पनि सरकार चुकेको छ। भारतसँग सम्बन्धमा सुधार, संयुक्त राष्ट्रंघका महासचिवको नेपाल भ्रमण, जलवायु परिवर्तनको सम्मेलनमा नेपालका समस्याको उजागर गर्नुलाई सरकारको उपलब्धि मान्न सकिन्छ। अरू कुरा पुरानै रूपमा चलेका छन्। गठबन्धनको सरकारले गरेको यत्ति नै ठूलो उपलब्धि हो। यसअघिका सरकारले पनि गफै लगाएका हुन् के नै गरेका थिए र ? त्यसकारणले यो गरेन, उ गरेन भन्न मात्र सकिँदैन। मैले दिनुपर्दा पास नम्बर सम्म सरकारलाई दिन सक्छु।"
कोटा नछुट्याएको भन्दै मधेस प्रदेश लोकसेवाविरुद्ध थाकसले दियो रिट,"काठमाडौं : थारू कल्याणकारिणी सभा (थाकस)ले थारू समुदायलाई आरक्षण व्यवस्था नगरेको भन्दै मधेस प्रदेश लोकसेवाविरुद्ध रिट दर्ता गरेको छ। थाकसले उच्च अदालत राजविराजमा उक्त रिट दर्ता गराएको हो। थाकसको तर्फबाट अधिवक्ता अजय चौधरीले उच्च अदालत राजविराजमा रिट दर्ता गराएका हुन्। मधेस प्रदेशले थारू समुदायको लागि ५ प्रतिशत आरक्षणको व्यवस्था गरेको छ। प्रदेश निजमती सेवा ऐनअनुसार मधेसीलाई ५४, दलितलाई १७, मुस्लिमलाई १२, आदिवासी जनजातिलाई ६, थारूलाई ५, आर्थिकरूपले विपन्न खस आर्यलाई ४ र अपांगलाई २ प्रतिशतको आरक्षण व्यवस्था गरेको छ। कानुनमा स्पष्टरूपमा आरक्षण व्यवस्था गरिए पनि पटकपटक पदपूर्ति आह्वान गर्दासमेत थारू समुदायलाई आरक्षण उपलब्ध नगराएको थाकसको आरोप छ। यससम्बन्धी मुद्दा हेर्दै आएका थाकसका प्रतिनिधि कुछतनारायण चौधरीले अघिल्ला तीन वटा विज्ञापनमा मधेस प्रदेशले थारू समुदायलाई कोटा नछुट्याएको बताए। 'पछिल्ला तीन वटा विज्ञापन आह्वान हुँदासमेत थारूलाई कोटा छुट्याएको पाइएन। त्यसैकारण मधेस प्रदेश लोकसेवाविरुद्ध रिट दर्ता गराएका छौं,' उनले भने। उक्त रिटको पेसी पुस ११ गते बुधबारलाई तोकिएको छ। यसअघि सर्वोच्च अदालतले ९ महिनाभित्र कानुन बनाएर थारू समुदायलाई आरक्षण व्यवस्था गर्न परमादेश जारी गरेको थियो। त्यसको समयसीमा माघ ४ गते सकिँदैछ। तर हालसम्म संघीय निजामती विधेयक संसदमा दर्ता हुन सकेको छैन।"
टीआरसीलाई आगामी संसद बैठकमा अगाडि बढाउने शीर्ष नेताहरूबीच समझदारी,"काठमाडौं : संक्रमणकालीन न्यायसम्बन्धी विधेयक (टिआरसी)लाई आगामी संसद बैठकमा अगाडि बढाउने तीन दलका शीर्ष नेताहरूबीच समझदारी बनेको छ। सोमबार बालुवाटारमा बसेको नेपाली कांग्रेस, नेकपा एमाले र नेकपा माओवादी केन्द्रका शीर्ष नेताहरूबी समझदारी बनेको हो। प्रमुख प्रतिपक्षी दलका सचेतक महेश बर्तौलाले सरकार पीडितलाई न्याय दिनेगरी कानुन बनाउने तयार देखिएकाले यसलाई आगामी संसद बैठकमा लैजाने सहमति बनेको बताए। 'टीआरसीलाई निष्कर्षमा पुर्याउनुपर्ने यो देशको साझा दायित्व हो। एमाले त्यसको लागि तयार छ। तर, हामीले पहिल्यैदेखि टीआरसीलाई पीडित केन्द्रित कानुन बनाउनुपर्ने जोड दिँदै आएको छ। सरकार त्यसमा तयार देखिएको छ। आगामी संसद बैठकमा टीआरसी विधेयक अगाडि बढ्छ,' उनले भने। पीडित केन्द्रित कानुन बनाउने विषयमा सरकार पहिलोपटक लचिलो देखिएको सचेतक गिरीले बताए। सरकार मनैदेखि पीडितको पक्षमा कानुन बनाउन तयार हुनुपर्ने उनको भनाइ छ। 'सरकार पीडितको पक्षमा छ कि छैन भन्ने हाम्रो प्रश्न हो। पीडितलाई केन्द्रमा राखेर उनीहरूले न्याय पाउने कुरामा सुनिश्चितता दिन सरकार मनैदेखि तयार छ भने एमाले सरल ढंगले अगाडि बढ्छ,' उनले भने। उनले क्रूर हत्यालगायातका विषषयमा कानुनमा कसरी सम्बोधन गर्ने विषयमा खुला छलफल हुनुपर्ने बताए। उनले कानुन बनाइसकेपछि त्यसलाई कसरी कार्यान्वयनमा लैजाने विषयमा पनि छलफल हुनुपर्ने बताए। 'कानुन बनाउने कुरामात्र होइन। कानुन बनेलगत्तै आयोग बनाएर यसलाई पूर्णरूपले कसरी टुंग्याउने भन्ने विषय पनि छ। यसमा राजनीतिक दलहरूबीच समझदारी हुन जरुरी छ। राजनीतिक दलबीच समझदारी बिग्रियो भने यो पनि बिग्रिन्छ भन्ने हाम्रो ठम्याई हो,' उनले भने। बैठकमा प्रधानमन्त्री पुष्पमल दाहाल, नेपाली कांग्रेसका सभापति शेरबहादुर देउवा र नेकपा एमाले अध्यक्ष केपी शर्मा ओली सहभागी थिए। बैठकमा तीनै दलका दोस्रो तहका नेताहरूसमेत सहभागी थिए। प्रधानमन्त्री दाहालले आइतबार पनि टीआरसीका विषयमा शीर्ष नेताहरूसँग छलफल गरेका थिए।"
प्रधानमन्त्री दाहालको राष्ट्रका नाममा सम्बोधन गर्ने समय ५ बजेलाई सारियो,काठमाडौं : प्रधानमन्त्री पुष्पकमल दाहालले भोलि (मंगलबार) राष्ट्रका नाममा सम्बोधन गर्ने समय परिवर्तन भएको छ। प्रधानमन्त्री दाहालले मंगलबार साँझ ५ बजे राष्ट्रका नाममा सम्बोधन गर्ने भएका हुन्। प्रधानमन्त्रीका प्रेस सल्लाहकार गोविन्द आचार्यले समय परिवर्तन भएको पुष्टि गरे। प्रधानमन्त्री दाहालको व्यवस्तताले गर्दा यसअघि ३ बजे निर्धारण गरिएको समय ५ बजेलाई सारिएको आचार्यले अन्नपूर्णसँग भने। दाहाल प्रधानमन्त्री भएको एक वर्ष पुगेको अवसरमा सम्बोधन गर्न लागेका हुन्। उनले गत वर्षको पुस १० गते तत्कालीन राष्ट्रपति विद्यादेवी भण्डारीसमक्ष प्रधानमन्त्री पदका लागस दाबी पेस गरेका थिए।
कैफियत खुलाएर उम्मेदवार सिफारिस गर्ने लुम्बिनी कांग्रेसको निर्णय,"अर्घाखाँची : नेपाली कांग्रेस लुम्बिनी प्रदेशले राष्ट्रिय सभाको निर्वाचनका लागि कैफियत खुलाएर केन्द्रमा उम्मेदवारको नाम सिफारिस गर्ने भएको छ। दाङमा रहेको नेपाली कांग्रेसको प्रदेश कार्यालयमा आज बसेको नेपाली कांग्रेस लुम्बिनी प्रदेश संसदीय दलको बैठकले राष्ट्रिय सभाका लागि जिल्लाबाट आएका उम्मेदवारका नाममा कैफियत खुलाएर सबै नाम सिफारिस गर्ने निर्णय गरेको कांग्रेस लुम्बिनी प्रदेशका प्रवक्ता प्रचण्ड बिक्रम न्यौपानेले जानकारी दिए। पूर्वी रुकुमबाहेक प्रदेशका ११ वटै जिल्लाबाट सिफारिस भएर आएका १ सय २३ जना उम्मेदवारको नाम सबै केन्द्रमा सिफारिस गर्ने तर सबै उम्मेदवारको हालको अवस्था, गत निर्वाचनमा खेलेको भूमिका लगायतका पृष्ठभूमि खुलाएर मात्र नाम सिफारिस गर्ने निर्णय गरेको हो। नेपाली कांग्रेसका लुम्बिनी प्रदेश सभापति अम्बर सिंह पुनको अध्यक्षतामा बसेको बैठकले सरकार र पाटी बीचको सम्बन्ध सुमधुर बनाएर लैजाने पनि निर्णय गरेको प्रवक्ता न्यौपानेले जानकारी दिए। बैठकमा लुम्बिनी प्रदेशका मुख्य मन्त्री डिल्ली चौधरीको पनि सहभागिता रहेको थियो।"
वडाध्यक्षले श्रीमतीको नाममा निकुञ्जमै खोले बगैँचा,"बाजुरा : खप्तड छेडेदह गाउँपालिका१ का वडाध्यक्ष वीरबहादुर रावलले खप्तड राष्ट्रिय निकुञ्ज अतिक्रमण गरेर आफ्नो निजी ओखर र स्याउ बगैँचा बनाएका छन्। अध्यक्ष रावलले खप्तड राष्ट्रिय निकुञ्जभित्रको वन क्षेत्र अतिक्रमण गरी श्रीमतीका नाममा रहेको खप्तडबाबा बहुउद्देस्यीय कृषि तथा पशुपन्छी फर्म सञ्चालन गर्दै आएको स्रोतले जनाएको छ। निकुञ्ज क्षेत्रसँगै जोडिएको केही भाग अध्यक्ष रावलको नाममा भए पनि बाँकी भूभाग खप्तड राष्ट्रिय निकुञ्जको मध्यवर्ती वन क्षेत्र रहेको खप्तड राष्ट्रिय निकुञ्जको कार्यालय बाजुराले जनाएको छ। नाप जाँच गर्दा अतिक्रमण भएको देखिएपछि स्थलगत अवलोकन गरेर रिपोर्ट पठाएकाले अनुसन्धानको क्रममा रहेको छ। खप्तड राष्ट्रिय निकुञ्जको कार्यालयलाई अतिक्रमित वन क्षेत्रको चार किल्लासहित क्षेत्रफल एकीन गर्न जिल्ला नापी कार्यालय बाजुरालाई अनुरोधसमेत गरेको छ। जिल्ला नापी कार्यालय बाजुराका अनुसार खप्तड राष्ट्रिय निकुञ्जको प्राविधिक संयुक्त टोलीले सो अतिक्रमित वन क्षेत्रको अनुगमनसमेत गरिएको जिल्ला नापी कार्यालयका कार्यालय प्रमुख सुरेश विश्वकर्माले बताए। प्राविधिक टोलीले गरेको अनुगमनका अधारमा केही भूभाग वडाध्यक्ष रावलको भए पनि बाँकी भूभाग सार्वजनिक वन क्षेत्र भएको बताए। अतिक्रतिम वनको क्षेत्रफल धेरै ठूलो भएकाले नापी कार्यालय बाजुरासँग भएको प्रविधिले नाप्न सम्भव नरहेको प्रमुख विश्वकर्माले बताए। उनले भने, 'आफूसँग फिता थियो, त्यो फिताले नाप्न असभ्व भएको बताउनुभयो।' अध्यक्ष रावल आफ्नो श्रीमती यसोदा रावलको नामा खप्तडबाबा बहुउद्देस्यीय कृषि तथा पशुपन्छी फर्म सञ्चालन गरी सुदूरपश्चिम प्रदेश र जिल्ला कृषि ज्ञान केन्द्रबाट पटकपटक अनुदानका कार्यक्रम ल्याएर राष्ट्रिय निकुञ्जको वन क्षेत्रमा रोपिएका छन्। वर्षेजि सरकारी अनुदान लिँदै निकुञ्जलाई निजीकरण गरेर फर्म सञ्चालन गरेको भन्दै अख्तियारमा उजुरीसमेत परेको छ। उजुरीपश्चात खप्तड राष्ट्रिय निकुञ्जलाई पत्राचार गर्दै वडाध्यक्ष रावलकी श्रीमती यसोदा रावलले खप्तडबाबा बहुउद्देस्यीय कृषि तथा पशुपन्छी फर्मको क्षेत्रफलको जाँचबुझका लागि पत्राचार गरेको छ। खप्तड राष्ट्रिय निकुञ्जको कार्यालय बाजुराका अनुसार फर्म सञ्चालन गरेको जमिन केही आफ्नो नाममा र अरु सबै जमिन खप्तड राष्ट्रिय निकुन्जको मध्यवर्ती वन क्षेत्र फडानी गरी बनाइएको सूचना प्राप्त भएको जनाएको छ। सो जंगल फडानी गरी ओखर र स्याउ खेती गरेको फिल्ड निरीक्षण गर्दा फर्मले चर्केको जमिन एकीन गर्न नापी कार्यालयलाई अनुरोध गरेको जनाएको छ। उच्च खनत्व नमूना फलफूल तथा बगैँचा स्थापन हिमाली क्षेत्र कार्यक्रमअन्तर्गत अध्यक्ष रावलकी श्रीमती यसोदा रावलको नाममा रहेको खप्तडबाबा बहुउद्देस्यीय कृषि तथा पशुपन्छी फर्मका नाममा आर्थिक वर्ष २०७९२०७९ मा सुदूरपश्चिम प्रदेश सरकारले सिधै नाम किटान गरेर २० लाख २ हजार ९ सय ४८ रुपैँया विनियोजन भएकोमा १५ लाख २ हजार ६ सय ८९ रुपिया भुक्तानी भएको जिल्ला कृषि ज्ञान केन्द्र बाजुराले जानकारी दिएको छ। स्याउ खेती कार्यक्रमअन्तर्गत सोही क्षेत्रमा रहेको अर्को वडाध्यक्ष रावलका दाई कृष्ण रावलको सचिदानन्द बहुउद्देस्यीय कृषि तथा पशुपन्छी फर्मको नाममा अर्थिक वर्ष २०७९२०८० मा रु १५ लाख ९५ हजार सुदूरपश्चिम प्रदेश सरकारले सिधै तोकेर बजेट विनियोजन गरेकोमा कामको आधारमा ७ लाख ३० हजार भुक्तानी भरिएको जिल्ला कृषि ज्ञान केन्द्र बाजुराले बताएको छ।"
गणतन्त्रको विकल्प उन्नत गणतन्त्र,"काठमाडौं : नेकपा एमालेले लोकतान्त्रिक गणतन्त्रको विकल्प अझ उन्नतस्तरको लोकतान्त्रिक गणतन्त्र मात्रै रहेको निष्कर्ष निकालेको छ। मध्यपहाडी पुष्पलाल लोकमार्गमा १८ दिनसम्म सञ्चालन गरेको समृद्धिका लागि संकल्प यात्राका क्रममा सुनेका नागरिकका विचार र भावनाको निश्कर्ष नै यो रहेको एमालेले जनाएको छ। यात्राका विषयमा जानकारी दिन आइतबार केन्द्रीय मुख्यालय च्यासलमा पत्रकार सम्मेलन गर्दै अध्यक्ष केपी शर्मा ओलीले जनता वर्तमान व्यवस्थाकै पक्षमा रहेको दाबीसमेत गरे। भने, नेपाली जनता लोकतान्त्रिक गणतन्त्र र समाजवादका पक्षमा छन्। हामी स्पष्ट छौं, लोकतान्त्रिक गणतन्त्रको विकल्प अझ उन्नतस्तरको लोकतान्त्रिक गणतन्त्र मात्रै हुन सक्छ, उनले भने। एमालेले यात्राको समीक्षात्मक प्रतिवेदनमा पनि उक्त कुरा उल्लेख गरेको छ। यो अभियानले धेरै भ्रम र अन्यौलतालाई चिर्ने काम गरेको अध्यक्ष ओलीले दाबी गरे। उनले राजतन्त्र फर्कन्छ भन्ने गलत भाष्यलाई निरर्थक गरिदिएको उल्लेख गरे। उनले संकल्प यात्राले लोकतान्त्रिक गणतन्त्रप्रतिको जनसमर्थनलाई थप सुदृढ र मजबुत बनाएको बताए। लोकतन्त्रप्रति जनता विश्वस्त छन्, आश्वस्त छन्, उनले भने, लोकतन्त्रका लागि उनीहरू जे पनि गर्न तयार छन्। विधिसममत, कानुनबमोजिम र लोकतान्त्रिक ढंगले प्रस्तुत हुने जुनसकै विषयमा छलफल गर्न र लोकतान्त्रिक विधिबाट समाधान खोज्न एमाले सधैं तयार रहेको उनको भनाइ छ। तर, हुलहुज्जत, अराजकता र हिंसाकोे बाटो अस्वीकार्य रहेको उनले बताए। उनले नेपालको संवैधानिक व्यवस्था भनेको खुला प्रतिस्पर्धात्मक व्यवस्थामार्फत समाजवादतिर यात्रा भएको बताउँदै भने, विचारमा बहुल्यता स्विकार्ने तर भिन्न मत भएमा दल वा समूहको उपस्थितिलाई समेत प्रतिबन्ध लगाउँछौं भन्ने खालको तानाशाही सोच र व्यवहारलाई हामी स्वीकार गर्दैनौं। सांस्कृतिक एकता मध्यपहाडी क्षेत्रमा विविध जातजाति, भाषाभाषी, संस्कृति र धर्मालम्बी बीचको एकता रहेको एमालेको दाबी छ। बैतडीदेखि पाँचथरसम्म पुग्दा नेपाली समाजको सांस्कृतिक, मौलिकता, विविधता र अद्धभुत वैभव अनुभव गर्यौ, अध्यक्ष ओलीले भने, स्वस्फुर्त ढंगलले पोखिएको सांस्कृतिक विविधताभित्र नेपालको पहिचान छ, नेपालको सामार्थ अन्तरनिहित छ, नेपालको भविष्य आधारित छ। यस विविधितालाई संरक्षण, सम्बद्र्धन र प्रबद्र्धन गर्नु हामीले दायित्व ठानेका छौं। जातीय तथा साम्प्रदायिक अतिवादलाई निष्फल केही सीमित तत्वद्वारा स्वार्थका लागि चर्काउन खोजेको जातीय तथा साम्प्रदायिक अतिवाद, अराजकता र हिंसालाई निष्फल बनाएको अध्यक्ष ओलीले बताए। हाम्रो संकल्प यात्रा लक्षित बन्द र हडतालको घोषणा, सडक अवरोध र हिंसाका प्रयासहरू विफल भएका छन्, उनले भने, लाखौंको संख्यामा सडकमा आएका जनताले आफूहरूबीचको सद्भाव कसैले चुँडाउन नसक्ने सन्देश दिएको छन्। अध्यक्ष ओलीले लोकतान्त्रिक गणतन्त्रभित्र लोकतान्त्रिक संरचना र संयन्त्र कार्यान्वयन हुनुपर्ने बताए। लोकतन्त्र व्यापक प्रणाली र संघीयता त्यसको एउटा पक्ष भएको बताउँदै यात्राको क्रममा जनताले लोकतन्त्रको पक्षमा दृढता राखेको पाइएको ओलीको भनाइ छ। राज्यलाई कमजोर बनाउने विभिन्न काम भइरहेको अवस्थामा कसलाई कति शक्ति दिने र शक्तिको बाँडफाँट कसरी गर्ने भन्ने विषयमा छलफल गरेर टुंगोमा पुग्नुपर्नेमा ओलीको जोड थियो। शक्ति र स्रोतको बाँडफाँटको सबन्धमा सम्हाल्नै नसक्ने गरी अधिकार दिन नहुने उनको सुझाव छ। सत्ता केन्द्रित भएर भूराजनीतिक सम्बन्ध ओलीले सत्ता स्वार्थका लागि भूराजनीतिक सम्बन्ध बिगार्नु नहुने बताए। भूराजनीतिक सम्बन्ध कुनै व्यक्ति वा सत्ता केन्द्रित नभएर देश र जनताको हितमा केन्द्रित हुनुपर्ने उनको भनाइ थियो। नेपाली कांग्रेसका सभापति शेरबहादुर देउवाले सेती जलविद्युत् आयोजना चीनलाई दिँदा भारत रिसाएर बिजुली किन्दैन भनी दिएको अभिव्यक्तिप्रति आपत्ति जनाउँदै ओलीले यस्ता अभिव्यक्ति नेपालको असंलग्न राष्ट्र नीतिको विपरीत रहेको बताए। नेपालको राजनीति र विकास कतैबाट पनि प्रभावित हुनु नहुने ओलीको भनाइ छ। नेपालको विकासमा कसैले पनि हस्तक्षेप गर्नु नहुने र सत्तामा बस्नेहरू कतैबाट पनि प्रभावित हुन नहुने उनको धारणा छ। नेपाल र नेपालीको हित हुने खालको सहयोग जसले बढी दिन्छ त्यसबाट लिनुपर्छ, उनले भने, हाम्रो विकास हामीले निर्बाध ढंगले गर्न पाउनुपर्छ। बिरालो कालो होस् कि, सेतो होस्, मुसा मार्ने हुनुपर्छ। भ्रष्टाचार र कुशासनको दुश्चक्रमा देश अध्यक्ष ओलीले वर्तमान सत्ता गठबन्धन कुशासन र भ्रष्टाचारको दुश्चक्रमा फसेको आरोप लगाए। भ्रष्टाचार, कमिसन र अनियमितताको कारण विकास र समृद्धिको काम ठप्प भएको पाइएको उनले बताए। यही कुशासनको दुश्चक्र भित्रबाट देश विकासको सपना देख्न सकिँदैन, उनले भने। सुखी नेपाली समृद्धि नेपाल नेकपा एमालेले आफ्नो आकांक्षाका रूपमा लिएकाले यसलाई पूरा गरेरै छाड्ने दाबी गरे। पछिल्लो समयमा उद्यमी व्यवसायी निराश र हत्तोत्साहित अवस्थामा देखिएको उनले बताए। एमाले अध्यक्ष ओलीले दुई चार जान सत्तापक्षका लगानीकर्ताबाहेक अरू भागभागको अवस्थामा रहेको बताए। सरकारी दमन व्यापक अहिले पनि स्थानीयस्तरमा सरकारी दमन व्यापक रूपमा पाएको एमालेले जनाएको छ। विपक्षी पार्टीलाई सरकारी पक्षले गर्ने व्यवहार हेपाए किसिमको रहेको ओलीले बताए। सत्तापक्षले गरेको अपराध अपराध नै नहुने तर विपक्षीलाई साना कुरामा दमन गर्ने गरेको पाइयो, अध्यक्ष ओलीले भने। आर्थिक विकासको प्रशस्त सम्भावना मध्यपहाडका गाउँबस्तीमा पछिल्लो समय ठूलो परिवर्तन भएको अनुभूति एमालेको संकल्प अभियानमा गरिएको छ। प्रायः सबै पालिका र वडामा कच्ची भए पनि सडकको पहुँच पुगेको छ। ५६ दिनसम्म लगाएर मात्रै पुगिने गाउँ र बस्तीहरू आज सडक पूर्वाधारका कारण केही घण्टाकै पहुँचभित्र आएको उनले बताए। अध्यक्ष ओलीले भने, प्रायः सबै ठाउँमा खानेपानी, बिजुली र टेलिफोन सुविधा पुगेको छ। शिक्षा र स्वास्थ्यका पूर्वधार विगतको तुलनामा धेरैै राम्रो भएका छन्। सडक, बिजुली, फोनको पहुँचले आमजनताको चेतनास्तर पनि आश्चर्यजनक रूपमा वृद्धि भएको छ। कृषि, फलफूल, पशुपालनको दृष्टिकोणले मध्यपहाड अत्यन्त उर्बर संभावना युक्त क्षेत्र रहेको अध्यक्ष ओलीले बताए। जलस्रोेत, पर्यटन, खानी, दूध व्यवसाय, बेमौसमी तरकारी फलफूल खेतीको उत्तिकै सम्भवाना छ। पलायन र बसाइँसराइ ठूलो समस्या पहाडी गाउँबस्तीको सबैभन्दा ठूलो समस्या र चुनौती भनेको नै युवा पलायन र बसाइँसराइ रहेको एमालेको निश्कर्ष छ। संकल्प यात्राका क्रममा ३० जिल्लामा यो समस्या देखिएको छ। तीव्र बसाइँसराइ मुख्य समस्या बनेको छ। एकातिर विकासका योजना पहड चढ्दै जाने, अर्कातिर पहाडबाट जनसंख्याको ठूलो हिस्सा, सहर हुँदै बिदेसिँदै जाने चुनौती आजको अर्थ राजनीतिकको सार्वधिक जटिल प्रश्न भएको एमालेको निष्कर्ष छ। अधिकांश जिल्लाको जनसंख्या वृद्धिदर ऋणात्मक छ। कतिपय गाउँबस्ती खाली हुँदै गएका छन्। अध्यक्ष ओलीले मध्यपहाडको सबभन्दा ठूलो चुनौती युवा देशमा नबस्ने र बसाइँसराइ रहेको बताए। सबभन्दा ठूलो चुनौती युवा देशमा नबस्ने, जनसंख्या नै बसाइँ सर्ने हो, जसले कतिपय गाउँबस्ती रित्तिदै गएका छन्, उनले भने, विद्यार्थीको अभावमा कतिपय विद्यालय बन्द हुने अवस्थामा पुगेका छन्, खेती योग्य जमिन बाँझो बन्दैछन्। उनले गाउँमा श्रमका लागि युवाको अभाव भइसकेको बताए। कतिपय ठाउँमा त वृद्धवृद्धाहरूको हेरचाह गर्ने र मलामी जाने युवाको समेत अभाव देखिएको छ। प्लास्टिकमुनि जनता जाजरकोट र रुकुमपश्चिममा गएको भूकम्पबाट घरबार गुमाएका पीडितहरू प्लास्टिकमुनि बस्न बाध्य रहेको एमालेले जनाएको छ। संकल्प यात्राका क्रम त्यहाँ पुग्दा भूकम्पपीडितको अवस्था दयनीय पाइएको अध्यक्ष ओलीले नै बताए। उनका अनुसार एमालेका तर्फबाट खटिएका ११ सय स्वयंसेवकले १ हजार बढी अस्थायी आवास र १ सय बढी विद्यालयका कक्षा कोठा निर्माण गरेका छन्। उनले भूकम्पपछिको पुनर्निर्माण र पुनस्र्थापना भने अत्यन्त सुस्त र निराशाजनक रहेको बताए। अस्थायी आवसा नपाएका कारण चिसोले २० भन्दा बढीको ज्यान जानु सरकारको निकम्मापनाको उदाहरण मात्र होइन, लज्जास्पद स्थितिसमेत हो, उनले भने। उनले अविलम्ब अस्थायी अवासाका लागि राहत उपलब्ध गराएर र पीडितका लागि अस्थायी आवास सुनिश्चित गरेर नागरिक जीवन रक्षा गर्न जोडदार माग गरेका छन्। प्रमुख प्रतिपक्ष दल नेकपा एमालेले मध्यपहाडको १ हजार ८ सय ७९ किलोमिटरको संकल्प यात्रा केही दिनअघि सकेको थियो। झुलाघाट चिवाभन्ज्याङ समृद्धिका लागि संकल्प यात्रा नाम दिएको यो यात्रमा अध्यक्ष केपी शर्मा ओली पूरै १८ दिन रहे। यो नेपाली राजनीतिक दलले गरिएको पछिल्लो सबैभन्दा लामो यात्रा पनि हो। मंसिर १४ गतेबाट पश्चिमको बैतडीको झुलाघाट हुँदै सुरुवात भएको यो यात्रा मध्यपहाडका ३० वटा जिल्ला पार गर्दै पुस १ मा पूर्व पाँचथरको चिवाभन्ज्याङमा पुगेर सकिएको थियो। यो समयमा एमालेले ४२ वटा जनतासभा, सय बढी संक्षिप्तसभा, भेला र भेटघाट गरेको जनाएको छ। दुइटामिर्गौला फेरेका अध्यक्ष ओलीको आँट र जोसले यो यात्रामा थप ऊर्जा र महत्त्व बढाएको छ। आफ्नो स्वास्थ्यको ख्याल नराखी ओली यो यात्रामा अविराम खटिरहे। यात्राले राष्ट्रिय रूपमा धेरै सन्देश दिएको एमालेको निश्कर्ष छ। राजनीतिक, सामाजिक तथा विकास र समृद्धिको दृष्टिकोणमा यो यात्रा महत्त्वपूर्ण रहेको देखिन्छ। यो एमालेले सञ्चालन गरेको भए पनि यथार्थमा राष्ट्रिय अभियान जस्तो बन्न पुगेको यसलाई नजिकबाट नियालेकाहरू बताउँछन्।"
कांग्रेस सभापति देउवाले दिए क्रिसमसको शुभकामना,"काठमाडौं : नेपाली कांग्रेसका सभापति एवं पूर्वप्रधानमन्त्री शेरबहादुर देउवाले इसाई धर्मावलम्बीहरुको महान् पर्व क्रिसमसको उपलक्ष्यमा स्वदेश तथा विदेशमा रहनुहुने सम्पूर्ण इसाई धर्मावलम्बीमा सुख, शान्ति एवं समृद्धिको शुभकामना व्यक्त गरेका छन् । विभिन्न चाडपर्व, धार्मिक एवं सांस्कृतिक रीतिरिवाजहरु भएको हाम्रो मुलुकमा प्रत्येक धार्मिक र सांस्कृतिक रीतिरिवाजलाई सबैले आदर र सम्मान गर्ने आफ्नै सद्भावयुक्त परम्परा रहेको उनले जारी गरेको शुभकामना सन्देशमा उल्लेख छ । सभापति देउवाले यी चाडपर्वले सामूहिक भावनालाई अझ विकसित गर्दै, सबैमा एकता र मेलमिलापको आधार खडा गर्न सहयोग पुर्याएको बताएका छन् । उनले क्रिसमस पर्वले सबैको घरपरिवारमा सुख, शान्ति र समृद्धिको वातावरण सिर्जना गर्दै सामाजिक सद्भाव अभिवृद्धि गर्न सबैलाई प्रेरित गर्न सकोस् भन्दै शुभकामना व्यक्त गरेका छन्।  रासस"
"टीआरसी टुंग्याउने कसरत, शीर्ष नेता बालुवाटारमा","काठमाडौं : संक्रमणकालीन न्यायसम्बन्धी विधेयक (टीआरसी) टुग्याउन शीर्ष नेताहरूबीच बालुवाटारमा छलफल भएको छ। बैठकमा प्रधानमन्त्री पुष्पकमल दाहाल, नेपाली कांग्रेसका सभापति शेरबहादुर देउवा र प्रमुख प्रतिपक्षी दल नेकपा एमालेका अध्यक्ष केपी शर्मा ओलीलगायत सहभागी छन्। बैठकमा दोस्रो तहका नेताहरू समेत सहभागी छन्। टीआरसी विधेयक टुंग्याउन प्रधानमन्त्री दाहालमाथि चौतर्फी दबाब छ। आइतबारसमेत शीर्ष नेताबीच टीआरसीको टुंगो लगाउन छलफलमा बसेका थिए। संक्रमणकालीन न्यायसँग जोडिएको शान्ति प्रक्रियाका बाँकी कामलाई पूर्णता दिनेलगायतका विषयमा छलफल भइरहेको प्रधानमन्त्री सचिवालयले जानकारी दिएको छ।"
क्रिसमसले समुन्नत नेपाल निर्माण गर्न प्रेरणा प्रदान गरोस् : राष्ट्रपति पौडेल,"काठमाडौं : राष्ट्रपति रामचन्द्र पौडेलले इसाई धर्मावलम्बीको क्रिसमस पर्वले समुन्नत नेपाल निर्माण गर्न सबैमा प्रेरणा प्रदान गरोस् भन्ने कामना गरेका छन्। क्रिसमस डेको अवसरमा शुभकामना दिँदै उनले नेपालीहरूबीच आपसी विश्वास, प्रेम र एकताको भावनालाई प्रगाढ बनाउँदै समुन्नत नेपाल निर्माण गर्न प्रेरणा प्रदान गरोस् भन्ने कामना गरेका हुन्। इसाई धर्मका अनुयायीहरूद्वारा जिसस क्राइस्टको जन्मदिनको अवसरमा हरेक वर्ष डिसेम्बर २५ तारिखको दिनलाई धार्मिक एवम् साँस्कृतिक उत्सवका रूपमा विभिन्न कार्यक्रमहरूको आयोजना गरी क्रिसमस डे मनाउने गरिएको छ । विभिन्न स्थानमा विविध कार्यक्रमहरूको आयोजना गरी यो पर्व मनाउने गरिएको छ । राष्ट्रपति पौडेलको शुभकामना सन्देशमा भनिएको छ,यस्ता चाडपर्वहरूको माध्यमबाट विविध साँस्कृतिक पहिचान एवम् धार्मिक आस्था बोकेका समुदायबीच आपसी सद्भाव, सहिष्णुता र ऐक्यवद्धताको भावना अभिवृद्धि हुनाका साथै राष्ट्रिय एकतालाई थप मजबुत तथा सुदृढ बनाउन सहयोग पुग्ने विश्वास लिएको छु।"
प्रधानमन्त्री प्रचण्डले मंगलबार दिउँसो ३ बजे राष्ट्रका नाममा सम्बोधन गर्ने,"काठमाडौं : प्रधानमन्त्री पुष्पकमल दाहाल प्रचण्डले मंगलबार राष्ट्रका नाममा सम्बोधन गर्ने भएका छन्। प्रचण्डले मंगलबार दिउँसो तीन बजे सम्बोधन गर्ने कार्यक्रम तय भएको प्रधानमन्त्रीका प्रेस सल्लाहकार गोविन्द आचार्यले जानकारी दिए। प्रचण्ड प्रधानमन्त्री भएको एक वर्ष पुगेको अवसरमा सम्बोधन गर्न लागेको उनले बताए। प्रचण्डले पहिलो वर्ष धेरै काम गर्न नसकिएको बताउँदै आगामी वर्ष पुन: नयाँ ढंगले अगाडि बढ्ने उद्घोष गरिरहेका छन्। गत वर्ष नेकपा माओवादी केन्द्रका अध्यक्ष प्रचण्ड एमालेसहितका सांसदको समर्थनमा राष्ट्रपति विद्यादेवी भण्डारीसमक्ष प्रधानमन्त्रीको दाबी पेश गरेका थिए। बालुवाटारमा बसेको तत्कालीन सत्ता गठबन्धन बैठकमा प्रधानमन्त्रीमा सहमति नजुटेपछि बालकोटमा एमाले र माओवादी केन्द्रलगायतका दलहरुबीच प्रचण्डलाई प्रधानमन्त्री बनाउने सहमति जुटेको थियो। तत्कालीन समयमा प्रचण्डलाई प्रधानमन्त्री बनाउन एमाले , माओवादी केन्द्र, राष्ट्रिय स्वतन्त्र पार्टी, राष्ट्रिय प्रजातन्त्र पार्टी, जनता समाजवादी पार्टी,जनमत पार्टी र नागरिक उन्मुक्ति पार्टीको समर्थन जुटेको थियो। तर राष्ट्रपतिको निर्वाचनमा एमालेसँगको गठबन्धन तोडेर प्रचण्डले कांग्रेससँग गठबन्धन गरेका थिए। त्यसपश्चात पुन: उनले विश्वासको मत लिएका हुन्।"
क्रिसमस पर्वले हाम्रा संकीर्ण घेराहरु तोडेर बृहत्तर राष्ट्रिय हित गर्दै आएको छ : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले क्रिसमस पर्वले हाम्रा संकीर्ण घेराहरु तोडेर बृहत्तर राष्ट्रिय हित गर्दै आएको बताएका छन्। इसाई धर्मावलम्बीहरुको मुख्य पर्व क्रिसमसको अवसरमा आज शुभकामना दिँदै उनले भाषा, संस्कृति र आस्थाका दृष्टिले सिङ्गो मानव जाति नै गहिरो अन्तर्घुलनतर्फ उन्मुख भइरहेको बताएका हुन्। २१ औं शताब्दीको भूमण्डलीकरणको आधुनिक युगमा देश, भूगोल, भाषा, संस्कृति र आस्थाका दृष्टिले सिङ्गो मानव जाति नै गहिरो अन्तर्घुलनतर्फ उन्मुख भइरहेको छ।माओवादी केन्द्रका अध्यक्षसमेत रहेका प्रचण्डले भनेका छन्, क्रिसमस पर्वले हाम्रा संकीर्ण घेराहरु तोडेर बृहत्तर राष्ट्रिय हित र मानव जातिको कल्याणका निम्ति हामी सबैलाई प्रेरित गर्दै आएको छ। यसलाई अझ समुन्नत र परिस्कृत तुल्याउनु सबै धार्मिक समुदायको समेत कर्तव्य हुन आउँछ। उनले राष्ट्रिय एकता र धार्मिक सहिष्णुतासहितको नेपाली मौलिक साझा राष्ट्रिय संस्कृतिको निर्माणमा उर्जा प्रदान गर्ने अपेक्षासमेत गरेका छन्।"
रामकुमारी झाँक्रीको नजरमा प्रचण्ड सरकारको १ वर्ष,"अहिले प्रचण्ड सबैभन्दा शक्तिशाली प्रधानमन्त्री हुनुहुन्छ। फागुन १ गते उहाँको पार्टीले मात्र जनयुद्ध दिवस मनाउँथ्यो। अहिले सरकारले नै छुट्टि दिने गरी मनाउने क्रमको सुरुवात गर्नुभयो। त्यसैले संक्रमणकालीन न्यायको विषयलाई सल्टाउन प्रधानमन्त्रीको तदारुकता आवश्यक थियो। प्रधानमन्त्री पक्कै त्यसमा लाग्नुहोला। संक्रमणकालिन न्यायका विषय सल्टाउनका लागि हाम्रो क्याबिनेटमा हामीले एक जना मन्त्री बनाएका थियौं। त्यसो त राम्रा काम बिर्सदै जाने ट्रेण्ड पनि छ। शहिद बेपत्ताहरुको विषयहरुको कुरा गर्दा पनि यसमा प्रधानमन्त्रीले ध्यान दिनुपर्यो। शान्ति प्रक्रियाका सबै कुरा तार्किक निष्कर्षमा पुग्ने परिस्थिति अब प्रधानमन्त्रीले बनाउनुपर्छ। भ्रष्टाचारको विषयमा कुनै पनि विषयमा कुनै पनि व्यक्ति विशेषलाई आरोप लगाइराख्दा प्रमाणित के कस्तो छ ? त्यसतर्फ ध्यान दिन पर्दैन ? अख्तियारद्वारा दायर गरिएका मुद्धा अहिलेसम्म कति जितेको छ सरकारले ? अख्तियारले पैसा छापेर रेड ह्याण्ड समाउने जे जस्तो गरिराछ। रेकर्डमा के छ भने अख्तियारले दायर गरेका करिब ९५ प्रतिशत मुद्धा हारेको छ। यस्तो फितलो र तर्कविहीन विषयमा पनि प्रचण्ड सरकारले ध्यान दिन जरुरी छ। कतिपय यस्ता मुद्दा पनि छन्। नीति कार्यक्रम पारेको आधारमा मुद्दा दायर गरेको आधारमा कर्मचारी निलम्बन गरिएको छ। यस्ता कुरामा मुद्दा दर्ता गरेर सरकारले प्रतिशत पुर्याउने काम मात्र गरेको छ। भ्रष्टाचार भएको छ भने बजेट खर्च गर्नेले गरेको छ, सरकारले हेर्ने त्यता हो। भुकम्प पुर्ननिर्माणको विषयमा डाटाहरु आधिकारीक अझै छैनन्। गठबन्धन सरकारमा सँगै भएकाले सरकारलाई आधिकारिक डाटा संकलन गर्न अनुरोध पनि गरेका छौं। यद्यपि सुरुवाती दिनमा भुकम्पका विषयमा सरकारले अग्रसरता देखाएको हो। आर्थिक रुपमा भएका कुरा आर्थिक चक्र हुन्। पहिलेका निणर्यका कारण पनि अहिले प्रभाव पारेको हो। आर्थिक सुचांकहरु सुधारिएका छन्। पूँजीगत खर्च गरेर ग्रोथ बढाउने कुरामा सरकारले ध्यान दिनुपर्छ। तर यो वर्षको कार्यक्रम वृद्धि बढाउने खालका छैनन्। हामी सबै सरकारका अंग हौं। हामी सबैले वातावरण बनाउनुपर्छ। प्रचण्डले सरकार सञ्चालन गर्ने बेलामा धेरै सुचकांक बिग्रेका थिए। अहिले सुध्रिने बाटोमा छन्। रामकुमारी झाँक्री  सचिव, नेकपा एस समाजवादी"
लघुवित्तले बचतकर्ताको रकम फिर्ता नगरेपछि प्रशासनमा उजुरी,"डोल्पा : हिमाली जिल्ला डोल्पाका महिलाहरूले लघुवित्त विरुद्ध जिल्ला प्रशासन कार्यालय डोल्पामा उजुरी दिएका छन्। दिउँसो ठुलिभेरी नगरपालिका८ जुफालका एक दर्जनभन्दा बढी महिलाले दुनैमा रहेको ग्लोबल आइएमई बैंकको लघुवित्त विरुद्ध सामूहिक हस्ताक्षरसहित प्रशासनमा उजुरी दिएका हुन्। सुरुमा रिलाएबल माइक्रो फाइनाइन्सका नाममा स्थापना भएको यस लघुवित्तमा सुरु देखि नै जम्मा गरेको पुरै बचत फिर्ता लिन खोज्दा आलटाल गरेको भन्दै उजुरी आएको प्रशासनले जनाएको छ। आफूहरूले जम्मा गरेको पैसा लघुवित्तले डुबाउने हल्ला चलेपछि रातदिन मेहनत गरी जम्मा गरेको बचत सबै निकाल्न खोज्दा एक सातादेखि लघुवित्तले झुलाइरहेकाले बचत फिर्ता गराइदिन महिलाहरूले माग गरेका छन्। आफ्नै पैसा नपाउने अवस्था आएपछि न्यायको आसमा प्रशासनमा उजुरी गरेको उनीहरूको भनाइ छ। डोल्पाका प्रमुख जिल्ला अधिकारी तुलसीप्रसाद दाहाललाई बुझाएको निवेदन दुबै पक्षलाइ बोलाएर छलफल गराउन निर्देशन दिँदै जिल्ला प्रहरी कार्यालयमा पठाइएको छ। दुई सार्वजानिक बिदा भएकाले बुधबार दुबै पक्षलाई बोलाएर छलफल गर्ने डीएसपी शिव बुढाथोकीले जानकारी दिए। यस लघुवित्तमा जम्मा गरेको बचत फिर्ता गर्न चार महिना समय खर्च गर्नु परेको त्रिपुराकोटका महिलाहरूले गुनासो गरे। पछिल्लो समय डोल्पाका लघुवित्तहरूमा समूह छोड्ने र कर्जा तीन आनाकानी गर्ने समूह बढ्दै गएको पाइएको छ। डोल्पामा रहेका ग्लोबल आइएमई लघुवित्त, एनआइसी एसिया लघुवित्त र चन्दनाथ सहकारीले विना धितो प्रवाह गरेको कर्जाको लाखौँ डुब्ने खतरामा छ। केही महिनाअघि अभियान्ता दुर्गा प्रसाईंले गरेको लघुवित्त विरुद्ध गरेको आन्दोलनले गर्दा कतिपय ऋणीले महिनौदेखि कर्जा तिर्न अटेरी गरिरहेको लघुवित्तका कर्मचारीहरूले गुनासो गरे।"
गाईको मासुसहित तीन जना पक्राउ,"काठमाडौं : जिल्ला प्रहरी कार्यालय काभ्रेले गाईको मासुसहित तीन जना पक्राउ गरेको छ। पक्राउ पर्नेमा पाँचखाल नगरपालिका१ का ३४ वर्षीय मिनबहादुर तामाङ, ३० वर्षीय सन्तबहादुर तामाङ र सिन्धुली घ्याङलेक गाउँपालिका२ का २७ वर्षीय अर्जुन लामा थिङ रहेका छन्। आइतबार जिल्लाको पाँचखाल नगरपालिका१ घुमाउने चौरस्थित गाई काटिरहेको भन्ने सूचनाका आधारमा पाएपछि जिल्ला प्रहरी कार्यालयबाट खटिएका प्रहरीले ८५ केजी गाईको मासुसहित पक्राउ गरेको हो। डीएसपी राजकुमार श्रेष्ठका अनुसार यसबारे प्रहरीले थप अनुसन्धान गरिरहेको छ।"
कृषि फर्ममा आगलागी हुँदा ४० लाखभन्दा बढीको क्षति,"झापा : झापा गाउँपालिकास्थित राइजिङ कृषि फर्ममा गएराति आगलागी भएको छ। आगलागीमा परी जिउँदो तीन हजार बोइलर कुखुरा, कुखुराको दाना र अन्य सरसामान जलेर नष्ट हुँदा अन्दाजी ४० लाख भन्दा बढीको क्षति भएको प्रहरीले जनाएको छ। झापा६ स्थित युवा टोलमा खेम राई, देउमान गुरुङ, गणेश भट्टराई, मनमाया राई, सपना राई र अनिता राईले संयुक्त लगानी सञ्चालित राइजिङ कृषि फर्ममा आइतबार मध्यराति १२ बजे लागेको आगो अढाई घण्टापछि नियन्त्रणमा आएको थियो। शिवसताक्षी र बिर्तामोड नगरपालिकाको दमकल, सशस्त्र, नेपाल प्रहरी र स्थानीयको सहयोगमा आगो नियन्त्रण लिएको जनाइएको छ। सो कृषि फर्ममा कुखुरा पालन गरिएको प्रहरीले जनाएको छ। आगलागीबाट सिमेन्टको पिलर, टिनको छानो, तारजाली तथा टिनको बेराले बनाइएको कुखुरा फर्म जलेर पूर्ण रुपमा नष्ट भएको छ। कृषि बिमा समेत नभएको कुखुरा फर्ममा आगलागी हुँदा किसानहरू पीडामा छन्। मध्यरात हुँदा कुखुरा फर्ममा आगलागी भएको थाहा नै पाइन, कुखुराहरू कुराउन थालेपछि बाहिर निस्किएर हेर्दा फर्म जलिरहेको थियो, स्थानीय प्रकाश राईले भने। विद्युत् सर्ट भएर आगो नलागेको र यो घटना कसैले जानिबुझी गराएको हुन सक्ने फर्मका सञ्चालक खेम राईको दाबी छ। यद्यपि प्रहरीले घटनाका बारेमा अनुसन्धान गरिरहेको छ।"
फापर खेती लगाउन किसानको मोह हराउन थाल्यो,"फुङ्लिङ : ताप्लेजुङका किसानले रैथाने बाली फापर खेती लगाउन छोडेका छन्। पछिल्लो समय फापर खेतीप्रति किसानको आकर्षण हुन नसक्दा फापर नै लोप हुने अवस्थामा पुगेको छ। दस वर्षअघि फक्ताङ्लुङ गाउँपालिका६ लेलेपकी किसान मनमाया लिम्बूले एकै मौसम (सिजन) मा १० देखि १५ मुरीसम्म फापर उत्पादन गर्ने गरेको सुनाइन्। उनले भनिन्, पछिल्लो समय खेती गर्ने जनशक्ति (मान्छे) पाइँदैन। अलैँची, चिराइतोजस्ता नगदेबाली लगाउने प्रचलन बढ्यो। यसैले फापर खेती गर्न छाडियो। यस्तै फुङ्लिङ नगरपालिका२ बोझेकी किसान धनकुमारी मादेन लिम्बूले फापर खेती लगाउन छाडेको सुनाइन्। पहिलेपहिले गाउँका सबै किसानले फापर खेती लगाउँथे, विस्तारै सबैले खेती गर्न छोड्दै गए, आफूले पनि फापर खेती लगाउन छोडियो, उनले भनिन्। उनले परम्परागत रैथाने बाली भएकाले बीउ जोगाउनका लागि थोरै मात्र फापर खेती लगाउँदै आएको बताइन्। उनीहरूजस्तै खेतीमा संलग्न जिल्लाका किसानले फापर खेती लगाउन छाडेका छन्। किसानले खेती गर्न छोडेपछि जिल्लामा फापर देख्नै पाउन छाडिएको फुङ्लिङ नगरपालिका५ बुद्धचोकका विक्रम लिम्बूले जानकारी दिए। विगतमा गाउँका किसानसँग सम्पर्क गर्दा चाहे जति पाइने अर्थात् उपलब्ध हुने फापर अहिले खोजी गर्दा पनि पाउनलाई मुस्किल पर्ने गरेको उनले बताए। विगतमा फापर खेतीमा संलग्न रहँदै आएका किसान कम उत्पादन हुने र सोचेजस्तो फाइदा पनि नहुने भएकाले फापर खेती छोडेको बताउँछन्। कुन खेती र पेसा गर्दा बढी फाइदा हुन्छ, त्यतातिर किसान अग्रसर र आकर्षित हुँदै आएको उनीहरूको भनाइ छ। थोरै परिश्रम वा लगानीबाटै राम्रो आम्दानी हुने गरेको अलैँची खेतीतर्फ नै ग्रामीण भेगका किसान आकर्षित हुँदै आएका छन्। स्थानीय भाषामा तीते र मिठे गरी दुई प्रथातिको फापर खेती गर्ने गरिन्छ। खेती गर्न र उत्पादन हुन छोडेको फापर, कोदोलगायतका रैथाने खाद्यान्न बालीको संरक्षण तथा प्रवर्द्धन गर्नुपर्ने हाल आवाज पनि उठ्न थालेको छ। मेला, महोत्सव तथा खाद्य परिकार प्रदर्शनीमा रैथाने बालीका परिकार चखाउने र उपभोगका लागि प्रयोगमा ल्याउने गरिएकाले यस्ता बालीहरूको खेतीलाई निरन्तरता दिनुपर्ने माग समेत उठ्न थालेको छ। स्थानीय तहले नै रैथाने बालीको संरक्षण र प्रवद्र्धनका कार्यक्रम बनाई कार्यान्वयनमा ल्याउनुपर्ने समाजका अगुवाले बताउने गरेका छन्। किसानलाई आत्मनिर्भर बनाउने योजना बनाउँदै आएका स्थानीय तहले अनुदान सहयोग गरेरै भए पनि रैथाने बाली संरक्षण तथा खेती गर्नतर्फ प्रेरित गर्ने गरी कार्यक्रम ल्याउनुपर्ने आवश्यक भएको समाजका अगुवा बताउँछन्। रैथाने बाली फापरको परिकार उपभोग गर्नु स्वास्थ्यका लागि लाभदायक मानिन्छ। उच्च रक्तचाप तथा मधुमेह (सुगर)का बिरामीले फापरको परिकार उपभोग गर्न लाभदायक हुने बताइन्छ। त्यस्तै कब्जियत नियन्त्रण गर्न, मोटोपन घटाउनमा सहयोगी हुने जनाउँदै फापरको रोटीलगायतका परिकार उपभोग गर्नमा उपभोक्ताको रुची बढ्दै गएको पाइएको छ।"
सुन्तलाको बोट सुक्दै गएपछि चिन्तामा कृषक,"काभ्रेपलाञ्चोक : आम्दानीको मुख्य स्रोत सुन्तला खेती रहेका यहाँका कृषक बोट सुक्दै गएपछि चिन्तित बनेका छन्। मलजल नहुनु, माटो परीक्षण नहुनु, कीरा तथा रोग लाग्नु लगायत कारणले सुन्तला कम फलेपछि किसान चिन्तित बनेका हुन्। काभ्रेपलाञ्चोकको धुलिखेल नगरपालिका१२ शङ्खुफेदीका कृषक चैत्यमुनि बज्रचार्यले सुन्तलाका बोट सुक्ने र रोग लागेर कम फल्न थालेकाले आम्दानी घट्दै गएको बताए। गत वर्षभन्दा यस वर्ष अलि बढी फले पनि मलजलको व्यवस्था, गोडमेल, माटो परीक्षण नगर्ने र कीरा लाग्ने गरेकाले कम फलेको उनको भनाइ थियो। सोही ठाउँका अर्का कृषक सन्तवीर तामाङले फल लागे पनि कीरा लागेर समस्या भएको बताए। 'सुन्तला कम फल्न थालेपछि बगैँचाभित्र ट्याक्टर जोतेर मकै, तोरी लगायतका अन्य बाली लगाउन थालेपछि जरा काटिएर सुक्न थालेका हुन्', उनले भने, 'खेतीको नयाँ प्रविधि र रोगको उपचार विधि सिक्न पाएमा राम्रो हुने थियो।' पनौती नगरपालिका१० का कृषक मधुसुदन आचार्यले आम्दानीको मुख्य स्रोत सुन्तला खेती भए पनि भूकम्पपछिको समयदेखि कम फल्न थालेको बताए। तीनचार रोपनीमा खेती गर्दै आएकामा बोट सुक्दै जान थालेपछि कतिपय बोट काटेर फालेको उनले सुनाए। 'डाँडामा पहिलादेखि प्रशस्त उत्पादन हुन्थ्यो। यसकै आम्दानीबाट आर्थिक उपार्जन गर्दै आएका थियौँ। पछिल्लो समयमा खेती नै कम हुन थालेको छ', आचार्यले भने, 'अझ पछिल्ला वर्षमा ऐंजेरु लागेर दाना कम र मसिनो फल्ने मुख्य समस्यामा यहाँका कृषक रहेका छन्।' स्थानीय तह र कृषि विज्ञको सल्लाहअनुसार उपचारको विधि अपनाउने र पुरानो बिरुवा निकालेर नयाँ बिरुवा रोप्ने अभियान थाले पनि रोगको चपेटामा परेर यसबाट आम्दानी लिनसक्ने अवस्था नरहेको उनको भनाइ थियो। धुलिखेल नगरपालिका१२ मा रहेको महालक्ष्मी कृषक सहकारी संस्थाका अध्यक्ष माधव श्रेष्ठले कृषकको समस्यालाई समाधान गर्नका लागि कृषि ज्ञानकेन्द्र काभ्रेपलाञ्चोकबाट सुन्तला खेती सुधार कार्यक्रमअन्तर्गत रोगको किटाणु नाश गर्ने विधि, मोहनी पासो, भिटामिन राख्नेलगायत काम गरिएको जानकारी दिए। 'यसो गर्दा केहीमात्रामा सुधार आएको थियो। आम्दानीको मुख्य स्रोत सुन्ताला खेती भएका कृषकलाई किटाणु नाश गर्ने विधि र प्रविधि दुवै सिकाउन जरुरी छ', उनले भने। गत वर्षदेखि औषधि छर्ने काम गरेकाले यस वर्ष केही सुधार भएको र फल पनि लागेको श्रेष्ठले बताए। केही सुधार आएपछि कृषकमा उत्साह जागेको भन्दै ज्ञान केन्द्रले अहिलेको अवस्थाका बारेमा अध्ययन गरी थप सुधारका लागि योजना बनाएर काम गर्नुपर्नेमा उनले जोड दिए। धुलिखेल१२ का वडाध्यक्ष मोहन लामिछानेले कृषकको सुन्तला खेतीमा सुधार ल्याउन आर्थिक वर्ष २०७६२०७७ देखि सुन्तला सुधारकार्यक्रमलाई अभियानका रुपमा सञ्चालन गरिएको बताए। पछिल्लो समयमा वडा सरकारसँगको सहकार्यमा महालक्ष्मी कृषक सहकारी संस्था र गौरीशंकर साना कृषि सहकारी संस्थामार्फत बाली संरक्षणअन्तर्गतका कार्यक्रम सञ्चालन गरिएको उनले जानकारी दिए। वडाध्यक्ष लामिछानेले सुन्तलाका सुकेका हाँगा काट्ने, फललाई जालोले बेर्ने, औषधि छर्किने र नयाँ बिरुवा रोप्नेलगायत काम गर्दै आइएको उनले बताए। व्यावसायिक कृषकले सुन्तलाका बोटको बढी स्याहार गर्ने भएकाले बगैँचा सुधार हुँदै गएको उनको भनाइ थियो। सुन्तलाको खेतीबाट मनग्य आम्दानी गर्दै आएका यहाँका किसानले हरेक घरबाट डेढ लाखदेखि १५ लाख रुपैयाँसम्म वार्षिक आम्दानी लिने गरेका जिल्लास्थित ज्ञान केन्द्रले जनाएको छ। सुन्तलाखेती नै प्रमुख स्रोत बनाएका शङ्खु, एक्लेखेत, पाटीचौर, सल्लेनीका कृषक पुराना बोट फालेर नयाँ बोट लगाउने तथा पुराना बोटलाई उपचार विधिबाट उत्पदानशील बनाउने अभियानमा लागेका छन्।"
"टीकापुरखक्रौला सडक : म्याद थप्याथप्यै, प्रगति छैन","तीस महिनाभित्र निर्माण सम्पन्न गर्ने गरी सम्झौता गरेको एपेक्स खड्का कृष्ण जेभीले गत वर्ष पुस १३ गतेसम्मका लागि म्याद थप गरेको थियो । टीकापुर : दुई पटक थपिएको म्याद समेत सकिन चार दिन मात्र बाँकी रहँदा हुलाकी सडकको पथरैयाटीकापुरअस्नेहरी खण्डको प्रगति ३५ प्रतिशतमै सीमित छ । तीस महिनाभित्र निर्माण सम्पन्न गर्ने गरी सम्झौता गरेको एपेक्स खड्का कृष्ण जेभीले गत वर्ष पुस १३ गतेसम्मका लागि म्याद थप गरेको थियो । निर्माण कम्पनीले टीकापुरको जमरा पुलदेखि जानकी गाउँपालिकाको सीमाना,दुर्गौली बजारदेखि पथरैयासम्मको क्षेत्रमा काम गरिरहेको छ । यो सडकको बेस निर्माणको काम भइरहेको निर्माण कम्पनीले जनाएको छ । पहिलो खण्डको लम्कीदेखि पथरैयासम्मको सडक गत असार महिनामै सम्पन्न भए पनि पथरैयाटीकापुरअस्नेहरी खण्डको सडक निर्माणले गति लिन सकेको छैन । तीस महिनाभित्र निर्माण सम्पन्न गर्नेगरी लम्कीटीकापुरखक्रौलासम्मको २९७ किलोमिटर सडक तीन खण्डमा ठेक्का सम्झौता भएको थियो । पहिलो खण्डको लम्कीदेखि पथरैयासम्मको सडक गत असार महिनामै सम्पन्न भए पनि पथरैयाटीकापुरअस्नेहरी खण्डको सडक निर्माणले गति लिन सकेको छैन । निर्माण कम्पनीका कन्स्ट्रक्सन म्यानेजर ब्रह्मदेव यादवले सडक खण्डमा ६५ प्रतिशत भौतिक प्रगति भएको दाबी गरे । हामीले सडकको बेस निर्माण गरिरहेका छौं, कल्भर्ट, वाल निर्माण लगभग सकिएको छ, फोर लेन सडकका लागि गार्डेनिङको काम गरिरहेका छौं,' यादवले भने हुलाकी सडक आयोजनाले ३५ प्रतिशत कामको भुक्तानी गरेकाले प्रगति कम देखिए पनि सडक निर्माण तीब्र गतिमा भइरहेको छ । सँगैसम्झौता भएको लम्की खण्डको काम सम्पन्न भइसक्दा समेत कामको प्रगति नहुँदा स्थानीयले सास्ती व्यहोर्दै आइरहेका छन् । दुर्गौली बजार क्षेत्रमा सडकसम्बन्धी विवाद रहेको बताउँदै यादवले आगामी जेठ मसान्तसम्म बाँकी सडख खण्डको कालोपत्रे काम सम्पन्न गर्ने कम्पनीको लक्ष्य रहेको बताए । दुर्गौली बजारमा सडक बजारभन्दा अग्लो भयो भन्दै केही विवाद छ,त्यो बाहेक हामी जेठभित्र कालोपत्रे गरिसक्छौं,'यादवले भने, त्यहाँ विवाद नमिले काम नगरेर भए पनि अन्त सक्नेगरी लागेका छौं । सँगैसम्झौता भएको लम्की खण्डको काम सम्पन्न भइसक्दा समेत कामको प्रगति नहुँदा स्थानीयले सास्ती व्यहोर्दै आइरहेका छन् । टीकापुरका व्यवसायी पुष्प बमले भने, सँगै सम्झौता भएको एक भाग असारमै सकियो,यता कहिले सकिने कुनै ठेगान छैन, तीन वर्ष बढी समयदेखि जथाभावी निर्माण सामग्री थुपारिएको छ, काम भएजस्तो देखिन्छ,प्रगति छैन । यसले यात्रुले थप सास्ती व्यहोर्नु पर्छ । हुलाकी सडक आयोजना धनगढीका प्रमुख पारसमणी हमालले विना कारण सडक निर्माणको म्याद थप गर्न नसकिने बताए । टीकापुर नगरपालिकाका उपप्रमुख खडकबहादुर शाहले निर्माण कम्पनी,हुलाकी सडक आयोजनालाई समयमा काम सम्पन्न नगर्ने निर्माण कम्पनीको म्याद थप्न नहुने बताए । टीकापुर नगरपालिकाले समयमा काम सम्पन्न नगर्ने निर्माण कम्पनीलाई जरिवाना तिराएको छ,ठूला आयोजनाका नाममा पटक पटक म्याद मात्रै थप्दा काम सम्पन्न हुन नसकेको हो,' उपप्रमुख शाहले भने, हामीले पटक पटक हुलाकी सडक आयोजनालाई म्याद नथप्न, कानुन अनुसार जरिवाना लगाउन भनिरहेका छौं, फेरि पनि म्याद थप हुनु भनेको आयोजनाको समेत बदनियत देखिन्छ । पथरैयाटीकापुरअस्नेहरी सडक खण्डको ८ किलोमिटर सडकखण्डमा साढे तीन किलोमिटर चारलेन सडक छ । सो खण्डमा झण्डै एक हजार मिटर ड्रेनको काम समेत बाँकी रहेको छ । उपप्रमुख शाहले समयमा काम नगर्नेलाई कानुनअनुसार जरिवाना तोक्दा कामको प्रगति हुने बताए । हुलाकी सडक आयोजना धनगढीका प्रमुख पारसमणी हमालले विना कारण सडक निर्माणको म्याद थप गर्न नसकिने बताए । तीस महिनामा सक्ने काम कोरोनाका कारण ढिलाइ भएको रहेछ,अब कुनै पनि बाहनामा म्याद थप गर्न कारण चाहिन्छ,' हमालले भने, त्यस्तो केही कारण अहिलेसम्म देखिएको छैन, साइड क्लियर गर्ने जिम्मा कार्यालयको हो बाँकी काम नभए खरिद ऐन र सम्झौता अनुसार जरिवाना लाग्ने छ । हमालले आफूले निर्माण कम्पनीलाई सडक निर्माणको काम चाँडो सक्न ताकेता गरिरहेको बताए । पथरैयाटीकापुरअस्नेहरी सडक खण्डको ८ किलोमिटर सडकखण्डमा साढे तीन किलोमिटर चारलेन सडक छ । सो खण्डमा झण्डै एक हजार मिटर ड्रेनको काम समेत बाँकी रहेको छ । उक्त खण्डको ८ किलोमिटर सडकका लागि २०७७ जेठ २६ गते ४० करोड ९९ लाख रुपैयाँमा निर्माण कम्पनीले हुलाकी राजमार्ग निर्देशनालयसँग सम्झौता गरेको थियो ।"
पोखरालाई पर्यटकीय राजधानी घोषणा गर्न अध्ययन हुँदै,"गण्डकी : पोखरालाई नेपालको पर्यटकीय राजधानी घोषणा गर्ने विषय लामो समयदेखि बहसमा छ। गण्डकी प्रदेश सरकारले आफ्नो राजधानी सहरलाई पर्यटकीय राजधानी घोषणाका लागि गत महिना अध्ययन समिति गठन गरेपछि यो विषय थप चर्चामा आएको छ। गण्डकी प्रदेश सरकार र पोखरा महानगरपालिकाले पटकपटक पोखरालाई पर्यटकीय राजधानी घोषणाका लागि संघीय सरकारलाई गरेको औपचारिक प्रस्ताव कार्यान्वयन नभएपछि प्रदेश सरकारले पर्यटकीय राजधानी घोषणाका लागि थप पहल लिएको हो। गण्डकी प्रदेश नीति तथा योजना आयोगका उपाध्यक्ष डा कृष्णचन्द्र देवकोटाको अध्यक्षतामा गठित ११ सदस्यीय उक्त अध्ययन समितिले आफ्नो अध्ययन प्रतिवेदनलाई अन्तिम रूप दिन तयारीमा जुटेको छ। पर्यटन विज्ञसहितको सो अध्ययन समितिलाई पर्यटकीय राजधानी घोषणाका लागि आवश्यक पूर्वाधार तथा मापदण्डको पहिचान, सेवाको गुणात्मकता वृद्धि, घोषणाको प्रक्रिया पहिचान र संघीय सरकारसँगको समन्वय गर्ने कार्यादेश तोकिएको थियो। 'समितिको पहिलो बैठकबाट पर्यटकीय राजधानी घोषणाको अवधारणा र अध्ययन प्रतिवेदनको मस्यौदा तयार गर्यौं,' अध्ययन समितिका अध्यक्ष डा देवकोटाले भने, 'समितिको पछिल्लो बैठकले प्रतिवेदनमा समेटिने विषयवस्तुको टुंगो लगाएको छ, सरोकारवालाहरूसँगको थप छलफलपछि अध्ययन प्रतिवेदनलाई अन्तिम रूप दिन्छौँ।' समितिले तयार पारेको अध्ययन प्रतिवेदनलाई यही पुस २६ गते मुख्यमन्त्री तथा मन्त्रिपरिषद् कार्यालयमा पेस गरिने उनले बताए। 'पर्यटनमन्त्री, सचिवलगायत मन्त्रालयका पदाधिकारी पनि यस कार्यमा तल्लीन भएर लाग्नुभएको छ, पर्यटन क्षेत्रका विज्ञ र सरोकारवालाहरूको सुझाव प्रतिवेदनमा समेटिन्छ,' अध्ययन समितिका अध्यक्ष डा देवकोटाले भने। नयाँ पर्यटकीय गन्तव्यको पहिचान तथा प्रचारप्रसार, पर्यटकीय पूर्वाधारको विकास तथा विविधीकरण गरी पोखरालाई नेपालको पर्यटकीय राजधानी घोषणा गर्ने प्रदेश सरकारको नीतिलाई कार्यान्वयन गर्न समितिले अध्ययन थालेको उनको भनाइ छ। पोखरालाई पर्यटकीय राजधानीका रूपमा विकास गर्ने सम्बन्धमा प्रदेशको उद्योग, पर्यटन, वन तथा वातावरण मन्त्रालयले यसअघि तयार पारेको अवधारणापत्रलाई आधार मानेर समितिले थप अध्ययनको काम गरेको हो। उद्योग, पर्यटन, वन तथा वातावरणमन्त्री दीपेन्द्रबहादुर थापाले समितिको अध्ययन प्रतिवेदन आएपछि सोअनुसार पर्यटकीय राजधानीको घोषणाका लागि आवश्यक पूर्वाधार तयारीका काममा प्रदेश सरकार केन्द्रित हुने बताए। 'पर्यटकीय राजधानी घोषणाका लागि चाहिने पूर्वाधार र मापदण्ड पूरा गरेपछि संघीय सरकारसँगको समन्वयमा घोषणाको प्रक्रिया अगाडि बढ्छ,' उनले भने। मन्त्री थापाले पोखरालाई पर्यटकीय राजधानी बनाउन गण्डकी प्रदेश आफैं पनि सक्षम र तम्तयार रहनुपर्ने धारणा राखे। मन्त्री थापाले पोखरा विश्वमै ख्याति कमाएको पर्यटकीय गन्तव्य भएकाले गुणस्तरीय सेवा र पूर्वाधारमा ध्यान दिनुपर्ने बताए। प्रदेशको समृद्धिको पहिलो आधारका रूपमा पर्यटन क्षेत्रलाई लिइएकाले पर्यटकीय राजधानी घोषणाले पर्यटनमा स्रोतसाधनको पहुँच र लगानी विस्तार हुने उनको भनाइ छ। पोखराका पर्यटन सम्बद्ध संघसंस्था र व्यवसायीले पनि पर्यटकीय राजधानी घोषणाको माग गर्न थालेको वर्षौं भइसकेको छ। पोखरा पर्यटन परिषदका अध्यक्ष पोमनारायण श्रेष्ठले पोखरा पूर्वाधार सम्पन्न पर्यटन गन्तव्य रहेकाले पर्यटकीय राजधानी घोषणाको माग गरिएको बताए। 'पोखराका पर्यटन सम्बद्ध संघसंस्था र व्यवसायीले धेरै पहिलेदेखि नै उठाउँदै आएको माग हो यो, तर अहिलेसम्म कार्यान्वयन हुन सकेको छैन,' उनले भने, 'पोखरा मात्रै नभएर सिंगो देशकै आर्थिक समृद्धिमा यसले दूरगामी महत्व राख्छ।' पर्यटकीय गतिविधि, सहज पहुँच, पर्यटकीय सुविधा, जागरूक निजी क्षेत्र र पर्यटनमैत्री कानुनी संरचनालाई आधारभूत पूर्वसर्त मानेर पोखरालाई पर्यटकीय राजधानी घोषणा गर्न सकिने पर्यटन क्षेत्रका विज्ञ बताउँछन्। हिमाल र तालतलैयाको अवलोकन, डुंगा सयर, अन्नपूर्ण आधार शिविर, मर्दी हिमाल लगायतको पदयात्रा, प्याराग्लाइडिङ, जिपलाइन, अल्ट्रालाइट, बञ्जीजम्प, केबलकार, चरा अवलोकन, विभिन्न सांस्कृतिक मेला, महोत्सवलगायत पोखराका पर्यटकीय गतिविधिमा पर्छन्। उत्तरपट्टि लहरै देखिने हिमशृङ्खला पोखराका मुख्य आकर्षण हुन्। तालतलैयाको सहरको उपमा पनि पोखरालाई दिइन्छ। फेवा, बेगनास, रुपालगायत मनमोहक ताल यहीँ पर्छन्। प्राकृतिक, भौगोलिक र सांस्कृतिक विविधतायुक्त सौन्दर्यले पोखरा सुसज्जित छ। प्राचीन कला, सभ्यता र सांस्कृतिक पर्यटनका दृष्टिबाट पनि उत्तिकै वैभवशाली छ पोखरा। यहाँका जातीय पर्व, परम्परा र रीतिरिवाजले पनि पर्यटक लोभ्याउने गर्छ। परम्परा झल्काउने गीत, नाच र झाँकी पोखराका सांस्कृतिक धरोहर हुन्। साहसिक पर्यटन गतिविधिमा पनि पोखराको नाम अघि आउँछ। पर्यटक स्तरका पाँच सयभन्दा बढी सुविधायुक्त होटल, पोखरा वरपरका डाँडाकाँडामा रिसोर्ट, घरबास (होमस्टे), सुविधायुक्त रेष्टराँ, कफी सप, बार, लाउन्ज बार, सभासेमिनारका लागि सभाकक्ष र प्रदर्शनी स्थल पोखरामा छन्। हवाई र सडक दुवै मार्गबाट सहज रूपमा पोखरा आवतजावत गर्न सकिने सुविधा छ। पर्यटकको सहजताका लागि पर्यटक बस, ट्याक्सीलगायतको यातायात सेवा पोखरामा उपलब्ध छ। पर्वतारोहण र पदयात्रामा निस्कने पर्यटकका लागि चाहिने उपकरण, पोशाक आदि किनमेलका लागि पसल र डिपार्टमेन्टल स्टोर पनि पर्याप्त रहेका छन्। बैंक, एटिएम सेवा, विदेशी मुद्रा सटहीका लागि काउन्टर उपलब्ध छन्। संकटमा परेका पर्यटकको उद्धार र राहतका लागि हेलिकप्टर सेवासहित स्तरीय अस्पताल पोखरामै सञ्चालित छन्। पर्यटकको सेवाका लागि सञ्चालित ट्राभल्स एजेन्सी, ट्रेकिङ एजेन्सीलगायत व्यावसायिक संगठन क्रियाशील छन्। पर्यटन क्षेत्र हेर्ने राज्यका निकाय पनि पोखरामै केन्द्रित छन्। प्रदेश सरकारमा छुट्टै विभागीय मन्त्रालय छ। पर्यटनका यिनै प्रचुरताका कारण पोखरालाई पर्यटकीय राजधानी घोषणा गर्नुपर्ने आवाज उठ्दै आएको हो। नेपाल आउने विदेशी हुन् या स्वदेशी पर्यटक कम्तीमा एकपटक पोखरा जान नै खोज्छन्। स्वदेशी अर्थात् आन्तरिक पर्यटक त एकपटक मात्र पोखरा पुगेर अघाउँदैनन्। कलेज या विद्यालयका विद्यार्थीको शैक्षिक भ्रमण होस् या अन्य विभिन्न संघसंस्था या व्यक्तिको घुमघामको कार्यक्रम सबैभन्दा पहिलो रोजाइ पोखरा नै हुने गर्दछ। पोखराको पर्यटनसम्बन्धी एक अनुसन्धानका अनुसार नेपाल आएका कम्तीमा पनि ४५ प्रतिशत विदेशी पर्यटक पोखरा आउने गर्दछन्। नेपालका ट्रेकिङ एजेन्टस् या पर्यटन व्यवसायीले आफ्ना पर्यटकलाई पोखरा लैजाने प्याकेज अनिवार्य बनाउन चाहेका हुन्छन्। नेपालमा आउने पर्यटकको बसाइ लम्ब्याउन पनि पोखरालाई भ्रमण गन्तव्यमा पार्नु जरुरी छ। त्यसैले पोखरालाई पर्यटनको राजधानी बनाउन यहाँका सरोकारवाला व्यवसायी, स्थानीय तह तथ प्रदेश सरकार नै लागेको हो। यस विषयमा अध्ययन जारी रहेकाले छिट्टै नै यस कार्यले पूर्णता पाउनेमा यहाँका पर्यटन व्यवसायीहरू विश्वस्त रहेका छन्। रासस"
चिराइतोले मूल्य पाउँदा भोजपुरका किसान उत्साहित,"भोजपुर : बहुउपयोगी जडीबुटी चिराइतोको मूल्य बढेपछि भोजपुरका किसान उत्साहित भएका छन्। चिराइतो यो वर्ष किसानको घरबाट प्रतिमन (४० केजी) ५० हजारले बिक्री भएकाले किसान उत्साहित बनेका हुन्। यस वर्ष चिराइतो बिक्रीबाट १८ लाख आम्दानी भएको टेम्केमैयुङ१ तिम्माका किसान देवेन्द्र राउतले बताए। सुरुमा प्रतिमन ४४ हजारले ३५ मन र प्रतिकेजी १० हजारका दरले १० केजी बीउ बेच्न सफल भइएको उनको भनाइ थियो। 'यो वर्ष चिराइतोले राम्रो मूल्य पाएको अवस्था छ', राउतले भने, 'चिराइतो र यसको बीउ गरेर १८ लाखको बिक्री गरेँ। सुरुमा मैले प्रतिमन ४४ हजारमा बेचेँ अहिले प्रतिमन ५० हजारमा गाउँबाटै चिराइतो बिक्री भइरहेको छ।' यस वर्ष भोजपुरबाट एक हजार पाँच सय मन चिराइतो जिल्ला बाहिर गएको चिराइतो व्यवसायी सङ्गम राईले बताए। 'यस वर्ष चिराइतोको मूल्य बढेको अवस्था छ', उनले भने, 'जिल्लाबाट एक हजार पाँच सय मन चिराइतो बाहिरिएको अवस्था छ। मैले मात्र ३० हजार केजी चिराइतो बाहिर पठाए।' टेम्केमैयुङ१ तिम्मा र सुम्लिखाको १७ घरबाट मात्र एक करोड ६५ लाखको चिराइतो उठाएको उनको भनाइ थियो। किसानले यस वर्ष चिराइतोबाट राम्रो आम्दानी लिएको व्यवसायी राईले जानकारी दिए। आफू पनि जडीबुटी खेतीमा आबद्ध रहेकाले अन्य किसानको चिराइतो संकलन गरेर बाहिर पठाएको उनको भनाइ थियो। अहिले विभिन्न गाउँबस्तीमा व्यापारीले धमाधम चिराइतो खरिद गर्न थालेका छन्। विगतका वर्षमा मूल्य घटेपछि धेरै किसानले यसको व्यावसायिक खेती छाड्दै गएकामा यस वर्षदेखि मूल्य बढेकाले यसको विस्तार गर्न लागिएको कृषक एकराज विष्टले बताए। ज्वरो, दम, रुघाखोकी, मधुमेह, पिसाब पोल्ने, पेटको जुका, सुन्निएको, पोलेको आदि रोगका लागि यसका पात, डाँठ, जरासहितको भाग नै प्रयोग गर्न सकिने स्थानीय किसानको भनाइ छ। चिराइतो बहुउपयोगी जडीबुटी भएकाले भविष्यमा यसको मूल्य अझ राम्रो हुने किसान देवबहादुर विष्टले बताए। 'यसको महत्व धेरै छ', उनले भने, 'धैरै वर्षको अन्तरालमा चिराइतोले राम्रो मूल्य पाएको अवस्था छ। यसले हामी किसानमा थप हौसला मिलेको छ।' एक हजार पाँच सय मिटरदेखि दुई हजार पाँच सय मिटरसम्मको उचाइमा चिराइतो राम्रोसँग फस्टाउँछ। टेम्केमैयुङ गाउँपालिका५ मझौले, तिम्मा, षडानन्द नगरपालिकाको किमालुङ, दोभाने, हेलौँछा, साम्पाङ, खार्तम्छा, आमचोक गाउँपालिकाको युँ, वासिङथर्पु, पौवादुङमा गाउँपालिकाको श्यामशिलालगायत ठाउँ चिराइतोका लागि पकेट क्षेत्रका बनेका छन्।"
बाघको आक्रमणबाट युवकको मृत्यु,"वीरगञ्ज : बाघको आक्रमणबाट पर्सामा एक युवकको मृत्यु भएको छ। बाघको आक्रमणमा परी पटेर्वा सुगौली गाउँपालिका२ थरकटीका ३२ वर्षीय मनोज उराँव धाँगडको मृत्यु भएको हो। घर नजिकै जंगलमा शौच गर्न गएका धाँगड आज बेपत्ता भएका थिए। उनको खोजतलाश गर्ने क्रममा शव फेला परेको इलाका प्रहरी कार्यालय पटेर्वा सुगौलीका प्रहरी निरीक्षक रामराज केसरीले जानकारी दिए। 'धाँगडको टाउको र खुट्टा नभएको अवस्थामा शव फेला परेको छ', उनले भने। धाँगडको शव परीक्षणका लागि वीरगञ्जस्थित नारायणी अस्पताल लगिएको प्रहरीले जनाएको छ।"
'डेडिकेटेड र ट्रंकलाइनसम्बन्धी विवाद टुङ्ग्याउन आयोग गठनको माग,"काठमाडौं : नेपाल उद्योग वाणिज्य महासंघले डेडिकेटेड र ट्रंकलाइनसम्बन्धी विवाद समाधान गर्न उच्चस्तरीय अधिकार सम्पन्न आयोग गठन गर्न माग गरेको छ। महासंघले सोमबार एक विज्ञप्ति जारी गर्दै सरकार र निजी क्षेत्र यसबारे पूर्ण जानकारका साथै समस्या समाधानका लागि तत्पर रहेको अवस्थामा विवादलाई टुङ्गोमा पुर्याउन आयोग गठनको माग गरेको हो । महासंघले उक्त विवादको अन्त्य नभएसम्म विद्युत् लाइन नकाट्न तथा काटिएका उद्योगको लाइन तत्काल जोड्न आग्रह गरेको छ । डेडिकेटेड र ट्रंकलाइनसम्बन्धी समस्या तत्काल सम्बोधन नभए धरै उद्योग बन्द हुनुका साथै रोजगारी र राजस्वमा समेत असरपर्ने महासंघले जनाएको छ । महासंघले विद्यमान आर्थिक मन्दीका समयमा निजी क्षेत्रका मुद्दालाई गम्भीरतापूर्वक लिइ समस्या समाधानमा सरकारले पहल गर्ने विश्वास व्यक्त गरेको छ । 'सरकार र निजी क्षेत्र यसबारे पूर्ण जानकार रहेको र समस्या समाधानका लागि तत्पर रहेको अवस्थामा यस बिषयलाई टुंगोमा पुर्याउन एक उच्चस्तरिय अधिकारसम्पन्न आयोग स्थापना गनुपर्ने महासंघको माग छ । निजी क्षेत्रका प्रतिनिधि पनि रहने उक्त आयोगले विगतमा भएका अध्ययन, अहिलेको अवस्था, टिओडि मिटर आदिको अध्ययन गरि निष्पक्ष राय दिनेछ । यस विषयमा अन्तिम टुंगो नलागेसम्म विद्युत लाइन काटिएका उद्योगको लाइन जोडन र अन्य उद्योगको लाइन नकाटन महासंघ विद्युत प्राधिकरण र अन्य सरोकारवाला निकायहरु समक्ष आग्रह गर्दछ । यो विषय तत्काल सम्बोधन नभए धरै उद्योग बन्द हुनुका साथै रोजगारी र राजश्वमा समेत असर पर्ने छ ,'महासंघले जारी गरेको विज्ञप्तिमा उल्लेख छ। यही पुस ५ गते बिहीबार प्रधानमन्त्री पु्ष्पकमल दाहालले डेडिकेटेड र ट्रंकलाइनको बक्यौता नतिर्नेको लाइन तुरून्त काट्न निर्देशन दिएका थिए। सिंहदरबारमा आयोजित सञ्चार तथा सूचना प्रविधि मन्त्रालय र ऊर्जा जलस्रोत तथा सिंचाइ मन्त्रालयको संयुक्त बैठकमा बोल्दै प्रधानमन्त्रीले विद्युतको बक्यौता नर्तिने ठूलाको लाइन काटेर कर प्रणालीलाई व्यवस्थित गर्न निर्देशन दिएका थिए।"
शृंखलाबद्ध चोरी गर्ने गिरोह प्रहरी फन्दामा,"परासी : नवलपरासीका विभिन्न स्थानमा शृंखलाबद्ध चोरी गर्ने गिरोहलाई प्रहरीले पक्राउ गरेको छ। सरकारी कार्यालयदेखि विभिन्न व्यक्तिहरूको घरमा पसेर चोरी गर्ने ६ जनाको गिरोहलाई प्रहरीले पक्राउ गरी सोमबार सार्वजनिक गरेको हो। पक्राउ परेका व्यक्तिहरूबाट विभिन्न समयमा चोरी गरेका सामग्रीहरूसमेत प्रहरीले बरामद गरेको छ। उनीहरूले विभिन्न समयमा सुनवल र रामग्राम नगरपालिकामा रहेका सरकारी कार्यालय र व्यक्तिको घरमा पसेर गरगहनादेखि विभिन्न सामानहरू चोरी गरेको पाइएको हो। शृंखलाबद्धरूपमा चोरी गर्नेमध्ये सुनवल क्षेत्रबाट ३ जना र रामग्राम नगरपालिका क्षेत्रबाट ३ जना पक्राउ परेका हुन्। चोरी गरेपश्चात सामान खोजतलास गरिदिन भन्दै पीडितहरूले शंकास्पद् व्यक्तिहरूको हुलियासहित उजुरी दिएपछि सोही आधारमा उनीहरू पक्राउ परेको जिल्ला प्रहरी कार्यालयका सूचना अधिकारी डीएसपी रमेश बोहराले जानकारी दिए। पीडितहरूले दिएको उजुरीका आधारमा चोरी गर्ने शंकास्पद् व्यक्तिहरूको घर र डेरा खानतलास गर्दा चोरीका सामानहरू बरामदसँगै उनीहरूलाई पक्राउ गर्यौं,' डीएसपी बोहराले भने। ६ जनाको घर र डेरामा खानतलासी गर्दा चाँदीका गहना, कम्प्युटर, साइकल, मोबाइल, घडी, पेन ड्राइभ, कार्ड रिडर, ग्यास चुलोलगायत विभिन्न १५ प्रकारका सामानहरू फेला परेको डीएसपी बोहराले बताए। सुनवल क्षेत्रमा चोरी गरी पक्राउ पर्नेमा बर्दघाट नगरपालिका१ घर भई हालः सुनवल नगरपालिका२ खैरनी बस्ने अविनाश पंगेनी, गुल्मी मुसीकोट नगरपालिका९ घर भई हालः सुनवलकै खैरनी बस्ने सुवास विश्वकर्मा र रोल्पा खुमेल गाउँपालिका घर भई हाल सुनवलकै खैरनी बस्ने मिलन घर्ती मगर छन्। त्यस्तै रामग्राम नगरपालिकाको परासी बजारस्थित स्वास्थ्य कार्यालयबाट कम्प्युटर, साइकल चोरी गर्ने व्यक्ति पनि पक्राउ परेका छन्। उनीहरूले गत शनिबार राति कार्यालयको दुई तलामा रहेको कोठाबाट उक्त सामग्री चोरी गरेको प्रहरीले जनाएको छ। चोरीका सामानसहित पक्राउ पर्नेमा रामग्राम नगरपालिका६ पोखरापालीका कृष्णमोहन अग्रहरी बनिया, वडा नं ५ का अमृत अग्रहरी र वडा नं ७ उजैनीका रोशन आचार्य रहेको प्रहरीले जनाएको छ। पक्राउ पर्ने ६ जना १९ देखि ३१ वर्ष उमेर समूहका छन्। उनीहरू सबैलाई चोरी तथा डाँका सम्बन्धी कसुरमा मुद्दा अगाडि बढाइएको प्रहरीले जनाएको छ।"
सवारी चेकजाँच तथा चालकको स्वास्थ्य परीक्षण अभियान सुरु,"गुल्मी : गुल्मीमा सवारी चेकजाँच तथा चालकको स्वास्थ्य परीक्षण अभियान सुरु गरिएको छ। गुल्मी यातायात प्रालिको समन्वयमा जिल्ला ट्राफिक प्रहरी कार्यालय गुल्मीले अभियान सुरु गरेको हो। सवारी दुर्घटना न्यूनीकरण तथा सवारीको अवस्थाबारे चालकलाई ज्ञान दिने उद्देश्यले ग्रामीण क्षेत्रमा गुड्ने साना तथा ठूला सवारीको सडककै पुगेर चेकजाँच र चालकको स्वास्थ्य परीक्षण गरिएको हो। आइतबारदेखि रेसुंगा नगरपालिका४ अर्खलेबाट सुरु भएको अभियान यो महिनाभर जिल्लाका विभिन्न स्थानमा सञ्चालन गरिने ट्राफिक प्रहरीले जनाएको छ। पहिलो दिन ग्रामीण क्षेत्रमा गुड्ने ७२ वटा सवारी चेकजाँच र चालकलाई स्वास्थ्य परीक्षण गरिएको वरिष्ठ प्रहरी नायब निरीक्षक ज्ञानेन्द्र शर्माले जानकारी दिए। सडककै पुगेर स्वास्थ्यकर्मीद्वारा चालकको स्वास्थ्य परीक्षण र दक्ष प्राविधिकबाट बस, ट्रक, जीप लगायतका विभिन्न सवारी साधनहरूको चेकजाँच गरिएको थियो।"
आरती साह मृत्यु प्रकरण: श्रीमान मोतिबाबु जनकपुरबाट पक्राउ,"जनकपुरधाम : आरती साह मृत्यु प्रकरणमा फरार रहेका उनका श्रीमान मोतीबाबु साहलाई प्रहरीले पक्राउ गरेको छ । जिल्ला प्रहरी कार्यालय धनुषाबाट खटेको प्रहरी टोलीले साहलाई सोमबार बिहान जनकपुरधामाको सिताचोकस्थित होटल सगुनबाट पक्राउ गरेको हो । सर्वोच्च अदालतले आरती साह मृत्यु प्रकरणमा उनका श्रीमान् मोतीबाबुलाई गत मंसिर २० गते थुनामा पठाउन आदेश दिएको थियो । न्यायाधीश नहकुल सुवेदी र तिलप्रसाद श्रेष्ठको इजलासले साहलाई थुनामा पठाउने आदेश दिएसँगै उनी फरार भएका थिए । यस्तै आरती साहका ससुरासँग १ लाख रूपैयाँ धरौटी माग गरिएको थियो । यसअघि उच्च अदालत जनकपुरले आरती साहका ससुरा र श्रीमानलाई धरौटीमा रिहा गर्ने आदेश दिएको थियो । उनीहरू दुवैजना थुनाबाहिर थिए । गत जेठ ७ गते आफ्नै घर जनकपुरधाम उपमहानगरपालिका ९ थापा चोकमा आरती मृत फेला परेकी थिइन्। माइती पक्षले आरतीको हत्या श्रीमान र ससुराले दाइजोको निहुँमा गरेको आरोप लगाएर मुद्दा दर्ता गरेको थियो। यता, आरती साहको परिवार न्यायको माग गर्दै माइतीघर मण्डलामा धर्नामा बसेको छ ।"
करेन्ट लागेर एक जनाको मृत्यु,डडेल्धुरा : डडेल्धुरामा करेन्ट लागेर एक पुरुषको मृत्यु भएको छ। आइतबार गन्यापधुरा गाउँपालिका३ सकायलमा करेन्ट लागेर ५० वर्षीय मकरबहादुर शाहीको मृत्यु भएको हो। साँझ रुखमा चढेर घाँस काट्ने क्रममा विद्युतको लाइनमा छुन गई करेन्ट लागेर रुखबाट खसेर शाहीको मृत्यु भएको जिल्ला प्रहरी कार्यालय डडेल्धुराले जनाएको छ।
बर्खामा अवरुद्ध भएका सडक अझै खुलेनन्,"बाजुरा : गत असार महिनादेखि अवरुद्ध बुढिगंगा नगरपालिकाका ग्रामीण सडक अझै खुल्न सकेका छैन । वर्षात्को समयमा अवरुद्ध सडक वर्षात सकिएको ४ महिना बढी भइसक्दा पनि सुचारु हुन सकेका छैनन। नगरपालिकाले सडक खुलाउन चासो नदिएपछि स्थानीयलाई आवतजावतमा समस्य भएको हो। साफे मार्तडी सडकखण्डबाट ग्रामणी क्षेत्रमा जोडिएका अधिकांश सडक नखुल्दा सामान ढुवानीदेखि बिरामीलाई समस्य भएको छ । डाव खप्तड, त्रिशक्ति भण्डारगाउँहुदै बदेडा जोड्ने सडक गैरीकाँध किमगाउँ देउलसैन स्वाथ्य चौकीहुँदै त्रिशक्ति वडा कार्यालय जोड्ने सठक भमक बजार सिमल कोटहुँदै सारदा मावि जोड्ने सडक लगायतका थुप्रै ग्रामीण सडक नखुल्दा त्यस क्षेत्रका स्थानीय समस्यमा परेका छन्। नगरपालिकासँग सडक खुलाउन बराम्बर अनुरोध गर्दा कहिले जेसीवी बिग्रिएको त कहिले ड्राइभर विदामा गएको छ भन्ने बहाना बनाउने गरेको बुढिगंगा नगरपालिका ९ का वडा अध्यक्ष मीनबहादुर सिंहले बताएका छन् । उनले भने ,'आइतबार पनि सडक खुलाउन कार्यालय प्रमुखसँग कुरा गरेको छु, पर्सीसम्म काम सुरु हुन्छ भन्नु भएको छ।'"
निर्माण कम्पनीहरूलाई एक साताको अल्टिमेटम,"जोमसोम : राष्ट्रिय गौरवको उत्तरदक्षिण जोड्ने कालिगण्डकी करिडोर (बेनीजोमसोमकोरला)सडक आयोजनाले सडक तथा पुल निर्माणको कामलाई अलपत्र पार्ने निर्माण कम्पनीलाई एक साताको अल्टिमेटम दिएको छ। आयोजनाले बेनीजोमसोम ७६ किमी सडकअन्तर्गत एक सडक र एक पुलको जिम्मा लिएका निर्माण कम्पनीलाई एक हप्ते अल्टिमेटम दिएको हो। यस्तै, जोमसोमकोरला ११० किमी सडक अन्तर्गत एक सडक र दुई पुलको जिम्मा लिएका निर्माण कम्पनीलाई पनि एक हप्ते अल्टिमेटम दिएको आयोजनाले जनाएको छ। निर्माण कम्पनीहरूले सम्झौता अनुसार तोकिएको समयमा निर्माण कार्य सम्पन्न नगरेको, आयोजनाको निर्देशन पालना नगरेको र पटक पटक म्याद थप हुँदा पनि निर्माण कार्य नभएको आयोजनाले जनाएको छ। आयोजना प्रमुख धुव्र झाले खरिद सम्झौताको मर्म र भावना विपरीत स्पष्ट कार्ययोजना र चित्त बुझ्दो जवाफ नआएको खण्डमा निर्माण कम्पनीको ठेक्का अन्त्य गरी कालोसूचीमा राख्ने प्रक्रिया अघि बढाउने बताए।"
बसमा आगजनी भएपछि बीपी राजमार्ग अवरुद्ध,सिन्धुली : सिन्धुलीको सुनकोशी गाउँपालिकामा मोटरसाइकललाई ठक्कर दिने अरनिको यातायात सेवा समितिको बसमा स्थानीयले आगजनी गरेपछि बीपी राजमार्ग अवरुद्ध भएको छ । सोमबार बिहान रामेछापको मन्थलीबाट काठमाडौंतर्फ जाँदै गएको बाप्र०१००६ ख ४५९३ नम्बरको बस र विपरीत दिशाबाट आउँदै गरेको बा ६० प ३५४५ नम्बरको मोटरसाइकल ठोक्किदा दुईजनाको मृत्यु भएको थियो। दुर्घटनामा दुईजनाको मृत्यु भएपछि स्थानीयले बसमा आगजानी गरेका हुन्। बसमा आगो लागेपछि राजमार्गमा सवारी आवागमन प्रभावित भएको हो। वीपी राजमार्गअन्तरगत सिन्धुलीको सुनकोसी गाउँपालिका३ बोहोरेटारमा बस र मोटरसाइकल ठोक्किदा दुईजनाको घटनास्थलमै मृत्यु भएको सिन्धुली प्रहरीले जनाएको हो । दुर्घटनामा मोटरसाइकल चालक अन्दाजी २४२५ वर्षीय पुरुष र सोही मोटरसाइकलको पछाडी सवार दिक्तेल नगरपालिका १० खोटाङका १८ वर्षीय मुनाकला राईको मृत्यु भएको जिल्ला प्रहरी कार्यालय सिन्धुलीका प्रवक्ता चिरन्जीवी दाहालले जानकारी दिए । दुर्घटनापछि बसका चालक मन्थली नगरपालिका १३ रामेछापका २४ वर्षीय रुपेश अधिकारीलाई प्रहरीले नियन्त्रणमा लिएको थियो।
"सिन्धुलीमा बस र मोटरसाइकल ठोक्किदा दुईजनाको मृत्यु, चालक नियन्त्रणमा",सिन्धुली : सिन्धुलीमा मोटरसाइटल दुर्घटना हुँदा दुईजनाको मृत्यु भएको छ । वीपी राजमार्गअन्तरगत सिन्धुलीको सुनकोसी गाउँपालिका ३ बोहोरेटारमा सोमबार बिहान बस र मोटरसाइकल ठोक्किदा दुईजनाको घटनास्थलमै मृत्यु भएको सिन्धुली प्रहरीले जनाएको हो । रामेछापको मन्थलीबाट काठमाडौंतर्फ जाँदै गएको बाप्र०१००६ ख ४५९३ नम्बरको बस र विपरीत दिशाबाट आउँदै गरेको बा ६० प ३५४५ नम्बरको मोटरसाइकल ठोक्किदा मोटरसाइकल चालक अन्दाजी २४२५ वर्षीय पुरुष र सोही मोटरसाइकलको पछाडी सवार दिक्तेल नगरपालिका १० खोटाङका १८ वर्षीय मुनाकला राईको मृत्यु भएको जिल्ला प्रहरी कार्यालय सिन्धुलीका प्रवक्ता चिरन्जीवी दाहालले जानकारी दिए । मोटरसाइकल चालकको भने नाम खुलेको छैन । दुर्घटनापछि बसका चालक मन्थली नगरपालिका १३ रामेछापका २४ वर्षीय रुपेश अधिकारी र बसलाई नियन्त्रणमा लिइ इलाका प्रहरी कार्यालय खुर्कोटमा राखिएको छ ।
प्यूठानमा आमा छोरा मृत फेला,प्यूठान : प्यूठानको झिमरुक गाउँपालिका३ स्थित सिमसारामा आमा छोरा मृत फेला परेका छन्। स्थानीय ३५ वर्षीया बिष्णा खड्का र उनका २३ वर्षीय छोरा विशाल खड्का मृत भेटिएका हुन्। काफलको एउटै बोटमा आमाछोरा झुन्डिएको अवस्थामा फेला परेको स्थानीय पदम बहादुर खड्काले जानकारी दिए। घटनास्थलमा प्रहरी पुगेको छ। मृतकका श्रीमान र बुबा मजदुरीका लागि भारतमा छन्।
अतिथिलाई मायाको चिनो : चोयाको डोकोमा रायोको साग,"मायाको चिनोको व्यवस्थापन मिलाउने त्यहाँका वडाध्यक्ष ज्ञानेन्द्र गौतमले अतिथिलाई निगालोको सानो डोकोमा रायोको साग हालेर मायाको चिनो थमाए। गलकोट (बागलुङ) : आइतबार रायडाँडामा आयोजित बालमैत्री शुभारम्भ कार्यक्रममा कृषिलाई बढवा दिइएको अनौठो दृश्य देखियो । कार्यक्रममा पुगेका बागलुङ नगरपालिकाका नगरप्रमुख वसन्तकुमार श्रेष्ठसहित अन्य अतिथिलाई मायाको चिनो दिन उद्घोषकले बोलाए । मायाको चिनोको व्यवस्थापन मिलाउने त्यहाँका वडाध्यक्ष ज्ञानेन्द्र गौतमले अतिथिलाई निगालोको सानो डोकोमा रायोको साग हालेर मायाको चिनो थमाए। बागलुङबाट पुगेका धेरै अतिथिले अचम्म र अनौठो मानेर फोटो खिचाएनन् मात्रै सामाजिक सञ्जालमा स्थानीय उत्पादनको प्रवद्र्धन भएको भन्दै धेरेले प्रशंसासमेत गरेका छन् । मायाको चिनो भनेपछि कुनै आयातित सामग्री वा सजावटको सामग्री होला भन्ने धेरैले अड्कल गरे पनि स्थानीय उत्पादन रायोको सागले भरिएको सानो निगालोको चोयाका डोको उपहार पाउदा अतिथि दङ्ग परेका बागलुङ नगरपालिकाका नगरप्रमुख श्रेष्ठले राससलाई जानकारी दिए। नगरपालिकाको सबैभन्दा टाढाको गाउँका रुपमा रहेको वडा नं ११ रायडाँडा कृषिमा निकै सम्भावना भएको गाउँ हो । रायडाँडाको रायोको साग भनेपछि बजारमा खोजेरै खाइन्थो । औपचारिक कार्यक्रममा निगालोको सानो डोकोमै मायाको चिनो आउला भनेर कसैले सोचेनौँ, नगरप्रमुख श्रेष्ठले भने, 'स्थानीय निगालोबाट बनेको डोको र रायोको सागको प्रवद्र्धनका लागि यो निकै राम्रो काको सुरुआत भएको छ । कार्यक्रममा प्रयोग हुनुका साथै स्थानीय उत्पादनलाई मायाको चिनो दिने अभियान थालेका छौँ ।' उनका अनुसार नगरपालिकाको सबैभन्दा टाढाको गाउँका रुपमा रहेको वडा नं ११ रायडाँडा कृषिमा निकै सम्भावना भएको गाउँ हो । रायडाँडाको धारापानीका किसानले साग बिक्रीबाटै मनग्य आम्दानी गर्दै आएकाले थप प्रचारप्रसारका लागि मायाको चिनोका रुपमा चोयाबाट बनेको डोकोमा साग हालेर दिइएको बागलुङ११ का वडाध्यक्ष ज्ञानेन्द्र गौतमले बताए। साग खाने र डोको सजाएर राख्न सकिने भन्दै यहाँको स्थानीय उत्पादनसँग वडा कार्यालय जोडिन खोजेको उनको भनाइ थियो । बजारमा मूल्य भने स्थिर छैन । अहिले धारापानीबाट एउटा जिपभरी साग मात्रै बजार जान्छ । कहिले धेरै कहिले थोरै मूल्य पर्छ । न्यूनतम २० रुपैयाँमा एक मुठो बिक्री हुन्छ । यहाँ उत्पादन भएको रायोको साग निकै स्वादिष्ट हुन्छ । स्थानीय बजारका साथै पोखरासम्म पुग्ने गरेको पाएका छौँ । सुरुमा सहकारीमार्फत सागको बजारीकरण गर्न बानी बसालेका थियौँ । अहिले कृषक आफैँ बजारमा साग पुर्याउनुहुन्छ, गौतमले भने, बागलुङ नगरपालिकाका सम्पूर्ण जनप्रतिनिधि, कर्मचारी,जिल्लाका क्रियाशील पत्रकारलाई मायाको चिनो दिँदा सागको माग बढ्ने र यहाँको उत्पादनले बजार पाउने अपेक्षासहित १३ जना अतिथिलाई डोकोमा राखिएको साग उपहार दिएका हौँ ।' रायडाँडाको धारापानी गाउँ कृषिमा आत्मनिर्भर रहेको छ । यहाँका किसानले तीन महिनादेखि दैनिक एक जिपभरी सागमात्रै बागलुङ बजार पठाउँदै आएका स्थानीय हिराबहादुर थापाले बताए । रुद्रबहादुर, दलबहादुर, चन्द्रबहादुर, तिल माया र टीकाबहादुर थापाले वार्षिक दुई लाखसम्म सागबाटै कमाउने गरी पाखोबारीभरी खेती गर्दै आएका उनले जानकारी दिए। बागलुङबाट पुगेका धेरै अतिथिले अचम्म र अनौठो मानेर फोटो खिचाएनन् मात्रै सामाजिक सञ्जालमा स्थानीय उत्पादनको प्रवद्र्धन भएको भन्दै धेरेले प्रशंसासमेत गरेका छन् । एक वर्षमा रायोको सागमात्रै बिक्री गरेर एउटा किसानले रू तीन लाखसम्म कमाएको तथ्याङ्क छ । बजारमा मूल्य भने स्थिर छैन । अहिले धारापानीबाट एउटा जिपभरी साग मात्रै बजार जान्छ । कहिले धेरै कहिले थोरै मूल्य पर्छ । न्यूनतम २० रुपैयाँमा एक मुठो बिक्री हुन्छ । व्यापारीले यहाँको साग पोखरा पठाएकोसमेत पाएका छौँ', किसान थापाले भने, 'यहाँको कालो माटोमा रायोको साग निकै झाङ्गिन्छ । एकपटक कसैले यहाँको साग खाएमा अर्कोपटक माग आइहाल्छ । हामीले माग र उत्पादनलाई मिलाउन नसकेको मात्रै हो । बजारका तीन पसलमा रायोको साग पाइन्छ भनेर बजारवासीलाई अवगत भइसकेको भन्दै रायाडाँडाको साग ब्राण्ड बन्दै गएको उनले बताए। रायडाँडा बसाइँ सराइको चपेटामा रहे पनि धारापानी भने बगर बस्ती भएकाले यहाँबाट कम बसाइँसराइ हुने गरेको छ । यहाँका स्थानीयले रायोको सागसँगै मूला, काउली र बन्दासमेत उत्पादन गर्दै आएका छन् ।"
चिसोबाट बच्न शतर्कता अपनाउन अनुरोध,"काठमाडौं : देशभरिको तापक्रम घट्नेक्रममा रहेकाले चिसोबाट बच्न आवश्यक शतर्कता अपनाउन जल तथा मौसम विज्ञान विभाग, मौसम पूर्वानुमान महाशाखाले अनुरोध गरेको छ। महाशाखाका मौसमविद् सरोज पुडासैनीले हालः नेपालमा उल्लेखनीय मौसमी प्रणाली नरहेपनि चिसो बढिरहेकाले आवश्यक शर्तकता अपनाउन सबैमा अनुरोध गरे। अहिले देशको पहाडी भूभागमा आंशिक बदली रहेको छ भने तराई क्षेत्रमा मौसम सामान्यतया सफा रहेको महाशाखाले उल्लेख गरेको छ। 'पश्चिमी वायुको आंशिक प्रभाव छ। केही दिनलाई ठूलो मौसमी प्रणालीको प्रभाव छैन,' मौसमविद् पुडासैनीले भने। आज कोसी, बागमती र गण्डकी प्रदेशको पहाडी भूभागमा आंशिक बदली रही बाँकी भूभागमा मौसम सामान्यतया सफा रहने महाशाखाले पूर्वानुमान गरेको छ। रातिको समयमा पनि कोशी र गण्डकी प्रदेशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ। महाशाखाको विवरणमा बिहान तराईका विराटनगर, जनकपुर र भैरहवामा बाक्लो हुस्सुकुइरो लागेको थियो। आज काठमाडौंको न्यूनतम तापक्रम पाँच दशमलव चार र अधिकतम तापक्रम १८ डिग्रिसेल्सियस रहेको छ। तापक्रम घटेकाले काठमाडौंमा अत्याधिक चिसो बढेको छ। दिउँसो घाम लागेपनि बिहान र बेलुका बढी जाडो महसुस गरिएको छ। सबैभन्दा कम जुम्लामा माइनस दुई दशमलव आठ डिग्रिसेल्सियस तापक्रम मापन गरिएको महाशाले उल्लेख गरेको छ।"
"बससँग स्कुटर ठोक्किँदा एकजनाको मृत्यु, दुई चालक प्रहरी नियन्त्रणमा",झापा : पूर्वपश्चिम राजमार्गअन्तरगत झापाको कमलमा बससँग स्कुटर ठोक्किँदा एकजनाको मृत्यु भएको छ । कमल गाउँपालिका४ स्थित ज्योति चोकमा सोमबार बिहान ९ बजे पूर्वबाट पश्चिमतर्फ जाँदै गरेको मे ११ प २०५१ नम्बरको स्कुटर र विपरीत दिशाबाट आउँदै गरेको को १ ख ६४३५ नम्बरको बससँग ठोक्किँदा दुर्घटना भएको थियो । दुर्घटनामा परी स्कुटरको पछाडि सवार अर्जुनधारा नगरपालिका ७ निवासी ५० वर्षीय टेकनाथ खतिवडाको मृत्यु भएको जिल्ला प्रहरी कार्यालय झापाले जनाएको छ । उनलाई उपचारका लागि अस्पताल लैजाने क्रममा बाटोमै मृत्यु थियो । यता स्कुटर चालक अर्जुनधारा९ निवासी २१ वर्षीय कमलप्रसाद खतिवडा र बस चालक मोरङ कानेपोखरी ६ निवासी ३० वर्षीय केशव बस्नेतलाई इलाका प्रहरी कार्यालय झिलझिलेले नियन्त्रणमा लिएको छ ।
जंगलमा घाँस दाउरा लिन गएका सासूबुहारी मृत फेला,"नवलपुर : नवलपरासी (बर्दघाटसुस्तापूर्व)मा जङ्गल गएका अवस्थामा सासु बुहारी मृत फेला परेका छन्। विनयी त्रिवेणी गाउँपालिका१ ओमशान्ति टोलका सासूबुहारीको घाँस दाउरा लिन जङ्गलमा जाँदा आइतबार मृत्यु भएको हो । जिल्ला प्रहरी कार्यालयका सूचना अधिकारी प्रहरी नायब उपरीक्षक बेदबहादुर पौडेलका अनुसार मृत्युहुनेमा ६० वर्षीया मनादेवी पौडेल र उनकी २८ वर्षीया बुहारी विष्णु पौडेल छन् । प्रनाउ पौडेलले स्थानीय खहरे जङ्गलमा घाँस काट्न गएका सासूबुहारी घर नफर्किएको उजुरी परेपछि जङ्गलमा खोजतलास गर्दा उनीहरुको शव भेटिएको बताए । उहाँहरु नभेटिएको भनी आइतबार मौखिक उजुरी परेपछि प्रहरीसहित ६० जनाको टोली जङ्गलमा खोजतलासका लागि गएका थियौँ, उनले भने, खोजतलासका क्रममा आइतबार राति खहरेको ढिकमा दुवैको शव भेटियो । प्रनाउ पौडेलकाअनुसार विष्णुको बायाँ कम्परा र मनादेवीको बायाँपट्टि पछाडिको भागमा चोट लागेको अवस्थामा शव भेटिएको थियो । शव परीक्षणपछि शरीरमा लागेको चोटलगायतका आधारमा बाघको आक्रमणबा मृत्यु भएको अथवा अन्य कारणबाट भन्ने पुष्टि हुने प्रनाउ पौडेलले बताए । रासस"
सम्सी गाउँपालिकामा क्युआर कोडमार्फत् राजश्व भुक्तानी,महोत्तरी : महोत्तरीको सम्सी गाउँपालिकाले क्युआर कोडमार्फत् राजश्व बुझ्ने प्रणालीको सुरुवात गरेको छ । आइतबारदेखि सो प्रणाली लागू गरिएको गाउँपालिकाको कार्यालयले जनाएको छ । यो प्रणाली लागू भएपछि अब सेवाग्राहीलाई बैंकसम्म जानुपर्ने झन्झटबाट मुक्ति मिलेको गाउँपालिकाका अध्यक्ष रामनाथ यादवले बताए । राजस्व बुझाउन बैंकमा लाइन बस्नुपर्ने समयको बचत हुनुको साथै सेवाग्राहीलाई सजिलो हुने अध्यक्ष यादवले जानकारी दिएका छन् । सम्सी गाउँपालिकामा एकमात्र राष्ट्रिस्तरको बैंक सञ्चालनमा रहेका कारण त्यहाँ प्रायजसो सेवाग्राहीको भीड हुने गरेको छ । जसले गर्दा पालिकामार्फत् कामकाज गर्ने सेवाग्राहीलाई लामो समयसम्म लाइन बस्नुपर्ने बाध्य छ।
घरमा आगलागी हुँदा सुत्केरीसहित परिवार विचल्लीमा,"खोटाङ : दिप्रुङ चुइचुम्मा गाउँपालिका७ टेम्मास्थित बर्मीका रामबहादुर सार्कीको घरमा आगलागी हुँदा १५ लाख बढीको क्षति भएको छ । उनले आगलागीबाट जस्तापाताले छाएको तीनतले घर, नगद रु एक लाख ५० हजार, डेढ तोला सुन, १४ तोला चाँदी, जग्गा धनीपुर्जासतिहका कागजात, लत्ताकपडा, भाँडाकुडा, अन्नपानी, काठपातलगायतका सामग्री जलेर नष्ट भएको बताए। आफन्तले दिएको ओढ्नेओछ्याउने लिएर मतानमा बास सरिएको आगलागी पीडित रामहादुरले गुनासो गरे। घरमा भएका सम्पूर्ण सामग्री जलेर खरानी भयो । ऋण तिर्न भनेर तयार गरेको रु एक लाख ५० हजार नगदसमेत जल्यो । अहिले बस्ने बासकै टुङ्गो छैन । हामी त जसरी पनि बस्थिम । सुत्केरी बुहारी र नाबालक नातिको विचल्ली भयो, उनले भने, 'राहतका लागि आज वडा कार्यालय टेम्मा गएर निवेदन दिएको छु । यो बेला सबैले सहयोग गरिदिनुहोला।' जिल्ला विपद् व्यवस्थापन समितिका संयोजक एवं प्रमुख जिल्ला अधिकारी सन्तबहादुर सुनारले आगलागी पीडितलाई सहयोग गरिन लागेको जानकारी राससलाई दिए। यसैबीच आगलागीको उच्च जोखिममा रहेको खोटाङमा प्रहरीले समुदायप्रहरी साझेदारी कार्यक्रमअन्तर्गत जिल्लाका दशवटै स्थानीय तहमा आगलागी नियन्त्रणसम्बन्धी जनचेतनामूलक अभियान सञ्चालन गरिरहेको छ । अभियानका क्रममा प्रहरीले विद्यालय, हाटबजार, मन्दिरलगायतमा जनचेतनामूलक कार्यक्रम गर्दै आगलागीका घटना हुन नदिन तथा भएमा बच्ने उपायका बारेमा जानकारी दिने गरिएको जिल्ला प्रहरी कार्यालय खोटाङका प्रमुख प्रहरी नायब उपरीक्षक पुरुषोत्तम खड्काले जानकारी दिए। विद्युत् र ग्यासको पहुँच नभएका ग्रामीण बस्तीमा टुकी,अँगेनामा बालिएको आगो ननिभाइ छाड्नु आदि कारणले समेत आगलागी भएको पाइएको प्रहरीले जनाएको छ । बजार क्षेत्रका बस्तीमा भएको आगलागीको मुख्य कारण भने विद्युत्, ग्यास सिलिन्डर पड्कनु, ग्यास चुहावट हुनु र धुप बाल्ने चलनलगायतका कारण रहेको बताइएको छ ।"
पर्सामा बाघको आक्रमणबाट एक युवकको मृत्यु,"वीरगन्ज : पर्साको पटेर्वा सुगौली गाउँपालिका २ थरकट्टीमा बाघको आक्रमणबाट एक युवकको मृत्यु भएको छ । मृत्यु हुनेमा थरकट्टी गाउँका २० वर्षीय मनोज महतो उराँव रहेका छन् । सब डिभिजन वन कार्यालय रंगपुरका रेञ्जर कपिलदेव यादवका अनुसार,जंगलसंग जोडिएको थरकट्टी गाँउका मनोज आइतबार बेलुकी शौच गर्न खेततिर गएका थिए। राति अबेरसम्म घर नफर्किएका उनलाई खोज्न छिमेकी र गाउँलेहरुले सोमबार बिहान खेततिर जाँदा नजिकैको जंगलमा बाघले मारेर खाएको अवस्थामा उनका शरीरका अंगहरु भेटिएको रेञ्जर यादवले जानकारी दिए। पर्साका प्रहरी प्रवक्ता प्रहरी नायब उपरीक्षक कुमार विक्रम थापाले थरकट्टी गाँउमा बाघले मान्छे मारेको खबर प्रहरीलाई आएपछि अनुसन्धानका लागि प्रहरीको टोली घटनास्थलमा पुगेको बताए।"

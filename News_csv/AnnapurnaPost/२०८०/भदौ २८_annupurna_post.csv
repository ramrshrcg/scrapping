शीर्षक,विवरण
"विकास उकालो, मानिस ओरालो","शासन र सत्तामा सधैं पहाडी मूलका बासिन्दाको रजगज भएको मुलुक हाम्रो। त्यसैले विकासको मूल गन्तव्य पनि सधैं पहाड नै हुँदै आएको हो। तर विकास पहाडतिर सोझिँदा पनि पहाडका बासिन्दाहरू भने धमाधम तराई मधेसका समथर भूभागतिर ओइरिरहेका छन्। त्यसको परिणाम होमुलुकका आधाभन्दा बेसी बासिन्दाको बसोबास समथर भूभागमा। पछिल्लो जनगणनाले त दुई दर्जन जिल्लाको जनसंख्या ऋणात्मक देखायो। ती सबै पहाडका जिल्लाहरू थिए। त्यसमा पनि लुम्बिनी प्रदेशका पहाडी जिल्लाहरू बसाइँसराइका हिसाबमा सबैभन्दा बढी चलायमान देखिन्छन्। यहाँका पहाडी जिल्लाहरूबाट समथर जिल्लामा बसाइँसराइ अचाक्ली छ। अहिले लुम्बिनीका पहाडी जिल्लाका कुनै पालिकाका कुनाकन्दरामा बाटोघाटो नपुगेको होस््, त्यो अपवाद जस्तोमात्रै छ। कृषिलगायत उद्यमका लागि पनि आकर्षक भूबनोट छ त्यहाँ। तै पनि नागरिकहरू रूपन्देही, कपिलवस्तु, दाङ, बाँकेमा सरेका सयै छन्। त्यहाँको जनसंख्या धनात्मकमाथि धनात्मक हुँदै गएको छ। देशमा सबैभन्दा धेरै जनसंख्या बढेका १० जिल्लामध्ये चारवटा लुम्बिनीमा छन्। जनसंख्या घटेका १० जिल्लामध्ये पनि दुइटा लुम्बिनीकै छन्। शिक्षा र स्वास्थ्यका आधारभूत आवश्यकता पूरा गर्न मानिस बसाइँसराइ गर्छ। पानी ओरालो लाग्छ, मानिस पनि अवसरको खोजीमा ओरालीउकाली गर्छ। गाउँमा बाटोघाटो पुगे पनि रोजगारीका अवसर कम हुनु बसाइँसराइको मुख्य कारण हो। कृषि इलम गर्नेहरूको पनि बजार गाउँमा छैन, कृषि उपज खरिदको ग्यारेन्टी सरकारले गर्दैन। कृषिमा अनुदान टाठाबाठाले लिन्छन्। सोझो किसानले मल, बिउ र सिँचाइ पाउँदैन। तसर्थ गाउँमा युवा टिक्दैनन्। आम नेपालीको सपना भनेको परिवारको स्वास्थ्य र सन्तानको शिक्षादीक्षा अनि एउटा घर हो। जीवनभर हाडछाला गर्नु नै त्यत्तिका लागि हुन्छ। तर गाउँमा जति हाडछाला घोटे पनि त्यो सपना पूरा नहुने हुँदा बसाइँसराइ रोकिएको छैन। अवसर नै मानिसको गन्तव्य हो भने मानिसलाई गाउँमा रोक्ने एउटै उपाय पनि त्यही हो। गाउँमा बसाइँ रोक्न किन पनि जरुरी छ भने समथर भूभागमा बस्ती विकास हुँदा त्यहाँको खेतीयोग्य जमिन नष्ट भएको छ। अर्काेतिर पहाडका गाउँ रित्तिने र समथर भूभाग भरिभराउ हुँदा जनसंख्या सन्तुलन पनि खल्बलिएको छ। सन्तुलिनका खातिर पनि गाउँमा नागरिक अड्याउने उपाय खोजी जरुरी छ। त्यसको उपाय गाउँमा उद्यमधन्दाको वातावरण र रोजगारीका अवसर सिर्जना गर्नुको विकल्प छैन।"
मध्यभोटेकोसी जलविद्युत् अन्तिम चरणमा,"सिन्धुपाल्चोक : सिन्धुपाल्चोकको बाह्रबिसे नगरपालिका ५ जम्बुमा निर्माणाधीन १०२ मेगावाटको मध्यभोटेकोसी जलविद्युत्् आयोजनाको निर्माण अन्तिम चरणमा पुगेको छ। आयोजनाका अनुसार निर्माण कार्य ९९९ प्रतिशत पूरा भइसकेको छ। यो आयोजनाको बिजुली सिन्धुपाल्चोकको बाह्रबिसे सबस्टेसनदेखि रामेछापको न्यु खिम्ती हुँदै ढल्केबर पुर्याउने र अर्को बाह्रबिसेदेखि काठमाडौंको लप्सीफेदी सबस्टेसन हुँदै राष्ट्रिय प्रसारण लाइनमा जोड्ने गरी काम भइरहेको छ। कुल १२ अर्ब २२ करोड ३७ लाख अनुमानित लागत रहेको आयोजनामा हालसम्म आयोजनाको अद्यावधिक अनुमानित लागत निर्माण अवधिको ब्याजबाहेक १५ अर्ब ३ करोड २ लाख ९० रुपैयाँ रहेको छ। चिलिमे जलविद्युत्को अगुवाइमा २०७० सालबाट सुरु भएको आयोजना २०७३ जेठमा पूरा गर्ने लक्ष्य राखिएको थियो। २०७२ सालको भूकम्प, नाकाबन्दी, कोरोना कारण सात वर्ष पर धकेलिएको यो आयोजना अब भने पूरा हुन थालेको हो। कात्तिकसम्ममा हाम्रो काम सबै सकिन्छ, आयोजनाका प्रमुख कार्यकारी अधिकृत रामगोपाल शिवाकोटीले भने, त्यसपछि उत्पादन भएको बिजुली प्रसारण लाइनमा जोडिनेछ। २०७९ साउनमा ७ किलोमिटर लामो सुरुङ छेडिएपछि (ब्रेक थ्रु) हाल विद्युत् उत्पादनको अन्तिम तयारी भइरहेको आयोजनाले जनाएको छ। सुरुङ फिनिसिङ हुन अलि ढिलाइ भएको थियो। अहिले फिनिसिङ सकिएकोले मेसिनहरू जोड्ने र जाँच गर्ने काम भइरहेको छ, आयोजनाका वरिष्ठ सिभिल इन्जिनियर विष्णु नवीनदीप बीसीले भने, कात्तिकको सुरुमै आयोजना सम्पन्न हुन्छ। करिब दुई वर्षअघि नयाँ व्यवस्थापन नियुक्त भएपछि भने कामले गति लिएको थियो। आयोजनामा कर्मचारी सञ्चय कोषको ऋण छ। त्यस्तै, आयोजनामा चिलिमे जलविद्युत् कम्पनीको ३७ प्रतिशत, नेपाल विद्युत् प्राधिकरणको १० प्रतिशत, सिन्धुपाल्चोकका ४ इन्भेस्टमेन्ट कम्पनीको ४ प्रतिशत, कर्मचारी सञ्चयकोषका सञ्चयकर्ता र कर्मचारीको २०५० प्रतिशत, सिन्धुपाल्चोकवासीको १० प्रतिशत र सर्वसाधारणको १५ प्रतिशत लगानी छ। आयोजनाबाट वार्षिक रूपमा ५४ करोड २२ लाख युनिट विद्युत् उत्पादन हुने जनाइएको छ। प्राधिकरणले आयोजनाको विद्युत् हिउँद र वर्षायाममा प्रतियुनिट क्रमशः ८४० र ४८० मा खरिद गर्नेछ। यसबाट कम्पनीलाई वार्षिक २ अर्ब ९० करोड रुपैयाँ आम्दानी हुनेछ। यहाँबाट उत्पादन भएको बिजुली आठ वर्षसम्म पीपीएमा जान्छ, प्रमुख कार्यकारी अधिकृत शिवाकोटीले भने, लगानीकर्तालाई यसले राम्रो मुनाफा दिनेछ। प्रसारण लाइनमा जोड्न समस्या धेरै हन्डर र ठक्कर खाएको आयोजना पूरा हुन लाग्दा पनि यसको अर्काे चुनौती भने टरेको छैन। आयोजना सम्पन्न हुन लाग्दा पनि बिजुली लैजाने प्रसारण लाइन भने निर्माण भइरहेको छ। २०७६ असारदेखि नै काम सुरु भएको न्यु खिम्ती बाह्रबिसे ४ सय केभी प्रसारण लाइनको काम हालसम्म ८५ प्रतिशतमात्रै सम्पन्न भएको आयोजनाले जनाएको छ। त्यसैगरी बाह्रबिसेदेखि काठमाडौंको लप्सेफेसीसम्म ४ सय केभीकै प्रसारण लाइन यही असोजमा पूरा हुनुपर्नेमा हालसम्म जम्मा ५८ प्रतिशत मात्रै पूरा भएको छ। हामीले निर्माण पूरा गरे पनि प्रसारण लाइनमा जोड्नका लागि बाह्रबिसेलप्सेफेदी प्रसारण लाइनको निर्माण सम्पन्न भइनसकेकाले उत्पादन खेर जाने हो कि भन्ने चिन्ता छ, आयोजनाका प्रमुख कार्यकारी अधिकृत शिवाकोटीले भने। प्रसारण लाइन आउँदो पुसभित्र सम्पन्न हुने साइड इन्जिनियर सुदीप चालिसे बताउँछन्। प्रसारण लाइनका १ सय ८ टावर बनिसकेको छ, ४६५ किलोमिटर तार बिछ्याउनु पर्नेमा १६ किलोमिटर बिछ्याइसकिएको छ, चालिसेले भने, वातावरण अनुकूल भए डिसेम्बरसम्ममा काम सम्पन्न हुन्छ। काठमाडौंको लप्सेफेदीमा भने स्थानीयको अवरोध कायमै छ। जसका कारण समस्या उत्पन्न भएको खिम्तीबाह्रबिसेलप्सेफेदी विद्युत् प्रसारण आयोजनाका प्रमुख नीतिश पौडेल बताउँछन्। बाह्रबिसेबाट लप्सेफेदी हुँदै काठमाडौं बिजुली ल्याउने हाम्रो योजना रहेको छ, तर अहिले लप्सेफेदीमा स्थानीयले अवरोध गरिरहेका छन्, उनले भने, त्यसले गर्दा त्यो लाइन बनेता पनि समयमै जोड्न समस्या देखिएको छ। उत्पादनको अन्तिम तयारीमा रहेकोमध्ये भोटेकोसीको विद्युत् आयोजनाको उत्पादन खेर जान नदिन प्रयास भइरहेको उनले बताए। हामीले तत्कालको समस्या समाधान गर्न बाह्रबिसेदेखि लामोसाँघुसम्म वैकल्पिक रूपमा १३२ केभीको प्रसारण लाइन बनाएर यो प्रसारण लाइन सम्पन्न नहुँदासम्म त्यहाँबाट जोड्ने योजना बनाएका छौं, आयोजना प्रमुख पौडेलले भने, यसो हुँदामध्ये भोटेकोसीले उत्पादन गरेको विद्युत् खेर जाँदैन।"
मधेसमा छोरी घटेको घट्यै,"जनकपुरधाम : राष्ट्रिय तथ्यांक कार्यालयले बुधबार आफ्नो फेसबुक पेज राष्ट्रिय जनगणना २०७८ मा एउटा तथ्यांक सार्वजनिक गर्यो अन्य प्रदेशको तुलनामा मधेसमा पुरुषभन्दा महिलाको जनसंख्या घट्दो छ। त्यहाँ भनिएको छ राष्ट्रिय जनगणना २०७८ अनुसार मधेस प्रदेशको जनसंख्या ६१ लाख १४ हजार ६ सय रहेको छ। जसमा पुरुषको जनसंख्या ३० लाख ६५ हजार ७ सय ५१ छ भने महिलाको जनसंख्या ३० लाख ४८ हजार ८ सय ४९ छ। लैंगिक दृष्टिकोणले हेर्दा अन्य नेपाल र अन्य प्रदेशको भन्दा मधेसको जनसांख्यिक विशेषतामा कहीँ भिन्नता पाइन्छ। समग्र जनसंख्या र अन्य प्रदेशको जनसंख्यामा महिलाको जनसंख्या बढी र पुरुषको कम भए पनि मधेस प्रदेशमा पुरुषको जनसंख्या प्रतिशत ५०१ र महिलाको ४९९ प्रतिशत रहेको छ। यस प्रदेशको लैंगिक अनुपात १००५५ प्रतिशत रहेको छ। मधेस प्रदेशको जनसंख्याको लैंगिक र उमेरगत संरचनालाई बुझ्न तल उल्लेखित जनसंख्या पिरामिडलाई अध्ययन गर्दा स्पष्ट हुन्छ। पिरामिडमा उल्लेख गरेको तथ्यांक सहितको यो तथ्यले मधेसमा किन महिला कम भए भन्ने प्रश्न जन्माउँछ। विश्लेषक भन्छन्, यसको प्रमुख कारण भनेकै जनचेतनाको कमी र दाइजो प्रथा हो, छोरा र छोरीबीचको विभेद हो। पुरुषको तुलनामा महिलाको संख्या घट्दै जानु पछाडि सामाजिक चेतना, आर्थिक परिवेश र पुरातनवादी सोचले मुख्य भूमिका निर्वाह गरेको जानकारहरू बताउँछन्। मधेसमा लैंगिक अनुपातमा फरक आउनुको पछाडिको एउटा कारण छोरा र छोरीबीच मेटिन नसकेको असमानता पनि हो। अहिले पनि हाम्रो समाज पुरातनवादी सोचमै अड्किएको छ। फेरि सबै जिल्लामा समान अवस्था छैन। विमलकुमार यादव, प्रमुख, तथ्यांक कार्यालय धनुषा प्रदेशका आठवटै जिल्लाको जनसंख्याको अवस्था विश्लेषण गर्दा पुरुषको अनुपातमा महिलाको संख्या कम भएका जिल्लाहरूमा सबैभन्दा अग्रस्थानमा पर्सा जिल्ला रहेको छ। यहाँको कुल जनसंख्या ६ लाख ५४ हजार ४ सय ७१ छ। जसमध्ये पुरुषको जनसंख्या ५१७ प्रतिशत छ भने महिला मात्र ४८३ प्रतिशत छन्। दोस्रो स्थानमा बारा जिल्ला छ। बारा जिल्लाको कुल जनसंख्या ७ लाख ६३ हजार १ सय ३७ छ जसमध्ये पुरुषको जनसंख्या ५९१ प्रतिशत र महिला ४८९ प्रतिशत छन्। त्यसैगरी रौतहटमा कुल जनसंख्या ८ लाख १३ हजार ५ सय ७३ मध्ये पुरुष ५० २ प्रतिशत छन् भने महिला ४९८ प्रतिशत छन्। सर्लाहीमा भने कुल जनसंख्या ८ लाख ६२ हजार ४ सय ७० मध्ये पुरुष ५०५ प्रतिशत छन् भने महिलाको संख्या ४९५ प्रतिशत छ। आठ जिल्लामध्ये चार जिल्लामा महिलाको संख्या पुरुषभन्दा कम छ भने अन्य चार जिल्ला सप्तरी, सिरहा, धनुषा र महोत्तरीमा पुरुषको तुलनामा महिला नै बढी छन्। महिलाको संख्यामा कमी आउनुका कारण१ पुरातनवादी सोच महिलाको काम घर व्यवहार चलाउनु हो। उनीहरू घरभित्रै ठीक छन् भन्ने खालका मानसिकता अहिले पनि मधेसमा व्याप्त छ। सामाजिक, आर्थिक, राजनैतिक, शैक्षिक र प्रशासनिक रूपमा निकै पछि परेका मधेसका महिलाहरू अब जनसांख्यिक रूपमा पनि कम हुन थालेका छन्। बोलीमा ठूल्ठूला महिला समानताका कुरा गरिए पनि व्यवहारमा व्याप्त पितृसत्तात्मक सोचका कारण महिला र पुरुषबीचको असमानताको खाडल पुरिन सकेको छैन। जसको परिणाम पछिल्लोपटक जनगणनामा देखिएको छ। मधेसमा अहिले पनि छोरामा भएको लगानीलाई सार्थक र छोरीमा भएको लगानीलाई निरर्थक मानिने हुँदा छोरी जन्माउने दर नै घटेको पाइन्छ। महिलालाई दोस्रो दर्जाको नागरिक को रूपमा व्यवहार गरिन्छ। उर्मिला यादव, महिला अधिकारकर्मी महिलालाई दोस्रो दर्जाको नागरिक को रूपमा व्यवहार गर्ने र उनीहरूलाई समान अधिकारबाट बञ्चित गर्ने परिपाटीका कारण छोरी सन्तानलाई नै समाजले अस्वीकार गर्दै आएको महिला अधिकारकर्मी उर्मिला यादव बताउँछिन्। अहिले पनि छोरामा भएको लगानीलाई सार्थक र छोरीमा भएको लगानीलाई निरर्थक मानिने हुँदा छोरी जन्माउने दर नै घटेको पाइन्छ, उनले भनिन्। २, सामाजिक अवस्था तथ्यांक कार्यालय धनुषाका प्रमुख विमलकुमार यादव मधेसमा पुरुषको अनुपातमा महिलाको संख्यामा तुलनात्मक कमी आउनुको पछाडि छोरा र छोरीबीचको सामाजिक विभेद पनि ठूलो कारण रहेको बताउँछन्। जनगणनालाई प्रभाव पार्ने थुप्रै तत्वहरू हुन्छन्। जस्तोकी सामाजिक परिवेश, आर्थिक, सांस्कृतिक, भौगोलिकलगायत विभिन्न तत्वहरू छन्। तर, मधेसमा लैंगिक अनुपातमा फरक आउनुको पछाडिको एउटा कारण छोरा र छोरीबीच मेटिन नसकेको असमानता पनि छ, यादव भन्छन्, अहिले पनि हाम्रो समाज पुरातनवादी सोचमै अड्किएको छ। फेरि सबै जिल्लामा समान अवस्था छैन। मधेसकै अन्य जिल्लाहरू र अलि शिक्षित जिल्लाहरूमा अवस्था फरक छ। तर, शिक्षाको स्तर कम भएका जिल्लाहरूमा भने तथ्यांकले छुट्टै परिवेश देखाउँछ। ३, एक सन्तान, छोराकै चाहना बढ्दो आधुनिकता र खर्चिलो परिवेशले गर्दा अहिले अधिकांश दम्पतीहरू थोरै सन्तान जन्माउने पक्षमा हुन्छन्। आमा र बुवा दुवै पढेलेखेका छन् भने त्यस्ता परिवारमा त सानो परिवारको चाहना अझ बढी छ। पहिलो सन्तान हुँदा छोरा भयो भने अधिकांश दम्पतीले अर्को शिशु जन्माउँदै नजन्माउने परिपाटी पनि बढेको देखिन्छ। तर, यदि पहिलो छोरी भयो भने दोस्रो छोरा नै हुनुपर्ने मानसिकता पनि व्याप्त रहेको हुँदा छोराको चाहनामा लिंग पहिचान गरी छोरी भएको खण्डमा गर्भपतननै गराउने परिपाटी पनि बढेको हो। यस्तो गतिविधिले सामाजिक चेतनाको स्तर विकास भएको भन्न नसिकने प्राध्यापक भोगेन्द्र झा बताउँछन्। सन्तान थोरै पाउने तर, छोरै पाउने चाहनाले गर्दा छोरीहरूलाई दुनियाँमा आउननै रोकिन थालिएको छ। जसले गर्दा मधेसमा अब छोरीको संख्या कम हुन थालेको हो, प्राध्यापक झा भन्छन्, यो कुनै राम्रो संकेत होइन। यसले भविष्यमा सामाजिक व्यवस्थालाई नराम्ररी प्रभावित गर्छ। बिहेवारी गर्नका लागि छोरी कम हुन थाल्छन्। यो राम्रो संकेत होइन। ४, छोरी परिवारको बोझ सम्झने मधेसमा व्याप्त दाइजो प्रथा र छोरी अर्काको धन हो भन्ने जस्ता मान्यताहरूले गर्दा पनि छोरी जन्माउ नै नचाहने प्रवृत्ति बढ्दै गएको अधिकांश बताउँछन्। समाजमा शिक्षाको स्तर बढ्दै गए पनि दाइजो जस्ता सामाजिक विकृत्ति हट्नुभन्दा अझ बढ्दै गएको छ। एकातर्फ छोरीलाई पढाउनु पनि पर्ने, उसको लालनपालन, पढाइ र लेखाइ सबैमा खर्च गरेपछि अन्त्यमा दाइजो दिएर बिहे पनि गर्नुपर्ने बाध्यताकै कारण अधिकांशले छोरीलाई सन्तानको रूपमा अपनाउन नचाहेका हुन्। विवाह एकदमै खर्चिलो हुनु र दाइजोको निहुँमा आफूले भोगेको पीडा छोरीले भोग्न नपरोस् भनेर पनि छोरी नचाहनेको संख्या मधेसमा बढी छ। छोरीलाई अहिले पनि हाम्रो समाजमा बोझ नै मानिन्छ। छोरी जन्मिनेबित्तिकै परिवारलाई पहिलो चिन्ता उसको बिहेबारी कसरी गर्ने भन्ने नै हुन जान्छ। छोरी पराया धन हो भन्ने मानसिकता अहिलेसम्म पनि मधेसमा व्याप्त छ जसले गर्दा छोरी न गर्भमा सुरक्षित हुन सकेकी छिन् नत गर्भ बाहिरनै, जनसंख्या विषयका प्राध्यापक रामसागर पण्डित भन्छन्, छोरा भयो भने त्यो विदेश गएर पनि कमाएर ल्याउँछ। लेबरको काम गरेर भए पनि घर परिवार चलाउँछ र छोरामा लगाएको लगानी फर्किन्छ भन्ने बुझाई मधेसको समाजमा छ। जसले गर्दा अपवादबाहेक कसैले पनि छोरी जन्मेको मन पराउँदैनन्। अहिले त गर्भ परीक्षण गराउन पनि सहज भएको छ। सजिलै गर्भपरीक्षण गराएर छोरी भएको खण्डमा भ्रूणमै पतन गराउने परिपाटीले गर्दा पनि जनगणनाको मधेसमा यस्तो परिणाम आएको हुन सक्छ। सन्तान थोरै पाउने तर, छोरै पाउने चाहनाले गर्दा छोरीलाई दुनियाँमा आउन नै रोकिन थालेको छ। जसले गर्दा मधेसमा अब छोरीको संख्या कम हुन थालेको हो। यो कुनै राम्रो संकेत होइन। भोगेन्द्र झा, प्राध्यापक ५, बढ्दो गर्भपतन महिला स्वास्थ्यका दृष्टिकोणले निकै पछाडि परेको मधेस प्रदेशमा छोरीलाई गर्भमै विभेद भोग्नु परेको अवस्था छ। प्रजनन् स्वास्थ्यसहित सुरक्षित गर्भपतन अधिकार महिलाको संविधान प्रदत्त मौलिक अधिकार हो। यसको सम्मान, संरक्षण र परिपूर्ति गर्नु सबैको दायित्व पनि हो। मधेस प्रदेशको, प्रदेश स्वास्थ्य सेवा ऐन, २०७८ का अनुसार प्रत्येक नागरिकलाई प्रचलित कानुनबमोजिम सुरक्षित गर्भपतन गर्न पाउने अधिकार प्रदान गरिएको छ। तर, मधेसमा महिलाहरूलाई पारिवारिक कर चाप र छोरानै पाउनु पर्ने दबाबमा पारेर असुरक्षित रूपमा गर्भमै रहेको भ्रूणको लिंग पहिचान गर्न लगाएर गर्भपतन गराउने परिपाटी निकै बढेको मधेस प्रदेश स्वास्थ्य तथा जनसंख्या मन्त्रालयका प्रवक्ता एवम् वरिष्ठ जनस्वास्थ्य प्रशासक डा मुक्ति नारायण साह बताउँछन्। हुनतः मुलुकी ऐनले गर्भपतन गराउने उद्देश्यले गर्भमा रहेको लिंग पहिचान गरेको पाइए ६ महिनादेखि २ वर्ष कैद सजाय हुने व्यवस्था गरेको छ। यस प्रदेशमा लिंगको पहिचान गरी भ्रूण हत्या गराउने, जनचेतनाको अभावमा गर्भपतन गराउनेहरूको संख्या बढी छ। यस्तोमा प्रदेश सरकारले गर्भपतनका विषयमा जनचेतना अभिवृद्धिका लागि पालिकाहरूसँग समन्वय गरेर कार्यक्रम निर्माण गर्ने सोच बनाएको छ र हामी चाँडै यस दिशातर्फ अग्रसर हुनेछौं, डा साहले बताए। भू्रणको लिंग पहिचान गरी गर्भपतन गराउने प्रवृत्ति बढेपछि पछिल्लो समय मधेसमा बालिकाको जन्मदर घट्दै गएको उनको बुझाइ छ। मधेस प्रदेशमा सुरक्षित गर्भपतन सेवा प्रदान गर्ने सूचीकृत स्वास्थ्य संस्थाको संख्या अत्याधिक न्यून छ। प्रदेशका आठवटै जिल्लामा १२ हप्ताभन्दा कमको गर्भपतन गराउने सरकारी संस्थाको संख्या मात्र १ सय ५५ वटा रहेको छ भने १२ हप्ताभन्दा माथिको गर्भपतन गर्ने संस्था मात्र ५ वटा छ। त्यसैगरी गैरसरकारी संघसंस्थाहरूबाट सञ्चालित ४ र निजीस्तरमा ७ वटा गरी जम्मा १ सय ७१ वटा सूचीकृत स्वास्थ्य संस्थाहरूबाट गर्भपतन सेवा प्रदान गरिँदै आएको छ। त्यसैगरी प्रदेशभरीमा तालिम प्राप्त सुरक्षित गर्भपतन सेवा प्रदायक स्वास्थ्यकर्मीहरूको संख्या पनि ३ सय ६३ मात्र छ। तर, अवैद्य रूपमा स्वास्थ्य संस्था सञ्चालन गर्ने र अवैद्य गर्भपतन सेवा प्रदान गर्ने थुप्रै निजी क्लिनिकहरूको मुख्य कमाईको धन्दानै लिंग पहिचान गरी गर्भपतन गर्ने रहेको स्वास्थ्यकर्मीहरू नै बताउँछन्। छोरीलाई अहिले पनि हाम्रो समाजमा बोझ नै मानिन्छ। छोरी जन्मिनेबित्तिकै परिवारलाई पहिलो चिन्ता उसको बिहेबारी कसरी गर्ने भन्ने नै हुन जान्छ। मुख्य समस्या हो यो। रामसागर पण्डित, प्राध्यापक बृहत्त जनसंख्या रहेको मधेस प्रदेशमा न्यून मात्रामा रहेको सुरक्षित गर्भपतन गर्ने सूचीकृत संस्थाहरूको विषयमा अधिकांश सर्वसाधारणलाई जानकारीसमेत नरहेको हुँदा उनीहरू गर्भपतन गराउनु परेमा असुरक्षित बाटो अपनाउने गरेको मधेश प्रदेश स्वास्थ्य तथा जनसंख्या मन्त्रालय अन्तर्गत नर्सिङ प्रशासक सुनिता गुप्ता बताउँछिन्। गर्भपतन गर्ने र गराउनेको मिलेमतोमा गोप्य ढंगले यस्तो गैरकानुनी काम बढ्दै गएको छ, उनले भनिन्। भू्रणको पहिचान गरी गर्भपतन गराउनेमा पढेलेखेकादेखि निरक्षरसम्म, आर्थिक रूपमा सम्पन्नदेखि विपन्नसम्म र समाजमा प्रतिष्ठितदेखि सर्वसाधारणसम्म नै रहेका छन्। ६, सामाजिक असुरक्षा छोरीहरू अहिले पनि समाजमा सुरक्षित हुन नसकेको र उनीहरू खुलेर जीवन बिताउने अवस्था नरहेकै कारण छोरीलाई जन्म दिने विषयमा समेत समाजमा गलत धारणा व्याप्त रहेको कानुन व्यवसायी रेखा झा बताउँछिन्। महिला हिंसाको अवस्था मधेसमा भयावह छ। छोरीहरू असुरक्षित छन्। छोरीले अर्कै जातमा बिहे गर्ने, सामाजिक सञ्जालबाट प्रेमजालमा परेर सानै उमेरमा भागि विवाह गर्ने, परिवारको इज्जत डुबाउने जस्ता सोचहरू मधेसमा व्याप्त छन्। समाजले छोरीलाई अहिले पनि घरभित्रकै वस्तु भनेर बुझेका छन्। जतिसुकै जनचेतना अभिवृद्धिका कुरा गरे पनि छोरा र छोरीबीचको विभेदको खाडल पुरिन सकेको छैन, अधिवक्ता झा भन्छिन्, थोर बहुत छोरीहरूले समाजमा आफ्नो मान प्रतिष्ठा र छोरीले पनि स्थान पाउन सक्छन् भन्ने कुरा स्थापित गरे पनि हाम्रो गाउँघरमा पुरानै सोच हावी छ। जसले गर्दा सन्तानका रूपमा छोरीलाई स्वीकार गर्नु निकै गाहे मानिन्छ। घरमा पनि कुनै निर्णय भयो भने त्यहाँ महिलाको राय सल्लाह लिइँदैन् उसलाई मानिस जस्तो व्यवहारनै गरिँदैन। महिलाहरूलाई अहिले पनि घुम्टोमै राख्ने, संस्कार र संस्कृतिको नाममा पछाडी पार्ने प्रवृत्ति मधेशमा व्याप्त छ। जसले गर्दा छोरीले सामाजिक रूपमा पछाडि पर्नु परेको छ। पुरुषको तुलनामा महिलाको संख्या घट्दै गएर महिला जनसांख्यिक रूपमा समेत सीमान्तकृत हुँदै जाने खतरा बढ्दै अधिवक्ता झाको ठम्याइ छ। यसले बहुविवाह प्रचलन आउने, महिलामाथि हुने हिंसा, यौन शोषण र बेचबिखनजस्ता अपराध वृद्धि भई सामाजिक शान्ति भंग हुने स्थिति आउन सक्छ, झा भन्छिन्, समाजले यस विषयमा अब मनन गरेन भने यो भयावह जोखिमतर्फ जान्छ। ७, विभेद छोरा र छोरीलाई हेर्ने दृष्टिकोणका कारण विभेद बढ्दो छ। लिंग पहिचान गरी भ्रूण हत्या गर्ने प्रवृृत्ति बढ्दै गएपछि यसले लैंगिक अनुपातमै असन्तुलन देखन थालेको छ। मधेसमा पनि यसका कारण छोराहरू बढी जन्मिएको देखिन्छ। स्वास्थ्य तथा जनसंख्या मन्त्रालयले लिंग पहिचान गरेर भ्रुण हत्या गर्ने क्रम बढ्न थालेपछि त्यसलाई रोक्न विभेदपूर्ण लिंग छनोटको अन्त्यका लागि राष्ट्रिय रणनीति २०७८ २०८८ समेत बनाएको छ। मन्त्रालयले बनाएको उक्त १० वर्षे रणनीतिमा कानुनबमोजिम बाहेक लिंग पहिचान गरी गरिने गर्भपतन विरुद्धमा आवश्यक नीति, योजना तथा कार्यक्रम निर्माण गरी प्रभावकारी कार्यान्वयन गर्नु रहेको छ। साथै छोरीको महत्वलाई प्रोत्साहन गर्दै लैंगिक समानता सुनिश्चित गर्नु पनि रणनीतिको उद्देश्य रहेको छ। यसका साथै छोरा र छोरीको समान महत्व स्थापित गर्न किशोरी एवं महिला केन्द्रित सामाजिक तथा आर्थिक सशक्तिकरणका कार्यक्रम प्रभावकारी रूपमा समन्वय गरी कार्यान्वयन गर्ने उल्लेख गरिएको छ।"
"भाइरल ज्वरोको प्रकोप, नगरद्वारा घरमै उपचार","जाजरकोट : जाजरकोटको नलगाड नगरपालिका४ बाउसेखोलाका ६४ वर्षीय जयबहादुर खड्का एक सातादेखि ज्वरोले थला परेका छन्। कडा ज्वरो आउने, टाउको दुख्ने, रिगंटा लाग्ने, घाँटी दुख्ने जस्ता समस्याबाट थलिएका छन्। सोही ठाउँका ३७ वर्षीय गणेश विक, ३९ वर्षीया धनसरा विक, ४५ वर्षीया निर्मला रोकाय, दलबहादुर रोकायलगायतलाई पनि ज्वरो आउने, टाउको दुख्ने, घाँटी दुख्नेलगायतका समस्याले ओछ्यानमै सुतेको १० दिन बित्यो। उनीहरू पहिलो चोटी ज्वरोले ओछ्यानमै थला परेका हुन्। खानामा पटक्कै रुचि छैन, बिरामी दलबहादुर रोकायले भने, जीउ कटकटी दुख्छ। टाउको दुख्छ, घाँटी पाकेको छ, निल्नै सकिँदैन। त्यसैगरी नलगाड४ खालचौरका महेन्द्र रावलका पाँचजनाको परिवार पनि भाइरल ज्वरोबाट एक सातादेखि ओछ्यानमा ढलेका छन्। नलगाडका अधिकांश बस्तीमा ज्वरोका बिरामी बढेका छन्। ज्वरो, मौसमी रुघाखोकीलगायतका कारण बाउसेखोला, दारफाका, भातचिउरा, खालचौर, ओवा, भेरीखर्क, औलसिमा, पाटा, कोठीगाउँलगायत स्थानमा घरघरै बिरामी परेका छन्। गाउँमा बालकदेखि वृद्धसम्मलार्ई ज्वरोले सताएको स्थानीय स्वास्थ्य चौकी लहँका इन्चार्ज भुपेन्द्रराज गिरीले बताए। सबै घरमा बिरामी छन्, उनले भने, एउटै घरमा ६ जनासम्म बिरामी परेका छन्। स्वास्थ्य चौकीमा दैनिक एक सयजति बिरामी उपचारका लागि आउने गरेका छन्। बिरामीको चाप धेरै भएपछि औषधि अभाव हुँदा उपचारमा केही समस्या भएको उनको भनाइ छ। सरकारी स्वास्थ्यसंस्थाको औषधिले बिरामी निको नभएपछि अधिकांश बिरामीलार्ई चेकजाँच गर्न निजी मेडिकलमा गएर महँगोमा औषधिले उपचार गर्नु परेको बिरामी अमरिका रावलले गुनासो गरिन्। आफूले नलगाड ३ कैना गएर ५ हजारको औषधि लिएर उपचार गरेको बताउँदै औषधि खाएर पनि निको नभएको उनको भनाइ छ। बिरामीको संख्या वृद्धि हुन थालेपछि खेतीपातीको काममा समेत असहज भएको स्थानीय दलबहादुर खत्रीले बताए। घरघरमै गएर उपचार वडाभर ज्वरोका बिरामी बढेपछि वडाध्यक्ष बद्री पन्तले स्वास्थ्यकर्मीलार्ई घरघरमा लगेर बिरामीहरूको उपचारको व्यवस्था गरेका छन्। अध्यक्ष पन्तले सोमबार दल्ली गएर इन्जेक्सन लगायत औषधि ल्याइ मंगलबार बिहानै ईन्चार्ज गिरीलार्ई लिएर बाउसेखोलास्थित गणेश बिकको घरमा गएर ६ जना बिरामीको उपचार गराए। यसरी घरघरमै गएर ५० भन्दा बढी बिरामीहरूको उपचार सेवा गरेको वडा अध्यक्ष पन्तले बताए। अहिले मौसमी ज्वरो र रुघाखोकीले बिरामीलार्ई सताएको छ। सबैतिर बिरामी बढेपछि स्वास्थ्यचौकीमा औषधिको अभाव भएको छ, उनले भने।"
हालेपलाई चार वर्ष प्रतिबन्ध,"लन्डन : दुई पटककी ग्रान्ड स्लाम विजेता सिमोना हालेप चार वर्षका लागि प्रतिबन्धमा परेकी छन्। रोमानियाकी टेनिस स्टार हालेपलाई एन्टी डोपिङ नियमको उल्लंघन गरेको आरोपमा चार वर्षका प्रतिबन्ध गरिएको हो। एक स्वतन्त्र न्यायिक निकायले हालेपले जानीजानी एन्टी डोपिङ नियमको उल्लंघन गरेको ठहर गर्दै चार वर्षको प्रतिबन्ध लगाएको हो। सन् २०१८ मा फ्रेन्च ओपन र २०१९ मा विम्बल्डनको उपाधि जितेकी हालेपले आफूमाथि लगाइएको प्रतिबन्धका विरुद्ध खेलकुदको उच्च न्यायिक निकाय कोर्ट अफ आर्बिट्रेसन फर स्पोर्ट्स (सीएएस) मा अपिल गर्ने बताएकी छन्। म अहिले पनि निरन्तर रुपमा प्रशिक्षण लिइरहेको छु। ममाथि एक्कासी प्रतिबन्ध लगाइउको खबर सुन्दा स्तब्ध भएको छु। ममाथि लागेको झुटो आरोपको डटेर सामना गर्नेछु, उनले भनेकी छन्। पूर्व विश्व नम्बर एक हालेपको गत वर्ष डोपिङ परीक्षणका क्रममा पोजेटिभ देखिएको थियो। गत वर्ष अमेरिकी (यूएस) ओपन टेनिस प्रतियोगिताका दौरान उनले प्रतिबन्धित औषधी रोक्साडुस्ट्याट प्रयोग गरेको पाइएको थियो। सन् २०२२ मा पनि हालेपले एन्टी डोपिङको नियम उल्लंघन गरेको आरोप लागेको थियो। उनले नियमित रुपमा डोपिङ परीक्षणमा सहभागी नभएको पाइएको थियो। तर, त्यतिबेला गरिएको परीक्षणमा उनको पिसावमा रोक्साडुस्ट्याट पाइएको थिएन। रोक्साडुस्ट्याटको सेवनले रातो रक्त कोशिका उत्पादन क्षमतालाई उत्तेजित पार्ने जनाइएको छ। हालेपलाई सन् २०२२ को अक्टोबरदेखि अस्थायी निलम्बन गरिएको थियो। चार वर्षको प्रतिबन्ध उनको अस्थायी निलम्बनदेखि नै गणना हुने भएको छ। हालेप सन् २०२६ को अक्टोबर ७ सम्म कार्ट बाहिरै रहनेछिन्। त्यतिबेला उनी ३५ वर्षको हुनेछिन्। हालेपले यो निर्णयका विरुद्ध अन्तिमसम्म लडाईं लडिरहने बताएकी छन्। गत वर्ष मेरो खेल जीवनकै कठिन वर्ष रह्यो। ममाथि नसोचेको बज्रपात आइलाग्यो। मैले मेरो सम्पूर्ण जीवन टेनिसलाई समर्पित गरिसकेको छु। म यसबाट कहिले पनि टाढा हुन सक्तिनँ। तर, म आफ्नो लडाईं छाड्दिनँ। अन्तिमसम्म पनि लडिरहने छु, सन् २०१७१८ मा विश्व वरीयताको शीर्ष स्थानमा रहेकी हालेपले भनिन्, मैले कहिल्यै पनि जानीजानी कुनै पनि प्रतिबन्धित औषधीको सेवन गरेको छैन। त्यसैले यो निर्णयको डटेर सामना गर्नेछु। हालेपले सन् २०२२ को हार्ड कोर्ट सिजन अघि टिमको सिफारिसमा सप्लिमेन्ट लिएको र त्यसमा प्रतिबन्धित कुनै पनि सामग्रीको प्रयोग नभएको बताएकी छन्। तर, ती सप्लिमेन्टमध्ये एउटा सामग्रीमा रोक्साडुस्ट्याट मिलाइएको पाइएको उनले दाबी गरिन्। सप्लिमेन्ट उत्पादन कम्पनीलाई पनि कानुनी प्रक्रियामा ल्याउनका लागि तयारी गरिरहेको उनले जानकारी दिइन्। सन् २०२३ को सुरुवातको परीक्षण नेगेटिभ आएको थियो। तर, त्यसपछिका साप्ताहिक परीक्षणहरू भने लगातार पोजेटिभ देखिएको थियो, उनले भनिन्, म स्वच्छ र निष्पक्ष खेलमा विश्वास गर्दछु। एक खेलाडीका रुपमा दुई दशक बिताएको छु। सयौं प्रतियोगिता खेलेको छु भने दुई वटा त ग्रान्डस्लाम नै जितेको छु। मेरो शरीरमा पाइएको भने रोक्साडुस्ट्याटको परीक्षणका लागि दुई सयभन्दा बढी रक्त परीक्षण गरेको थिएँ। लगभग त्यही मात्रामा पिसावको पनि परीक्षण गरेको थिएँ। ती सबै नेगेटिभ पाइएको थियो। प्रोफेसनल टेनिस प्लेयर संघले हालेपको परीक्षण पटकपटक ढिला गरिएको उल्लेख गर्दै हालेपको कानुनी लडाईंमा पूर्ण रुपमा सहयोग गर्ने प्रतिवद्धता जनाएको छ।"
सुन तस्करीमा कसको भूमिका के थियो ?,सेटिङ मिलाउने सुन ल्याउने चिनियाँ तस्करका सहयोगीकृष्णकुमार श्रेष्ठ (ट्रान्स ग्लोबलका सञ्चालक)पुष्करराज भट्ट (ट्रान्स ग्लोबलका सञ्चालक)राजनकुमार श्रेष्ठ (एलिस ट्रान्स ग्रूपका सञ्चालक)छिरिङ थुप्तिन (तिब्बती मूलका भारतीय नागरिक)रामकुमार भुजेल (सुन गोदाममा लैजाने)हर्कराज राई सुन (गोदाममा लैजाने)दावा छिरिङका साझेदारकिशोर बस्नेतरेडी ट्रेडका सञ्चालकदिलीप भुजेलभन्सार एजेन्टराजेन्द्रकुमार राईयादव पराजुलीरुक्मिना सुब्बा (हाजिरीमा रिहा)सुदर्शन गौतम सामान छुटाउने कर्मचारीसन्तोष चन्द (अधिकृत)पुष्पा जोशी (अधिकृत)गणेश पौडेल (अधिकृत)कमल परियार (नासु)वीरेन्द्र नेपाली (नासु)सरोज श्रेष्ठ (नासु)कुमार ढकाल (खरिदार)ट्याक्सी ड्राइभरअशोक लामा चिनियाँलाई घर खोज्नेनरेश तामाङ तस्कर भगाउने भूमिकातियान मी र वेन योङ (ठमेलमा रेस्टुराँ सञ्चालक)व्यापारी र भारतसम्म पुर्याउनेसुमन खरेलशिव सर्राफ
मधेसमा नघटुन् छोरी,"प्राडाभोगेन्द्र झा मधेसमा विभिन्न राष्ट्रिय तथा अन्तर्राष्ट्रिय संघसंस्थाहरूले ठूलठूला परियोजनाहरू सञ्चालन गरेका छन्। यसका लागि अर्बौं डलर खर्च पनि भएको छ। तर, पनि सामाजिक जनचेतनाको स्तर भने बढ्न सकेको छैन। अहिले पनि पुरातनवादी सोच र पितृसत्तात्मक परिवेशमा बाँचिरहेको छ मधेसी समुदाय। यसले महिलालाई मानवको दर्जा नै दिन सकेको छैन। अशिक्षितहरूलाई त कम्तीमा शिक्षा पुगेन र उनीहरूले विभेद गरे भनी पत्याउन सकिन्छ। यहाँ त शिक्षित वर्गहरूसमेत दोहोरो मानसिकताबाट ग्रसित छन्। महिलालाई पनि अवसर दिइयो भने तिनीहरूले समाजमा पुरुष जस्तै मान, प्रतिष्ठा र आर्थिक उपार्जन गर्न सक्छन् भन्ने सोचको विकास भएको छैन। यस्तो विषय आफूलाई शिक्षित भनाउँदाहरूले पनि बुझ्न सकेका छैनन्। मधेसी समाजमा यही एउटा बिडम्बना रहेको छ। घर बाहिर महिला अधिकारका ठूलाठूला भाषण दिनेहरू छन्। उनीहरूकै घरमा पनि महिलाहरू प्रताडित भइरहेका थुप्रै उदाहरणहरू हाम्रा आँखै अगाडि छन्। छोरीलाई शिक्षा दिएर पनि उनीहरूलाई आत्मसम्मान दिन नसकेका परिवारहरूको व्यथा छुट्टै छ। छोरी जतिसुकै पढेलेखेको भए पनि उसलाई स्वावलम्बी र आत्मनिर्भर बनाउनुको साटो उसको विवाहमा अझै बढी दाइजो दिइन्छ। यसरी उसको स्तरभन्दा माथि रहेको भनिएका छोरामान्छेसँग विवाह गरेर उसलाई परनिर्भर बनाउने काममा कमी आएको छैन। समग्रमा भन्नुपर्दा महिलामाथि अहिले पनि समाजले विश्वास गर्न सकेको छैन। तिनको साहस, तिनको पराक्रम, बुद्धि, विवेक र उनीहरूको काबिलियतलाई पहिचान गर्न मधेसी समाज पछि परेको छ। जसको परिणाम स्वरूप विभिन्न कूरीतिहरू हालसम्म पनि मधेसमा व्याप्त रहेको हामीले पाउँछौं। यसकै कारण हो मधेसमा महिलाको जनसंख्या क्रमशः घट्न सक्छ। जबसम्म महिलालाई समाजमा समान नागरिकको हैसियत प्राप्त हँुदैन, तबसम्म समाजले विकास र प्रगतिको पथमा फड्को मार्न सक्दैन। (प्राडा झा मधेस प्रदेश सरकारको नीति आयोगका पूर्वउपाध्यक्ष हुन्)"
"३ अर्ब ५० करोड बिगो मागदाबी, ५० जना प्रतिवादी","काठमाडौं : नेपाल प्रहरीको केन्द्रीय अनुसन्धान ब्युरो (सीआईबी) ले ब्रेक सु लगायतका माध्यमबाट भएको सुन तस्करी प्रकरणको अनुसन्धान प्रतिवेदन सरकारी वकिलको कार्यालयमा बुझाएको छ। प्रतिवेदनमा ५० जनालाई प्रतिवादी बनाउन राय दिइएको छ। सीआईबीले अन्तर्राष्ट्रिय विमानस्थल भन्सार पास भएर बाहिरिएको ६० केजी ७ सय १६ ग्राम सुन तस्करी प्रकरणको अनुसन्धान गरेको थियो। सीआईबीले ३ अर्ब ५० करोड २ लाख १६ हजार ५ सय ५२ रुपैयाँबराबरको सुन तस्करी भएको दाबी गर्दै त्यति नै रकम बराबरको बिगो माग दाबी गरिएको छ। सीआईबी प्रमुख एआईजी किरण बज्राचार्यले सुन तस्करी प्रकरणमा ३२ जना प्रहरी हिरासतमा रहेको जानकारी दिइन्। १८ जना फरार छन्। जसमा १४ जना विदेशी नागरिक छन्। प्रहरी हिरासतमा भएकामध्ये ९ जना विदेशी नागरिक हुन्। सीआईबी प्रमुख एआईजी बज्राचार्यका अनुसार साउन ३ गते ६० किलो सुन समातिएपछि पनि विभिन्न माध्यमबाट तस्करी भएको ३ क्विन्टल बढी सुन प्रहरीले बरामद गरेको तथ्यांक छ। चिनियाँ तस्करहरूले नेपाललाई सुन तस्करीको अखडा नै बनाएको छ। सुन प्रकरणमा प्रहरीले गरेको कारबाहीले नेपालमा चिनियाँ नागरिकले फैलाएको तस्करीको जालो भत्काएको छ, उनले भनिन्, अब यस्ता अपराधले प्रश्रय नपाउन भनेर हामी चनाखो भएका छौं। संगठित रूपमा फैलिएको सुन तस्करी नेपाल हुँदै भारत पुर्याउन लागिएको प्रहरीले जनाएको छ। प्रहरी अनुसन्धानका क्रममा बरामद भएको सुन चिनियाँ नागरिकको रहेको खुलेको छ। सीआईबी प्रमुख एआईजी भन्छिन्, यस्तो अपराधमा नेपाली नागरिक संलग्न हुनु दुखद् कुरा हो। ८ जना त सरकारी कर्मचारी नै सलग्न छन्। सुन तस्करी प्रकरणमा २९ जनालाई मुद्दा चलाउने राय सीआईबीले दिएको छ। जसमा ९ जना विदेशी छन्। ७ जना चिनियाँ नागरिक, १ भारतीय र एक बेल्जियमका नागरिक छन्। तस्करीमा ताइवानी नागरिकसमेत सलग्न छन्। सातवटा ऐनअनुसारको कसुर सीआईबीले सरकारी वकिल कार्यालयलाई बुझाएको अनुसन्धान प्रतिवेदनमा सुन तस्करी प्रकरणमा सलग्नविरुद्ध सातवटा ऐनको दफा अनुसारको कसुरमा मुद्दा चलाउन राय दिएको छ। जसमा भन्सार ऐन २०६४ को दफा ५७ (१) (घ) को १ (ख), संगठित अपराध निवारण ऐन २०७०, नेपाल राष्ट्र बैंक ऐन २०५८ को दफा ९५, मुलुकी अपराध संहिता, २०७४ को दफा ४३ को एकीकृत कसुर, नेपाल नागरिकता ऐन २०६३, राहदानी ऐन २०७६, अध्यागमन ऐन २०४९ अनुसारको कसुर छन्। ३ साउनमा बरामद ६०७१६ किलो सुनको अनुसन्धान सकेको सीआईबीले थप ३०२०६ अर्थात् कुल ३६२ किलो ७७८ ग्राम सुन ब्रेक सुमा लुकाएर ल्याएको निष्कर्षसहित सरकारी वकिलको कार्यालयलाई प्रतिवेदन बुझाएको हो। साथै यो समूहले अरू विद्युतीय उपकरणमा पनि लुकाएर सुन तस्करी गरेको देखिएकाले पूरक अनुसन्धान गर्ने सीआईबीले बताएको छ।े रेडिट्रेड प्रालिबाट पटकपटक गरी ३६२ किलो ७७८ ग्राम सुन नेपाल भित्रिएको प्रहरीको दाबी गरेको छ। सुन तस्करका लागि ७ वटा कम्पनी खडा सुन अवैध पैठारी गर्न खडा गरिएका अन्य पाँचवटा कम्पनीमार्फत ल्याइएको सुनको विवरणको पनि थप अनुसन्धान जारी राखिएको सीआईबीले बताएको छ। सरकारी वकिललाई बुझाएको प्रतिवेदनमा सुन तस्करका लागि तस्करले नेपालमा ७ वटा कम्पनी स्थापना गरेका छन्। विभिन्न सोझासाझा नागरिकलाई प्रलोभन दिएर उनीहरूको विवरण प्रयोग गरेर यी कम्पनी खोलिएको सीआईबीले बताएको छ। जसमा च्यांगुक इलेक्टिक सप्लायर्स, भुजेल इलेक्ट्रिक सप्लायर्स, ह्वाडा इलेक्टिक सप्लायर्स, पवाठी इलेक्ट्रिक सप्लायर्स, दोलखा इलेक्ट्रिक सप्लायर्स, रेडिटेड प्रालि र सरिता सप्लायर्स छन्। यस प्रकरणमा संलग्न ५ जना विदेशी नागरिकले झुटा विवरण पेस गरी नेपाली नागरिकता तथा राहदानीसमेत लिएको पुष्टि भएकाले ५ जना विदेशीउपर नेपाली नागरिकता ऐन र राहदानी ऐनअन्तर्गत पनि कानुनी कारबाही हुने प्रतिवेदनमा उल्लेख छ। गत असार ३ मा राजस्व अनुसन्धान विभाग र सशस्त्र प्रहरीकको टोलीले सिनामंगलस्थित त्रिवि भन्सार कार्यालय परिसरबाहिर बा२ज २३२४ नम्बरको ट्याक्सीमा गाडीको ब्रेक प्याड १६० सेटसहित ८ कार्टुन बरामद गरेको थियो। बरामद भएको उक्त ब्रेक प्याडमा अवैध सुन भएको पुष्टि भएको थियो। ब्रेक प्याड, सेभर, स्मार्ट वाचलगायतका उपकरण प्रयोग गरेर सुन तस्करी हुने गरेको पनि अनुसन्धानमा देखिएको छ। ६०७१६ केजी सुन, ११८० सेट ब्रेक प्याड, सुन गाल्ने मेसिन १० वटा बरामद भएको थियो। सुनको अवैध पैठारी अन्तरदेशीय आपराधिक संगठित सञ्जाल नै सक्रिय सीआईबीको दाबी छ। यस अपराधमा अवैध कारोबारका लागि अन्तर्राष्ट्रिय स्तरका भुक्तानी प्रणालीको समेत प्रयोग भएर्का निष्कर्ष सीआईबीले निकालेको छ। रकम भुक्तानीका लागि किप्टोकरेन्सी, अलिपे, एन्टपे, ग्लोवपे, वीन पेलगायतका प्रणाली प्रयोग भएका छन्। सुनको भुक्तानी र विदेशी मुद्राको अवैध कारोबारमा समेत यो सञ्जाल सक्रिय रहेकाले यो विषयमा नेपाल राष्ट्र बैंकसमेतको सहयोगमा थप अनुसन्धान भइरहेको सीआईबीले जनाएको छ। प्रहरीका अनुसार सुनको कारोबारको मुख्य डिल हङकङमा हुने गथ्र्यो। सुन किन्ने बेच्ने मानिससित गोप्य कोडको माध्यमबाट कुराकानी हुने गरेको तथ्य सीआईबीले जनाएको छ। सुन पगालेर बिस्कुट आकारमा तयार गरी बेच्ने गरिएको, सुन गाल्नका लागि काठमाडौंको टोखा र लाजिम्पाटमा कारखाना नै खोलिएको थियो। सीआईबीले करिब ६१ केजी सुन प्रकरणमा एलेक्स भनिने चिनियाँ नागरिक याओ फुचेनलाई मुख्य कारोबारी र तिब्बती मूलका बेल्जियन नागरिक दावा छिरिङलाई अवैध सुन गन्तव्यसम्म पुर्याउने मुख्य व्यवस्थापक को रूपमा किटान गरेको छ। यस अपराधमा संलग्नविरुद्ध संगठित अपराध, राजस्वभन्सार छली र नेपाल राष्ट्र बैंक ऐनविरुद्धको कसुरमा मुद्दा चलाउनुपर्ने निष्कर्ष सीआईबीको छ। चिनियाँ नागरिकले काभ्रे र काठमाडौंबाट नक्कली नेपाली नागरिकता पनि लिएको अनुसन्धानका क्रममा भेटिएको छ। सीआईबीका एसएसपी दिनेश आचार्यका अनुसार केही मुख्य योजनाकार फरार रहेकाले यस प्रकरणमा पूरक अनुसन्धान गरिने जानकारी दिए। आर्चाय भन्छन्, तस्करीमा संलग्नता देखिए पनि कतिपय पक्राउ नपरेका कारण उनीहरूको हकमा पछि अनुसन्धानबाट खुलेबमोजिम हुने गरी अभियोजन गर्नुपर्ने देखिन्छ। फरार आरोपितको खोजी भइरहेकाले नाम सार्वजनिक नगरिएको आर्चायले बताए। दावाकी श्रीमती अमला रोक्कासहित १८ जना फरार छन्। सुन तस्करी आरोपमा तिब्बती मूलका भारतीय नागरिक छिरिङ थुप्तिन, चिनियाँहरू नेङकाई ली, सेग फा दिङ, एलेक्स भनिने याओ फुचेङ, अली भनिने वेन सुङ ली, जिक्वाङ लिन, तियान मी र वेन योङ बेल्जियन नागरिक दावा छिरिङको संलग्नता देखिएको छ। अनुसन्धानका क्रममा त्रिभुवन अन्तर्राष्ट्रिय विमानस्थल भन्सारका एजेन्टहरू राजेन्द्रकुमार राई, यादव पराजुली, रुक्मिना सुब्बा र सुदर्शन गौतम, विमानस्थल भन्सारका तीन अधिकृत सन्तोष चन्द, पुष्पा जोशी र गणेश पौडेल, तीन जना नासु कमल परियार, वीरेन्द्र नेपाली र सरोज श्रेष्ठ तथा खरिदार कुमार ढकाल पनि पक्राउ परेका छन। तस्करीको सुन बोक्ने भरियाट्याक्सी ड्राइभर अशोक लामा, ब्रेक सुमा सुन ल्याउने कम्पनी रेडी ट्रेडका सञ्चालक दिलीप भुजेल, उनका मामा रामकुमार भुजेल, सुन तस्करका सहयोगीहरू हर्कराज राई र नरेश तामाङ, हङकङबाट सुनसहितका सामान ल्याउने कार्गो कम्पनी ट्रान्स ग्लोबलका सञ्चालकद्वय कृष्णकुमार श्रेष्ठ र पुष्करराज भट्ट, एलिस ट्रान्स ग्रुपका सञ्चालक राजनकुमार श्रेष्ठ, दावा छिरिङका साझेदार किशोर बस्नेत, तस्करीको सुन व्यापारी र भारतसम्म पुर्याउने सुमन खरेल तथा सुनचाँदी व्यवसायी शिव सर्राफ पनि प्रहरी हिरासतमा छन्। यस्तै सुमन खरेललाई पनि प्रहरीले पक्राउ गरेको छ। भन्सारका कर्मचारीले सुन तस्करीमा सहयोग गरेको सीआईबीको दाबी छ। भन्सार एजेन्टले सुन छुटाउनका लागि भूमिका खेलेको प्रहरी प्रतिवेदनमा उल्लेख छ। पक्राउ परेका चिनियाँ नागरिक एलेक्स मुख्य कारोबारी भएको सीर्आबीको दाबी छ। प्रहरीका अनुसार नेपालबाट भारतसम्म सुन पुर्याउनका लागि उनकै योजना थियो। बेल्जियम नागरिक दावाले सुन तस्करीलाई संरक्षण गर्ने र राजनीतिक पहुँच विस्तार गरी अपराध गरेको प्रहरीको निष्कर्ष छ।"
शिक्षकको आचरण कस्ने शिक्षा विधेयक संसद्मा,"काठमाडौं : लामो समयदेखि रोकिएको विद्यालय शिक्षासम्बन्धी कानुनलाई संशोधन र एकीकरण गर्न बनेको विधेयक प्रतिनिधिसभामा दर्ता भएको छ। शिक्षकको आचरण र विद्यालयको गुणस्तर सुधार्नमा केन्द्रित देखिएको उक्त विधेयक शिक्षा, विज्ञान तथा प्रविधिमन्त्री अशोककुमार राईले बुधबार सदनमा दर्ता गरेका हुन्। यो विधेयकमा शिक्षकले कुनै राजनीतिक दलको सदस्यता लिएमा सेवाबाट हटाइनेसम्मको व्यवस्थालाई समेटको छ। विधेयकमा शिक्षकले दलको सदस्यता लिन नहुने, लगातार १५ दिनभन्दा बढी विद्यालयमा अनुपस्थित हुने, राजनीतिक गतिविधिमा भाग लिने, मादक पदार्थ सेवन गरेर विद्यालय आउनेलगायतका काम गरेमा उनीहरूलाई सेवाबाट हटाउने प्रावधान यसमा छ। शिक्षकले दान, उपहार, चन्दा सहयोग लिन नहुने शिक्षकलाई आफ्नो विद्यालयको काममा बाहेक अन्यत्र नोकरी गर्न वा आर्थिक लाभ वा कुनै सुविधा प्राप्त गर्ने गरी परामर्शदाता, सल्लाहकार, विशेषज्ञ वा कुनै हैसियतले सेवा प्रदान गर्न पनि विधेयकले रोक लगाइएको छ। तर, राष्ट्रिय जनगणना, निर्वाचन, विपद्, साहित्यिक, वैज्ञानिक, साँस्कृतिक, कलात्मक, मानवकल्याण, परोपकार, खेलकुद, दूर शिक्षामा भने संलग्न हुन पाउने छन्। विद्यालय शिक्षासम्बन्धी कानुनलाई संशोधन र एकीकरण गर्न बनेको विधेयकमा शिक्षकहरूले दान, उपहार, चन्दा प्राप्त गर्न सहयोग लिन नहुने व्यवस्था गरेको छ। विद्यालयको काम, विद्यार्थीको सिकाइ तथा मूल्यांकनमा प्रभाव पर्न सक्ने गरी कुनै पनि शिक्षकले स्थानीय तहको पूर्वस्वीकृति बिना आफूले वा आफ्नो परिवारको कुनै सदस्यद्वारा कसैबाट कुनै प्रकारको दान, दातव्य, कोसेली वा उपहार स्वीकार गर्न वा चन्दा माग्न वा विद्यार्थी र तिनका अभिभावकसँग सापटी वा सहयोग लिन नहुने व्यवस्था यस दफामा गरिएको छ, विधेयकको दफामा भनिएको छ। निजी विद्यालयको फी स्थानीय तहले तोक्ने सरकारले संसद्मा दर्ता गरेको विधेयकमा सार्वजनिक विद्यालय निःशुल्क गर्ने व्यवस्थाको प्रस्ताव गरिएको छ। निजी लगानीका विद्यालयको शुल्क स्थानीय तहले निर्धारण गर्ने प्रावधानको विधेयकमा प्रस्ताव छ। निजी लगानीका विद्यालयले राष्ट्रिय मापदण्डको अधीनमा रही स्थानीय तहले तोकेको शीर्षक र सीमाभित्र रही शुल्क लिन सक्ने व्यवस्था गरिएको हो। विधेयकमा सो प्रावधानको व्याख्यात्मक टिप्पणी गर्दै भनिएको छ, यसबाट शैक्षिक व्यवस्थापनमा सहजीकरण हुनुका साथै निजी विद्यालयको सञ्चालन, व्यवस्थापन तथा नियमनसम्बन्धी कार्य प्रभावकारी रूपमा हुन जानेछ। यस्तै विद्यालयले ऐन वा सो ऐनअन्तर्गत बनेको नियमविपरीत कुनै काम गरेमा स्थानीय तहले त्यस्तो विद्यालयको अनुमति रद्द गर्न सक्ने तथा सोको अगाडि सुनुवाइको मौका दिनुपर्ने व्यवस्था गरिएको छ। स्थानीय तहले विद्यालयमा प्रारम्भिक बाल विकास केन्द्र सञ्चालन गर्न अनुमति दिन सक्ने व्यवस्था गरिएको छ। ऐन प्रारम्भ हुँदा सञ्चालनमा रहेका प्रारम्भिक बाल विकास केन्द्रलाई सम्बन्धित स्थानीय तहले प्रत्येक विद्यालयमा एकभन्दा बढी नहुने गरी समायोजन तथा पुनर्वितरण गर्न सक्ने, सहयोगी कार्यकर्ताको पारिश्रमिक, शिक्षकको सरुवा पनि स्थानीय तहअन्तर्गतका एउटा विद्यालयबाट अर्को विद्यालयमा गर्न सकिने दर्ता गरिएको शिक्षा ऐन संशोधन विधेयकमा छ। राहत शिक्षक अनुदानलगायतका कोटा स्वतः शिक्षक दरबन्दीमा परिणत गर्ने प्रावधान पनि यसमा उल्लेख गरिएको छ। हाल कायम रहेको राहत शिक्षक अनुदान कोटा र विशेष शिक्षा तथा प्राविधिक धारका शिक्षक तथा प्रशिक्षक अनुदान कोटा स्वतः शिक्षक दरबन्दीमा परिणत हुनेछ, विधेयकमा प्रस्तावमा छ। प्रधानाध्यापक प्रतिस्पर्धाबाट सामुदायिक विद्यालयका प्रधानाध्यापक प्रतिस्पर्धाबाट छनोट गर्ने प्रस्ताव विधेयकमा गरिएको छ। शैक्षिक गुणस्तर, सुधार योजना प्रस्तुत गर्न लगाएर खुला प्रतिस्पर्धाका आधारमा प्रधानाध्यापक छनोट गर्ने प्रस्ताव विधेयकमा राखिएको छ। माध्यमिक विद्यालयको हकमा सम्बन्धित स्थानीय तहभित्रका माध्यमिक तहमा अध्यापन गर्ने स्थायी शिक्षकहरूबाट प्रधानाध्यापक छनोट गर्ने प्रस्ताव गरिएको छ। आधारभूत विद्यालयको प्रधानाध्यापकको हकमा त्यही स्थानीय तहका आधारभूत तहमा अध्यापन गर्ने स्थायी शिक्षकहरूबाट प्रधानाध्यापक छनोट गर्ने प्रस्ताव गरिएको छ। छनोट समितिमा जिल्ला शिक्षा कार्यालयका प्रमुख, सम्बन्धित स्थानीय तहको प्रमुख प्रशासकीय अधिकृत वा शिक्षा शाखाका प्रमुख र शिक्षा कार्यालयले तोकेको शिक्षाविद् रहने प्रस्तावमा भनिएको छ। व्यवस्थापन समिति अभिभावकबाट कम्तीमा २ जना महिला विद्यालयमा अध्ययनरत विद्यार्थीका अभिभावकले आफू मध्येबाट विद्यालय व्यवस्थापन समितिको अध्यक्ष चयन गर्न सक्ने प्रस्तावमा उल्लेख छ। समितिमा स्थानीय तहमा स्थायी रूपमा बसोबास गरिरहेका बुद्धिजीवी, शिक्षाप्रेमी तथा समाजसेवी मध्येबाट कम्तीमा २ जना महिला पर्ने गरी व्यवस्थापन समिति गठन गर्ने प्रस्ताव गरिएको छ। शिक्षक हुन स्नातक पास हुनैपर्ने सरकारले शिक्षक बन्न कम्तीमा स्नातक तह उत्तीर्ण हुनुपर्ने प्रस्ताव गरेको छ। विद्यालय शिक्षासम्बन्धी विधेयकमा शिक्षकको न्यूनतम योग्यता स्नातक उत्तीर्ण तोकिएको हो। हाल प्राथमिक तहको शिक्षकका लागि कक्षा १२ उत्तीर्ण भए पुग्ने व्यवस्था छ। आधारभूत तहको शिक्षकको परीक्षामा सहभागी हुन स्नातक उत्तीर्ण हुनुपर्नेछ। आधारभूत तहको शिक्षक पनि दुई किसिममा वर्गीकरण गरिएको छ। कक्षा १ देखि ५ सम्म अध्यापन गर्ने शिक्षकलाई साधारण र कक्षा ६ देखि ८ सम्म अध्यापन गर्ने शिक्षकलाई विषयगत शिक्षक भनिएको छ। आधारभूत तहको साधारण शिक्षकको हकमा जुनसुकै विषयमा स्नातक तह तथा विषयगत शिक्षकको हकमा सम्बन्धित विषयमा सनातकोत्तर तह उत्तीर्ण गरेको विधेयकको भनिएको छ। आरक्षणमध्ये ५० प्रतिशतमा महिला सरकारले शिक्षकको परीक्षामा ४९ प्रतिशत पदमा आरक्षण दिने प्रस्ताव गरेको छ। शिक्षा, विद्यालय शिक्षासम्बन्धी विधेयकमा खुला प्रतियोगिताबाट पूर्ति गरिने पदमध्ये ४९ प्रतिशतमा आरक्षण दिने प्रस्ताव गरिएको छ। हाल लोकसेवा आयोग, शिक्षक सेवा आयोगलगायत सरकारी सेवाका पदहरूमा आरक्षणका लागि ४५ प्रतिशत सिट छुट्याउने गरिएको छ। तर, विद्यालय शिक्षासम्बन्धी विधेयकमा आरक्षणको नयाँ व्यवस्था गरिएको हो। आरक्षणका लागि छुट्याइएका पदमध्ये ५० प्रतिशत महिलाका लागि छुट्याइएको छ। महिलाका लागि छुट्याइएको पदभित्र पनि विभिन्न समूहका महिलाहरूबीच मात्र प्रतिस्पर्धा गराउने प्रस्ताव विधेयकमा छ। जसमा खस आर्य महिलालाई २७७ प्रतिशत, आदिवासी जनजाति महिलालाई २५७ प्रतिशत, मधेसी महिलालाई १५३ प्रतिशत, दलित महिलालाई १२७ प्रतिशत, थारु महिलालाई ६६ प्रतिशत, अपांगता भएका महिलालाई ४ प्रतिशत, पिछडिएको क्षेत्रका महिलालाई ४ प्रतिशत र मुस्लिम महिलालाई ४ प्रतिशत आरक्षणको प्रस्ताव गरिएको छ। सरकारी शिक्षकलाई १ वर्ष परीक्षण कालमा राख्ने सरकारले शिक्षकको परीक्षा उत्तीर्ण भइसकेका उम्मेदवारलाई एक वर्षसम्म परीक्षणकालमा राख्ने प्रस्ताव गरेको छ। विद्यालय शिक्षा विधेयकमा शिक्षक सेवाको पदमा नियुक्त गर्दा एक वर्ष परीक्षणकाल रहने प्रस्ताव गरिएको हो। परीक्षणकाल महिला शिक्षकको हकमा भने ६ महिनाको हुनेछ। विधेयकको दफा ५२ मा परीक्षणकालका क्रममा शिक्षकले गरेको काम सन्तोषजनक नभएमा नियुक्ति दिने अधिकारीले नियुक्ति बदर गर्न सक्ने व्यवस्था गरिएको छ। शिक्षक पदपूर्तिका लागि शिक्षक सेवा आयोगले परीक्षा सञ्चालन गर्नेछ र उत्तीर्ण उम्मेदवारलाई नियुक्ति सिफारिस गर्नेछ। शिक्षकको नियुक्ति गाउँ कार्यपालिका वा नगर कार्यपालिकाले गर्ने व्यवस्था विधेयकमा राखिएको छ।"
केन्द्र सरकारविरुद्ध बागमतीले रिट दर्ता गर्ने,"हेटौंडा : बागमती प्रदेश सरकारले केन्द्र सरकारविरुद्ध सर्वोच्च अदालतमा रिट निवेदन दर्ता गर्ने तयारी गरेको छ। मुख्यमन्त्री तथा मन्त्रिपरिषद््को बुधबारको बैठकले केन्द्र सरकारबाट संविधानले प्रदत्त गरेको प्रदेशको एकल अधिकारलार्ई संकुचन गरेको भन्दै सर्वोच्चमा रिट निवेदन दर्ता गर्ने निर्णय गरेको हो। नेपालको संविधानको अनुसूची ६ मा उल्लेख भएअनुसार प्रदेशको एकल अधिकार सूचीमा सवारीसाधन कर, यातायात र प्रदेश लोकमार्ग उल्लेख भए पनि केन्द्र सरकार प्रदेशको एकल अधिकार संकुचन हुनेगरी अघि बढेको भन्दै रिट निवेदन दिन लागिएको सरकारका प्रवक्ता एवं आन्तरिक मामिला तथा कानुन मन्त्री गंगानारायण श्रेष्ठले बताए। उनले भने, प्रदेशको उल्लेखित एकल अधिकारमा संकुचन आउने गरी संघीय संसद्बाट सहरी क्षेत्र सार्वजनिक यातायात व्यवस्थापन प्राधिकरण ऐन २०७९ पारित भई २०७९०६०९ मा नेपाल राजपत्रमा प्रकाशित भएको थियो। सो ऐनको दफा १२ को उपदफा १ मा, दफा ३ मा जुनसुकै कुरा लेखिएको भए पनि संघीय राजधानी सहरी क्षेत्रको सार्वजनिक यातायात सेवालार्ई नियमत तथा व्यवस्थापन गर्न संघीय सहरी क्षेत्र सार्वजनिक यातायत प्राधिकरण स्थापना गरिने छ भन्ने उल्लेख छ। यसले संविधानले प्रदत्त गरेको अधिकार संकुचन गरेको छ। त्यस्तै बुधबारको बैठकले प्रदेश नीति तथा योजना आयोग सदस्यमा दोलखाका प्रदिप कुमार मैनालीलार्ई नियुक्त गर्ने निर्णय गरेको छ। बैठकले प्रदेश सरकारी कामकाजको भाषा सम्बन्धमा व्यवस्था गर्न बनेको विधेयक २०८० प्रदेशसभामा पेश गर्न स्वीकृति प्रदानसमेत गरेको छ।"
११ वर्षपछि चारपांग्रे सवारीको लाइसेन्स परीक्षा,"बागलुङ : बागलुङमा ११ वर्षपछि पुनः चारपांग्रे सवारीचालक अनुमतिपत्र (लाइसेन्स) परीक्षा सञ्चालनमा आएको छ। यातायात व्यवस्था कार्यालय बागलुङले बुधबारदेखि चारपांग्रे सवारीचालक अनुमति पत्र (लाइसेन्स) परीक्षा सञ्चालन गरेको हो। यातायात व्यवस्था कार्यालय बागलुङका प्रमुख पारसिङ थापाले (बि) (सि) (ई) (एफ) र (जी) वर्ग (चारपांग्रे) सवारीचालक अनुमतिपत्रका लागि बुधबारदेखि प्रयोगात्मक परीक्षा (ट्रायल) सुरु गरिएको बताए। गण्डकी प्रदेश सरकारको भौतिक पूर्वाधार विकास तथा यातायात व्यवस्थामन्त्री रेशमबहादुर जुग्जालीले उद्घाटन गरेर प्रयोगात्मक परीक्षा सुरु गरिएको हो। बागलुङमा (ए) र (के) वर्ग (दुईपांग्रे) सवारीको मात्रै परीक्षा सञ्चालन हुँदै आएको थियो। चारपांग्रेको लागि भदौ १७ गते अनलाइन आवेदन खुल्ला गरेको यातायात व्यवस्था कार्यालयले बुधबारदेखि ट्रायल परीक्षा सञ्चालनमा ल्याएको हो। बागलुङमा ट्रायल सुरु भएपछि बागलुङ, पर्वत, म्याग्दी, मुस्ताङलगायतका जिल्लाका सेवाग्राहीलार्ई सहज हुने अपेक्षा गरिएको छ। यातायात व्यवस्था कार्यालय बागलुङका प्रमुख थापाले ड्राइभिङ इन्स्टिच्यूटले बनाएको संरचना भाडामा लिएर ट्रायल सञ्चालन गरिएको बताए। उनले कार्यालयको आफ्नै जग्गा र पूर्वाधार नभएपछि निजी क्षेत्रसँग मिलेर लाइसेन्स परीक्षालार्ई व्यवस्थित गरिएको जानकारी दिए। दुईपांग्रे सवारीका लागि बागलुङ नगरपालिका १ को खनियाबासमा जग्गा भाडामा लिएर ट्रायल परीक्षा लिइरहेको र सोही स्थानमा ड्राइभिङ इन्टिच्यूटले चार पांग्रेको लागि निर्माण गरेको संरचना भाडामा लिइएको प्रमुख थापाको भनाइ छ। कार्यालयले बोलपत्र आह्वान गरेर प्रतिस्पर्धामार्फत ट्रायल परीक्षाको स्थान छनोट गरेको प्रमुख थापाले बताए। ट्रायल परीक्षाका लागि मापदण्ड पुगेको पूर्वाधार र सवारीसाधन भाडामा लिन गत असारमा बोलपत्र आह्वान गरेका थियौं, उनले भने, प्रतिस्पर्धामार्फत छनोट भएको धौलागिरि ड्राइभिङ सेन्टर प्रालि बागलुङसँग भदौ पहिलो साता २ वर्षको लागि सम्झौता भएको छ। कार्यालयले धौलागिरि ड्राइभिङ सेन्टर प्रालिसँग परीक्षास्थल (ट्रायल सेन्टर) र सवारीको लागि परीक्षार्थीले तिर्नेगरी निश्चित रकममा सम्झौता गरेको छ। गण्डकी प्रदेश सरकारको भौतिक पूर्वाधार विकास तथा यातायात व्यवस्थामन्त्री रेशमबहादुर जुग्जालीले बागलुङबाट चारपांग्रे सवारीचालक अनुमतिपत्रको परीक्षा सञ्चालन हुँदा सिँगै धौलागिरि क्षेत्र लाभान्वित हुने बताए। लाइसेन्स परीक्षाको नयाँ मापदण्ड लागू भएपछि बागलुङमा ठाउँ अभावका कारण चारपांग्रे सवारीको ट्रायल हुन सकेको थिएन, मन्त्री जुग्जालीले भने, कार्यालयले निजी क्षेत्रसँग मिलेर जग्गा व्यवस्थापनपछि ११ वर्षपछि पुनः ट्रायल सुरु भएको छ। यसले साविकका धौलागिरि क्षेत्रका सेवाग्राहीहरू लाभान्वित हुनेछन्। मन्त्री जुग्जालीले विचौलिया लगाएर ट्रायल कटाउन सकिन्छ की भनेर परीक्षार्थीहरूले सोच्न नहुने बताए। उनले परीक्षा लिने कर्मचारी र परीक्षार्थीहरू मन्त्रालय र नागरिकहरूको निगरानीमा रहेकोले विशेष ध्यान दिएर सवारी चालक अनुमति पत्रको परीक्षा लिन अनुरोध गरे।"
पाइनै छाडे विज्ञान र गणितका शिक्षक,"सन्धिखर्क : मालारानी गाउँपालिकामा रहेको विरेन्द्र माध्यमिक विद्यालयमा ४ महिनादेखि गणित विषयको शिक्षक नहुँदा पठनपाठन प्रभावित भएको छ। शिक्षक आह्वानका लागि ३ पटकसम्म विज्ञापन आह्वान गर्दा पनि माध्यमिक तहको शिक्षक दरबन्दीमा कुनै पनि व्यक्तिको दरखास्त नपरेको विद्यालयका प्रधानाध्यापक कमल पछाईले बताए। पछिल्लो समय राम्रो विषय लिएर पढेका युवाहरू रोजगारी तथा अध्ययनका लागि विदेशमा गएर नफर्किएका कारण शिक्षक पाउन नसकिएको उनको भनाइ छ। शितगंगा नगरपालिका९ मा रहेको पाकुरी माध्यमिक विद्यालयले गणित र विज्ञान विषयको पटकपटक गरी ३ पटकसम्म विज्ञापन आह्वान गर्दा पनि शिक्षक पाउन सकेको छैन। नगरपालिकाको विकट क्षेत्र मानिने सिद्वाराको पाकुरी माविमा गणित र विज्ञान विषयको शिक्षक पाउन नसकेपछि पढाइ प्रभावित भएको शितगंगा नगरपालिकाका शिक्षा अधिकृत विनोद पोख्रेलले बताए। अर्घाखाँचीका विद्यालयहरूले गणित र विज्ञान विषयको पटकपटक विज्ञापन आह्वान गर्दा पनि शिक्षक पाउन सकेका छैनन््। पछिल्लो समय पढेलेखेका मानिस विदेश पलायन हुन थालेपछि विद्यालयमा दक्ष जनशक्तिको अभाव बढेको हो। पहिले विद्यालयमा शिक्षकको कुनै कमी हुँदैनथ्यो। तर, पछिल्लो समयमा अर्घाखाँचीका विद्यालयले एउटै पदका लागि पटकपटक शिक्षकको विज्ञापन आह्वान गर्दा पनि शिक्षक पाउन नसकेको शिक्षा विकास तथा समन्वय इकाइ अर्घाखाँचीका प्रमुख मणिराम पराजुलीले बताए। विष्णुपथ चौपारी आधारभूत विद्यालय शितगंगा नगरपालिका७ लामातालमा पनि गणित र विज्ञान विषयको शिक्षकको लागि ३ पटकसम्म विज्ञापन आह्वान गर्दा पनि शिक्षक पाउन सकिएको छैन। पछिल्लो समय विद्यार्थी विज्ञान विषय लिएर उच्च माध्यमिक तह तथा बिएस्सी पास गरिसकेपछि अध्ययन तथा रोजगारीका लागि विदेशमा जाने र उतै बस्ने परिपाटीले गाउँमा रहेका विद्यालयमा शिक्षक पाउन नसकिएको हो। विज्ञान र गणित विषय लिएर पढेका विद्यार्थीको पहिलो रोजाइ वैदेशिक यात्रा, दोस्रोमा लोकसेवा आयोग र तेस्रोमा मात्र शिक्षक सेवा रहेकाले पनि गाउँका विद्यालयमा विज्ञान र गणित विषयका शिक्षक पाउन मुस्किल परेको हो। जनसेवा माध्यमिक विद्यालय पाणिनि गाउँपालिका७ अडगुरीको झन्द्रेकले माध्यमिक तहमा विज्ञान विषयको शिक्षक आह्वानका लागि पहिलोपटक साउन महिनामा विज्ञापन गर्यो। तर, कसैले दरखास्त राखेनन्। यसरी पटकपटक गरी ५ पटक विज्ञापन आह्वान गरिएको विद्यालयका प्रधानाध्यापक शालिकराम बेल्वासेले बताए। उनले भने, पाँचांै पटकको विज्ञापनमा २ जनाले दरखास्त आह्वान गर्नु भएको छ। परीक्षा नहुँदै शिक्षक पायौं भनेर भन्न सकिने अवस्था छैन। पहिला एकजनाले दरखास्त आह्वान गरे पनि पछि टाढा भयो भनेर नआएको पनि उनले जानकारी दिए।"
"डिपोमा सकियो चामल, चाडपर्वमा खाद्यान्न अभाव","बाजुरा : बाजुराको हिमाली गाउँपालिकामा खाद्यान्न संकट भएको ५ महिना बढी भयो। हिमाली गाउँपालिकाको कवाडी अस्थायी डिपोमा गत आर्थिक वर्षको चामल जेठमा सकिएपछि ५ महिनादेखि खाद्य संकट भएको हिमाली गाउँपालिका ३ का स्थानीय धनलाल रोकायाले बताए। ढुवानी अनुदानको चामल डिपोमा नभएपछि हिमाली गाउँपालिका १, २ र ३ को बिच्छँया, गाउँपालिकाकै ४ र ५ को रुगीनमा खाद्य संकट भएको हो। त्यस्तै हुम्लाको ताजाकोट गाउँपालिकामा समेत संकट भएको छ। हिमाली गाउँपालिका १ बिच्छयाँका धर्मलाल रोकाया दुई दिन लगाएर कुवाडी अस्थायी डिपोमा चामल किन्न पुगे। तर डिपोमा एक दाना पनि चामल नपाएपछि बजारको महँगो चामल किनेर घर फिर्ता भएका छन्। आर्थिक वर्षमा ०७९०८० मा कुवाडी डिपोमा ३५ सय क्वीन्टल चामल रहेको थियो। कोटाको चामल जेठ महिनामै सकिएपछि डिपोमा एक दाना पनि चामल नरहेको खाद्य ब्यवस्था तथा व्यापार कम्पनी लिमिटेड बाजुराका प्रमुख मेखराज ओझाले बताए। ०८००८१ मा कुवाडी डिपोका लागि २५ सय क्वीन्टल कोटा रहेको छ। उक्त चामल ढुवानी ठेक्का प्रक्रियामा रहेकाले चामल आउने अहिले कुनै टुंगो नभएको प्रमुख ओझाले बताए। कुवाडी डिपोमा चामल भए मोटो चामल प्रतिकिलो ५२ मा उपभोक्ताले पाउने गरेका थिए। तर बजारमा त्यही चामल प्रतिकिलो ८० रुपैयाँ हालेर किन्नु परेको छ। हिमाली गाउँपालिका १ बिच्छँयाबाट चामल किन्न भनेर गाउँबाट २५ जना आएको तर चामल नपाएपछि बजारको महँगो चामल लगेर फिर्ता भएको स्थानीय अम्मलाल बुढथापाले वताए। दुईदिन लगाएर कवाडी पुग्यौं, चामल पाएनौं। बजारको महँगो चामल किनेर ल्यायौं, उनले बताए। साविकको बिच्छँया गाविसमा मात्र ४ हजार जनसंख्या रहेको छ। सबै घरमा खाद्य संकट भएको उनले बताए। स्थानीय उत्पादनले वर्षमा दुई महिना पनि खान पुग्दैन। हिमाली गाउँपालिका बाजुराको सर्वाधिक विकट गाउँपालिका हो। यो गाउँपालिकाको टाढाको गाउँ पुग्न सदरमुकाम मार्तडीबाट एकसाता लाग्छ। त्यस्तै, स्वामीकार्तिक गाउँपालिकामा रहेको मुक्तिकोट अस्थायी बिक्री केन्द्रमा पनि चामल सकिएको ४ महिना पुगेको स्वामीकार्तिक खापर गाउँपालिका अध्यक्ष भरत रोकायाले बताए। गत आर्थिक वर्षको ५ सय क्वीन्टल चामल जेठ अन्तिममै सकिएको थियो। यो आर्थिक वर्षको चामल ५ क्वीन्टल कोटा रहेको छ। तर, ढुवानी ठेक्का प्रक्रियामा रहेको खाद्य व्यवस्था तथा व्यापार कम्पनी लिमिटेड बाजुरा शाखाले बताएको छ। प्रकृया कहिले सकिने हो, कहिले चामल ढुवानी हुने हो यकिन नभएको खाद्य व्यवस्था तथा व्यापार कम्पनी लिमिटेड बाजुरा शाखा प्रमुख मेखराज ओझाले बताए। खाद्यान्नको चरम अभाव भयो, स्वामीकार्तिक गाउँपालिकाका अध्यक्ष रोकायाले भने, के गरौं, कसो गरौं भन्ने अवस्था छ। गाउँलेहरू दिनदिनै आएर हामीलाई दबाब दिन्छन्। हामीसँग पनि तत्काल कुनै उपाय छैन। स्वामीकार्तिकका पाँचवटै वडामा घरधुरी सर्वेक्षण गर्दा अधिकांश परिवार खाद्य संकटमा रहेको उनले बताए। बडिमालिका नगरपालिका ८ की विमला रावल सोमबार दिउँसो दुई घण्टा हिँडेर सदरमुकाम मार्तडीमा रहेको खाद्य व्यवस्था तथा व्यापार कम्पनी लिमिटेडमा चामल लिन पुगिन्। दिउँसै खाद्य गोदाममा ताला देखेपछि बजारबाट महँगो मूल्यमा चामल किनेर लानु परेको उनले बताइन्। डिपोबाट ५० किलो चामल किन्ने गरी पैशा जोहो गरेर आएको डिपोमा चामल नभएपछि बजारबाट २५ किलो मात्र चामल किनेर लिनु परेको उनको भनाइ छ। दुर्गमका डिपोमा ५ महिनादेखि चामल अभाव छ भने जिल्ला सदरमुकाम मार्तडीको डिपोमा भदौ २४ गतेदेखि चामल सकिएर सूचना टाँस गरी गोदाममा ताला लगाइएको छ। सूचनामा लेखिएको छ, खाद्यान्न डिपोमा रहेको मौज्दात चामल सकिएको हुँदा खाद्यान्न प्राप्त नभएसम्मका लागि बिक्री वितरण कार्य बन्द भएको ब्यहोरा सर्वसाधारणमा जानकारी गराइएको छ। मार्तडीको डिपोमा १ सय क्वीन्टल, कारागारका कैदीबन्दीका लागि मात्र छ भने कोल्टी डिपोमा ३ सय क्वीन्टल चामल मौज्दात रहेको छ। त्यो पनि एक हप्तासम्मका लागि मात्र पुग्ने र त्यसपछि कोल्टी डिपोमा पनि ताला लगाउनु पर्ने अवस्था हुने खाद्य व्यवस्था तथा व्यापार कम्पनी लिमिटेड बाजुराले जनाएको छ। खाद्य व्यवस्था तथा व्यापार कम्पनी लिमिटेड बाजुरा शाखा प्रमुख मेखराज ओझाका अनुसार ठेक्का बोलपत्र आह्वान साउन २१ गते सकिएको हो। त्यसपछिको प्रकृया चलिरहेको छ। यस्तै ढिलासुस्ती हुने हो भने दसैंसम्म पनि चामल नआउन सक्ने ओझाले बताए। बाजुरामा जहिलै दसैं तिहारमा खाद्यान्न अभाव हुने गरेको छ। यो भन्दा अघिल्ला वर्षहरूमा वर्षात्का कारण साफेमार्तडी सडक बन्दको कारण देखाउँदै चामल ढुवानी हुन नसकेको भन्दै आएको खाद्य व्यवस्था तथा व्यापार कम्पनी यो वर्ष ठेक्का प्रकृया ढिलो भएको भन्दै बहाना बनाइरहेको छ। एक महिना पहिले मात्र यो वर्षको दसैंसम्म खाद्यान्न अभाव नहुने भन्दै आएको खाद्य व्यवस्था तथा व्यापार कम्पनीले दुई महिना नपुग्दै चामल अभाव भएको सूचना टाँस गरी खाद्यन्न गोदाममा ताला लगाएको छ। बाजुरामा आफ्नो उत्पादनले तीन महिनासम्म खान पुग्ने जनसंख्या ४० प्रतिशत छ। हरेक वर्ष ११ हजार मेट्रिक टन खाद्यान्न अपुग हुने गरेको कृषि ज्ञान केन्द्र बाजुराको तथ्यांक छ। अपुग खाद्यान्नको पूर्ति खाद्य संस्थान र बजारबाट हुने गरेको छ। बाजुरामा कुल जमिनको ९ दशमलव २१ प्रतिशत मात्रै खेतीयोग्य रहेको केन्द्रका कृषि प्रसार अधिकृत मीनप्रसाद जैसीले जानकारी दिए। त्यसमा पनि सिञ्चित क्षेत्र दुई प्रतिशतभन्दा कम छ। बाजुरा खाद्य सुरक्षाका दृष्टिले उच्च जोखिमयुक्त जिल्ला हो, जैसीले भने, बाली सप्रेकै अवस्थामा समेत यहाँ वार्षिक ११ हजार मेट्रिक टन खाद्यान्न अपुग हुन्छ।"
आर्जनलाई स्वर्ण,"काठमाडौं : स्युचाटार तेक्वान्दो डोजाङका आर्जन श्रेष्ठले ११औं कोरियन एम्बेस्डर खुला अन्तर्राष्ट्रिय तेक्वान्दो प्रतियोगितामा स्वर्ण जितेका छन्। बिहीबारबाट सुरु प्रतियोगिताको पुरुष क्याडेट व्यक्तिगत पुम्सेमा आर्जनले स्वर्ण जितेका हुन्। गोदावारी इन्टरनेसनल फिटनेस तेक्वान्दोका निरब महर्जन दोस्रो र एब्सुलुटका सचिन विक र हात्तिवनका विलोभ क्षत्री तेस्रो भए। नेपालस्थित दक्षिण कोरियाली दूतावास र नेपाल तेक्वान्दो संघको संयुक्त आयोजनामा भइरहेको प्रतियोगिताको क्याडेट महिला व्यक्तिगत पुम्सेमा बंगलादेशकी सुहा रायेफा पहिलो, एब्सुलुटकी प्रतिक्षा राणा दोस्रो तथा गोदावारीकी सर्गम थापा र प्रकृति प्रजा तेस्रो भए। सन् २००३ देखि सुरु भएको प्रतियोगिताको अहिलेसम्म १० वटा संस्करण सम्पन्न भइसकेको छ। ११औं संस्करणमा ७११ महिला र १०६७ पुरुष गरी एक हजार सात सय ७८ खेलाडीले प्रतिस्पर्धा गर्ने नेपाल तेक्वान्दो संघले जनाएको छ। प्रतियोगितामा पुम्सेमा २५ र ग्यरोगीमा ३२ गरी ५७ स्वर्ण पदकका लागि प्रतिस्पर्धा हुनेछ। यसअघि नेपाली खेलाडी मात्र सहभागी हुँदै आएकोमा यस पटक भारत र बंगलादेशका खेलाडी पनि सहभागी भएका छन्। प्रतियोगितामा भारतबाट ३५ र बंगलादेशबाट ३३ खेलाडी सहभागी भएका छन्। प्रतियोगिताका उत्कृष्ट खेलाडीलाई कोरियामा हुने विश्व कोरियन एम्बेस्डर प्रतियोगितामा सहभागी गराइने संघले जनाएको छ। प्रतियोगिता आयोजनाका लागि संघका उपाध्यक्ष चन्दको संयोजकत्वमा ३५ सदस्यीय आयोजक समिति गठन गरिएको छ । प्रतियोगिता सञ्चालन गर्न देशभरका ६० जना निर्णायक, १५ जना प्राविधिक र ३५ जना स्वयंसेवक परिचालन गरिएको छ। प्रतियोगिताको युवा तथा खेलकुदमन्त्री डिकबहादुर लिम्बू र नेपालका लागि दक्षिण कोरियाका राजदूत ताइयोङ पाकले संयुक्त रुपमा उद्घाटन गरेका थिए।"
मेसीबिनै अर्जेन्टिनाको प्रभावशाली जित,बोलिभिया : अर्जेन्टिनाले सुपर स्टार लियोनल मेसीबिनै सन् २०२६ मा हुने फिफा विश्वकपको छनोटमा प्रभावशाली जित निकालेको छ। विश्वकप विजेता अर्जेन्टिनाले बुधबार भएको छनोट खेलमा बोलिभियालाई ३० गोलले पराजित गरेको हो। समुन्द्र सतहभन्दा तीन हजार ६ सय मिटरमाथि रहेको बोलिभियाको राजधानी लापाजमा भएको खेल अर्जेन्टिनाले तुलनात्मक रुपमा सहज जित निकालेको हो। यसअघिका खेलमा चुनौतीपूर्ण नतिजा निकाल्दै आएको अर्जेन्टिनाले कप्तान एन्जल डी मारियाको उत्कृष्ट प्रदर्शनमा बोलिबियामाथि सहज जित निकालेको हो। खेलको ३१औं मिनेटमा अर्जेन्टिनाले एन्जो फर्नान्डेजको गोलमा अग्रता लिएको थियो। उनले कप्तान डी मारियाको पासमा गोल गरेका थिए। रोबर्टो फर्नान्डेजले पहिलो हाफमै रातो कार्ड पाएपछि बोलिभिया १० खेलाडीमा समेटिएको थियो। ४२औं मिनेटमा निको टाग्लियाफिकोले गोल गर्दै अर्जेन्टिनाको अग्रता दोब्बर बनाए। दोस्रो हाफको ८३औं मिनेट निको गोन्जालेजले गोल गर्दै अर्जेन्टिनाको जित सुनिश्चित गरेका थिए। यस्तै अर्को खेलमा ब्राजिलले घरेलु टोली पेरुलाई १० गोलले हरायो। ब्राजिलको संघर्षपूर्ण जितमा मार्किन्हसले ९०औं मिनेटमा गोल गरेका थिए। मार्किन्हसले नेमारको कर्नरलाई सदुपयोग गर्दै हेड गोल गरेका थिए।
विशालको राष्ट्रिय कीर्तिमान,"पुरुष ९६ केजी तौलसमूहमा प्रतिस्पर्धा विशालले स्न्याच, क्लिन एन्ड जर्क र कुलमा गरी तीन नयाँ राष्ट्रिय कीर्तिमान बनाएको नेपाल भारोत्तोलन संघका अध्यक्ष रामकृष्ण श्रेष्ठले जानकारी दिए। काठमाडौं : नेपाली भारोत्तोलन खेलाडी विशालसिंह विष्टले साउदी अरेबियाको रियादमा जारी आईडब्लुएफ विश्व च्याम्पियनसिपमा नयाँ राष्ट्रिय कीर्तिमान बनाएका छन्। पुरुष ९६ केजी तौलसमूहमा प्रतिस्पर्धा विशालले स्न्याच, क्लिन एन्ड जर्क र कुलमा गरी तीन नयाँ राष्ट्रिय कीर्तिमान बनाएको नेपाल भारोत्तोलन संघका अध्यक्ष रामकृष्ण श्रेष्ठले जानकारी दिए। विशालले स्न्याचमा १२६ केजी, क्लिन एन्ड जर्कमा १६५ र कुलमा २९१ केजी भार वहन गर्दै आफ्नै नाममा रहेको कीर्तिमान सुधार गरेका हुन्। यसअघि स्न्याचमा १२५, क्लिन एन्ड जर्कमा १६१ र कुलमा २८३ केजीको कीर्तिमान विशालकै नाममा थियो। आईडब्लुएफ विश्व च्याम्पियनसिपमै विकास भट्टले तीन नयाँ राष्ट्रिय कीर्तिमान बनाएका थिए। पुरुष ८१ केजी तौल समूहमा प्रतिस्पर्धा गरेका उनले स्न्याच, क्लिन एन्ड जर्क र कुलमा गरी तीन नयाँ राष्ट्रिय कीर्तिमान बनाएका थिए। विकासले आफ्नै नाममा रहेको तीनै कीर्तिमानमा सुधार गरेका थिए। नेपालले विश्व भारोत्तोलन च्याम्पियनसिप (आईडब्लुएफ) मा १६ वर्षपछि सहभागिता जनाएको हो। आईडब्लुएफ विश्व च्याम्पियनसिपमा नेपालका तीन पुरुष र दुई महिला गरी पाँच खेलाडीले सहभागिता जनाएका छन्। पुरुष ८१ केजीमा विकास भट्ट, ९६ केजीमा विशालसिंह विष्ट र १०९ केजीमा सागर भण्डारीले प्रतिस्पर्धा गर्ने छन्। यस्तै महिला ५५ केजीमा टिकामाया गुरुङ र ६४ केजीमा शारदा चौधरीले खेल्ने छन्।"
जब कैदीबन्दी महिलाले रुँदै पीडा सुनाए,"विराटनगर : कोसी प्रदेशकी पूर्वसांसद गुलेफुन खातुन सरकारी छाप दस्तखत किर्ते मुद्दामा जिल्ला कारागार मोरङमा कैद सजाय भुक्तान गरिरहेकी छन्। उनले कारागार हुनेखानेका लागि निकै राम्रो र नहुनेका लागि भने कारागारभित्र धेरै गाह्रो रहेको सुनाइन्। उच्च अदालत विराटनगर बार एसोसिएसन महिला समितिद्वारा गत शुक्रबार आयोजित कैदीबन्दी महिलासँग तीजको दर खाने कार्यक्रममा खातुनले कारागारभित्र सुत्ने ठाउँ र खानेपानीको अभावसँगै अन्य धेरै समस्या खेप्नु परिरहेको गुनासो गरेकी हुन्। घरपरिवारबाट भने जति पैसा मागेर चौकीदारको समूहलाई खर्च गर्न सक्ने कैदीबन्दीमाथि राम्रो गरिने र आर्थिक अवस्था कमजोर भएका अनि खर्च मगाउन नसक्नेका लागि कारागार यातनास्थल बनिरहेको खातुनले खुलासा गरिन्। कैदी सरीता राईले राति १२ बजेपछि अनुगमन गरेमा कारागारभित्रको दुःख र पीडा प्रष्ट हुने बताइन्। भित्रबाट चाबी लगाएको हुन्छ। बाहिर पनि चाबी लगाइन्छ। हामी भित्र छिर्न र सुत्न पाउँदैनौं, रातभर खुला आकाशमुनि भुइँमा सुत्नुपर्ने अवस्था बताउँदै उनले भनिन्। राति १२ बजेपछि कारागारको अनुगमन गर्न आउनुस्, कति दुःख र पीडा छ सबै थाहा हुन्छ। कैदी गंगाकुमारी खड्काले नाबालक छोराको उद्धार गरिदिन हारगुहार गरिन्। कारागारमा उनीसँगै ५ वर्षीय छोरा पनि छन्। ती नाबालकमाथि अरू कैदीबन्दी महिलाले गरिरहेको अमानवीय व्यवहारको फेहरिस्त पनि उनले सुनाइन्। स्कुल जाने उमेर भइसक्दा पनि छोराको जन्मदर्ता गर्न नसकेको र जिम्मा लिएर लैजाने मान्छे नभएको उनले बताइन्। कारागारमा हुँदा छोरो बिग्रिने भयो। असुरक्षित भयो। बिन्ति छ, उद्धार गरेर छोरालाई बाहिर लगिदिनुस्। आश्रममै भए पनि राखिदिनुस्, खड्काले भनिन्, अरूले कुट्छन्, पिट्छन्। छेउमै चुरोट खाइदिन्छन् अनि चुरोटले पोलिदिन्छन्। टुलुटुलु हेर्न बाध्य छु। रुँदै र बिलौना गर्दै उनले आफूमाथि पनि निर्दयी व्यवहार गर्ने गरेको सुनाइन्। कारागारमा बस्न हैन, बाँच्नै गाह्रो छ, उनी भन्छिन्, सबैतिर हारगुहार गर्दासमेत समस्या कसैले सुन्दैनन्। खातुन, राई र खड्कालगायतले न्यायाधीश, प्रजिअ (प्रमुख जिल्ला अधिकारी), निमित्त जेलर र कानुन व्यवसायीलगायत सरोकारवालासामु कारागारभित्र नियमित भोग्नु परेको पीडा र यातनाको फेहरिस्त सुनाउँदा कैदीबन्दी महिलाबीच रुवाबासी चलेको थियो। त्यसक्रममा कैदीबन्दी महिलाले आफू तथा सन्तानलाई सुरक्षित बनाइदिन हारगुहार गरेका थिए। कारागारभित्रका समस्या र पीडा राख्ने क्रममा उनीहरू भक्कानिँदै र डाँको छोड्दै रोएका थिए। स्थानीय प्रशासन र कारागार प्रशासन समेतले यी घटना र भनाइ अनदेखा गरिरहेको पाइएको छ। चौकीदारको समूहले कारागारभित्र निर्घात कुटपिट गर्ने, यातना दिने, सुत्न एवं खान नदिनेलगायतका गलत हर्कतबाट आफूहरूसहित नाबालक सन्तानसमेत आजित र असुरक्षित बनिरहेको विषयले सबैको मन जितेको थियो। यति गम्भीर घटना बाहिरिँदा पनि राज्य रमिते बनेको छ। कानुन व्यवसायीका अनुसार राज्यको नियन्त्रणमा बन्दीगृहभित्र रहेका कैदीबन्दी सरोकारवालासँग खुलेको सम्भवतः पहिलोपटक हो। कारागारको भित्री प्रशासनविरुद्ध उनीहरू खुलेर कुरा गर्नै सक्दैनन्, उनले भने, विरोध गर्नेलाई रातभर कुटपिट गर्ने, चरम यातना दिने, खान तथा सुत्न नदिनेजस्तो अमानवीय हर्कतहरू चौकीदारको समूहबाट हुने गरेको छ। डर र त्रासकै कारण कैदीबन्दी कारागारभित्र जस्तोसुकै पीडा एवं यातना भए पनि मौन रहने गरेको उनको भनाइ छ। कैदीबन्दी महिलाले उच्च अदालत विराटनगरका निमित्त कायम मुकायम मुख्य न्यायाधीश दिनेशप्रसाद यादव, न्यायाधीश किरणकुमारी गुप्ता, जिल्ला अदालत मोरङका न्यायाधीश रोमनाथ अधिकारी, प्रमुख जिल्ला अधिकारी वीरेन्द्रकुमार यादव, उच्च सरकारी वकिल कार्यालय विराटनगरका प्रमुख एवं सहन्यायाधिवक्ता कोषहरि निरौला, निमित्त जेलर तुलसी पौडेल, कानुन व्यवसायी एवं सरोकारवालासामु खुलस्त सबै समस्या भनेका हुन्। सुरुमै प्रजिअ यादवले कैदीबन्दी महिलालाई समस्या भए राख्न भनेका थिए। सबै नालीबेली सुनेपछि भने प्रजिअ यादवले कैदीबन्दी महिलाका समस्या नोटिस गरेको मात्र भनिदिए। कारागार प्रजिअको प्रत्यक्ष निगरानी र नियन्त्रणमा हुन्छ। समस्या भन्न लगाए पनि कैदीबन्दी महिला पीडा पोखिरहँदा उनी भने फोनमै व्यस्त देखिन्थे। यादवले भने, कैदीबन्दीले कुरा राख्नेबित्तिकै जेलरलाई भनिदिएको थिएँ। के भएको रहेछ, बुझ्छु। निमित्त जेलर पौडेलले भने आमासँगै कारागारभित्रका बालबालिकालाई बाहिर निकाल्ने पहल भइरहेको बताए। बच्चाका आफन्तलाई खबर भइसकेको छ तर, जिम्मा लिन कोही तयार छैनन्, उनले भने। कैदीबन्दीमाथिको हर्कत, अत्याचार र अमानवीय व्यवहार रोक्न कसैले चासो नदिएको कारागारकै सुरक्षाकर्मी बताउँछन्। उनका अनुसार चौकीदारको समूहको धम्की, डर र त्रासका कारण कैदीबन्दी खुल्न सक्दैनन्। राज्यका निकायबाटै साथ पाएकाले चौकीदारको समूहविरुद्ध अरू कैदीबन्दीले आवाज उठाउनै सक्दैनन्, ती सुरक्षाकर्मीले भने, विरोध गरे बोरामा हालेर रातभर कुटपिट गरिन्छ। उनीहरूलाई ज्यान बचाउनै मुस्किल छ। जेल प्रशासन, स्थानीय प्रशासन, कारागार व्यवस्थापन विभाग, गृह मन्त्रालयसम्म पठाउनुपर्छ भनेर कैदीबन्दीसँग अवैध हिसाबले रकम असुल्ने गरिएको पनि उनले जानकारी दिए। उनले थपे, त्यो पैसा चौकीदारको समूहले खान्छ कि माथि पनि पठाइन्छ भन्ने थाहा भएन। तर, कारागारभित्र चैं निर्मम यातना दिइन्छ। स्रोतका अनुसार, महिला कारागारको चौकीदार मञ्जु सरदारको समूहले कैदीबन्दी महिला र उनीहरूसँग आश्रित नाबालकमाथि यातना दिइरहेको हो। कारागारका नासु पौडेल भने चौकीदार र उनको समूहसँग बसेर छलफल गरिएको बताउँछन्। हामीसँगको छलफलमा यातना दिएको र कुटपिट गरिएको छैन भन्छन्, उनले भने, बुझ्दैछौं। हाम्रो वकिल बाहिर भएकाले आएपछि प्रक्रिया अघि बढाउने उनको भनाइ छ। कारागारभित्रका कैदीबन्दीबारे निर्णय लिँदा कानुनी प्रक्रिया पूरा गर्नुपर्ने हुन्छ। उच्च अदालत विराटनगर बार एसोसिएसन महिला समितिकी संयोजक रुकमिणा दाहाल कारागारभित्र सामूहिक यातना दिने गरिएको कुरा पहिलेदेखि नै आइरहेको बताउँछिन्। उनले भनिन्, कोहीलाई चैन र कसैलाई बेचैन छ। कारागार सुधारमा सरकारले ध्यान नदिँदा कैदीबन्दीले चरम पीडा भोगिरहेको उनले बताइन्। थपिन्, कारागार सुधारगृह हो। तर, यातनास्थल बनाएर कुनै सीमित व्यक्तिले हालीमुहाली गर्ने थलोजस्तो छ। सशस्त्रका डीएसपीमाथि छानबिन कारागारको सुरक्षार्थ खटिएका सशस्त्र प्रहरीका डीएसपी दिलबहादुर रायमाझीमाथि भने छानबिन सुरु भएको छ। उनीमाथि छानबिन गर्न कोसी प्रदेशका सशस्त्र प्रहरी प्रमुख डीआईजी अन्जनीकुमार पोखरेलले एसपी विक्रम होमागाईंको नेतृत्वमा ३ सदस्यीय समिति बनाएर परिचालन गरेका हुन्। छानबिन प्रतिवेदनका आधारमा रायमाझीमाथि कारबाही गरिने डीआईजी पोखरेलले बताए। कारागारभित्र सशस्त्र प्रहरीको भूमिकालाई लिएर प्रश्न उठेको छ। डीएसपीको भूमिका शंकास्पद भयो भन्ने गुनासो आएको छ, उनले भने, छानबिन समितिले कारागार प्रशासन, कैदीबन्दी र त्यहाँ खटिएका सुरक्षाकर्मीलगायतका सरोकारवालासँग कुरा बुझेर प्रतिवेदन बनाउने छ। सशस्त्रको कुनै गल्ती भेटिएमा कारबाही हुन्छ। कैदीबन्दीकै भनाइअनुसार कारागारभित्र प्रतिबन्धित वस्तु छिराउने गरिएको छ। जब कि मोरङको महिला कारागारभित्र चुरोट र खैनीसमेत लैजान प्रतिबन्ध रहेको कारागार व्यवस्थापन विभागका महानिर्देशक काशीराज दाहाल बताउँछन्। क्षमताभन्दा तेब्बर बढी कैदीबन्दी मोरङ कारागारमा क्षमताभन्दा तेब्बर बढी कैदीबन्दी राखिएका छन्। कारागार ५० महिला र २ सय ५० जना पुरुष गरेर ३ सय जना क्षमताको हो। कारागारमा सोमबार ९ सय ५३ पुरुष, १ सय ३ महिला र ५ नाबालक गरेर १ हजार ६१ जना छन्। कैदीबन्दी कोचाकोच गरेर बस्नु पर्ने अवस्था छ। खान, बस्न र सुत्नकै समस्या रहेको गुनासो कैदीबन्दीको छ।"
नगरकै विद्यालयको अवस्था नाजुक,"नगर क्षेत्रको उक्त संरचनालाई राम्रोसँग नियाल्ने हो भने गोदाम घर वा खसीबाख्रा राख्ने खोरको सहजै अनुमान गर्न सकिन्छ। तर अनुमान गरेजस्तो चाँही होइन। उदयपुर : कटारीघुर्मी सडकखण्ड छोडेर एक किलोमिटरभित्र पस्नासाथ सुरुमै छानोदेखि बारसम्म सबै जस्तापाताले घेरिएको एउटा गोदाम घर जस्तो भेटिन्छ। कच्चि सडक छेउमै रहेको उक्त संरचना के हो भनेर चिन्नलाई न बोर्ड नै छ न अन्य कुनै पहिचान। नजिकै पुग्यो भने केही आवाजहरू सुनिन्छन्। नगर क्षेत्रको उक्त संरचनालाई राम्रोसँग नियाल्ने हो भने गोदाम घर वा खसीबाख्रा राख्ने खोरको सहजै अनुमान गर्न सकिन्छ। तर अनुमान गरेजस्तो चाँही होइन। यो एउटा सुविधासम्पन्न नगर क्षेत्रको आधारभूत विद्यालय हो। विद्यालयको पहिचान खुल्ने हो भने जो कोहीले नगरपालिका र त्यहाँका जनप्रतिनिधि, नेतालार्ई सहजै गिज्याउँछन्। गोदाम घर जस्तो देखिने उक्त विद्यालय भदौको घामको रापले जस्ताको छानोमा आगो उठ्ला जस्तो छ। त्यसमा अझ भित्तामा लगाइएको जस्ताको बारले श्वासप्रश्वास बाहिर निस्कने अवस्था छैन। झ्याल, ढोकाको नाममा मुस्किलले सानो एउटा ढोका छ। जहाँबाट प्रवेश गरेको हावा पर्याप्त छैन। त्यहीँ पनि प्रचण्ड गर्मिमा खलखली पसिना चुहाएर विद्यार्थी शिक्षा लिन बाध्य छन्। उसैत बाहिरको ४० डिग्रीको प्रचण्ड गर्मीले सर्वसाधारण बेहोस् हुने अवस्था छ। त्यसमा पनि साँघुरो कोठाभित्र एउटा बेन्चमा ४५ जनासम्म विद्यार्थी बसेर पढ्दा के होला ? त्यसमा पनि एउटै कोठामा दुई वटा कक्षाका विद्यार्थी राखेर पढाउँदा त्यहाँको वातावरण झनै कस्तो होला ? यस्तै समस्या झेलिरहेका छन् कटारी नगरपालिका८ स्थित कालिका आधारभूत विद्यालय खोरभन्ज्याङका बालबालिका। जुन विद्यालय नगरपालिकाको कार्यालय कटारी बजारबाट २० मिनेटमा पुगिन्छ। विद्यालयको अवस्थालार्ई नियाल्ने हो भने ठूलालार्ई सुविधासम्पन्न, साना र गरिबलार्ई बिजोग भन्ने विभेद सहजै देख्न सकिन्छ। दलित, जनजाति, गरिब परिवारका बालबालिका पढ्ने उक्त विद्यालय आर्थिक, भौतिक र प्रशासनिक हिसावले निकै जर्जर छ। शून्य दरबन्दी रहेको उक्त विद्यालय सरकारी सम्यन्त्र मानव स्रोत विकास केन्द्र सानोठिमी भक्तपुरको सहयोगमा निर्भर छ। वार्षिक १० लाख अनुदानबाट मर्मतसम्भार र अन्य मसलन्द खर्च छुट्याई दुई जना शिक्षक, एक जना सहजकर्ता, कार्यालय सहयोगीले बाँडफाँट गर्ने गरेको प्रधानाध्यापक मकरकुमारी मगर बताउँछिन्। उनी भन्छिन्, भवन अभाव र विषयगत शिक्षक नभएकै कारण बर्सेनि विद्यार्थीको संख्या घट्दै गएको हो। अघिल्लो वर्ष करिब एक सय विद्यार्थी रहेकोमा भौतिक पूर्वाधार अभावकै कारण विद्यार्थी घटेर ३८ जना रहेको उनी बताउँछिन्। प्रअ मगर भन्छिन्, पर्याप्त कक्षा कोठा र शिक्षक नहुँदा, एउटा कोठामा दुईवटा कक्षाका विद्यार्थी राखेर एक जना शिक्षकले पढाउनु पर्ने बाध्यता छ, यसरी कति दिन चलाउनु ? विद्यार्थीको समस्या देखेरै अभिभावकले विद्यालयबाट बालबालिका निकालेका हुन्, अर्का शिक्षक मिनाकुमारी बिक भन्छिन्, अभिभावकहरूको चाहना बढ्दो छ, हामीसँग स्रोतसाधन छैन, जे छ त्यहीँबाट सेवा प्रवाह गर्ने हो, त्यसले गर्दा विद्यार्थी घटेका हुन्। कक्षा ५ सम्म सञ्चालित उक्त विद्यालयमा एउटा बालविकास केन्द्रसमेत सञ्चालनमा छ। कार्यालय सञ्चालनका लागि एक कोठासहित जम्मा ७ वटा कोठा हुनुपर्नेमा ५ वटा मात्र रहेको प्रअ मगर बताउँछिन्। कक्षा कोठा अभावकै कारण बालविकास केन्द्र र कक्षा १ एउटै कोठामा सञ्चालित छ। त्यसैगरी कक्षा २, ३ र कक्षा ४ र ५ दुइटा कोठामा सञ्चालित छन्। यस्तो गर्मीमा एउटै कोठामा दुइटा कक्षा सञ्चालन गर्नु पर्दा निकै कष्ट भोग्नु परेको प्रअ मगर बताउँछिन्। झ्याल नभएका कारण कोठामा हावाको चलखेल हुन्न, उनले भनिन्, सबै कोठा छानो र भित्ता टिनले ढाकेको छ, तातेर बस्नै सकिन्न। विकल्प नभएपछि दुःखले चलाउनु परेको विद्यालय व्यवस्थापन समितिका अध्यक्ष पञ्चवीर परियार बताउँछन्। भौतिक संरचनाकै कारण विद्यालय छोड्ने दर बढ्दै गएको उनले बताए। अध्यक्ष परियारले भने, विद्यालयको पूर्वाधार निर्माणमा सम्बन्धित निकायको ध्यानाकर्षण गराए पनि कसैले चासो देखाएनन्। संरचना निर्माण र विषयगत शिक्षक राख्न सके विद्यार्थी दर सहजै बढाउन सकिने उनले बताए। आधारभूत तहको कक्षा ५ उत्र्तिणपछि स्थानीय बालबालिका माध्यमिक तह अध्ययनका लागि दुई घण्टाको पैदल यात्रा गरी पटना भन्ज्याङ पुग्ने गरेको स्थानीय लाखबहादुर राई बताउँछन्। माध्यमिक तहको विद्यालय नहुँदा ठाप्टार, माटे, खोरभन्ज्याङ, आहाले, भाण्टाबारी लगायतका बालबालिका दुई घण्टाको पैदल यात्रा गर्ने गरेको उनी बताउँछन्। नगरपालिकाका उपमेयर गीता खड्काले विद्यालय सुधारका लागि सहयोग गर्ने बताइन््। विद्यार्थी संख्या कम भए पनि सबै बालबालिकाको पढ्न पाउने अधिकार रहेकाले सहज रुपले पढ्ने वातावरण निर्माणका लागि नगरपालिकाले सहयोग गर्ने बताइन्। स्थानीयको समस्याको विषयमा जनप्रतिनिधि, नेता सबै जानकार भए पनि कार्यान्वयनतर्फ कसैको चासो नपुग्दा बालबालिकाले कष्ट खेप्नु परेको स्थानीयको भनाइ छ। कहिलेकाहीँ गर्मीकै कारण बालबालिका बेहोससमेत हुने गरेकाले गर्मी महिनामा विद्यालय पठाउनुपूर्व सोच्ने अवस्था आएको उनी बताउँछन्।"
एकीकृत समाजवादीले महाधिवेशनमा लागि पुस २१ मा एकैदिन प्रतिनिधि छनोट गर्ने,"काठमाडौं : एकीकृत समाजवादीले पार्टीको सांगठनिक कार्यतालिका बनाएको छ। अध्यक्ष माधवकुमार नेपालले जारी गरेको अन्तरपार्टी निर्देशन (अपानी) मा असोजभित्र पार्टी सदस्यतासङ्गठित पार्टी सदस्यता नवीकरण गर्ने भएको छ । केन्द्रीय कमिटीको छैटौँ बैठकको आगामी माघ १४१८ मा पार्टीको दशौँ महाधिवेशन गर्ने निर्णय गरिसकेकाले तयारीमा जुट्न नेपालले निर्देशन दिएका छन्। महाधिवेशनको तयारी गरेको एसले असोज ५ गतेभित्र पार्टीका प्रदेश कमिटी तथा जिल्ला कमिटी र जनसङ्गठनका कन्द्रीय कमिटीसमितिका बैठक बसी विद्यमान कमिटीहरू अद्यावधिक तथा पार्टी सदस्यतासङ्गठित पार्टी सदस्यता नवीकरण एवम् नयाँ सदस्यता वितरण र असोजमा सञ्चालन गरिने मेचीमहाकाली राष्ट्रिय अभियानको समेत योजना बनाउने अपानीमा उल्लेख छ। त्यसैगरी असोज महिनाभर केन्द्रीय कमिटीको छैटौँ बैठकले निर्णय गरेअनुसारको मेचीमहाकाली राष्ट्रिय अभियान सञ्चालन गर्नुका साथै असोज १ गतेदेखि मंसिर २० गतेसम्म विद्यमान कमिटीहरू अद्यावधिक गर्ने र पार्टी सदस्यतासङ्गठित पार्टी सदस्यता नवीकरण तथा नयाँ सदस्यता वितरण अभियान सञ्चालन हुनेछ। जारी अपानीमा भनिएको छ, मंसिर २५ गतेभित्र सदस्यता वितरण र नवीकरणको विवरण प्रमाणिकरणका लागि केन्द्रीय सङ्गठन विभागमा पठाउने, विभागबाट पुस १० गतेभित्र प्रमाणिकरण गरेर फिर्ता पठाउने, पार्टी सदस्यतासङ्गठित पार्टी सदस्यता नवीकरण तथा नयाँ सदस्यता वितरण कार्य निरन्तर चल्नसक्छ तर महाधिवेशनको प्रकृयामा सहभागी हुन भने मंसिर २५ गतेभित्र प्रमाणिकरणका लागि केन्द्रीय सङ्गठन विभागमा पठाइएको र केन्द्रीय सङ्गठन विभागबाट प्रमाणिकरण भएका सदस्यले मात्र पाइने छ। यसैगरी कात्तिक १५ गतेसम्म महाधिवेशनमा प्रस्तुत गरिने दस्तावेजहरू तयार गरिसक्ने, कात्तिक १५ देखि पुस १५ सम्म दस्तावेजहरूमा छलफल बहस चलाउने, पुस २१ मा एकैदिन प्रतिनिधि छनोट गर्ने, पुस २५ गतेभित्र प्रतिनिधि छनोटको प्रतिवेदन केन्द्रमा पठाइसक्ने, माघ ५ भित्र प्रतिनिधिहरू यकिन गरिसक्ने नेपालले जारी गरेको अपानीमा उल्लेख छ।"
"जाइका नेपालका प्रमुखमाथि ढुंगा प्रहार, जापानी दूतावासले भन्यो : हिंसात्मक क्रियाकलापमा उत्रनु अपराध हो","नेपाल सरकारले विदेशी पर्यटक तथा वाह्य लगानीलाई प्रवर्धन गरिरहेको अवस्थामा यस्ता घटनाले नेपालको प्रयत्नलाई प्रतिकूल असर पर्दछ, विज्ञप्तिमा भनिएको छ। काठमाडौं : नेपालस्थित जापानी राजदूतावासले जाइका नेपालका प्रमुख ओकुबो आकिमिचुलाई लक्षित गरी ढुङ्गा प्रहार भएकोप्रति आपत्ति जनाएको छ। दूतावासले आज एक विज्ञप्ति जारी गर्दै आकिमिचुलाई लक्षित गरी ढुंगा प्रहार गर्दा उनी घाइते भएको र उनको सवारीसाधन क्षति भएको जनाएको छ। प्रदर्शनकारीहरूले जाइका प्रमुख आकिमिचुलाई काठमाडौंमा ढुङ्गा प्रहार गरेको बताएपनि घटनाबारे दूतावासले थप बताएको छैन। प्रहरी स्रोतका अनुसार कांग्रेस सहमहामन्त्री महेन्द्र यादवमाथि खुकुरी प्रहार भएको र गृहमन्त्रीले शान्ति सुरक्षा कायम गर्न नसकेको भन्दै बुधबार त्रिचन्द्र क्याम्पस अगाडि नेविसंघले विरोध प्रदर्शन गरेको थियो। विरोध प्रदर्शनका क्रममा प्रहरी र नेविसंघबीच झडपसमेत भएको थियो। झडपका क्रममा नेविसंघले हानेको ढुंगा जाइका प्रमुख आकिमिचु चढेको गाडीमा समेत लागेको प्रहरी स्रोतको भनाई छ। दूतावासले अग्रणी भूमिका खेल्ने जाइकाका प्रतिनिधि नै यस्ता घटनामा घाइते हुनु अत्यन्तै खेदजनक भएको टिप्पणी गरेको छ। लोकतन्त्रमा शान्तिपूर्ण प्रदर्शन गर्नु वाक स्वतन्त्रताअन्तर्गत आधारभूत नागरिक अधिकार हो तर हिंसात्मक क्रियाकलापमा उत्रनु चाहिँ अपराध हो ।विज्ञप्तिमा भनिएको छ,अधिकांश नेपालीलाई थाहा भएकै कुरा हो कि जापानले नेपालमा लोकतन्त्रको स्थायित्व र विकासमा एक इमान्दार मित्रका हिसाबले सहयोग गर्दै आइरहेको छ। नेपाल सरकारले विदेशी पर्यटक तथा वाह्य लगानीलाई प्रवर्धन गरिरहेको अवस्थामा यस्ता घटनाले नेपालको प्रयत्नलाई प्रतिकूल असर पर्दछ, विज्ञप्तिमा भनिएको छ। दूतावासले नेपालमा बसोबास गर्ने जापानी नागरिकलाई यस्ता घटनादेखि जोगिन सचेत गराएको छ। विज्ञप्तिमा भनिएको छ,हामीले नेपालमा बसोबास गर्ने जापानी नागरिकहरूलाई यस्ता घटनादेखि जोगिन सचेत गराएका छौं । त्यसैगरी नेपाल विदेशीहरूका लागि शान्तिपूर्ण तथा आकर्षक मुलुक रहिरहने कुरामा हामी आशावादी छौं ।"
डाक्टर कुटपिट गर्नेलाई ७२ घण्टाभित्र कारबाही नगरे आन्दोलन गर्ने चिकित्सक संघको चेतावनी,आफ्ना विषयमा प्रधानमन्त्री र स्वास्थ्यमन्त्रीलाई पनि जानकारी गराएको र चिकित्सकमाथि आक्रमण गर्नेलाई कारबाही गरिने प्रतिबद्धता आएपनि विश्वस्त हुन नसकिने संघले जनाएको छ। काठमाडौं : नेपाल चिकित्सक संघले हेटौँडामा रहेको सञ्चो अस्पतालका चिकित्सकमाथि आक्रमण गर्नेलाई ७२ घण्टाभित्र आवश्यक कारवाही नगरे आन्दोलन गर्ने चेतावनी दिएको छ। संघले बिहीबार काठमाडौंमा पत्रकार सम्मेलन गर्दै नियमित रुपमा उपचार प्रक्रियालाई इमान्दारितापूर्वक पालना गरी अघि बढाउदा पनि चिकित्सकमाथि आक्रमण भएको भन्दै ७२ घण्टाभित्र आवश्यक कारबाही नगरे आन्दोलन गर्ने चेतावनी दिएको हो। चिकित्सकमाथि आक्रमणका साथै पटक पटक धम्की आएको भन्दै राज्य गम्भीर हुनुपर्ने संघको भनाइ छ। पत्रकार सम्मेलनमा संघका अध्यक्ष डा अनिल विक्रम कार्कीले चार जनालाई पक्राउ गरेपछि आवश्यक कारबाही नहुने देखिएकाले सरकारलाई अल्टिमेटम दिनुपरेको बताए। उनले अन्य अस्पतालमा बिरामीको मृत्यु भएको घटनालाई अतिरञ्जित गरी चिकित्सकलाई हातपात गर्ने जस्तो अस्वभाविक र अमानवीय घटना सामान्य नभएको जिकिर गरे। उनले स्वास्थ्यकर्मी तथा स्वास्थ्य संस्थाको सुरक्षासम्बन्धी पहिलो संशोधन ऐन २०७९ अनुसार दोषीलाई कानुनी कारबाही गर्न माग गरे। आफ्ना विषयमा प्रधानमन्त्री र स्वास्थ्यमन्त्रीलाई पनि जानकारी गराएको र चिकित्सकमाथि आक्रमण गर्नेलाई कारबाही गरिने प्रतिबद्धता आएपनि विश्वस्त हुन नसकिने संघले जनाएको छ। भदौ २७ गते हेटौँडामा रहेको सञ्चो अस्पतालका चिकित्सक डा विकास थापा र डा प्रशान्त विडारीलाई बिरामीको उपचार गरिरहेको बेला साङ्घातिक आक्रमण गरिएको थियो। डेङ्गी सङ्क्रमण भएपछि थप उपचारका लागि सञ्चो अस्पतालबाट चिकित्सकहरुले चितवन रिफरगरिएको र उपचारका क्रममा बिरामीको यही साउन २५ गते निधन भएपछि सञ्चो अस्पतालमा कार्यरत चिकित्सकद्वयलाई आक्रमण गरेका थिए।
रास्वपाले डा ढाकाकुमार श्रेष्ठले उठाएका विषय अनुसन्धान गर्ने,काठमाडौं : राष्ट्रिय स्वतन्त्र पार्टीले डा ढाकाकुमार श्रेष्ठले पार्टीका नेताहरुमाथि उठाएका विषयमा गम्भीर रुपमा अनुसन्धान सुरु गर्ने भएको छ। बिहीबार संसद भवन नयाँ बानेश्वरमा सञ्चारकर्मीसँग कुरा गर्दै रास्वपाका प्रमुख सचेतक सन्तोष परियारले श्रेष्ठले पार्टीका नेताहरुमाथि लगाएको आरोपका सम्बन्धमा गम्भीर रुपमा अनुसन्धान भएको भन्दै सत्यतथ्य प्रमाणित भए कारबाही गर्ने समेत बताए। उनले जिम्मेवार पार्टी भएकाले श्रेष्ठले राखेका कुरालाई पार्टीले गम्भीर रुपमा लिएको र अनुसन्धानमा कुनै व्यक्ति विशेषको नाम आएपनि अनुसन्धान नरोकिने जिकिर गरे। रास्वपाबाट निष्कासित डा ढाकाकुमार श्रेष्ठले पार्टी र रास्वपाका केन्द्रीय सदस्य मोहनजंग थापाको नाम जोडेर मन्त्री बनाउन २ करोड रुपैयाँ माग गरेको बताएका थिए। श्रेष्ठको अभिव्यक्तिपछि रास्वपाले यसअघि नै २ करोड प्रकरणमा अझै पनि पार्टीका कुनै पनि तहको पदाधिकारी वा केन्द्रीय सदस्यले पार्टीको नाम प्रयोग गरी कसैसँग पैसा मागेको ठोस प्रमाण लिएर आउन आव्हान समेत गरिसकेको छ। श्रेष्ठले पुष्टि गर्न नसकेको भन्दै राष्ट्रिय स्वतन्त्र पार्टीले समानुपातिकबाट प्रतिनिधिसभा सांसद बनेका ढाका कुमार श्रेष्ठको साधारण सदस्य खारेज गरेको थियो। केन्द्रीय कमिटी बैठकले सांसद श्रेष्ठलाई साधारण सदस्यसमेत नरहने गरी खारेज गरेर रास्वपाले बिन्दाबासिणी कंसाकारलाई प्रतिनिधिसभा सदस्य बनाएको छ।
ओलीले भने : सुवास नेम्वाङ संविधान जारी गर्ने सफल राजनेता हुन्,"ओलीले नेपालको संसदीय प्रणालीको कार्यान्वयनमा नेम्वाङको भूमिका कसैले लिन नसक्ने जिकिर गरे। काठमाडौं : एमाले अध्यक्ष केपी शर्मा ओलीले संविधानसभाका अध्यक्ष सुवास नेम्वाङ सफल राजनेताको रुपमा रहेको बताएका छन्। संसद भवन नयाँ बानेश्वरमा बसेको एमाले संसदीय दलको बैठकलाई सम्बोधन गर्दै ओलीले एमाले उपाध्यक्ष नेम्वाङको निधनले देश र पार्टीमा ठूलो क्षति पुगेको बताएका हुन्। ओलीले विभिन्न परिवर्तनकारी आन्दोलनदेखि संविधानसभाबाट संविधान जारी गर्ने र अहिले सबैलाई एकताबद्ध गर्न सक्ने सफल राजनेता सुवास नेम्वाङ भएको भन्दै उनको निधनले देश र पार्टीमा ठूलो क्षति पुगेको बताए। सामाजिक सद्भाव, राष्ट्रिय एकतामा नेम्वाङको सदैव जोड रहने गरेको उनले स्मरण गरे। उनले नेपालको संसदीय प्रणालीको कार्यान्वयनमा नेम्वाङको भूमिका कसैले लिन नसक्ने जिकिर गरे। नेम्वाङको निधनपछि सम्मानमा सरकारले कुनै कन्ज्युसाई नगरेको र यो सकारात्मक रहेको ओलीले बताए। एमाले संसदीय दलको बैठकले दलका उपनेता समेत रहेका नेम्वाङको निधनप्रति शोक प्रस्ताव पारित गर्दै शोकसन्तप्त परिवारजनप्रति गहिरो समवेदना व्यक्त गरेको छ।"
खेलाडीका लागि घोषणा गरिएको पुरस्कार रकम शुक्रबारको मन्त्रिपरिषद् बैठकले निकासा गर्ने,"असोज ६ गतेदेखि २१ गतेसम्म चीनको हाङ्झाओमा आयोजना गरिएको १९ औँ एसियाली खेलकुद प्रतियोगितामा विश्वका ४५ देशको सहभागिता रहनेछन्। काठमाडौं : प्रधानमन्त्री पुष्पकमल दाहाल (प्रचण्ड)ले खेलाडीका लागि घोषणा गरिएका पुरस्कार रकम शुक्रबार बस्ने मन्त्रिपरिषद्को बैठकले निकासा गर्ने बताएका छन्। १९ औँ एसियाली खेलकुद प्रतियोगितामा सहभागी हुने खेलाडीहरुलाई बिदाई गर्न बिहीबार बालुवाटारमा आयोजित कार्यक्रममा प्रधानमन्त्री प्रचण्डले केही प्राविधिक र नीतिका कारण घोषित पुरस्कार निकासामा ढिलाई नभएको भन्दै शुक्रबारको मन्त्रिपरिषद्को बैठकले सबै रकम निकासा गर्ने बताएका हुन्। खेल क्षेत्रको विकास राष्ट्र विकासको महत्वपूर्ण आधार भएको भन्दै प्रधानमन्त्री प्रचण्डले यस क्षेत्रसँग सम्बन्धित सम्पूर्ण नीतिहरूको प्रभावकारी कार्यान्वयन गर्न, अपर्याप्त नीतिहरू निर्माण गर्न र संस्थागत एवं संरचनागत विकासका साथै क्षमता अभिवृद्धि गर्न सरकार प्रतिबद्ध रहेको बताए। उनले खेल क्षेत्रमा लगानी वृद्धि गर्ने, खेलाडीहरूको आत्मस्वाभिमान, प्रोत्साहन, पुरस्कारका साथै वृत्तिविकासमा थप योगदान गर्ने, राज्यको भूमिकालाई थप प्रभावकारी र जिम्मेवार बनाउन सरकार प्रयत्नशील रहने धारणा राखे। असोज ६ गतेदेखि २१ गतेसम्म चीनको हाङ्झाओमा आयोजना गरिएको १९ औँ एसियाली खेलकुद प्रतियोगितामा विश्वका ४५ देशको सहभागिता रहनेछन्। जसमा नेपालको तर्फबाट २९ खेलमा १२७ जना महिला र १२६ जना पुरूष गरी २५३ जना खेलाडीले प्रतिस्पर्धा गर्नेछन्।"
"एक किलो सुन तस्करीमा तरुण दलका नेता संलग्न, उनको दुवै गाडी प्रयोग भएको पुष्टि","काठमाडौं : गत मंगलबार विहान त्रिभुवन विमानस्थलबाट करिब एक केजी (९६० ग्राम) सुन प्रहरीले बरामद गर्यो। सुन काभ्रे खानीखोला गाउँपालिका३ का बाबुलाल दोङले मलद्वारमा लुकाएर ल्याएका थिए। हिमालयन एयरलाइन्समार्फत् मंगलबार बिहान दुबईबाट उनी काठमाडौं आएका थिए। जिल्ला प्रहरी परिसर काठमाडौंको टोलीले उनलाई विमानस्थल बाहिरबाट पक्राउ गरेको थियो। उनलाई पछ्याउँदै गएको प्रहरी टोलीले सुन लिन आउने काभ्रेको रोशी गाउँपालिका३, घट्टेखोलाका जगत लामा र महाभारत गाउँपालिका३, सानोपोखरा घर भई बनेपा बस्दै आएका मिङमा दोर्जे स्याङ्तानसम्म प्रहरी पुग्यो। उनीहरूसँगै प्रहरीले सुन लिन प्रयोग भएको क्रेटा गाडी र बुलेट बाइक पनि बरामद गरेको छ। जिल्ला प्रहरी परिसर काठमाडौंका प्रवक्ता कुमोध ढुंगेलका अनुसार दोर्जे र जगतसँगै बाग्मती प्रदेशको ०१२७ प च ९९६० नम्बरको क्रेटा गाडी र बाग्मती प्रदेशकै ०२०३० प ८५१७ नम्बरको बुलेट बाइक बरामद गरेको थियो। प्रहरी उच्च स्रोतका अनुसार उक्त क्रेटा र बाइक दुवै कांग्रेस तरुण दलका नेता विकास लामा भन्ने विकास योन्जनको हो। विकास लामाको नाममा रहेको यी गाडी करिब एक किलो सुन तस्करीमा प्रयोग भएको प्रहरीले स्रोतको दाबी छ। सुन तस्करीमा नेपाली कांग्रेसका जिल्ला नेताको सवारी साधन प्रयोग भएपछि राजनीतिक पहुँचका आधारमा सुन तस्करी गरिएको प्रमाण भेटिएको हो। अन्नपूर्णलाई प्राप्त प्रमाणमा कांग्रेस नेता विकास लामाले ती दुवै गाडी प्रयोग गरेर फोटो खिचाएको देखिन्छ। गाडीको कागजात समेत विकासकै नाममा रहेकाले सुन उनकै हुनसक्ने अनुमान गरिएको छ। प्रहरी स्रोत भन्छ, 'विकास लामा प्रहरीको फरार सूचीमा छन्। उनको नामको सवारी साधन प्रयोग भएर सुन तस्करी गरिएको छ। तस्करीमा लामाकै संलग्नता भएको प्रमाण प्रहरीले फेला पारेको छ। पक्राउ परेका जगतले सुन आफ्नै भएको बताए पनि सम्पर्क विवरण र गाडीबाट यसमा विकास लामाको पनि संलग्नता खुलेको छ। नेपाली कांग्रेसका प्रदेश सभापति इन्द्रबहादुर बानियाँले बागमती प्रदेश प्रचार समिति सदस्यमा विकास लामालाई २०७९ कात्तिकमा मनोनित गरेका थिए। लामा काभ्रे काग्रेसको समानुपातिक उम्मेदवारमा सिफारिस भएका थिए। स्रोतका अनुसार विकास लामा आपराधिक पृष्ठभूमिका हुन्। उनी ज्यान मार्ने उद्योगमा ३ वर्ष जेल बसेर भीमफेदी कारागारबाट छुटेका थिए। मोटसाइकल चोरीको अभियोगमा पनि उनी पक्राउ परेका थिए। काठमाडौं परिसरका एसपी कुमोध ढुंगेलले विमास लामा कैद भुत्तान गरेर छुटेको पुष्टि गरे। उनी भन्छन्, 'उनको विवरण अनुसन्धान गरिरहेका छौं। विकास लामा वैदेशिक रोजगारीको सिलसिलामा दुबईसमेत गएका थिए। सुनसँगै पक्राउ परेका बाबुलाल ५ पटक दुबई गएर आएको रेर्कड प्रहरीले फेला पारेको छ। उनी सामान्य परिवारका व्यक्ति हुन्। आर्थिक प्रलोभनमा परेर उनले यसअघि पनि सुन तस्करी गरेको अनुमान प्रहरीको छ। कुनै पेसा व्यवसाय नभएका लामाको काभ्रे तथा काठमाडौंमा करोडौं रुपैयाँको सम्पत्ति छ। उनको अपराधमा उनको भाइ निरज लामाले समेत सहयोग गर्ने गरेको प्रमाण प्रहरीले फेला पारेको छ।"
नेम्वाङको निधनप्रति एमाले संसदीय दलको बैठकमा शोक प्रस्ताव पारित,काठमाडौं : नेकपा एमालेको संसदीय दलको बैठकले शोक प्रस्ताव पारित गरेको छ। बिहीबार अपरान्ह संसद् भवन नयाँ बानेश्वरमा बसेको बैठकले पार्टी उपाध्यक्ष एवं संसदीय दलका उपनेता सुवास नेम्वाङको निधनमा शोक प्रस्ताव पारित गरेको हो। एमालेले दिवंगत पूर्व सभामुख तथा संविधान सभाका अध्यक्ष नेम्वाङको फोटो राखेर बैठकमा शोक प्रस्ताव पारित गरेको हो। यस अगाडि संसदीय दलका नेता एवम् अध्यक्ष केपी शर्मा ओली र नेम्वाङ एकै ठाउँ बस्ने गरेका थिए। तर बिहीबार बैठकमा नेम्वाङ बस्ने आसन खाली राखिएको थियो। बैठकमा सांसदहरु भावुक बनेका थिए। प्रतिनिधिसभाले संविधानसभा अध्यक्ष एवं नेकपा एमालेका उपाध्यक्ष सुवास नेम्वाङको निधनमा शोक प्रस्ताव पारित गरेको छ। सभामुख देवराज घिमिरेले बैठकमा राखेको शोक प्रस्ताव सभाले सर्वसम्मतिले पारित गरेको हो। बैठकले प्रतिनिधि सभा सदस्य नेम्वाङको निधनप्रति भावपूर्ण श्रद्धाञ्जली अर्पण गर्दै शोकसन्तप्त परिवारजनप्रति गहिरो समवेदना प्रकट गरेको छ। राष्ट्रिय सभाले पनि वर्तमान प्रतिनिधिसभा सदस्य नेम्वाङको निधनमा शोक प्रस्ताव पारित गरेको थियो। मंगलबार बिहान १:४० बजे निधन भएको नेम्वाङ आज बिहान अन्तिम दाहसंस्कार गरिएको छ।
एकीकृत समाजवादीको केन्द्रीय सदस्यमा २१ जना मनोनीत (सूचीसहित),काठमाडौं : नेकपा एकीकृत समाजवादीले २१ जनालाई केन्द्रीय सदस्यमा मनोनित गरेको छ। केन्द्रीय कमिटीको बैठक र केन्द्रीय सचिवालयको बैठकले २१ जना नेतालाई केन्द्रीय सदस्यमा मनोनयन गर्ने निर्णय गरेको एकीकृत समाजवादीले जारी गरेको अन्तरपार्टी निर्देशनमा उल्लेख छ। एकीकृत समाजवादीका अध्यक्ष माधवकुमार नेपालले जारी गरेको अन्तरपार्टी निर्देशनमा केन्द्रीय सचिवालयले स्थायी कमिटी सदस्य हरि पराजुलीलाई केन्द्रीय कमिटीको सचिवमा मनोनित गरेको उल्लेख छ। अनेरास्वियूबाट बाहिरिएपछि सुदेश पराजुलीलाई समेत केन्द्रीय सदस्यमा मनोनित गरिएको छ। एकीकृत समाजवादीले आगामी माघ १४ गतेदेखि १८ गतेसम्म पार्टीको दशौँ राष्ट्रिय महाधिवेशनको आयोजना गर्दैछ । महाधिवेशनको कार्यतालिका तयार गर्ने काम केन्द्रीय सचिवालय गर्ने नेपालले जानकारी दिएका छन्। कोको भए मनोनित ?१ अजबहादुर मल्ल बाजुरा२ ओमचरण अमात्य भक्ततपुर ३ गौतम राई काठमाडौँ ४ गोविन्द चेपाङ मकवानपुर ५ चन्द्रा श्रेष्ठ झापा६ चिरञ्जीवी भट्टराई सुनसरी ७ जयप्रकाश यादव बारा८ दिपक केसी काठमाडौँ ९ धनबहादुर कार्की रामेछाप१० धर्म शाही मुगु ११ नन्द बञ्जाडे काठमाडौं१२ बरुनाथ योगी दैलेख१३ बैकुण्ठ भुसाल पर्बत१४ भक्तिमान सुब्बा पाँचथर१५ मिना लामा मकवानपुर१६ रामप्रसाद ढुङाना काठमाडौँ १७ लंक हमाल कपिलवस्तु१८ शालिकराम भट्टराई नवलपरासी पूर्व१९ शिवकुमारी खनाल काठमाडौँ२० शैलेन्द्र उपाध्याय रूपन्देही२१ सुदेश पराजुली काठमाडौं
संविधानसभा अध्यक्ष नेम्वाङको निधनमा प्रतिनिधिसभाबाट शोक प्रस्ताव पारित,"काठमाडौं : प्रतिनिधिसभाले संविधानसभा अध्यक्ष एवं नेकपा एमालेका उपाध्यक्ष सुवास नेम्वाङको निधनमा शोक प्रस्ताव पारित गरेको छ। सभामुख देवराज घिमिरेले बैठकमा राखेको शोक प्रस्ताव सभाले सर्वसम्मतिले पारित गरेको हो। बैठकले नेम्वाङको निधनप्रति भावपूर्ण श्रद्धाञ्जली अर्पण गर्दै शोकसन्तप्त परिवारजनप्रति गहिरो समवेदना प्रकट गरेको छ । यसअघि राष्ट्रियसभाले वर्तमान प्रतिनिधिसभा सदस्य नेम्वाङको निधनमा शोक प्रस्ताव पारित गरेको थियो। बैठकमा पूर्वसभामुख समेत रहेका नेम्वाङको आत्माको चीर शान्तिको कामना गर्दै एक मिनेट मौनधारण समेत गरिएको थियो। प्रतिनिधिसभा अर्को बैठक भदौ २९ गते दिउँसो १ बजे बस्नेछ। नेम्वाङ नेकपा (एमाले) पार्टीको तर्फबाट २०४८ साल र २०५२ सालमा राष्ट्रियसभा सदस्य, २०५६ सालमा प्रतिनिधिसभा सदस्य, २०६३ सालमा पुनःस्थापित प्रतिनिधिसभा सदस्य र व्यवस्थापिका संसद् सदस्य, २०७२ मा रुपान्तरित व्यवस्थापिका संसद् सदस्य, २०७४ र २०७९ मा प्रतिनिधिसभा सदस्य भएका थिए । नेम्वाङ विसं २०६३ मा पुनःस्थापित प्रतिनिधिसभाको सभामुख, २०६३ सालमै व्यवस्थापिका संसद्को सभामुख तथा २०६५ साल र २०७० सालको संविधान सभाको अध्यक्ष भएका थिए। नेम्वाङको आजै पशुपतिस्थित आर्यघाटमा राजकीय सम्मानमा अन्त्येष्टि गरिएको छ। नेम्वाङको हिन्दू र किराती परम्पराअनुसार दाहसंस्कार गरिएको हो। नेम्वाङको मंगलबार बिहान हृदयघातबाट निधन भएको थियो।"
नेम्वाङको आज राजकीय सम्मानसहित अन्त्येष्टि गरिने,"काठमाडौं : संविधानसभा अध्यक्ष एवं नेकपा एमालेका उपाध्यक्ष सुवासचन्द्र नेम्वाङको अन्त्येष्टि आज ११ बजे गरिने भएको छ। पार्टी प्रचार विभागका सचिव गगन विष्टले नेम्वाङको अन्त्येष्टि आज ११ बजे राजकीय सम्मानका साथ पशुपति आर्यघाटमा गरिने जानकारी दिएका छन्। बुधबार दिउँसो १ बजेसम्म श्रद्धाञ्जली अर्पणका लागि च्यासलस्थित पार्टी कार्यालयमा नेम्वाङको पार्थिव शरीरलाई राखिएको थियो। त्यसपछि उनको शवलाई बालुवाटारस्थित निवासमा लगिएको थियो। आज सरकारले शोक विदा दिएको छ। मन्त्रिपरिषद्को निर्णयअनुसार नेम्वाङको निधनप्रति सार्वजनिक बिदा दिएको हो। आज नेपालभरका सबै सरकारी कार्यालयहरु, विदेशस्थित नेपाली दूतावास र नियोगहरूमा राष्ट्रिय झण्डा आधा झुकाइने छ। संविधानसभाका अध्यक्ष एवं वर्तमान प्रतिनिधिसभा सदस्य श्री सुवासचन्द्र नेम्वाङको ७१ वर्षको उमेरमा मिति २०८०।०५।२६ गते बिहान असामयिक निधन भएको छ।"
जसपाको थरुहट राष्ट्रिय समिति गठन,"काठमाडौं : जनता समाजवादी पार्टी (जसपा) नेपालको थरुहट राष्ट्रिय समिति (सुदूरपश्चिम प्रदेश) गठन गरिएको छ । प्रदेशस्तरिय विस्तारित बैठकले जनक चौधरीको अध्यक्षतामा थरुहट राष्ट्रिय समिति (सुदूरपश्चिम प्रदेश) गठन गरेको सो पार्टीका प्रचारप्रसार तथा प्रकाशन विभाग प्रमुख पूर्ण बस्नेतले जानकारी दिए। उक्त बैठकबाट प्रदेश अनुशासन आयोगको अध्यक्षमा चन्द्रप्रकाश चौधरी र निर्वाचन आयोगको अध्यक्षमा घनश्याम कुश्मीलाई चयन गरिएको छ । पार्टीका केन्द्रीय कार्यकारिणी समिति सदस्य राजेन्द्र श्रेष्ठको प्रमुख आतिथ्यतामा सम्पन्न बैठकमा पार्टीका केन्द्रीय सदस्य,केन्द्रीय निकायका पदाधिकारी तथा सदस्य, सङ्घीय परिषद् सदस्य, प्रदेश कार्यकारिणी समिति सदस्य, प्रदेश समिति सदस्य, प्रदेश तथा जिल्ला तहका अगुवा नेता कार्यकर्ताको उपस्थिति रहेको थियो।"
नेम्वाङको निधनमा शोक प्रस्ताव पारित गर्दै राष्ट्रियसभा बैठक स्थगित,काठमाडौं : राष्ट्रियसभा बैठक शोक प्रस्ताव पारित गरेर स्थगित गरिएको छ। संविधानसभा अध्यक्ष एवं नेकपा एमालेका उपाध्यक्ष सुवास नेम्वाङको निधनमा शोक प्रस्ताव पारित गर्दै बैठक असोज १२ गते दिउँसो १ बजेसम्मलाई स्थगित भएको हो। राष्ट्रियसभाका अध्यक्ष गणेशप्रसाद तिमिल्सिनाले बैठकमा प्रस्तुत गरेको शोक प्रस्ताव सर्वसम्मतिले पारित भएको हो । पूर्वसभामुख समेत रहेका नेम्वाङको आत्माको चीर शान्तिको कामना गर्दै एक मिनेट मौनधारण समेत गरिएको थियो। नेम्वाङको आजै पशुपतिस्थित आर्यघाटमा राजकीय सम्मानमा अन्त्येष्टि गरिएको छ। नेम्वाङको पार्थिव शरीरमा उनका दुई छोरा मिङ्सो र सुहाङ नेम्वाङले दागबत्ती दिएका थिए । राजकीय सम्मानस्वरुप नेपाल सेनाको टुकडीले अन्तिम सलामी दिएको थियो। नेम्वाङको हिन्दू र किराती परम्पराअनुसार दाहसंस्कार गरिएको हो। काठमाडौंको बालुवाटारस्थित आफ्नै निवासमा मंगलबार बिहान हृदयघात भएपछि नेम्वाङलाई महाराजगञ्जस्थित त्रिभुवन विश्वविद्यालय शिक्षण अस्पताल (टिचिङ) लगिएको थियो। उपचार हुन नपाउँदै नेम्वाङलाई चिकित्सकले मृत घोषणा गरेका थिए। नेम्वाङको निधनमा सरकारले आज शोक बिदा दिएको छ।
"राजकीय सम्मानसाथ सुवास नेम्वाङको अन्त्येष्टि, छोराले दिए दागबत्ती","काठमाडौं : संविधानसभा अध्यक्ष एवं नेकपा एमालेका उपाध्यक्ष सुवास नेम्वाङको बिहीबार पशुपतिस्थित आर्यघाटमा राजकीय सम्मानकासाथ अन्त्येष्टि गरिएको छ। उनको पार्थिव शरीरमा एमाले अध्यक्ष केपी शर्मा ओलीले पार्टीको झण्डा ओढाए श्रद्धाञ्जली अर्पण गरेका थिए। प्रधानमन्त्री पुष्पकमल दाहाल 'प्रचण्ड'ले नेम्वाङको पार्थिव शरीरमा नेपालको राष्ट्रिय झण्डा र पुष्पगुच्छा चढाएर अन्तिम श्रद्धाञ्जली अर्पण गर्दै अन्तिम बिदाइ गरेका थिए। यसैगरी प्रतिनिधिसभाका सभामुख देवराज घिमिरे, उपप्रधानमन्त्री एवं गृहमन्त्री नारायणकाजी श्रेष्ठ, नेपाली कांग्रेसका सभापति शेरबहादुर देउवा, राष्ट्रिय प्रजातन्त्र पार्टीका अध्यक्ष राजेन्द्र लिङदेन, राष्ट्रिय जनमोर्चाका अध्यक्ष चित्रबहादुर केसीलगायतसहित विशिष्ट व्यक्तिहरुले नेम्वाङलाई श्रद्धाञ्जली व्यक्त गरेका थिए। नेम्वाङको पार्थिव शरीरमा उनका दुई छोरा मिङ्सो र सुहाङ नेम्वाङले दागबत्ती दिएका छन् । राजकीय सम्मानस्वरुप नेपाल सेनाको टुकडीले अन्तिम सलामी दिएको थियो। नेम्वाङको हिन्दू र किराती परम्पराअनुसार दाहसंस्कार गरिएको हो। अन्त्येष्टिमा नेपाल सरकारका मन्त्रीहरू,राजनीतिक दलका शीर्ष नेताहरू,आफन्त,परिवारजन तथा शुभचिन्तकहरूको बाक्लो उपस्थिति रहेको थियो। अन्त्येष्टिअघि बालुवाटारबाट शिक्षण अस्पतालमहाराजगञ्जनारायणगोपाल चोकधुम्वाराहीचाबहिलगौशालाहुँदै पशुपति आर्यघाटसम्म शवयात्रा निकालिएको थियो। काठमाडौंको बालुवाटारस्थित आफ्नै निवासमा मंगलबार बिहान हृदयघात भएपछि नेम्वाङलाई महाराजगञ्जस्थित टिचिङ अस्पताल लगिएको थियो। उपचार हुन नपाउँदै नेम्वाङलाई चिकित्सकले मृत घोषणा गरेको थियो। बुधबार दिउँसो १ बजेसम्म श्रद्धाञ्जली अर्पणका लागि च्यासलस्थित पार्टी कार्यालयमा नेम्वाङको पार्थिव शरीर राखिएको थियो। त्यसपछि उनको पार्थिव शवलाई बालुवाटारस्थित निवासमा लगिएको थियो। पूर्वसभामुख समेत रहेका नेम्वाङको निधनमा आज सरकारले शोक बिदा दिएको छ। मन्त्रिपरिषद्को निर्णयअनुसार नेम्वाङको निधनप्रति सार्वजनिक बिदा दिएको हो।"
मधेसमा नघटुन् छोरी,"प्राडाभोगेन्द्र झा मधेसमा विभिन्न राष्ट्रिय तथा अन्तर्राष्ट्रिय संघसंस्थाहरूले ठूलठूला परियोजनाहरू सञ्चालन गरेका छन्। यसका लागि अर्बौं डलर खर्च पनि भएको छ। तर, पनि सामाजिक जनचेतनाको स्तर भने बढ्न सकेको छैन। अहिले पनि पुरातनवादी सोच र पितृसत्तात्मक परिवेशमा बाँचिरहेको छ मधेसी समुदाय। यसले महिलालाई मानवको दर्जा नै दिन सकेको छैन। अशिक्षितहरूलाई त कम्तीमा शिक्षा पुगेन र उनीहरूले विभेद गरे भनी पत्याउन सकिन्छ। यहाँ त शिक्षित वर्गहरूसमेत दोहोरो मानसिकताबाट ग्रसित छन्। महिलालाई पनि अवसर दिइयो भने तिनीहरूले समाजमा पुरुष जस्तै मान, प्रतिष्ठा र आर्थिक उपार्जन गर्न सक्छन् भन्ने सोचको विकास भएको छैन। यस्तो विषय आफूलाई शिक्षित भनाउँदाहरूले पनि बुझ्न सकेका छैनन्। मधेसी समाजमा यही एउटा बिडम्बना रहेको छ। घर बाहिर महिला अधिकारका ठूलाठूला भाषण दिनेहरू छन्। उनीहरूकै घरमा पनि महिलाहरू प्रताडित भइरहेका थुप्रै उदाहरणहरू हाम्रा आँखै अगाडि छन्। छोरीलाई शिक्षा दिएर पनि उनीहरूलाई आत्मसम्मान दिन नसकेका परिवारहरूको व्यथा छुट्टै छ। छोरी जतिसुकै पढेलेखेको भए पनि उसलाई स्वावलम्बी र आत्मनिर्भर बनाउनुको साटो उसको विवाहमा अझै बढी दाइजो दिइन्छ। यसरी उसको स्तरभन्दा माथि रहेको भनिएका छोरामान्छेसँग विवाह गरेर उसलाई परनिर्भर बनाउने काममा कमी आएको छैन। समग्रमा भन्नुपर्दा महिलामाथि अहिले पनि समाजले विश्वास गर्न सकेको छैन। तिनको साहस, तिनको पराक्रम, बुद्धि, विवेक र उनीहरूको काबिलियतलाई पहिचान गर्न मधेसी समाज पछि परेको छ। जसको परिणाम स्वरूप विभिन्न कूरीतिहरू हालसम्म पनि मधेसमा व्याप्त रहेको हामीले पाउँछौं। यसकै कारण हो मधेसमा महिलाको जनसंख्या क्रमशः घट्न सक्छ। जबसम्म महिलालाई समाजमा समान नागरिकको हैसियत प्राप्त हँुदैन, तबसम्म समाजले विकास र प्रगतिको पथमा फड्को मार्न सक्दैन। (प्राडा झा मधेस प्रदेश सरकारको नीति आयोगका पूर्वउपाध्यक्ष हुन्)"
केन्द्र सरकारविरुद्ध बागमतीले रिट दर्ता गर्ने,"हेटौंडा : बागमती प्रदेश सरकारले केन्द्र सरकारविरुद्ध सर्वोच्च अदालतमा रिट निवेदन दर्ता गर्ने तयारी गरेको छ। मुख्यमन्त्री तथा मन्त्रिपरिषद््को बुधबारको बैठकले केन्द्र सरकारबाट संविधानले प्रदत्त गरेको प्रदेशको एकल अधिकारलार्ई संकुचन गरेको भन्दै सर्वोच्चमा रिट निवेदन दर्ता गर्ने निर्णय गरेको हो। नेपालको संविधानको अनुसूची ६ मा उल्लेख भएअनुसार प्रदेशको एकल अधिकार सूचीमा सवारीसाधन कर, यातायात र प्रदेश लोकमार्ग उल्लेख भए पनि केन्द्र सरकार प्रदेशको एकल अधिकार संकुचन हुनेगरी अघि बढेको भन्दै रिट निवेदन दिन लागिएको सरकारका प्रवक्ता एवं आन्तरिक मामिला तथा कानुन मन्त्री गंगानारायण श्रेष्ठले बताए। उनले भने, प्रदेशको उल्लेखित एकल अधिकारमा संकुचन आउने गरी संघीय संसद्बाट सहरी क्षेत्र सार्वजनिक यातायात व्यवस्थापन प्राधिकरण ऐन २०७९ पारित भई २०७९०६०९ मा नेपाल राजपत्रमा प्रकाशित भएको थियो। सो ऐनको दफा १२ को उपदफा १ मा, दफा ३ मा जुनसुकै कुरा लेखिएको भए पनि संघीय राजधानी सहरी क्षेत्रको सार्वजनिक यातायात सेवालार्ई नियमत तथा व्यवस्थापन गर्न संघीय सहरी क्षेत्र सार्वजनिक यातायत प्राधिकरण स्थापना गरिने छ भन्ने उल्लेख छ। यसले संविधानले प्रदत्त गरेको अधिकार संकुचन गरेको छ। त्यस्तै बुधबारको बैठकले प्रदेश नीति तथा योजना आयोग सदस्यमा दोलखाका प्रदिप कुमार मैनालीलार्ई नियुक्त गर्ने निर्णय गरेको छ। बैठकले प्रदेश सरकारी कामकाजको भाषा सम्बन्धमा व्यवस्था गर्न बनेको विधेयक २०८० प्रदेशसभामा पेश गर्न स्वीकृति प्रदानसमेत गरेको छ।"
गौरीफन्टा नाकामा तीन जना नेपाली भारतीय प्रहरीद्वारा पक्राउ,"बझाङ : चोरीको नगद र गरगहनासहित नेपाल प्रवेश गर्न लागेका तीन जना पक्राउ परेका छन्। भारतबाट ६१ हजार नगद र १७ लाख भारतीय रकम बराबरको एक सय ६० ग्राम सुन चोरी गरेर बझाङ आउँदै गरेका उनीहरू गौरीफन्टा नाकाबाट पक्राउ परेका हुन्। पक्राउ पर्नेमा बझाङका २१ वर्षीय राजु खड्का, २१ वर्षीय विकास कुमार र ३४ वर्षीय किरण खड्का छन्। उनीहरूलाई नेपाल प्रवेश गर्ने क्रममा भारतीय प्रहरीले पक्राउ गरेको हो। उनीहरूले भारतको कर्नाटकको एक न्यायाधीशको घरमा काम गर्दै आएका थिए। काम गर्ने क्रममा नगद र गरगहना छ भन्ने अनुमान गरी योजनाबद्ध तरिकाले चोरी गरेको बताइएको छ। उनीहरूलाई पक्राउ गरी लखिमपुर अदालतमा पठाएको भारतीय प्रहरीले जानकारी दिएको छ।"
हेटौंडामा चिकित्सकमाथि हातपात गर्ने ४ जना पक्राउ,"हेटौंडा : हेटौँडा उपमहानगरपालिका१ स्थित सञ्चो हस्पिटलका डा विकास थापा र डा प्रशान्त बिडारीमाथि कुटपिट गर्ने ४ जनालाई प्रहरीले पक्राउ गरेको छ। हेटौंडा१२ निवासी रमा प्रधान, रमिता प्रधान, रोहित प्रधान र अनुप प्रधानलाई पक्राउ गरिएको जिल्ला प्रहरी कार्यालय मकवानपुरका प्रवक्ता लक्ष्मी भण्डारीले अन्नपूर्णलाई जानकारी दिए। गत साउन २२ गते हेटौंडा१२ निवासी ४२ वर्षका राजेश प्रधान सन्चो अस्पतालमा उपचारका लागि भर्ना भएका थिए। उनलाई डेंगू रोगको संक्रमण रहेको अस्पताल प्रशासनले जनाएको छ। प्रधानको स्वास्थ्य अवस्था गम्भीर भएकाले सन्चो अस्पतालले थप उपचारको लागि चितवनको भरतपुरस्थित अस्पताल रिफर गरेको थियो। मृतक राजेशका परिवारले सन्चो अस्पतालले रिफर गर्न ढिलाइ गरेका आफ्नो परिवारको सदस्य गुमाउनु परेको भन्दै चिकित्सकमाथि हातपात गरेको प्रहरीसमक्ष प्रारम्भिक बयान दिएका छन्। पक्राउ परेकी रमा मृतक राजेशको श्रीमती हुन् भने रमिला मृतकको छोरी, रोहन छोरा र अनुप भतिज हुन्। यता, अस्पताल प्रशासनले बिरामीको उपचारका कुनै लापरवाही नगरिएको र सकेसम्म चाँडै बिरामीको थप उपचारको लागि भरतपुर रिफर गरिएको जनाएको छ। बुधबार बिहान करिब १० जनाको समूहले चिकित्सकद्वय थापा र बिडारीमाथि निर्घात कुटपिट गरेका थिए। कुटपिटबाट घाइते भएका चिकित्सकहरुको अहिले उपचार भइरहेको छ। घटनापश्चात् चिकित्सकहरुले आन्दोलनको घोषणा गरेपछि प्रहरीले बिहीबार घटनामा संलग्न ४ जनालाई पक्राउ गरेको हो। चिकित्सकहरूले घटनाका दोषीविरुद्ध संयुक्त उजुरी दिने भएका छन्। चिकित्सकले घटनामा संलग्नलाई तत्काल पक्राउ नगरे स्वास्थ्यसँग सम्बन्धित सबै सेवा ठप्प पार्ने चेतावनी दिएका छन्।"
घरघरमा कुस भित्र्याएर मनाइयो कुशे औंशी,"काठमाडौं : प्रत्येक वर्ष भाद्र कृष्ण औंसीका दिन मनाइने कुशे औंसी पर्व वैदिक सनातन धर्मावलम्बीले वर्षभरि देवकार्य तथा पितृकार्यमा प्रयोग गरिने पवित्र कुश घरघरमा भित्र्याएर मनाएका छन् । शास्त्रोक्त विधिअनुसार ब्राह्मणद्वारा पूजा गरी उखेलेर जजमानकहाँ पुर्याइएको कुश घरमा राख्नाले परिवारको कल्याण हुने धार्मिक विश्वास छ । यस दिन उखेलिएको कुश वर्षभर प्रयोग गर्न सकिने र अरु दिन उखेलिएको कुश त्यसै दिन मात्र उपयोग गर्न सकिने शास्त्रीय मान्यता रहेको छ । यसै अवसरमा छोराछोरीले परम्पराअनुसार आआफ्ना बुबालाई मन पर्ने मिठाइ तथा भोजन खुवाइ आदर सम्मान प्रकट गर्ने र बाबुको मुख हेर्ने गर्दछन् । बुबा नहुने विभिन्न पवित्र स्थानमा गई आफ्ना बुबाको नाममा तर्पण,पिण्डदान तथा श्राद्ध गरी सिदा दिन्छन् । विशेषगरी उत्तरगया भनेर चिनिने काठमाडौंको उत्तरपूर्वी भेगस्थित गोकर्णेश्वर महादेव मन्दीर परिसरमा विशेष मेला लागेको छ । भाद्रकृष्ण औंसीका दिनमा गोकर्णेश्वरमा गइ तर्पण, सिदादान र पिण्डदान गर्नाले २१ पुस्ता अघिदेखिका पितृहरु तर्दछन् भन्ने धार्मिक विश्वास रहेको छ । सत्ययुगमा ब्रह्माले नै स्थापना गरेको स्थल भएकाले गोकर्ण पुगेर पितृलाई तर्पण, सिदादान र पिण्डदान गर्नाले अगति परेका पितृ पनि तर्दछन् भन्ने धार्मिक विश्वास रहेको छ ।"
नुवाकोटका विद्यालयमा बालिका शिक्षा कार्यक्रम,नुवाकोट : नुवाकोटका विद्यालयमा बालिका शिक्षा कार्यक्रम सुरु गरिएको छ। यस कार्यक्रममा पाँच सय बढी बालिकाहरू आबद्ध रहेका छन्। विदुर नगरपालिकाका ८ वटा विद्यालयमा बालिका शिक्षा पनि लागू भएको हो। बालिकाहरूलाई न्यूनतम १२ कक्षासम्म उत्तीर्ण गराउने र उनीहरूलाई जीवनोपयोगी सीप सिकाउने उद्देश्यले सञ्चालित यस कार्यक्रममा ५ सय २२ जना बालिकाहरू संलग्न छन्। विदुर नगरपालिका र रूम टु रिडको साझेदारीमा सञ्चालित विद्यालयमा आधारित साक्षरता कार्यक्रम सञ्चालन भएको हो। यसका साथै विदुरका अन्य १२ सामुदायिक विद्यालयमा नगरपालिकासँगको लागत साझेदारीमा साक्षरता कार्यक्रमसमेत सञ्चालन भइरहेको छ। साक्षरता कार्यक्रम लागू भएका विद्यालयका कक्षा १ का बालबालिकाहरूको नेपाली पढाइस्तर ज्यादै फरक देखिएको छ। विद्यार्थी सिकाई परीक्षणले साक्षरता कार्यक्रम लागू भएका विद्यालयका ८६ प्रतिशत बालबालिकाले दिइएको पाठ पढ्न सके भने कार्यक्रम लागू नभएका विद्यालयका ३१ प्रतिशत बालबालिकाले सोही पाठ पढ्न सकेको देखाएको थियो।
अनुमति नलिई उपल्लो मुस्ताङ जाने दुई चिनियाँ नागरिक पक्राउ,"जोमसोम : बिना अनुमति उपल्लो मुस्ताङ गएका दुई चिनियाँ नागरिक पक्राउ परेका छन्। उपल्लो मुस्ताङको लोमान्थाङ गाउँपलिकास्थित छोसेर सशस्त्र प्रहरीको बिओपी क्याम्प नजिकै दुई चिनियाँ नागरिक पक्राउ परेको मुस्ताङका सहायक प्रमुख जिल्ला अधिकारी चन्द्रकान्त बस्नेतले जानकारी दिए। उनका अनुसार पक्राउ पर्नेमा एक पुरुष र एक महिला छन्। उनीहरू अन्दाजी ३०३५ वर्ष उमेर समूहका रहेको प्रशासनको भनाइ छ। सुरक्षाकर्मीले चेकजाँच गर्दा अनुमति नलिएको पाइएपछि प्रहरीले उनीहरूलाई नियन्त्रणमा लिएको थियो। सुरक्षाकर्मीले पक्राउ गरी दुबै चिनियाँ नागरिकलाई जिल्लामा बुझाएको छ। जिल्ला प्रशासन कार्यालय मुस्ताङले पक्राउ परेका उनीहरूलाई सुरक्षाकर्मीको रोहवरमा अध्यागमन विभाग काठमाडौं पठाएको सहायक प्रमुख जिल्ला अधिकारी बस्नेतले बताए। त्यस्तै अनुमति नलिई गएका एक भारतीय नागरिक पनि पक्राउ पेरको बस्नेतले बताए। नेपाल सरकारले उपल्लो मुस्ताङलाई सुरक्षा संवेदनशीलताका कारण नियन्त्रित तथा निषेधित क्षेत्र घोषणा गरेको छ। त्यसैले उपल्लो मुस्ताङ जाने विदेशी पर्यटकले अध्यागमन विभागबाट १० दिनका लागि ५ सय डलर शुल्क तिरेर प्रवेश अनुमति लिने व्यवस्था छ। उपल्लो मुस्ताङ जाने विदेशीले १० कटेर थप दिन बसेमा दैनिक ५० डलर अतिरिक्त शूल्क लिने व्यवस्था छ। पक्राउ परेका उनीहरूले छोसेर प्रहरीले पक्राउ गरी जिल्लामा बुझाएको थियो। मुस्ताङमा विदेशी पर्यटकको परमिट चेकजाँच गर्न मुस्ताङको घाँसा, जोमसोम, कागबेनी, छुसाङ र लोमान्थाङमा एक्यापको पर्यटक चेक पोस्ट छ।"
घुसहित सहायक वन अधिकृत पक्राउ,डोटी : डोटीको जोरायल गाउँपालिका२ बुडरमा रहेको सब डिभिजन वन कार्यालयका प्रमुख सहायक वन अधिकृत भक्तराज गिरी ५ हजार घुससहित पक्राउ परेका छन्। निजी आवादी जमिनबाट संकलित दाउराको छुट पुर्जी बनाउँदा स्थानीय व्यवसायी गणेश भण्डारीबाट पाँच हजार रकम लिँदै गर्दा स्थानीय बासिन्दाले उनलाई रङ्गेहात नियन्त्रणमा लिई इलाका प्रहरी कार्यालय बुडरको जिम्मा लगाएका हुन्। दाउरा व्यवसायी भण्डारीका अनुसार स्थानीय जयानन्द ओझाको लालपूर्जा भएको जमिनबाट कानुनी प्रक्रिया पूरा गरी संकलित दाउराको निकासीका लागि पटक पटक छुटपुर्जी माग गर्दा दाउराको प्रति केजीका हिसाबले रकम माग गरेपछि रु १० हजार यस अगावै लिइसकेको बताए। त्यति गर्दा पनि सबै कर्मचारीलाई मिलाउनुपर्छ भन्दै फेरि रकम माग गरेपछि आज ५ हजार लिने क्रममा स्थानीयले नियन्त्रणमा लिई प्रहरीलाई बुझाएको बताए। गिरीलाई अहिले विस्तृत अनुसन्धानका लागि सोधपुछ गर्ने काम भइरहेको र वास्तविकता बारे केहि समयपछि मात्रै जानकारी गराउन सकिने इप्रका बुडरका इञ्चार्ज नरभान साउँदले जानकारी दिए। यद्यपी सहायक वन अधिकृत गिरीले छुटपुर्जीका लागि १५ हजार रुपैंया लिएको स्विकारसहित प्रहरी समक्ष जानकारी दिएको बुझिएको छ। अहिले रकम दिने व्यक्तिलाई पनि इप्रकामा बोलाइएको र दुवै पक्षबाट विस्तृत जानकारी लिई जिल्ला प्रहरी कार्यालयमा रिपोर्ट गरिने साउदले बताए। सहायक वन अधिकृत गिरीले बुडर क्षेत्रका स्थानीयलाई बेलाबेलामा अनावश्यक दुःख दिने गरेको स्थानीयको आरोप रहेको छ।
काठमाडौं महानगरले बालबालिकालाई खुवायो हैजाविरुद्धको औषधी,काठमाडौं : काठमाडौ महानगरपालिकाले सरकारी विद्यालयमा अध्ययनरत बालबालिकालाई हैजाविरुद्धको औषधी खुवाउन सुरु गरेको छ।महानगरभित्रका बालबालिकालाई हैजाको रोगबाट बच्नका लागि औषधी खुवाइएको हो । महानगरपालिकाका स्वास्थ्य विभागकी बबिता राईका अनुसार बिहीबार महानगरको १० नम्बर वडास्थित रत्नराज्य स्कूलका बालबालिकालाई औषधी खुवाइएको थियो ।
अत्याधिक रक्तस्राबले सुत्केरीको मृत्यु,"जाजरकोट : अत्याधिक रक्तस्रावका कारण जाजरकोटको कुशे गाँउपालिकामा एक सुत्केरीको मृत्यु भएको छ। कुशे गाउँपालिका७ समाईलाकी ४० वर्षीया जानुका नेपालीको रक्तस्राव नरोकिँदा मृत्यु भएको हो। बच्चा जन्माएको ६ घण्टासम्म पनि साल नझरेपछि उनको ज्यान गएको वडा सदस्य मानबहादुर विकले बताए। बच्चा जन्मिएको ६ घण्टासम्म पनि साल नझर्दा धेरै रगत बग्यो जसका कारण उनको अकालमै ज्यान गयो। विकले भने,समयमा स्वास्थ्य संस्था लैजान सकेको भए उनको ज्यान जोगिने थियो। हेलचक्राई र लापरबाहीले उनको अकालमा ज्यान गयो। बिहीबार बिहान ५ बजे नेपालीले घरमै छोरीको जन्म दिएकी थिइन् तर लामो समयसम्म साल नझरेपछि उनको दिउँसो ११ बजे मृत्यु भएको हो। उनका श्रीमान घरमा नभएको र घरका अरु परिवारले समयमा स्वास्थ्य संस्था लैजान नसक्दा घरमै सुत्केरी हुन बाध्य भएकी थिइन्। सबैभन्दा नजिकको स्वास्थ्य संस्था पुग्न कम्तिमा ३ घण्टा पैदल हिड्नुपर्छ। उनका तीन छोरी र एक छोरा छन्। नाबालिका छोरीको अवस्था सामान्य छ।"
जबरजस्ती २० लाखको चेक र ८ लाख ५० हजारको कागज गराएको अभियोगमा एक जना पक्राउ,काठमाडौं : आपराधिक लाभ लिएको अभियोगमा काठमाडौंबाट प्रहरीले एक जना पक्राउ गरेको छ। काठमाडौं महानगरपालिका३२ बस्ने ३३ वर्षीय सुरज कुमार श्रेष्ठलाई काठमाडौं उपत्यका अपराध अनुसन्धान कार्यालयको टोलीले काँडाघारीबाट पक्राउ गरेको हो । प्रहरीका अनुसार काँडाघारीस्थित घरजग्गा कोरोबार तथा ड्राइभिङ सेन्टर संचालन गर्ने कार्यालयमा पीडितलाई राखी बोल्न कराउन नदिई बोले कराएमा ज्यान लिनेसम्मको धम्की दिई डर त्रासमा पारी कुटपिटसमेत गरी जबरजस्ती २० लाख रुपैयाँको चेक र ८ लाख ५० हजार रूपैयाँको कागज गराई आपराधिक लाभ लिने कार्यमा संलग्न रहेको खुल्न आएपछि प्रहरीले श्रेष्ठलाई पक्राउ गरेको हो । श्रेष्ठ जबरजस्ती करणी मुद्दामा ५ वर्ष कैद भुक्तान गरी छुटेको र गुण्डागर्दीमा समेत संलग्न रहेको खुल्न आएको छ । उनलाई आपराधिक लाभ लिन नहुने कसूरमा थप अनुसन्धान तथा कारवाहीका लागि जिल्ला प्रहरी परिसर काठमाडौं पठाइएको छ । सोही अपराधमा संलग्न अन्य व्यक्तिहरूको खोजी भइरहेको उक्त कार्यालयले जनाएको छ ।
जिल्ला अस्पताल फाप्लुले ४ वर्षपछि पायो स्थायी डाक्टर,"सोलुखुम्बु : सोलखुम्बुको जिल्ला अस्पताल फाप्लुले ४ वर्षपछि स्थायी डाक्टर पाएको छ। विसं२०७६ सालदेखि करारका डाक्टरको भरमा सञ्चालित जिल्ल्ला अस्पतालमा बुधबार नेपाल सरकारको स्थायी डा प्रशान्त शाह हाजिर भएका हुन्। मेडिकल अधिकृत आठौँ तहका डा शाहलाई प्रदेश स्वास्थ्य मन्त्रालयले निमित्त अस्पताल प्रमुखको जिम्मेवारी समेत दिएर पठाएको जिल्ला अस्पताल फाप्लुले जनाएको छ। भदौ १३ गते नै जिल्ला अस्पतालमा हाजिर भएका डा शाहले सोही दिनबाट नियमित काम गर्न थालेको अस्पताल विकास समितिले जनाएको छ। तत्कालीन मेडिकल सुपरिटेन्डेन डा छिरीङ शेर्पाको २०७६ सालमा सरुवा भएसँगै त्यसयता अस्पताल स्थायी डाक्टर विहीन भएको थियो। स्थायी दरबन्दीका डाक्टर नहुँदा ४ वर्षसम्म सातौँ तहका स्टाफ नर्सको भरमा अस्पताल सञ्चालनमा थियो। १८ जनाको स्थायी दरबन्दी रहेको १५ बेडको फाप्लु अपतालमा हाल ७ जना मात्रै स्थायी कर्मचारी छन्। जसमा एकजना मेडिकल अधिकृत, एक जना वरिष्ठ अस्पताल निरीक्षक, एक जना स्टाफ नर्स, दुई जना सिनियर अनमी, ल्याब असिस्टेन एक जना र कार्यालय सहयोगी एक जना छन्। अन्य ११ जनाको दरबन्दी भने खाली रहेको अस्पताल प्रशासनले जनाएको छ। सगरमाथा आरोही सर एडमन्ड हिलारीले करिब ५४ वर्षअघि स्थापना गरेको फाप्लु अस्पतालको अहिले सुविधा सम्पन्न भवन रहेको छ। नेपाल सरकारको सहरी विकास मन्त्रालयको करिब २१ करोड २१ लाख रुपैयाँको लागतमा उक्त भवन निर्माण गरिएको हो। करिब ६४ रोपनी क्षेत्रफलमा फैलिएको अस्पतालमा झण्डै ७ रोपनी क्षेत्रफलमा नयाँ भवन निर्माण भएको अस्पताल प्रशासनले जनाएको छ।"
"३ अर्ब ५० करोड बिगो मागदाबी, ५० जना प्रतिवादी","काठमाडौं : नेपाल प्रहरीको केन्द्रीय अनुसन्धान ब्युरो (सीआईबी) ले ब्रेक सु लगायतका माध्यमबाट भएको सुन तस्करी प्रकरणको अनुसन्धान प्रतिवेदन सरकारी वकिलको कार्यालयमा बुझाएको छ। प्रतिवेदनमा ५० जनालाई प्रतिवादी बनाउन राय दिइएको छ। सीआईबीले अन्तर्राष्ट्रिय विमानस्थल भन्सार पास भएर बाहिरिएको ६० केजी ७ सय १६ ग्राम सुन तस्करी प्रकरणको अनुसन्धान गरेको थियो। सीआईबीले ३ अर्ब ५० करोड २ लाख १६ हजार ५ सय ५२ रुपैयाँबराबरको सुन तस्करी भएको दाबी गर्दै त्यति नै रकम बराबरको बिगो माग दाबी गरिएको छ। सीआईबी प्रमुख एआईजी किरण बज्राचार्यले सुन तस्करी प्रकरणमा ३२ जना प्रहरी हिरासतमा रहेको जानकारी दिइन्। १८ जना फरार छन्। जसमा १४ जना विदेशी नागरिक छन्। प्रहरी हिरासतमा भएकामध्ये ९ जना विदेशी नागरिक हुन्। सीआईबी प्रमुख एआईजी बज्राचार्यका अनुसार साउन ३ गते ६० किलो सुन समातिएपछि पनि विभिन्न माध्यमबाट तस्करी भएको ३ क्विन्टल बढी सुन प्रहरीले बरामद गरेको तथ्यांक छ। चिनियाँ तस्करहरूले नेपाललाई सुन तस्करीको अखडा नै बनाएको छ। सुन प्रकरणमा प्रहरीले गरेको कारबाहीले नेपालमा चिनियाँ नागरिकले फैलाएको तस्करीको जालो भत्काएको छ, उनले भनिन्, अब यस्ता अपराधले प्रश्रय नपाउन भनेर हामी चनाखो भएका छौं। संगठित रूपमा फैलिएको सुन तस्करी नेपाल हुँदै भारत पुर्याउन लागिएको प्रहरीले जनाएको छ। प्रहरी अनुसन्धानका क्रममा बरामद भएको सुन चिनियाँ नागरिकको रहेको खुलेको छ। सीआईबी प्रमुख एआईजी भन्छिन्, यस्तो अपराधमा नेपाली नागरिक संलग्न हुनु दुखद् कुरा हो। ८ जना त सरकारी कर्मचारी नै सलग्न छन्। सुन तस्करी प्रकरणमा २९ जनालाई मुद्दा चलाउने राय सीआईबीले दिएको छ। जसमा ९ जना विदेशी छन्। ७ जना चिनियाँ नागरिक, १ भारतीय र एक बेल्जियमका नागरिक छन्। तस्करीमा ताइवानी नागरिकसमेत सलग्न छन्। सातवटा ऐनअनुसारको कसुर सीआईबीले सरकारी वकिल कार्यालयलाई बुझाएको अनुसन्धान प्रतिवेदनमा सुन तस्करी प्रकरणमा सलग्नविरुद्ध सातवटा ऐनको दफा अनुसारको कसुरमा मुद्दा चलाउन राय दिएको छ। जसमा भन्सार ऐन २०६४ को दफा ५७ (१) (घ) को १ (ख), संगठित अपराध निवारण ऐन २०७०, नेपाल राष्ट्र बैंक ऐन २०५८ को दफा ९५, मुलुकी अपराध संहिता, २०७४ को दफा ४३ को एकीकृत कसुर, नेपाल नागरिकता ऐन २०६३, राहदानी ऐन २०७६, अध्यागमन ऐन २०४९ अनुसारको कसुर छन्। ३ साउनमा बरामद ६०७१६ किलो सुनको अनुसन्धान सकेको सीआईबीले थप ३०२०६ अर्थात् कुल ३६२ किलो ७७८ ग्राम सुन ब्रेक सुमा लुकाएर ल्याएको निष्कर्षसहित सरकारी वकिलको कार्यालयलाई प्रतिवेदन बुझाएको हो। साथै यो समूहले अरू विद्युतीय उपकरणमा पनि लुकाएर सुन तस्करी गरेको देखिएकाले पूरक अनुसन्धान गर्ने सीआईबीले बताएको छ।े रेडिट्रेड प्रालिबाट पटकपटक गरी ३६२ किलो ७७८ ग्राम सुन नेपाल भित्रिएको प्रहरीको दाबी गरेको छ। सुन तस्करका लागि ७ वटा कम्पनी खडा सुन अवैध पैठारी गर्न खडा गरिएका अन्य पाँचवटा कम्पनीमार्फत ल्याइएको सुनको विवरणको पनि थप अनुसन्धान जारी राखिएको सीआईबीले बताएको छ। सरकारी वकिललाई बुझाएको प्रतिवेदनमा सुन तस्करका लागि तस्करले नेपालमा ७ वटा कम्पनी स्थापना गरेका छन्। विभिन्न सोझासाझा नागरिकलाई प्रलोभन दिएर उनीहरूको विवरण प्रयोग गरेर यी कम्पनी खोलिएको सीआईबीले बताएको छ। जसमा च्यांगुक इलेक्टिक सप्लायर्स, भुजेल इलेक्ट्रिक सप्लायर्स, ह्वाडा इलेक्टिक सप्लायर्स, पवाठी इलेक्ट्रिक सप्लायर्स, दोलखा इलेक्ट्रिक सप्लायर्स, रेडिटेड प्रालि र सरिता सप्लायर्स छन्। यस प्रकरणमा संलग्न ५ जना विदेशी नागरिकले झुटा विवरण पेस गरी नेपाली नागरिकता तथा राहदानीसमेत लिएको पुष्टि भएकाले ५ जना विदेशीउपर नेपाली नागरिकता ऐन र राहदानी ऐनअन्तर्गत पनि कानुनी कारबाही हुने प्रतिवेदनमा उल्लेख छ। गत असार ३ मा राजस्व अनुसन्धान विभाग र सशस्त्र प्रहरीकको टोलीले सिनामंगलस्थित त्रिवि भन्सार कार्यालय परिसरबाहिर बा२ज २३२४ नम्बरको ट्याक्सीमा गाडीको ब्रेक प्याड १६० सेटसहित ८ कार्टुन बरामद गरेको थियो। बरामद भएको उक्त ब्रेक प्याडमा अवैध सुन भएको पुष्टि भएको थियो। ब्रेक प्याड, सेभर, स्मार्ट वाचलगायतका उपकरण प्रयोग गरेर सुन तस्करी हुने गरेको पनि अनुसन्धानमा देखिएको छ। ६०७१६ केजी सुन, ११८० सेट ब्रेक प्याड, सुन गाल्ने मेसिन १० वटा बरामद भएको थियो। सुनको अवैध पैठारी अन्तरदेशीय आपराधिक संगठित सञ्जाल नै सक्रिय सीआईबीको दाबी छ। यस अपराधमा अवैध कारोबारका लागि अन्तर्राष्ट्रिय स्तरका भुक्तानी प्रणालीको समेत प्रयोग भएर्का निष्कर्ष सीआईबीले निकालेको छ। रकम भुक्तानीका लागि किप्टोकरेन्सी, अलिपे, एन्टपे, ग्लोवपे, वीन पेलगायतका प्रणाली प्रयोग भएका छन्। सुनको भुक्तानी र विदेशी मुद्राको अवैध कारोबारमा समेत यो सञ्जाल सक्रिय रहेकाले यो विषयमा नेपाल राष्ट्र बैंकसमेतको सहयोगमा थप अनुसन्धान भइरहेको सीआईबीले जनाएको छ। प्रहरीका अनुसार सुनको कारोबारको मुख्य डिल हङकङमा हुने गथ्र्यो। सुन किन्ने बेच्ने मानिससित गोप्य कोडको माध्यमबाट कुराकानी हुने गरेको तथ्य सीआईबीले जनाएको छ। सुन पगालेर बिस्कुट आकारमा तयार गरी बेच्ने गरिएको, सुन गाल्नका लागि काठमाडौंको टोखा र लाजिम्पाटमा कारखाना नै खोलिएको थियो। सीआईबीले करिब ६१ केजी सुन प्रकरणमा एलेक्स भनिने चिनियाँ नागरिक याओ फुचेनलाई मुख्य कारोबारी र तिब्बती मूलका बेल्जियन नागरिक दावा छिरिङलाई अवैध सुन गन्तव्यसम्म पुर्याउने मुख्य व्यवस्थापक को रूपमा किटान गरेको छ। यस अपराधमा संलग्नविरुद्ध संगठित अपराध, राजस्वभन्सार छली र नेपाल राष्ट्र बैंक ऐनविरुद्धको कसुरमा मुद्दा चलाउनुपर्ने निष्कर्ष सीआईबीको छ। चिनियाँ नागरिकले काभ्रे र काठमाडौंबाट नक्कली नेपाली नागरिकता पनि लिएको अनुसन्धानका क्रममा भेटिएको छ। सीआईबीका एसएसपी दिनेश आचार्यका अनुसार केही मुख्य योजनाकार फरार रहेकाले यस प्रकरणमा पूरक अनुसन्धान गरिने जानकारी दिए। आर्चाय भन्छन्, तस्करीमा संलग्नता देखिए पनि कतिपय पक्राउ नपरेका कारण उनीहरूको हकमा पछि अनुसन्धानबाट खुलेबमोजिम हुने गरी अभियोजन गर्नुपर्ने देखिन्छ। फरार आरोपितको खोजी भइरहेकाले नाम सार्वजनिक नगरिएको आर्चायले बताए। दावाकी श्रीमती अमला रोक्कासहित १८ जना फरार छन्। सुन तस्करी आरोपमा तिब्बती मूलका भारतीय नागरिक छिरिङ थुप्तिन, चिनियाँहरू नेङकाई ली, सेग फा दिङ, एलेक्स भनिने याओ फुचेङ, अली भनिने वेन सुङ ली, जिक्वाङ लिन, तियान मी र वेन योङ बेल्जियन नागरिक दावा छिरिङको संलग्नता देखिएको छ। अनुसन्धानका क्रममा त्रिभुवन अन्तर्राष्ट्रिय विमानस्थल भन्सारका एजेन्टहरू राजेन्द्रकुमार राई, यादव पराजुली, रुक्मिना सुब्बा र सुदर्शन गौतम, विमानस्थल भन्सारका तीन अधिकृत सन्तोष चन्द, पुष्पा जोशी र गणेश पौडेल, तीन जना नासु कमल परियार, वीरेन्द्र नेपाली र सरोज श्रेष्ठ तथा खरिदार कुमार ढकाल पनि पक्राउ परेका छन। तस्करीको सुन बोक्ने भरियाट्याक्सी ड्राइभर अशोक लामा, ब्रेक सुमा सुन ल्याउने कम्पनी रेडी ट्रेडका सञ्चालक दिलीप भुजेल, उनका मामा रामकुमार भुजेल, सुन तस्करका सहयोगीहरू हर्कराज राई र नरेश तामाङ, हङकङबाट सुनसहितका सामान ल्याउने कार्गो कम्पनी ट्रान्स ग्लोबलका सञ्चालकद्वय कृष्णकुमार श्रेष्ठ र पुष्करराज भट्ट, एलिस ट्रान्स ग्रुपका सञ्चालक राजनकुमार श्रेष्ठ, दावा छिरिङका साझेदार किशोर बस्नेत, तस्करीको सुन व्यापारी र भारतसम्म पुर्याउने सुमन खरेल तथा सुनचाँदी व्यवसायी शिव सर्राफ पनि प्रहरी हिरासतमा छन्। यस्तै सुमन खरेललाई पनि प्रहरीले पक्राउ गरेको छ। भन्सारका कर्मचारीले सुन तस्करीमा सहयोग गरेको सीआईबीको दाबी छ। भन्सार एजेन्टले सुन छुटाउनका लागि भूमिका खेलेको प्रहरी प्रतिवेदनमा उल्लेख छ। पक्राउ परेका चिनियाँ नागरिक एलेक्स मुख्य कारोबारी भएको सीर्आबीको दाबी छ। प्रहरीका अनुसार नेपालबाट भारतसम्म सुन पुर्याउनका लागि उनकै योजना थियो। बेल्जियम नागरिक दावाले सुन तस्करीलाई संरक्षण गर्ने र राजनीतिक पहुँच विस्तार गरी अपराध गरेको प्रहरीको निष्कर्ष छ।"
११ वर्षपछि चारपांग्रे सवारीको लाइसेन्स परीक्षा,"बागलुङ : बागलुङमा ११ वर्षपछि पुनः चारपांग्रे सवारीचालक अनुमतिपत्र (लाइसेन्स) परीक्षा सञ्चालनमा आएको छ। यातायात व्यवस्था कार्यालय बागलुङले बुधबारदेखि चारपांग्रे सवारीचालक अनुमति पत्र (लाइसेन्स) परीक्षा सञ्चालन गरेको हो। यातायात व्यवस्था कार्यालय बागलुङका प्रमुख पारसिङ थापाले (बि) (सि) (ई) (एफ) र (जी) वर्ग (चारपांग्रे) सवारीचालक अनुमतिपत्रका लागि बुधबारदेखि प्रयोगात्मक परीक्षा (ट्रायल) सुरु गरिएको बताए। गण्डकी प्रदेश सरकारको भौतिक पूर्वाधार विकास तथा यातायात व्यवस्थामन्त्री रेशमबहादुर जुग्जालीले उद्घाटन गरेर प्रयोगात्मक परीक्षा सुरु गरिएको हो। बागलुङमा (ए) र (के) वर्ग (दुईपांग्रे) सवारीको मात्रै परीक्षा सञ्चालन हुँदै आएको थियो। चारपांग्रेको लागि भदौ १७ गते अनलाइन आवेदन खुल्ला गरेको यातायात व्यवस्था कार्यालयले बुधबारदेखि ट्रायल परीक्षा सञ्चालनमा ल्याएको हो। बागलुङमा ट्रायल सुरु भएपछि बागलुङ, पर्वत, म्याग्दी, मुस्ताङलगायतका जिल्लाका सेवाग्राहीलार्ई सहज हुने अपेक्षा गरिएको छ। यातायात व्यवस्था कार्यालय बागलुङका प्रमुख थापाले ड्राइभिङ इन्स्टिच्यूटले बनाएको संरचना भाडामा लिएर ट्रायल सञ्चालन गरिएको बताए। उनले कार्यालयको आफ्नै जग्गा र पूर्वाधार नभएपछि निजी क्षेत्रसँग मिलेर लाइसेन्स परीक्षालार्ई व्यवस्थित गरिएको जानकारी दिए। दुईपांग्रे सवारीका लागि बागलुङ नगरपालिका १ को खनियाबासमा जग्गा भाडामा लिएर ट्रायल परीक्षा लिइरहेको र सोही स्थानमा ड्राइभिङ इन्टिच्यूटले चार पांग्रेको लागि निर्माण गरेको संरचना भाडामा लिइएको प्रमुख थापाको भनाइ छ। कार्यालयले बोलपत्र आह्वान गरेर प्रतिस्पर्धामार्फत ट्रायल परीक्षाको स्थान छनोट गरेको प्रमुख थापाले बताए। ट्रायल परीक्षाका लागि मापदण्ड पुगेको पूर्वाधार र सवारीसाधन भाडामा लिन गत असारमा बोलपत्र आह्वान गरेका थियौं, उनले भने, प्रतिस्पर्धामार्फत छनोट भएको धौलागिरि ड्राइभिङ सेन्टर प्रालि बागलुङसँग भदौ पहिलो साता २ वर्षको लागि सम्झौता भएको छ। कार्यालयले धौलागिरि ड्राइभिङ सेन्टर प्रालिसँग परीक्षास्थल (ट्रायल सेन्टर) र सवारीको लागि परीक्षार्थीले तिर्नेगरी निश्चित रकममा सम्झौता गरेको छ। गण्डकी प्रदेश सरकारको भौतिक पूर्वाधार विकास तथा यातायात व्यवस्थामन्त्री रेशमबहादुर जुग्जालीले बागलुङबाट चारपांग्रे सवारीचालक अनुमतिपत्रको परीक्षा सञ्चालन हुँदा सिँगै धौलागिरि क्षेत्र लाभान्वित हुने बताए। लाइसेन्स परीक्षाको नयाँ मापदण्ड लागू भएपछि बागलुङमा ठाउँ अभावका कारण चारपांग्रे सवारीको ट्रायल हुन सकेको थिएन, मन्त्री जुग्जालीले भने, कार्यालयले निजी क्षेत्रसँग मिलेर जग्गा व्यवस्थापनपछि ११ वर्षपछि पुनः ट्रायल सुरु भएको छ। यसले साविकका धौलागिरि क्षेत्रका सेवाग्राहीहरू लाभान्वित हुनेछन्। मन्त्री जुग्जालीले विचौलिया लगाएर ट्रायल कटाउन सकिन्छ की भनेर परीक्षार्थीहरूले सोच्न नहुने बताए। उनले परीक्षा लिने कर्मचारी र परीक्षार्थीहरू मन्त्रालय र नागरिकहरूको निगरानीमा रहेकोले विशेष ध्यान दिएर सवारी चालक अनुमति पत्रको परीक्षा लिन अनुरोध गरे।"
आज युवाकवि मोतीराम भट्टको १५८ औँ जन्मजयन्ती,विसं १९२३ भाद्र कृष्ण कुशे औँसीका दिन जन्मेर विसं १९५३ साल भाद्र कृष्ण कुशे औँसीकै दिन ३० वर्षको उमेरमा मृत्यु भएका मोतीराम भट्टले नेपाली साहित्यको श्रीवृद्धिका लागि गहन योगदान पुर्याएका थिए । काठमाडौँ : नेपालमा पत्रकारिता सुरुआत गर्ने व्यक्तित्व एवं राष्ट्रिय विभूति युवाकवि मोतीराम भट्टको १५८ औँ जन्मजयन्ती आज नेपाल राज्यभर विभिन्न साहित्यिक कार्यक्रमको आयोजना गरी मनाइँदैछ । विसं १९२३ भाद्र कृष्ण कुशे औँसीका दिन जन्मेर विसं १९५३ साल भाद्र कृष्ण कुशे औँसीकै दिन ३० वर्षको उमेरमा मृत्यु भएका मोतीराम भट्टले नेपाली साहित्यको श्रीवृद्धिका लागि गहन योगदान पुर्याएका थिए । नेपाली साहित्यको शृङ्गार रसलाई योगदान दिएका युवाकवि मोतीराम भट्टले आदिकवि भानुभक्तको जीवनी पहिलोपटक प्रकाशनमा ल्याउनाका साथै नेपालमा छापाखानासमेत भित्र्याएका थिए। यही छापाखानामार्फत नेपालमा पत्रकारिताको सुरुआत भएको हो । दिवसका अवसरमा आज नेपाली शिक्षा परिषद्लगायत विभिन्न संस्थाले कार्यक्रम आयोजना गर्न लागेको जनाइएको छ ।
"आज कुशे औँसी तथा बुवाको मुख हेर्ने दिन, गोकर्णेश्वरमा भक्तजनको घुइँचो","काठमाडौं : प्रत्येक वर्ष भाद्र कृष्ण औँसीका दिन मनाइने कुशे औँसी पर्व आज वैदिक सनातन धर्मावलम्बीले वर्षभरि देवकार्य तथा पितृकार्यमा प्रयोग गरिने पवित्र कुश घरघरमा भित्र्याएर मनाउँदैछन् । शास्त्रोक्त विधिअनुसार ब्राह्मणद्वारा पूजा गरी उखेलेर जजमानकहाँ पुर्याइएको कुश घरमा राख्नाले परिवारको कल्याण हुने धार्मिक विश्वास छ । आजका दिन उखेलिएको कुश वर्षभर प्रयोग गर्न सकिने र अरु दिन उखेलिएको कुश त्यसै दिन मात्र उपयोग गर्न सकिने शास्त्रीय मान्यता रहेको धर्मशास्त्रविद् एवं नेपाल पञ्चाङ्ग निर्णायक समितिका सदस्य प्रा डा देवमणि भट्टराईले जानकारी दिए। सनातन धर्मावलम्बीले कुश, तुलसी, पीपल र शालिग्रामलाई भगवान् विष्णुको प्रतीक मान्दछन् । सृष्टिकर्ता ब्रह्माजीले विवेकशील प्राणीसँगै पवित्र कुश पनि उत्पन्न गर्नुभएको धार्मिक विश्वास छ । आजका दिन घर घरमा राखिएको कुश वर्षभर हुने देवकार्य एवं पितृकार्यमा प्रयोग गरिन्छ । पितृसम्मान दिवस यसै अवसरमा छोराछोरीले परम्पराअनुसार आआफ्ना बुबालाई मन पर्ने मिठाई तथा भोजन खुवाई आदर सम्मान प्रकट गर्ने र बाबुको मुख हेर्ने गर्दछन् । बुबा नहुने विभिन्न पवित्र स्थानमा गई आफ्ना बुबाको नाममा तर्पण, पिण्डदान तथा श्राद्ध गरी सिदा दिन्छन् । आजको दिन विशेषगरी उत्तरगया भनेर चिनिने काठमाडौँको उत्तरपूर्वी भेगस्थित गोकर्णेश्वर महादेव मन्दिर परिसरमा विशेष मेला लाग्छ । यसैले आजको औँसीलाई गोकर्णे औँसीका नामले पनि चिनिन्छ । यस अवसरमा गोकर्णेश्वर महादेव मन्दिर परिसरमा दिवङ्गत बुबाको नाममा तर्पण, पिण्डदान तथा सिदादान गर्नेको भीड लाग्ने गर्छ । यसैगरी रसुवा र नुवाकोट सङ्गमस्थल वेत्रावतीमा पनि मेला लाग्छ । पितृदेवो भव भन्ने धार्मिक मान्यताअनुरूप यस दिन छोराछोरीले आफ्ना बुबालाई श्रद्धापूर्वक रुचिअनुसारको खाना खुवाई आशीर्वाद प्राप्त गरेमा सुख मिल्छ । बुबा परलोक भइसकेकाले गोकर्ण अथवा अन्य तीर्थस्थलमा गई तर्पण तथा सिदादान गरेमा पुण्य मिल्नाका साथै आफ्नो कूल स्थिर हुने बुद्धोक्त पाराजीकाय नामक धर्मग्रन्थमा उल्लेख छ । आजको दिन थोरै दान गरे पनि हजारौँ गुणा बढी फल पाइने भएकाले पुण्य पर्व पनि भनिन्छ । दान कुपात्रमा परे दिने र लिने दुवै नरक जाने शास्त्रीय भनाइ रहेको धर्मशास्त्रविद् भट्टराईले सुनाए। अरु दान दीन दुःखीलाई दिए पनि सङ्कल्प गरेर दिने दान सुपात्रमै दिइनुपर्छ भन्ने शास्त्रीय मान्यता छ । प्रत्येक वर्ष भाद्रकृष्ण औँसीका दिन गोकर्णेश्वर महादेव मन्दिर क्षेत्रमा देशका विभिन्न भाग एवं भारतबाट समेत हजारौँ भक्तजन पितृतृप्तीको कामनाले आउने गरेको पुजारी जगदीशचन्द्र भट्टले बताए।"
महाकाली नदीमा हामफालेर बेपत्ता,दार्चुला : दार्चुलामा महाकाली नदीमा हामफालेर एक जना बेपत्ता भएका छन्। जिल्ला सदरमुकाम खलंगास्थित नेपालभारत जोड्ने झोलुङ्गे पुलबाट बिहीबार बिहान महाकाली नदीमा हामफालेर एक जना बेपत्ता भएका जिल्ला प्रहरी कार्यालय दार्चुलाले जनाएको छ। जिल्लाको महाकाली नगरपालिका१ को लास्कु बस्ने ४५ वर्षीय ज्ञानीराम भुल महाकाली नदीमा बेपत्ता भएका दार्चुलाका प्रमुख प्रहरी नायब उपरीक्षक शिवबहादुर सिंहले जानकारी दिए। उनका अनुसार बिहीबार बिहान भारत जान्छु भन्दै झोलुङ्गे पुलबाट पारीपट्टि पुगेका भुलले फर्किएर पुलको बीच भागबाट नदीमा हाम फालेका हुन्। नेपाल प्रहरी र सशस्त्र प्रहरीको टोलीले बेपत्ता भुलको खोजी कार्य गरिरहेको छ। सुरक्षा स्रोतका अनुसार खलंगाबाट भारतीय बजार धारचुला जाँदै गरेका भुलसँग भारतीय सीमा सुरक्षा बल एसएसबीले पहिचान खुल्ने कागजपत्र मागेका थिए तर परिचय खुल्ने कागजपत्र साथमा नभएपछि एसएसबीले नेपालतर्फ फर्काएको थियो। एसएसबीले फर्काएपछि भुलले महाकालीमा हाम फालेका थिए। डीएसपी सिंहले एसएसबीले नेपालतर्फ फर्काएको विषयमा औचापरिक रुपमा जानकारी प्राप्त नभएको बताए।
मधेसमा छोरी घटेको घट्यै,"जनकपुरधाम : राष्ट्रिय तथ्यांक कार्यालयले बुधबार आफ्नो फेसबुक पेज राष्ट्रिय जनगणना २०७८ मा एउटा तथ्यांक सार्वजनिक गर्यो अन्य प्रदेशको तुलनामा मधेसमा पुरुषभन्दा महिलाको जनसंख्या घट्दो छ। त्यहाँ भनिएको छ राष्ट्रिय जनगणना २०७८ अनुसार मधेस प्रदेशको जनसंख्या ६१ लाख १४ हजार ६ सय रहेको छ। जसमा पुरुषको जनसंख्या ३० लाख ६५ हजार ७ सय ५१ छ भने महिलाको जनसंख्या ३० लाख ४८ हजार ८ सय ४९ छ। लैंगिक दृष्टिकोणले हेर्दा अन्य नेपाल र अन्य प्रदेशको भन्दा मधेसको जनसांख्यिक विशेषतामा कहीँ भिन्नता पाइन्छ। समग्र जनसंख्या र अन्य प्रदेशको जनसंख्यामा महिलाको जनसंख्या बढी र पुरुषको कम भए पनि मधेस प्रदेशमा पुरुषको जनसंख्या प्रतिशत ५०१ र महिलाको ४९९ प्रतिशत रहेको छ। यस प्रदेशको लैंगिक अनुपात १००५५ प्रतिशत रहेको छ। मधेस प्रदेशको जनसंख्याको लैंगिक र उमेरगत संरचनालाई बुझ्न तल उल्लेखित जनसंख्या पिरामिडलाई अध्ययन गर्दा स्पष्ट हुन्छ। पिरामिडमा उल्लेख गरेको तथ्यांक सहितको यो तथ्यले मधेसमा किन महिला कम भए भन्ने प्रश्न जन्माउँछ। विश्लेषक भन्छन्, यसको प्रमुख कारण भनेकै जनचेतनाको कमी र दाइजो प्रथा हो, छोरा र छोरीबीचको विभेद हो। पुरुषको तुलनामा महिलाको संख्या घट्दै जानु पछाडि सामाजिक चेतना, आर्थिक परिवेश र पुरातनवादी सोचले मुख्य भूमिका निर्वाह गरेको जानकारहरू बताउँछन्। मधेसमा लैंगिक अनुपातमा फरक आउनुको पछाडिको एउटा कारण छोरा र छोरीबीच मेटिन नसकेको असमानता पनि हो। अहिले पनि हाम्रो समाज पुरातनवादी सोचमै अड्किएको छ। फेरि सबै जिल्लामा समान अवस्था छैन। विमलकुमार यादव, प्रमुख, तथ्यांक कार्यालय धनुषा प्रदेशका आठवटै जिल्लाको जनसंख्याको अवस्था विश्लेषण गर्दा पुरुषको अनुपातमा महिलाको संख्या कम भएका जिल्लाहरूमा सबैभन्दा अग्रस्थानमा पर्सा जिल्ला रहेको छ। यहाँको कुल जनसंख्या ६ लाख ५४ हजार ४ सय ७१ छ। जसमध्ये पुरुषको जनसंख्या ५१७ प्रतिशत छ भने महिला मात्र ४८३ प्रतिशत छन्। दोस्रो स्थानमा बारा जिल्ला छ। बारा जिल्लाको कुल जनसंख्या ७ लाख ६३ हजार १ सय ३७ छ जसमध्ये पुरुषको जनसंख्या ५९१ प्रतिशत र महिला ४८९ प्रतिशत छन्। त्यसैगरी रौतहटमा कुल जनसंख्या ८ लाख १३ हजार ५ सय ७३ मध्ये पुरुष ५० २ प्रतिशत छन् भने महिला ४९८ प्रतिशत छन्। सर्लाहीमा भने कुल जनसंख्या ८ लाख ६२ हजार ४ सय ७० मध्ये पुरुष ५०५ प्रतिशत छन् भने महिलाको संख्या ४९५ प्रतिशत छ। आठ जिल्लामध्ये चार जिल्लामा महिलाको संख्या पुरुषभन्दा कम छ भने अन्य चार जिल्ला सप्तरी, सिरहा, धनुषा र महोत्तरीमा पुरुषको तुलनामा महिला नै बढी छन्। महिलाको संख्यामा कमी आउनुका कारण १ पुरातनवादी सोच महिलाको काम घर व्यवहार चलाउनु हो। उनीहरू घरभित्रै ठीक छन् भन्ने खालका मानसिकता अहिले पनि मधेसमा व्याप्त छ। सामाजिक, आर्थिक, राजनैतिक, शैक्षिक र प्रशासनिक रूपमा निकै पछि परेका मधेसका महिलाहरू अब जनसांख्यिक रूपमा पनि कम हुन थालेका छन्। बोलीमा ठूल्ठूला महिला समानताका कुरा गरिए पनि व्यवहारमा व्याप्त पितृसत्तात्मक सोचका कारण महिला र पुरुषबीचको असमानताको खाडल पुरिन सकेको छैन। जसको परिणाम पछिल्लोपटक जनगणनामा देखिएको छ। मधेसमा अहिले पनि छोरामा भएको लगानीलाई सार्थक र छोरीमा भएको लगानीलाई निरर्थक मानिने हुँदा छोरी जन्माउने दर नै घटेको पाइन्छ। महिलालाई दोस्रो दर्जाको नागरिक को रूपमा व्यवहार गरिन्छ। उर्मिला यादव, महिला अधिकारकर्मी महिलालाई दोस्रो दर्जाको नागरिक को रूपमा व्यवहार गर्ने र उनीहरूलाई समान अधिकारबाट बञ्चित गर्ने परिपाटीका कारण छोरी सन्तानलाई नै समाजले अस्वीकार गर्दै आएको महिला अधिकारकर्मी उर्मिला यादव बताउँछिन्। अहिले पनि छोरामा भएको लगानीलाई सार्थक र छोरीमा भएको लगानीलाई निरर्थक मानिने हुँदा छोरी जन्माउने दर नै घटेको पाइन्छ, उनले भनिन्। २, सामाजिक अवस्था तथ्यांक कार्यालय धनुषाका प्रमुख विमलकुमार यादव मधेसमा पुरुषको अनुपातमा महिलाको संख्यामा तुलनात्मक कमी आउनुको पछाडि छोरा र छोरीबीचको सामाजिक विभेद पनि ठूलो कारण रहेको बताउँछन्। जनगणनालाई प्रभाव पार्ने थुप्रै तत्वहरू हुन्छन्। जस्तोकी सामाजिक परिवेश, आर्थिक, सांस्कृतिक, भौगोलिकलगायत विभिन्न तत्वहरू छन्। तर, मधेसमा लैंगिक अनुपातमा फरक आउनुको पछाडिको एउटा कारण छोरा र छोरीबीच मेटिन नसकेको असमानता पनि छ, यादव भन्छन्, अहिले पनि हाम्रो समाज पुरातनवादी सोचमै अड्किएको छ। फेरि सबै जिल्लामा समान अवस्था छैन। मधेसकै अन्य जिल्लाहरू र अलि शिक्षित जिल्लाहरूमा अवस्था फरक छ। तर, शिक्षाको स्तर कम भएका जिल्लाहरूमा भने तथ्यांकले छुट्टै परिवेश देखाउँछ। ३, एक सन्तान, छोराकै चाहना बढ्दो आधुनिकता र खर्चिलो परिवेशले गर्दा अहिले अधिकांश दम्पतीहरू थोरै सन्तान जन्माउने पक्षमा हुन्छन्। आमा र बुवा दुवै पढेलेखेका छन् भने त्यस्ता परिवारमा त सानो परिवारको चाहना अझ बढी छ। पहिलो सन्तान हुँदा छोरा भयो भने अधिकांश दम्पतीले अर्को शिशु जन्माउँदै नजन्माउने परिपाटी पनि बढेको देखिन्छ। तर, यदि पहिलो छोरी भयो भने दोस्रो छोरा नै हुनुपर्ने मानसिकता पनि व्याप्त रहेको हुँदा छोराको चाहनामा लिंग पहिचान गरी छोरी भएको खण्डमा गर्भपतननै गराउने परिपाटी पनि बढेको हो। यस्तो गतिविधिले सामाजिक चेतनाको स्तर विकास भएको भन्न नसिकने प्राध्यापक भोगेन्द्र झा बताउँछन्। सन्तान थोरै पाउने तर, छोरै पाउने चाहनाले गर्दा छोरीहरूलाई दुनियाँमा आउननै रोकिन थालिएको छ। जसले गर्दा मधेसमा अब छोरीको संख्या कम हुन थालेको हो, प्राध्यापक झा भन्छन्, यो कुनै राम्रो संकेत होइन। यसले भविष्यमा सामाजिक व्यवस्थालाई नराम्ररी प्रभावित गर्छ। बिहेवारी गर्नका लागि छोरी कम हुन थाल्छन्। यो राम्रो संकेत होइन। ४, छोरी परिवारको बोझ सम्झने मधेसमा व्याप्त दाइजो प्रथा र छोरी अर्काको धन हो भन्ने जस्ता मान्यताहरूले गर्दा पनि छोरी जन्माउ नै नचाहने प्रवृत्ति बढ्दै गएको अधिकांश बताउँछन्। समाजमा शिक्षाको स्तर बढ्दै गए पनि दाइजो जस्ता सामाजिक विकृत्ति हट्नुभन्दा अझ बढ्दै गएको छ। एकातर्फ छोरीलाई पढाउनु पनि पर्ने, उसको लालनपालन, पढाइ र लेखाइ सबैमा खर्च गरेपछि अन्त्यमा दाइजो दिएर बिहे पनि गर्नुपर्ने बाध्यताकै कारण अधिकांशले छोरीलाई सन्तानको रूपमा अपनाउन नचाहेका हुन्। विवाह एकदमै खर्चिलो हुनु र दाइजोको निहुँमा आफूले भोगेको पीडा छोरीले भोग्न नपरोस् भनेर पनि छोरी नचाहनेको संख्या मधेसमा बढी छ। छोरीलाई अहिले पनि हाम्रो समाजमा बोझ नै मानिन्छ। छोरी जन्मिनेबित्तिकै परिवारलाई पहिलो चिन्ता उसको बिहेबारी कसरी गर्ने भन्ने नै हुन जान्छ। छोरी पराया धन हो भन्ने मानसिकता अहिलेसम्म पनि मधेसमा व्याप्त छ जसले गर्दा छोरी न गर्भमा सुरक्षित हुन सकेकी छिन् नत गर्भ बाहिरनै, जनसंख्या विषयका प्राध्यापक रामसागर पण्डित भन्छन्, छोरा भयो भने त्यो विदेश गएर पनि कमाएर ल्याउँछ। लेबरको काम गरेर भए पनि घर परिवार चलाउँछ र छोरामा लगाएको लगानी फर्किन्छ भन्ने बुझाई मधेसको समाजमा छ। जसले गर्दा अपवादबाहेक कसैले पनि छोरी जन्मेको मन पराउँदैनन्। अहिले त गर्भ परीक्षण गराउन पनि सहज भएको छ। सजिलै गर्भपरीक्षण गराएर छोरी भएको खण्डमा भ्रूणमै पतन गराउने परिपाटीले गर्दा पनि जनगणनाको मधेसमा यस्तो परिणाम आएको हुन सक्छ। सन्तान थोरै पाउने तर, छोरै पाउने चाहनाले गर्दा छोरीलाई दुनियाँमा आउन नै रोकिन थालेको छ। जसले गर्दा मधेसमा अब छोरीको संख्या कम हुन थालेको हो। यो कुनै राम्रो संकेत होइन। भोगेन्द्र झा, प्राध्यापक ५, बढ्दो गर्भपतन महिला स्वास्थ्यका दृष्टिकोणले निकै पछाडि परेको मधेस प्रदेशमा छोरीलाई गर्भमै विभेद भोग्नु परेको अवस्था छ। प्रजनन् स्वास्थ्यसहित सुरक्षित गर्भपतन अधिकार महिलाको संविधान प्रदत्त मौलिक अधिकार हो। यसको सम्मान, संरक्षण र परिपूर्ति गर्नु सबैको दायित्व पनि हो। मधेस प्रदेशको, प्रदेश स्वास्थ्य सेवा ऐन, २०७८ का अनुसार प्रत्येक नागरिकलाई प्रचलित कानुनबमोजिम सुरक्षित गर्भपतन गर्न पाउने अधिकार प्रदान गरिएको छ। तर, मधेसमा महिलाहरूलाई पारिवारिक कर चाप र छोरानै पाउनु पर्ने दबाबमा पारेर असुरक्षित रूपमा गर्भमै रहेको भ्रूणको लिंग पहिचान गर्न लगाएर गर्भपतन गराउने परिपाटी निकै बढेको मधेस प्रदेश स्वास्थ्य तथा जनसंख्या मन्त्रालयका प्रवक्ता एवम् वरिष्ठ जनस्वास्थ्य प्रशासक डा मुक्ति नारायण साह बताउँछन्। हुनतः मुलुकी ऐनले गर्भपतन गराउने उद्देश्यले गर्भमा रहेको लिंग पहिचान गरेको पाइए ६ महिनादेखि २ वर्ष कैद सजाय हुने व्यवस्था गरेको छ। यस प्रदेशमा लिंगको पहिचान गरी भ्रूण हत्या गराउने, जनचेतनाको अभावमा गर्भपतन गराउनेहरूको संख्या बढी छ। यस्तोमा प्रदेश सरकारले गर्भपतनका विषयमा जनचेतना अभिवृद्धिका लागि पालिकाहरूसँग समन्वय गरेर कार्यक्रम निर्माण गर्ने सोच बनाएको छ र हामी चाँडै यस दिशातर्फ अग्रसर हुनेछौं, डा साहले बताए। भू्रणको लिंग पहिचान गरी गर्भपतन गराउने प्रवृत्ति बढेपछि पछिल्लो समय मधेसमा बालिकाको जन्मदर घट्दै गएको उनको बुझाइ छ। मधेस प्रदेशमा सुरक्षित गर्भपतन सेवा प्रदान गर्ने सूचीकृत स्वास्थ्य संस्थाको संख्या अत्याधिक न्यून छ। प्रदेशका आठवटै जिल्लामा १२ हप्ताभन्दा कमको गर्भपतन गराउने सरकारी संस्थाको संख्या मात्र १ सय ५५ वटा रहेको छ भने १२ हप्ताभन्दा माथिको गर्भपतन गर्ने संस्था मात्र ५ वटा छ। त्यसैगरी गैरसरकारी संघसंस्थाहरूबाट सञ्चालित ४ र निजीस्तरमा ७ वटा गरी जम्मा १ सय ७१ वटा सूचीकृत स्वास्थ्य संस्थाहरूबाट गर्भपतन सेवा प्रदान गरिँदै आएको छ। त्यसैगरी प्रदेशभरीमा तालिम प्राप्त सुरक्षित गर्भपतन सेवा प्रदायक स्वास्थ्यकर्मीहरूको संख्या पनि ३ सय ६३ मात्र छ। तर, अवैद्य रूपमा स्वास्थ्य संस्था सञ्चालन गर्ने र अवैद्य गर्भपतन सेवा प्रदान गर्ने थुप्रै निजी क्लिनिकहरूको मुख्य कमाईको धन्दानै लिंग पहिचान गरी गर्भपतन गर्ने रहेको स्वास्थ्यकर्मीहरू नै बताउँछन्। छोरीलाई अहिले पनि हाम्रो समाजमा बोझ नै मानिन्छ। छोरी जन्मिनेबित्तिकै परिवारलाई पहिलो चिन्ता उसको बिहेबारी कसरी गर्ने भन्ने नै हुन जान्छ। मुख्य समस्या हो यो। रामसागर पण्डित, प्राध्यापक बृहत्त जनसंख्या रहेको मधेस प्रदेशमा न्यून मात्रामा रहेको सुरक्षित गर्भपतन गर्ने सूचीकृत संस्थाहरूको विषयमा अधिकांश सर्वसाधारणलाई जानकारीसमेत नरहेको हुँदा उनीहरू गर्भपतन गराउनु परेमा असुरक्षित बाटो अपनाउने गरेको मधेश प्रदेश स्वास्थ्य तथा जनसंख्या मन्त्रालय अन्तर्गत नर्सिङ प्रशासक सुनिता गुप्ता बताउँछिन्। गर्भपतन गर्ने र गराउनेको मिलेमतोमा गोप्य ढंगले यस्तो गैरकानुनी काम बढ्दै गएको छ, उनले भनिन्। भू्रणको पहिचान गरी गर्भपतन गराउनेमा पढेलेखेकादेखि निरक्षरसम्म, आर्थिक रूपमा सम्पन्नदेखि विपन्नसम्म र समाजमा प्रतिष्ठितदेखि सर्वसाधारणसम्म नै रहेका छन्। ६, सामाजिक असुरक्षा छोरीहरू अहिले पनि समाजमा सुरक्षित हुन नसकेको र उनीहरू खुलेर जीवन बिताउने अवस्था नरहेकै कारण छोरीलाई जन्म दिने विषयमा समेत समाजमा गलत धारणा व्याप्त रहेको कानुन व्यवसायी रेखा झा बताउँछिन्। महिला हिंसाको अवस्था मधेसमा भयावह छ। छोरीहरू असुरक्षित छन्। छोरीले अर्कै जातमा बिहे गर्ने, सामाजिक सञ्जालबाट प्रेमजालमा परेर सानै उमेरमा भागि विवाह गर्ने, परिवारको इज्जत डुबाउने जस्ता सोचहरू मधेसमा व्याप्त छन्। समाजले छोरीलाई अहिले पनि घरभित्रकै वस्तु भनेर बुझेका छन्। जतिसुकै जनचेतना अभिवृद्धिका कुरा गरे पनि छोरा र छोरीबीचको विभेदको खाडल पुरिन सकेको छैन, अधिवक्ता झा भन्छिन्, थोर बहुत छोरीहरूले समाजमा आफ्नो मान प्रतिष्ठा र छोरीले पनि स्थान पाउन सक्छन् भन्ने कुरा स्थापित गरे पनि हाम्रो गाउँघरमा पुरानै सोच हावी छ। जसले गर्दा सन्तानका रूपमा छोरीलाई स्वीकार गर्नु निकै गाहे मानिन्छ। घरमा पनि कुनै निर्णय भयो भने त्यहाँ महिलाको राय सल्लाह लिइँदैन् उसलाई मानिस जस्तो व्यवहारनै गरिँदैन। महिलाहरूलाई अहिले पनि घुम्टोमै राख्ने, संस्कार र संस्कृतिको नाममा पछाडी पार्ने प्रवृत्ति मधेशमा व्याप्त छ। जसले गर्दा छोरीले सामाजिक रूपमा पछाडि पर्नु परेको छ। पुरुषको तुलनामा महिलाको संख्या घट्दै गएर महिला जनसांख्यिक रूपमा समेत सीमान्तकृत हुँदै जाने खतरा बढ्दै अधिवक्ता झाको ठम्याइ छ। यसले बहुविवाह प्रचलन आउने, महिलामाथि हुने हिंसा, यौन शोषण र बेचबिखनजस्ता अपराध वृद्धि भई सामाजिक शान्ति भंग हुने स्थिति आउन सक्छ, झा भन्छिन्, समाजले यस विषयमा अब मनन गरेन भने यो भयावह जोखिमतर्फ जान्छ। ७, विभेद छोरा र छोरीलाई हेर्ने दृष्टिकोणका कारण विभेद बढ्दो छ। लिंग पहिचान गरी भ्रूण हत्या गर्ने प्रवृृत्ति बढ्दै गएपछि यसले लैंगिक अनुपातमै असन्तुलन देखन थालेको छ। मधेसमा पनि यसका कारण छोराहरू बढी जन्मिएको देखिन्छ। स्वास्थ्य तथा जनसंख्या मन्त्रालयले लिंग पहिचान गरेर भ्रुण हत्या गर्ने क्रम बढ्न थालेपछि त्यसलाई रोक्न विभेदपूर्ण लिंग छनोटको अन्त्यका लागि राष्ट्रिय रणनीति २०७८ २०८८ समेत बनाएको छ। मन्त्रालयले बनाएको उक्त १० वर्षे रणनीतिमा कानुनबमोजिम बाहेक लिंग पहिचान गरी गरिने गर्भपतन विरुद्धमा आवश्यक नीति, योजना तथा कार्यक्रम निर्माण गरी प्रभावकारी कार्यान्वयन गर्नु रहेको छ। साथै छोरीको महत्वलाई प्रोत्साहन गर्दै लैंगिक समानता सुनिश्चित गर्नु पनि रणनीतिको उद्देश्य रहेको छ। यसका साथै छोरा र छोरीको समान महत्व स्थापित गर्न किशोरी एवं महिला केन्द्रित सामाजिक तथा आर्थिक सशक्तिकरणका कार्यक्रम प्रभावकारी रूपमा समन्वय गरी कार्यान्वयन गर्ने उल्लेख गरिएको छ।"
सुवास नेम्वाङको अन्त्येष्टिका लागि निकालिएको शवयात्रा,"काठमाडौं : संविधानसभाका अध्यक्ष एवं नेकपा एमालेका उपाध्यक्ष सुवासचन्द्र नेम्वाङको अन्त्येष्टिका लागि शवयात्रा निकालिएको छ । नेम्वाङको निजी निवास बालुवाटारबाट नेपाली सेनाले सलामीसहित शोक धुन बजाउँदै शवयात्रा सुरू भएको हो। बालुवाटारबाट सुरू भएको शवयात्रा शिक्षण अस्पताल, महाराजगञ्ज, धुम्बाराही, चाबहिल हुँदै पशुपति आर्यघाट पुग्नेछ । नेम्वाङको पशुपति आर्यघाटमा राजकीय सम्मानका साथ अन्त्येष्टि हुनेछ । काठमाडौंको बालुवाटारस्थित आफ्नै निवासमा मंगलबार बिहान हृदयघात भएपछि महाराजगञ्जस्थित टिचिङ अस्पताल लगिएको थियो। उपचार हुन नपाउँदै नेम्वाङलाई चिकित्सकले मृत घोषणा गरेको थियो। बुधबार दिउँसो १ बजेसम्म श्रद्धाञ्जली अर्पणका लागि च्यासलस्थित पार्टी कार्यालयमा नेम्वाङको पार्थिव शरीर राखिएको थियो। त्यसपछि उनको पार्थिव शवलाई बालुवाटारस्थित निवासमा लगिएको थियो।"
बैतडीमा अज्ञात समूहद्वारा विद्यालयमा आगजनी,"कार्यालयको कोठामा रहेका कागजपत्र आगजनी गर्ने समूहले जलाएर नष्ट गरेको विद्यालयका प्रधानाध्यापक पदमराज लेखकले जानकारी दिए। रातिको समयमा कार्यालयको ढोका फुटाएर भित्र रहेका कागजपत्र ग्यालरीमा ल्याएर जलाइएको छ । बैतडी : अज्ञात समूहद्वारा यहाँको एक विद्यालयमा आगजनी गरिएको छ । जिल्लाको दशरथचन्द नगरपालिका६ थालिगडास्थित कालिका माविमा आगजनी गरिएको हो । कार्यालयको कोठामा रहेका कागजपत्र आगजनी गर्ने समूहले जलाएर नष्ट गरेको विद्यालयका प्रधानाध्यापक पदमराज लेखकले जानकारी दिए। रातिको समयमा कार्यालयको ढोका फुटाएर भित्र रहेका कागजपत्र ग्यालरीमा ल्याएर जलाइएको छ । 'बिहान विद्यालय आउँदा कागजपत्र जलाएको अवस्थामा भेटिए', उनले भने, 'आगजनीबाट सर्टिफिकेट, बैंकमा दाखिला गरेका भौचर, रजिस्टर, दर्ता चलानीलगायतका महत्वपूर्ण कागजपत्र नष्ट भएका छन्, कसले र किन आगजनी गरे भन्ने खुल्न सकेको छैन ।' आगजनीबाट भएको क्षतिको विवरण र आगजनी गर्ने समूहको खोजीका लागि प्रहरीमा निवेदन दिएको विद्यालयले जनाएको छ । यस्तै विद्यालय नजिक रहेको उद्धवसिंह कार्कीको किराना पसलमा पनि चोरी भएको छ । पसलबाट रु नौ हजार तीन सय बराबरको सामानको चोरी भएको छ । विद्यालयमा आगजनी र पसलमा चोरी गर्ने समूहको खोजी कार्य जारी रहेको जिल्ला प्रहरी कार्यालयका सूचना अधिकारी, प्रहरी निरीक्षक योगेश खत्रीले जानकारी दिए। रासस"
जब कैदीबन्दी महिलाले रुँदै पीडा सुनाए,"विराटनगर : कोसी प्रदेशकी पूर्वसांसद गुलेफुन खातुन सरकारी छाप दस्तखत किर्ते मुद्दामा जिल्ला कारागार मोरङमा कैद सजाय भुक्तान गरिरहेकी छन्। उनले कारागार हुनेखानेका लागि निकै राम्रो र नहुनेका लागि भने कारागारभित्र धेरै गाह्रो रहेको सुनाइन्। उच्च अदालत विराटनगर बार एसोसिएसन महिला समितिद्वारा गत शुक्रबार आयोजित कैदीबन्दी महिलासँग तीजको दर खाने कार्यक्रममा खातुनले कारागारभित्र सुत्ने ठाउँ र खानेपानीको अभावसँगै अन्य धेरै समस्या खेप्नु परिरहेको गुनासो गरेकी हुन्। घरपरिवारबाट भने जति पैसा मागेर चौकीदारको समूहलाई खर्च गर्न सक्ने कैदीबन्दीमाथि राम्रो गरिने र आर्थिक अवस्था कमजोर भएका अनि खर्च मगाउन नसक्नेका लागि कारागार यातनास्थल बनिरहेको खातुनले खुलासा गरिन्। कैदी सरीता राईले राति १२ बजेपछि अनुगमन गरेमा कारागारभित्रको दुःख र पीडा प्रष्ट हुने बताइन्। भित्रबाट चाबी लगाएको हुन्छ। बाहिर पनि चाबी लगाइन्छ। हामी भित्र छिर्न र सुत्न पाउँदैनौं, रातभर खुला आकाशमुनि भुइँमा सुत्नुपर्ने अवस्था बताउँदै उनले भनिन्। राति १२ बजेपछि कारागारको अनुगमन गर्न आउनुस्, कति दुःख र पीडा छ सबै थाहा हुन्छ। कैदी गंगाकुमारी खड्काले नाबालक छोराको उद्धार गरिदिन हारगुहार गरिन्। कारागारमा उनीसँगै ५ वर्षीय छोरा पनि छन्। ती नाबालकमाथि अरू कैदीबन्दी महिलाले गरिरहेको अमानवीय व्यवहारको फेहरिस्त पनि उनले सुनाइन्। स्कुल जाने उमेर भइसक्दा पनि छोराको जन्मदर्ता गर्न नसकेको र जिम्मा लिएर लैजाने मान्छे नभएको उनले बताइन्। कारागारमा हुँदा छोरो बिग्रिने भयो। असुरक्षित भयो। बिन्ति छ, उद्धार गरेर छोरालाई बाहिर लगिदिनुस्। आश्रममै भए पनि राखिदिनुस्, खड्काले भनिन्, अरूले कुट्छन्, पिट्छन्। छेउमै चुरोट खाइदिन्छन् अनि चुरोटले पोलिदिन्छन्। टुलुटुलु हेर्न बाध्य छु। रुँदै र बिलौना गर्दै उनले आफूमाथि पनि निर्दयी व्यवहार गर्ने गरेको सुनाइन्। कारागारमा बस्न हैन, बाँच्नै गाह्रो छ, उनी भन्छिन्, सबैतिर हारगुहार गर्दासमेत समस्या कसैले सुन्दैनन्। खातुन, राई र खड्कालगायतले न्यायाधीश, प्रजिअ (प्रमुख जिल्ला अधिकारी), निमित्त जेलर र कानुन व्यवसायीलगायत सरोकारवालासामु कारागारभित्र नियमित भोग्नु परेको पीडा र यातनाको फेहरिस्त सुनाउँदा कैदीबन्दी महिलाबीच रुवाबासी चलेको थियो। त्यसक्रममा कैदीबन्दी महिलाले आफू तथा सन्तानलाई सुरक्षित बनाइदिन हारगुहार गरेका थिए। कारागारभित्रका समस्या र पीडा राख्ने क्रममा उनीहरू भक्कानिँदै र डाँको छोड्दै रोएका थिए। स्थानीय प्रशासन र कारागार प्रशासन समेतले यी घटना र भनाइ अनदेखा गरिरहेको पाइएको छ। चौकीदारको समूहले कारागारभित्र निर्घात कुटपिट गर्ने, यातना दिने, सुत्न एवं खान नदिनेलगायतका गलत हर्कतबाट आफूहरूसहित नाबालक सन्तानसमेत आजित र असुरक्षित बनिरहेको विषयले सबैको मन जितेको थियो। यति गम्भीर घटना बाहिरिँदा पनि राज्य रमिते बनेको छ। कानुन व्यवसायीका अनुसार राज्यको नियन्त्रणमा बन्दीगृहभित्र रहेका कैदीबन्दी सरोकारवालासँग खुलेको सम्भवतः पहिलोपटक हो। कारागारको भित्री प्रशासनविरुद्ध उनीहरू खुलेर कुरा गर्नै सक्दैनन्, उनले भने, विरोध गर्नेलाई रातभर कुटपिट गर्ने, चरम यातना दिने, खान तथा सुत्न नदिनेजस्तो अमानवीय हर्कतहरू चौकीदारको समूहबाट हुने गरेको छ। डर र त्रासकै कारण कैदीबन्दी कारागारभित्र जस्तोसुकै पीडा एवं यातना भए पनि मौन रहने गरेको उनको भनाइ छ। कैदीबन्दी महिलाले उच्च अदालत विराटनगरका निमित्त कायम मुकायम मुख्य न्यायाधीश दिनेशप्रसाद यादव, न्यायाधीश किरणकुमारी गुप्ता, जिल्ला अदालत मोरङका न्यायाधीश रोमनाथ अधिकारी, प्रमुख जिल्ला अधिकारी वीरेन्द्रकुमार यादव, उच्च सरकारी वकिल कार्यालय विराटनगरका प्रमुख एवं सहन्यायाधिवक्ता कोषहरि निरौला, निमित्त जेलर तुलसी पौडेल, कानुन व्यवसायी एवं सरोकारवालासामु खुलस्त सबै समस्या भनेका हुन्। सुरुमै प्रजिअ यादवले कैदीबन्दी महिलालाई समस्या भए राख्न भनेका थिए। सबै नालीबेली सुनेपछि भने प्रजिअ यादवले कैदीबन्दी महिलाका समस्या नोटिस गरेको मात्र भनिदिए। कारागार प्रजिअको प्रत्यक्ष निगरानी र नियन्त्रणमा हुन्छ। समस्या भन्न लगाए पनि कैदीबन्दी महिला पीडा पोखिरहँदा उनी भने फोनमै व्यस्त देखिन्थे। यादवले भने, कैदीबन्दीले कुरा राख्नेबित्तिकै जेलरलाई भनिदिएको थिएँ। के भएको रहेछ, बुझ्छु। निमित्त जेलर पौडेलले भने आमासँगै कारागारभित्रका बालबालिकालाई बाहिर निकाल्ने पहल भइरहेको बताए। बच्चाका आफन्तलाई खबर भइसकेको छ तर, जिम्मा लिन कोही तयार छैनन्, उनले भने। कैदीबन्दीमाथिको हर्कत, अत्याचार र अमानवीय व्यवहार रोक्न कसैले चासो नदिएको कारागारकै सुरक्षाकर्मी बताउँछन्। उनका अनुसार चौकीदारको समूहको धम्की, डर र त्रासका कारण कैदीबन्दी खुल्न सक्दैनन्। राज्यका निकायबाटै साथ पाएकाले चौकीदारको समूहविरुद्ध अरू कैदीबन्दीले आवाज उठाउनै सक्दैनन्, ती सुरक्षाकर्मीले भने, विरोध गरे बोरामा हालेर रातभर कुटपिट गरिन्छ। उनीहरूलाई ज्यान बचाउनै मुस्किल छ। जेल प्रशासन, स्थानीय प्रशासन, कारागार व्यवस्थापन विभाग, गृह मन्त्रालयसम्म पठाउनुपर्छ भनेर कैदीबन्दीसँग अवैध हिसाबले रकम असुल्ने गरिएको पनि उनले जानकारी दिए। उनले थपे, त्यो पैसा चौकीदारको समूहले खान्छ कि माथि पनि पठाइन्छ भन्ने थाहा भएन। तर, कारागारभित्र चैं निर्मम यातना दिइन्छ। स्रोतका अनुसार, महिला कारागारको चौकीदार मञ्जु सरदारको समूहले कैदीबन्दी महिला र उनीहरूसँग आश्रित नाबालकमाथि यातना दिइरहेको हो। कारागारका नासु पौडेल भने चौकीदार र उनको समूहसँग बसेर छलफल गरिएको बताउँछन्। हामीसँगको छलफलमा यातना दिएको र कुटपिट गरिएको छैन भन्छन्, उनले भने, बुझ्दैछौं। हाम्रो वकिल बाहिर भएकाले आएपछि प्रक्रिया अघि बढाउने उनको भनाइ छ। कारागारभित्रका कैदीबन्दीबारे निर्णय लिँदा कानुनी प्रक्रिया पूरा गर्नुपर्ने हुन्छ। उच्च अदालत विराटनगर बार एसोसिएसन महिला समितिकी संयोजक रुकमिणा दाहाल कारागारभित्र सामूहिक यातना दिने गरिएको कुरा पहिलेदेखि नै आइरहेको बताउँछिन्। उनले भनिन्, कोहीलाई चैन र कसैलाई बेचैन छ। कारागार सुधारमा सरकारले ध्यान नदिँदा कैदीबन्दीले चरम पीडा भोगिरहेको उनले बताइन्। थपिन्, कारागार सुधारगृह हो। तर, यातनास्थल बनाएर कुनै सीमित व्यक्तिले हालीमुहाली गर्ने थलोजस्तो छ। सशस्त्रका डीएसपीमाथि छानबिन कारागारको सुरक्षार्थ खटिएका सशस्त्र प्रहरीका डीएसपी दिलबहादुर रायमाझीमाथि भने छानबिन सुरु भएको छ। उनीमाथि छानबिन गर्न कोसी प्रदेशका सशस्त्र प्रहरी प्रमुख डीआईजी अन्जनीकुमार पोखरेलले एसपी विक्रम होमागाईंको नेतृत्वमा ३ सदस्यीय समिति बनाएर परिचालन गरेका हुन्। छानबिन प्रतिवेदनका आधारमा रायमाझीमाथि कारबाही गरिने डीआईजी पोखरेलले बताए। कारागारभित्र सशस्त्र प्रहरीको भूमिकालाई लिएर प्रश्न उठेको छ। डीएसपीको भूमिका शंकास्पद भयो भन्ने गुनासो आएको छ, उनले भने, छानबिन समितिले कारागार प्रशासन, कैदीबन्दी र त्यहाँ खटिएका सुरक्षाकर्मीलगायतका सरोकारवालासँग कुरा बुझेर प्रतिवेदन बनाउने छ। सशस्त्रको कुनै गल्ती भेटिएमा कारबाही हुन्छ। कैदीबन्दीकै भनाइअनुसार कारागारभित्र प्रतिबन्धित वस्तु छिराउने गरिएको छ। जब कि मोरङको महिला कारागारभित्र चुरोट र खैनीसमेत लैजान प्रतिबन्ध रहेको कारागार व्यवस्थापन विभागका महानिर्देशक काशीराज दाहाल बताउँछन्। क्षमताभन्दा तेब्बर बढी कैदीबन्दी मोरङ कारागारमा क्षमताभन्दा तेब्बर बढी कैदीबन्दी राखिएका छन्। कारागार ५० महिला र २ सय ५० जना पुरुष गरेर ३ सय जना क्षमताको हो। कारागारमा सोमबार ९ सय ५३ पुरुष, १ सय ३ महिला र ५ नाबालक गरेर १ हजार ६१ जना छन्। कैदीबन्दी कोचाकोच गरेर बस्नु पर्ने अवस्था छ। खान, बस्न र सुत्नकै समस्या रहेको गुनासो कैदीबन्दीको छ।"
दिवंगत पिताको नाममा तर्पण र पिण्डदान (फोटोसहित),"काठमाडौं : कुशे औँसी अर्थात् बुबाको मुख हेर्ने दिन आज काठमाडौंको उत्तरपूर्वी भागमा रहेको गोकर्णेश्वर महादेव मन्दिरमा भक्तजनको बिहानैदेखि भीड लागेको छ । बिहानैदेखि गोकर्णेश्वर मन्दिर परिसरमा दिवंगत पितृप्रति तर्पण,पिण्डदान र श्राद्ध गर्ने भक्तजनको भीड लागेको हो। पितृ तीर्थ धाम एवं उत्तरगया भनेर समेत चिनिने यस स्थलमा आइ भाद्र कृष्ण औँशीका दिन तर्पण, पिण्डदान र श्राद्ध गरे घर, मामाघर र ससुरालीतर्फका २१ पुस्तासम्मका पितृ तर्दछन् भन्ने धार्मिक विश्वास रहेको छ। यसैगरी उपत्यका बाहिर बेत्रावतीस्थित उत्तरगया, देवघाट, त्रिवेणी, रिडी इन्द्रावती किनारस्थित स्फटकिश्वर महादेव मन्दिर क्षेत्रलगायत स्थानमा पनि भक्तजनको भीड लागेको छ। बाबु जीवित हुने छोरा छोरीले भने आज मीठामीठा कुरा खान एवं राम्रा कपडा लगाउन दिएर मुख हेर्छन्। पितृदेवो भव अर्थात् बाबुलाई देवता समान मान भन्ने वैदिक मान्यताअनुसार पितृ सम्मान गरी आजको पर्व मनाइन्छ। आज वर्षभर देव एवं पितृकार्यमा प्रयोग गरिने कुश घर घरमा भित्र्याइन्छ। ब्राह्मण पुरोहितले कुश छेदन गरी जजमानको घर घरमा पुर्याउने परम्परा छ। यसैले आजको दिनलाई कुशे औँशी पनि भनिन्छ।"
नगरकै विद्यालयको अवस्था नाजुक,"नगर क्षेत्रको उक्त संरचनालाई राम्रोसँग नियाल्ने हो भने गोदाम घर वा खसीबाख्रा राख्ने खोरको सहजै अनुमान गर्न सकिन्छ। तर अनुमान गरेजस्तो चाँही होइन। उदयपुर : कटारीघुर्मी सडकखण्ड छोडेर एक किलोमिटरभित्र पस्नासाथ सुरुमै छानोदेखि बारसम्म सबै जस्तापाताले घेरिएको एउटा गोदाम घर जस्तो भेटिन्छ। कच्चि सडक छेउमै रहेको उक्त संरचना के हो भनेर चिन्नलाई न बोर्ड नै छ न अन्य कुनै पहिचान। नजिकै पुग्यो भने केही आवाजहरू सुनिन्छन्। नगर क्षेत्रको उक्त संरचनालाई राम्रोसँग नियाल्ने हो भने गोदाम घर वा खसीबाख्रा राख्ने खोरको सहजै अनुमान गर्न सकिन्छ। तर अनुमान गरेजस्तो चाँही होइन। यो एउटा सुविधासम्पन्न नगर क्षेत्रको आधारभूत विद्यालय हो। विद्यालयको पहिचान खुल्ने हो भने जो कोहीले नगरपालिका र त्यहाँका जनप्रतिनिधि, नेतालार्ई सहजै गिज्याउँछन्। गोदाम घर जस्तो देखिने उक्त विद्यालय भदौको घामको रापले जस्ताको छानोमा आगो उठ्ला जस्तो छ। त्यसमा अझ भित्तामा लगाइएको जस्ताको बारले श्वासप्रश्वास बाहिर निस्कने अवस्था छैन। झ्याल, ढोकाको नाममा मुस्किलले सानो एउटा ढोका छ। जहाँबाट प्रवेश गरेको हावा पर्याप्त छैन। त्यहीँ पनि प्रचण्ड गर्मिमा खलखली पसिना चुहाएर विद्यार्थी शिक्षा लिन बाध्य छन्। उसैत बाहिरको ४० डिग्रीको प्रचण्ड गर्मीले सर्वसाधारण बेहोस् हुने अवस्था छ। त्यसमा पनि साँघुरो कोठाभित्र एउटा बेन्चमा ४५ जनासम्म विद्यार्थी बसेर पढ्दा के होला ? त्यसमा पनि एउटै कोठामा दुई वटा कक्षाका विद्यार्थी राखेर पढाउँदा त्यहाँको वातावरण झनै कस्तो होला ? यस्तै समस्या झेलिरहेका छन् कटारी नगरपालिका८ स्थित कालिका आधारभूत विद्यालय खोरभन्ज्याङका बालबालिका। जुन विद्यालय नगरपालिकाको कार्यालय कटारी बजारबाट २० मिनेटमा पुगिन्छ। विद्यालयको अवस्थालार्ई नियाल्ने हो भने ठूलालार्ई सुविधासम्पन्न, साना र गरिबलार्ई बिजोग भन्ने विभेद सहजै देख्न सकिन्छ। दलित, जनजाति, गरिब परिवारका बालबालिका पढ्ने उक्त विद्यालय आर्थिक, भौतिक र प्रशासनिक हिसावले निकै जर्जर छ। शून्य दरबन्दी रहेको उक्त विद्यालय सरकारी सम्यन्त्र मानव स्रोत विकास केन्द्र सानोठिमी भक्तपुरको सहयोगमा निर्भर छ। वार्षिक १० लाख अनुदानबाट मर्मतसम्भार र अन्य मसलन्द खर्च छुट्याई दुई जना शिक्षक, एक जना सहजकर्ता, कार्यालय सहयोगीले बाँडफाँट गर्ने गरेको प्रधानाध्यापक मकरकुमारी मगर बताउँछिन्। उनी भन्छिन्, भवन अभाव र विषयगत शिक्षक नभएकै कारण बर्सेनि विद्यार्थीको संख्या घट्दै गएको हो। अघिल्लो वर्ष करिब एक सय विद्यार्थी रहेकोमा भौतिक पूर्वाधार अभावकै कारण विद्यार्थी घटेर ३८ जना रहेको उनी बताउँछिन्। प्रअ मगर भन्छिन्, पर्याप्त कक्षा कोठा र शिक्षक नहुँदा, एउटा कोठामा दुईवटा कक्षाका विद्यार्थी राखेर एक जना शिक्षकले पढाउनु पर्ने बाध्यता छ, यसरी कति दिन चलाउनु ? विद्यार्थीको समस्या देखेरै अभिभावकले विद्यालयबाट बालबालिका निकालेका हुन्, अर्का शिक्षक मिनाकुमारी बिक भन्छिन्, अभिभावकहरूको चाहना बढ्दो छ, हामीसँग स्रोतसाधन छैन, जे छ त्यहीँबाट सेवा प्रवाह गर्ने हो, त्यसले गर्दा विद्यार्थी घटेका हुन्। कक्षा ५ सम्म सञ्चालित उक्त विद्यालयमा एउटा बालविकास केन्द्रसमेत सञ्चालनमा छ। कार्यालय सञ्चालनका लागि एक कोठासहित जम्मा ७ वटा कोठा हुनुपर्नेमा ५ वटा मात्र रहेको प्रअ मगर बताउँछिन्। कक्षा कोठा अभावकै कारण बालविकास केन्द्र र कक्षा १ एउटै कोठामा सञ्चालित छ। त्यसैगरी कक्षा २, ३ र कक्षा ४ र ५ दुइटा कोठामा सञ्चालित छन्। यस्तो गर्मीमा एउटै कोठामा दुइटा कक्षा सञ्चालन गर्नु पर्दा निकै कष्ट भोग्नु परेको प्रअ मगर बताउँछिन्। झ्याल नभएका कारण कोठामा हावाको चलखेल हुन्न, उनले भनिन्, सबै कोठा छानो र भित्ता टिनले ढाकेको छ, तातेर बस्नै सकिन्न। विकल्प नभएपछि दुःखले चलाउनु परेको विद्यालय व्यवस्थापन समितिका अध्यक्ष पञ्चवीर परियार बताउँछन्। भौतिक संरचनाकै कारण विद्यालय छोड्ने दर बढ्दै गएको उनले बताए। अध्यक्ष परियारले भने, विद्यालयको पूर्वाधार निर्माणमा सम्बन्धित निकायको ध्यानाकर्षण गराए पनि कसैले चासो देखाएनन्। संरचना निर्माण र विषयगत शिक्षक राख्न सके विद्यार्थी दर सहजै बढाउन सकिने उनले बताए। आधारभूत तहको कक्षा ५ उत्र्तिणपछि स्थानीय बालबालिका माध्यमिक तह अध्ययनका लागि दुई घण्टाको पैदल यात्रा गरी पटना भन्ज्याङ पुग्ने गरेको स्थानीय लाखबहादुर राई बताउँछन्। माध्यमिक तहको विद्यालय नहुँदा ठाप्टार, माटे, खोरभन्ज्याङ, आहाले, भाण्टाबारी लगायतका बालबालिका दुई घण्टाको पैदल यात्रा गर्ने गरेको उनी बताउँछन्। नगरपालिकाका उपमेयर गीता खड्काले विद्यालय सुधारका लागि सहयोग गर्ने बताइन््। विद्यार्थी संख्या कम भए पनि सबै बालबालिकाको पढ्न पाउने अधिकार रहेकाले सहज रुपले पढ्ने वातावरण निर्माणका लागि नगरपालिकाले सहयोग गर्ने बताइन्। स्थानीयको समस्याको विषयमा जनप्रतिनिधि, नेता सबै जानकार भए पनि कार्यान्वयनतर्फ कसैको चासो नपुग्दा बालबालिकाले कष्ट खेप्नु परेको स्थानीयको भनाइ छ। कहिलेकाहीँ गर्मीकै कारण बालबालिका बेहोससमेत हुने गरेकाले गर्मी महिनामा विद्यालय पठाउनुपूर्व सोच्ने अवस्था आएको उनी बताउँछन्।"
"उत्तरी गोरखाबाट चीन जोड्ने दुवै नाका खुल्यो, स्थानीय खुशी","गोरखा : चार वर्षदेखि बन्द रहेको उत्तरी गोरखाबाट चीन जोड्ने दुवै नाका खुलेको छ । २०७६ सालको पुसदेखि बन्द रहेको चुमनुब्री गाउँपालिका १ को रुइला नाका र वडा नं ७ को ङुइला नाका गत मंगलबारबाट खुलेको हो । प्रवेश परिचयपत्र लिएर आऊ भनेको छ । अब जिल्ला प्रशासन कार्यालयबाट परिचयपत्र बनाएर जाने तयारी भइरहेको छ, वडा नं १ का अध्यक्ष कर्मा छेवाङ लामाले भने, कार्ड हुनेको नवीकरण गर्नुपर्नेछ । कार्ड नहुनेको नयाँ कार्ड बनाउनु पर्नेछ । दुई दिनअघि नाका खुले पनि स्थानीयबासी आवतजावत गर्न भने नपाएको उनले बताए । गाउँलेको कार्ड बनाउन भनेर हामी सदरमुकाम आएर बसेका छौँ, उनले भने । 'पहिले त नागरिकता देखाएपछि चिनियाँ अधिकारीले आवतजावत गर्न दिन्थ्यो, तर यसपटक नागरिकताले मात्र हुँदैन भनेर प्रवेश परिचय पत्र पनि माग्यो । चार वर्षदेखि कसैको पनि परिचयपत्र नवीकरण भएको छैन । त्यसले गर्दा स्थानीयबासी आवतजावत गर्न पाएका छैनन्, वडा नं २ का अध्यक्ष मिङ्ग्यूर दोर्जे लामाले भने, हामी दुईवटा वडाका अध्यक्षहरु परिचयपत्र छिटोभन्दा छिटो नवीकरण गरिमाग्न जिल्ला प्रशासन कार्यालयमा आएका छौँ । यहाँ जिल्ला प्रशासन कार्यालयले पनि गृहमन्त्रालयबाट लिखित आदेश आएपछि मात्र प्रक्रिया अघि बढाउन मिल्छ भन्यो । परिचयपत्रका कारण तिब्बती बजारमा सामान किन्न जान ढिलो भएको उनले बताए । गत मंगलबारबाट नाका खुल्छ भन्ने खबर चिनियाँ अधिकारीबाट पाएपछि ल्ही र स्योका २७ जना स्थानीयबासी सामान किनमेल गर्न चिनियाँ बजारतर्फ गएका थिए । तर चिनियाँ अधिकारीले प्रवेश परिचयपत्र अनिवार्य चाहिन्छ भनेर खबर गरेपछि ल्ही र स्योका बासिन्दाहरु साम्दोमा अलपत्र परेका छन् । हाम्रो गाउँका मान्छे चाइनाको बजार जाने भनेर घोडा लिएर, भारी बोकेर गएको ३ दिन भयो । उनीहरु ३ दिनदेखि साम्दोमै अलपत्र परेर बसिरहेका छन्, मिङ्ग्युर दोर्जेले भने, कार्ड बनाएर पठाउन पनि सकिएन । फिर्ता बोलाउन पनि सकिएन । अझै कार्ड कहिलेसम्म नबन्ने हो, त्यतिञ्जेलसम्म गाउँलेहरु साम्दोमा आफू के खाने, घोँडालाई के खुवाउने ? बिचल्ली भयो । नाका खुल्यो भनेपछि खुशीले गद्गद् भएका गाउँले परिचयपत्र बनाउन नसकेर सास्ती पाउँदा दुखी भएको उनको भनाइ छ । हामी दुर्गमका जनता जसो गर्दा पनि दुख मात्र पाउँछौँ, उनले गुनासो गरे । नाका खुलेपछि छेकम्पारका बासिन्दा पनि खुशी भएका छन् । लामो समयपछि नाका खुल्दा स्थानीयबासी खुशी भएका उनले बताए । गहुँ, जौ भित्र्याएर पनि सकियो । अब नाका खुलेको समाचार सुनेर गाउँले खुशी भएका छन्, उनले भने, परिचयपत्र लिएर आउनु भनेको छ । अब कसैको नयाँ परिचयपत्र बनाउनु पर्नेछ, कसैको नवीकरण गर्नुपर्ने छ । परिचयपत्र बनेपछि सामान किन्न जाने तयारीमा छौँ । कोभिडको कारण देखाउँदै चीन सरकारले नेपालसँगका सबै नाका बन्द गरेको थियो । कोभिड महामारी साम्य भएको लामो समयपछि नाका खुल्ला गरेको हो । चिनियाँ सरकारले नाका खोल्ने निर्णय गरे पनि नेपालको गृहमन्त्रालयले बन्द गरेको परिचय पत्र बनाउने काम खुल्ला गरेको छैन । सीमा वारपार गर्ने परिचय पत्र बनाउन र नवीकरण गर्न गृहमन्त्रालयले नै बन्द गरेको हो । हाम्रो तजबिजले बनाउन मिल्दैन, प्रमुख जिल्ला अधिकारी दिनेश सागर भुसालले भने, गृहबाट आदेश आउनेबित्तिकै यहाँ रोकिन्न । तिब्बती नाका बन्द हुँदा चुमनुब्री गाउँपालिकाका बासिन्दा दैनिक उपभोग्य सामग्री महंगो भाडा तिरेर आरुघाट, आर्खेतबाट खच्चडमार्फत ढुवानी गरेर लैजान बाध्य थिए । तल्लो बजारबाट सामान ओसार्न तीन दिनभन्दा धेरै लाग्ने उनीहरुको भनाइ छ । नाका खुल्यो भने गाउँभन्दा १६ किलोमिटर नजिक रहेको रुइला नाकामा सामान किन्न पाउँछन् । आफ्नै याक, चौँरी, घोँडामार्फत ढुवानी गरेर सामान ल्याउन पाउँदा सस्तोमा सामान उपभोग गर्न पाउने स्थानीयबासीको भनाइ छ ।"
"डडेल्धुरामा अटोरिक्सा दुर्घटना, २ जनाको मृत्यु","बुधबार धनगढीबाट डोटीतर्फ आइरहेको अटो बेलुकी करिब ५ बजेतिर हगुल्टे नजिकै दुर्घटना भएको थियो। डडेल्धुरा : डडेल्धुराको हगुल्टे लेकमा अटो दुर्घटना हुँदा डोटीका दुई जनाको मृत्यु भएको छ भने एक जना घाइते भएका छन् । डोटीको शिखर नगरपालिका वडा नं ८ का चालक पदमबहादुर बलायर र केशव महराको मृत्यु भएको हो। साथै सोही ठाउँका वीरेन्द्र कुँवर घाइते भएका डडेल्धुरा अस्पताल डडेल्धुरा पुगेका शिखर नगरपालिकाका नगर प्रमुख दिर्घबहादुर बलायरले जानकारी दिए । बुधबार धनगढीबाट डोटीतर्फ आइरहेको अटो बेलुकी करिब ५ बजेतिर हगुल्टे नजिकै दुर्घटना भएको थियो। घाइते एक जनाको डडेल्धुरा अस्पतालमा उपचार भइरहेको बाँकीको खोजी कार्य जारी रहेको जिल्ला प्रहरी कार्यालय डडेल्धुराका प्रहरी प्रमुख प्रहरी नायब उपरीक्षक दीपक कुमार कार्कीले जानकारी दिए । उनले भने, इन्स्पेक्टर नेतृत्वको टोली घटनास्थलमा पुगेको छ, दुई जनाको मृत्यु भएको जानकारी प्राप्त भएको छ, अटो अहिलेसम्म भेटिएको छैन कुहिरो लागेका कारण खोजी कार्यमा समस्या भइरहेको छ । थप विवरण आउन बाँकी रहेको प्रहरीले बाताएको छ ।"
"डिपोमा सकियो चामल, चाडपर्वमा खाद्यान्न अभाव","बाजुरा : बाजुराको हिमाली गाउँपालिकामा खाद्यान्न संकट भएको ५ महिना बढी भयो। हिमाली गाउँपालिकाको कवाडी अस्थायी डिपोमा गत आर्थिक वर्षको चामल जेठमा सकिएपछि ५ महिनादेखि खाद्य संकट भएको हिमाली गाउँपालिका ३ का स्थानीय धनलाल रोकायाले बताए। ढुवानी अनुदानको चामल डिपोमा नभएपछि हिमाली गाउँपालिका १, २ र ३ को बिच्छँया, गाउँपालिकाकै ४ र ५ को रुगीनमा खाद्य संकट भएको हो। त्यस्तै हुम्लाको ताजाकोट गाउँपालिकामा समेत संकट भएको छ। हिमाली गाउँपालिका १ बिच्छयाँका धर्मलाल रोकाया दुई दिन लगाएर कुवाडी अस्थायी डिपोमा चामल किन्न पुगे। तर डिपोमा एक दाना पनि चामल नपाएपछि बजारको महँगो चामल किनेर घर फिर्ता भएका छन्। आर्थिक वर्षमा ०७९०८० मा कुवाडी डिपोमा ३५ सय क्वीन्टल चामल रहेको थियो। कोटाको चामल जेठ महिनामै सकिएपछि डिपोमा एक दाना पनि चामल नरहेको खाद्य ब्यवस्था तथा व्यापार कम्पनी लिमिटेड बाजुराका प्रमुख मेखराज ओझाले बताए। ०८००८१ मा कुवाडी डिपोका लागि २५ सय क्वीन्टल कोटा रहेको छ। उक्त चामल ढुवानी ठेक्का प्रक्रियामा रहेकाले चामल आउने अहिले कुनै टुंगो नभएको प्रमुख ओझाले बताए। कुवाडी डिपोमा चामल भए मोटो चामल प्रतिकिलो ५२ मा उपभोक्ताले पाउने गरेका थिए। तर बजारमा त्यही चामल प्रतिकिलो ८० रुपैयाँ हालेर किन्नु परेको छ। हिमाली गाउँपालिका १ बिच्छँयाबाट चामल किन्न भनेर गाउँबाट २५ जना आएको तर चामल नपाएपछि बजारको महँगो चामल लगेर फिर्ता भएको स्थानीय अम्मलाल बुढथापाले वताए। दुईदिन लगाएर कवाडी पुग्यौं, चामल पाएनौं। बजारको महँगो चामल किनेर ल्यायौं, उनले बताए। साविकको बिच्छँया गाविसमा मात्र ४ हजार जनसंख्या रहेको छ। सबै घरमा खाद्य संकट भएको उनले बताए। स्थानीय उत्पादनले वर्षमा दुई महिना पनि खान पुग्दैन। हिमाली गाउँपालिका बाजुराको सर्वाधिक विकट गाउँपालिका हो। यो गाउँपालिकाको टाढाको गाउँ पुग्न सदरमुकाम मार्तडीबाट एकसाता लाग्छ। त्यस्तै, स्वामीकार्तिक गाउँपालिकामा रहेको मुक्तिकोट अस्थायी बिक्री केन्द्रमा पनि चामल सकिएको ४ महिना पुगेको स्वामीकार्तिक खापर गाउँपालिका अध्यक्ष भरत रोकायाले बताए। गत आर्थिक वर्षको ५ सय क्वीन्टल चामल जेठ अन्तिममै सकिएको थियो। यो आर्थिक वर्षको चामल ५ क्वीन्टल कोटा रहेको छ। तर, ढुवानी ठेक्का प्रक्रियामा रहेको खाद्य व्यवस्था तथा व्यापार कम्पनी लिमिटेड बाजुरा शाखाले बताएको छ। प्रकृया कहिले सकिने हो, कहिले चामल ढुवानी हुने हो यकिन नभएको खाद्य व्यवस्था तथा व्यापार कम्पनी लिमिटेड बाजुरा शाखा प्रमुख मेखराज ओझाले बताए। खाद्यान्नको चरम अभाव भयो, स्वामीकार्तिक गाउँपालिकाका अध्यक्ष रोकायाले भने, के गरौं, कसो गरौं भन्ने अवस्था छ। गाउँलेहरू दिनदिनै आएर हामीलाई दबाब दिन्छन्। हामीसँग पनि तत्काल कुनै उपाय छैन। स्वामीकार्तिकका पाँचवटै वडामा घरधुरी सर्वेक्षण गर्दा अधिकांश परिवार खाद्य संकटमा रहेको उनले बताए। बडिमालिका नगरपालिका ८ की विमला रावल सोमबार दिउँसो दुई घण्टा हिँडेर सदरमुकाम मार्तडीमा रहेको खाद्य व्यवस्था तथा व्यापार कम्पनी लिमिटेडमा चामल लिन पुगिन्। दिउँसै खाद्य गोदाममा ताला देखेपछि बजारबाट महँगो मूल्यमा चामल किनेर लानु परेको उनले बताइन्। डिपोबाट ५० किलो चामल किन्ने गरी पैशा जोहो गरेर आएको डिपोमा चामल नभएपछि बजारबाट २५ किलो मात्र चामल किनेर लिनु परेको उनको भनाइ छ। दुर्गमका डिपोमा ५ महिनादेखि चामल अभाव छ भने जिल्ला सदरमुकाम मार्तडीको डिपोमा भदौ २४ गतेदेखि चामल सकिएर सूचना टाँस गरी गोदाममा ताला लगाइएको छ। सूचनामा लेखिएको छ, खाद्यान्न डिपोमा रहेको मौज्दात चामल सकिएको हुँदा खाद्यान्न प्राप्त नभएसम्मका लागि बिक्री वितरण कार्य बन्द भएको ब्यहोरा सर्वसाधारणमा जानकारी गराइएको छ। मार्तडीको डिपोमा १ सय क्वीन्टल, कारागारका कैदीबन्दीका लागि मात्र छ भने कोल्टी डिपोमा ३ सय क्वीन्टल चामल मौज्दात रहेको छ। त्यो पनि एक हप्तासम्मका लागि मात्र पुग्ने र त्यसपछि कोल्टी डिपोमा पनि ताला लगाउनु पर्ने अवस्था हुने खाद्य व्यवस्था तथा व्यापार कम्पनी लिमिटेड बाजुराले जनाएको छ। खाद्य व्यवस्था तथा व्यापार कम्पनी लिमिटेड बाजुरा शाखा प्रमुख मेखराज ओझाका अनुसार ठेक्का बोलपत्र आह्वान साउन २१ गते सकिएको हो। त्यसपछिको प्रकृया चलिरहेको छ। यस्तै ढिलासुस्ती हुने हो भने दसैंसम्म पनि चामल नआउन सक्ने ओझाले बताए। बाजुरामा जहिलै दसैं तिहारमा खाद्यान्न अभाव हुने गरेको छ। यो भन्दा अघिल्ला वर्षहरूमा वर्षात्का कारण साफेमार्तडी सडक बन्दको कारण देखाउँदै चामल ढुवानी हुन नसकेको भन्दै आएको खाद्य व्यवस्था तथा व्यापार कम्पनी यो वर्ष ठेक्का प्रकृया ढिलो भएको भन्दै बहाना बनाइरहेको छ। एक महिना पहिले मात्र यो वर्षको दसैंसम्म खाद्यान्न अभाव नहुने भन्दै आएको खाद्य व्यवस्था तथा व्यापार कम्पनीले दुई महिना नपुग्दै चामल अभाव भएको सूचना टाँस गरी खाद्यन्न गोदाममा ताला लगाएको छ। बाजुरामा आफ्नो उत्पादनले तीन महिनासम्म खान पुग्ने जनसंख्या ४० प्रतिशत छ। हरेक वर्ष ११ हजार मेट्रिक टन खाद्यान्न अपुग हुने गरेको कृषि ज्ञान केन्द्र बाजुराको तथ्यांक छ। अपुग खाद्यान्नको पूर्ति खाद्य संस्थान र बजारबाट हुने गरेको छ। बाजुरामा कुल जमिनको ९ दशमलव २१ प्रतिशत मात्रै खेतीयोग्य रहेको केन्द्रका कृषि प्रसार अधिकृत मीनप्रसाद जैसीले जानकारी दिए। त्यसमा पनि सिञ्चित क्षेत्र दुई प्रतिशतभन्दा कम छ। बाजुरा खाद्य सुरक्षाका दृष्टिले उच्च जोखिमयुक्त जिल्ला हो, जैसीले भने, बाली सप्रेकै अवस्थामा समेत यहाँ वार्षिक ११ हजार मेट्रिक टन खाद्यान्न अपुग हुन्छ।"
थुनाभित्रै २ कैदी हत्या प्रकरण : १५ जना कारागार चलान,"सङ्खुवासभा : सङ्खुवासभाको जिल्ला कारागार खाँदबारीमा दुई कैदी हत्या प्रकरणका १५ आरोपितलाई पुर्पक्षका लागि कारागार चलान गरिएको छ । कैदी हत्या प्रकरणमा मुद्दा चलाइएका सात प्रहरी र आठ कैदीलाई पुर्पक्षका लागि बुधबार कारागार चलान गरिएको हो । जिल्ला अदालत सङ्खुवासभाका श्रेस्तेदार रामचन्द्र केसीका अनुसार जिल्ला अदालतका न्यायाधीश टेकनाथ गौतमको एकल इजलासले सात प्रहरीलाई धनकुटा र आठ कैदीलाई तेह्रथुम पठाउन आदेश दिएका हुन्। कारागार विभाग र जिल्ला सुरक्षा समितीको समन्वयमा प्रहरीलाई धनकुटा र कैदीलाई तेह्रथुम पठाइएको हो । बुधबार सरकार र प्रतिवादीतर्फका आठ कानुन व्यवसायीले बहस गरेका थिए । कैदी हत्या घटनामा मोरङको कटहरी गाउँपालिका१ महेशपुर स्थायी घर भई जिल्ला कारागार खाँदबारीमा कार्यरत प्रहरी सहायक निरक्षिक लक्ष्मी चौधरी, इलामको इलाम नगरपालिका११ स्थायी घर भई खाँदबारी कारागारमा सुरक्षा गार्डमा कार्यरत सुमन गुरुङ, उदयपुरको त्रियुगा नगरपालिका१४ बाङ्गे स्थायी घर भई खाँदबारी कारागारमा सुरक्षा गार्डमा कार्यरत दमनसिंह राई, खोटाङको खोटेहाङ गाउँपालिका८ कात्तिके स्थायी घर भई खाँदबारी कारागारमा सुरक्षा गार्डमा कार्यरत प्रहरी हवल्दार राजकुमार श्रेष्ठ, खोटाङको जन्तेढुङ्गा गाउँपालिका३ स्थायी घर भई खाँदबारी कारागारमा सुरक्षा गार्डमा कार्यरत प्रहरी जवान मनिष राई, सुनसरीको कोशी गाउँपालिका५ श्रीपुर स्थायी घर भई खाँदबारी कारागारमा सुरक्षा गार्डमा कार्यरत प्रहरी जवान पवनकुमार महतो र उदयपुरको लिम्चुङबुङ गाउँपालिका४ बलाम्ता स्थायी घर भई खाँदबारी कारागारमा सुरक्षा गार्डमा कार्यरत वर्षीय नुशन राईलाई पुर्पक्षका लागि धनकुटा कारागार पठाइएको छ । यस्तै खाँदबारी नगरपालिका२ चेवा स्थायी घर भई जिल्ला कारागारका बलात्कार कसुरमा कैद भुक्तान गरिरहेका रामबहादुर कार्की, खाँदबारी नगरपालिका९ गैरीगाउँ स्थायी घर भई जिल्ला कारागारमा बलात्कार कसुरमा कैद भुक्तान गरिरहेका अनिश शर्मा कट्टेल, भोजपुरको भोजपुर नगरपालिका१० भैँसीपङ्खा स्थायी घर भई जिल्ला कारागारमा बलात्कार कसुरमा कैद भुक्तान गरिरहेका सचिन राई, मकालु गाउँपालिका५ सोलाखानी स्थायी घर भई जिल्ला कारागारमा बलात्कार कसुरमा कैद भुक्तान गरिरहेका सुमन सारू मगर, चैनपुर नगरपालिका३ स्थायी घर भई जिल्ला कारागारमा डाँकाचोरी कसुरमा कैद भुक्तान गरिरहेका टीकाराज चौहान, चिचिला गाउँपालिका४ खारमेली स्थायी घर भई जिल्ला कारागारमा कर्तव्य ज्यान कसुरमा कैद भुक्तान गरिरहेका नवीनकुमार राई, खाँदबारी नगरपालिका६ तल्लो पाङ्ठा स्थायी घर भइ जिल्ला कारागारमा बलात्कार कसुरमा कैद भुक्तान गरिरहेका इन्द्रध्वज घिमिरे र मादी नगरपालिका५ वेतिनी स्थायी घर भई जिल्ला कारागारमा बलात्कार कसुरमा कैद भुक्तान गरिरहेका मीनबहादुर तामाङलाई पुर्पक्षका लागि तेह्रथुम कारागार पठाइएको श्रेस्तेदार केसीले जानकारी दिए। कारागारको शौचालयको झ्यालको रड काटेर भाग्न खोजेको भन्दै नियन्त्रणमा लिएर सुरुमा प्रहरीले र त्यसपछि अन्य कैदीबन्दीले सामूहिक कुटपिट गर्दा उनीहरूको मृत्यु भएको अनुसन्धानबाट खुलेको छ । मुलुकी अपराध संहिता, २०७४ को दफा ४१, दफा १७७ र दफा १८६ र अपराध पीडित संरक्षण ऐन, ७५ को क्षतिपूर्तिसम्बन्धी व्यवस्था आकर्षित हुने गरी मुद्दा दर्ता गरिएको जिल्ला सरकारी वकिल कार्यालले जनाएकको छ । सबै अभियुक्तविरुद्ध जन्मकैदको मागदाबी गरिएको छ । गत साउन २४ गते सङ्खुवासभाको मादी नगरपालिका५ का २० वर्षीय विनोद तोलाङ्गी र नुवाकोटको ककनी गाउँपालिका७ का २८ वर्षीय आकाश बलामीको कुटपिटबाट मृत्यु भएको थियो । रासस"
शिक्षकको आचरण कस्ने शिक्षा विधेयक संसद्मा,"काठमाडौं : लामो समयदेखि रोकिएको विद्यालय शिक्षासम्बन्धी कानुनलाई संशोधन र एकीकरण गर्न बनेको विधेयक प्रतिनिधिसभामा दर्ता भएको छ। शिक्षकको आचरण र विद्यालयको गुणस्तर सुधार्नमा केन्द्रित देखिएको उक्त विधेयक शिक्षा, विज्ञान तथा प्रविधिमन्त्री अशोककुमार राईले बुधबार सदनमा दर्ता गरेका हुन्। यो विधेयकमा शिक्षकले कुनै राजनीतिक दलको सदस्यता लिएमा सेवाबाट हटाइनेसम्मको व्यवस्थालाई समेटको छ। विधेयकमा शिक्षकले दलको सदस्यता लिन नहुने, लगातार १५ दिनभन्दा बढी विद्यालयमा अनुपस्थित हुने, राजनीतिक गतिविधिमा भाग लिने, मादक पदार्थ सेवन गरेर विद्यालय आउनेलगायतका काम गरेमा उनीहरूलाई सेवाबाट हटाउने प्रावधान यसमा छ। शिक्षकले दान, उपहार, चन्दा सहयोग लिन नहुने शिक्षकलाई आफ्नो विद्यालयको काममा बाहेक अन्यत्र नोकरी गर्न वा आर्थिक लाभ वा कुनै सुविधा प्राप्त गर्ने गरी परामर्शदाता, सल्लाहकार, विशेषज्ञ वा कुनै हैसियतले सेवा प्रदान गर्न पनि विधेयकले रोक लगाइएको छ। तर, राष्ट्रिय जनगणना, निर्वाचन, विपद्, साहित्यिक, वैज्ञानिक, साँस्कृतिक, कलात्मक, मानवकल्याण, परोपकार, खेलकुद, दूर शिक्षामा भने संलग्न हुन पाउने छन्। विद्यालय शिक्षासम्बन्धी कानुनलाई संशोधन र एकीकरण गर्न बनेको विधेयकमा शिक्षकहरूले दान, उपहार, चन्दा प्राप्त गर्न सहयोग लिन नहुने व्यवस्था गरेको छ। विद्यालयको काम, विद्यार्थीको सिकाइ तथा मूल्यांकनमा प्रभाव पर्न सक्ने गरी कुनै पनि शिक्षकले स्थानीय तहको पूर्वस्वीकृति बिना आफूले वा आफ्नो परिवारको कुनै सदस्यद्वारा कसैबाट कुनै प्रकारको दान, दातव्य, कोसेली वा उपहार स्वीकार गर्न वा चन्दा माग्न वा विद्यार्थी र तिनका अभिभावकसँग सापटी वा सहयोग लिन नहुने व्यवस्था यस दफामा गरिएको छ, विधेयकको दफामा भनिएको छ। निजी विद्यालयको फी स्थानीय तहले तोक्ने सरकारले संसद्मा दर्ता गरेको विधेयकमा सार्वजनिक विद्यालय निःशुल्क गर्ने व्यवस्थाको प्रस्ताव गरिएको छ। निजी लगानीका विद्यालयको शुल्क स्थानीय तहले निर्धारण गर्ने प्रावधानको विधेयकमा प्रस्ताव छ। निजी लगानीका विद्यालयले राष्ट्रिय मापदण्डको अधीनमा रही स्थानीय तहले तोकेको शीर्षक र सीमाभित्र रही शुल्क लिन सक्ने व्यवस्था गरिएको हो। विधेयकमा सो प्रावधानको व्याख्यात्मक टिप्पणी गर्दै भनिएको छ, यसबाट शैक्षिक व्यवस्थापनमा सहजीकरण हुनुका साथै निजी विद्यालयको सञ्चालन, व्यवस्थापन तथा नियमनसम्बन्धी कार्य प्रभावकारी रूपमा हुन जानेछ। यस्तै विद्यालयले ऐन वा सो ऐनअन्तर्गत बनेको नियमविपरीत कुनै काम गरेमा स्थानीय तहले त्यस्तो विद्यालयको अनुमति रद्द गर्न सक्ने तथा सोको अगाडि सुनुवाइको मौका दिनुपर्ने व्यवस्था गरिएको छ। स्थानीय तहले विद्यालयमा प्रारम्भिक बाल विकास केन्द्र सञ्चालन गर्न अनुमति दिन सक्ने व्यवस्था गरिएको छ। ऐन प्रारम्भ हुँदा सञ्चालनमा रहेका प्रारम्भिक बाल विकास केन्द्रलाई सम्बन्धित स्थानीय तहले प्रत्येक विद्यालयमा एकभन्दा बढी नहुने गरी समायोजन तथा पुनर्वितरण गर्न सक्ने, सहयोगी कार्यकर्ताको पारिश्रमिक, शिक्षकको सरुवा पनि स्थानीय तहअन्तर्गतका एउटा विद्यालयबाट अर्को विद्यालयमा गर्न सकिने दर्ता गरिएको शिक्षा ऐन संशोधन विधेयकमा छ। राहत शिक्षक अनुदानलगायतका कोटा स्वतः शिक्षक दरबन्दीमा परिणत गर्ने प्रावधान पनि यसमा उल्लेख गरिएको छ। हाल कायम रहेको राहत शिक्षक अनुदान कोटा र विशेष शिक्षा तथा प्राविधिक धारका शिक्षक तथा प्रशिक्षक अनुदान कोटा स्वतः शिक्षक दरबन्दीमा परिणत हुनेछ, विधेयकमा प्रस्तावमा छ। प्रधानाध्यापक प्रतिस्पर्धाबाट सामुदायिक विद्यालयका प्रधानाध्यापक प्रतिस्पर्धाबाट छनोट गर्ने प्रस्ताव विधेयकमा गरिएको छ। शैक्षिक गुणस्तर, सुधार योजना प्रस्तुत गर्न लगाएर खुला प्रतिस्पर्धाका आधारमा प्रधानाध्यापक छनोट गर्ने प्रस्ताव विधेयकमा राखिएको छ। माध्यमिक विद्यालयको हकमा सम्बन्धित स्थानीय तहभित्रका माध्यमिक तहमा अध्यापन गर्ने स्थायी शिक्षकहरूबाट प्रधानाध्यापक छनोट गर्ने प्रस्ताव गरिएको छ। आधारभूत विद्यालयको प्रधानाध्यापकको हकमा त्यही स्थानीय तहका आधारभूत तहमा अध्यापन गर्ने स्थायी शिक्षकहरूबाट प्रधानाध्यापक छनोट गर्ने प्रस्ताव गरिएको छ। छनोट समितिमा जिल्ला शिक्षा कार्यालयका प्रमुख, सम्बन्धित स्थानीय तहको प्रमुख प्रशासकीय अधिकृत वा शिक्षा शाखाका प्रमुख र शिक्षा कार्यालयले तोकेको शिक्षाविद् रहने प्रस्तावमा भनिएको छ। व्यवस्थापन समिति अभिभावकबाट कम्तीमा २ जना महिला विद्यालयमा अध्ययनरत विद्यार्थीका अभिभावकले आफू मध्येबाट विद्यालय व्यवस्थापन समितिको अध्यक्ष चयन गर्न सक्ने प्रस्तावमा उल्लेख छ। समितिमा स्थानीय तहमा स्थायी रूपमा बसोबास गरिरहेका बुद्धिजीवी, शिक्षाप्रेमी तथा समाजसेवी मध्येबाट कम्तीमा २ जना महिला पर्ने गरी व्यवस्थापन समिति गठन गर्ने प्रस्ताव गरिएको छ। शिक्षक हुन स्नातक पास हुनैपर्ने सरकारले शिक्षक बन्न कम्तीमा स्नातक तह उत्तीर्ण हुनुपर्ने प्रस्ताव गरेको छ। विद्यालय शिक्षासम्बन्धी विधेयकमा शिक्षकको न्यूनतम योग्यता स्नातक उत्तीर्ण तोकिएको हो। हाल प्राथमिक तहको शिक्षकका लागि कक्षा १२ उत्तीर्ण भए पुग्ने व्यवस्था छ। आधारभूत तहको शिक्षकको परीक्षामा सहभागी हुन स्नातक उत्तीर्ण हुनुपर्नेछ। आधारभूत तहको शिक्षक पनि दुई किसिममा वर्गीकरण गरिएको छ। कक्षा १ देखि ५ सम्म अध्यापन गर्ने शिक्षकलाई साधारण र कक्षा ६ देखि ८ सम्म अध्यापन गर्ने शिक्षकलाई विषयगत शिक्षक भनिएको छ। आधारभूत तहको साधारण शिक्षकको हकमा जुनसुकै विषयमा स्नातक तह तथा विषयगत शिक्षकको हकमा सम्बन्धित विषयमा सनातकोत्तर तह उत्तीर्ण गरेको विधेयकको भनिएको छ। आरक्षणमध्ये ५० प्रतिशतमा महिला सरकारले शिक्षकको परीक्षामा ४९ प्रतिशत पदमा आरक्षण दिने प्रस्ताव गरेको छ। शिक्षा, विद्यालय शिक्षासम्बन्धी विधेयकमा खुला प्रतियोगिताबाट पूर्ति गरिने पदमध्ये ४९ प्रतिशतमा आरक्षण दिने प्रस्ताव गरिएको छ। हाल लोकसेवा आयोग, शिक्षक सेवा आयोगलगायत सरकारी सेवाका पदहरूमा आरक्षणका लागि ४५ प्रतिशत सिट छुट्याउने गरिएको छ। तर, विद्यालय शिक्षासम्बन्धी विधेयकमा आरक्षणको नयाँ व्यवस्था गरिएको हो। आरक्षणका लागि छुट्याइएका पदमध्ये ५० प्रतिशत महिलाका लागि छुट्याइएको छ। महिलाका लागि छुट्याइएको पदभित्र पनि विभिन्न समूहका महिलाहरूबीच मात्र प्रतिस्पर्धा गराउने प्रस्ताव विधेयकमा छ। जसमा खस आर्य महिलालाई २७७ प्रतिशत, आदिवासी जनजाति महिलालाई २५७ प्रतिशत, मधेसी महिलालाई १५३ प्रतिशत, दलित महिलालाई १२७ प्रतिशत, थारु महिलालाई ६६ प्रतिशत, अपांगता भएका महिलालाई ४ प्रतिशत, पिछडिएको क्षेत्रका महिलालाई ४ प्रतिशत र मुस्लिम महिलालाई ४ प्रतिशत आरक्षणको प्रस्ताव गरिएको छ। सरकारी शिक्षकलाई १ वर्ष परीक्षण कालमा राख्ने सरकारले शिक्षकको परीक्षा उत्तीर्ण भइसकेका उम्मेदवारलाई एक वर्षसम्म परीक्षणकालमा राख्ने प्रस्ताव गरेको छ। विद्यालय शिक्षा विधेयकमा शिक्षक सेवाको पदमा नियुक्त गर्दा एक वर्ष परीक्षणकाल रहने प्रस्ताव गरिएको हो। परीक्षणकाल महिला शिक्षकको हकमा भने ६ महिनाको हुनेछ। विधेयकको दफा ५२ मा परीक्षणकालका क्रममा शिक्षकले गरेको काम सन्तोषजनक नभएमा नियुक्ति दिने अधिकारीले नियुक्ति बदर गर्न सक्ने व्यवस्था गरिएको छ। शिक्षक पदपूर्तिका लागि शिक्षक सेवा आयोगले परीक्षा सञ्चालन गर्नेछ र उत्तीर्ण उम्मेदवारलाई नियुक्ति सिफारिस गर्नेछ। शिक्षकको नियुक्ति गाउँ कार्यपालिका वा नगर कार्यपालिकाले गर्ने व्यवस्था विधेयकमा राखिएको छ।"

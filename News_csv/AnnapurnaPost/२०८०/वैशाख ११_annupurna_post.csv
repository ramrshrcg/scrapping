शीर्षक,विवरण
उद्यमबिनाको समृद्धि सपना,"राजनीतिक नेतृत्व समृद्धिको नारा लगाउन छोड्दैन। तर उद्योगधन्दाको विकासबिना समृद्ध सम्भव छैन। संसारका विकसित देशहरूले जे जति प्रगति, उन्नति गरे ती सबै उद्योगधन्दामार्फत नै गरे। युरोपलाई नयाँ युगमा प्रवेश गराएकै औद्योगिक क्रान्तिले थियो। उनीहरूले उता औद्योगिक क्रान्ति सुरु गर्दा नेपालमा पनि पहिलोपटक उद्योग सुरु भएको थियो। मुलुकको पहिलो उद्योग विराटनगर जुट मिल्स भने आज इतिहासको गर्तमा पुगेको छ। त्यसपछि मुलुकमा खुलेका थुप्रै उद्योग, कलकारखाना एकपछि अर्काे गर्दै कि बन्द भए कि सरकारले बिक्री गयो या थला परे। त्यस्तो सूचीमा चिनी मिलदेखि कपडा, जुत्ता, धागो र सिमेन्ट कारखानासम्म छन्। प्रजातन्त्रको पुनर्बहाली हुँदै लोकतान्त्रिक गणतन्त्रको राजनीतिक फड्को मार्दासम्म पनि मुलुकमा उद्योगधन्दामा खास उन्नति हुन सकेको छैन। औद्योगिक वातावरण नबन्नुको प्रमुख कारण स्थायी राजनीति, स्थायी नीति नियमको सर्वथा अभाव रहनु नै देखिन्छ। अनि राजनीतिमा कहिल्यै पनि आर्थिक एजेन्डा प्रमुख भएको छैन। अमेरिका, बेलायतमात्रै होइन दक्षिण कोरिया, जापान, चीन हुँदै थाइल्यान्ड, ताइवान, हङकङ र भियतनामसम्ममा उद्योगधन्दा जति फस्टाएका छन्, त्यसको राज त्यहाँ उपलब्ध अनुकूल वातावरण हो। उद्योगमैत्री नीति र सस्तो ज्याला, दक्ष जनशक्ति अनि उद्योगका लागि छुट्टै क्षेत्रको निर्माणबाट चीनले वैदेशिक लगानी भित्र्याउन सफल भयो। आज नेपालमा कुनै पनि उद्योगधन्दा स्थापना गर्न चाहने स्वदेशी वा विदेशीले भने सरकारी प्रक्रियाहरूमा अनेक हण्डर र ठक्कर व्यहोर्न बाध्य हुन्छ। उद्योग खोल्नभन्दा सरकारी प्रक्रिया पूरा गर्न कठिन छ। उद्यमीलाई सहज बनाउनेभन्दा उसलाई अप्ठेरो पार्ने प्रवृत्ति छ। उद्यम गर्न आवश्यक जग्गा सजिलै पाइन्न। कच्चा पदार्थ पाउन मुस्किल हुन्छ। ऊर्जाका लागि आज पनि सास्ती नै व्यहोर्नुपर्छ। अहिलेसम्मकै सबैभन्दा ठूलो वैदेशिक लगानी भएको होङ्सी सिमेन्टले ४० मेगावाट एक्लै खपत गर्छुभन्दा उसलाई सरकारले वर्षाैं बिजुलीको लाइनसम्म पनि जोडिदिएन। उद्योगसम्म पुग्ने सडक बेलामा बनाइदिएन। उद्योगधन्दा खुल्न र फुल्न नपाएकैले यो क्षेत्रले कुल गार्हस्थ्य उत्पादनमा ५६५ प्रतिशतमात्रै हिस्सा योगदान गर्न सकेको छ। बेलाबखत नेपाल पनि वैदेशिक लगानीलाई सहजता प्रदान गर्ने कुरा गर्छ। विशेष आर्थिक क्षेत्र भन्छ। मेक इन नेपाल र मेड इन नेपालको नारा लगाउँछ। तर न पूर्वाधार तयार पार्छ न, अनुकूल नीतिनियम बनाइदिन्छ। उद्यम गर्छु भन्नेले बैंक ऋण लिन पनि उस्तै धामा छ। ऋण पाए पनि ब्याजदर चर्काे हुन्छ। तर पनि राजनीतिक नेतृत्व समृद्धिको नारा लगाउन छोड्दैन। तर उद्योगधन्दाको विकासबिना समृद्ध सम्भव छैन।"
औद्योगिक क्षेत्रमा विद्युत् ट्रिपिङ,"काठमाडौं : मोरङसुनसरी औद्योगिक करिडोर औद्योगिक क्षेत्रमा नियमित विद्युत् आपूर्ति नभएपछि उद्योगी आन्दोलित बनेका छन्। अघोषित रूपमा दिनको १२ घण्टासम्म विद्युत् काटिने गरेको मोरङ व्यापार संघका अध्यक्ष नवीन रिजालले बताए। यस औद्योगिक क्षेत्रका ठूला उद्योगमा चौबिसैघण्टा विद्युत् दिने तर साना उद्योगमा १० देखि १२ घण्टा विद्युत् ट्रिपिङ (झ्याप्पझ्याप्प बिजुली जाने) गर्ने, लाइन काट्ने, तालिका नदिने गरिएको छ, भन्दै उनले यो समयमा सधैं नै विद्युत् आपूर्ति नियमित नहुने गरेको बताए। यस औद्योगिक क्षेत्रमा ३३ केभी प्रसारण लाइनबाट विद्युत् लिइरहेका उद्योगले चौबिसैघन्टा दिने र ११ केभी प्रसारण लाइनटबाट विद्युत् लिनेलाई कटौती गरिएको गुनासो हो। यस करिडोरमा करिब १ हजार उद्योग सञ्चालनमा छन्। एकातिर बिजुली पर्याप्त छ भन्ने अर्कोतर्फ लाइन काटिरहने अवस्था रहेको व्यवसायीको भनाइ हो। कि प्राधिकरणले तालिका दिनुपर्यो, त्यसो गर्ने हो भने त्यहीअनुसार उद्योग सञ्चालनमा ल्याउन आफूहरू तयार रहेको पनि रिजालले बताए। यस करिडोरमा दुहवी ग्रिडबाट विद्युत् आउने गरेको छ। मोरङ व्यापार संघको अगुवाइमा आइतबार नै दुहवी ग्रिडमा उद्योगले धर्ना दिएका छन्। पछिल्लो १५२० दिनदेखि यस औद्योगिक क्षेत्रमा विद्युत् आपूर्तिमा समस्या भएको दुहवी ग्रिडका प्रमुख रोशन खड्काले बताए। माग बढ्ने उत्पादन घट्ने हुँदा समस्या भएको हो। यस ग्रिडबाट २७० मेगावाट वितरण हुनुपर्नेमा १८० देखि १९० मेगावाट प्राप्त हुन्छ। त्यही कारण समस्या भएको हो, खड्काले बताए। कुनै उद्योगलाई हाफ लोडमा बस्न भनिएको छ भने कुनैलाई लोड कर्म गर्न भनिएको उनले जानकारी दिए। यता, नेपाल विद्युत् प्राधिकरणले कोसी प्रदेशका सुनसरी मोरङ औद्योगिक करिडोरलगायतका क्षेत्रमा देखिएको विद्युत् आपूर्तिको समस्या अल्पकालीन भएको प्रस्ट पारेको छ। बिनाजानकारी उद्योगको विद्युत् आपूर्ति कटौती गरिएको भन्ने उद्योगीबाट गुनासो आएपछि प्राधिकरणका कार्यकारी निर्देशक कुलमान घिसिङले यसको सम्बोधन गर्दै १०१५ दिनमा समस्या समाधान हुने बताए। सुनसरी मोरङ ओद्योगिक करिडोरका उद्योगलाई विद्युत् काटेका छैनौं, लाइटिङ लोडमा मात्र चलाउनु भनेका थियौं, काबेली करिडोरमा उत्पादन बढ्नासाथ उद्योगलाई विद्युत् आपूर्ति दिन सुरु गरिसकेका छौं, अहिले देखिएको अल्पकालीन समस्या हो, ठूलो समस्या हैन, उनले भने। उनले वर्षको सबैभन्दा बढी सुक्खा समय आएकाले यो समस्यालाई बुझिदिन उद्योगीलाई आग्रह गरे। यस वर्ष हिउँदमा पानी नपरेर सुक्खायाम लम्बिदाँ नदी प्रवाहमा आधारित जलविद्युत् आयोजनाको विद्युत् उत्पादनमा करिब ३० प्रतिशत गिरावट आएको, धनुषाको ढक्केबर सबस्टेसनबाट थप विद्युत् पूर्वतर्फ पठाउन प्रसारण लाइनको क्षमताले नधानेको हुँदा मागअनुसार आपूर्ति गर्न समस्या भएको हो, कार्यकारी निर्देशक घिसिङले उल्लेख गरे।"
प्रदूषणको असर सबै उमेर समूहलाई उत्ति नै,"काठमाडौं : गत साता सार्वजनिक भएको एक अध्ययनले भन्छ, वायु प्रदूषणले कुनै पनि उमेर समूहका मानिसलाई असर गर्छ। लन्डनको इम्पेरियल कलेजस्थित वातावरण अनुसन्धान समूहले गरेको अध्ययनले सबै समूहलाई प्रदूषणले असर गर्ने दाबी गरेको छ। इम्प्याक्ट अफ एयर पोलुसन अक्रस द लाइभ कोर्ष(इभिडेन्स हाइलाइट नोट नाम दिइएको रिसर्चमा यस्तो जनाइएको हो। उक्त अध्ययनका अनुसार विश्व स्वाथ्य संगठन (डब्लूएचओ) ले पनि प्रदूषणलाई विश्वव्यापी स्वाथ्य आपतकालीन मानिएको बताएको छ। त्यसैगरी, मानिसको जीवनका प्रत्येक चरणमा प्रदूषणको हानी गर्ने प्रमाणित भइसकेको जनाएको छ। वायु प्रदूषणको असर मानिसले प्रत्येकपटक श्वास लिँदा पर्ने र त्यसको असर जिन्दगीभर रहने प्रतिवेदनमा उल्लेख गरिएको छ। विभिन्न अध्ययनहरूले प्रदूषणको असर गर्भावस्थादेखि नै सुरु हुने देखाएको छ। जन्मिने शिशुहरूमा समेत समस्या देखिएको छ भने विद्यालय जाने बालबालिकामा फोक्सोको विकास ढिला हुने, दमको लक्षणहरू बिग्रँदै जाने, मानसिक स्वास्थ्य बिग्रिने समस्या देखिएको छ। उक्त अध्ययनका अनुसार नयाँ अनुसन्धानहरूले वायु प्रदूषण र मस्तिष्क स्वास्थ्यमा, मानसिक स्वास्थ्य लगायतका डिमेन्सियाका समस्या प्रदूषणसँग जोडिएको जनाएको छ। भ्रुणको विकासमा समस्या, कम तौलको जन्मिने, समय अगाडि नै जन्मिने, गर्भखेर जाने, मृत्युदर बढ्ने समस्या गर्भवस्थाको समयमा देखिएको छ। त्यसैगरी किशोरावस्थासम्म पुग्दा फोक्सोको वृद्धिविकासमा समस्या, दम, उच्च रक्तचाप, मानसिक समस्या र बिरामीपना, संज्ञात्मक क्षमता, हाइपर एक्टिभिटी (अति सक्रियता) लगायतका समस्या रहेको उल्लेख छ। त्यसैगरी वयस्कसम्म पुग्दा मानिसको चाँडै मृत्यु हुने, मुटुमा समस्या हुने, स्ट्रोक हुने, मस्तिष्क तथा मानसिक समस्या हुने, श्वासप्रश्वासमा समस्या हुने पनि उल्लेख छ। त्यसैले वायु प्रदूषण नियन्त्रणका लागि काम गर्नुपर्ने र सचेत हुन पनि सुझाएको छ। अन्तर्राष्ट्रिय एकीकृत पर्वतीय विकास केन्द्र (इसिमोड) का महानिर्देशक पेमा ग्याम्छोले पृथ्वी दिवसको सन्दर्भ पारेर प्रदूषणको विषयमा महत्वपूर्ण सन्देश प्रवाह गरेका छन्। गत साता काठमाडौंको वायुको गुणस्तर डब्लूएचओले तोकेको भन्दा दशौं गुणा बढी खराब रहेको जनाएका छन। हिन्दु कुश हिमालय क्षेत्रमा वायुप्रदूषण रोक्नका लागि तुरुन्त कदम चाल्नुपर्ने समय आएको बताएका छन्। हालको अवस्था मानव तथा वातावरणीय स्वास्थ्यलाई गम्भीर समस्या पार्ने खालको भएकाले सरकार, सरोकारवाला निकायहरूलाई तदारुकता देखाउन सुझाएका छन्। यस क्षेत्रमा पर्ने प्रत्येक ठाउँमा प्रदूषणको असर परेको उनले जनाएका छन्। भूजलवायु परिस्थितिले क्लाक कार्बनजस्ता प्रदूषणलाई लामो दूरीसम्म लैजान सक्ने उल्लेख गरेका छन्। सहरी भूभागबाट निस्किएको सवारी तथा अन्य किसिमाका उत्सर्जनले दुर्गमका किसानहरूलाई समेत असर गरेको उनको सन्देशमा छ। उक्त सन्देशमा उनले डब्लूएचओले समेत घरभित्र हुने तथा बाहिरी प्रदूषणले प्रत्येक वर्ष सात मिलियन बच्चाको समयपूर्व मृत्यु (प्रिम्याचर डेथ) हुने गरेको जनाएका छन्। र, उक्त नम्बर कोभिड१९ बाट मृत्यु हुनेको भन्दा धेरै रहेको जनाएका छन्। वायुको गुणस्तर बिग्रँदो रहेकाले इसिमोडले गम्भीर ध्यानाकर्षण गराएको उल्लेख गरेको छ। बंगलादेश, म्यानमार, नेपाल र भारतका केही भूभागमा समेत प्रदूषणको अवस्था अत्यन्त खस्किएको भनिएको छ। उपत्यकामा अप्रिल ११ मा पीएम २५ को मात्रा बढेर २०५ पुगेको थियो। त्यसैगरी अप्रिल १३ मा पीएम १० को मात्रा ४३० पुग्यो। उक्त नम्बरले वायु प्रदूषण नियन्त्रणका लागि तुरुन्त केही गर्नुपर्ने सन्देश दिएको छ। वातावरण मन्त्रालय, प्रवक्ता मेघनाथ काफ्लेले वातावरणको विषय बहुक्षेत्रीय तथा क्रसकटिङ मुद्दा भएकाले सबैले मिलेर काम गर्नुपर्ने बताए। प्रदूषणका स्रोतमा जानुपर्ने बताए। उनले भने वातावरण सबैसँग जोडिएको विषय हो। आफ्ना क्षेत्रको सबैले हेरिदिएमा काम गर्न सजिलो हुन्थ्यो। यातायात, उद्योग, निर्माणका कामलगायत विभिन क्षेत्रमा जोडिएका विषय भएकाले के गर्ने भन्ने विषयमा निचोड नआएको उनले बताए। प्रदूषण बढेको यथार्थ भए पनि निश्चित तहसम्म बनमा डढेलो लाग्नु प्राकृतिक प्रक्रिया भएको उनले जनाए। उनले भने, निश्चित तहमाथि गएपछि प्रकोप बन्छ। त्यसलाई रोक्नुपर्छ। वनको सम्पूर्ण काम गर्ने जिम्मेवारी प्रदेश सरकारहरूलाई दिएको काफ्लेले बताए। लगातार चार, पाँच वर्षदेखि डढेलो नियन्त्रणका लागि कार्यक्रमहरू गरिरहेको बताए। वन डढेलो नियन्त्रणका कामहरू अगाडि बढाउनका लागि कार्ययोजना बनाएर प्रदेशहरूलाई सर्कुलर गरिएको बताउँदै उनले भने, दुई महिना पहिला नै वन विभागले सर्कुलर गरेको हो। तर, पोहोरभन्दा धेरै डढेलो देखिएको छ। कहिलेकाहीँ भएका तयारीले पनि धान्दैन। वातावरण विभागका प्रवक्ता, शंकरप्रसाद पौडेलले सञ्चार माध्यममा काठमाडौं विश्वको एक नम्बर प्रदूषित सहर बनेको विषय गलत भएको दाबी गरे। प्रदूषणको तह खतराको अवस्थामा नपुगेको समेत दाबी गरे। डढेलोको समय भएकाले वायु प्रदूषण खस्किएको भए पनि विश्वको एक नम्बर नभएको पौडेलको भनाइ छ। हाम्रा स्टेसन जति ठाउँमा राखेका छौं। गुणस्तरीय तथ्यांक दिन्छन्। मिडियाले कहाँको डाटा लियो? असन्तुष्टि पोख्दै पौडेलले भने, नम्बर जति भए पनि त्यसले अर्थ राख्दैन। तर, प्रदूषणको तह कति हुन्छ त्यसले अर्थ राख्छ। हिउँदको भन्दा धेरै कम प्रदूषण थियो। विभागअन्तर्गत सञ्चालित ८ वटा स्टेसनले आइतबार काम गरेका छन्। चौबीसै घण्टा चल्ने भएकाले समस्या केहीमा समस्या आइरहेको हुने पनि उनले बताए। गएको एक महिनामा औसतमा दैनिक एक्युआईको मात्रा १६६ भन्दा माथि नगएको उनले बताए। तर प्रदूषण कसरी घटाउने भन्ने विषय महत्वपूर्ण भएको बताउँदै उनले भने। कहिलेकाहीँ थोरै नम्बरमा पनि एक नम्बरमा आइन्छ। तर, प्रदूषणको तह कति छ त्यसले महत्व राख्छ।(एक्युआई) ३ सयभन्दा माथिलाई विपद्का रूपमा लिने र सबैका लागि हानिकारक हुने बताए। २ सयसम्म सबै उमेर समूहकालाई नराम्रो हुन्छ। अहिलेको अवस्था एकदमै जोखिमपूर्ण नभएको उनले बताए। अहिलेभन्दा २०२१ मा ब्यापक प्रदूषण गम्भीर अवस्था ल्याएको बताए। सन् २०२१ मा सामान्यतभन्दा दशौं गुणा बढी डढेलो लागेको थियो। राष्ट्रिय विपद् जोखिम न्यूनीकरण तथा व्यवस्थापन प्राधिकरणको तथ्यांकअनुसार उक्त वर्ष ६ हजार ५ सय ३७ वटा डढेलोको घटना भएका थिए। त्यतिबेला काठमाडौंको (एक्युआई) को मात्रा ६ सय ३२ थियो। जुन विश्व स्वास्थ्य संगठन (डब्लूएचओ) ले तोकेभन्दा बीसौं गुणा बढी हो। शून्यदेखि ५० एक्युआईलाई स्वस्थ्य मानिन्छ। शून्यदेखि ५० एक्यूआईलाई स्वस्थ्य मानिन्छ। एक सय ५० माथिलाई अस्वस्थ्य। दुई सयसम्म पुगेपछि संवेदनशील समूहलाई असर गर्छ। तीन सय एक्युआई सबैका लागि जोखिमयुक्त तथा आपतकालीन मानिने विज्ञहरूले बताएका छन्।"
"बारामा बढ्यो मतदान, चितवन र तनहुँमा घट्यो","कलैयाचितवनतनहुँ : बारा२ को उपनिर्वाचनमा आइतबार मंसिर ४ को निर्वाचनको तुलनामा बढी मतदान भएको छ। चितवन२ र तनहुँ१ मा भने घटेको छ। बारा२ मा यसअघि ६३ प्रतिशत मत खसेकामा यसपटक ६५ प्रतिशत पुगेको जिल्ला निर्वाचन कार्यालयले जनाएको छ। चितवन२ मा यसअघि ६७६३ प्रतिशत मतदान भएकामा यसपटक ६३ प्रतिशत मात्रै पुगेको छ। तनहुँ१ मा यसअघि ५४३६ प्रतिशत मतदान भएकामा उपचुनावमा ५१७० प्रतिशत मात्रै मत खसेको छ। मंसिरभन्दा यसपटक दुई प्रतिशत मत बढी खसेको बाराका जिल्ला निर्वाचन प्रमुख सरोज चौधरीले बताए। ६ स्थानीय तहका ४४ वडा रहेको निर्वाचन क्षेत्रमा १ लाख ५ हजार २ सय ४८ मतदाता थिए। जसमध्ये ६८ हजार ८ सय ८७ मत खसेको र शान्तिपूर्ण रूपमा मतदान सम्पन्न भएको मुख्य निर्वाचन अधिकृत मुकेश उपाध्यायले बताए। उनका अनुसार यो निर्वाचन क्षेत्रका कुनै पनि स्थानमा विवाद भएन। यद्यपि, केही मतदान केन्द्रमा विवादको स्थिति देखिएको थियो। देवताल गाउँपालिका७ पिपरपाती जब्दी मतदान केन्द्रमा नक्कली मतपत्रसहित जसपा नेता रामसागर यादव पक्राउ पर्दा केही समय मतदान रोकिन पुगेको थियो। खल्तीबाट अर्को मतपत्र झिक्दै मतपेटिकामा खसाल्ने क्रममा प्रहरीले उनलाई नियन्त्रणमा लिएको थियो। त्यसलगत्तै जसपाका नेता तथा कार्यकर्ताले विरोध जनाएका थिए। सुरक्षाकर्मीको टोलीले नियन्त्रणमा लिएर यादवलाई जिल्ला प्रहरी कार्यालय बारामा लगेको थियो। निर्वाचन सम्पन्न भएपछि यादवलाई रिहा गरिएको प्रहरी उपरीक्षक होबिन्द्र बोगटीले बताए। मतदानका क्रममा निर्वाचन क्षेत्रबाट अन्य तीन जनासमेत पक्राउ परेका थिए। आचारसंहिताविपरीत गतिविधि गरेको भन्दै प्रहरीले उनीहरूलाई नियन्त्रणमा लिएको हो। उनीहरू पनि रिहा भएका छन्। दक्षिणी क्षेत्रका केही मतदान केन्द्रमा विवाद देखिएको थियो। महागढीमाई नगरपालिका२ को इनर्वास्थित केन्द्रमा भने मतदान अधिकृतले सञ्चारकर्मीलाई प्रवेश रोक लगाएका थिए। त्यही क्रममा त्यहाँ रहेका जसपाका नेता कार्यर्ताले सञ्चारकर्मीलाई दुव्र्यवहार गरेका थिए। मतदानका क्रममा पाँच दलीय गठबन्धनले सत्ताको दुरुपयोग गरेको आरोप जनमत अध्यक्ष डा सिके राउतले लगाए। विभिन्न केन्द्रमा अनुगमनमा पुग्दा प्रहरीले घेराबन्दीमा पार्दै मतदान स्थलसम्म पुग्न नदिएको उनले सुनाए। जसपा कार्यकर्ताले केही मतदान स्थलमा जनमतका प्रतिनिधिलाई बस्नै नदिएको र बुथ कब्जासमेत गरेको दाबी उनले गरे। यसबारे सुरक्षा निकाय र निर्वाचन आयोगलाई जानकारी गराउँदा पनि चासो नलिएको गुनासो उनको थियो। बारा २ का एमाले उम्मेदवार पुरुषोत्तम पौडेलले पनि सत्ताधारी दलले सत्ताको दुरुपयोग गरेको आरोप लगाए। मतदानस्थलमा अनुगमनमा पुगेका बेला सञ्चारकर्मीलाई प्रतिक्रिया दिँदै पौडेलले सत्ता गठबन्धनका दलले प्रहरी प्रशासनको मिलेमतोमा बुथ कब्जा गर्न खोजेको बताए। त्यसको प्रतिवाद गर्दा उल्टै प्रहरीले आफूलाई जबरजस्ती गरी मतदानस्थलबाट धपाएको उनले बताए। सांसद ज्वालाकुमारी साहले पचरौताको बेल्दारी गएका बेला प्रहरीले फर्काएको बताइन्। मधेसका मुख्यमन्त्रीसहित मन्त्रीहरू निर्वाध रूपमा सत्ताको दुरुपयोग गर्दै घुमिरहेको भने नदेखेको उनको भनाइ थियो। मधेसका मुख्यमन्त्री सरोज यादवलाई पचरौता नगरपालिकाको बेल्दारीबाट सेनाले फर्काएको थियो। आचारसंहिताविपरीत मुख्यमन्त्री जसपाको मत माग्दै पुगेपछि स्थानीयवासीले विरोध गरेका थिए। चितवनमा देखिएन उत्साह पाँच महिनापछि भएको उपनिर्वाचनमा चितवनमा उत्साह देखिएन। मंसिरमा भएको निर्वाचनको तुलनामा यसपटक कम मत खस्यो। यसपटक ६३ प्रतिशत मात्र मत खसेको सहायक निर्वाचन अधिकृत ईश्वर आचार्यले बताए। मंसिरमा ६७६३ प्रतिशत मतदान भएको थियो। बाहिरी जिल्लामा रहेका मतदाता खासै फर्किएनन्। अत्यधिक गर्मीका कारण बिहानै मतदानस्थलमा भीड लागेको थियो। मतदाताले निर्वाचनपछि मुलुक र जनताको काममा खासै परिवर्तन नभएको गुनासो गरेका थिए। ४३ स्थलका १ सय ३८ केन्द्रमा मतदान भएको थियो। यो क्षेत्रमा १ लाख २४ हजार ६ सय ९५ मतदाता थिए। चितवन उद्योग संघको अन्तर्राष्ट्रिय प्रदर्शनी केन्द्रमा मतगणना हँुदै छ। चितवन२ को कृष्णपुर मावि केन्द्रमा मतदान तीन घण्टा अवरुद्ध बन्यो। रास्वपा उम्मेदवार रवि लामिछाने पक्षधरले नाराबाजी गरेसँगै विवाद सुरु भएको थियो। विवाद सल्टाउने क्रममा विद्यालय परिसरबाहिर प्रहरीले बल प्रयोग गरेको थियो। मतदान अधिकृतले सुनुवाइ नगरेको भन्दै दलका प्रतिनिधि बाहिरिएका थिए। सर्वदलीय बैठकबाट चारबुँदे सहमति भएपछि मतदान प्रक्रिया अघि बढेको थियो। मतदान अधिकृत कमला न्यौपानेका अनुसार रास्वपाले आचारसंहिता उल्लंघन भएको स्विकार गर्दै क्षमायाचना गर्ने सहमति भएको थियो। सोही क्रममा रास्वपा कार्यकर्ता र कांग्रेस, एमाले कार्यकर्ताबीच झडपसमेत भयो। भरतपुर महानगरपालिका७ स्थित राष्ट्रिय मावि कृष्णपुरमा पनि मतदान आधा घण्टा रोकिएको थियो। मतदानस्थलबाहिर नाराबाजी भएपछि केहीबेर रोकिएको मतदान पुनः भएको मतदान अधिकृत रमेशकुमार श्रेष्ठले बताए। आचारसंहिता उल्लंघन गरेको भन्दै रास्वपा र पार्टी सभापति लामिछानेविरुद्ध उजुरी परेको छ। कांग्रेसका निर्वाचन प्रतिनिधि ध्रुवराज पोखरेलले मुख्य निर्वाचन अधिकृतको कार्यालयमा उजुरी दर्ता गराएका हुन्। भरतपुर महानगरपालिका११ स्थित नयाँ किरण मावि भोजाड मतदानस्थलमा आचारसंहिता उल्लंघन गरेको आरोप लगाएका छन्। निर्वाचन प्रक्रिया सुचारु भइरहेको अवस्थामा सामाजिक सञ्जाल र अनलाइन मिडियाबाट राष्ट्रिय स्वतन्त्र पार्टीका उम्मेदवार रवि लामिछानेले मत मागेको अडियोभिडियो सार्वजनिक भएको छ। आचारसंहिताविपरीत राष्ट्रिय स्वतन्त्र पार्टीका उम्मेदवार रवि लामिछानेले विभिन्न मतदान स्थलमा हुलहुज्जत गर्नेगराउने गरी मतदातालाई प्रभावित पारेको छ, उजुरीपत्रमा लेखिएको छ। चितवन२ मा मंसिरमा निर्वाचित लामिछानेको सांसद पद उनको नागरिकता कसुरमा सर्वोच्च अदालतले खारेज गरिदिएपछि उपचुनाव भएको हो। त्यसमा लामिछाने पनि उम्मेदवार छन्। त्यस्तै कांग्रेसका जितनारायण श्रेष्ठ, एमालेका रामप्रसाद न्यौपानेसहित १० दलीय उमेदवारसहित २२ जना उम्मेदवार छन्। तनहुँ १ मा ५१७० प्रतिशत मत खस्यो तनहुँ१ को उपनिर्वाचनमा ५१७० प्रतिशत मत खसेको छ। मुख्य निर्वाचन अधिकृतको कार्यालयका अनुसार कुल मतमध्येबाट ६३ हजार ७ सय ५७ खसेको हो। बिहानदेखि उत्साहजनक रूपमा भएको मतदान दिउँसो घाम लागेपछि पातलिएको थियो। आबुँखैरेनीमा ६ हजार ७ सय ६९, देवघाटमा ५ हजार ८ सय ५४, बन्दीपुरमा ७ हजार ८ सय ३०, भानुमा २० हजार ८ सय ७९ र व्यासमा २२ हजार ४ सय २५ मत खसेको जिल्ला निर्वाचन प्रमुख हरिप्रसाद ढकालले बताए। कुल १ लाख २३ हजार ३ सय ५ मतदाता थिए। गत मंसिरको निर्वाचनमा ५४३६ प्रतिशत मत खसेको थियो। ६९ मतदानस्थल रहेको यस क्षेत्रका १ सय ५२ मतदान केन्द्रमा शान्तिपूर्ण र सौहार्द वातावरणमा मतदान सम्पन्न भएको ढकालले बताए। मतदान गराउन ७ सय ६० कर्मचारी खटिएका थिए। यसअघिका निर्वाचनमा ससाना विवाद हुने गरे पनि उपनिर्वाचन भने सौहार्दपूर्ण वातावरणमा सम्पन्न भएको हो। यस निर्वाचन क्षेत्रमा पर्ने व्यास नगरपालिकाका ५ र ६ बाहेक १२ वडा, भानु नगरपालिका, आँबुखैरेनी, बन्दीपुर र देवघाट गाउँपालिकाका मतदाताले मतदान गरेका हुन्। यो क्षेत्रमा ४२ वडा पर्छन्।"
दु:खले भरेको राष्ट्रिय परिचयपत्रको विवरण अब के हुन्छ ?,"राष्ट्रिय परिचयपत्रको एउटै कार्डमा नागरिकता, लाइसेन्स, फोटो सहितको मतदाता परिचय पत्र र जग्गाधनी पुर्जा हुने भएकाले यी परिचयपत्र बोकेर हिँड्ने झन्झट हुँदैन। एक जना व्यक्तिलाई उपलब्ध गराएको राष्ट्रिय परिचयपत्र नम्बर कहिल्यै दोहोरिँदैन। काठमाडौं : नेपाल आयल निगमले एलपी ग्यासमा प्रतिसिलिन्डर ६ सय रुपैयाँ अनुदान दिँदै आएको छ। तर, यो अनुदान जसले बढी उपभोग गर्छ, उसैले बढी पाउँछ। अर्थात् धेरै ग्यास खपत गर्ने होटलले राज्यको यो सुविधा उपभोग गर्दै आएका छन्। गत वर्ष पेट्रोलमा कोटा छुट्याइयो। प्रतिगाडी ५ लिटर तेल पाउने व्यवस्थाको लाभ जसको धेरै गाडी छ, उसैले बढी लियो। सरकारले प्रदान गर्ने सेवा सुविधा लक्षित वर्गले नपाउने गरेका घटना नयाँ होइनन्। न त अधिक सुविधा हासिल गर्नेलाई यस्तो क्रमबाट कटौती गर्न सकिएको छ। उल्लेखित समस्याको एकीकृत डिजिटल सोल्युसनको आवश्यकता महसुस गरेर २०७५ सालदेखि राष्ट्रिय परिचयपत्र विवरण संकलन र कार्ड वितरणको काम थालियो। राष्ट्रिय परिचयपत्रलाई सरकारले व्यक्तिगत परिचय प्रमाणीकरणको डिजिटल सोल्युसनका रूपमा विकास गर्यो। सुशासनको महत्वपूर्ण कडी हो, राष्ट्रिय परिचयपत्र। राष्ट्रिय परिचयपत्र लागू भएपछि राज्यबाट पाउनुपर्ने लाभ प्राप्त गर्ने वर्ग चिन्ने र अधिक सुविधा पाएकालाई कटौती गर्न सकिन्छ। अर्थात्, एउटा व्यक्तिले वार्षिक तोकेको संख्यामा सिलिन्डर (मानौं ३ वटा) किन्दा अनुदान पाउने व्यवस्था राष्ट्रिय परिचयपत्रको उचित सदुपयोगमार्फत सुनिश्चित गर्न सकिन्छ। सो संख्याभन्दा बढी सिलिन्डर किन्ने परिवार वा होटललाई परल मूल्यमा ग्यास बेच्न सकिन्छ। सरकारी कोटा र अन्य सुविधामा पनि यही तरिका अपनाउन सकिन्छ। आयल निगमको सुविधा एउटा उदाहरण मात्र हो। स्वास्थ्य, शिक्षा, अपराध नियन्त्रण, शान्ति सुरक्षा, अध्यागमन जस्ता क्षेत्रमा पनि राष्ट्रिय परिचयपत्रलाई समावेश गर्दा नेपालले पनि एक्काइसौं शताब्दीमा युग सुहाउँदो सेवा दिन सक्छ। राष्ट्रिय परिचयपत्रको एउटै कार्डमा नागरिकता, लाइसेन्स, फोटो सहितको मतदाता परिचय पत्र र जग्गाधनी पुर्जा हुने भएकाले यी परिचयपत्र बोकेर हिँड्ने झन्झट हुँदैन। एक जना व्यक्तिलाई उपलब्ध गराएको राष्ट्रिय परिचयपत्र नम्बर कहिल्यै दोहोरिँदैन। उसले प्राप्त गर्ने सबैखाले सुविधा सोही नम्बरमा समावेश हुन्छन्। विकास र समृद्धिको मुद्दालाई मूर्तरूप दिन सरकारले आफ्ना सबै अंगलाई चुस्त बनाउँदै प्रविधिमैत्री वातावरण तयार गर्न पनि राष्ट्रिय परिचयपत्रको व्यवस्था गरिएको थियो। सरकारको यही सोच हासिल गर्न हालसम्म १ करोड १८ लाख नेपालीको व्यक्तिगत विवरण संकलन भएको छ। पुस मसान्तसम्मको तथ्यांकअनुसार ४५ जिल्ला र ४ सय ६३ स्थानीय तहमा विवरण संकलन गर्ने अभियान सकिएको राष्ट्रिय परिचयपत्र तथा पञ्जीकरण विभागले जनाएको छ। विभागका अनुसार १५ लाख कार्ड छापिएको छ भने १ लाख ५० हजार कार्ड वितरण भइसकेको छ। यो कार्यमा हालसम्म कुल १३ अर्ब रुपैयाँ खर्च भइसकेको छ। राष्ट्रिय परिचयपत्रको उपादेयता नागरिकको विवरण संकलन गरेर वा कार्ड वितरण गरेर मात्र पूर्ण हुँदैन। वैयक्तिक विवरणलाई अन्तरप्रणालीगत आबद्धता नगरे कसले कति सुविधा पाइरहेको छ भन्ने सेवा प्रदायक (सरकार)लाई जानकारी रहँदैन। यद्यपि कार्यान्वयन चरणमा गएको करिब ५ वर्षको अवधिमा राष्ट्रिय परिचयपत्रमा हासिल उपलब्धि सरकारी कामको सबैभन्दा द्रुत गतिको हो। देशलाई डिजिटलाइजेसन गर्ने तथा सरकारी काम कारबाही डिजिटाइजेसन गर्ने मुख्य पूर्वाधार करिब सम्पन्न हुनै आँटेका बेला अहिले भने सरकार आफैंले कन्जुस्याइँ गरेको छ। मन्त्रिपरिषद्को २०८० वैशाख ५ गतेको निर्णयअनुसार नागरिकको विवरण प्रमाणीकरण एवं अन्तरप्रणाली आबद्धतासम्बन्धी कार्यविधि, २०७९ खारेज गरेर डिजिटाइजेसनको उल्टो बाटोमा हिँड्ने प्रयास गरेको छ। अर्थात् नागरिकको विवरण संकलन भइरहेका बेला विवरण रुजु गर्ने अनुमतिपत्र प्रदान गरिरहेकामा सो प्रक्रिया नै रद्द हुने गरी कार्यविधि खारेज गरेको छ। कार्यविधि खारेज भएसँगै राष्ट्रिय परिचयपत्र प्रणालीमा सरकारले जम्मा गरेको सवा करोड नेपालीको जैविक एवम् वैयक्तिक विवरणको तथ्यांकको उपयोगिताको प्रश्न उठेको छ। यी विवरणलाई सुशासनलगायत सार्वजनिक सेवा प्रवाहमा उपभोग कानुनी आधार सरकार आफैंले भत्काएको हो। सरकारले राष्ट्रिय परिचयपत्रको बहुआयामिक प्रभावको कुनै पनि वस्तुगत र यथार्थपरक आकलन नगरी आफैंले बनाएको कानुनी संरचना भत्काउनुलाई आत्मघाती कदम मानिएको छ। कानुनी आधार खारेज गर्दा सुशासन, आर्थिक समृद्धि आदि केवल नारा र भाषणमा नै सीमित हुने देखिएको छ। कार्यविधि आएसँगै सरकारी कामका लागि घण्टौंसम्म लामो लाईन र सेवाग्राहीले सरकारी कार्यालयको झ्यालझ्याल चहार्नुपर्ने बाध्यता अन्त्यको सुनिश्चितता सरकारले गरेको थियो। घरमै बसीबसी सार्वजनिक सेवाको लिन सकिने व्यवस्थाका लागि सरकार आफैं तगारो बनेको छ। कार्यविधि खारेजीको निर्णयले नेपाली जनताले चाहना गरेको वास्तविक रूपमा सुशासनयुक्त नेपालको परिकल्पनामा तुषारापात भएको जानकार बताउँछन्। यसबाट सुशासनलाई सरकार नारामै मात्र सिमित पार्ने प्रयत्नमा छ। जिल्ला प्रशासन कार्यालय काठमाडौंमा राष्ट्रिय परिचयपत्र बनाउने क्रममा तस्बिर खिचाउँदै सेवाग्राही । तस्बिर :राजकरण महतो उदीयमान राजनीतिक व्यक्तित्वमाथि प्रश्न उठाएर आफू मुताविक निर्णय गराउने खोज्नेका कारण डिजिटाइजेसनको आधार भत्किएको छ। किनभने इम्बोस्ड नम्बर प्लेट, स्मार्ट लाइसेन्स, राहदानी आदि विषयमा झमेला भइरहेकामा डेढ वर्ष पनि नबित्दै एकतिहाइभन्दा नागरिकको विवरण संकलन गरेर राष्ट्रिय परिचयपत्रमा हासिल भएको उपलब्धि चानचुने विषय होइन। राष्ट्रिय परिचयपत्रको कामलाई उपलब्धि मानेर प्रणालीको सदुपयोग गर्नुपर्नेमा भत्काउन खोजिएको छ। यसको प्रमुख कारण हो, आफ्नो स्वार्थ पूरा गर्न जस्तोसुकै बाटो अबलम्बन गर्ने व्यापारी, जनताप्रति उदासीन कर्मचारी तथा उच्च ओहोदामा रहेकाहरूका आसेपासे। यी र यस्तैहरूको प्रभावमा परेर तेस्रोपटक प्रधानमन्त्री भएका नेकपा माओवादी केन्द्रका अध्यक्ष पुष्पकमल दाहाल प्रचण्डले राज्यव्यवस्थामा सुशासन कायम गर्ने कानूनी आधारस्तम्भलाई भत्काएका हुन्। र, यो कामलाई उपलब्धि मानेर मन्तव्य दिँदै हिँडेका छन्। राष्ट्रिय परिचय व्यवस्थापन सूचना प्रणाली कार्यान्वयनको पहिलो चरण सम्पन्न भई दोस्रो चरणको कार्यान्वयन भइरहेको छ भने तेस्रो चरणको काम पनि ५० प्रतिशत सम्पन्न भएको छ। राष्ट्रिय परिचयपत्र तथा पञ्जीकरण विभागका अनुसार सेवा आबद्धताका लागि कानुनी पूर्वाधार तयार भइसकेको थियो भने प्राविधिक पूर्वाधार निर्माण हुन बाँकी नै थियो। भारतको सफल अभ्यास र नेपालको प्रयास राष्ट्रिय परिचय व्यवस्थापन सूचना प्रणालीमा सेवा आबद्धताको सफल अभ्यास भारतले गरिरहेको छ। त्यहाँ नेपालको राष्ट्रिय परिचयपत्र जस्तै आधार कार्ड अभ्यासमा छ। युनिक आइडेन्टिकेसन अथोरिटी अफ इन्डियाले सन् २००९ मा आधार कार्ड विकास गरी काम अघि बढाएको थियो। सन् २०१४ मा नरेन्द्र मोदी प्रधानमन्त्री भएपछि पनि कंग्रेस आईले सुरु गरेको कामले निरन्तरता पाएको थियो। आधार कार्यान्वयनलाई भारतले अझ सशक्त ढंगले अघि बढाएको छ भने यसलाई मोदीले सुशासन क्षेत्रमा हासिल गरेको नायकीय सफलताको कडी मानिएको छ। भारतले डेढ खर्ब भारु खर्च गरी हालसम्म १ अर्ब ३५ करोड नागरिकलाई आधारमा आबद्ध गरिसकेको छ। आधार विश्वको सबैभन्दा ठूलो वायोमेट्रिक परिचयपत्र प्रणाली हो।त्यहाँ आधार कार्ड पहिलोपल्ट सित्तैमा बनाउन सकिन्छ। त्यसपछि अन्य विवरण अद्यावधिक गर्न भारु ५० र बायोमेट्रिक विवरण अपडेट गर्न भारु १ सय शुल्क लाग्दछ। भारतले आधार प्रणालीमार्फत १० खर्ब भारु संकलन गरिसकेको छ। यस्तै सुविधा नपाएकालाई प्रदान गर्ने तथा धेरै पाएकालाई कटौती गर्ने सब्सिडि म्यानेजमेन्ट, जन धन योजना एवं सुशासनका अन्य क्षेत्रमा १०० खर्ब भारु बचत गरिसकेको बताइएको छ। भारतको अथेन्टिकेसन फ्रेमवर्कको अध्ययन गरेर नागरिकको विवरण प्रमाणीकरण एवं अन्तरप्रणाली आबद्धता सम्बन्धि कार्यविधि, २०७९ तयार पारिएको थियो। गृह मन्त्रालयले गत पुस १३ गतेको मन्त्रीस्तरीय निर्णयबाट कार्यविधि स्वीकृत गरी विभागलाई कार्यान्वयनका लागि पत्राचार गरेको थियो। कार्यविधिअनुसार प्रमाणीकरण सेवा प्रदायकको रूपमा कामकाज गर्न इच्छुक संस्थाहरूलाई आवेदन दिनका लागि गोरखापत्र राष्ट्रिय दैनिक पत्रिकामा मिति पुस २७ गते सार्वजनिक सूचना प्रकाशन गरिएकामा माघ ४ गते राष्ट्रिय परिचयपत्र तथा पञ्जीकरण विभागले इच्छुक संस्थाको आवेदन जाँचबुझ गरी प्रतिवेदन पेस गर्न समिति बनाएको थियो। सो समितिले माघ ९ गते पेश गरेको प्रतिवेदन अनुसार १० गते एक निजी कम्पनीलाई सेवा प्रदायकको इजाजतपत्र प्रदान गरिएको थियो। शुल्क कति लाग्ने ? कसले तिर्ने ? राष्ट्रिय परिचयपत्र तथा पञ्जीकरण नियमावली, २०७७ मा वैयक्तिक विवरणको पहुँचका लागि शुल्क तिर्नुपर्ने व्यवस्था छ। तर, यस्तो शुल्क सर्वसाधारणले तिर्नुपर्ने होइन। विवरण भर्दा वा अद्यावधिक गर्दा शुल्क नागरिकले तिर्नुपर्दैन तर यी विवरणमा पहुँच चाहनले सेवाप्रदायकले विभागलाई सामान्य शुल्क तिर्नुपर्ने हुन्छ। कुनै पनि सार्वजनिक वा निजी संस्थाले नागरिकको परिचय नम्बर, वैयक्तिक विवरण, जैविक विवरण, परिचयपत्र प्रमाणीकरण तथा अद्यावधिक विवरणमा पहुँच पाउन मात्र शुल्क आवश्यक पर्ने छ। जसअनुसार परिचय नम्बर वा वैयक्तिक विवरणको प्रमाणीकरणको सेवाबापत प्रतिव्यक्ति प्रतिपटकको दस्तुर ५ रुपैयाँ तोकिएको छ। जैविक विवरण वा परिचयपत्र प्रमाणीकरणको सेवाबापत प्रतिव्यक्ति प्रति पटकको दस्तुर १० रुपैयाँ पर्नेछ। यस्तै परिचय नम्बर, वैयक्तिक विवरण, वा परिचयपत्रको प्रमाणीकरण भई सम्बन्धित व्यक्तिको अन्य वैयक्तिक विवरणप्रदान गरेबापत प्रतिव्यक्ति दस्तुर २० रुपैयाँ तिर्नुपर्ने व्यवस्था २०७७ मै गरिएको हो। राष्ट्रिय परिचयपत्र प्रणाली र हालसम्म संकलित विवरण लगभग प्रयोगविहीन भएर बसेको छ। तर, कार्यविधिअनुसार काम हुने हो भने प्रक्रिया र काम डिजिटाइजेसनमा सहयोग पुग्छ भने राज्यले पनि राजस्व प्राप्त गर्नेछ। यस्तै व्यक्तिको विवरण रुजु गराउँदा सेवा प्रदायक (तेस्रो पक्ष, मानौंः बैंक) ले सस्तोमा गराउन पाउनेछन्। सरकारी निकायका लागि यस्तो सेवाका लागि शुल्क लाग्ने छैन। सेवा आबद्धता गर्न के चाहिन्छ ? ककसले प्रयोग गर्नेछन् व्यक्तिको विवरण ? विभिन्न निकायबीच अन्तरआबद्धता विकास गरे नागरिकले पाउने सेवा गुणस्तरीय हुनेछ। बैंकमा जाँदा छुट्टै ग्राहक पहिचान फारम भरिरहन आवश्यक पर्ने छैन। एउटा युनिक नम्बर प्रविष्ट गरेर व्यक्तिको विवरण एकैछिनमा प्राप्त गर्न सकिन्छ। यसर्थमा राष्ट्रिय परिचयपत्रलाई डिजिटाइजेसनको मूल खम्बा मानिएको हो। विभिन्न निकायबीच सेवा आवद्धतामार्फत डिजिटाइजेसन प्रबद्र्धन गर्न कानुनी र प्राविधिक संरचनाको आवश्यक पर्छ। राष्ट्रिय परिचय व्यवस्थापन सूचना प्रणालीमा आबद्ध हुने व्यक्ति तथा संस्थालाई तीनवटा समूहमा विभाजन गरिएको छ। जसअनुसार पहिलो हो, सरकारी। स्थानीय तह, वडा कार्यालय, प्रदेश सरकार मातहत रहेका सरकारी कार्यालयहरू तथा संघीय सरकार मातहतका सरकारी कार्यालयहरूको संख्या १० हजार रहने छन्।यस्तै निजीतर्फ ५० हजार कार्यालयले नागरिकको विवरणमा पहुँच पुर्याउने अनुमान गरिएको छ। यो समूहमा बैंक, वित्तीय संस्था एवं निजी क्षेत्रका अन्य संस्थाहरू रहन्छन्। उनीहरूले विवरणमा पहुँच लिन शुल्क लिनुपर्ने छ। तेस्रो हो, नागरिक स्तर। जसअनुसार एनआईडी एप प्रयोगकर्ता नेपाली नागरिकको संख्या १ करोड हुने अनुमान गरिएको छ।"
प्राकृतिक उपचारको नीतिगत नजर खोइ ?,"एउटा सरकारी अस्पताललाई दिने जति मात्रै जनशक्ति र बजेटको व्यवस्था नीतिगत रूपमा नै प्राकृतिक चिकित्सालयलाई गरे यसको सकारात्मक असर दीर्घकालसम्म पर्छ। उक्ति नै छ, नपरी थाहा हुँदैन वा नमरी स्वर्ग देखिँदैन। यस उक्ति म माथि नै लागू भयो। २८२९ वर्षकै उमेरमा ग्यास्टिक, अल्सर, पिनास, टन्सिल, डिप्रेसनलगायतका रोग झेल्नु पर्यो। यी रोग जटिल बनेर अन्तिम अवस्थामा पुगेपछि जीवनको मूल्य महसुस भयो। रोग ठीक पार्न नेपाल र भारतका सुविधासम्पन्न अस्पताल नचहारेको होइन। तर, बीसको उन्नाइस भएन। प्राकृतिक चिकित्सा र योगबाट ठीक हुन्छ कि भन्ने झिनो आस थियो। त्यसका लागि भारतको गोरखपुरस्थित आरोग्य मन्दिर प्राकृतिक चिकित्सा केन्द्रमा पुगें। तीन महिना उपचार गरें। तर, सञ्चो महसुस भएन। निराश हुँदै घर फर्किए। घरमै मरुँला भन्ने सोचेर फर्किएको थिए त्यो समय। केही दिनमा पोखरामा पनि यस्तै अस्पताल छ भन्ने सुनेर त्यहाँ पनि पुगें। बाँच्ने झिनो आसमा उपचार सुरु गरें। तीन महिनामा त पूरा ठीक भयो। भारतमा गरेको उपचारले शरीर सफा (सोधन) भएको रहेछ। पोखराकोले हिलिङ रिविल्ट भयो र नयाँ जीवन पाएँ। यो २०६० सालको कुरा हो। त्यहीं तीन वर्ष निस्वार्थ भोलेन्टियर सेवा गरें। त्यसपछि मैले त नयाँ जीवन पाएँ, अरूलाई किन नदिने ? भन्ने सोच आयो। विभिन्न स्रोत जुटाएर जन्मस्थान नवलपरासीको रजहरमा सामुदायिक प्राकृतिक चिकित्सालय स्थापना गर्ने निर्णय गरें। नाफाको जीवन समर्पण गर्ने अठोट गरें। र, यहाँबाट हालसम्म हजारौंले नयाँ जीवन पाएका छन्। उपचार पद्धतिमा प्राकृतिक चिकित्सा र योग नै ठीक हो भन्ने बुझेर फर्किएका छन्। कोरोना भाइरस संक्रमणको महामारीमा आठ सयभन्दा बढी संक्रमित यहाँ राखियो। जटिल अवस्थाका पनि थिए। सबैलाई ठीक पारेर पठाउने नेपालकै उदाहरणीय अस्पताल रजहर बन्यो। प्राकृतिक चिकित्सा र योगबाटै यो सम्भव भएको थियो। यति हुँदाहुँदै पनि सीमित स्रोत, निश्चित जनशक्ति र न्यून शुल्कबाटै अहिले पनि प्राकृतिक चिकित्सालय टिकाउनु परेको छ। अन्य उपचार विधिबाट ठीक नभएका धेरै जनाले पुनः जीवन यहीं पाएका छन्। तर, सर्जरीबाहेक सबै रोग निको पार्न सकिने प्राकृतिक चिकित्सालाई दिगो रूपमा टिकाउन यतिले सम्भव छैन। नीति तथा कार्यक्रममा समावेश गरी बजेट व्यवस्था मुख्य कुरा हो। यसमा सरकार समुदाय र व्यक्तिको साझा संकल्प आवश्यक छ। छिनमै दुखाइ कम गर्ने औषधि दिएर रोगीलाई निश्चित समय आराम दिने एलोपेथिक अस्पताल अहिले चोकचोकमा खुलेका छन्। सरकारी अस्पताल जिल्लाजिल्लामा छन्। तर, रोगीको संख्या घटेको छैन। जुन अस्पाताल पुगे पनि भीड उति नै छ। आज आराम भएकाहरू भोलि रोग बल्झिएर जटिल अवस्थामा पुग्दैछन्पुगेका छन्। सरकारले जटिल रोगको उपचारमा छुट साथै सुविधा दिने निर्णय बजेट र नीतिमा नै गरिरहेको छ। तर, अब नागरिकलाई स्वास्थ्य राख्नको लागि यो विकल्प दिगो होइन। सरकारले क्षणिक समय ठीक पार्ने उपचार नभई रोगलाई जरैदेखि उखेल्ने प्राकृतिक चिकित्सा र योगमा लगानी गर्न कञ्जुस्याइँ गर्नु हुँदैन। एउटा सरकारी अस्पताललाई दिने जति मात्रै जनशक्ति र बजेटको व्यवस्था नीतिगत रूपमा नै प्राकृतिक चिकित्सालयलाई गरे यसको सकारात्मक असर दीर्घकालसम्म पर्छ। मुलुकभरिबाट उपचारमा आउने आम नागरिकमा पर्छ। नागरिकहरू बारम्बार बिरामी बन्नुभन्दा एकैपटक नबल्झिने गरी ठीक हुने बनाउनु सरकारको कर्तव्य पनि हो। किनकि नागरिकलाई स्वास्थ्यको अधिकार संविधानले नै दिएको छ। दिगो स्वास्थ्य सेवाको व्यवस्था गर्नु सरकारको दायित्व हो। प्राकृतिक उपचारले रोगी निरोगी, निरोगी दीर्घजीवी हुन्छ। स्वास्थ्य नागरिक बनाउन सके हरेक क्षेत्र सबल बन्छ। नागरिक मानसिक रूपमा स्वस्थ रहे उसले गर्ने काम र दिने सेवामा गुणस्तर कायम हुन्छ। सकारात्मक सोचको विकास हुन्छ। त्यसैले स्वस्थ्य नागरिक उत्पादन गर्न सरकारले प्राकृतिक चिकित्सा र योगका अस्पतालहरूको विकासमा किन ध्यान नदिने ? मानव शरीर पञ्चतत्त्वबाट बनेको छ। प्राकृतिक उपचार र योगले नै यो शरीरलाई स्वस्थ र सबल राख्दछ । आहारा नै औषधि र औषधि नै आहार यसको मूल सिद्धान्त हो। कुनै पनि उपचार पद्धतिमा प्रिभेन्टिभ उपचार गर्ने सिद्धान्त अभ्यासमा छैनन्। तर, प्राकृतिक चिकित्सा र योग यस्तो विधा हो जस्मा प्रतिरक्षात्मक, उपचारात्मक र निदानात्मक तीनवटै आयाममा उपचार गर्ने सिद्धान्त उपयोग हुन्छ। स्वास्थ्य पर्यटनको अवधारणालाई व्यवहारमा ल्याउन सकिएमा मुलुकले नै लाभ पाउन सक्थ्यो। स्वस्थ्य नागरिक भएमा मात्र मुलुक सबल हुन्छ। दैनिक करोडौं रुपैयाँ औषधि खरिदमा बाहिरिने क्रम रोक्न सकिन्छ। भारतका झन्डै २२ प्रान्तमा नेचुरोपेथी मेडिकल कलेज सञ्चालन छन्। तर, नेपालमा नेचुरोपेथी मेडिकल कलेजको व्यवस्था छैन। अध्ययन गर्न अन्य मुलुक जानुपर्दा विद्यार्थीले धेरै दुःख भोगिरहेका छन्। त्यसैले अहिलेको मूल आवश्यकता भनेकै प्राकृतिक चिकित्सा र योग अस्पतालको विकासमा सरकारको साथ हो। हामीले शिक्षण अस्पताल सञ्चालनमा ल्याउने सोचेमा छौं। सर्जरीबाहेक जटिल भनिएका रोगका बिरामीलाई पनि बचाउन सकिन्छ। हामी सरकारसँग सहकार्य चाहन्छौं। बजेट र नीति निर्माणमा यो प्राथमिकतामा परोस् । स्वास्थ्य नै धन हो। जीवन रहे न जगत् रहन्छ । (सापकोटा, सामुदायिक प्राकृतिक चिकित्सालय रजहर नवलपरासीका व्यवस्थापक हुन्।)"
लागूऔषधसहित युवक पक्राउ,"ढल्केवर(धनुषा) : धनुषामा लागूऔषधसहित एक जनालाई प्रहरीले पक्राउ गरेको छ। पक्राउ पर्नेमा धनुषाको गणेशमान चारनाथ नगरपालिका१ बस्ने २४ वर्षीय अजय कुसैत यादव रहेको प्रहरीले जनाएको छ। आफ्नै घरमा लागूऔषध बिक्री वितरण गर्दै आएको सूचनाका आधारमा इलाका प्रहरी कार्यालय ढल्केवरबाट खटिएको प्रहरी टोलीले यादवलाई उनको घरबाट लागूऔषधसहित पक्राउ गरेको हो। उनको घर खानतलासी गर्दा एक्सिप्लोन १०० एमएल लेखिएको ७३ बोतल, नाइट्राभेट१० लेखिएको ११ पत्तामा १५४ वटा ट्याब्लेट, स्पासोम प्रोक्सिभोन प्लस लेखिएको ९ पत्तामा ६४ क्याप्सुल, स्याम्पेक्स लेखिएको ४ पत्तामा ३२ वटा क्याप्सुल बरामद भएको धनुषाका प्रहरी प्रवक्ता प्रहरी नायव उपरीक्षक वेदप्रसाद गौतमले जानकारी दिए। प्रतिबन्धित लागूऔषधसहित पक्राउ परेका यादवलाई लागूऔषध मुद्दामा १० दिनको म्याद थप भई अनुसन्धान भइरहेको प्रहरी नायव उपरीक्षक गौतमले जनाए।"
मंगलबार देशका यी स्थानमा हुने छ वर्षा,काठमाडौं : मंगलबार देशका पहाडी भूभागमा आंशिकदेखि सामान्यतया बदली रही बाँकी भूभागमा आंशिक बदलीदेखि मौसम सामान्यतया सफा रहने छ। मौसम पूर्वानुमान महाशाखाका अनुसार देशका पहाडी भूभागका थोरै स्थानहरूमा मेघ गर्जनचट्याङसहित हल्काक्षणिक वर्षाको सम्भावना रहेको छ। मंगलबार राति देशभर आंशिक बदलीदेखि मौसम सामान्यतया सफा रहने छ।
"नुवाकोटमा बजार अनुगमन, अखाद्य वस्तु नष्ट","नुवाकोट : नुवाकोटको ककनी गाउँपालिकामा रहेका ४० वटा पसलमा अनुगमन गरिएको छ। जिल्ला प्रशासन कार्यालय नुवाकोटले गाउँपालिकाको विभिन्न क्षेत्रमा अनुगमन गरेको हो। गाउँपालिकाको एउटा सुन चाँदी पसल र २१ वटा खाद्यान्न सप्लायर्स स्टोर्स, किराना पसल, ११ वटा होटल, रेष्टुरेण्ट, तीनवटा मासु पसल र चार वटा अन्य पसलमा अनुगमन गरिएको अनुगमन टोलीका संयोजक तथा सहायक प्रमुख जिल्ला अधिकारी वेदनिधि अधिकारीले जानकारी दिए। अनुगमनका क्रममा व्यवसाय दर्ता नवीकरण, मूल्य सूची, नापतौल, खाद्यवस्तु उत्पादनको मिति, म्याद समाप्त मिति, खरिद बिल र बिक्री बिलको निरीक्षण गरिएको अनुगमनमा सहभागी घरेलु तथा साना उद्योग कार्यालय नुवाकोटका प्रमुख रामप्रसाद भुषालले बताए। निरीक्षणका क्रममा देखिएका कमजोरी तत्काल हटाउन निर्देशन दिँदै केही व्यवसायीलाई आवश्यक कागजातसहित जिल्ला प्रशासन कार्यालयमा उपस्थित हुन निर्देशन दिइएको उनले बताए। उनका अनुसार सात वटा पसल अनुगमन गर्दा विभिन्न किसिमका १८ हजार तीन सय ५० रुपैयाँ बराबरको म्याद गुज्रेका विभिन्न सामग्रीहरू बरामद गरी नष्ट गरिएको छ।"
तनहुँमा दुई बस ठोकिँदा १३ यात्रु घाइते,"तनहुँ : पृथ्वी राजमार्गस्थित तनहुँको म्याग्दे गाउँपालिका२, माथिल्लो गुणादीमा दुईवटा ठोक्किदा १३ जना यात्रु घाइते भएका छन्। सोमबार दिउँसो पौने ३ बजे दमौलीबाट पोखरातर्फ आउँदै गरेको ग १ ख ३८२३ नम्बरको बस र पोखराबाट दमौलीतर्फ जाँदै गरेको ना ५ ख २११३ नम्बरको बस ठोकिँएका थिए। दुर्घटनामा दुवै बसमा सवार यात्रुहरु घाइते भएको जिल्ला प्रहरी कार्यालय तनहुँका प्रहरी नायब उपरीक्षक मोहनबहादुर खाँडले जानकारी दिए। उनका अनुसार दुर्घटनामा परी कास्की अन्नपुर्ण गाउँपालिका १, बस्ने १९ वर्षीया इल्का लिम्बु, पोखरा महानगरपालिका३ की ४३ वर्षीया श्याममाया मग्राती, वडा नम्बर २ बस्ने अभिषेक सुनार, २२ वर्षीया पूजा सुनार, उनका १८ महिने छोरा अग्नि सुनार घाइते भएका छन्। त्यस्तै, शुक्लागण्डकी ९४ दुलेगौँडाका ४० वर्षीय बलबहादुर गर्बुजा, व्यास५ पतेनीकी ६३ वर्षीया हिरा विक, सोही ठाउँका ६६ वर्षीय त्रिलाल विक, वडा नं १३ की ४५ वर्षीया रुपा रम्तेल, ४० वर्षीय यमबहादुर रम्तेल, म्याग्दे४ थर्पुकी ५४ वर्षीया शारदा कुमाल, छाङ बस्ने ७५ वर्षीया सुकुन्धरा नेपाली, गोरखा पालुङटार२ की २२ वर्षीया सविना मिया दुर्घटनामा परी घाइते भएका हुन्। अग्नि सुनारको अवस्था मध्यम रहेकाले पोखरास्थित मणिपाल शिक्षण अस्पताल लगिएको छ। अन्यको दमौलीस्थित जिल्ला अस्पताल दमौली र रत्नहरि अस्पतालमा उपचार भइरहेको प्रहरीले जनाएको छ। दुर्घटनाबारे अनुसन्धान भइरहेको प्रहरीले बताएको छ।"
मुसहरलाई लालपुर्जा वितरण,"जनकपुरधाम : चन्द्रनगरका मुसहर समुदायलाई बसोबास गर्दै आएको स्थानको जग्गाधनी दर्ता प्रमाणपत्र (लालपुर्जा) वितरण गरिएको छ। सर्लाहीमा पहिलो पटक नापी कार्यालय सर्लाहीले लालपुर्जा वितरण गरेको हो। नापी कार्यालय मलंगवाले पहिलो पटक चन्द्रनगर गाउँपालिका४ स्थित गढाटोलमा लालपुर्जा वितरण गरेको गाउँपालिकाले जनाएको छ। सोमबार बिहान दलित बस्तीमा ४५ जना घरपरिवारलाई लालपुर्जा वितरण गरेको छ। चन्द्रनगर गाउँपालिका अध्यक्ष राजकुमार महतोको पहलमा पुस्तौदेखि जोत भोग गरिरहेको गाउँ ब्लकको जग्गाको लालपुर्जा सम्बन्धित व्यक्तिलाई हस्तान्तरण गरिएको हो। लापुर्जा बुझ्दै स्थानीय नागेन्द्र महराले आफूहरूको पुर्खाले वर्षौदेखि जोगभोग गर्दै आएको जग्गाको जग्गाधनी दर्ता प्रमाण पुर्जा पाउनु सौभाग्य भएको बताए। उनले भने, मेरो बुवाको समयमा लालपुर्जा थिएन, बुवाले धेरै दुःख गर्नुभयो, तर जग्गाधनी दर्ता प्रमाण पुर्जा प्राप्त गर्न सक्नु भएन, तर अब अहिले आएर जग्गाधनी दर्ता प्रमाण पुर्जा पाएका छौं। स्वभाविक हामी अब जग्गाधनी भएका छौं। अर्का स्थानीय माझी मुसहरले तीन पुस्तासम्म पनि जग्गाधनी दर्ता प्रमाण पत्र पाउँदा स्नेह थपिएको बताए। चन्द्रनगर ४ बस्ने संझा देवी माझीले वर्षौदेखि जग्गाविहीन भएर बस्न बाध्यताको पिडा बल्ल समाप्त भएकोमा खुशी व्यक्त गरिन्। गाउँ ब्लकको जग्गामा आफूहरूको जोतभोग तथा उपभोगको जग्गा आफ्नो नाममा आएपछि खुशीको सीमा नरहेको बताइन्। विगत १५ वर्षसम्मको गाउँ ब्लकको जग्गाहरू नापी भए पनि जग्गाधनी दर्ता प्रमाण पुर्जा जारी हुन सकेको थिएन। वर्ष दिन नहुँदै नयाँ स्थानीय सरकार आएपछि चन्द्रनगर गाउँपालिकाको पहलमा सर्लाहीमा पहिलो पटक गाउँपालिकामै जग्गाधनी दर्ता प्रमाण पुर्जा वितरण भएको नापी कार्यालय सर्लाहीका प्रमुख संजय मनान्धरले बताए। नापी कार्यालयमा गाउँपालिका अध्यक्ष महतोले सर्लाहीको २० वटै पालिकाहरूमध्ये पहिलो भूमिहीनलाई जग्गाधनी प्रमाणपत्र वितरण गरेको बताए। गाउँपालिका अध्यक्ष महतोले गाउँ ब्लकको लालपुर्जा वितरण हुनु भनेको चन्द्रनगरको लागि शुभ सन्देश भएको बताए। राष्ट्रिय भूमि आयोग अन्तर्गत चन्द्रनगरमा लगत संकलन भइसकेको हुँदा आवश्यक प्रकृया पुर्याई भूमिहीन, दलित, सुकुम्वासीलाई जग्गाधनी दर्ता प्रमाण पुर्जा वितरण गरिने गाउँपालिका अध्यक्ष महतोले बताए।"
"फ्लाई दुबईको विमान गन्तव्यतिर, प्राधिकरणका प्रवक्ता भन्छन् इन्जिनमा सामान्य समस्या देखिएको थियो","काठमाडौं : संस्कृति, पर्यटन तथा नागरिक उड्डयन मन्त्री सुदन किरातीले फ्लाई दुबईको विमान गन्तव्यतिर उडेको जानकारी दिएका छन्। त्रिभुवन अन्तर्राष्ट्रिय विमानस्थलबाट टेकअफ गर्ने बेला अस्वभाविक आवाज आएपछि विमानस्थलले फोर्स ल्यान्डिङको तयारी गरेको थियो। विमानमा आवाज आएको र आगो लागेको देखेको प्रत्यक्षदर्शीहरूले बताएका छन्। मन्त्री किरातीले फ्लाई दुबईको विमान सुरक्षित गन्तव्यतिर हिँडेको कोही चिन्ता लिन नपर्ने जानकारी दिएका छन्। विमानमा १६३ जना यात्रु सवार छन्। नागरिक उड्डयन प्राधिकरणका प्रवक्ता जगननाथ निरौलाले पनि विमान गन्तव्यतिर गएको जानकारी दिए। उनले विमानको इन्जिनमा सामान्य समस्या देखिएको बताए। 'कहिलेकाहीँ इन्जिनमा सामान्य समस्या देखिन्छ। त्यो नेपालको आकाशमा होल्ड गर्ने बेला नै समाधान भएको जानकारी पाएका छौं। विमान गन्तव्यतिर गएको छ,' उनले अन्नपूर्णसँग भने।"
उड्नेवित्तिकै अस्वभाविक आवाज आएपछि फ्लाई दुबईको विमान फोर्स ल्याण्डिङ गर्दै,काठमाडौं : काठमाडौंबाट दुबई जान लागेको फ्लाई दुबईको विमान अवतरणको तयारी गरिएको छ। उड्नेवित्तिकै अस्वभाविक आवाज आएपछि विमानलाई पुनः अवतरण गराउन लागिएको हो। काठमाडौं आउन लागेका आन्तरिक र अन्तर्राष्ट्रिय उडान भने डाइभर्ड गरिएको विमानस्थल स्रोतले जनाएको छ। तस्बिर : सुनिता डंगोल
भिडियो कल गर्दै ठगी,"काठमाडौं : गत चैतको दोस्रोसाता पूर्वकृषिमन्त्री अब्दुल खान उजुरी लिएर साइबर ब्युरो पुगे। अपरिचित नम्बरबाट ह्वाट्सअपमा आएको भिडियो कल उठाउँदा उनी भारतीय गिरोहको सेक्स ट्र्यापमा परेका थिए। पूर्वमन्त्री खानले एक अपरिचित महिलासँग गरेको भिडियो कुराकानी सामाजिक सञ्जालको प्राइभेट ग्रुपमा सार्वजनिक भएको थियो। अनुसन्धान गरिरहेको प्रहरीका अनुसार पूजा अग्रवाल नामक आईडीबाट पूर्वमन्त्री खानलाई म्यासेज आएको थियो। कुराकानीकै क्रममा उक्त महिलाले पूर्वमन्त्री खानसँग अश्लील हर्कत गरेकी थिइन्। यही भिडियोलाई देखाउँदै उक्त महिलाले ३ लाख माग गरी पूर्वमन्त्री खानलाई ब्ल्याकमेल गरेकी थिइन्। रकम प्राप्त नभएपछि उक्त भिडियो सामाजिक सञ्जालमा सार्वजनिक भएको थियो। न्युरोडका एक चर्चित व्यापारी जो केही समयदेखि घरमा असामान्य व्यवहार देखाउन थाले। डराउने, तर्सिने र एक्लै बस्न थालेपछि उनलाई परिवारका सदस्यले सोधीखोजी गर्न थाले। ६३ वर्षीया ती व्यापारी ह्वाट्सअप गुप्रको आक्रमणमा परेका रहेछन्। उनका नाती उजुरी लिएर नेपाल प्रहरीको साइबर ब्युरो पुगे। ब्युरोका अनुसार केही महिना अघि ती व्यापारीको अकाउन्ट भएको सामाजिक सञ्जालमा युवतीले म्यासेज पठाइन्। कुराकानीकै क्रममा व्यापारीको फोटो जोडेर युवतीले अश्लील भिडियो पठाइन्। व्यापारीसँग ३ लाख भारतीय रकम माग गरिन्। पैसा नपठाए भिडियो सार्वजनीक गर्ने भन्दै धम्की दिइन्। व्यापारीले २ लाख भारतीय रकम पठाए। पैसा माग्ने क्रम रोकिएन्। पुनः १० लाख पठाउने भन्दै बार्गेनिङ गर्न थाले। यसपछि भने ती व्यापारी नातिको सहयोगमा साइबर ब्युरो पुगेका थिए। साइबर ब्युरोका प्रहरी अधिकारीका अनुसार यसरी ठगिनेमा व्यापारी, डाक्टर, पत्रकारदेखि इन्जिनियर, सहसचिव सँगै संस्थानका कर्मचारीलगायत छन्। नजानेका भन्दा जानेका र पढेका व्यक्तिहरू पनि फिसिङ आक्रमणमा परिरहेका हुन्छन्। प्रहरी अधिकारी भन्छन्, सुन्दर युवतीको फोटो देख्नासाथ कुराकानी गरिरहने र चिट्ठा पर्यो भन्नासाथ विश्वास गरेर प्रलोभनमा पर्दा यस्ता गिरोहले सजिलै ठगी गर्छन्। ठगिनेमा व्यापारी, डाक्टरदेखि इन्जिनियर र सहसचिवसम्म गिरोहहरूको टार्गेटमा व्यक्तिहरूको आर्थिक कारोबार हुने साइट तथा एप चालु आवको ९ महिनामा ५,४९४ उजुरी आर्थिक कारोबार गरिने एपहरू मोबाइलमा नचलाउन सुझाव प्रहरीका अनुसार केही महिनाअघि चर्चित पत्रकार पनि यस्तै समस्यामा परेका थिए। मिस इन्डियामा सहभागी भएकी हुँ भन्दै एक युवतीले ती पत्रकारसँग कुराकानी गरेकी थिइन्। ती युवतीसँग भर्चुअल प्रेममा परेका पत्रकार युवतीले नेपाल आउँदैछु, खर्चको लागी पैसा पठाउ भन्दै उनको फोटोसहितको भिडियो पठाएपछि तर्सिएका थिए। कीर्तिपुरका एक व्यापारीले सामाजिक सञ्जालमा आएको लिंक खोलेर हेर्दा एकै रातमा आफ्नो बैंक अकाउन्टमा भएको ४ लाख गुमाए। प्रहरीका अनुसार उक्त लिंकले मोबाइलमा भएको सबै व्यक्तिगत विवरण, बंैकको पासवर्डमा समेत पहुँच पुर्याएर रकम ट्रान्सफर भएको थियो। यी त केही उदाहरण हुन्। पछिल्लो समय व्यक्तिको व्यक्तिगत विवरणसम्म अपराधीले पहुँच पुर्याएर आर्थिक ठगी गर्ने घटना बढिरहेका छन्। जसमा व्यक्तिको फोन नम्बर, सोसल मिडियाका आईडी, जिमेललगायतका माध्यमबाट उसको आर्थिक कारोबार रहेको बैंकसम्म पहँुच पुर्याउने गर्छ। यसका साथै ह्वाटसअपमा आएको भिडियो कल उठाउँदा वा अन्जान व्यक्तिसँग कुराकानी गर्दा ठगीनेको संख्या निकै बढेको छ। साइबर ब्युरोले दिएको तथ्याकंअनुसार आव ७७७८ मा ३९०६ साइबर क्राइमसम्बन्धी घटनाका निवेदन दर्ता भएको थियो। ७८७९ मा ४६८६ साइबर क्राइमकासम्बन्धी निवेदन दर्ता भए। ७९ ८० को ९ महिनामा ५४९४ वटा निवेदन दर्ता भए। सामाजिक सञ्जालमा आएको लिंक खोल्दा तथा भिडियो कल उठाउँदा ठगिने नेपालीहरूको संख्या बढ्न थाले पनि नेपाल प्रहरीको साइबर ब्युरोले सार्वजनिक सूचना जारी गरेको छ। ब्युरोका प्रवक्ता पशुपतिकुमार रायका अनुसार साइबर आक्रमणको यो तरिकालाई फिसिङ भनिन्छ। फिसिङ आक्रमणमा सहभागी गिरोहले व्यक्ति तथा संस्था लगायतका निकायहरूको लगइन विवरण, क्रेडिटकार्ड नम्बरहरू तथा व्यक्तिगत पहिचानमूलक जानकारीहरूमा पहुँच पुर्याउने गर्छन्। यस्ता गिरोहहरूको टार्गेटमा व्यक्तिहरूको आर्थिक कारोबार हुने साइट तथा एपहरू पर्छन्। ब्युरो प्रवक्ता राय भन्छन्, अनावश्यक प्रलोभनमा नपर्नुहोस्। अन्जान व्यक्तिलाई व्यक्तिगत विवरण नदिनुहोस्। आर्थिक कारोवार गरिने एपहरू सकभर मोबाइलमा नचलाउनुहोस्। कम्प्युटर वा ल्यापटप प्रयोग गर्दा ठगीने जोखिम कम हुन्छ। नचिनेको व्यक्तिसँग भिडियोमा कुराकानी नगर्नुहोस्।"
पश्चिमी र स्थानीय वायुको प्रभाव : कस्तो छ मौसम ?,काठमाडौं : नेपालमा पश्चिमी वायु र स्थानीय वायुको प्रभाव रहेको छ। जल तथा मौसम विज्ञान विभागका अनुसार सोमबार दिउँसो देशभर आंशिकदेखि सामान्यतया बदली रहने छ। मौसम पूर्वानुमान महाशाखाले जारी गरेको बुलेटिनमा देशका केही स्थानहरुमा मेघ गर्जनचट्याङ्गसहित हल्का वर्षाको सम्भावना रहेको छ। तराईका थोरै स्थानहरूमा हावाहुरीको सम्भावना रहेको छ। अहिले काठमाडौं उपत्यकालगायत देशका विभिन्न क्षेत्रमा बर्षा भइरहेको छ। राती पहाडी भूभागका थोरै स्थानहरुमा मेघ गर्जनचट्याङ्गसहित हल्का वर्षाको सम्भावना रहेको बुलेटिनमा उल्लेख छ। मंगलबार पनि देशका थोरै स्थानहरुमा मेघ गर्जनचट्याङ्गसहित हल्का वर्षाको सम्भावना रहेको छ। तराईका थोरै स्थानहरूमा हावाहुरीको सम्भावना रहेको छ। बुधबार देशभर आंशिक देखि सामान्यतया बदली रही पहाडी भूभागका थोरै स्थानहरुमा मेघ गर्जनचट्याङ्गसहित क्षणिक वर्षाको सम्भावना रहेको छ। तराईका थोरै स्थानहरूमा हावाहुरीको सम्भावना रहेको बुलेटिनमा उल्लेख छ।
क्रिकेट मैदान मर्मत गर्न श्रमदान,"झापा : भद्रपुरस्थित मेची बहुमुखी क्याम्पसको क्रिकेट मैदान मर्मतका लागि सोमबारदेखि श्रमदान सुरु गरिएको छ। भद्रपुर क्रिकेट संघको नेतृत्वमा क्रिकेट खेल मैदान मर्मत सम्भारका लागि सुरु गरिएको श्रमदानमा पहिलो दिन स्वतःस्फूर्त रूपमा करिब १५० जनाभन्दा बढीले श्रमदान गरेका हुन्। विगत लामो समयदेखि संरक्षणको पखाईमा रहेको क्रिकेट खेल मैदान काँसघारीमा परिणत भएको थियो। भद्रपुरका युवा उद्यमी आदित्य पराजुलीको नेतृत्वमा क्रिकेट संघ गठन भएपछि क्रिकेट खेल मैदानको पुनः मर्मत सम्भार सुरु गरिएको हो। खेल मैदानलाई हाल काँसको झार काटेको, आगो लगाइएको, ट्याक्टरले जोतिएको छ भने श्रमदानमार्फत अहिले झार हटाउने कार्य भइरहेको भद्रपुर क्रिकेट संघका अध्यक्ष पराजुलीले जानकारी दिए। प्रहरी, भद्रपुर क्रिकेट क्लब सल्लाहकार, संरक्षक, कार्यसमिति, क्लबमा आबद्ध खेलाडी, मेची क्याम्पसका विद्यार्थीहरूको सहभागिता रहेको थियो। श्रमदान कार्यक्रम प्रत्येक दिन बिहान ७ बजेदेखि सुरु हुने भएकोले सम्पूर्ण खेल प्रेमीलाई सो कार्यक्रममा सहभागी भइदिन संघले आह्वान समेत गरेको संघका सचिव शिबु बुढाथोकीले जानकारी दिए। २०६५ जेठ २१ गतेदेखि २०९० जेठ २० गतेसम्मका लागि नेपाल क्रिकेट संघ र मेची बहुमुखी क्याम्पसबीच मेची क्याम्पस क्रिकेट मैदान सञ्चालनको लागि दुई पक्षीय सम्झौता भएको थियो। तत्कालीन नेपाल क्रिकेट संघ क्यानका केन्द्रीय सदस्य छत्रप्रसाद अधिकारी र तत्कालीन क्याम्पस प्रमुख टीका प्याकुरेलबीच सो सम्झौता भएको बताइएको छ। सम्झौता पश्चात् क्यानको लगानीमा पिच र खेल मैदान निर्माण गरेको थियो। २०६७ फागुनमा सोही मैदानमा बिनेश बर्मा स्मृति राष्ट्रिय क्रिकेट प्रतियोगिता सञ्चालन गरिएको थियो। झन्डै १५ वर्ष अघि क्यानसँग सम्झौता भएर लाखौँ खर्च पछि पिच निर्माण भएको थियो। तर क्यानमा आएको विवादले थप रकम निकासा नहुँदा खेल मैदान निर्माण तीव्र पाएन, संघका अध्यक्ष पराजुलीले भने, यसलाई मर्मत सम्भार गरी देशकै उत्कृष्ट खेल मैदान निर्माण गर्ने र निकट भविष्यमै अन्तर्राष्ट्रिय स्तरको क्रिकेट खेल आयोजना गराउने लक्ष्य बोकेका छौँ। संघलाई जिल्ला प्रशासन कार्यालय झापामा दर्ता गरेर मेची क्याम्पससँग पुनः औपचारिक सम्झौता गर्नेछौँ, संघका सल्लाहकार गौरव सुब्बा मनोजले भने, अहिले मौखिक सहमतिमा काम अघि बढाएका छौँ, क्यानसँग थप कुराकानी भएको छैन, बजेटका लागि तीनै तहका सरकारसँग माग गर्नेछौँ। क्याम्पसको क्रिकेट मैदान तयार भएपछि देशकै उत्कृष्ट बन्ने उनको भनाइ छ।"
प्रदूषणको असर सबै उमेर समूहलाई उत्ति नै,"काठमाडौं : गत साता सार्वजनिक भएको एक अध्ययनले भन्छ, वायु प्रदूषणले कुनै पनि उमेर समूहका मानिसलाई असर गर्छ। लन्डनको इम्पेरियल कलेजस्थित वातावरण अनुसन्धान समूहले गरेको अध्ययनले सबै समूहलाई प्रदूषणले असर गर्ने दाबी गरेको छ। इम्प्याक्ट अफ एयर पोलुसन अक्रस द लाइभ कोर्ष(इभिडेन्स हाइलाइट नोट नाम दिइएको रिसर्चमा यस्तो जनाइएको हो। उक्त अध्ययनका अनुसार विश्व स्वाथ्य संगठन (डब्लूएचओ) ले पनि प्रदूषणलाई विश्वव्यापी स्वाथ्य आपतकालीन मानिएको बताएको छ। त्यसैगरी, मानिसको जीवनका प्रत्येक चरणमा प्रदूषणको हानी गर्ने प्रमाणित भइसकेको जनाएको छ। वायु प्रदूषणको असर मानिसले प्रत्येकपटक श्वास लिँदा पर्ने र त्यसको असर जिन्दगीभर रहने प्रतिवेदनमा उल्लेख गरिएको छ। विभिन्न अध्ययनहरूले प्रदूषणको असर गर्भावस्थादेखि नै सुरु हुने देखाएको छ। जन्मिने शिशुहरूमा समेत समस्या देखिएको छ भने विद्यालय जाने बालबालिकामा फोक्सोको विकास ढिला हुने, दमको लक्षणहरू बिग्रँदै जाने, मानसिक स्वास्थ्य बिग्रिने समस्या देखिएको छ। उक्त अध्ययनका अनुसार नयाँ अनुसन्धानहरूले वायु प्रदूषण र मस्तिष्क स्वास्थ्यमा, मानसिक स्वास्थ्य लगायतका डिमेन्सियाका समस्या प्रदूषणसँग जोडिएको जनाएको छ। भ्रुणको विकासमा समस्या, कम तौलको जन्मिने, समय अगाडि नै जन्मिने, गर्भखेर जाने, मृत्युदर बढ्ने समस्या गर्भवस्थाको समयमा देखिएको छ। त्यसैगरी किशोरावस्थासम्म पुग्दा फोक्सोको वृद्धिविकासमा समस्या, दम, उच्च रक्तचाप, मानसिक समस्या र बिरामीपना, संज्ञात्मक क्षमता, हाइपर एक्टिभिटी (अति सक्रियता) लगायतका समस्या रहेको उल्लेख छ। त्यसैगरी वयस्कसम्म पुग्दा मानिसको चाँडै मृत्यु हुने, मुटुमा समस्या हुने, स्ट्रोक हुने, मस्तिष्क तथा मानसिक समस्या हुने, श्वासप्रश्वासमा समस्या हुने पनि उल्लेख छ। त्यसैले वायु प्रदूषण नियन्त्रणका लागि काम गर्नुपर्ने र सचेत हुन पनि सुझाएको छ। अन्तर्राष्ट्रिय एकीकृत पर्वतीय विकास केन्द्र (इसिमोड) का महानिर्देशक पेमा ग्याम्छोले पृथ्वी दिवसको सन्दर्भ पारेर प्रदूषणको विषयमा महत्वपूर्ण सन्देश प्रवाह गरेका छन्। गत साता काठमाडौंको वायुको गुणस्तर डब्लूएचओले तोकेको भन्दा दशौं गुणा बढी खराब रहेको जनाएका छन। हिन्दु कुश हिमालय क्षेत्रमा वायुप्रदूषण रोक्नका लागि तुरुन्त कदम चाल्नुपर्ने समय आएको बताएका छन्। हालको अवस्था मानव तथा वातावरणीय स्वास्थ्यलाई गम्भीर समस्या पार्ने खालको भएकाले सरकार, सरोकारवाला निकायहरूलाई तदारुकता देखाउन सुझाएका छन्। यस क्षेत्रमा पर्ने प्रत्येक ठाउँमा प्रदूषणको असर परेको उनले जनाएका छन्। भूजलवायु परिस्थितिले क्लाक कार्बनजस्ता प्रदूषणलाई लामो दूरीसम्म लैजान सक्ने उल्लेख गरेका छन्। सहरी भूभागबाट निस्किएको सवारी तथा अन्य किसिमाका उत्सर्जनले दुर्गमका किसानहरूलाई समेत असर गरेको उनको सन्देशमा छ। उक्त सन्देशमा उनले डब्लूएचओले समेत घरभित्र हुने तथा बाहिरी प्रदूषणले प्रत्येक वर्ष सात मिलियन बच्चाको समयपूर्व मृत्यु (प्रिम्याचर डेथ) हुने गरेको जनाएका छन्। र, उक्त नम्बर कोभिड१९ बाट मृत्यु हुनेको भन्दा धेरै रहेको जनाएका छन्। वायुको गुणस्तर बिग्रँदो रहेकाले इसिमोडले गम्भीर ध्यानाकर्षण गराएको उल्लेख गरेको छ। बंगलादेश, म्यानमार, नेपाल र भारतका केही भूभागमा समेत प्रदूषणको अवस्था अत्यन्त खस्किएको भनिएको छ। उपत्यकामा अप्रिल ११ मा पीएम २५ को मात्रा बढेर २०५ पुगेको थियो। त्यसैगरी अप्रिल १३ मा पीएम १० को मात्रा ४३० पुग्यो। उक्त नम्बरले वायु प्रदूषण नियन्त्रणका लागि तुरुन्त केही गर्नुपर्ने सन्देश दिएको छ। वातावरण मन्त्रालय, प्रवक्ता मेघनाथ काफ्लेले वातावरणको विषय बहुक्षेत्रीय तथा क्रसकटिङ मुद्दा भएकाले सबैले मिलेर काम गर्नुपर्ने बताए। प्रदूषणका स्रोतमा जानुपर्ने बताए। उनले भने वातावरण सबैसँग जोडिएको विषय हो। आफ्ना क्षेत्रको सबैले हेरिदिएमा काम गर्न सजिलो हुन्थ्यो। यातायात, उद्योग, निर्माणका कामलगायत विभिन क्षेत्रमा जोडिएका विषय भएकाले के गर्ने भन्ने विषयमा निचोड नआएको उनले बताए। प्रदूषण बढेको यथार्थ भए पनि निश्चित तहसम्म बनमा डढेलो लाग्नु प्राकृतिक प्रक्रिया भएको उनले जनाए। उनले भने, निश्चित तहमाथि गएपछि प्रकोप बन्छ। त्यसलाई रोक्नुपर्छ। वनको सम्पूर्ण काम गर्ने जिम्मेवारी प्रदेश सरकारहरूलाई दिएको काफ्लेले बताए। लगातार चार, पाँच वर्षदेखि डढेलो नियन्त्रणका लागि कार्यक्रमहरू गरिरहेको बताए। वन डढेलो नियन्त्रणका कामहरू अगाडि बढाउनका लागि कार्ययोजना बनाएर प्रदेशहरूलाई सर्कुलर गरिएको बताउँदै उनले भने, दुई महिना पहिला नै वन विभागले सर्कुलर गरेको हो। तर, पोहोरभन्दा धेरै डढेलो देखिएको छ। कहिलेकाहीँ भएका तयारीले पनि धान्दैन। वातावरण विभागका प्रवक्ता, शंकरप्रसाद पौडेलले सञ्चार माध्यममा काठमाडौं विश्वको एक नम्बर प्रदूषित सहर बनेको विषय गलत भएको दाबी गरे। प्रदूषणको तह खतराको अवस्थामा नपुगेको समेत दाबी गरे। डढेलोको समय भएकाले वायु प्रदूषण खस्किएको भए पनि विश्वको एक नम्बर नभएको पौडेलको भनाइ छ। हाम्रा स्टेसन जति ठाउँमा राखेका छौं। गुणस्तरीय तथ्यांक दिन्छन्। मिडियाले कहाँको डाटा लियो? असन्तुष्टि पोख्दै पौडेलले भने, नम्बर जति भए पनि त्यसले अर्थ राख्दैन। तर, प्रदूषणको तह कति हुन्छ त्यसले अर्थ राख्छ। हिउँदको भन्दा धेरै कम प्रदूषण थियो। विभागअन्तर्गत सञ्चालित ८ वटा स्टेसनले आइतबार काम गरेका छन्। चौबीसै घण्टा चल्ने भएकाले समस्या केहीमा समस्या आइरहेको हुने पनि उनले बताए। गएको एक महिनामा औसतमा दैनिक एक्युआईको मात्रा १६६ भन्दा माथि नगएको उनले बताए। तर प्रदूषण कसरी घटाउने भन्ने विषय महत्वपूर्ण भएको बताउँदै उनले भने। कहिलेकाहीँ थोरै नम्बरमा पनि एक नम्बरमा आइन्छ। तर, प्रदूषणको तह कति छ त्यसले महत्व राख्छ। (एक्युआई) ३ सयभन्दा माथिलाई विपद्का रूपमा लिने र सबैका लागि हानिकारक हुने बताए। २ सयसम्म सबै उमेर समूहकालाई नराम्रो हुन्छ। अहिलेको अवस्था एकदमै जोखिमपूर्ण नभएको उनले बताए। अहिलेभन्दा २०२१ मा ब्यापक प्रदूषण गम्भीर अवस्था ल्याएको बताए। सन् २०२१ मा सामान्यतभन्दा दशौं गुणा बढी डढेलो लागेको थियो। राष्ट्रिय विपद् जोखिम न्यूनीकरण तथा व्यवस्थापन प्राधिकरणको तथ्यांकअनुसार उक्त वर्ष ६ हजार ५ सय ३७ वटा डढेलोको घटना भएका थिए। त्यतिबेला काठमाडौंको (एक्युआई) को मात्रा ६ सय ३२ थियो। जुन विश्व स्वास्थ्य संगठन (डब्लूएचओ) ले तोकेभन्दा बीसौं गुणा बढी हो। शून्यदेखि ५० एक्युआईलाई स्वस्थ्य मानिन्छ। शून्यदेखि ५० एक्यूआईलाई स्वस्थ्य मानिन्छ। एक सय ५० माथिलाई अस्वस्थ्य। दुई सयसम्म पुगेपछि संवेदनशील समूहलाई असर गर्छ। तीन सय एक्युआई सबैका लागि जोखिमयुक्त तथा आपतकालीन मानिने विज्ञहरूले बताएका छन्।"
विद्यालयमा आगलागी हुँदा ५० लाख बढीको क्षति,"गोरखा : भीमसेन थापा गाउँपालिका३ टारीफाँटस्थित नवज्योति माविमा आगलागी हुँदा विद्यालयमा रहेको कम्प्युटर ल्याबमा क्षति पुगेको छ। सोमबार बिहान नौ बजेदेखि ११ बजेसम्म आगलागी हुँदा सबै कम्प्युटर जलेर नष्ट भएको वडा ३ का वडा अध्यक्ष ऋषिराम लामिछानेले बताए। विद्यालयमा बिहान पढाइ भइरहेको बेला एक्कासि कम्प्युटर ल्याबबाट आगोको मुस्लो निस्केको थियो। पछि ल्याबको कोठा खोलेर हेर्दा ह्वारह्वार्ती आगो बलिरहेको थियो, उनले भने, तत्काल शिक्षक, विद्यार्थी, स्थानीयबासी र प्रहरी सबै मिलेर आगो निभायौँ। बिहान १२ बजेतिर आगो नियन्त्रणमा आएको उनले बताए। प्रारम्भिक अनुमानका अनुसार सोलार ब्याट्रीबाट विद्युत सट भएर आगलागी भएको हुन सक्ने अनुमान गरिएको उनले बताए। उक्त आगलागीबाट विद्यालयको कम्प्युटर ल्याबमा रहेका सबै कम्प्युटर जलेर जष्ट भएको छ। जसमा ३५ थान कम्प्युटर, एक थान एभिआरबोर्ड, एक थान इन्भर्टर, ३० थान कम्प्युटर टेबल, एक थान सिसि क्यामेरा र दुई थान क्यामेरा जलेर नष्ट भएको छ। त्यस्तै, एक थान प्रिन्टिङ मेसिन, एक थान कलर प्रिन्ट, ५ थान झ्याल, २ थान ढोका, २५ थान प्लाष्टिक कुर्सी , २४ वर्गाकार कार्पेट, ३० थान कम्प्युटर चियर र ८ थान सोलार ब्याट्री रहेको उनले जानकारी दिए। सोलार प्यानलमा पनि केही क्षति पुगेको उनले बताए। सबै गरेर ५० लाखभन्दा बढी क्षति भएको वडा अध्यक्ष लामिछानेले बताए। विद्यालयको कम्प्युटर ल्याब बाहेक अन्यमा भागमा भने क्षति नभएको उनले बताए।"
नेपालमा उत्पादित सवारी साधन दर्ताबारे ७ दिनभित्र मन्त्रिपरिषदमा प्रस्ताव ल्याइने,"काठमाडौं : नेपालमा उत्पादित सवारी साधन दर्ता प्रक्रियामा देखिएको कानुनी जटिलता हल गर्न सम्बन्धित कानुनहरू संशोधन गरी मन्त्रिपरिषदमा प्रस्ताव ल्याउने निर्णय भएको छ। सवारी साधन दर्तासम्बन्धी समस्या रहेको विषयमा जनचासो सम्बोधन गर्दै प्रधानमन्त्री पुष्पकमल दाहालले तत्काल समस्या हल गर्न निर्देशन दिएपछि प्रधानमन्त्री तथा मन्त्रिपरिषद् कार्यालयले सरोकारवाला निकायहरूसँग गरेको छलफलमा उक्त निर्णय गरिएको हो। प्रधानमन्त्री तथा मन्त्रिपरिषद कार्यालयका सचिव गणेश प्रसाद पाण्डेको संयोजकत्वमा आज बसेको बैठकले यातायात व्यवस्थापन कार्यविधि निर्देशिका २०६० मा आवश्यक संशोधन गरी नेपालमा उत्पादित सवारी साधन दर्ता गर्नका लागि भौतिक पूर्वाधार तथा यातायात मन्त्रालयले तीन दिनभित्र आवश्यक व्यवस्था मिलाउने निर्णय गरेको हो। यसैगरी नेपालमा उत्पादित सवारी साधन दर्ता गर्नका लागि सवारी तथा यातायात व्यवस्था नियमावली २०५४ मा आवश्यक सुधार गर्न संशोधनको प्रस्ताव भौतिक पूर्वाधार तथा यातायात मन्त्रालयले सात दिनभित्रमा मन्त्रिपरिषदमा पेस गर्ने व्यवस्था मिलाउने समेत बैठकमा निर्णय भएको छ। आजको छलफलमा प्रधानमन्त्री तथा मन्त्रिपरिषदका सचिव एवं पदाधिकारीका अतिरिक्त भौतिक पूर्वाधार तथा यातायात मन्त्रालय, कानुन मन्त्रालय, यातायात विभाग, यात्रीका पदाधिकारीहरूको उपस्थिति रहेको थियो। प्रधानमन्त्री प्रचण्डले नेपालमा उत्पादित हुने वस्तु तथा सेवालाई सहज रूपमा उत्पादनको नीतिगत व्यवस्थाका साथै प्रोत्साहनमुखी वातावरण तयार गर्न निर्देशन दिएका थिए।"
"भरुवा बन्दुकको छर्रा लागेर युवकको मृत्यु, साथी पक्राउ",नुवाकोट : नुवाकोटको किम्ताङको एक जंगलमा भरुवा बन्दुकको छर्रा लागेर स्थानीय एक युवकको मृत्यु भएको छ। म्यागङ गाउंपालिका ४ किम्ताङस्थित होङभङको जंगलमा भरुवा बन्दुकको छर्रा लागे २६ वर्षीय पञ्च घलेको मृत्यु भएको प्रहरी नायव उपरीक्षक खगेन्द्रबहादुर खड्काले जानकारी दिए। खड्काका अनुसार किम्ताङको जंगलमा भरुवा बन्दुक बोकेर शिकार खेल्न जंगल गएका २८ वर्षीय अमित तामाङले बोकेको भरुवा बन्दुकको छर्रा लागेर पञ्च घलेको मृत्यु भएको हो। घटना शंकास्पद रहेका कारण अमितलाई पक्राउ गरेर थप अनुसन्धान भइरहेको डीएसपी खड्काको भनाई छ। जंगलमा पञ्च घले र अमित तामाङसंगै सिकार खेल्न हिँडेको र अमितले बोकेको बन्दुक पड्किएको जनाइएपनि घटना शंकास्पद रहेको जिल्ला प्रहरी कार्यालय नुवाकोटले जनाएको छ। प्रहरीले अमितको पक्राउसँगै घटनाको बारेमा थप अनुसन्धान अघि बढाएको जिल्ला प्रहरी कार्यालयका सूचना अधिकारी तथा डीएसपी खड्काले जानकारी दिए। छर्रा लागि मृत्यु भएका घलेको नुवाकोट जिल्ला अस्पतालमा त्रिशूलीमा पोष्टमार्टम गरी मृतकको परिवारलाई जिम्मा लगाइएको प्रहरीले जनाएको छ।
महोत्तरीको गौशालामा ९ राउण्ड हवाई फायर,महोत्तरी : महोत्तरीको गौशालामा प्रहरीले १३ राउण्ड अश्रुग्यास र ९ राउण्ड हवाई फायर गरेको छ। सोमबार गौशाला नगरपालिका४ मल्हिनियाँ पोखरीमा स्थानीयले प्रहरी उपर ढुंगामुढा गरेपछि प्रहरीले अश्रुग्यास र हवाई फायर गरेको हो। जिल्ला प्रहरी कार्यालयका अनुसार स्थानीयले प्रहरीमाथि आक्रमण गर्न थालेपछि प्रहरीले बचाउका लागि हवाई फायर गरिएको हो। प्रहरी प्रवक्ता डीएसपी दिलीपकुमार गिरीले दिएको जानकारी अनुसार इलाका प्रहरी कार्यालय गौशालाका प्रहरी निरीक्षक मनोजकुमार यादव र सशस्त्र प्रहरी वेस क्याम्पका प्रहरी निरीक्षक शंकर थापा घाइते भएपछि प्रहरीले अश्रुग्यास र हवाई फायर गरी अवस्था सामान्य बनाइएको जनाएको छ। अहिले अवस्था सामान्य छ। केही दिनअघि विष सेवनबाट मृत्यु भएकी स्थानीय आरती शाहलाई परिवारका सदस्यले हत्या गरेको आरोप लगाउँदै दोषीलाई कारबाहीको माग गर्दै स्थानीय महिला सञ्जालले आन्दोलन गरेको थियो। प्रहरी स्रोतका अनुसार सो घटनाका मुख्य आरोपी मृतकका श्रीमान् उमेश साहलाई नियन्त्रणमा लिएर अनुसन्धान प्रक्रिया अगाडि बढाए पनि पीडित मृतककी माइती पक्ष र स्थानीय महिला सञ्जालले कारबाहीको माग गर्दै आज बिहानैदेखि आन्दोलन सुरु गरिएको थियो। अहिले अवस्था सामान्य रहेको जिल्ला प्रहरी कार्यालय महोत्तरीले जनाएको छ।
अन्नपूर्णकर्मी काफ्लेलाई मातृशोक,"काठमाडौं : अन्नपूर्ण पोस्ट्का विशेष संवाददाता सुरेन्द्र काफ्लेलाई मातृशोक परेको छ। उनकी आमा हरिप्रिया काफ्लेको ७८ वर्षको उमेरमा आइतबार बिहान १०ः३७ बजे निधन भएको हो। पहिलादेखि सामान्य बिरामी रहँदै आएकी हरिप्रियाले सुनसरीको इटहरी उपमहानगरपालिका११ खनारस्थित निवासमा मृत्युवरण गरेकी हुन्। उनको आइतबार नै बूढी खोलामा अन्त्येष्टि गरिएको छ। उनका श्रीमान् दुर्गाप्रसाद, छोराहरू हरि, किशोर, सुरेन्द्र, बुहारीहरू अनिता, सुशीला, सीतासहित नातिनातिना छन्। उनको जन्म भोजपुरको नेपालेडाँडा पापुंगामा भएको थियो।"
नेपालमै उत्पादित सवारी साधन दर्ताको कानुनी जटिलता फुकाइने,"काठमाडौं : सरकारले नेपालमै उत्पादन भएका यात्रीलगायत सवारी साधनको दर्ताका लागि कानुनी जटिलता सहजीकरण गर्न पहलकदमी लिएको छ। भौतिक पूर्वाधार तथा यातायातमन्त्री प्रकाश ज्वालाले नेपालमा उत्पादन भएका सवारीसाधन सञ्चालनमा देखिएको कानुनी जटिलता तत्काल समाधान गर्न पहल गरिने बताए। मन्त्री ज्वालाले आज मन्त्रालय मातहतका कर्मचारी र सरोकारवाला निकायसँग कार्यविधि संशोधनका लागि निर्देशन दिएका हुन्। 'दुई दिनभित्र नेपालमा उत्पादन भएका सवारी साधनको दर्ता र सञ्चालनको समस्या हल हुन्छ', उनले भने, 'स्वदेशमै उत्पादन भएका सवारीसाधनलाई हामी प्रोत्साहन गर्छौं, तर त्यसको सुरक्षा, सुलभ मूल्यमा होस् भन्नेमा हाम्रो चासो छ।' नेपालमा उत्पादन भएका सवारी साधनको दर्ता र सञ्चालनमा लामो समयदेखि जटिलता रहँदै आएको थियो। मन्त्री ज्वालाले नेपाली उत्पादनलाई प्रोत्साहन र सहजीकरण गरिने उल्लेख गरे। कानुनी जटिलतालाई तत्काल हल गर्न यातायात व्यवस्था विभागको कार्यविधि निर्देशिका संशोधन हुनेभएको छ। यात्री लगायतले नेपालमा विद्युतीय मोटरसाइकल उत्पादन गर्दै आएका छन्। नेपालमा उत्पादन भएका सवारीसाधनको परीक्षण पनि भइसकेको छ। तर प्रज्ञापनपत्रको अभावमा दर्ता हुनसकेका थिएनन्। प्रज्ञापनपत्रको सट्टा कर विजक लिएर दर्ता गर्न मिल्ने व्यवस्था गरिएको छ। यातायात व्यवस्थाको कार्यविधिमा नेपालमा पनि सवारीसाधन उत्पादन हुन्छन् भन्ने आँकलन गरिएको छैन। विसं २०५४ मा बनेको ऐन र कार्यविधिमा विदेशबाट खरिद भएका सवारी साधनका लागि मात्र व्यवस्था गरिएको छ। मन्त्रालयका सचिव केशवकुमार शर्माले यात्रीलगायत स्वदेशी उत्पादनलाई प्रवर्द्धन गर्नेगरी दर्ता प्रक्रियालाई सहज बनाउन आवश्यक कानुनी उल्झन सहजीकरण गरिने विश्वास व्यक्त गरे। उनले नेपाली उत्पादनका सवारीसाधन कम खर्चमा उपभोक्ताको पहुँच तथा सुरक्षित हुनुपर्नेमा जोड दिए।"
"सिन्धुलीमा आगलागी हुँदा पाँच घर जलेर नष्ट, एक करोड बढीको क्षति","सिन्धुली : सिन्धुलीको कमलामाई नगरपालिका२ चियाबारीमा आगलागी हुँदा पाँच घर जलेर नष्ट भएका छन्। एक करोड १६ लाख बढीको क्षति भएको छ। सोमबार बिहान १ बजे स्थानीय राजकुमार श्रेष्ठको घरबाट सल्केको आगोले स्थानीय राजकुमार श्रेष्ठ, कौशल थापा, योग बहादुर थापा र गंगा थापाको पाँच वटा घर जलेर खरानी भएको प्रहरीले जनाएको छ। आगलागीबाट अन्नपात, भाँडाकुडा, लत्ताकपडा, नगद तथा गरगहना सहित १ करोड १६ लाख २० हजार बराबरको क्षति भएको जिल्ला प्रहरी कार्यालय सिन्धुलीका प्रवक्ता प्रहरी नायव उपरीक्षक चिरञ्जीवी दाहालले जानकारी दिए। दाहालका अनुसार राजकुमार श्रेष्ठको घर भाडामा लिई किराना पसल गर्दै आएकी अम्बिका बुढाथोकीले घरमा बालेको दियो बत्ती अचानक घरमा सल्कीदा अन्य चार घर जलेर पूर्ण रुपमा क्षति भएको थियो। आगलागीबाट बुढाथोकीको किराना पसलको सामान, पर्निचर, लत्ताकपडा, भाँडावर्तन नगद एक लाखसहित १५ लाख, घरधनी श्रेष्ठको घर जल्दा १० लाख समेत गरी २५ लाख र कौशल थापाको नगद दुई लाख साठ्ठी हजार र सुनचाँदीको गरगहना, होटलको सामानसहित ३२ लाखको क्षति भएको छ। यस्तै योगबहादुर थापाको होटलको सामान, फर्निचर, लत्ताकपडा, भाँडाबर्तन, अन्य सरसामान र घर समेत २६ लाख र गंगाबहादुर थापाको नगद १३ लाख, होटलको सामान, फर्निचर, लत्ताकपडा, भाँडा, अन्य सरसामान र घर समेत ३३ लाख बराबरको क्षति भएको छ, दाहालले भने। रातिको समयमा आगलागी हुँदा धेरै क्षति भएको प्रहरीको प्रारम्भीक अनुमान छ। छिमेकीको घरमा लागेको आगो नियन्त्रण गर्ने प्रयास गर्दा आफ्नो पनि सर्वस्व गुमेको स्थानीय सन्तोष काजी थापाको भनाइ छ। अम्बिका बुढाथोकी सहति सबै आगलागी पीडितको नागरिकता, सर्टिफिकेट, लाइसेन्स, लालपूर्जा जस्ता महत्वपूर्ण कागजात समेत जलेर नष्ट भएको प्रहरीले जनाएको छ। त्यस स्थानमा यस अघि दुई पटक घर आगलागी भई सकेको छ। २०५४ मा आगलागीबाट घरबार बिहिन भएका थापा परिवारमा २५ वर्षपछि उहीँ विपत्ति आई परेको भन्दै कमलामाई नगरपालिकाका मेयर उपेन्द्र कुमार पोखरेलले दुःख व्यक्त गरे। आगलागी पीडितसँगको भेटमा पोखरेलले नगरबाट सहयोग उपलब्ध गराउने बताए। यस वर्ष जिल्लामा आगालागीबाट एक जनाको ज्यान जानुका साथै एक जना गम्भीर घाइते भएका छन्। यो वर्ष आगालागीबाट १९ घरगोठ जलेर खरानी भएको प्रहरीले जनाएको छ।"
घोडेपानीमा वैशाखमा हिउँ पर्यो,"बेनी : म्याग्दीको पर्यटकीय स्थल घोडेपानी, पुनहिल, खोपारा र मोहरेडाडामा सोमबार हिमपात भएको छ। समुन्द्री सतहदेखि दुई हजार आठ सय मिटरमा अवस्थित घोडेपानीसँगै अन्नपूर्ण गाउँपालिकाको पर्यटकीय स्थलहरू खोपारा, पुनहिल र मोहरेडाडा हिउँले ढाकिएको छ। अन्नपूर्ण चक्रीय पदमार्गको प्रमुख पर्यटकीय गन्तव्य मानिएको घोडेपानीपुनहिल म्याग्दीको अन्नपूर्ण गाउँपालिकाको वडा नम्बर ६ मा पर्छ। सोमबार अपराहन्नदेखि हिउँ पर्न थालेको घोडेपानीका होटल व्यवसायी सपना गुरुङले बताइन्। समुन्द्रि सतहदेखि तीन हजार छ सय मिटर उचाइएको खोपारा अन्नपूर्णको ५ र तीन हजार ३०० मिटर उचाइको मोहरेडाडा ८ नम्बर वडामा पर्छ। 'दिउँसो १२ बजेबाट पानी पर्न थालेको थियो,' गुरुङले भनिन् 'साँझदेखि जमिनमा हिउँ जम्न थालेको छ। गाउँ र वरपरका पहाड सेताम्मे भएका छन्।' बेमौसमी हिमपातले चिसो बढाए पनि भ्रमणमा आएका पर्यटकहरूले रमाइलो मानेका छन्। हिउँ खेल्न पर्यटकहरू आउने र चहलपहल बढ्ने घोडेपानी होटल व्यवस्थापन उपसमितिका अध्यक्ष मिना पुनले बताइन्। वसन्त ऋतुमा बेमौसमी हिमपात भएको हो। यसपाली पुस र माघमा हिमपात भएन। हिउँद सकिएपछि फागुनको पहिलो सातादेखि हिउँ पर्न थालेको थियो। हिउँदको खडेरी र वसन्त ऋतुको सुरुवातसँगैको वर्षातका कारण घोडेपानी क्षेत्रमा यसपाली गुराँस कम फुलेको स्थानीयवासी समेत रहेका अन्नपूर्ण गाउँपालिकाका पूर्व अध्यक्ष डमबहादुर पुनले बताए। फागुन, चैत र वैशाख महिनामा भएको बेमौसमी हिमपातले गुराँस चाँडै निख्रियो, उनले भने गुराँस नफुल्नु, फुलेका पनि चाँडै निख्रिनु र बेमौसममा हिमपात हुन तापक्रम वृद्धि र जलवायु परिवर्तनको अवसरका रूपमा लिएका छौं।"
मर्स्याङ्दीका विद्यालयमा स्वास्थ्य शिक्षा कार्यक्रम,"बेंसीसहर : समुदाय तथा बालबालिकामा स्वास्थ्य र शिक्षामा सुधार गर्न मस्र्याङ्दी गाउँपालिकाले समुदायस्तरमा स्वास्थ्य शिक्षा कार्यक्रम सञ्चालन गर्ने भएको छ । गाउँपालिकाभित्र रहेका स्वास्थ्य चौकीहरूले महिनामा एक दिन आफ्नो वडाको हरेक विद्यालय र कम्तिमा दुईवटा गाउँमा स्वास्थ्य शिक्षा कार्यक्रम सञ्चालन गर्ने भएका हुन् । समुदाय तथा बालबालिकामा देखिने स्वास्थ्य समस्या हटाउन स्वास्थ्य शिक्षा कार्यक्रम लागु गर्न लागेका हौं,गाउँपालिका अध्यक्ष अर्जुन गुरुङले भने,यो कार्यक्रमले समुदायमा स्वास्थ्य सचेतना बढ्छ र नागरिकहरु निरोगी बन्नेछन् । कार्यक्रमलाई प्रभावकारी बनाउन विद्यालय तथा स्वास्थ्यकर्मीलाई रचनात्मक ढंगबाट लाग्न उनले आग्रह गरेका छन् । समुदाय तथा विद्यालय स्तरमा सरसफाई,स्वच्छ र अर्गानिक खानेकुराको प्रयोग,रोग र महामारीसँग कसरी लड्ने भन्ने विषयमा कार्ययोजनासहित समुदाय र विद्यालयमा पुग्ने योजना बनाएका छौं,स्वास्थ्य शाखा प्रमुख लुलबहादुर घलेले भने,गाउँगाउँ पुग्दा स्वास्थ्य समस्या बुझ्न पाउनुको साथै,दिर्घरोगीको हेरविचार गर्न पाइन्छ । प्रमुख प्रशासकीय अधिकृत ताराबहादुर तमाङले गाउँपालिकाले स्वास्थ्यको क्षेत्रमा एउटा नविनतम कामको थालनी गरेको बताए । यस कार्यक्रमलाई प्रभावकारी ढंगबाट कार्यन्वयन गरिने उनले बताए ।"
विपद् जोखिम व्यवस्थापनका लागि लगानी बढाइनेछ : गृहमन्त्री श्रेष्ठ,"काठमाडौं : सरकारले प्राकृतिक रूपमा आइपर्ने विपद् व्यवस्थापनमा लगानी बढाउने भएको छ। उपप्रधानमन्त्री तथा गृहमन्त्री नारायणकाजी श्रेष्ठले विपद् व्यवस्थापनका तथा असर कम गर्न लगानी प्रवर्द्धनका लागि जोड दिनुपर्ने बताएका छन्। काठमाडौंमा आयोजित विपद् जोखिम व्यवस्थापन नीतिगत व्यवस्थादेखि अभ्याससम्म राष्ट्रिय कार्यशाला गोष्ठीमा बोल्दै गृहमन्त्री श्रेष्ठले विपद् न्यूनीकरणमा सबैको सहकार्य हुनुपर्नेमा जोड दिए। गृहमन्त्री श्रेष्ठले, विपदको जोखिम व्यवस्थापनको विषय सबैको साझा जिम्मेवारी र संयुक्त प्रयासमा हुनुपर्ने बताउँदै सरकार, निजी क्षेत्र, गैरसरकारी क्षेत्र, समुदाय र नागरिक पनि सुसुचित हुनुपर्ने बताए। उनले भने विपद् जोखिम न्यूनीकरणका लागि खोज तथा उद्धार क्षमतालाई अन्तर्राष्ट्रिय मापदण्ड अनुरूपको बनाउँदै लैजान एकीकृत तालिम केन्द्रको स्थापना सरकारको प्राथमिकतामा छ। यस्तै आगलागीका घटना, डढेलो जस्ता विपदको जोखिम कम गर्नका लागि संघीय तहमा अग्नि नियन्त्रण संयन्त्र निर्माण र विपद् व्यवस्थापन कोषलाई दिर्घकालीन रूपमा अगाडि बढाइनेछ। उपप्रधानमन्त्री श्रेष्ठले विपद् जोखिम न्यूनीकरण राष्ट्रिय रणनीतिक कार्ययोजनाको प्रभावकारी कार्यान्वयन र अनुगमनका साथै पूर्वतयारी र जोखिम न्यूनीकरणका कामलाई एकीकृत गर्न जरुरी भएकोमा जोड दिए। यसका लागि केन्द्र, प्रदेश र स्थानीय तिनै तहका सरकारको समन्वय राम्रो हुनुपर्नेमा उनको जोड थियो। नेपालमा पछिल्लो पटक भूकम्प गएर ठूलो जनधनको क्षति भएको ८ वर्ष पुग्यो। राष्ट्रिय विपदको रूपमा यो दिनलाई सम्झँदै सरोकारवाला पक्षले विपद् व्यवस्थापनका लागि छलफल कार्यक्रम आयोजना गरेको थियो। कार्यक्रममा सहभागीले विपद् जोखिम व्यवस्थापनको प्रक्रियालाई श्रोत सम्पन्न बनाउनुपर्नेमा जोड दिएका थिए। गृहमन्त्रालय अन्तर्गत विपद् तथा द्वन्द्व व्यवस्थापन महाशाखा प्रमुख सहसचिव प्रदीप कुमार कोइरालाले नेपालमा सम्भावित विपदको पूर्वानुमान गर्न नसक्दा विपदको बेला हुने क्षति बढी हुने गरेको बताए। विपदको क्षति कम गर्नका लागि मन्त्रालयले तत्काल उद्धार तथा राहतको कार्यक्रम सञ्चालन गरिरहेको जानकारी दिए। उनी भन्छन्, भुकम्प बाहेक अन्य प्रकारका विपदको पूर्वानुमान गर्न सकिन्छ। पूर्वानुमान र सम्बन्धित पक्षमा सूचना पुर्याउन सक्दा क्षति र असर कम गर्न सकिन्छ। राष्ट्रिय विपद् जोखिम न्यूनीकरण तथा व्यवस्थापन प्राधिकरणका कार्यकारी अधिकृत अनिल पोखरेलले विपद् जोखिम न्यूनीकरणका लागि स्थापना भएको संस्था नै स्रोतसाधन सम्पन्न हुन नसकेको बताए। भूकम्पको पूर्वअनुमान गर्न कठिन हुने बताउँदै उनले घर, भवन तथा सरकारी संरचना निर्माण गर्दा ध्यान दिने हो भने यसको क्षति कम हुने जानकारी दिए। बाढी पहिरोको जोखिम कम गर्नका लागि विकासका नाममा नदि दोहन र पहाडमा जताततै बाटो निर्माण गर्न नहुनेमा जोड दिएका थिए। विपदविज्ञ प्राध्यापक डाक्टर विशालनाथ उप्रेतिले विपदबाट हुने जोखिम कम गर्नका लागि सरकारले नै ध्यान नपुर्याएको जानकारी दिए। उनी भन्छन्, सरकारको प्राथमिकतामा नै यो विषय पर्दैन। प्राधिकरणमा प्रयाप्त बजेट नै छैन। बजेटकै अभावले गर्न सकिने ससाना अनुसन्धानको काम पनि गर्न सकिएको छैन। यस्तै कांग्रेस नेता मिन विस्वकर्माले प्राकृतिक विपदको जोखिम कम गर्न सरकारले एकीकृत बस्ती निर्माणमा जोड दिनुपर्ने बताए। देशले विपद् मात्रै हैन आपत पनि सहनु पर्ने अवस्था आएको बताउँदै खेतीयोग्य जग्गालाई प्लटिसङ र सिमेन्टमय बनाउँदा खाद्यान्नको समेत अभाव देखिन सक्नेमा सचेत गराएका थिए। संरचना निर्माण र विकासका कार्य सञ्चालन गर्दा एक अर्का सम्बन्धित कार्यालयहरूमा समन्वय गर्नुपर्नेमा उनको जोड थियो।"
सिन्धुलीमा चट्याङ लागेर तीन जना घाइते,"सिन्धुली : सिन्धुलीमा चट्याङ लाग्दा तीन जना घाइते भएका छन्। जसमा एक जनाको अवस्था गम्भीर रहेको छ। जिल्लाको गोलन्जोर गाउँपालिका३ ओख्लेका दुर्गा कुमारी भुजेलको ढुङ्गा माटोको घरमा चट्याङ पर्दा घरधनी ५८ वर्षीया दुर्गाकुमारी भुजेल, उनकी बुहारी २८ वर्षीया हिराकुमारी भुजेल र छोरा ८ वर्षीय निकेश भुजेल घाइते भएका छन्। जिल्ला प्रहरी कार्यालय सिन्धुलीका प्रहरी नायव उपरीक्षक तथा प्रवक्ता चिरञ्जीवी दाहालका अनुसार दुर्गा गम्भीर घाइते भएकी छिन्। उनको ढाडमा चोट लागेको छ। उनको धुलिखेल अस्पतालमा उपचार भइरहेको छ भने हिराकुमारी र निकेशको गोलन्जोर गाउँपालिका७ खुर्कोटस्थित शुभ जीवन अस्पतालमा उपचार भइरहेको छ। दुर्गा भुजेलको घरको विद्युत मिटर बक्समा चट्याङ पर्दा उनको दुई तलाको ढुंगा माटोको घरमा समेत क्षति पुगेको प्रहरीले जनाएको छ।"
"सिन्धुलीमा आगलागी : पाँच घर जलेर नष्ट, करोडौंको क्षति","सिन्धुली : सिन्धुलीको कमलामाई नगरपालिका२ चियाबारीमा आगलागी हुँदा पाँच घर जलेर नष्ट भएका छन्। आइतबार राति करिब १२ बजेतिर अचानक सल्केको आगोले स्थानीय सन्तोष काजी थापा, अम्बिका बुढाथोकी, सिताराम थापा, कौशल थापा, प्रेमकुमारी थापा र राजकुमार श्रेष्ठको घर जलेर नष्ट भएको हो। आगलागीबाट करोडौं मूल्यको क्षति भएको छ। आगलागीबाट घरमा भएका सबै सर सामान गररहना, अन्नपात, लत्ता कपडा, भाँडा कुडा, सहित नगद समेत जलेको छ। सन्तोष काजी थापाको मात्र ११ लाख नगद र सात तोला सुनचाँदी जलेको बताए। 'सालाको बिहेको लागि सुन खरिद गर्न आइतबार मात्र जम्मा गरेको ११ लाख नगद नै जल्यो,' थापाले भने। छिमेकीको घरमा लागेको आगो नियन्त्रण गर्ने प्रयास गर्दा आफ्नो पनि सर्वस्व गुमेको उनको भनाई छ। कौशल थापाको तिनलाखको सुन, ६० हजार नगद, घरमा भएको सबै सर सामान जलेर नष्ट भएको छ। प्रेम कुमारी थापाको तीन लाख नगदसहित गरगहनाका साथै घरमा भएका सबै सरसामान जलेको छ। सिताराम थापाको घरभित्र भएका सबै सामान जलेका छन्। अम्बिका थापाको १ लाख नगद, पाँच तोला सुनसहित अन्नपात, भाँडाकुँडा, लत्ताकपडा सबै जलेर नष्ट भएको छ। आगलागीबाट करि दुई करोड रूपैयाँ बराबरको क्षति भएको अनुमान गरीएको छ। आगलागि पिडितहरूको नागरिकता, सर्टिफिकेट, लाईसेन्स, लालपुर्जा जस्ता महत्वपूर्ण कागजात समेत जलेर नष्ट भएको प्रहरीले जनाएको छ। आइतबार राति अम्बिका थापाको घरबाट आगो सल्केको स्थानीय टलक विक्रम थापा बताउँछन्। घरमा आगो के बाट सल्केको हो भन्ने एकिन नभएपनि बेलुका पुजा गर्न बालेको दियोबाट सल्केको हुन सक्ने अनुमान गरिएको छ। त्यस स्थानमा यस अघि दुई पटक घर आगलागी भइसकेको छ। २०५४ मा आगलागीबाट घरबारबिहिन भएका थापा परिवारमा २५ वर्षपछि उहीँ विपत्ति आईपरेको भन्दै कमलामाई नगरपालिकाका मेयर उपेन्द्र कुमार पोखरेलले दुःख व्यक्त गरे। आगलागी पीडितसँगको भेटमा पोखरेलले नगरबाट सक्ने सहयोग उपलब्ध गराउने बताए। घटनास्थलको अवलोकन गर्दै नगरका निवर्तमान मेयर खड्गबहादुर खत्रीले समेत पीडित परिवारलाई सान्त्वना दिएका छन्। आगलागीको कारण र यकिन क्षतिबारे प्रहरीले अनुसन्धान थालेको छ।"
न्युजिल्याण्ड पठाइदिने भन्दै लाखौं ठगी गर्ने पक्राउ,काठमाडौं : वैदेशिक रोजगारीका लागि न्युजिल्याण्ड पठाइ दिनेभन्दै लाखौं रकम ठगी गर्ने व्यक्ति पक्राउ परेका छन्। पक्राउ पर्नेमा धादिङ निलकण्ठ नगरपालिका वडा नम्बर ३ पुछारबजारका ३८ वर्षीय हरिजंग गुरूङ रहेको प्रहरीले जनाएको छ। काठमाडौं उपत्यका अपराध अनुसन्धान कार्यालयका सूचना अधिकृत प्रहरी उपरीक्षक सोमेन्द्र सिंह राठोरले उजुरीका आधारमा खोजतलास गर्ने क्रममा टोखा नगरपालिका ६ बानियाँटारबाट पक्राउ गरेको जानकारी दिए। गुरूङ राजेश श्रेष्ठसमेत पीडितलाई वैदेशिक रोजगारीका लागि न्युजिल्याण्ड पठाइ दिने र त्यहाँ प्रतिष्ठित होटलमा रोजगारी लगाइ दिनेभन्दै ५ लाख बढि रकम लिएर फरार रहेका थिए। उनी फरार रहेको थाहा पाएपछि पीडितले वैदेशिक रोजगारीमा उजुरी दिएका थिए। पक्राउ परेका गुरूङलाई थप अनुसन्धान तथा कारबाहीका लागि वैदेशिक रोजगारी विभाग पठाइएको प्रहरीले जनाएको छ।
खानेपानी व्यवस्थापन बोर्डको चरम लापरबाही : धरानमा खानेपानीको हाहाकार,"धरान : धरान उपमहानगरपालिकामा खानेपानीको चरम अभाव भएको छ । उपमहानगरपालिका मातहतको धरान खानेपानी व्यवस्थापन बोर्डले पानी वितरणमा चरम लापरबाही गरेपछि खानेपानीको हाहाकार भएको हो। सुख्खा मौसम लागेसँगै धरानको सर्दु, सेउती, खर्दु, पकुवा, निसाने खोलाको पानी सुक्न थालेको र चारकोसे जङ्गलबाट बोरिङ गरेर ल्याइएको पानीलाई धरान खानेपानी व्यवस्थापन बोर्डले व्यवस्थापन गर्न नसक्दा धरानमा खानेपानीको चरम अभाव भएको हो । एसियाली विकास बैंक (एडीबीको) आर्थिक सहयोगमा उपमहानगपालिकाले दुई अर्ब ७७ करोड रुपैयाँ लगानीमा खानेपानी आयोजना निर्माण गरेको हो। आयोजना निर्माणमा आर्थिक अनियमितता कारण धरानबासीले प्रयाप्त रुपमा खानेपानी पाउन सकेका छैनन् । धरानमा बर्सेनि खानेपानीको अभाव हुँदै आएपछि धरान उपमहानगरले एशियाली विकास बैंकको आर्थिक सहयोगमा खानेपानी आयोजना सम्पन्न गरेको थियो । तर, आयोजनामा चरम आर्थिक अनियमितता भएका कारण भनेजति पानी उत्पादन नगर्दा धरानमा खानेपानीको हाहाकार भएको छ । धरानको १,२,३ तथा ७ देखि १९ वडा सम्म खानेपानीको चरम अभाव भएको छ । हप्तादिनदेखि धरान खानेपानी व्यवस्थापन बोर्डले पानी वितरण नगरेका कारण दैनिक खानेपानी किनेर जीवन चलाउनु परेको धरान ७ का पर्वत राईले बताए । उनले धरान उपमहानगरपालिकाका जनप्रतिनिधि र खानेपानी व्यवस्थापन बोर्डका कर्मचारीको चरम लापरवाहीका कारण धरानमा खानेपानीको हाहाकार भएको बताए । धरान १६का रोशन दाहालले पनि खानेपानी व्यवस्थापन बोर्डले पानी वितरण नगरेका कारण हप्तादिनदेखि घरको धारामा पानी नआएको बताए । उनले पानी अभावका कारण भात पकाउन, लुगा धुन र नुहाउन नपाउँदा दैनिक जीवन चलाउन समस्या उत्पन्न भएको बताए । कांग्रेस सुनसरी क्षेत्र नम्बर १ का सभापति सुजेन्द्र तामाङले खानेपानी आयोजनामा चरम भ्रष्टाचार भएकाले अख्तियार दुरुपयोग अनुसन्धान आयोगको कार्यालयमा उजुरी दिँदा समेत घटनाको अनुसन्धान नथालिएको भन्दै आपत्ती जनाए । उनले तत्काल धरान खानेपानी आयोजनामा भएको भ्रष्टाचारबारे अनुसन्धान गरी दोषिमाथि कारबाही अगाडि बढाउन माग गरेका छन् । घरमा जडान भएको धरामा खानेपानी नआएपछि घण्टौं लगाएर बम धारा, खत्री धारा, विष्णुपादुका, चारकोसे झाडिलगायतका स्थानबाट पानी ल्याउनु परेको स्थानीयको गुणासो छ । धरानमा खानेपानीको अभाव भएपछि यसको असर धरान आउने पर्यटकमा पनि पर्न थालेको छ । खानेपानीको चरम अभाव भएका कारण धरानमा होटल तथा रेष्टुरेन्ट सञ्चालन गर्न गम्भीर समस्या भएको होटल एशोसियसन धरानका बरिष्ठ उपाध्यक्ष कृष्ण पाठकले बताए । धरानमा दैनिक ५ करोड लिटर खानीपानीको माग भएपनि २ करोड लिटर मात्र पानी वितरण गर्ने गरेको छ । धरान खानेपानी व्वबस्थापन बोर्डका प्रमुख राजु पोखरेलले बेला बेलामा विद्युत अवरुद्ध हुँदा भनेजति पानी संकलन गर्न समस्या भएको बताए । बोर्डले धरानमा ४,५,६ र २० वडा बोहेक साविक धरानमा २८ हजार निजी धारामामार्फत खानेपानी वितरण गर्दै आएको छ ।"

शीर्षक,विवरण
खोलौं भ्रष्टाचारका बन्द फाइलहरू,"पछिल्लो समय नक्कली भुटानी शरणार्थी प्रकरणमा भीआईपीहरूसमेत समातिँदा भ्रष्टाचारविरुद्ध जेहादै छेडिने हो कि जस्तो माहोल देखियो। आरोपित देखिएपछि सोधपुछ र बयान भएको भए उनीहरूलाई पनि कम्तीमा प्रस्टीकरणको मौका हुने थियो र जनमानस पनि प्रस्ट हुन्थे। यही नक्कली भुटानी प्रकरणमा पनि अदालती प्रक्रिया चलिरहेको हुँदा दोषीहरू नउम्कलान् भन्ने अपेक्षा गर्न सकिन्छ। तर यस्तै अरू थुप्रै भ्रष्टाचारका काण्डहरू भने सुरु भएर टुंगोमा नपुगेको मात्रै होइन, त्यसैत्यसै दबाइएको छ। फाइलहरू बन्द गरिएका छन्। प्रधानमन्त्री निवासकै जमिन बिक्रीजस्तो गम्भीर आपराधिक भ्रष्टाचार काण्ड त्यसै थन्कियो। जबकि यसमा पूर्वप्रधानमन्त्रीहरू माधव नेपाल र बाबुराम भट्टराईसम्मको नाम जोडियो। उपप्रधानमन्त्री विजय गच्छदारविरुद्ध मुद्दै चलेको यो प्रकरणमा कतिपयलाई भने जग्गा फिर्ता गरेको भनेर सुनपानी छर्कने काम भयो। कोभिडजस्तो महामारीमा औषधिजन्य सामग्री खरिदमा देखिएको अनियमितताको ओम्नीकाण्ड होस् या ३३ किलो सुन प्रकरण, अथवा वायुसेवा निगमको बाइडबडी जहाज खरिद प्रकरण सबै कार्पेटमुनि छोपेर लुकाइएको छ। नेपाल ट्रस्टको थानकोटको जग्गा वा माओवादी लडाकु शिविरको छानबिन पनि हात्ती आयो हात्ती आयो फिस्स भएका छन्। नेपाली सर्वसाधारणमा पछिल्लो समय जुन आक्रोश र निराशाको भाव चुलिएको छ, त्यसको सबैभन्दा ठूलो कारण नै भ्रष्टाचारका फाइलहरू बन्द हुनु र कानुनी राजको स्थापना नहुनु नै हो। आफू अनुकूलका मुद्दा भए अगाडि बढाउने र प्रतिकूूल भए थन्क्याउने प्रवृत्ति सत्ताधारीमा छ। त्यसमाथि पछिल्लो दसकमा एकैथरी दल र नेताहरू पालैपालो सत्तामा छन्। त्यसैले पनि उनीहरू कतिपय मुद्दामा तैं चुप मै चुप छन्। कतिपय मुद्दामा आपसी मिलेमतो र सौदाबाजीमा छन् भनेर सर्वसाधारणले आशंका गर्नु स्वाभाविक छ। त्यो आशंका मेट्नलाई मात्रै होइन साँच्चिकै मुलुकमा भ्रष्टाचार नियन्त्रण गर्ने हो भने कुनै पनि काण्डमा कुनै पनि बहानामा सम्झौता नगरी छानबिन अगाडि बढाउनुपर्छ। दूधको दूध र पानीको पानी गरी दोषीलाई कारबाही र निर्दाेषलाई सफाइ दिनुपर्छ। राज्यशक्तिको दुरुपयोग गर्ने र र कानुनीराजको हुर्मत लिने कसैलाई पनि छोडिनु हुँदैन। त्यसैले भ्रष्टाचारका बन्द फाइलहरू खुला गरिनुपर्छ। अगाडि बढाइनुपर्छ।"
"सासू वारि, बुहारी पारि, बल्ल भयो भेट","कुल ४० लाख लागतमा निर्माण सम्पन्न भएको उक्त पुलले चौतारा साँगाचोकगढी नगरपालिका ६ र इन्द्रावती गाउँपालिका २ लाई जोडेको छ। यसअघि सो स्थानमा रहेको २० वर्ष पुरानो पुल निकै जीर्ण बनेको र आवतजावत गर्न नसकिने अवस्थामा पुगेकाले उक्त नयाँ पुल निर्माण गरिएको हो। सिन्धुपाल्चोक : सासू वारि, बुहारी पारि बीचमा झ्याँडी खोलो। यसै खोलोले सासू, बुहारीलाई ३ वर्षदेखि छुट्ट्याएको सुन्दा अचम्म लाग्न सक्छ। तर, वास्तविकता त्यहीँ हो। सिन्धुपाल्चोक चौतारा साँगाचोकगढी नगरपालिका६ मा बस्ने सासू माइली थापा र इन्द्रावती गाउँपालिका२ बस्ने बुहारी मैयाँ थापाको भेट हुन खोलाले छेक्यो। कारण पुल नहुनु। तर, यो दूरीको वर्ष अब लम्बिएन। तीन वर्षदेखि वारिपारिको सम्बन्धलाई अहिले खोलामाथि बनेको पुलले जोडेको छ। चौतारा साँगाचोकगढी नगरपालिका र इन्द्रावती गाउँपालिका जोड्ने पुल बनेपछि सासूबुहारीको भेट भएको हो। भूगोलको दृष्टिले सासू माइली र बुहारी मैयाँको घरको दूरी त्यत्ति टाढा भने होइन। बुहारी मैयाँ थापाको घरबाट झन्डै एक घण्टा ओरालो झरेपछि झ्याँडी खोला पुगिन्छ। त्यो खोला तरेर फेरि एक घण्टा उकालो चढेपछि सासू माइली थापाको घर पुग्न सकिन्छ। सर्सरी हेर्दा जम्मा दुई घण्टाको बाटो त हो नि भने झैं लाग्न सक्छ। तर, पनि यो तीन वर्षभित्रको अवधिमा यी सासूबुहारीको भेट भने एकपटक पनि हुन सकेको थिएन। झ्याँडी खोलामाथि पुल बनेर केही दिन अघिदेखि सञ्चालनमा आएपछि बल्ल यी सासूबुहारीको भेट सम्भव भएको छ। हामी सासूबुहारीलाई आज यो पुलले भेट गराइदियो, ओठमा हाँसो र भरिएका गहभरीको आँसुसहित बुहारी मैयाँले भनिन्, पुल नबनेको भए कुन जुगमा पो भेट हुन्थ्यो हाम्रो। लामो समयसम्म सासूबुहारीबीच भेट नहुनुको कारण खुलाउँदै मैयाँ भन्छिन्, बाटो लामै त होइन, शारीरिक अवस्थाका कारणले दुईतीन घण्टा हिँडेर भेट्न जाने आँट नै गर्न सकिएन। दुई वर्षअघि खाद्यान्न पिसानीका लागि नजिकैको मिलमा गएकी बुहारी मैयाँको दुर्घटना भयो। मिलको फित्ताले उनको खुट्टामा गहिरो चोट पुयायो। ९ महिनासम्म अस्पतालमा उपचार गराएकी उनको खुट्टा राम्रोसँग ठीक हुन सकेन। मैयाँ अहिले पनि राम्रोसँग हिँड्डुल गर्न सक्दिनन्। हिँड्डुल गर्न उनलाई साहारा चाहिन्छ। अहिले पनि अलिकति उकालो ओरालो गर्दा खुट्टा सुनिन्छ, हिँड्डुल गर्न निक्कै मुस्किल पर्छ, दुखेसो पोख्दै उनले भनिन्, सासू पनि वृद्ध भइसक्नु भएको छ, दमको रोग छ। दुवै रोगी भएपछि कसरी भेट्नु ? घरमुनि पुल बनेपछि सासूबुहारीको घर पुग्ने दूरी छोट्टिएको छ। पुल नबन्दा सासूको घर पुग्न २ देखि साढे २ घण्टा लाग्थ्यो। खुट्टाको कारणले अझ बढी समय खान्थ्यो होला, मैयाँले भनिन्, अहिले आधि घण्टामै पुगिन्छ, यसले धेरै सजिलो भएको छ। पुल बनेपछि सासूको घर पुग्न उनलाई ओरालो झरेर बाहुनेबेंसी खोलासम्म पुग्नु पर्दैन। घरबाट करिब १५ मिनेट हिँडेपछि पुल आइपुग्छ। पुल तरेर सासूको घर पुग्न पनि लगभग १५ मिनेटमात्र समय लाग्छ। लामो समयसम्म सासूलाई भेट्न नपाएको न्यास्रोले पुल बनेपछि त भेट्न जान्छु भन्ने मनसाय राखिरहेकी मैयाँले पुल सम्पन्न भएकै दिन सासूलाई भेटेकी हुन्। लामो समयपछि सासूबुहारी भेट्दा केही बोल्नै सकेनन्। ७४ वर्षको सासू माइलीले शारीरिक अशक्तता र दमको कारण बुहारीलाई भेट्न सकेकी थिइनन्। यत्ति लामो समयपछि भेट भएको छ, धेरै खुसी लाग्यो, उनले भनिन्, बुहारीको पनि कपाल फुल्न थालिसकेछ। अब नियमित नभए पनि महिनाको एकदुईपटक सासूबुहारीको भेट होला भन्ने आशा दुवैलाई छ। अब त बाटो पनि छोटो भयो, सकिनसकी भए पनि महिनामा एक दुईपल्ट बुहारीलाई भेट्न जान्छु, सासू माइली भन्छिन्, नजिकका आफन्त भनेकै यिनै बुहारीहरू हुन्। बुहारी बिरामी भएका बेलामा पनि म ओछ्यान परेको थिएँ। पुल नहुँदा बुहारी भेट्न लामो समय खर्चनुपर्ने र घरयासी कामले लामो समय छुट्ट्याएर हिँड्न नपाइरहेको पनि उनले बताइन्। बुहारी मैयाँ पनि सासूको हेरचाह गर्ने कोही नभएका कारण नियमित सासूलाई भेट्ने बताउँछिन्। साहारा कै भरमा भए पनि सातामा एकपटक सासूलाई भेट्छु, उनले भनिन्, खोलाको चिप्लोबाटो, लडिएला, खोलामा खसिएला भन्ने डर हुन्थ्यो, अब त्यो डर पनि रहेन। हिँउदमा त्यति गाह्रो नभए पनि पुल नहुँदा बर्खाको बेला वारिपारि आउजाउ गर्न निक्कै मुस्किल हुने गरेको उनी बताउँछिन्। कुल ४० लाख लागतमा निर्माण सम्पन्न भएको उक्त पुलले चौतारा साँगाचोकगढी नगरपालिका ६ र इन्द्रावती गाउँपालिका २ लाई जोडेको छ। यसअघि सो स्थानमा रहेको २० वर्ष पुरानो पुल निकै जीर्ण बनेको र आवतजावत गर्न नसकिने अवस्थामा पुगेकाले उक्त नयाँ पुल निर्माण गरिएको हो। चौतारा साँगाचोकगढी नगरपालिकाका प्रमुख कृष्णप्रसाद सापकोटाले पुलको उद्घाटन गरेसँगै बाहुनेबेंसी झ्याँडी खोला ट्रस पुल सञ्चालनमा आएको छ। पुल उद्घाटनपछि चौताराका नगर प्रमुख सापकोटाले नगरपालिकाले आवश्यकताको आधारमा विकास कार्य अघि बढाइरहेको बताए। चौतारा साँगाचोकगढी नगरपालिकाको आर्थिक तथा जनहित ग्रामीण सेवा समितिको प्राविधिक सहयोगमा निर्माण सम्पन्न पुलका कारण दुवैतर्फका स्थानीयलाई आवतजावतमा सहज भएको नगरप्रमुख सापकोटाको भनाइ छ।"
कर्णालीमा परिवारबाटै अपहेलित छन् फिस्टुलाका बिरामी,"वीरेन्द्रनगर : मुगु खत्याडकी विष्णुमाया तिवारीलाई सुत्केरी हुनुअघि लामो ब्यथा लाग्यो। झन्डै २४ घण्टासम्म प्रसव पीडा खेपिन। सामान्य अवस्तामै पहिलो सन्तानलाई जन्माइन्। तर, शिशुको जन्मपछि उनमा प्रसव फिस्टुलाको समस्या देखियो। जब उनमा यो रोग देखियो, उनलाई आफ्नै घर परिवारदेखि समाजले छिःछिः र दुरदुरको व्यवहार सुरु गरे। यस्तो व्यवहारका कारण झन्डै तीन महिना उनले मानसिक तनाव बेहोरिन। यो रोग कसरी निको पार्ने भन्ने चिन्तामा परिन्। साथीमार्फत कर्णाली प्रदेश अस्पतालमा फिस्टुलाको उपचार हुने थाहा पाइन्। त्यसपछि उनी प्रदेश अस्पतालमा भर्ना भइन् र उपचार गराइरहेकी छिन्। मुगुमा फिस्टुलासम्बन्धी उपचार सेवा थिएन, उनले भनिन्, यससम्बन्धी आफूलाई ज्ञान पनि थिएन। आफूलाई फिस्टुलाको समस्या भएको भन्ने प्रदेश अस्पताल आएर मात्र थाहा पाएँ। धेरै महिला त भएको समस्या नै लुकाएर बस्छन्। फिस्टुला त परै मानिसले गनाएको थाहा पाएर बाटो नै फेर्छन्। आफ्नै परिवारले पनि यो समस्यालाई महिलाहरूको कमजोरीका रूपमा लिएर हेला गर्ने गरेको उनले गुनासो गरिन्। शरीरबाट आउने गन्धले आफैंलाई पनि गाह्रो अनुभूति हुने गरेको उनले सुनाइन्। यस्तै सुदूरपश्चिम प्रदेशको कन्चनपुरकी मन्जु भट्टलाई दोस्रो सन्तान जन्माउँदा फिस्टुलाको समस्या देखियो। झन्डै १० घण्टा प्रसव पीडाका कारण उनलाई फिस्टुलाको समस्या भयो। पहिलो शिशुलाई सामान्य रूपमै जन्म दिएकी भट्टले दोस्रो सन्तान जन्माउँदा भने प्रसव पीडा भोग्नुपर्यो। पहिलोपटक बच्चा जन्माउँदा ४ घण्टाको प्रसव पीडामै बच्चा जन्मिएको थियो। तर, दोस्रो सन्तान जन्माउँदा उनलाई बढी नै समय प्रसव पीडा सहनुपर्यो। त्यसमा पनि फिस्टुलाको समस्याले त झन् गाह्रो भएको थियो। उनले आफ्नो समस्या धेरै साथीहरूलाई भन्न पनि सकिनन्। परिवार र साथीकै सहयोगमा यसको उपचारको खोजी गरेकी उनले भनिन्, महिलाहरूमा फिस्टुलाको समस्या कसरी हुन्छ ? यसको उपचार कहाँ हुन्छ भन्ने कुरा थाहा पाउनै मुस्किल छ। धेरै महिला दिदी बहिनीहरूले त यो रोग लुकाएरै बस्छन्। कत्तिलाई त यसको उपचार हुन्छ भन्ने कुराको पनि जानकारी छैन। डडेलधुराको गन्यधुरा गाउँपालिकाकी ज्येष्ठ नागरिक डम्बरी बोहरालाई फिस्टुलाको समस्या भएको ३० वर्ष भयो। उनलाई यसको उपचार हुन्छ जस्तो लागेकै थिएन। गाउँका स्वास्थ्य चौकीमा जाँदा सामान्य औषधि दिएर फर्काउँथ्ये। तर, सन्चो पटक्कै भएन। जति बेला आफूलाई फिस्टुला भएको हो भन्ने थाहा नै थिएन, उनको योनीबाट पिसाव बगेको बगै भएर गनाउँथ्यो। मानिसहरू उनलाई भेटेपछि गनायो भनेर भाग्थे। उनका बच्चा पनि भएनन्। श्रीमान्ले कान्छी श्रीमती ल्याए र उनीबाट दुईवटा छोरा जन्मिए। श्रीमान् पनि बिते। यो अवस्थामा उनलाई स्याहार गर्ने मानिसलाई पनि समस्या भयो। फेरि फिस्टुलाको बिमार भएकाले उनको दैनिकी थप जटिल बन्यो। उनी समाजमा छिःछिः र दुरदुरको अवस्थामा बाँच्न बाध्य भइन्। गत मंसिरमा कर्णाली प्रदेश अस्पतालमा रहेको फिस्टुला उपचार केन्द्रमा निःशुल्क उपचार हुने भन्ने कुरा उनले थाहा पाइन्। उनी आफैं उपचारका लागि डडेलधुराबाट सुर्खेत पुगिन्। हाल प्रदेश अस्पतालमा उपचाररत उनले भनिन्, मैले त आफ्नो जन्दगीबाटै आस मारिसकेकी थिएँ। उपचार गर्दा निको हुन्छ भन्ने पनि थाहा थिएन। तर, अहिले यो समस्या कसैलाई नहोस् भन्ने लाग्छ। कर्णाली प्रदेश अस्पताल र आइएनएफ नेपालको साइनिङ अस्पतालको सहकार्यमा कर्णालीमा फिस्टुलाका बिरामीहरूको सन् २०१४ देखि निःशुल्क उपचार भइरहेको छ। प्रदेश अस्पतालका निमित्त निर्देशन डागणेश थापाले भने, फिस्टुला पीडित महिलाको निःशुल्क उपचारका लागि आइएनएफ नेपालको सहकार्यले निकै राहत प्रदान गरेको छ। कर्णालीका विकट बस्तीहरू र छिमेकी प्रदेश सुदूरपश्चिम र लुम्बिनी प्रदेशका सेवाग्राहीहरूले पनि यहाँबाट सेवा लिँदै आएका छन्। पश्चिम नेपालमा फिस्टुलासम्बन्धी सबैभन्दा सुबिधायुक्त निःशुल्क उपचार प्रदेश अस्पतालले दिइरहेको उनले बताए। उनका अनुसार हालसम्म यस अस्पतालबाट जम्मा ३ सय ९१ जना फिस्टुला पीडित महिलाले उपचार सेवा लिएका छन्। चालु आर्थिक वर्षमा १७ जना बिरामीहरूले उपचार सेवा लिइरहेका छन्। तर, धेरै महिलाले यो उपचारका विषयमा जानकारी नपाउँदा यसको पहुँचमा आउन सकिरहेको अवस्था नभएको उनले बताए। कतिपय बिरामीहरूलाई त उपचार सेवा लिन अस्पतालसम्म आउनै आर्थिक समस्या छ। त्यसका लागि सरकारले पनि थप सुविधा दिनुपर्छ, उनले भने। उपचारमा बेलायती डाक्टरको सक्रियता कर्णाली प्रदेश अस्पतालमा फिस्टुला पीडित महिलाको निःशुल्क उपचारमा स्वयमसेवक रूपमा कार्यरत बेलायती स्त्रीरोग विशेषज्ञ डा शेली हेउड सक्रिय छिन्। उनले सन् २००३ देखि कर्णालीमा आएर तत्कालीन मध्यपश्चिमाञ्चल क्षेत्रीय अस्पतालमा प्रसूति वार्डमा बसेर निःशुल्क रूपमा सेवा सुरु गरिन्। उनले प्रसूति वार्डमा सेवा लिन आउने महिलामा फिस्टुलाको समस्या देखा पर्न थालेपछि सन् २००९ देखि सन् २०१८ सम्म बिभिन्न ठाउँमा निःशुल्क स्वास्थ्य शिविर पनि सञ्चालन गरिन्। शिविरमा २ सय ६६ जना महिलामा फिस्टुलाको समस्या देखिएको थियो। उनीहरू सबैको उपचार पनि डा शेली हेउडले निःशुल्क गरिन्। त्यसपछि फिस्टुलाका बिरामीहरू बढ्दै गएपछि सन् २०१८ देखि उपचार केन्द्र नै स्थापना गरेर सेवा सुरुवात गरियो। पश्चिम नेपालमै पहिलोपटक कर्णाली प्रदेश अस्पतालले सन् २०१८ देखि फिस्टुला पीडित महिलाको सुविधासम्पन्न उपचार सेवाको थालनी गर्यो। यसको नेतृत्व बेलायती डाक्टर हेउडले लिइन्। फिस्टुला उपचार केन्द्रका व्यवस्थापक कान्तप्रसाद सुवेदीले भने, कर्णाली, सुदूरपश्चिम तथा लुम्बिनी प्रदेशका विकट बस्तीहरूमा रहेका फिस्टुला पीडित महिलाको निःशुल्क उपचार गर्ने पवित्र उद्देश्य राखी बेलायती डाक्टर शेली हेउडले सन् २००८ मा इथियोपियाबाट फिस्टुलाको शल्याक्रियासम्बन्धी तालिम लिइन्। सन् २००९ देखि तत्कालीन क्षेत्रीय अस्पताल सुर्खेतमा यो सेवाको पनि सुरुवात गरिन्। सन् २०११ देखि २०१७ सम्म कर्णालीमा कार्यरत २ हजार ३ सय ९८ जना स्वास्थ्यकर्मीहरूलाई फिस्टुलासम्बन्धी तालिम पनि दिइन्। त्यस अभियानले कर्णालीमा फिस्टुलाको पहिचान गरी उपचारका लागि पठाउने कार्यमा सहयोग पुर्यायो। त्यसपछि सन् २०२० देखि उनले कर्णाली, सुदूरपश्चिम र लुम्बिनी प्रदेशमासमेत फिस्टुलासम्बन्धी सचेतना कार्यक्रम सञ्चालन गरिरहेकी छन्। प्रदेश अस्पतालमार्फत सन् २०२० देखि हालसम्म कर्णाली, सुदूरपश्चिम र लुम्बिनी प्रदेशका महिला स्वास्थ्य स्वयंसेवीका, आमा समूह, स्वास्थ्यकर्मी, विद्यार्थी र समुदायका मानिस समेतलाई गरी २३ हजार १ सय ७६ जनालाई फिस्टुलासम्बन्धी अभिमुखीकरण तालिम पनि दिइएको छ। उपचार र सचेतनालाई सँगसँगै लिएर अभियानका रूपमा लागिरहेकी बेलायती डाक्टर हेउडले भनिन्, सबैको सहयोगले फिस्टुला पीडित महिलालाई समयमा अस्पताल पुर्याए शतप्रतिशत रोक निको हुन्छ। तर, पाँच वर्षभन्दा बढी समय उपचार नगराए सयमा १० प्रतिशत बिरामी निको नहुन सक्छन्। यो कुरा सबैले ख्याल राख्नुपर्छ। सबै मिली सचेतना फैलाऔं प्रदेश अस्पताल सुर्खेतका स्त्रीरोग बिभाग प्रमुख डा केशर ढकालले सबै सरोकारवालाहररू मिलेर फिस्टुलासम्बन्धी सचेतना फैलाउनु पर्ने बताए। उनले भने, हरेक मानिसमा बिभिन्न समस्याहरू आउँछन्। महिलामा पनि प्रसव पीडाबाट आउने सामान्य समस्या फिस्टुला भए पनि समयमै उपचार नहुँदा गम्भीर समस्या बन्ने गरेको छ। बिभिन्न माध्यमबाट फिस्टुलासम्बन्धी सचेतना बस्तीस्तरमा पुर्याउनु आवश्यक रहेको उनले औंल्याए। समाजमा रहेको परम्परागत अन्धविश्वासका कारण फिस्टुलाको समस्यालाई बिभिन्न रूपमा परिभाषित गरिने गरेको बताउँदै उनले भने, त्यस्तो होइन। बरु यस्तो समस्या देखिए समयमै अस्पताल ल्याउनुपर्छ। प्रदेश अस्पतालकी नर्सिङ बिभाग प्रमुख सकुन्तला सापकोटाले प्रसव फिस्टुलासम्बन्धी समस्याका बिरामी महिलालाई उपचारको पहुँचमा ल्याउन प्रदेश अस्पतालले समयसमयमा सञ्चारकर्मीहरू तथा अन्य सरोकारवालाहरूसँग अन्तरक्रिया गर्ने गरेको बताइन्। उनका अनुसार कर्णालीमा बिभिन्न स्वास्थ्य संस्थाहरूमा कार्यरत स्वास्थ्यकर्मीहरूलाई यससम्बन्धी तालिम, हरेक स्वास्थ्य संस्था वा बर्थिङ सेन्टरमा कार्यरत स्वास्थ्यकर्मीहरूलाई अभिमुखीकरण, तालिम प्राप्त स्वास्थ्यकर्मीबाट मात्र प्रसूति सेवालगायतका कार्यहरू पनि अस्पतालले गरिरहेको छ। तर, पनि यसको प्रचार पर्याप्त रूपमा नभएको उनको भनाइ छ। महिलाले वर्षौं रोग पालेर बस्ने र जटिल भइसकेपछि मात्र अस्पताल आउने समस्या छ, उनले भनिन्। यसको उपचारमा २० वर्षको उपलब्धि पर्याप्त देखिन्न। सन् २०३० सम्ममा फिस्टुलाको अन्त्य गर्ने सरकारको लक्ष्य छ। के हो प्रसव फिस्टुला ? लामो र कठिन सुत्केरी ब्यथाका कारण पिसाव थैली, पिसाव नली वा आन्द्रामा प्वाल पर्न जानुनै प्रसव फिस्टुला हो। कर्णाली प्रदेश अस्पतालमा कार्यरत डा शुभेच्छा श्रेष्ठका अनुसार प्रसव फिस्टुला भएपछि महिलाले दिसा, पिसाव नियन्त्रण गर्न सक्दैनन् र लगातार रूपमा योनीबाट पिसाव वा दिशा बग्न थाल्छ। फिस्टुलाको मुख्य उपचार भनेकै शल्यक्रिया हो। समयमै उपचार गराउँदा फिस्टुला पूर्ण रूपमा निको हुन्छ। ढिलो भए उपचार गर्दा पनि निको नहुन सक्छ। डा श्रेष्ठले प्रायः ग्रामीण समुदायका महिलामा फिस्टुलासम्बन्धी सचेतना र उपचार हुने ठाउँका बारेमा जानकारी नहुँदा उपचार सेवा लिनबाट बन्चित हुँदै आएको बताइन्।"
तालमै मापदण्डविपरीत रेस्टुरेन्ट,"पोखरा : पोखराको दोस्रो ठूलो बेगनासताल पनि अतिक्रमणको चपेटामा परेको छ। तालभित्रै रेस्टुरेन्ट बनाउनेदेखि मापदण्ड मिचेर भौतिक संरचना बन्ने क्रम बढेको हो। फेवातालको सिमसार पुर्ने, अतिक्रमण गर्ने र मापदण्डभित्रै संरचना बन्ने क्रम बढिरहेको अवस्थामा पछिल्लो समयमा बेगनासताल क्षेत्रमा पनि अतिक्रमण र मापदण्डविपरीत संरचना बन्ने क्रम बढेको छ। बेगनासतालको मापदण्ड १ सय मिटर तोकिएको छ। अघिल्ला मेयर मानबहादुर जीसी नेतृत्वले बेगनासको मापदण्ड घटाएर ५५ मिटर बनाए पनि अदालतले कार्यान्वयन नगर्न भनेपछि रोकिएको छ। फेवाताल वरपर तालमै जोडेर होटल रेस्टुरेन्ट बनाउनेदेखि ताल पुरिएर बनेको जमिनमा खेती गर्ने क्रम बढिरहेको अवस्थामा यही समस्या बेगनासताल वरपर पनि बढेको हो। तीनैतहका (संघ, प्रदेश र स्थानीय)सँग मापदण्ड तोक्ने बाहेक ताल संरक्षण र मापदण्डभित्र संरचना बन्दा के गर्ने भन्ने योजना र उपाय महानरपालिका लगायत तीनै तहका सरकारसँग नहुँदा समस्या आएको पोखरा ३१ का स्थानीय दामोदरभक्त थापा बनाउँछन्। प्राकृतिक सम्पदाहरू संकटमा पर्ने गरी एकोहोरो दोहोन हुँदा राज्यको उपस्थिति नदेखिएको नागरिक समाज पोखराका पूर्व संयोजक विष्णुहरि अधिकारी बताउँछन्। पोखरा ३१ सिम्ले लिब्दीको बेगनासताल क्षेत्रमा स्थानीय सुरेन्द्र कँडेलले तालभित्रै रेस्टुरेन्ट सञ्चालन गरेका छन्। तीन दशक अघिदेखि लिब्दी क्षेत्रमा माछापालन गर्दै आएका कँडेलले दुई वर्ष अघिदेखि तालभित्र माछा पाल्न छुट्याएको बाँधमा रेस्टुरेन्ट सञ्चालन गरेको स्थानीयले बताए । कँडेलले ताल किनारमा तन्द्रुक एग्रो टुरिजम प्रालि सञ्चालन गरेर माछापालनका साथै रेस्टुरेन्ट पनि चलाएका हुन्। बेगनासतालमा बाँध बाँध्नुअघि सरकारले त्यस क्षेत्रमा डुबानमा पर्ने स्थानीयको खेत, जमिनको मुअब्जा वितरण गरेको थियो। मुआब्जा लिइसकेको ताल क्षेत्रमा कँडेल परिवारले माछा पालनदेखि तालभित्रै रेस्टुरेन्ट सञ्चालन गरेको स्थानीयले बताएका छन्। यसअघि स्थानीय समुदाय लाईसमेत सेयर सदस्य बनाएर माछापालन गर्दै आएका कँडेलले अरु सदस्यलाई हटाएर एकलौटी ताल क्षेत्रमा रेस्टुरेन्टसमेत चलाएको पहिलेका माछापालनका सहकर्मी प्रेम सुनार बताउँछन्। २०४७०४८ मा ताल बढेको पहिले खेत क्षेत्रमा माछापालनका लागि मात्र बाँध बाँधिएको सुनार सुनाउँछन्। अरु सेयर सदस्यलाई निकालेर अहिले त्यही माछापालन गर्न छुट्याएको बाँधमा रेस्टुरेन्टसमेत चलाएको उनले बताए। मुअब्जा पाइसकेको तालभित्रको जमिनमा माछापालन र रेस्टुरेन्ट सञ्चालन भएको विषय जानकारीमा रहेको पोखरा ३१ का वडाध्यक्ष ढकनाथ कँडेल बताउँछन्। पहिले नै माछापालन गर्न अनुमति लिएर काम गरेकोले यस विषयमा सम्बन्धित पक्षसँग छलफल गरेर उचित निकास निकालिने वडाअध्यक्ष कँडेलले सुनाए। निर्वाचित भएर आउनु अघिदेखि नै ताल भित्र रेस्टुरेन्ट चलाएको थाहा पाएका वडाध्यक्ष कँडेलले तालभित्रको संरचना के गर्ने भन्ने अझै निर्णय लिन सकेका छैनन्। बेगनासतालको मापदण्ड सय मिटर तोकिएको छ। नागरिकको सुविधाका लागि ६५ मिटर बाहिर कच्ची संरचना बनाउन वडाले सिफारिस दिने निर्णयमा पुगेको पनि पोखरा ३१ का वडाध्यक्ष कँडेलले सुनाए। बेगनासतालको पिप्ले र माझी कुनामा बढी मापदण्ड विपरित संरचना बनेको वडाध्यक्ष कँडेल बताउँछन्। बेगनास लेक रिसोर्ट पनि मापदण्डभित्रै रहेको उनले बताए। बेगनासताल भित्रै रेस्टुरेन्ट सञ्चालनमा आएका विषय के हो थप बुझेर आवश्यक कारबाही गरिने पोखरा महानगरपालिकाका प्रवक्ता मोतीलाल तिम्सिनाले बताए। तालको मापदण्डभित्र पनि कुनै पनि संरचना बनाउन नपाइने प्रवक्ता तिम्सिनाले बताए पनि कार्यान्वयनतर्फ ध्यान दिएको पाइँदैन। स्थानीय जग्गा धनीहरूले भन राज्यले मापदण्ड तोकेपछि मापदण्डभित्रका जमिनको उचित मुअब्जा दिएर ताल संरक्षणका काम गर्नु पर्ने बताउँछन्। हामी ताल संरक्षणका लागि राज्यलाई जमिन दिन तयार छौं तर राज्यले उचित मुअब्जा दिनु पयो स्थानीय सूर्यप्रसाद लामिछानेले भने। ताल किनारका सरकारी जमिन पनि अतिक्रमण गरी संरचना बनिरहे पनि सरकारको ध्यान नगएको उनले सुनाए। पछिल्लो समयमा बेगनासताल संरक्षणमा पनि चुनौती थपिँदै गएको स्थानीय पर्यटन व्यवसायी दामोदरभक्त थापाले बताए। ताल किनारमै बनेका संरचनाबाट निस्कने फोहोर उचित व्यवस्थापन हुन नसक्दा चुनौती थपिँदै जाने र यसले ताल प्रदूषणको चपेटामा पर्ने प्रति बेलैमा सचेत हुनुपर्ने थापा बताउँछन्। पछिल्लो समयमा बेगनासताल क्षेत्रमा पनि पर्यटकको आकर्षण बढेको छ। यसैले ताल किनारका जमिन भाडामा दिँदा मात्रै पनि राम्रो आम्दानीको स्रोतको रूपमा विकास हुँदै गएको छ। देशमा रोजगारीको अवसर नहुँदा युवा बेरोजगार छन्। रोजगारको खोजीमा युवाहरू विदेश पलायन भइरहेको अवस्थामा पर्यटकको आकर्षणको क्षेत्रमा होटल रेस्टुरेन्ट खोलेर स्वरोजगार बन्नेलाई राज्यले मुआब्जा पनि नदिई एकोहोरो मापदण्डका नाममा हटाउन खोजिनु उचित नभएको स्थानीय जग्गा धनीहरूले बताएका छन्। पोखरा महानगरपालिकाका यसअघिका मेयर मानबहादुर जीसीको कार्यकालमा पोखराका ९ तालको मापदण्ड घटाउने निर्णय गर्दै फेवातालको मापदण्ड ६५ मिटरबाट ३० मिटर कायम गरेका थिए। बेगनासतालको मापदण्ड १ सयबाट घटाएर ५५ मिटर र रुपातालको मापदण्ड पनि ५५ मिटर कायम गरिएको थियो। सर्वोच्च अदालतले फेवाताललगायत पोखराका ९ तालको घटाइएको मापदण्ड कार्यान्वयन नगर्न पोखरा महानगरपालिकालाई आदेश दिएको थियो। ताल संरक्षणका लागि बेलाबेलामा परेका रिटमा अदालतले ताल संरक्षणलाई प्राथमिकतामा राखेर निर्णय गर्दै आए पनि राज्यले भने अदालतको निर्णय कार्यान्वयनमा चासो नदिँदा समस्या झांगिँदै गएको हो। पछिल्लो समयमा देशकै दोस्रो ठूलो फेवातालको सिमसार क्षेत्र पुरेर घडेरी बन्ने क्रम बढिरहे पनि तीन तहकै सरकार मूकदर्शक बनेका छन्। तालको आयुसँग प्रत्यक्ष जोडिएको फेवा सिमसार पुरेर घडेरी बनाउने गिरोहले उल्टो स्थानीयलाई उचालेर ताल पुर्न लागि पर्दा पनि प्रदेश सरकार र संघ सरकारले अनदेखा गर्दै आएका छन्।"
काठमाडौंमा प्रकोपको रूप लिँदै दादुरा,"काठमाडौं : द्रुत संक्रामक रोगका रूपमा लिइने दादुराबाट काठमाडौंका चारजना बालबालिका संक्रमित भएको पुष्टि भएको छ। स्वास्थ्य सेवा विभाग, परिवार कल्याण महाशाखाका निर्देशक डा विवेककुमार लालका अनुसार, टेकुस्थित राष्ट्रिय जनस्वास्थ्य प्रयोगशालामा गरिएको नमुना परीक्षणमा चार जनामा संक्रमण पुष्टि भएको हो। कुनै निश्चित ठाउँमा एकै पटक ५ जना भन्दा बढीमा दादुरा संक्रमण भएमा प्रकोपकोरूपमा लिइने जनस्वास्थ्यविज्ञ बताउँछन्। गोकर्णेश्वर नगरपालिका९ स्थित एक विद्यालयमा अध्ययनरत बालबालिकामा दादुरा संक्रमण पुष्टि भएको हो। विद्यालयका साथै संक्रमित बालबालिकाको परिचय र उमेर खुलाइएको छैन। यद्यपि, १५ वर्षमुनिको बालबालिका भएको जनाइएको छ। यो रोग विशेष गरी पाँच वर्षमुनिका बालबालिकालाई लाग्छ। इपिडिमिलोजी तथा रोग नियन्त्रण महाशाखाका पूर्वनिर्देशक डा बाबुराम मरासिनीले एकै ठाउँमा चार जना बालबालिका दादुरा संक्रमण पुष्टि हुनुलाई प्रकोपको रूपमा लिइने बताए। जनस्वास्थ्य विज्ञ डा मरासिनीले भने, एकै ठाउँमा चारजनालाई संक्रमण पुष्टि भइसकेको छ भने अहिलेको हिसाबमा प्रकोप नै हो। चार जनाले अरूलाई पनि संक्रमण सारिसकेका हुन सक्छन्। गोकर्णेश्वर नगरपालिकाको स्वास्थ्य शाखा स्रोतका अनुसार, विद्यालयमा अध्ययनरत अन्य बालबालिकामा पनि दादुरासँग मिल्दोजुल्दो लक्षणहरू देखिएको छ। पाँच जनाको रगत परीक्षण गर्दा चार जनामा पुष्टि भएको हो, स्वास्थ्य शाखाका एक अधिकृतले भने, अन्य बालबालिकाको परीक्षण भएको छैन। बालबालिकाले खोप लगाएनलगाएको यकिन हुन सकेको छैन। शंकास्पद बालबालिकालाई छुट्टै कोठामा राखिएको छ। विश्व स्वास्थ्य संगठन (डब्लूएचओ) को प्रतिवेदन, २०२० अनुसार, दादुराविरुद्धको खोप नलगाएका व्यक्तिमा भाइरस संक्रमण भएपछि उनीहरूबाट खोप नलगाएका वा खोपको पूर्ण मात्रा नलगाएका मानिसमा फैलिएर प्रकोपको रूप लिने उल्लेख छ। डामरासिनीका अनुसार, दादुराविरुद्धको खोप नलगाएका बालबालिकामा कडा लक्षणहरू देखिन्छ। संक्रमणको सुरुवाती अवस्थामा ज्वरो आउने, खोकी लाग्ने, नाकबाट पानी बग्ने, आँखा रातो हुने लक्षणहरू देखा पर्छन्। केही दिनपछि अनुहारमा खटिरा आउने र शरीरका अन्य भागहरूमा फैलन्छ। संक्रमण सुरु भएको चारदिनमा ज्वरो आउन थाल्छ। त्यसपछि क्रमशः अन्य लक्षणहरू देखिन थाल्छ, डा मरासिनीले भने, संक्रमित बालबालिकामा कडा खालको झाडापखाला र निमोनिया गराउँछ। कडा निमोनिया भएमा उपचार चुनौतीपूर्ण हुन्छ। कतिपयको ज्यानसमेत जान्छ। परिवार कल्याण महाशाखाका निर्देशक डा लालका अनुसार दादुरा पुष्टि भएका बालबालिकाको स्वास्थ्य सामान्य रहेको छ। भाइरसबाट सर्ने दादुरालाई अति छिटो संक्रामक रोगका रूपमा लिइन्छ। दादुरा भएको व्यक्तिले श्वासप्रश्वास गर्दा, खोक्दा र हाच्छिउँ गर्दा यो रोग सर्दछ। विशेषगरी बालबालिकामा खतरापूर्ण मानिन्छ। मस्तिष्क सुन्निने र फोक्सोमा संक्रमण निम्त्याउने जोखिम हुने चिकित्सकहरू बताउँछन्। निवारणमा चुनौती हरेक वर्षजसो दादुरा संक्रमितहरू पुष्टि हुने थालेपछि दादुरा निवारण गर्ने सरकारी लक्ष्य चुनौतीपूर्ण भएको छ। सरकारले सन् २०२३ सम्ममा दादुरा निवारण गर्ने लक्ष्य राखेको छ। गत वर्ष २०७९ सालमा बाँके जिल्लाको नेपालगन्ज उपमहानगरपालिकामा पनि दादुरा संक्रमित बालबालिका फेला परेका थिए। २०७६ सालमा धादिङमा दादुरा संक्रमितहरू पुष्टि भएका थिए।"
गोरखाको चुम्बा र नुब्री पनि सूचीकृत,"गोरखा : छट्टै पहिचान नहुँदा यसअघि तामाङमा सूचीकृत भएका गोरखाको हिमालपारिका बासिन्दा अहिले पहिलोपटक पहिचानसहित सूचीकृत भएका छन्। चुमनुब्री गाउँपालिका १, २, ४, ५, ६ र ७ को चुम उपत्यका र नुब्री उपत्यकामा बसोबास गर्ने समुदाय यसपटक चुम्बा र नुब्रीका रूपमा राष्ट्रिय तथ्यांक विभागमा सूचीकृत भएका हुन्। राष्ट्रिय तथ्यांक विभागले हालै सार्वजनिक गरेको जनगणना २०७८ को जातिगत प्रतिवेदनमा चुम्बा, नुब्रीको संख्या ४ हजार ४ सय १४ रहेको उल्लेख गरिएको छ। जसमा पुरुष दुई हजार १ सय १४ र महिला २ हजार २ सय ३० छन्। यो संख्या नेपालको कुल जनसंख्याको ००२ प्रतिशत हो। उनीहरूले प्रयोग गर्ने मातृभाषा पनि चुम्बानुब्री कै नाममा सूचीकृत भएको छ। चुम्बानुब्रीलाई मातृभाषाका रूपमा प्रयोग गर्नेको संख्या भने ४ हजार २ सय ८४ रहेको उल्लेख छ। यो संख्या कुल जनसंख्याको ००१ हो। यो समुदायको बसोबास नेपालमै गोरखा जिल्लाअन्तर्गत चुमनुब्री गाउँपालिकामा मात्र छ। उनीहरू सबै बौद्ध धर्मावलम्बी हुन्। आफ्नो समुदायलाई सूचीकृत गराई राष्ट्रिय रूपमा पहिचान गराउने हिसाबले स्थानीय समाजसेवीहरू स्वयं नै जनगणनामा खटिएका थिए। गोरखालाई उद्गम मान्ने बराम समुदायको देशभरको जनसंख्या ७ हजार ८ सय ५९ रहेकोमा गोरखामा सबैभन्दा धेरै ६ हजार २ सय ४४ रहेको छ। २ हजार ८ सय ८५ महिला र ३ हजार ३ सय ५९ छ। उद्गमस्थल मानिने बारपाक सुलीकोटमा बरामको संख्या २ हजार ३ सय ४६ रहेको छ। त्यस्तै सिरानचोक गाउँपालिका, गोरखा नगरपालिकालगायतका अन्य पालिकाहरूमा पनि छिटपुट छन्। देशभर ८४ हजार ३ सय ६४ जनसंख्या रहेको चेपाङ समुदायको गोरखाको जनसंख्या ४ हजार २ सय ६८ रहेको छ। उनीहरू गण्डकी र सहिदलखन गाउँपालिकामा बस्छन्। कुल २ लाख ५१ हजार २७ जनसंख्या रहेको गोरखामा सबैभन्दा धेरै गुरुङ समुदायको संख्या छ। विशेष गरी धार्चे, बारपाक सुलीकोट गाउँपालिकामा अधिक र प्रत्येक गाउँपालिकामा बासोबास रहेको उनीहरूको यहाँको जनसंख्या ५२ हजार २ सय २१ छ। दोस्रो धेरै जनसंख्या ब्राह्मण समुदायको छ। उनीहरूको संख्या ३० हजार ८ सय ५२ छ। त्यस्तै तेस्रो धेरै मगर समुदायको छ। मगर समुदायको संख्या २८ हजार ९ सय ५६ र क्षेत्रीको संख्या २७ हजार १ सय ९३ छ। त्यस्तै मिजार २० हजार २ सय ४३, नेवार १८ हजार २ सय ७२, विश्वकर्मा १४ हजार ८ सय १५, तामाङ ९ हजार ५ सय ३९, मुसलमान ३ हजार २ सय ८८, परियार ७ हजार ३ सय ८२, ठकुरी ८ सय २७, शेर्पा ६१, माझी ४ सय ५२, सुनार ३१, सुनुवार २ सय ८०, वादी ४७, घले ६ हजार १ सय ५६, खवास १ सय ४०, दराई ८ सय ६७, भोटे २५, बोटे ५३, गाइने १ सय ६८, कमर १ सय ३६, संन्यासी १ हजार ७ सय ३४ जना रहेको राष्ट्रिय तथ्यांक विभागले जनाएको छ। त्यस्तै गोरखामा हिन्दू धर्मावलम्बीको संख्या १ लाख ७५ हजार ६ सय ४ छ। बौद्ध धर्म मान्नेहरूको संख्या ४० हजार १ सय १८ रहेको छ भने इस्लाम धर्मावलम्बीको संख्या ३ हजार ३ सय ९५ जना, क्रिश्चियन धर्म मान्नेहरूको संख्या १५ हजार ६२ र बोन धर्मावलम्बीको संख्या १४ हजार ३ सय ८५ रहेको तथ्यांक विभागले सार्वजनिक गरेको प्रतिवेदनमा उल्लेख छ।"
"बजेटमाथि रघुजी पन्तको कविता : दाल केको गहतको, बजेट कसको महतको","काठमाडौं : नेकपा एमालेका सांसद रघुजी पन्तले संसदमा बजेटमाथि कविता वाचन गरेका छन्। प्रतिनिधिसभा बैठकमा आर्थिक वर्षको बजेटमाथि छलफलमा भाग लिदै सांसद पन्तले कवितामार्फत् बजेट दिशाहिन र लक्ष्यहिन भएको टिप्पणी गरेका छन्। उनले बजेटमा कुनै कमिटमेन्ट नभएको भन्दै हेर्दा सबैथोक, खोज्दाखेरि केही पनि नभएको प्रतिक्रिया दिएका छन्। सांसद पन्तले आर्थिक सूचांकहरू सबै नकारात्मक रहेको बताए। पुँजी निर्माणमा पैंसाभन्दा पनि कमिटमेन्ट महत्वपूर्ण हुने बताए। बजेटले जनतालाई छुन नसकेको उनको भनाइ छ। सांसद् पन्तले वाचन गरेको कविता दालको केको गहतकोबजेट कस्को महतको धन्याढ्याको जुँगामा ताउ गरिबले चाहि हावा खाउ हुनेखाने मस्तरामहुँदाखाने ठण्डाराम बजेट आयो बजेट आयोअन्तिममा जनता जिल्ला राम ।"
झोलामा खेती गर्ने प्रवृत्तिको अन्त्य गर्नुपर्छ : सांसद चौधरी,"काठमाडौं : नागरिक उन्मुक्ति पार्टीका सांसद अरुण चौधरीले झोलामा खेती गर्ने प्रवृत्तिको अन्त्य हुनुपर्ने बताएका छन्। संसदमा बजेटमाथिको छलफलमा बोल्दै उनले सरकारी अनुदान लिन झोलामा खेती गर्नेहरूको संख्या धेरै रहेको भन्दै त्यसको अन्त्य हुनुपर्ने माग गरे। उनले बजेटमा कृषि क्षेत्रलाई समेटिए पनि त्यसलाई कार्यान्वयन गराउनेतिर सरकार गम्भीर भएर लाग्नुपर्ने बताए। 'बजेटमा कृषि क्षेत्रका योजनाहरू पनि समेटिएका छन्। राम्रा योजनाहरूलाई कार्यान्वय गराउने चुनौती सरकारसमक्ष छ। त्यसको सही कार्यान्वयन हुनुपर्छ भनेर अपेक्षा गरेको छु,' उनले भने। उनले आगामी वर्ष यो यो क्षेत्रमा बिनियोजित बजेटले उत्पादन क्षेत्रलाई प्रोत्साहन गरेको भन्ने जवाफ सरकासँग हुनुपर्ने बताए। उनले किसानलाई पनि प्राविधिकतर्फको ज्ञान दिनुपर्ने बताए। 'जति पनि कृषि प्राविधकहरू छन्। उनीहरू लोकसेवाको परीक्षा दिएर कुर्सीमा बस्छन्। बजेट तयार गर्छन्। तर उत्पादन क्षेत्रमा उनीहरूको उपयोगिता भइरहेको छैन। तसर्थ किसानलाई पनि प्राविधक ज्ञानबाट प्रशिक्षित गर्न जरुरी छ,' उनले भने।"
कांग्रेसको सचेतकमा सुशीला थिङ,"काठमाडौं : नेपाली कांग्रेसको सचेतक पदमा प्रतिनिधिसभा सदस्य सुशीला थिङ मनोनित भएकी छन्। पार्टी सभापति शेरबहादुर देउवाले सांसद थिङलाई बिहीबार सचेतकमा मनोनयन गरेका हुन्। देउवाका निजी सचिव केशवराज जोशीले एक विज्ञप्ति जारी गर्दै थिङलाई सचेतकमा मनोनयन गरेको जानकारी दिएका छन्। कांग्रेस संसदीय दलको विधान (संशोधन तथा परिमार्जन सहित, २०७४) को धारा १३ को उपधारा (२) बमोजिम पार्टी सभापति देउवाले थिङलाई सचेतकमा मनोनित गरेका हुन्। संसदीय दलको प्रमुख सचेतकमा रमेश लेखक मनोनित भइसकेका छन्।"
अर्थ मन्त्रालयमा अड्कियो संघीय निजामती सेवा ऐन : अमनलाल मोदी,"काठमाडौं : संघीय मामिला तथा सामान्य प्रशासनमन्त्री अमनलाल मोदीले संघीय निजामती सेवा ऐन अर्थ मन्त्रालयमा अड्केर बसेको बताएका छन्। बिहीबार मन्त्रालयमा आयोजित पत्रकार सम्मेलनमा मन्त्री मोदीले आफूले संघीय निजामती सेवा ऐनलाई प्राथमिकतामा राखेर छिटोछिटो कानुन र अर्थ मन्त्रालय पठाएको अहिले पनि त्यही अड्केर बसेको बताए। उनले उक्त ऐनलाई अघि बढाउनका लागि आफुले पटक पटक अनुरोध समेत गरेको भन्दै आफ्ना कारणले ढिलाई नभएको प्रस्टोक्ति दिए। मन्त्री मोदीले आफूले कर्मचारी सरुवाका विषयमा पटकपटक परिपत्र जारी गर्दा पनि कार्यान्वयन हुन नसकेको गुनासो गरे। अहिले स्थानीय तहका कर्मचारी व्यवस्थापनको समस्या ज्यादै गरेको र पूर्वमन्त्री, बहालवाला सांसद, मेयरलगायतले पनि भनुसन गर्न आउने गरेको उनले बताए। उनले स्थानीय तहमा चार पटक सरुवा गरेपनि फर्केर आउनुपर्ने अवस्था विद्यमान रहेको बताए। उनले मन्त्रालयले कर्णाली र सूदूरपश्चिम प्रदेशमा खाली रहेका स्थानमा कर्मचारी पठाउने कामलाई प्राथमिकता राखेको र यसलाई कार्यान्वयन गर्न निर्देशन दिइसकेको धारणा राखे। त्यस्तै मन्त्री मोदीले अव कर्मचारीको पहिलेको जस्तो ट्रेड युनियन हुन नसक्ने भन्दै उनीहरूको अधिकारसमेत कटौति गर्न लागिएको जानकारी दिए।"
उपप्राध्यापक नपाएपछि विद्यार्थी सार्दै टीकापुर बहुमुखी क्याम्पस,"टीकापुर : सुदूरपश्चिम विश्वविद्यालयअन्तर्गत टीकापुरमा सञ्चालित टीकापुर बहुमुखी क्याम्पसले ५ वर्षे बीए एलएलबीमा अध्ययनरत विद्यार्थीलाई अन्यत्र सार्ने भएको छ । पहिलो र दोस्रो सेमेस्टर क्याम्पसमै अध्ययन गरेका विद्यार्थीलाई तेस्रो सेमेस्टरबाट अन्यत्र सार्ने भएको हो । क्याम्पसले कानुन विषय अध्यापन गर्ने उपप्राध्यापक नपाउँदा तेस्रो सेमेस्टरबाटै सुदूरपश्चिम विश्वविद्यालयका कैलाली बहुमुखी क्याम्पस धनगढी र केन्द्रीय क्याम्पस महेन्द्रनगरमा विद्यार्थी सार्न लागेको हो । क्याम्पसका बीएएलएलबी तेस्रो सेमेस्टरमा अध्ययनरत विद्यार्थी तुलसी विकले उपप्राध्यापकको अभावमा कानुन विषयको अध्यापन नहुने भएपछि विद्यार्थीलाई धनगढी र महेन्द्रनगर सार्ने तयारी गरेको बताइन् । बीए एलएलबी सुरु भएलगत्तै हामीले उपप्राध्यापकको माग गर्दै आएका थियौं,हाम्रो कुरामा क्याम्पसले ध्यान दिएन,'विकले भनिन्, अब बीचमै धनगढी या महेन्द्रनगर जानुपर्ने बाध्यता बनेको छ । यसले हाम्रो पढाइ मात्रै होइन्, आर्थिक भार समेत बढेको छ,विद्यार्थीलाई क्याम्पसले निकै दुःख दिएको महशुस गरेका छौं । बाजुराबाट बीए एलएलबी अध्ययन गर्न डेढ वर्षअघि टीकापुर पुगेका लक्ष्मण पाण्डेले जेठ ७ गतेदेखि सुरु भएको तेस्रो सेमेस्टरको पढाइका लागि कानुनका उपप्राध्यापक ल्याउन नसकेपछि क्याम्पसले विद्यार्थी अन्यत्र सार्ने तयारी गरेको बताए । घरबाट दुःख गरेर टीकापुरमा केही सस्तो हुनसक्छ भनेर पढ्न आएको हो,क्याम्पसको लापरवाहीले प्राध्यापक नपाएर बीचमै अर्को क्याम्पस जानुपर्ने भएको छ,' विद्यार्थी पाण्डेले भने, विद्यार्थीलाई दुःख दिने काम भयो,क्याम्पसले प्राध्यापक नै नपाउने भए पढाइ सुरु नै गर्नु हुन्थेन । अब धनगढी वा महेन्द्रनगर जाँदा टीकापुरको तुलनामा महंगो पर्न जान्छ । पाण्डेले टीकापुर बहुमुखी क्याम्पसमा सुदूरपश्चिम र कर्णाली प्रदेशका अधिकांश विपन्न परिवारका विद्यार्थी बीए एलएलबीमा अध्ययन गर्ने गरेको बताए । क्याम्पसमा कानुन विषयका प्राध्यापकको व्यवस्थापन गर्न नसक्दा पटकपटक विद्यार्थीले आन्दोलन समेत गरेका थिए । क्याम्पसका स्ववियु सभापति नृपजंग थापाले चैत्र महिनामै क्याम्पसले कानुनका दुईजना उपप्राध्यापकका लागि विज्ञापन गरेको भए पनि कोही नआएपछि अन्यत्र सार्नु परेको बताए । विज्ञापन गर्दा समेत कानुनका उपप्राध्यापक आएनन्,' सभापति थापाले भने,'उपप्राध्यापक पाउन नसकेपछि विद्यार्थीको पढाइ रोकिनुभन्दा धनगढी र महेन्द्रनगर सार्ने सहमति भएको छ । विद्यार्थीले प्राध्यापक चाहियो भनेर आन्दोलन समेत गरेका हुन्,प्राध्यापक खोज्दा समेत भेटिएनन्,हामीसँग विद्यार्थी सार्नुको विकल्पै रहेन । क्याम्पसमा बीए एलएलबी तेस्रो सेमेस्टरमा ३७ जना र पहिलो सेमेस्टरमा १७ जना विद्यार्थी अध्ययरत थिए । ती सबै विद्यार्थीलाई अन्यत्र सार्नु परेको क्याम्पस व्यवस्थापनले जनाएको छ । क्याम्पस प्रमुख केशरबहादुर कुँवरले कानुन विषयका चाहिने जनशक्ति नपाउँदा हाललाई कानुन विषयका विद्यार्थी अन्यत्र सार्नु परेको बताए । हामी आफैले पनि धेरै प्रयास गर्यौं,विज्ञापन गर्यौं, दुईजना कानुनका प्राध्यापकका लागि तर पनि कोही भेटाउन सकेनौं,'प्रमुख कुँवरले भने, पहिलो र दोस्रो सेमेस्टरमा एक एक विषयबाहेक बीएको कोर्स हुनाले खासै समस्या नभए पनि तेस्रोरो सेमेस्टरबाट कानुनका कोर विषयकाको अध्यापन गराउनका लागि प्राध्यापक नपाएपछि विद्यार्थी सार्नु परेको हो । विद्यार्थीलाई परेको मर्काबाट आफूहरु दुःखित् भएको बताउँदै उनले भने भौतिक पूर्वाधारकै आधारमा मात्रै नयाँ कार्यक्रमहरु ल्याउँदा विद्यार्थीले दुःख पाए । सुदूरपश्चिम विश्वविद्यालयको नयाँ कार्यक्रम ल्याउँदा हामीले भौतिक पूर्वाधार मात्रै ध्यान दियौं कि जस्तो लागेको छ,' कुँवरले भने, मुख्य कुरा जनशक्तिमा ध्यान दिन सकेनौं, धेरै कोशिस गर्दा समेत प्राध्यापक नपाएपछि हामी बाध्य भएर विद्यार्थीलाई सार्ने निर्णयमा पुगेका हौं । क्याम्पस प्रमुख कुँवरका अनुसार क्याम्पसले गत चैत्र २४ गते नै कानुन विषयमा एलएलएम गरेका दुईजना उपप्राध्यापकका लागि विज्ञापन गरिएको थियो । क्याम्पसले हाललाई बीए एलएलबी कार्यक्रम स्थगित भएको दाबी गर्दै जनशक्ति उपलब्ध भए फेरि सञ्चालन गर्ने जनाएको छ । सञ्चालन भएको डेढ वर्षमै विद्यार्थी अन्यत्र सारेर कानुन विषयको पढाइ रोकिनुलाई स्थानीयले दुःखद् भनेका छन्।"
"'अखण्ड भारत' नक्सालाई राजनीतिक विषय बनाउनु हुन्न, आवश्यक परे छिमेकी मुलुकलाई प्रस्टीकरण दिन्छौं : भारतीय विदेशमन्त्री","काठमाडौं : भारत सरकारले 'अखण्ड भारत' नक्सालाई राजनीतिक विषय बनाउन नहुने बताएको छ। भारतीय विदेश मन्त्री एस जयशंकरले संसद भवनमा राखिएको अखण्ड भारतको नक्सा सांस्कृतिक नक्सा भएको स्पष्ट पारे। नक्सालाई लिएर नेपाल, बंगलादेश र पाकिस्तानमा विरोध भइरहेको भन्दै सोधिएको प्रश्नमा उनले यसलाई राजनीतिक विषय बनाउन नहुने बताए। उनले नेपाल र बंगलादेशलाई यसबारे थप प्रस्टीकरण चाहिए भारत सरकार तयार रहेको संकेत गरे। 'मलाई लाग्दैन यो राजनीतिक विषय बन्नुपर्छ। हाम्रा छिमेकी मुलुक यसबारे बुझ्छन्। यदि कुनै प्रस्टीकरण चाहिन्छ भने यसमा कुनै ठूलो कुरा छैन,' उनले भने। उनले छिमेकी मुलुकहरू यस विषय प्रस्ट भइसकेको दाबीसमेत गरे। 'मलाई जानकारी भएअनुसार उनीहरू (नेपाल र बंगलादेश) बुझिसकेका छन्,' उनले भने। उनले अखण्ड नक्साबारे विदेश मन्त्रालयले पहिल्यै प्रस्ट पारिसकेको भन्दै अशोका साम्राज्यका बखत उनको असल र जनउत्तरदायी शासनको सम्मानको स्वरूप मुरल नक्सा राखिएको प्रस्ट्याए। नक्सामा नेपालको कपिलवस्तु र लुम्बिनीलाई समेटिएको भन्दै विरोध हुँदै आएको छ। प्रमुख प्रतिपक्ष नेकपा एमालेले संसदमै प्रधानमन्त्रीसँग यस विषयमा जवाफ मागेको थियो। प्रधानमन्त्री प्रचण्डले यस विषयमा छलफल भएको र विश्वासको वातावरण बन्दै गएपछि समस्या समाधान हुने बताएका थिए। त्यस्तै बंगलादेशले कूटनीतिक नोट पठाएरै भारत सरकारको ध्यानाकर्षण गराएको थियो।"
"देशद्रोही प्रचण्ड पथ अझै गएको छैन, सुनैसुनको भेस्ट लगाइदिने यिनै माओवादी हुन् : केपी ओली","काठमाडौं : नेकपा एमालेका अध्यक्ष केपी शर्मा ओलीले सरकारले नै पहिचानवाद पक्षहरूको पक्षपोषण गरेको आरोप लगाएका छन्। पार्टी कार्यालयमा बिहीबार आयोजित कार्यक्रममा सम्बोधन गर्दै उनले कोशी प्रदेशमा सरकारकै संरक्षणमा पहिचानवादीहरूले एमालेमाथि हमला गरिरहेको बताए। पहिचान पक्षधरहरूबाट पटकपटक एमाले कार्यकर्तामाथि आक्रमण भइरहेकोप्रति निन्दा गर्दै उनले त्यसको सुरक्षा अब एमाले आफैंले गर्नुपर्ने बताए। 'एमालेले तयारीका साथ दनक दिनपर्ने भयो। एमाले चुप लागेर बस्न सक्दैन,' उनले भने, 'सरकारले पहिचानवादी भनिएका गुण्डाहरूलाई न नियन्त्रण गरेको छ, न गिरफ्तार। प्रोत्साहितमात्र गरेको छ। प्रोटेक्सन गरेको छ प्रचण्ड सरकारले। त्यसको जवाफ दिनुपर्ने बेला आइसक्यो।' उनले एमाले कार्यकर्ता राम रानामाथि मोबिल छर्केर आगो लगाउने प्रयास भएको बताए। त्यस्तै उपसभामुख सिर्जना दनुवारको गाडीमा उदयपुरमा ढुंगा हानिएको र त्रियुगाका उपमेयरको गाडीमा क्षति पुर्याउने काम भएको उनको भनाइ छ। यी सबै हमला प्रधानमन्त्री पुष्पकमल दाहाल प्रचण्ड नेतृत्वकै सरकारबाट भएको उनको आरोप छ। उनले गृहमन्त्री नारायणकाजी श्रेष्ठले नै सबै गराएको आरोप लगाए। उनले प्रचण्ड पथ अझै नभएको भन्दै देशद्रोहीको संज्ञासमेत दिए। 'यो सबै पहिचानवादको संरक्षक पुष्पकमलवादीहरू हो। प्रचण्ड पथबाट भएको हो,' उनले भने, 'प्रचण्ड पथ अझै गएको छैन। प्रचण्ड पथ भनेको देशद्रोही पथ हो। अपराधि पथ हो। केपी ओलीलाई सुनैसुनको भेस्ट लगाइदिने पनि माओवादीहरू नै हुन्। प्रचण्ड पथहरू हुन्। गृहमन्त्री नारायणकाजी श्रेष्ठ हुन सबै गराउने।'"
"अर्थमन्त्रीलाई रघुजी पन्तको चेतावनी : चुरे नछुनुहोला,छोए आगो बल्छ","काठमाडौं : नेकपा एमालेका सांसद रघुजी पन्तले चुरे क्षेत्र नछुन सरकारलाई चेतावनी दिएका छन्। बिहीबार प्रतिनिधिसभा बैठकमा बजेटमाथि छलफलका क्रममा अर्थमन्त्री डाप्रकाशशरण महतलाई इंगित गर्दै सांसद पन्तले चुरे क्षेत्र चलाए देशमा आगो बल्ने चेतावनी समेत दिए। माफ गर्नुहोला अर्थमन्त्रीज्यू, नीति तथा कार्यक्रममा आएको छ। बजेटमा पनि आएको छ। प्रधानमन्त्रीको भाषणमा आएको छ। चुरे नछुनु होला । चुरे छुनु भयो भने देशमा आगो बल्छ ,'सांसद् पन्तले भने,प्राकृतिक स्रोतसाधन बेचेर देश कहिले धनी हुन सक्दैन । चुरेका ढुंगा माटो निर्यात गरेर मुलुकको खर्च टार्न सकिदैन।' उनले सरकारको नीति तथा कार्यक्रममा समेत चुरेक्षेत्र ढुंगा निर्यातको कुरा समेटिएको बताए। उनले देशको प्राकृति स्रोत बिक्री गरेर व्यापार घाटा न्यूनीकरण गर्न नसकिने बताए। देशको प्राकृतिक स्रोत साधनमा मानव,जीवजन्तु सबैको अधिकार रहेकाले आफ्नो स्वार्थ पूरा गर्न सरकारे चुरे मास्न नपाइने उनले बताए । उनले भने,चुरेको पानी, माटो, ढुगामा किरा, फट्यांगरा,किसान सबैको अधिकार छ । यो कुरोलाई ख्याल गर्नु होला । नेपाल विकास उन्मुख देशको हो । हामीलाई आफैलाई विकासका लागि नदीजन्य पदार्थ चाहिएको छ । मुलुकलाई कहाँ लैजाने भन्ने स्पष्ट नीति र बजेट सरकारले नल्याएको उनले बताए । चुरे संरक्षणका लागि ऐन बनाउनुको सट्टा सरकारले चुरे माफिया तथा क्रसर व्यवसायी पोस्नका नीति आएको विज्ञहरुले बताउँदै आएका छन् । तीव्र दोहनले चुरे खिइदै छ । तर,सरकारले चुरे क्षेत्रबाट बालुवा, गिट्टी,ढुंगा उत्खन्न गरेर भारत निर्यात गर्न लिएको नीतिको आलोचना भइरहेको छ । राजनीतिक विश्लेषक तथा चुरे विज्ञहरुले सरकारको यो नीतिलाई आत्मघातीभनेका छन् । मधेशको लाइफलाइन मानिने चुरे क्षेत्रको पारिस्थितिकीय प्रणालीको हत्यागर्न सरकारले नीति लिनु दुःखद कुरो रहेको विज्ञहरूले बताएका छन् । सरकारले २०७१ सालमा चुरेलाई संरक्षित क्षेत्र घोषणा गरेको थियो । आर्थिक वर्ष २०८००८१ का लागि सरकारले ल्याएको नीति तथा कार्यक्रमको ४२ नम्बर बुँदामा चुरेबाट बालुवा गिट्टी, ढुंगा निर्यात गर्न कानुन बनाउने उल्लेख गरिएको छ । त्यसैगरी ६२ नम्बर बुँदामा ढुंगाखानीबाट नजीजन्य पदार्थ उत्खन्न गरि निर्यात गरेर व्यापार घाटा कम गर्ने भनेको छ । यसलाई बजेटमा पनि सरकारले समेटेको छ। पन्तले बजेटमा कमिटमेन्ट नभएको भन्दै आपत्ती जनाए। भने,'बजेटमा कमिटमेन्ट समेत छैन। हेर्दा सबैथोक छ, खोज्दाखेरि केही छैन। ' उनले यस्तो दिशाहिन बजेटले मुलुकलाई कहाँ पुर्याउँछ भन्दै प्रश्न गरे।"
कञ्चनपुरका आरक्ष पीडितको पुनःस्थापना गर्न सरकारसँग सांसदको माग,"काठमाडौं : नेकपा एमालेका सांसद तारा लामा तामाङले कञ्चनपुरका आरक्ष पीडितको समस्या समाधान गर्न सरकारको ध्यानाकर्षण गराएका छन्। समस्या समाधानका लागि पीडितहरु महिना दिनदेखि राजधानीमा भौतारिरहेको भन्दै सांसद तामाङले पीडितको पुनर्स्थापना गर्न सरकारसँग माग गरेका हुन्। प्रतिनिधिसभाको शून्य समयमा बोल्दै कञ्चनपुर १ बाट निर्वाचित सांसद तामाङले भने, कुरो उठाएको उठायै छु। सरकारले गर्छुमात्र भन्ने। हाम्रो कञ्चनपुर जिल्लाको आरक्ष पीडितहरूको वर्षौदेखिको समस्या समाधानका लागि केही प्रगति भएको छैन। नयाँ सरकार बनेपछि समस्या समाधान हुन्छ कि भनेर आश गरेर अहिले काठमाडौंमा हप्तौदेखि पीडितहरू भौतारिराखेका छन्। सरकारले उचित समस्या समाधानका लागि कहिले कदम चाल्छ? तत्कालीन शाही शुक्लाफाँटा वन्यजन्तु आरक्षबाट २०५८ सालमा विस्थापित पीडित सयौं परिवारको राज्यबाट अझै पुनर्स्थापना हुन सकेको छैन। सडक र नदी किनारमा शिविर बनाएर बसिरहेका छन्। आरक्ष पीडित संघर्ष समिति बनाएर पीडितहरु काठमाडौं आई जिल्लाबाट निर्वाचित सांसद र मन्त्री तथा प्रधानमन्त्रीसँग भेट गरेर समस्या सुनाए पनि सम्बोधन भएको छैन।"
विदेशमा रहेका नागरिकले भोट हाल्न पाउने व्यवस्थाका लागि बजेट छुट्याएको देखिनँ : सासंद् लामिछाने,"काठमाडौं : अर्थमन्त्री प्रकाशशरण महतले बजेट भाषणमा विदेशमा रहेका नेपाली नागरिकले पनि भोट हाल्न पाउने अधिकारको सुनिश्चितता गर्ने भने पनि बजेट छुट्याएको नदेखेको सांसद् रवि लामिछानेले बताएका छन्। सरकारले विदेशमा रहेका नागरिकका लागि पनि अब भोटिङ राइट्स दिने। विदेशमा रहेका नेपाली नागरिकले पनि भोट हाल्न पाउने अधिकारको सुनिश्चितता गर्ने त भन्यो, उनले भने, तर, बजेट कहाँ छुट्याउनु भयो अर्थमन्त्री ज्यु ? त्यसका लागि लगत संकलन गर्न जानुपर्लानिर्वाचन आयोग विदेशमा रहेका नेपालीहरूको बारेमा जानकारी लिन जानुपर्ला त्यसका लागि कहाँ कतै मैले बजेट देखिँन कि ? मलाई क्षमा गरिदिनुहोला। अर्थमन्त्रीले भन्नलाई भन्दिए पनि प्राथमिकतामा राख्न नचाहेको लामिछानेले बताए। यो देशमा भविष्य नदेखेर विभिन्न कुरितीका कारणले हामीले भोग्नुपरेका बेथितिका कारणले मुलुकमै केही गरिखाउँ भन्ने अवसर नपाएर बाध्य भएर विदेश बसेका नेपालीहरूले आफ्नो देशको भविष्य छान्न पाउनपर्छ भोट हाल्न पाउनुपर्छ यसलाई प्राथमिकताकासाथ राखियोस्, उनले भने, म अर्थमन्त्रीलाई विदेश रहेका नेपाली नागरिकहरूले मतदान गर्न पाउने अधिकारको सुनिश्चितताका लागि कति बजेट छुट्याउनु भएको छ। के व्यवस्था गर्नु भएको छ, म त्यसको लागि जवाफ चाहन्छु।"
अर्थतन्त्रको बजेटचित्र,"डा विश्वनाथ पौडेल वर्षको बजेटले आधारभूत आवश्यकतामा सुधारको पहल गरेको छ। कम्पनी दर्तासम्बन्धी बजेटमा गरिएको व्यवस्था मुख्य उपलब्धि हुने सरकारको अपेक्षा छ। कम्पनी दर्ता, खारेजमा सरकारले नै पहल गर्ने भनिएको छ। सानातिना पहलबाट मात्रै देशको आर्थिक विकास र समृद्धि सम्भव छैन। त्यसका लगि लगानी ल्याउनैपर्छ। विदेशी लगानी भिœयाउने नाममा ५ करोडको प्रतिबद्धता हुने र त्यो पनि नआउने किसिमको प्रवृत्ति थियो। यसमा कसैको अनुगमन पनि थिएन। त्यसले लगानी प्रबद्र्धनमा टेवा पुर्याउँदैन। यो बजेटले वैदेशिक लगानीलाई क्षेत्रगत रूपमा नै थ्रेसहोल्ड राख्ने भनेको छ। त्यसमध्ये पनि सूचना प्रविधि क्षेत्र अहिले आशाजनक रूपमा अघि बढेकाले यसलाई अघि बढाउन शून्य थ्रेसहोल्डको नीति लिएका छौं। नेपालमा भएका आईटी कम्पनीहरूले विदेशमा शाखा खोल्न या बजार व्यवस्था गर्न पनि बाटो खोलिदिएको छ। करमा पनि सरकारले सुधारको नीति लिएको छ। पहिला मूल्य अभिवृद्धिकर (भ्याट) छुटको सूची नै निकै लामो थियो। करिब १ हजारभन्दा बढी वस्तुमा भ्याट छुट छ। ठूला घरानालाई भ्याटमार्फत सुटुक्क छुट दिने र गरिबलाई भत्ता भनेर घोषणा गर्ने चलन थियो। सरकारले दिएको भ्याट छुट कसले पाएको छ ? भन्ने पारदर्शी थिएन। यसलाई पारदर्शी बनाउनुपर्छ भनेर यसपटक ३ सय वस्तु तथा सेवामा मात्र भ्याट छुट दिइएको छ। अन्तःशुल्क छुटको सूची पनि लामो हुनुहुँदैन भन्ने २०४८ सालको सिद्धान्तअनुरूप नै कटौती गरेको छ। यो बजेटले गरेको मुख्य सुधारमा यसलाई राख्न सकिन्छ। वित्तीय दायित्व पुँजीगत खर्चभन्दा बढी छ। भूकम्पमा लिएको विदेशी ऋणको दायित्व तिर्नुपर्ने वर्षका कारण वित्तीय दायित्वमा केही असर गरेको छ। यस कारण सरकारले राजस्व बढाउनुपर्छ भन्ने वास्तविकता बुझेर नाका व्यवस्थापनामा ध्यान दिएको छ। कृषि, पर्यटन, ऊर्जालाई प्रबद्र्धन गर्ने नीति पनि सरकारको छ। जस्तो विदेशबाट आयात गर्ने कृषिजन्य वस्तु सबैलाई भ्याट सूचीमा राखी सकिएको छ। कुनै स्वार्थ समूहलाई फाइदा पुग्ने गरी करका दर हेरफेर गरिएको छैन, व्यवस्थित र सुधार गरिएको छ। बजेट कार्यान्वयनका लागि अहिले अप्ठ्यारो बेला छ। धेरै पैसा खर्च गर्ने बेलामा पनि यही हो। अर्थतन्त्र चापमा परेको बेलामा सरकारको भूमिका पनि बढी हुन्छ। सोहीअनुसार कार्यान्वयनमा जाने भनिएको छ। धेरै महत्वकांक्षी बजेट आएको छैन। चालु वर्ष चुनावको वर्ष पनि भएकाले विदेशी लगानीको खर्च, पूर्वाधार खर्च कम भएको छ। तर, आगामी वर्ष सामान्य अवस्थामा खर्च हुन्छ। राजस्व संकलन पनि बढ्छ भन्ने अपेक्षा गरिएको छ। अर्थतन्त्र विस्तारै सामान्यतर्फ उन्मुख हुँदैछ। (डापौडेल अर्थमन्त्रीका वरिष्ठ आर्थिक सल्लाहकार हुन्)"
केबलकार उद्घाटन गर्न बुटवल पुगे प्रधानमन्त्री प्रचण्ड,बुटवल : प्रधानमन्त्री पुष्पकमल दाहाल 'प्रचण्ड' बुटवल आइपुगेका छन् । बुटवलदेखि पाल्पाको बसन्तपुरसम्म बनेको लुम्बिनी केबलकारको उद्घाटनका लागि प्रधानमन्त्री प्रचण्ड बुटवल आएका हुन् । गणतन्त्र दिवसको व्यवसायिक सुरुआत भएको केवलकारको आज औपचारिक रुपमा उद्घाटन हुन लागेको हो । उद्योग वाणिज्य संघका बरिष्ठ उपाध्यक्ष चन्द्र ढकालको समूहले ३ अर्बको लागतमा बुटवलमा केवलकार निर्माण गरेको छ । झण्डैं ३ किलोमिटर लामो केवलकार बुटवलको रामफेदी पाल्पाको बसन्तपुर डाँडासम्म रहेको छ । बसन्तपुर डाँडामा कामाख्या देवीको मन्दिर निर्माण गरिएको छ । सो स्थानमा पाँच तारे होटल निर्माण गर्ने योजना रहेको लगानीकर्ता ढकालले जनाए । ढकालसहित बुटवलका केही स्थानीयले समेत केबुलकारमा लगानी गरेका छन् ।
प्रतिनिधिसभा बैठक (लाइभ),काठमाडौं : संघीय संसदअन्तर्गतको प्रतिनिधिसभा बैठक सुरु भएको छ। बैठकमा आर्थिक वर्ष २०८००८१ को राजश्व र व्ययको वार्षिक अनुमानमाथिको सामान्य छलफल हुने कार्यसूची छ।
कृषि अनुदानको रकमबारे संसदमा जानकारी गराइयोस्,"काठमाडौं : राष्ट्रिय प्रजातन्त्र पार्टीका सांसद दिपकबहादु्र सिंहले कृषि अनुदानको रकम दुरूपयोग भएको बताएका छन्। बिहीबार प्रतिनिधिसभा बैठकमा बोल्दै सांसद सिंहले रकम दुरुपयोगबारे निष्पक्ष छानबिन हुनुपर्ने सरकारसँग माग गरे। उनले कृषि अनुदानको रकमबारे संसदमा जानकारी गराउन समेत आग्रह गरे। उनले भने,'चाहे त्यो सरकारको होस् या चाहे विदेशी दातृ निकायले दिएको होस्। कृषि अनुदानको रकमबारे संसदमा जानकारी गराइयोस्। ' सांसद सिंहले अनुदानको रकम हिनामिना गरेको भेटिए जोकोहीलाई पनि कारबाही हुनुपर्ने बताए। उनले भने,'सुन्नमा आएको छ। प्रदेश सरकारका मन्त्री, आफ्ना नातागोता र हामी मान्यहरूबाट त्यो अनुदान लिएर आफ्नो फर्मबाट करोडौं रकम हिनामिना भएको छ। यसको उचित जाँच होस् भन्ने माग गर्दछु।यदि त्यो अनुदानमा हामीहरू कोही मुछिएको छ भने ती मन्त्री र माननीयनज्यूलाई कडाभन्दा कडा सजाय होस् भन्ने माग गदर्छु।'"
प्रधानमन्त्री प्रचण्डले गरे लुम्बिनी केबलकारको उद्घाटन,बुटवल : प्रधानमन्त्री पुष्पकमल दाहाल 'प्रचण्ड'ले लुम्बिनी केबलकारको उद्घाटन गरेका छन्। बुटवलदेखि पाल्पाको बसन्तपुरसम्म बनेको लुम्बिनी केबलकारको उद्घाटनका लागि प्रधानमन्त्री प्रचण्ड बिहीबार बिहान बुटवल आएका हुन् । गणतन्त्र दिवसको व्यवसायिक सुरुआत भएको केवलकारको आज औपचारिक रुपमा उद्घाटन भएको हो। उद्योग वाणिज्य संघका बरिष्ठ उपाध्यक्ष चन्द्र ढकालको समूहले ३ अर्बको लागतमा बुटवलमा केवलकार निर्माण गरेको छ । झण्डैं ३ किलोमिटर लामो केवलकार बुटवलको रामफेदी पाल्पाको बसन्तपुर डाँडासम्म रहेको छ । बसन्तपुर डाँडामा कामाख्या देवीको मन्दिर निर्माण गरिएको छ । सो स्थानमा पाँच तारे होटल निर्माण गर्ने योजना रहेको लगानीकर्ता ढकालले जनाए । ढकालसहित बुटवलका केही स्थानीयले समेत केबुलकारमा लगानी गरेका छन् ।
नागरिकता विधेयकमा नभइ वैवाहिक अंगिकृतका बारेमा हाम्रो आपत्ती हो : रवि लामिछाने,"काठमाडौं : राष्ट्रिय स्वतन्त्र पार्टीका सांसद रवि लामिछानेले नागरिकता विधेयकमा जन्मसिद्ध नेपाली नागरिकका सन्तान र एकल आमाका सन्तानले नागरिकता पाउने प्रक्रियामा विभेद गरिएको बताएका छन्। बिहीबार संघीय संसदअन्तरगतको प्रतिनिधिसभा बैठकमा आर्थिक वर्ष २०८००८१ को बजेटमाथिको छलफलमा भाग लिँदै रास्वपा सांसद लामिछानेले एकल महिलाका सन्तानले नागरिकता पाउने प्रक्रिया गलत भएको बताए। उनले नागरिकता विधेयकका बारेमा नभइ वैवाहिक अंगिकृतका बारेमा मात्रै पार्टीले छलफल गर्न खोजेको बताए। एकल आमाहरुका सन्तानले नागरिकता लिँदा आमाले बाबुको पहिचान नै नखुलेको स्वघोषणा गर्नुपर्ने प्रावधान गलत भएको उनको भनाइ छ। उनले भने,'जन्मसिद्ध नेपाली नागरिकका सन्तान र एकल महिलाका सन्तानको नागरिकताको अधिकार समान हुनुपर्छ। मात्र वैवाहिक अंगिकृतका बारेमा मौन रहेकाले यसबारे छलफल गर्न खोजिएको हो। एकल आमाका सन्तानले नागरिकता लिँदा आमाले बाबुको पहिचान नै नखुलेको स्वघोषणा गर्नुपर्ने प्रावधान हाम्रा आमा दिदीबहिनीको आत्मसम्मान विपरीत छैन यो?' उनले नागरिकता नपाउनुको वास्तविक पीडा आफूले भोगेको बताए। उनले नागरिक विधेयक गलत बाटोबाट प्रमाणीकरण भएको आपत्ती जनाए। 'जसरी जुन बाटोबाट प्रमाणीकरण भयो जम्मा आपत्ती यति मात्रै हो। गलत बाटोबाट गएकाले गलत मानिसको पुत्ता जलाइएको छ,उनले भने,'विधेयक संसदमा आएको भए छलफल गर्थ्यौं' रास्वपा सभापति लामिछानेले नागरिकता विधेयकका सम्बन्धमा आफ्नो पार्टी कुनै समुदायको विरुद्धमा नलागेको स्पष्ट पारे। यस विषयमा जबरजस्ती विवादित कुरा उठाएर निमुखा नागरिकलाई गुमराहमा राख्न खोजिएको उनको भनाइ छ। उनले रास्वपा प्राकृति विपत्ती,वैदेशिक रोजगारीका समस्या र मिटर ब्याजजस्ता विषयमा आवाजविहीन मधेशी जनताको पक्षमा रहेको बताए।"
सेयर बजारमा सीमित व्यक्तिले मात्रै फाइदा उठाउने प्रवृत्तिको अन्त्य हुनुपर्छ : अर्थमन्त्री,"काठमाडौं : अर्थमन्त्री डाप्रकाशशरण महतले लगानीको क्षेत्रमा धितोपत्र बोर्डको महत्वपूर्ण भूमिका रहेको बताएका छन्। धितोपत्र बोर्डको ३१औँ वार्षिकोत्सवको अवसरमा मन्त्री डा महतले पुँजीबजारका ५६ लाख लगानीकर्ताको सुरक्षा सुनिश्चित गर्नु बोर्डको दायित्व र जिम्मेवारी भएको बताए। उक्त जिम्मेवारीलाई उच्च महत्वका साथ धितोपत्र बोर्डले काम गर्ने र यसलाई अझ उचाइमा पुर्याउनेमा उनले विश्वास व्यक्त गरे। 'सेयर बजारमा लगानी र आयआर्जनका दृष्टिले ठूलो आकर्षण छ । त्यसैले पिन बोर्डको जिम्मेवारी र दायित्व बढेको छ ,'उनले भने। सूचना प्रविधिको भरपूर उपयोग गर्न अर्थमन्त्री डा महतले सुझाव दिए । उनले धितोपत्र बोर्ड छिट्टै आफ्नै भवनमा सर्नका लागि अर्थ मन्त्रालयले सक्दो सहयोग गर्ने बताए। धितोपत्र बोर्डले नियमनको काम प्रभावकारीरुपमा गर्नुपर्ने भन्दै उनले सेयर बजारलाई अझैं स्वच्छ,विस्तारित र लगानीकर्ताको सुरक्षा सुनिश्चित गर्नका लागि आफ्नो तर्फबाट पूर्णरुपमा सहयोग हुने बताए। उनले भने,'आगामी आर्थिक वर्षका लागि आय तथा व्यय प्रस्तुत गर्दा सेयर बजारको विषयमा व्यवस्थाको उद्देश्य आम लगानीकर्तालाई आयकरको दायरामा ल्याउने होइन,यस विषयमा जुन हल्ला चल्यो त्यो गलत हो', मन्त्री महतले भने। सेयर बजारबाट निश्चित व्यक्तिले फाइदा लिने माध्यम बोर्ड बन्न नहुने भन्दै उनले पुँजीबजारमा केही फाइदा हुन्छ भन्ने आशामा गाँस काटेर लगानी गर्नेहरूको सुरक्षा गर्नु बोर्डको ठूलो जिम्मेवारी भएको बताए। 'सेयर बजारलाई प्रतिस्पर्धात्मक बनाएर लैजानुपर्छ । कमोडिटी बजारलाई पनि सेयर बजारमा प्रवेश विषय छ । धितोपत्र बोर्डलाई अटोमेटेट सिस्टम लैजानुपर्छ, उनले भने, हरेक क्रियाकलापलाई कागजरहित बनाउने र कसैले अनपेक्षित फाइदा लिन नपाउने सुनिश्चिता गर्नेलगायतका कुरामा उच्च सर्तकता धितापत्र बोर्डले अपनाउनुपर्छ ।' सेयर बजारलाई स्वस्थ्य बनाउन नेपाल राष्ट्र बैंकले पनि महत्वपूर्ण भूमिका खेल्न सक्ने उनको भनाइ छ । मन्त्री महतले भने, 'सेयर बजारलाई कमजोर बनाउने,यसप्रतिको विश्वासलाई कम गराउने काम हामीबाट हुँदैन, तर सीमित व्यक्तिहरुले मात्रै फाइदा उठाउने र नाम भने ५६ लाख लगानीकर्ताको लिने प्रवृत्तिको अन्त्य जरुरी छ।'"
जसपाले बोलायो केन्द्रीय कार्यकारिणी समितिको बैठक,"काठमाडौं : जनता समाजवादी पार्टी (जसपा) नेपालले जेष्ठ २७ गते (शनिबार) केन्द्रीय कार्यकारिणी समितिको बैठक बोलाएको छ । विधान अधिवेशनको तयारी,समसामयिक राजनीतिलगायतका विषयमा छलफल गर्न बैठक बोलाइएको जसपाको केन्द्रीय प्रचार विभाग प्रमुख पूर्ण बस्नेतले जानकारी दिए। बैठक पार्टी कार्यालयमा दिनको १ बजे बस्ने जनाइएको छ।"
विकास मोडेलबारे पुनर्विचार गर्न आवश्यक : प्रधानमन्त्री,"बुटवल : प्रधानमन्त्री पुष्पकमल दाहाल प्रचण्डले विकास मोडेलबारे पुनर्विचार गर्नुपर्ने बताएका छन् । बुटबलमा लुम्बिनी केबलकारको उद्घाटन गर्दै प्रधानमन्त्री प्रचण्डले नेपालको विकास मोडेलबारे पुनविचार गर्न आवश्यक रहेको बताएका हुन्। प्रधानमन्त्री भने, हामीले अहिलेसम्म चल्दै आएको हाम्रो विकास मोडेलबारे पनि पुनर्विचार गर्न आवश्यक छ । हालसम्मका योजनावद्ध विकासका प्रयासबाट भौतिक पूर्वाधार निर्माण, शिक्षा, स्वास्थ्य, लैंगिक समानता, समावेशीता जस्ता क्षेत्रमा महत्वपूर्ण उपलब्धी हासिल भए तापनि उत्पादन र रोजगारीको क्षेत्रमा हाम्रो प्रगति उत्साहजनक छैन । प्रधानमन्त्रीले सरकार इमानदारीपूर्वक विकास र समृद्धिको यात्रामा अग्रसर हुँदा विकास र समृद्धिको मुद्दामा राजनीतिक दलहरूमा सहमति,सहकार्य र एकता कायम हुँदा र निजी क्षेत्रको साझेदारी र सहयोग रहँदा गुणात्मक सुधार असम्भव छैन भन्ने दृष्टान्तका लागि आफ्नो दोस्रो प्रधानमन्त्रीकाल नै पर्याप्त रहेको धारणा राखे। उनले अर्थतन्त्रलाई चलायमान बनाउन र उद्योगव्यवसायलाई संकटबाट जोगाउन रोकिएको घरजग्गा कारोबारलाई सुचारू गर्ने निर्णय गरिसकिएको उल्लेख गरे। प्रधानमन्त्रीले भने,यसले अर्थतन्त्र सुधारका क्षेत्रमा महत्वपूर्ण योगदान गर्ने विश्वास लिइएको छ । तर पछिल्लो समयमा आर्थिक प्रणालीमा व्यवसायिक चक्रभन्दा सम्पत्तिको मूल्य वृद्धि चक्र हावी हुनु दुःखद् हो । कृषि, म्यानुफेक्चरिङ, उद्योग एवं वास्तविक सेवा क्षेत्रको वृद्धिदरलाई उच्च बनाएमा मात्र त्यसको आधारमा वित्तीय क्षेत्र बलियो र स्थीर रहन्छ । उनले उच्च मुद्रास्फीति र अस्थीर ब्याजदरले राज्य एवं सामान्य नागरिकको बजेट प्रणाली, ज्याला,उद्योगको विकास र आम जनसमुदायको जीवनस्तरमा नकारात्मक प्रभाव पार्ने भएकाले यसमा सरकारले उपर्युक्त कदम चाल्ने विश्वास व्यक्त गरे।"
यो पञ्चायतको जस्तै बजेट भयो : पृथ्वीसुब्बा गुरुङ,"गुरुङले भने, राज्यको शक्ति र स्रोतको अधिकार ७६१ वटा सरकारसँग छ भन्ने बजेटले भुलेको छ । यो बजेट एकात्मकबादी छ । संघीय लोकतान्त्रिक गणतन्त्रको मर्मलाई बजेटले भुलेको छ । यो पञ्चायतको बजेट जस्तै भयो । बहुदलकालको पुनरावृत्ति भयो । यो प्रगतिशील बजेट भएन । काठमाडौं : नेकपा एमाले सांसद् पृथ्विसुब्बा गुरुङले बजेट एकात्मकबादी भएको बताएका छन्। प्रतिनिधि सभामा बोल्दै सांसद् गुरुङले सामाजिक क्षेत्रको दायित्व पूरा गर्नेतर्फ बजेट केन्द्रित नै नभएको बताएका हुन्। गुरुङले भने, राज्यको शक्ति र स्रोतको अधिकार ७६१ वटा सरकारसँग छ भन्ने बजेटले भुलेको छ । यो बजेट एकात्मकबादी छ । संघीय लोकतान्त्रिक गणतन्त्रको मर्मलाई बजेटले भुलेको छ । यो पञ्चायतको बजेट जस्तै भयो । बहुदलकालको पुनरावृत्ति भयो । यो प्रगतिशील बजेट भएन । नारा र निबन्धमा राम्रो बजेट भए पनि सही मार्ग समात्न नसकेको बताए । गुरुङले भने, बजेटमा शिक्षा, स्वास्थ्य क्षेत्रमा लगानी गर्ने योजना छैन, संघीयतालाई सबल बनाउने लक्ष्य नै छैन । पुजिंगत खर्च बढाउने कुरा बजेटमा उल्लेख गरिए पनि कुरा मात्रै भयो।"
असार १ गतेदेखि भदौ मसान्तसम्म सडक खन्न नपाइने,"काठमाडौं : सरकारले असार १ गतेदेखि सडक खन्न रोक गरेको छ। संघीय सडक सुपरिवेक्षण तथा अनुगमन कार्यालयले असार १ गेदेखि भदौ मसान्तसम्म सडक खन्न रोक लगाएको छ वर्षायममा धारा,ढल,बिजुली टेलिफोन आदि प्रयोजनका लागि सडक खन्दा तत्काल मर्मत सम्भार गरी यथास्थितमा ल्याउन नसकिने र सडक पनि थप बिग्रिदै जाने भएकाले सडक खन्न रोक लगाइएको कार्यालयले जनाएको छ। 'यही २०८० साल असार १ गतेदेखि २०८० साल भाद्र मसान्तसम्म यस कार्यालय अन्तर्गतका सडक डिभिजनहरू मातहत रहेका कुनै पनि सडक खन्ने स्वीकृति नदिइने र कसैले जबर्जस्ती सडक खनेको पाइएमा सार्वजनिक सडक ऐन २०३१ अनुसार कडा कारबाही गरिनेछ,'सडक विभागले जारी गरेको सूचनामा भनिएको छ।"
राजेन्द्र लिङ्देनले भने बजेटले जनता र व्यवसायीलाई राहत दिन सकेन,"काठमाडौं : राष्ट्रिय प्रजातन्त्र पार्टीका सांसद् राजेन्द्र लिङ्देनले जनता र व्यवसायीमा आशा पैदा गर्ने खालको बजेट नआएको बताएका छन् । बिहीबार प्रतिनिधिसभामा बजेटमाथिको छलफलमा भाग लिँदै राप्रपा सांसद् लिङदेनले करको दर र दायरा बढाउने नाममा बजेटले निराश जनता र व्यवसायीलाई आशा नदिएको बताएका हुन् । लिङ्देनले भने, निराश जनता र व्यवसायीलाई आशा पैदा गर्ने खालको बजेट छैन । बजेट बनाउने भनेको देशको सुदूर भविष्यलाई हेरेर हो । बजेट निर्माण गर्दा विगतलाई आधार मान्नुपर्छ । चालु आर्थिक वर्षको राजस्व असुली हेर्दा बजेट सन्तोषजनक छैन । लिङ्देनले हवाइ टिकटमा भ्याट लगाउने कुरा उल्लेख भएको भन्दै यसले पर्यटक आगमनमै प्रभाव पर्ने बताए । उनले भने,अर्थमन्त्रीज्यूले करको दर र दायरा बढाउने कोशिस गर्नुभएको छ । करको दर र दायरा बढाउँदा यसले एकातिर करको दर बढ्ने देखिन्छ भने अर्कोतिर दुष्प्रभाव असर पर्ने देखिन्छ । हवाइ टिकटमा भ्याट लगाउने कुरा गर्नुभएको छ । यसको कारण पर्यटक आउने क्रममा प्रभाव पर्यो भने असुली बढि हुन्छ कि नोक्सानी ? यसमा ध्यान पुर्याउन किन नसकिएको ? आफूहरूले नागरिकता विधेयक प्रक्रियाको विरोध गरेको बताए । लिङ्देनले भने,राष्ट्रपति व्यक्ति होइन संस्था हो । एउटा राष्ट्रपतिले प्रमाणीकरण नगरेको विधेयक अर्को राष्ट्रपतिले प्रमाणीकरण के आधारमा गर्नुभयो ? यो कुरा संसद्ले थाह पाउनुपर्छ । उनले बिजुली कसरी भारतलाई जिम्मा लगाउनेमा मात्रै सरकारको ध्यान गएको बताए।"
सुदूरपश्चिम स्पोर्टस अवार्ड : युवा खेलाडी विधाको मनोनयन,"धनगढी : धनगढीमा हुने चौथो एसपिए सुदूरपश्चिम स्पोर्टस अवार्डको थप दुई विधाको मनोनयन सार्वजनिक भएको छ। अवार्डको वर्ष प्रशिक्षक र वर्ष युवा खेलाडी विधाको मनोनयन सार्वजनिक गरिएको हो। आयोजक नेपाल खेलकुद पत्रकार मञ्च कैलालीले बिहीबार धनगढीमा पत्रकार सम्मेलन गर्दै सुदूरपश्चिम प्रदेशको प्रतिनिधित्व गर्दै राष्ट्रिय तथा अन्तर्राष्ट्रिय खेलमा पदक विजेता प्रशिक्षक खेलाडीहरूलाई समेटेर मनोनयन सार्वजनिक गरेको हो। यसअघि सुदूरपश्चिम आइकन पुरुष र सुदूरपश्चिम आइकन महिला विधाको मनोनयन सार्वजनिक गरिएको थियो। चौथो संस्करणको अवार्डको वर्ष प्रशिक्षक विधामा कुस्तीका राजेन्द्र चन्द, भारात्तोलनका जीवन गौतम र क्रिकेटका जगत टमटा मनोनयनमा परेका छन्। चन्दको प्रशिक्षणमा सुदूरपश्चिमले ९ औं राष्ट्रिय खेलकुदमा ५ स्वर्ण पदक जितेको थियो। ९ औं राष्ट्रिय खेलकुदमा कुस्तीपछि सबैभन्दा बढी स्वर्ण पदक जिताउने प्रशिक्षक हुन जीवन गौतम। भारात्तोलनमा उनको प्रशिक्षणमा सुदूरपश्चिमले भारात्तोलनमा तीन स्वर्ण पदक जितेको थियो। क्रिकेट प्रशिक्षक टमटाको नेतृत्वमा नेपाल यु १९ विश्वकपको लागि छनोट भएको छ। उनले ८ वर्षपछि नेपाललाई यु १९ विश्वकपमा पुराएका हुन्। वर्ष युवा खेलाडीको मनोनयनमा भारात्तोलनका हेमन्त पाल, क्रिकेटकी अनु कठायत र क्रिकेटकै हेमन्त धामी मनोनयनमा परेका छन्। पालले ९ औं राष्ट्रिय खेलकुदमा स्वर्ण पदक जितेका छन्। अनुले उमेर समूहबाट राष्ट्रिय तथा अन्तर्राष्ट्रिय क्रिकेट प्रतियोगितामा सहभागिता जनाएकी छिन्। क्रिकेटका धामीले नेपाललाई यु १९ विश्वकपमा नेपाललाई छनोट गराउन उत्कृष्ट प्रदर्शन गरेका छन्। यसअघि नै सुदूरपश्चिम आइकन पुरुष र सुदूरपश्चिम आइकन महिला विधाको मनोनयन सार्वजनिक गरिसकिएको छ। उत्कृष्ट खेलाडी पुरुष र महिला विधाका विजेतालाई ३५३५ हजार, उत्कृष्ट प्रशिक्षकलाई ३० हजार, वर्ष युवा खेलाडी, स्पेसल अवार्ड र लाइफटाईम एचिभमेन्ट अवार्डका विजेतालाई २५२५ हजार नगदबाट पुरस्कृत गरिने आयोजक नेपाल खेलकुद पत्रकार मञ्च कैलालीले जनाएको छ। यस्तै सुदूरपश्चिम आइकन महिला र पुरुष विधाका विजेतालाई नगद २० हजार सहित ट्रफी, मेडल र प्रमाणपत्र प्रदान गरिनेछ।"
कालिकोटमा जीप दुर्घटनाकी घाइते सिंहको हेलिकोप्टरमा उद्धार,वीरेन्द्रनगर : कालिकोट रास्कोटमा भएको जीप दुर्घटनामा परेर घाइते भएकी रिता सिंह शाहीको करिब तीन घण्टापछि हेलिकोप्टर मार्फत उद्धार गरिएको छ। दुर्घटनामा गम्भीर घाइते भएकी रिता सिंह शाहीलाई रास्कोट सामुदायिक अस्पतालमा उपचार सम्भव नभएपछि प्रदेश अस्पताल कालागाउँ सुर्खेत पठाइएको रास्कोट नगरपालिका प्रमुख धर्मराज शाही पोषणले जानकारी दिए। बिहान ७ बजे भएको दुर्घटनामा दुई जनाको मृत्यु भएको थियो। रास्कोट नगरपालिका१ सेरामा ग १ च ४६१० नम्बरको डबल क्याप गाडी दुर्घटना हुँदा रास्कोट नगरपालिका १ निवासी मनबहादुर शाही र उनकी श्रीमती मनकुमारी शाहीको मृत्यु भएको थियो। मृतक मानबहादुर रास्कोट नगरपालिका१ का नेपाली कांग्रेस वडा कार्यसमितिका सभापति पनि हुन्। जीप चालक विनोद दर्लामीको लापरबाहीका कारण जीप दुर्घटना भएको प्रहरीको प्रारम्भिक अनुसन्धानमा खुलेको छ। डीएसपी जयस्वर रिमालका अनुसार जीप चालककै लापरबाहीका कारण दुर्घटना भएको हो। चालक दर्लामीलाई प्रहरीले नियन्त्रणमा लिएको छ। दुर्घटनाको विषयमा प्रहरीले थप अनुसन्धान गरिरहेको छ।
डडेल्धुरामा पनि विद्यालय कर्मचारी आन्दोलित,डडेलधुरा : डडेल्धुराका सामुदायिक विद्यालयमा कार्यरत कर्मचारी आन्दोलित भएका छन्। आफ्ना माग सरकारले सुनुवाइ नगरेको भन्दै विद्यालय कर्मचारीले प्रधानाध्यापकलाई विद्यालयको चाबी बुझाएर आन्दोलनमा उत्रेका हुन्। उनीहरूले बिहीबार शिक्षा समन्वय इकाई डडेलधुरामा समेत धर्ना दिएका छन्। धर्नापछि आयोजित विरोध सभालाई सम्बोधन गर्दै विद्यालय कर्मचारीले सामुदायिक विद्यालयमा कार्यरत लेखापाल र सहयोगी कर्मचारीहरूलाई सरकारले सामान्य सेवा सुविधा नदिएर विभेद गरेको बताएका छन्। नेपाल विद्यालय कर्मचारी युनियन डडेलधुराका सदस्य नरेश ऐरले सरकारको नीति तथा कार्यक्रममा समावेश गरेका कार्यक्रम बजेटमा नपरेको भन्दै प्रधानाध्यापकलाई विद्यालयको चाबी बुझाएर आन्दोलनमा उत्रिन बाध्य भएको बताए। सेवासुविधा र सामाजिक सुरक्षाको ग्यारेन्टी सरकारले नगरेपछि आन्दोलन गर्नुपरेको उनको तर्क छ। माग सुनुवाइ नभए असार २ गतेदेखि विद्यालय ठप्प पार्ने चेतावनीसमेत कर्मचारीहरूले दिएका छन्। विद्यालय कर्मचारीहरूले सहायक लेखापालहरूका लागि ३४ हजार सात सय ३० तलब र दुई हजार महंगी भत्तासहित ३६ हजार सात सय ३० र विद्यालय सहयोगीहरूका लागि २४ हजार दुई सय १० तलब तथा दुई हजार महंगी भत्ता गरी २६ हजार दुई सय १० पाउनुपर्ने माग राखेर धर्ना दिइरहेका छन्। यस्तै युनियनको परशुराम नगर कार्यसमितिले नगरपालिकामा धर्ना दिँदै विरोध कार्यक्रम गरेको छ। सरकारले निम्न तहमा रहेर काम गर्ने मानिसलाई न्यूनतम् पारिश्रमिक समेत नदिएर झन पीडा महसुस भएको उनीहरूको दुखेसो रहेको छ। आफूहरू अन्य शिक्षक तथा कर्मचारी भन्दा अगाडि विद्यालय आउनुपर्ने र सबैभन्दा पछाडि जानु पर्ने नियमअनुसार न्यूनतम् पारिश्रमिकको व्यवस्थापन हुनुपर्ने विद्यालय कर्मचारीको माग रहेको छ। बर्सेनि आफूहरूलाई सरकारले ठग्दै लगेको उनीहरूले दावी छ।
वीरगन्जको बालसुधार गृहमा क्षमताभन्दा तेब्बर बढी थुनुवा बालक,वीरगन्ज : वीरगन्जको बालसुधार गृहमा क्षमताभन्दा तेब्बर बढी थुनुवा बालक रहेका छन्। बालसुधार गृहको कूल क्षमता ५० जनाको मात्र हो। तर अहिले यहाँ १ सय २८ जना थुनुवा बालकलाई राखिएको निमित्त प्रमुख कृष्ण साह गोढले बताए। बालसुधार गृहको एउटा कोठामा २० जनासम्म बालकलाई राख्नुपरेको उनले बताए। बालसुधार गृहमा रहेका थुनुवा बालकहरूले सास्ती खेप्नु परेको गुनासो आएपछि पर्साका प्रमुख जिल्ला अधिकारी हिरालाल रेग्मीले बिहीबार बाल सुधारगृहको स्थलगत अनुगमन तथा निरीक्षण गरेका हुन्।
शुक्रबार देशका तीनवटा प्रदेशमा वर्षा हुने,"काठमाडौं : शुक्रबार देशका तीनवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी, गण्डकी तथा कर्णाली प्रदेशका पहाडी भूभागका थोरै स्थानहरूमा र बाँकी प्रदेशको पहाडी भूभागका एकदुई स्थानमा मेघगर्जनचट्याङसहित क्षणिक वा हल्का वर्षाको सम्भावना रहेको छ। शुक्रबार राति पहाडी भूभागको एकदुई स्थानहरूमा मेघगर्जनचट्याङसहित क्षणिक वा हल्का वर्षाको सम्भावना रहेको महाशाखाले जनाएको छ।"
रामेछापमा म्याद गुज्रेका सामग्री जफत गरी नष्ट,"रामेछाप : रामेछापको सदरमुकाम मन्थलीमा म्याद गुज्रेका सामग्री जफत गरी नष्ट गरिएको छ। सहायक प्रमुख जिल्ला अधिकारी अनोज घिमिरेको संयोजकत्वमा संयुक्त अनुगमन टोलीले बजार अनुगमन गर्दा म्याद गुज्रेका र खान अयोग्य रहेका सामान बरामद गरी नष्ट गराइएको हो। तीन वटा समूहमा अनुगमनमा खटिएको टोलीले खाद्यान्न, हार्डवेयर र कस्मेटिक पसलमा अनुगमन गरेको थियो। जसमध्ये खाद्यान्नका १५, वटा हार्डवेयर ११ वटा र कस्मेटिक्स ३५ वटा पसलमा अनुगमन गरेको सहाय प्रमुख जिल्ला अधिकारी घिमिरेले जानकारी दिए। अनुगमनका क्रममा म्याद नाघेका, कागजात नभएका र उद्देश्य भन्दा फरक व्यवसाय सञ्चालन गरेका व्यवसायीलाई जरिवाना समेत गराइएको घिमिरेले बताए। अनुगमनका उपभोक्ता हित विपरीत सामान बिक्री वितरण गरेका १९ जना व्यवसायीलाई २ लाख ५६ हजार जरिवाना समेत तिराइएको घिमिरेले जानकारी दिए।"
"कालिकोटको रास्कोटमा जीप दुर्घटना, दुई जनाको मृत्यु","वीरेन्द्रनगर : कालिकोटको रास्कोट नगरपालिका२ सेरा बजारमा जीप दुर्घना हुँदा २ जनाको मृत्यु भएको छ। बिहिबार बिहान ७ बजे जिप दुर्घटना हुँदा रास्कोट नगरपालिका १ निवासी मनबहादुर शाही र उनकी श्रीमती मनकुमारी शाहीको मृत्यु भएको हो। दुर्घटनामा सोही वडा निवासी रितु सिंह गम्भीर घाइते भएकी छन्। घाइतेको रास्कोट अस्पतालमा उपचार भइरहेको छ। सेराबजारको वषपार्कमा चालकले जुता लगाउँदै थिए। उक्त गाडी स्टाट गरी न्युटल राखेको थियो। सोही अवस्थामा जीप खोलामा गएर दुर्घटना भएको स्थानीय दिपक सिम्खाडाले बताए । 'गाडी स्टाट रैछ, गाडीमा ओड नराखी चालकले जुता लगाउँदै थिए। यात्रु गाडीमा बसिरहेका थिए। गाडी पछाडी गुडेको थियो । तिनजना गाडीमा थिए । दुई जनाको घटना स्थलमै मृत्यु भएको छ । एक जना गम्भिर घाइते छन्', प्रत्यक्षदर्शी सिम्खाडाले भने।"
कञ्चनपुरमा दादुरारुबेला खोप अभियान,"खोप अभियानअन्तर्गत कञ्चनपुरमा एक लाख १४ हजार छ सय २३ बालबालिकालाई खोप दिइने स्वास्थ्य कार्यालय कञ्चनपुरका प्रमुख वरिष्ठ जनस्वास्थ्य अधिकृत दयाकृष्ण पन्तले जानकारी दिए। कञ्चनपुर : कञ्चनपुरमा छ महिनादेखि १५ वर्षमुनिका बालबालिकाका लागि आजदेखि दादुरारुबेला खोप अभियान सञ्चालन हुँदैछ । खोप अभियानअन्तर्गत कञ्चनपुरमा एक लाख १४ हजार छ सय २३ बालबालिकालाई खोप दिइने स्वास्थ्य कार्यालय कञ्चनपुरका प्रमुख वरिष्ठ जनस्वास्थ्य अधिकृत दयाकृष्ण पन्तले जानकारी दिए। बुधबार कञ्चनपुरको महेन्द्रनगरमा दादुरा रुबेला खोप अभियानबारे सरोकारवाला निकायसित छलफलसमेत गरिएको थियो । आजदेखि सुरु हुने खोप अभियान जेठ मसान्तसम्म सञ्चालन हुने छ । खोप अभियान स्वास्थ्य संस्था, विद्यालयलगायत क्षेत्रमा सञ्चालन गरिने उहाँले जानकारी दिए। 'खोप पूर्णरुपमा सुरक्षित र प्रभावकारी रहेकाले आफ्ना सम्पूर्ण बालबालिकालाई सम्बन्धित खोप केन्द्रमा लगेर खोप लगाइदिन आग्रह गर्छु', पन्तले भने, 'यो रोग सबै उमेर समूहलाई लाग्न सक्ने भए पनि बालबालिकालाई बढी असर गर्छ । त्यसैले लक्षित उमेर समूहलाई खोप लगाउँदै छौँ ।' सरकारले सन् २०२६ सम्ममा दादुरा रुबेलालाई निवारण गर्ने लक्ष्य पूरा गर्न खोप अभियान सञ्चालन गरिएको हो । कञ्चनपुरमा पाँच सय ७२ खोप केन्द्रबाट खोप दिइने छ । साथै तीन सय ५३ स्वास्थ्यकर्मी खोप सेवाका लागि खटिएका छन् । रासस"
दिनभर मकैबारीमा बाँदर धपाउँदै वडाध्यक्ष,"लामिछाने मात्र हैन कुश्मा नगपालिका९ का १५ परिवारको एउटै फाँट रहेको छ । ती फाँटमा लगाइएका मकै जोगाउन वडाध्यक्षलगायत १५ जनाले आलोपालो गरेर मकै जोगाउन लागेका छन्। वडाको कामसँगै खेतबारीमा लगाएको मकै, बोडी, सिमी पनि जोगाउनुपरेको अध्यक्ष लामिछानेले बताए। कुश्मा : पर्वतको कुश्मा नगरपालिका९ का वडाध्यक्ष रामशर्मा लामिछाने हरेक महिनाको १५ गते र ३० गते वडा कार्यालयमा भेटिंदैनन्। उनी बिरामी भएर वा अन्यत्र गएर वडा कार्यालय नआएका होइनन्। हरेक महिनाको दुई दिन लामिछाने बाँदर धपाउन खेतबारी रुँगेर बस्छन्। लामिछाने मात्र हैन कुश्मा नगपालिका९ का १५ परिवारको एउटै फाँट रहेको छ । ती फाँटमा लगाइएका मकै जोगाउन वडाध्यक्षलगायत १५ जनाले आलोपालो गरेर मकै जोगाउन लागेका छन्। वडाको कामसँगै खेतबारीमा लगाएको मकै, बोडी, सिमी पनि जोगाउनुपरेको अध्यक्ष लामिछानेले बताए। खेतबारीमा मकैले भर्खरै घोगा हाल्दै गरेका छन् तर किसानलाई भने ती घोगा जोगाएर घर भित्र्याउने पाइने हो कि होइन भन्ने चिन्ता छ । आफूले भन्दा पहिल्यै बाँदरले मकै खाला भन्ने डर भएपछि खेतबारीमै छाप्रो हालिएको छ, जहाँ प्रत्येक दिन गाउँका कोही न कोही हेरालो बस्नुपर्ने बाध्यता परेपछि आफूसमेत महिनामा दुई दिन खेतबारी रुगेर बस्ने गरेको उनी बताउँछन्। खेतबारीमा लगाएका बाली जोगाउन कटुवा चौपारीवासीलाई हम्मेहम्मे परेको छ । यहाँको करिब साढे दुई सय रोपनीमा मकै लगाइएको छ । मकैले घोगा हाल्दै छन्, बाँदर भने दैनिकजसो खेतबारीको आसपासमा आउन थालेका छन् । बाँदर आतङ्क बढेपछि कटुवा चौपारीवासी पालो नै छुट्याएर बाँदर धपाउन लागिपरेका छन् । कुश्मा नगरपालिका९ कटुवाचौपारीका वडाध्यक्ष लामिछाने गाउँले बाँदरबाट बाली जोगाउन पालो लगाएर खेतबारीमै बस्न थालेको बताए । 'अब एक महिना बाँदरबाट बाली जोगाउन एकदमै कठिन हुन्छ, बाली पाक्नै लाग्दा बाँदर खेतबारीमा पसेर सबै खाइदिन्छ', उनले भने, 'यसपालि चाहिँ पालो नै बनाएर बाँदर धपाउन खेतबारीमै बसेका छौँ ।' उक्त क्षेत्रमा बाँदर आतङ्क नयाँ भने होइन । विगत वर्षमा पनि बाँदरले बालीनाली नष्ट गर्ने गरेको वडाध्यक्ष लामिछानेले बताए। 'यसअघि पनि बाँदरले बाली खाइदिन्थ्यो, बाँदरबाट जोगाउन धेरै कोसिस गरियो तर, नसकेपछि यसपालि पालो गरेर खेतबारीमै बसे गरेका छौँ', उनले भने, 'बाँदर आएपछि कराउने हल्ला गर्ने अनि बाँदर भाग्छ, त्यसरी बालीनाली जोगाउन सकिन्छ ।' बाँदरबाट बालीनाली जोगाउन खेतबारीमा छाप्रो बनाइएको छ । पालो परेको व्यक्ति सोही छाप्रोमा आएर बस्ने र बाँदर आएपछि सङ्केत गर्ने गरिन्छ । 'हामी खेतबारीको छेउमा सानो छाप्रो बनाएका छौँ । सबैको पालो लगाएका छौँ, कसले कति गते पालो परेको छ, त्यतिअनुसार छाप्रोमा बस्नुहुन्छ, र बाँदर आयो भने त्यहाँबाट सङ्केत गरिन्छ, सङ्केत पाउँदा बित्तिकै सानो झुन्ड रैछ भने आफैँ धपाउछन्, ठूलै भुन्ड रैछ भने सबै गाउँले गएर धपाउँछौँ', वडाध्यक्ष लामिछानेले भने, '७० घरको खेती यसरी नै जोगाउँछौँ ।' बाँदर धपाउने कृत्रिम उपाय अपनाए पनि नभागेपछि उक्त उपाय अपनाएको वडाध्यक्ष लामिछाने बताए। 'बाँदर धपाउन धेरै उपाय अपनाऔँ, पड्काउने, बजाउने सबै गरियो तर, भागेन', उनले भने, 'अहिले पालो लगाएर खेतबारीमा बसेपछि बाली जोगाउन सकिएको छ ।' रासस"
मधेस स्वास्थ्य विज्ञान प्रतिष्ठानका उपकुलपति साहको निधन,काठमाडौं : मधेस स्वास्थ्य विज्ञान प्रतिष्ठानका उपकुलपति डा रामकेवल साहको निधन भएको छ । भारतको नयाँ दिल्लीमा उपचाररत ६९ वर्षीय डा साहको आज बिहान निधन भएको पारिवारिक स्रोतले जानकारी दिएको छ । उपकुलपति साह दुई महिनादेखि फोक्सोको क्यान्सरबाट पीडित थिए। उपकुलपति साहको काठमाडौंमा उपचार सम्भव नभएपछि नयाँ दिल्ली लगिएको थियो । उनी नशा तथा हाडजोर्नी रोग विशेषज्ञ समेत हुन्। डा साहलाई मधेस प्रदेशले २०७७ माघ १८ गते प्रतिष्ठानको उपकुलपतिमा नियुक्त गरेको थियो ।
वीरगन्जमा नि:शुल्क धारा जडान गरिँदै,वीरगन्ज : वीरगन्ज महानगरपालिकाले महानगरभित्र रहेका विभिन्न वडाको चार हजार घरधुरीमा धारा जडान गर्ने भएको छ। वर्षा नभएको र बढ्दो गर्मीका कारण जमिनमुनि सतहमा पानी सुक्दा चाँपकलहरूमा पानी आउन छोडेपछि महानगरले पानीको अभावलाई मध्यनजर गर्दै नेपाल खानेपानी संस्थानको धारा नि:शुल्क जडान गर्न लागेको हो । विद्युतीय मोटरले समेत पानी नतान्दा जीवन निकै प्रभावित बनेको छ। सोही समस्यालाई समाधान गर्न वीरगन्ज महानगरले नि:शुल्क धारा जडान गर्न लागेको हो। महानगरपालिकाका मेयर राजेशमान सिंहले निःशुल्क धारा जडानका लागि वडा अध्यक्षहरूसँग सम्पर्क गर्न महानगरवासीलाई अनुरोध गरेका छन्।
लागूऔषधसहित एक जना पक्राउ,"स्याङ्जा : लागूऔषधसहित ५० वर्षीय दिनेश महर्जन पक्राउ परेका छन्। पुतलीबजार नगरपालिका४ रामकोशमा सवारी साधन चेकजाँचका क्रममा लागूऔषधसहित पक्राउ परेको प्रहरी नायब उपरीक्षक रवीन्द्र खनालले जानकारी दिए। बुटवलबाट पोखरातर्फ जाँदै गरेको ग २ ख ५१५ नम्बरको बस चेकजाँच गर्दा भक्तपुर घर भै पोखरा बस्दै आएका महर्जन पक्राउ परेका हुन्। महर्जनको साथबाट दुई एमएलको झोलसहितको फेनेरागन ६४ एम्पुल, नुफिन ६४ एम्पुल र डाईजेपाम ६४ एम्पुलगरी जम्मा १ सय ९२ थान एम्पुल नियन्त्रणमा लिएको प्रहरीले जनाएको छ। जिल्ला अदालतबाट म्याद थप अनुमति लिई थप अनुसन्धान भइरहेको प्रहरीले जनाएको छ।"
ड्रागन बोट रेस फेस्टिभलका लागि संयुक्त लोगो सार्वजनिक,"काठमाडौं : नेपालचीन फ्रेन्डसीप ड्रागन बोट रेस फेस्टिभलका लागि संयुक्त लोगो सार्वजनिक गरिएको छ । नेपाल पर्यटन बोर्डमा आयोजित कार्यक्रममा उक्त लोगो सार्वजनिक गरिएको हो । बोट रेसको तयारी तीव्र रहेको बताइएको छ । बोर्ड,नेपालस्थित चिनियाँ दूतावास र पोखरा महानगरपालिकको आयोजनामा आगामी असार ८ र ९ गते पोखरामा नेपालचीन फ्रेन्डसीप ड्रागन बोट रेस फेस्टिभल आयोजना हुँदैछ । उक्त कार्यक्रममा पोखरा पर्यटन परिषद्, नेपाल चीन ओभरसीज एशोसिएसन सह आयोजकका रुपमा रहनेछन् । दुई देशबीच सांस्कृतिक तथा जनस्तरको सम्बन्ध सुमधर बनाउन तथा नेपालमा चिनियाँ पर्यटक बढाउने उद्देश्यले आयोजना गर्न लागिएको बताइएको छ । प्रतियोगिताका लागि चीनबाटै ८ विशेष खालका बोट पोखरा आइपुगेका छन्। प्रतियोगिताका सहभागीलाई बोट रेसको तालिम पनि सुरू भइसकेको बताइएको छ । फेस्टिभलमा नेपालका सातै प्रदेशबाट सहभागीता गराइनेछ । करिब १ करोड लगानीमा आयोजना हुने फेस्टिभलमा नेपालचीनका साँस्कृतिक झलकका साथै मौलिक खानाहरूसहितको फुड फेस्टिभल पनि आयोजना हुनेछ । पोखरामा दुई दिनसम्म हुने प्रतियोगितामा २ मिटर र ५ सय मिटरमा रेस हुनेछ । विजेताले नगद पुरस्कार पाउने जानकारी दिइएको छ । ५० भन्दा बढि देशमा आयोजना भइसकेको यो प्रतियोगिता एसियन गेममा पनि खेलाइन्छ । दक्षिण एसियामा भने पहिलो पटक नेपालमा आयोजना हुन गइरहेको बोर्डले जनाएको छ। यस प्रतियोगितासँगै पोखरा अन्तर्राष्ट्रिय विमानस्थलबाट चार्टर्ड उडानको तयारी भइरहेको छ । चीनबाट प्रतियोगिता हेर्न नेपाल आउने चिनियाँलाई विमान चार्टर्ड गरेर सिधै पोखरा ल्याउन लागिएको हो।"
अझै पाँच दिनसम्म तराईमा 'लू' जारी रहने,"काठमाडौं : अझै पाँच दिनसम्म तराईमा 'लू' जारी रहने भएको छ। मौसम पूर्वानुमान महाशाखाले बिहीबार तातो दिन तथा लू सम्बन्धी विशेष बुलेटिन जारी गर्दै देशका तराई भूभागहरूमा आगामी पाँच दिनसम्म तातो हावा तथा लूको सम्भावना यथावत् रहने जानकारी दिएको हो। साथै पहाडी भूभागका उपत्यका तथा खोँचहरूमा समेत तापक्रम क्रमिक रुपमा बढ्न सक्ने सम्भावना रहेको महाशाखाले जनाएको छ। हालको तल्लो र उपल्लो वायुमण्डलको अध्ययन र विश्लेषण अनुसार नेपालमा यस वर्षको मनसुनको आगमन हुन अझै केही दिन लाग्ने छ। तातो हावा तथा लूबाट बच्न बढी गर्मीको समयमा घर भित्र अर्थात् चिसो स्थानमा रहने, बाहिरी वातावरणमा बढी नजाने (घाममा बढी  नहुने, हल्का लुगा लगाउने, सुती कपडा लगाउने, बाहिर निस्किँदा टाउको छोप्ने, टोपी लगाउने, नियमित (पटकपटक) पानी तथा झोल पदार्थ (जूस, सर्बत, आदि) प्रशस्त मात्रामा पिउने र स्वास्थ्यमा समस्या भएमा स्वास्थ्यकर्मी सँग नियमित सम्पर्कमा रही थप सल्लाह सुझाव लिन महाशाखाले अनुरोध गरेको छ।"
दरबन्दीको माग गर्दै सामुदायिक विद्यालयका कर्मचारी धर्नामा,"बागलुङ : सामुदायिक विद्यालयमा कार्यरत कर्मचारीको संस्था नेपाल विद्यार्थी कर्मचारी परिषद्ले उचित पारिश्रमिकलगायतको माग राखेर धर्ना दिएको छ । शिक्षा विकास तथा समन्वय इकाई बागलुङमा करारमा कार्यरत कर्मचारीले वर्षौंदेखि कार्यरत कर्मचारीको दरबन्दीको व्यवस्थापन गरिनुपर्ने,संघीय शिक्षा ऐन जारी गर्नुपर्ने,लेखापाललाई नायब सुब्बा सरह र कार्यालय सहयोगीलाई पनि दरबन्दीमा राख्नुपर्नेलगायतका माग राखेर जेठ २१ गतेदेखि धर्ना दिएका छन् । वर्षौंदेखि काम गर्दा उनीहरूले आफ्नो जीवन विद्यालयमा विताएको तर दरबन्दीमा कामय नगरिएको र तलब भत्ता पनि नदिएको परिषदका बागलुङ जिल्ला सचिव अर्जुन सापकोटाले जानकारी दिए । उनले कर्मचारीलाई काम लगाए पनि कर्मचारीकै रुपमा स्वीकार नगरिएको गुनासो गरे । आन्दोलनरत कर्मचारीले २६ गतेसम्म विद्यालयको तालाचाबी बुझाएर धर्नामा लागेका हुन् । त्यस्तै उनीहरुले २७ गतेदेखी काठमाठौंस्थित भद्रकालीमा रिले अनसन बस्ने र असार २ गतेदेखि माग सम्बोधन नभएमा सबै विद्यालय बन्द गर्ने चेतावनी समेत दिएका छन् । बागलुङमा मात्रै १ सय ७ जना लेखापालसहित ६ सय १४ जना विद्यालय कर्मचारी कार्यरत रहेका छन् । विद्यालयमा कार्यरत शिक्षकले भने दरबन्दीमा बसेर राज्यले तोकेको तलब खाएका छन् भने कर्मचारीले आन्तरिक स्रोतबाट न्युन तलब खाएको पीडितले बताए । जेठ १ गते आएको नेपाल सरकारको नीति तथा कार्यक्रमको बुँदा नम्बर १२७ मा सामुदायिक विद्यालयमा कार्यरत कर्मचारीको सेवा सुविधामा सम्बोधन गरिनेछ भन्ने वाक्यांश राखेर आसा जगाएपछि बजेटमा भने कुनैपनि शब्द नराखेर कर्मचारीप्रति विभेद गरिएको उनीहरूको गुनासो छ । उनीहरुले राखेका मागमा नेपाल राष्ट्रिय शिक्षक संगठन, नेपाल शिक्षक संघ, एकीकृत अखिल नेपाल शिक्षक संगठन र अखिल नेपाल शिक्षक संघले ऐक्यबद्धता जनाएका छन् ।"
कक्युपा सम्प्रदायका प्रमुख लामा गुरु ठाङ्गु रिम्पोछेको निधन,"गोरखा: काभ्रेको नमोवुद्धस्थित वुद्ध ध्यान तथा शैक्षिक केन्द्रका प्रमुख तथा ठाङ्गु टासी छ्योलिङ गुम्बाका प्रमुख लामा गुरु योङ्जेन खेन्छेन ठांगु रिम्पेछेको निधन भएको छ। कग्यु संप्रदायका मुल गुरु ठांगु रिम्पोछेको ९१ वर्षको उमेरमा निधन भएको सो गुम्बाले बिहीबार विज्ञप्ति जारी गरी पुष्टि गरेको हो। भोट पात्रो अनुसार चौथो महिनाको पूर्णिमाका दिन (गत आइतबार) उनको निधन भएपनि धार्मिक मान्यता अनुसार केही दिन सूचना सार्वजनिक नगरिएको विज्ञप्तिमा भनिएको छ। लामा गुरु योङ्जेन खेन्छेन ठाङ्गु रिम्पेछेको पहलमा तिब्बत, नेपालको नमोवुद्ध, बौद्ध, क्यानडा, भक्तपुर, भारतको वाराणासी, नेपालको स्वयंभू, मनाङ लगायतका विभिन्न ठाउँमा ठांगु टासी छ्योलिङ गुम्बा निर्माण भएको छ। त्यस्तै गोरखाको चुम तथा नुब्री क्षेत्रका विभिन्न ठाउँमा पनि सोही नाममा गुम्बा तथा ध्यानकेन्द्र निर्माण भई सञ्चालनमा छन्। उनले काठमाडौंका विभिन्न ठाउँमा हिमाली भेगका बालबालिकालाई छात्रवृत्तिमा पढाउनका लागि विद्यालय सञ्चालन गरी हजारौँ विद्यार्थीहरूलाई पढाइरहेका छन्।"
लागूपदार्थ न्यूनीकरणमा विद्यार्थीहरूले नै अभियान चलाउनुपर्ने,लागुपदार्थ साइबर क्राइम विरुद्वको तालिममा थानकोट प्रहरी वृत्तका प्रमुख नारायण प्रसाद अधिकारीले लागुपदार्थ न्यूनिकरणमा विद्यार्थीहरुले नै अभियान चलाउन पर्ने बताए। काठमाडौं : सामाजिक समस्याका रुपमा रहेको लागूपदार्थ न्यूनीकरणमा विद्यार्थीहरूले नै अभियान चलाउनुपर्ने सरोकारवालाहरुले बताएका छन् । जिल्ला युवा समिति काठमाडौंको आयोजनामा थानकोटमा लागू पदार्थ तथा साइबर क्राइम न्यूनीकरण विषयक तालिममा सहभागीहरुले दिनहुँ बढ्दै गएको साइबर अपराधलाइ जोगाउन विभिन्न घटनाहरुबारे उजागर गर्दै सचेत गराउनुपर्ने बताएका हुन् । लागूपदार्थ साइबर क्राइम विरुद्वको तालिममा थानकोट प्रहरी वृत्तका प्रमुख नारायणप्रसाद अधिकारीले लागूपदार्थ न्यूनिकरणमा विद्यार्थीहरुले नै अभियान चलाउन पर्ने बताए । मङगलोदय माध्यामिक बिद्यालयका प्रधानाध्यपक कविन्द्र गोपालीले विद्यार्थीहरु लागुपदार्थ ओसापसारको माध्यमा हुन् सक्ने भएकोले पैसाको प्रलोभनमा नपर्न विद्यार्थीहरूलाई सुझाव दिए ।चन्द्रागिरि नगरपालिकाका उपप्रमुख बसन्ती श्रेष्ठले नगरपालिकाले बालबालिकाको क्षेत्रमा काम गर्दै आएको र अब आगामी बजेट हरुमा युवा मैत्री कार्यक्रम गरिने प्रतिवद्धता व्यक्त गरिन् । वागमती प्रदेश सभा सदस्य रमा आले मगरले युवा लक्षित कार्यक्रम गर्न प्रदेश सरकारलाई अनुरोध गरे अनुरूप यो कार्यक्रम सञ्चालनमा ल्याउन सकेकोले यस्ता जनचेतना मुलक कार्यक्रम सञ्चालन गर्न सरकारलाइ अनुरोध गर्ने बताइन् । जिल्ला युवा समिति काठमाडौंका अध्यक्ष रूपा थापा मगरले लागुपदार्थ सेवन नगर्न र अरुलाई पनि यसको सिकार हुन नदिन आफुले सिकेको कुरा फैलाउने र साइवर क्राइम न्यूनिकरणमा सबै लाग्नु नितान्त आवश्यकता रहेको बताइन् ।
काभ्रेमा वृत्त मार्गनिर्देशन तथा दुई दिन रोजगार मेला हुँदै,"काभ्रे : जिल्लाको बनेपामा पहिलो पटक वृत्त मार्गनिर्देशन तथा रोजगार मेला हुने भएको छ। पनौती नगरपालिका र बनेपा नगरपालिकाको संयुक्त आयोजनामा यही जेठ २६ र २७ गते बनेपामा रोजगार मेला हुने भएको हो। बिहीबार बनेपा नगरपालिकामा वृत्त मार्गनिर्देशन तथा रोजगार मेला बारे पत्रकार सम्मेलन गर्दै रोजगारको खोजीमा रहेका युवाहरू, विद्यार्थीहरूलाई उनीहरूको वृत्ति मार्गनिर्देशन गर्ने तथा उनीहरूको भेट रोजगारदाता र सेवा प्रदान गर्ने सरकारी गैह्र सरकारी निकायहरूसँग जोड्नका लागि मेला आयोजना गर्न लागेको बनेपा नगरपालिकाका मेयर शान्तिरत्न शाक्यले जानकारी दिए। मेलाले रोजगार खोज्ने र रोजगार दिनेहरूलाई एकै स्थानमा ल्याई युवाहरू बीच पुलको काम गर्ने भएकाले धेरै युवाले लाभ लिन सक्ने मेयर शाक्यले जानकारी दिए। मेलामा प्राविधिक तथा व्यावसायिक तालिम दिने शिक्षालयहरू, काभ्रे उद्योग वाणिज्य संघ, पनौती उद्योग वाणिज्य संघ, नेपाल पत्रकार महासंघ काभ्रे, होटल महासंघ, नेपाल घरेलु तथा साना उद्योग महासंघ, कम्प्युटर महासंघ, लगायत अन्य विभिन्न संघ संस्था तथा सरोकारवालाहरूको सहकार्यमा सञ्चालन हुने छ। मेलाबाट वृत्ति विकास सम्बन्धी परामर्श सेवा तथा जानकारी, सीपमूलक तालिम दिने संस्थाहरूको प्रदर्शनी र तालिमबारे जानकारी, रोजगार सम्बन्धी सूचना दिनुका साथै रोजगारदातासँग प्रत्यक्ष सम्पर्क, निःशुल्क सञ्चालन हुने रहेको छ। कार्यस्थलमा आधारित सीपमूलक तालिमहरू सम्बन्धी जानकारी, रोजगारको अवसर प्राप्त गर्न सकिने र स्थानीय उत्पादनहरू प्रदर्शनी जस्ता सेवाहरू प्राप्त हुने आयोजकले जनाएको छ। मेलामा विभिन्न उद्योग व्यवसायहरूबाट १८ वटा, विभिन्न उद्योग संघ, संस्थाहरू बाट ९ वटा, अटो मोबाइल व्यवसायी तथा संघ, महासंघबाट ३ वटा, घरेलु तथा साना उद्योग, लघु उद्योगहरूबाट ६ वटा, सामाजिक विकास मन्त्रालयदिगो तथा सम्मानित रोजगारीका लागि सीप परियोजना दोस्रो बाट १ वटा, प्राविधिक शिक्षालयहरूबाट ६ वटा, इन्सोरेन्स कम्पनीहरू लगायतका ५ वटा गरी जम्मा ४८ वटा स्टलहरू रहने छ। मेलामा करिब १० हजारको सहभागिता रहने ३ हजार युवाले वृत्ति परामर्श सेवा लिने अनुमान गरिएको आयोजकले जनाएको छ।"
वडाध्यक्ष बोहोराको निधन,बझाङ : बझाङको सुर्मा गाउँपालिका ४ का वडाध्यक्ष सर्जन बहादुर बोहोराको निधन भएको छ। ४१ वर्षीय वडाध्यक्ष बोहराको बुधबार राति आफ्नै निवासमा निधन भएको उनका भाइ राजेन्द्र बहादुर बोहोराले जानकारी दिए। पहिलेदेखि नै मुटु सम्बन्धी रोगबाट पीडित बोहरालाई केही दिनअघि उपचारका लागि नेपालगञ्ज लगिएकोमा स्वास्थ्यमा सुधार नभएपछि घर ल्याइएको थियो। उनी २०७९ साल वैशाख ३० मा सम्पन्न स्थानीय तहको निर्वाचनमा नेकपा एमालेबाट निर्वाचित भएका थिए।
तालमै मापदण्डविपरीत रेस्टुरेन्ट,"पोखरा : पोखराको दोस्रो ठूलो बेगनासताल पनि अतिक्रमणको चपेटामा परेको छ। तालभित्रै रेस्टुरेन्ट बनाउनेदेखि मापदण्ड मिचेर भौतिक संरचना बन्ने क्रम बढेको हो। फेवातालको सिमसार पुर्ने, अतिक्रमण गर्ने र मापदण्डभित्रै संरचना बन्ने क्रम बढिरहेको अवस्थामा पछिल्लो समयमा बेगनासताल क्षेत्रमा पनि अतिक्रमण र मापदण्डविपरीत संरचना बन्ने क्रम बढेको छ। बेगनासतालको मापदण्ड १ सय मिटर तोकिएको छ। अघिल्ला मेयर मानबहादुर जीसी नेतृत्वले बेगनासको मापदण्ड घटाएर ५५ मिटर बनाए पनि अदालतले कार्यान्वयन नगर्न भनेपछि रोकिएको छ। फेवाताल वरपर तालमै जोडेर होटल रेस्टुरेन्ट बनाउनेदेखि ताल पुरिएर बनेको जमिनमा खेती गर्ने क्रम बढिरहेको अवस्थामा यही समस्या बेगनासताल वरपर पनि बढेको हो। तीनैतहका (संघ, प्रदेश र स्थानीय)सँग मापदण्ड तोक्ने बाहेक ताल संरक्षण र मापदण्डभित्र संरचना बन्दा के गर्ने भन्ने योजना र उपाय महानरपालिका लगायत तीनै तहका सरकारसँग नहुँदा समस्या आएको पोखरा ३१ का स्थानीय दामोदरभक्त थापा बनाउँछन्। प्राकृतिक सम्पदाहरू संकटमा पर्ने गरी एकोहोरो दोहोन हुँदा राज्यको उपस्थिति नदेखिएको नागरिक समाज पोखराका पूर्व संयोजक विष्णुहरि अधिकारी बताउँछन्। पोखरा ३१ सिम्ले लिब्दीको बेगनासताल क्षेत्रमा स्थानीय सुरेन्द्र कँडेलले तालभित्रै रेस्टुरेन्ट सञ्चालन गरेका छन्। तीन दशक अघिदेखि लिब्दी क्षेत्रमा माछापालन गर्दै आएका कँडेलले दुई वर्ष अघिदेखि तालभित्र माछा पाल्न छुट्याएको बाँधमा रेस्टुरेन्ट सञ्चालन गरेको स्थानीयले बताए । कँडेलले ताल किनारमा तन्द्रुक एग्रो टुरिजम प्रालि सञ्चालन गरेर माछापालनका साथै रेस्टुरेन्ट पनि चलाएका हुन्। बेगनासतालमा बाँध बाँध्नुअघि सरकारले त्यस क्षेत्रमा डुबानमा पर्ने स्थानीयको खेत, जमिनको मुअब्जा वितरण गरेको थियो। मुआब्जा लिइसकेको ताल क्षेत्रमा कँडेल परिवारले माछा पालनदेखि तालभित्रै रेस्टुरेन्ट सञ्चालन गरेको स्थानीयले बताएका छन्। यसअघि स्थानीय समुदाय लाईसमेत सेयर सदस्य बनाएर माछापालन गर्दै आएका कँडेलले अरु सदस्यलाई हटाएर एकलौटी ताल क्षेत्रमा रेस्टुरेन्टसमेत चलाएको पहिलेका माछापालनका सहकर्मी प्रेम सुनार बताउँछन्। २०४७०४८ मा ताल बढेको पहिले खेत क्षेत्रमा माछापालनका लागि मात्र बाँध बाँधिएको सुनार सुनाउँछन्। अरु सेयर सदस्यलाई निकालेर अहिले त्यही माछापालन गर्न छुट्याएको बाँधमा रेस्टुरेन्टसमेत चलाएको उनले बताए। मुअब्जा पाइसकेको तालभित्रको जमिनमा माछापालन र रेस्टुरेन्ट सञ्चालन भएको विषय जानकारीमा रहेको पोखरा ३१ का वडाध्यक्ष ढकनाथ कँडेल बताउँछन्। पहिले नै माछापालन गर्न अनुमति लिएर काम गरेकोले यस विषयमा सम्बन्धित पक्षसँग छलफल गरेर उचित निकास निकालिने वडाअध्यक्ष कँडेलले सुनाए। निर्वाचित भएर आउनु अघिदेखि नै ताल भित्र रेस्टुरेन्ट चलाएको थाहा पाएका वडाध्यक्ष कँडेलले तालभित्रको संरचना के गर्ने भन्ने अझै निर्णय लिन सकेका छैनन्। बेगनासतालको मापदण्ड सय मिटर तोकिएको छ। नागरिकको सुविधाका लागि ६५ मिटर बाहिर कच्ची संरचना बनाउन वडाले सिफारिस दिने निर्णयमा पुगेको पनि पोखरा ३१ का वडाध्यक्ष कँडेलले सुनाए। बेगनासतालको पिप्ले र माझी कुनामा बढी मापदण्ड विपरित संरचना बनेको वडाध्यक्ष कँडेल बताउँछन्। बेगनास लेक रिसोर्ट पनि मापदण्डभित्रै रहेको उनले बताए। बेगनासताल भित्रै रेस्टुरेन्ट सञ्चालनमा आएका विषय के हो थप बुझेर आवश्यक कारबाही गरिने पोखरा महानगरपालिकाका प्रवक्ता मोतीलाल तिम्सिनाले बताए। तालको मापदण्डभित्र पनि कुनै पनि संरचना बनाउन नपाइने प्रवक्ता तिम्सिनाले बताए पनि कार्यान्वयनतर्फ ध्यान दिएको पाइँदैन। स्थानीय जग्गा धनीहरूले भन राज्यले मापदण्ड तोकेपछि मापदण्डभित्रका जमिनको उचित मुअब्जा दिएर ताल संरक्षणका काम गर्नु पर्ने बताउँछन्। हामी ताल संरक्षणका लागि राज्यलाई जमिन दिन तयार छौं तर राज्यले उचित मुअब्जा दिनु पयो स्थानीय सूर्यप्रसाद लामिछानेले भने। ताल किनारका सरकारी जमिन पनि अतिक्रमण गरी संरचना बनिरहे पनि सरकारको ध्यान नगएको उनले सुनाए। पछिल्लो समयमा बेगनासताल संरक्षणमा पनि चुनौती थपिँदै गएको स्थानीय पर्यटन व्यवसायी दामोदरभक्त थापाले बताए। ताल किनारमै बनेका संरचनाबाट निस्कने फोहोर उचित व्यवस्थापन हुन नसक्दा चुनौती थपिँदै जाने र यसले ताल प्रदूषणको चपेटामा पर्ने प्रति बेलैमा सचेत हुनुपर्ने थापा बताउँछन्। पछिल्लो समयमा बेगनासताल क्षेत्रमा पनि पर्यटकको आकर्षण बढेको छ। यसैले ताल किनारका जमिन भाडामा दिँदा मात्रै पनि राम्रो आम्दानीको स्रोतको रूपमा विकास हुँदै गएको छ। देशमा रोजगारीको अवसर नहुँदा युवा बेरोजगार छन्। रोजगारको खोजीमा युवाहरू विदेश पलायन भइरहेको अवस्थामा पर्यटकको आकर्षणको क्षेत्रमा होटल रेस्टुरेन्ट खोलेर स्वरोजगार बन्नेलाई राज्यले मुआब्जा पनि नदिई एकोहोरो मापदण्डका नाममा हटाउन खोजिनु उचित नभएको स्थानीय जग्गा धनीहरूले बताएका छन्। पोखरा महानगरपालिकाका यसअघिका मेयर मानबहादुर जीसीको कार्यकालमा पोखराका ९ तालको मापदण्ड घटाउने निर्णय गर्दै फेवातालको मापदण्ड ६५ मिटरबाट ३० मिटर कायम गरेका थिए। बेगनासतालको मापदण्ड १ सयबाट घटाएर ५५ मिटर र रुपातालको मापदण्ड पनि ५५ मिटर कायम गरिएको थियो। सर्वोच्च अदालतले फेवाताललगायत पोखराका ९ तालको घटाइएको मापदण्ड कार्यान्वयन नगर्न पोखरा महानगरपालिकालाई आदेश दिएको थियो। ताल संरक्षणका लागि बेलाबेलामा परेका रिटमा अदालतले ताल संरक्षणलाई प्राथमिकतामा राखेर निर्णय गर्दै आए पनि राज्यले भने अदालतको निर्णय कार्यान्वयनमा चासो नदिँदा समस्या झांगिँदै गएको हो। पछिल्लो समयमा देशकै दोस्रो ठूलो फेवातालको सिमसार क्षेत्र पुरेर घडेरी बन्ने क्रम बढिरहे पनि तीन तहकै सरकार मूकदर्शक बनेका छन्। तालको आयुसँग प्रत्यक्ष जोडिएको फेवा सिमसार पुरेर घडेरी बनाउने गिरोहले उल्टो स्थानीयलाई उचालेर ताल पुर्न लागि पर्दा पनि प्रदेश सरकार र संघ सरकारले अनदेखा गर्दै आएका छन्।"
यस वर्षको मनसुनमा सरदर वर्षा कम हुने,"काठमाडौं : यस वर्षको मनसुनमा सरदर वर्षा कम हुने भएको छ। यस मनसुनमा (जेठ १८ देखि असोज १३) मा मुलुकभरी नै कम वर्षा हुने जल तथा मौसम विज्ञान विभागले जनाएको छ। यस सिजनमा कम वर्षा हुने सम्भावना ३५ देखि ५५ प्रतिशत रहेको छ। विभागले बिहीबार विज्ञप्ति जारी गर्दै सरदर वर्षा कम हुने र अधिकतम तापक्रम पनि देशभरी सरदरभन्दा बढी हुने सम्भावना रहेको बताएको हो। यसै विषयमा महिना दिन अगाडि विभागले पहिलो विज्ञप्ति निकालेको थियो। उक्त विज्ञप्तिमा पनि सरदर वर्षा कम हुने र तापक्रम देशैभरी बढी हुने जनाएको थियो। दोस्रो विज्ञप्तिले कम पानी पर्ने र तापक्रम बढी हुने विषयलाई अझै बलियो सम्भावना देखाएको विज्ञहरूको तर्क छ। अधिकतम तापक्रम बढी यस मनसुनमा अधिकतम भन्दा बढी हुने सम्भावना ३५ देखि ६५ प्रतिशत देखिएको विभागले उल्लेख गरेको छ। लुम्बिनी प्रदेश, सुदूरपश्चिम तथा कर्णाली प्रदेशको पुर्वी तथा दक्षिणी भूभाग, गण्डकी प्रदेशका पश्चिमी तथा दक्षिणी भूभाग, बागमती प्रदेशका मध्य तथा दक्षिण पश्चिम भूभाग, मधेस प्रदेशका पश्चिमी भूभागमा अधिकतम तापक्रम सरदरभन्दा बढी हुने सम्भावना ५५ देखि ६५ प्रतिशत छ। त्यसैगरी सुदूरपश्चिम प्रदेशको पश्चिमी भूभाग, कर्णाली प्रदेशका मध्य तथा उत्तरी भूभाग, बागमती प्रदेशका उत्तरी भूभाग र कोशी प्रदेशको अधिकांश भूभागमा अधिकतम तापक्रम सरदर भन्दा बढी हुने सम्भावना ४५ देखि ५५ रहेको छ। गण्डकी प्रदेशका उत्तर पुर्वी भूभाग र मधेस प्रदेशका पूर्वी भूभागमा सरदर भन्दा बढी हुने सम्भावना ३५ देखि ४५ प्रतिशत रहेको छ। न्युनतम तापक्रम पनि बढी त्यसैगरी न्यूनतम् तापक्रम पनि धेरैजसो भूभागमा सरदर भन्दा बढी हुने सम्भावना ३५ देखि ४५ प्रतिशत रहेको जनाएको छ। तर कतिपय भूभागको मौसम सरदर नै हुनेछ। सुदूरपश्चिम प्रदेशको मध्य भूभाग, कर्णाली प्रदेशको मध्यपश्चिमी, गण्डकी प्रदेशको मध्य भूभाग, लुम्बिनी प्रदेशको मध्य दक्षिणी भूभाग, बागमती प्रदेशको मध्य पुर्वी भूभाग, मधेस प्रदेशको पश्चिमी तथा मध्य भूभागमा न्यून तर तापक्रम सरदर नै हुनेछ। यी ठाउँहरूमा न्यूनतम् तापक्रम सरदर हुने सम्भावना ३५ देखि ४५ प्रतिशत रहेको छ। स्थान विशेष अनुसार सरदर वर्षा र तापक्रमको मापन फरक फरक रहेको छ। सरदर भन्दा कम वर्षाको असर जलस्रोत, उर्जा, सिँचाइ, खानेपानी, कृषि लगायतका क्षेत्रमा देखिने भएकाले पूर्वतयारी अपनाउनुपर्ने विज्ञहरूको सुझाव छ। कम वर्षा हुँदा मोटामोटी सबै क्षेत्रमा असर गरे पनि कृषिमा धेरै प्रभाव पर्छ। कृषिमा बीउ लगाउँदा सुक्खा सहने खालको लगाउनुपर्ने हुन्छ। लगाइ सकेको बालीलाई जोगाउन कृषि विशेषज्ञको सुझाव लिने, पानी नभए त्यसको विकल्प खोज्नुपर्ने हुन्छ।"
उचित मूल्य नपाउँदा गोलभेँडा बारीमै,"वडाध्यक्ष अनन्त हायुका अनुसार वडामा चार सय रोपनीभन्दा बढी जग्गामा खुलारुपमा र चार सय रोपनी जतिमा टनेलमा गोलभेँडा उत्पादन गरिएको छ। उक्त वडामा मात्रै यस वर्ष ५० टनभन्दा बढी गोलभेँडा उत्पादन भएको गोलभेँडा सङ्कलन केन्द्रका नुजराज कार्कीले जानकारी दिए। उदयपुर : उदयपुरको कटारी नगरपालिका११ का कृषक पुष्पराज खड्काले २० क्विन्टलभन्दा बढी गोलभेँडा उत्पादन गर्नुभयो। उहााले मात्र होइन उक्त वडाका एक सय ५० परिवारले सोही हाराहारीमा गोलभेँडा उत्पादन गरेका छन्। तर गोलभेँडा बिक्री गर्न भने कृषकलाई हम्मेहम्मे परेको छ। बिक्री भए पनि उनीहरुले उचित मूल्य भने पाउन सकेका छैनन्। वडाध्यक्ष अनन्त हायुका अनुसार वडामा चार सय रोपनीभन्दा बढी जग्गामा खुलारुपमा र चार सय रोपनी जतिमा टनेलमा गोलभेँडा उत्पादन गरिएको छ। उक्त वडामा मात्रै यस वर्ष ५० टनभन्दा बढी गोलभेँडा उत्पादन भएको गोलभेँडा सङ्कलन केन्द्रका नुजराज कार्कीले जानकारी दिए। 'उत्पादन पर्याप्त मात्रामा भएको छ, तर कृषकले चाहेको जस्तो मूल्य पाएका छैनन्', उनले भने, 'हामीसँग चिस्यान केन्द्र पनि छैन। भण्डारण गरेर राख्न सक्ने अवस्था छैन।' कार्कीका अनुसार केन्द्रले जस्ताको छानो भएको भवनमा गोलभेँडा सङ्कलन गर्ने गरेको छ। चिस्यान केन्द्र नहुँदा गोलभेँडा भण्डारण गरेर राख्ने र पछि उचित मूल्य पाएपछि बिक्री गर्ने अवस्था छैन। कृषक पुष्पराज खड्का गोलभेँडा उत्पादन भएकामा जति खुसी छन् त्यो भन्दा बढी उचित मूल्य नपाएकोमा दुःखी छन्। 'प्रतिकिलो गोलभेँडा रु २० मा बिक्री गर्नुपरिरहेको छ', उनले भने, 'राखौँ बिग्रेर जान्छ, सस्तोमा दिए लगानी पनि उठ्ने अवस्था छैन।' कार्कीका अनुसार उक्त वडाको गोलभेँडा ओखलढुङ्गा, सोलुखुम्बु, जिल्लाकै कटारी बजार, गाईघाट, सिन्धुलीको दुधौली र सिरहाको गोलबजारसम्म लगेर बिक्री गर्ने गरिएको छ। 'उत्पादन धेरै भएपछि बेच्न धनकुटासम्म पठायौँ', कार्कीले भने, 'केन्द्रले प्रतिकिलो रु तीन राखेर कृषकलाई दिँदा कृषकले मुश्किलले किलोको रु ३० सम्म पाउँछन्।' उत्पादन धेरै भए पनि यहाँबाट किनेर लैजाने व्यापारीले गोलभेँडाको उचित मूल्य नदिँदा कृषक मारमा परेका छन्। नगरपालिकाकै वडा नम्बर ३ र ४ मा रहेको बजारमा गोलभेँडा प्रतिकिलो रु ६० मा बिक्री भइरहेको छ। 'व्यापारीले हामीलाई रु ३० भन्दा बढी दिँदैनन्', उनले भने, 'कृषकले लगानी अनुसारको मूल्य पाएका छैनन्।' वडाध्यक्ष हायुका अनुसार वडाको गोठडाँडा, काफलडाँडा, खोल्मेचौर, लप्से, आम्बोटेलगायत गाउँमा गोलभेँडा पर्याप्त मात्रामा उत्पादन भएको छ। यसअघि अदुवा, काउली र डल्ले खुर्सानी उत्पादन गरेका कृषकले दुई वर्षयता गोलभेँडा खेतीलाई प्राथमिकता दिँदै आएका छन्। उत्पादन बढ्दै गएपनि कृषकले बजारसम्म गोलभेँडा पुर्याउन सकेका छैनन्। वडाले कृषकको समस्यालाई नगरपालिकासामु राखेको वडाध्यक्ष हायुले बताए। बजारमा भारतबाट आयात गरिएको गोलभेँडा सस्तोमा बिक्री भएका कारण स्थानीय उत्पादनले उचित मूल्य पाउन नसकेको हो। स्थानीय उत्पादन बजारीकरण गर्न तथा भण्डारण गर्न नगरपालिकाले सहयोग गर्नुपर्ने कृषकको माग छ। रासस"
तातो हावाका कारण जनजीवन प्रभावित,"टीकापुर : सुदूरपश्चिमका कैलाली र कञ्चनपुरमा आज यस वर्षकै सर्वाधिक गर्मी मापन गरिएको छ। महाकाली बेसिन फिल्ड कार्यालय मौसम मापन केन्द्र अत्तरियाले यस वर्षकै सर्वाधिक गर्मी मापन गरेको हो। केन्द्रका अनुसार आज दिउँसो २:२० बजे ४०५ डिग्री सेल्सियस मापन गरिएको छ। आज यस वर्षकै सर्वाधिक गर्मी मापन गरिएको केन्द्रका प्रमुख इञ्जिनियर सञ्जय कुमार शाहले जानकारी दिए। शाहका अनुसार केन्द्रले हिजो अधिकतम् तापक्रम ३९९ डिग्री र न्युनतम् तापक्रम २२५ डिग्री सेल्सियस मापन गरिएको थियो भने आज अधिकतम् ४०५ डिग्री र न्यूनतम् २२६ डिग्री सेल्सियस मापन गरिएको हो। पछिल्ला केही दिनयता तापक्रम बढ्दै गइरहेको छ भने जिल्लामा तातो हावा समेत चलिरहेको छ। तातो हावाका कारण चलेको लुले जनजीवन प्रभावित बनेको छ। शाहका अनुसार अझै दुई दिनसम्म तराईका जिल्लाहरूमा तावा हावा चल्ने, लु लाग्ने, गर्मी बढ्दै जाने देखिन्छ। मौसम पूर्वानुमान महाशाखाले समेत कैलाली, कञ्चनपुर र बर्दिया जिल्लामा तातो हावा चल्ने भन्दै सतर्कता अपनाउन आग्रह गरेको छ। महाशाखाले आज प्रकाशित गरेको मौसम बुलेटिनमा अझै केही दिन तातो हावा चल्ने भएकाले सतर्कता अपनाउन भनिएको छ। तातो हावाका कारण लु लाग्ने, शरीर कमजोर हुने, कमजोरी हुने, बान्ता लाग्ने जस्ता लक्षणहरू देखापर्ने प्रमुख शाहले बताए। तातो हावाबाट बच्नका लागि शरीर पुरै छोप्ने हल्का लुगा लगाउने, टाउको छोप्ने, झोलिलो पदार्थ प्रशस्त खाने, पानी पर्याप्त पिउने र दिउँसोको समयमा घर भन्दा बाहिर ननिस्कने जस्ता उपाय अपनाउन समेत शाहले आग्रह गरेका छन्। कैलालीमा तापक्रम बढ्दै तातो हावा समेत चलिरहँदा विद्यालयहरू भने सञ्चालनमा छन्। कतिपय अभिभावकले मौसममा ध्यान दिँदै विद्यालयको पठनपाठन केही दिनका बन्द गर्न आग्रह गरिरहेका छन्। गर्मीकै कारण अस्पतालहरूमा बिरामी बढ्न थालेको टीकापुर अस्पतालले जनाएको छ।"
"अझै पाँच दिन तराईमा गर्मी र तातो हावा, लूबाट बच्न सतर्कता अपनाउनुपर्ने","तातो दिन तथा लूसम्बन्धी विशेष बुलेटिन निकालेर महाशाखाले तराईका धेरैजसो क्षेत्रमा अधिकतम र न्यूनतम तापक्रम बढेकाले अबका पाँच दिनसम्म आवश्यक सतर्कता अपनाउन अनुरोध गरेको हो । काठमाडौं : देशका तराईका भूभागमा आगामी केही दिनसम्म तातो हावा तथा लू लाग्न सक्ने सम्भावना रहेकाले यसबाट बच्न आवश्यक सतर्कता अपनाउन जल तथा मौसम विज्ञान विभाग मौसम पूर्वानुमान महाशाखाले अनुरोध गरेको छ । तातो दिन तथा लूसम्बन्धी विशेष बुलेटिन निकालेर महाशाखाले तराईका धेरैजसो क्षेत्रमा अधिकतम र न्यूनतम तापक्रम बढेकाले अबका पाँच दिनसम्म आवश्यक सतर्कता अपनाउन अनुरोध गरेको हो । 'हालको तल्लो र उपलल्लो वायुमण्डलको अध्ययन र विश्लेषअनुसार नेपालमा यस वर्षको मनसुनको आगमन हुन अझै केही दिन लाग्ने देखिन्छ । तसर्थ, देशका तराई भूभागमा आगामी पाँच दिनसम्म तातो हावा तथा लूको सम्भावन यथावत् रहने देखिएकोले सोबाट बच्न आवश्यक सतर्कता अपनाउन अनुरोध छ', बुलेटिनमा उल्लेख छ । साथै पहाडी भूभागका उपत्यका तथा खोचमा समेत तापक्रम क्रमिकरुपमा बढ्न सक्ने सम्भावना रहेकाले महाशाखाबाट जारी सूचना तथा पूर्वानुमानमा अद्ययावधिक रहन पनि अनुरोध गरिएको छ । महाशाखाका मौसमविद् गोविन्दकुमार झाले अबका तीन दिनसम्म लू चल्ने सम्भावना रहेको बताए। 'विगत दुई दिनदेखि तराईका अधिकांश भूभागमा लू चलिरहेको छ । समग्रमा तराईको मध्य क्षेत्र सप्तरीदेखि भैरहवा क्षेत्रमा अधिकतम तापक्रम ४० डिग्री सेल्सियस नाघेर तातो हावा तथा लू चलेको छ । नेपालगञ्जलगायत क्षेत्रमा अधिकतम तापक्रम ४० डिग्री हाराहारी छ जसले गर्मी बढेको छ', उनले भने। लगातार पाँच दिनसम्म सामान्यभन्दा ४० डिग्रीभन्दा माथि तापक्रम बढेमा लू चलेको मानिन्छ । वर्षा नहुँदा सुक्खापन चलेकाले तापक्रम बढेर लू चलेको मौसमविद् झाको भनाइ छ । साथै पहाडी भूभागका उपत्यका तथा खोचमा समेत तापक्रम क्रमिकरुपमा बढ्न सक्ने सम्भावना रहेकाले महाशाखाद्वारा जारी सूचना तथा पूर्वानुमानमा अध्यावधिक रहन पनि महाशाखाले अनुरोध गरेको छ । महाशाले जारी गरेको मौसम पूर्वानुमान बुलेटिनअनुसार हाल देशमा पश्चिमी वायुको साथै स्थानीय वायुको आंशिक प्रभाव छ । देशको पहाडी भूभागमा आंशिकदेखि सामान्य बदली रही बाँकी भेगमा मौसम सामान्यतया सफा रहेको छ । दिउँसो कोशी प्रदेशलगायत गण्डकी तथा कर्णाली प्रदेशका पहाडी भूभागका एकदुई स्थानमा मेघ गर्जनचट्याङगसहित क्षणिक वा हल्का वर्षाको सम्भावना छ । विगत दुई सातादेखि देशका अधिकांश भूभागको अधिकतम तथा न्यूनतम तापक्रम वृद्धि भइरहेको महाशाखाले जनाएको छ । काठमाडौँ उपत्यकालगायत देशका अन्य उपत्यकामा समेत तापक्रममा क्रमिक वृद्धि भइरहेको छ । तराई भूभागमा, मुख्यतया मध्य तराई र आसपासमा अधिकतम तापक्रम ४० डिग्री सेल्सियस वा सोभन्दा बढी मापन भएको छ । तातो हावा तथा लूबाट हुने सम्भावित असरजस्तैः थकाइ लाग्ने, कमजोरी हुने, बढी तिर्खा लाग्ने, टाउको दुख्ने, खुट्टा बाउँडिने, चक्कर आउने, बेहोस हुने, माँसपेशी दुख्ने, बान्ता आदि हुनसक्ने देखिएकाले सोबाट बच्न आग्रह गरिएको छ । तातो हावा तथा लूबाट बच्न बढी गर्मीको समयमा घरभित्र अर्थात् चिसो स्थानमा रहने, बाहिरी वातावरणमा बढी नजाने (घाममा हल्का लुगा लगाउने, सुती कपडा लगाउने, बाहिर निस्कँदा दाउको छोप्ने, टोपी लगाउने, नियमित पानी तथा झोल पदार्थ जुस सर्वत आदि) प्रशस्त मात्रामा पिउने र स्वास्थ्यमा समस्या आएमा स्वास्थ्यकर्मीसँग नियमित सम्पर्कमा रही सल्लाह सुझाव लिन पनि महाशाखाले सुझाएको छ । आज काठमाडौँ उपत्यकाको न्यूनतम तापक्रम १७ दशमलव ५ डिग्री र अधिकतम तापक्रम ३२ डिग्री सेल्सियस रहेको छ । रासस"
गोरखाको चुम्बा र नुब्री पनि सूचीकृत,"गोरखा : छट्टै पहिचान नहुँदा यसअघि तामाङमा सूचीकृत भएका गोरखाको हिमालपारिका बासिन्दा अहिले पहिलोपटक पहिचानसहित सूचीकृत भएका छन्। चुमनुब्री गाउँपालिका १, २, ४, ५, ६ र ७ को चुम उपत्यका र नुब्री उपत्यकामा बसोबास गर्ने समुदाय यसपटक चुम्बा र नुब्रीका रूपमा राष्ट्रिय तथ्यांक विभागमा सूचीकृत भएका हुन्। राष्ट्रिय तथ्यांक विभागले हालै सार्वजनिक गरेको जनगणना २०७८ को जातिगत प्रतिवेदनमा चुम्बा, नुब्रीको संख्या ४ हजार ४ सय १४ रहेको उल्लेख गरिएको छ। जसमा पुरुष दुई हजार १ सय १४ र महिला २ हजार २ सय ३० छन्। यो संख्या नेपालको कुल जनसंख्याको ००२ प्रतिशत हो। उनीहरूले प्रयोग गर्ने मातृभाषा पनि चुम्बानुब्री कै नाममा सूचीकृत भएको छ। चुम्बानुब्रीलाई मातृभाषाका रूपमा प्रयोग गर्नेको संख्या भने ४ हजार २ सय ८४ रहेको उल्लेख छ। यो संख्या कुल जनसंख्याको ००१ हो। यो समुदायको बसोबास नेपालमै गोरखा जिल्लाअन्तर्गत चुमनुब्री गाउँपालिकामा मात्र छ। उनीहरू सबै बौद्ध धर्मावलम्बी हुन्। आफ्नो समुदायलाई सूचीकृत गराई राष्ट्रिय रूपमा पहिचान गराउने हिसाबले स्थानीय समाजसेवीहरू स्वयं नै जनगणनामा खटिएका थिए। गोरखालाई उद्गम मान्ने बराम समुदायको देशभरको जनसंख्या ७ हजार ८ सय ५९ रहेकोमा गोरखामा सबैभन्दा धेरै ६ हजार २ सय ४४ रहेको छ। २ हजार ८ सय ८५ महिला र ३ हजार ३ सय ५९ छ। उद्गमस्थल मानिने बारपाक सुलीकोटमा बरामको संख्या २ हजार ३ सय ४६ रहेको छ। त्यस्तै सिरानचोक गाउँपालिका, गोरखा नगरपालिकालगायतका अन्य पालिकाहरूमा पनि छिटपुट छन्। देशभर ८४ हजार ३ सय ६४ जनसंख्या रहेको चेपाङ समुदायको गोरखाको जनसंख्या ४ हजार २ सय ६८ रहेको छ। उनीहरू गण्डकी र सहिदलखन गाउँपालिकामा बस्छन्। कुल २ लाख ५१ हजार २७ जनसंख्या रहेको गोरखामा सबैभन्दा धेरै गुरुङ समुदायको संख्या छ। विशेष गरी धार्चे, बारपाक सुलीकोट गाउँपालिकामा अधिक र प्रत्येक गाउँपालिकामा बासोबास रहेको उनीहरूको यहाँको जनसंख्या ५२ हजार २ सय २१ छ। दोस्रो धेरै जनसंख्या ब्राह्मण समुदायको छ। उनीहरूको संख्या ३० हजार ८ सय ५२ छ। त्यस्तै तेस्रो धेरै मगर समुदायको छ। मगर समुदायको संख्या २८ हजार ९ सय ५६ र क्षेत्रीको संख्या २७ हजार १ सय ९३ छ। त्यस्तै मिजार २० हजार २ सय ४३, नेवार १८ हजार २ सय ७२, विश्वकर्मा १४ हजार ८ सय १५, तामाङ ९ हजार ५ सय ३९, मुसलमान ३ हजार २ सय ८८, परियार ७ हजार ३ सय ८२, ठकुरी ८ सय २७, शेर्पा ६१, माझी ४ सय ५२, सुनार ३१, सुनुवार २ सय ८०, वादी ४७, घले ६ हजार १ सय ५६, खवास १ सय ४०, दराई ८ सय ६७, भोटे २५, बोटे ५३, गाइने १ सय ६८, कमर १ सय ३६, संन्यासी १ हजार ७ सय ३४ जना रहेको राष्ट्रिय तथ्यांक विभागले जनाएको छ। त्यस्तै गोरखामा हिन्दू धर्मावलम्बीको संख्या १ लाख ७५ हजार ६ सय ४ छ। बौद्ध धर्म मान्नेहरूको संख्या ४० हजार १ सय १८ रहेको छ भने इस्लाम धर्मावलम्बीको संख्या ३ हजार ३ सय ९५ जना, क्रिश्चियन धर्म मान्नेहरूको संख्या १५ हजार ६२ र बोन धर्मावलम्बीको संख्या १४ हजार ३ सय ८५ रहेको तथ्यांक विभागले सार्वजनिक गरेको प्रतिवेदनमा उल्लेख छ।"
"सासू वारि, बुहारी पारि, बल्ल भयो भेट","कुल ४० लाख लागतमा निर्माण सम्पन्न भएको उक्त पुलले चौतारा साँगाचोकगढी नगरपालिका ६ र इन्द्रावती गाउँपालिका २ लाई जोडेको छ। यसअघि सो स्थानमा रहेको २० वर्ष पुरानो पुल निकै जीर्ण बनेको र आवतजावत गर्न नसकिने अवस्थामा पुगेकाले उक्त नयाँ पुल निर्माण गरिएको हो। सिन्धुपाल्चोक : सासू वारि, बुहारी पारि बीचमा झ्याँडी खोलो। यसै खोलोले सासू, बुहारीलाई ३ वर्षदेखि छुट्ट्याएको सुन्दा अचम्म लाग्न सक्छ। तर, वास्तविकता त्यहीँ हो। सिन्धुपाल्चोक चौतारा साँगाचोकगढी नगरपालिका६ मा बस्ने सासू माइली थापा र इन्द्रावती गाउँपालिका२ बस्ने बुहारी मैयाँ थापाको भेट हुन खोलाले छेक्यो। कारण पुल नहुनु। तर, यो दूरीको वर्ष अब लम्बिएन। तीन वर्षदेखि वारिपारिको सम्बन्धलाई अहिले खोलामाथि बनेको पुलले जोडेको छ। चौतारा साँगाचोकगढी नगरपालिका र इन्द्रावती गाउँपालिका जोड्ने पुल बनेपछि सासूबुहारीको भेट भएको हो। भूगोलको दृष्टिले सासू माइली र बुहारी मैयाँको घरको दूरी त्यत्ति टाढा भने होइन। बुहारी मैयाँ थापाको घरबाट झन्डै एक घण्टा ओरालो झरेपछि झ्याँडी खोला पुगिन्छ। त्यो खोला तरेर फेरि एक घण्टा उकालो चढेपछि सासू माइली थापाको घर पुग्न सकिन्छ। सर्सरी हेर्दा जम्मा दुई घण्टाको बाटो त हो नि भने झैं लाग्न सक्छ। तर, पनि यो तीन वर्षभित्रको अवधिमा यी सासूबुहारीको भेट भने एकपटक पनि हुन सकेको थिएन। झ्याँडी खोलामाथि पुल बनेर केही दिन अघिदेखि सञ्चालनमा आएपछि बल्ल यी सासूबुहारीको भेट सम्भव भएको छ। हामी सासूबुहारीलाई आज यो पुलले भेट गराइदियो, ओठमा हाँसो र भरिएका गहभरीको आँसुसहित बुहारी मैयाँले भनिन्, पुल नबनेको भए कुन जुगमा पो भेट हुन्थ्यो हाम्रो। लामो समयसम्म सासूबुहारीबीच भेट नहुनुको कारण खुलाउँदै मैयाँ भन्छिन्, बाटो लामै त होइन, शारीरिक अवस्थाका कारणले दुईतीन घण्टा हिँडेर भेट्न जाने आँट नै गर्न सकिएन। दुई वर्षअघि खाद्यान्न पिसानीका लागि नजिकैको मिलमा गएकी बुहारी मैयाँको दुर्घटना भयो। मिलको फित्ताले उनको खुट्टामा गहिरो चोट पुयायो। ९ महिनासम्म अस्पतालमा उपचार गराएकी उनको खुट्टा राम्रोसँग ठीक हुन सकेन। मैयाँ अहिले पनि राम्रोसँग हिँड्डुल गर्न सक्दिनन्। हिँड्डुल गर्न उनलाई साहारा चाहिन्छ। अहिले पनि अलिकति उकालो ओरालो गर्दा खुट्टा सुनिन्छ, हिँड्डुल गर्न निक्कै मुस्किल पर्छ, दुखेसो पोख्दै उनले भनिन्, सासू पनि वृद्ध भइसक्नु भएको छ, दमको रोग छ। दुवै रोगी भएपछि कसरी भेट्नु ? घरमुनि पुल बनेपछि सासूबुहारीको घर पुग्ने दूरी छोट्टिएको छ। पुल नबन्दा सासूको घर पुग्न २ देखि साढे २ घण्टा लाग्थ्यो। खुट्टाको कारणले अझ बढी समय खान्थ्यो होला, मैयाँले भनिन्, अहिले आधि घण्टामै पुगिन्छ, यसले धेरै सजिलो भएको छ। पुल बनेपछि सासूको घर पुग्न उनलाई ओरालो झरेर बाहुनेबेंसी खोलासम्म पुग्नु पर्दैन। घरबाट करिब १५ मिनेट हिँडेपछि पुल आइपुग्छ। पुल तरेर सासूको घर पुग्न पनि लगभग १५ मिनेटमात्र समय लाग्छ। लामो समयसम्म सासूलाई भेट्न नपाएको न्यास्रोले पुल बनेपछि त भेट्न जान्छु भन्ने मनसाय राखिरहेकी मैयाँले पुल सम्पन्न भएकै दिन सासूलाई भेटेकी हुन्। लामो समयपछि सासूबुहारी भेट्दा केही बोल्नै सकेनन्। ७४ वर्षको सासू माइलीले शारीरिक अशक्तता र दमको कारण बुहारीलाई भेट्न सकेकी थिइनन्। यत्ति लामो समयपछि भेट भएको छ, धेरै खुसी लाग्यो, उनले भनिन्, बुहारीको पनि कपाल फुल्न थालिसकेछ। अब नियमित नभए पनि महिनाको एकदुईपटक सासूबुहारीको भेट होला भन्ने आशा दुवैलाई छ। अब त बाटो पनि छोटो भयो, सकिनसकी भए पनि महिनामा एक दुईपल्ट बुहारीलाई भेट्न जान्छु, सासू माइली भन्छिन्, नजिकका आफन्त भनेकै यिनै बुहारीहरू हुन्। बुहारी बिरामी भएका बेलामा पनि म ओछ्यान परेको थिएँ। पुल नहुँदा बुहारी भेट्न लामो समय खर्चनुपर्ने र घरयासी कामले लामो समय छुट्ट्याएर हिँड्न नपाइरहेको पनि उनले बताइन्। बुहारी मैयाँ पनि सासूको हेरचाह गर्ने कोही नभएका कारण नियमित सासूलाई भेट्ने बताउँछिन्। साहारा कै भरमा भए पनि सातामा एकपटक सासूलाई भेट्छु, उनले भनिन्, खोलाको चिप्लोबाटो, लडिएला, खोलामा खसिएला भन्ने डर हुन्थ्यो, अब त्यो डर पनि रहेन। हिँउदमा त्यति गाह्रो नभए पनि पुल नहुँदा बर्खाको बेला वारिपारि आउजाउ गर्न निक्कै मुस्किल हुने गरेको उनी बताउँछिन्। कुल ४० लाख लागतमा निर्माण सम्पन्न भएको उक्त पुलले चौतारा साँगाचोकगढी नगरपालिका ६ र इन्द्रावती गाउँपालिका २ लाई जोडेको छ। यसअघि सो स्थानमा रहेको २० वर्ष पुरानो पुल निकै जीर्ण बनेको र आवतजावत गर्न नसकिने अवस्थामा पुगेकाले उक्त नयाँ पुल निर्माण गरिएको हो। चौतारा साँगाचोकगढी नगरपालिकाका प्रमुख कृष्णप्रसाद सापकोटाले पुलको उद्घाटन गरेसँगै बाहुनेबेंसी झ्याँडी खोला ट्रस पुल सञ्चालनमा आएको छ। पुल उद्घाटनपछि चौताराका नगर प्रमुख सापकोटाले नगरपालिकाले आवश्यकताको आधारमा विकास कार्य अघि बढाइरहेको बताए। चौतारा साँगाचोकगढी नगरपालिकाको आर्थिक तथा जनहित ग्रामीण सेवा समितिको प्राविधिक सहयोगमा निर्माण सम्पन्न पुलका कारण दुवैतर्फका स्थानीयलाई आवतजावतमा सहज भएको नगरप्रमुख सापकोटाको भनाइ छ।"
गाउँपालिका कर्मचारीमाथि हातपात,"बुटवल : प्यूठानको झिमरुक गाउँपालिकाका अध्यक्ष पितबहादुर महतरा क्षेत्रीका छोरा मिलन एमसीसहितका युवाले कर्मचारीमाथि हातपात गरेका छन्। बुधबार प्रक्रिया नपुगेको योजनाको भूक्तानी लिन पुगेका एमसी नेतृत्वका यूवाले योजना शाखामा कार्यरत सहायक कर्मचारी दिपक जिसीलाई कार्यकक्षमै हातपात गरेको प्रमुख प्रशासकीय अधिकृत सुवास रिजालले जानकारी दिए। आफूमाथि हातपात भएपछि योजना शाखाका कर्मचारी प्रमुख प्रशासकीय अधिकृत रिजालको कार्यकक्षमा सुरक्षाका लागि पुगेका थिए। तर, एमसी नेतृत्वका यूवाले आफूलाईसमेत आक्रमणको प्रयास गरेको प्रमुख प्रशासकीय अधिकृत सुवास रिजालले प्रतिक्रिया दिए। दिउँसै कार्यकक्षमा हातपात भएपछि ढुक्कसँग काम गर्ने वातावरण भएन, रिजालले भने, कर्मचारीमाथि अपशब्द प्रयोग गरेर जथाभावी बोलियो। यस्तो अवस्थामा कर्मचारीले कसरी काम गर्ने ? एमसीसहितका युवाले कर्मचारीहरूलाई गाली बेइज्जतीसमेत गरेको अन्य कर्मचारीहरूले जानकारी दिए। वडा नम्वर ३ मा सञ्चालन भएको पिपलारुखपातल मैदान सडक योजनाको भूक्तानीका लागि यूवाहरू गाउँपालिका पुगेका थिए। उक्त योजनाको काम स्टिमेट अनुसार नभएपछि भुक्तानी रोकिएको कर्मचारीहरूले जानकारी दिए। एमसी अखिल क्रान्तिकारीका केन्द्रीय उपाध्यक्ष हुन्। गाउँपालिका अध्यक्ष पितबहादुर महतरा क्षेत्रीले बिहीबार यस विषयमा छलफल हुने प्रतिक्रिया दिए। गाउँपालिकामा कार्यरत कर्मचारीहरूले बुधबार विज्ञप्ती जारी गर्दै अत्यावश्यक बाहेकका सवै सेवाहरू ठप्प पार्ने जनाएका छन्"

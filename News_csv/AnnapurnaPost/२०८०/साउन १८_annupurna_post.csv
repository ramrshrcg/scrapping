शीर्षक,विवरण
"सत्ता, सत्ता र फेरि पनि सत्ता","राजनीतिलाई निष्ठा, इमान, विचार, आदर्श र आस्थाका आधारमा अगाडि नबढाउँदासम्म देश पछाडि फर्किन रोकिन्न। नेपालका प्रमुख राजनीतिक दल राजनीति भनेकै धोकाधडी, बेइमानी र कपटमात्रै हो भन्ने स्थापित गर्न कम्मर कसेर लागेको प्रतीत हुन्छ। त्यसैको एउटा कडी कोसी प्रदेशमा देखियो, जहाँ सभामुखलाई राजीनामा गर्न लगाइलगाई सत्ताको भर्याङ बनाइयो। सर्वाेच्च अदालतले सभामुख सत्ताको अंकगणितको खेलमा सामेल हुनु हुँदैन भनेर नजिरै स्थापित गरिदियो। लगत्तै नैतिकता एकातिर पन्छाएर सत्तारूढ दलहरूले फेरि सभामुखलाई सत्ताको गोटी बनाए। कहिले प्रतिनिधिसभाका सभामुख दल विभाजनको मतियार बनेका छन्, बनाइएका छन्, कहिले राष्ट्रपति सरकारको रबर स्ट्याम्प बनाइएका छन्, बनेका छन्। दलहरूले केसम्म गरेका छैनन् ? न्यायालयलाई समेत राजनीतिक भर्ती केन्द्र बनाइरहेका छन्, फेरि बनाउँदैछन्। चुनाव एउटा दलसँग मिलेर लड्ने र सरकार अर्काे दलसँग मिलेर बनाउने। आजको भोलि नै सत्ता समीकरण फेर्ने। दलहरूका यस्ता हर्कतले नेपालको लोकतन्त्रको हदैसम्म तेजोबध गरिरहेकै छ। २०६२०६३ को जनआन्दोलन पनि लगभग आवधिक निर्वाचनमार्फत सत्ता र शक्ति हस्तान्तरण हुँदै आएको छ। प्रत्येक आम निर्वाचनमा मतदाताको उत्साहजनक सहभागिता भइरहेको छ। यसले नेपालको लोकतान्त्रिक अभ्यास सन्तोषजक रहेको पुष्टि गर्छ। संविधान लेखनपछि पनि सत्ता हस्तान्तरण शान्तिपूर्ण आमनिर्वाचनबाटै भइरहेको छ। संघीयताको कार्यान्वयनका चरणहरू अघि बढेका छन्। अराजनीतिक शक्ति लोकतन्त्रका लागि बाधक नदेखिनु सुखद मान्नुपर्छ। तर राजनीतिक शक्तिहरू नै देशको दिगोशान्ति र लोकतान्त्रिक लयका लागि बिब्ल्याँटो बाटो हिँडिरहेका छन्। सत्ताका लागि हत्या र हिंसा गर्नेको पनि मुद्दा फिर्ता गर्न मिल्ने कानुन बनाउनेदेखि राष्ट्रियताको संवेदनशील पक्षसँग जोडिएको नागरिकतालाई राजनीतिक ईख र औजार बनाउने अनि भ्रष्टाचारका गम्भीर मुद्दामा राजनीतिक नेतृत्वलाई पानीमाथिको ओभानो रहन दिनेजस्ता हर्कतले भने घोर निराशा उत्पन्न गराएको छ। सरकारमा पुग्न जस्तोसुकै चालबाजीमात्रै होइन सौदाबाजी नै गर्न तयार भइरहेका दलहरूका गतिविधिले आम नागरिकमा निराशामात्रै उत्पन्न गराएको छैन, देशले लिनुपर्ने दिगोशान्ति र समृद्धिको यात्रा अवरुद्ध गरेको छ। त्यसैले अर्थतन्त्र जर्जर छ, किशोकिशोरीहरूको विदेश पलायन चुलिएको छ। उद्योगधन्दा कलकारखाना मुर्झाएका छन्। दलाली र तस्करी मौलाएको छ। समग्रमा कानुनी राज कमजोर र अराजकता बलियो हुँदै गएको छ। ती सबैका नाइके र मुख्य योजनाकार भने सत्ता, सत्ता र फेरि पनि सत्ता नै खोजिरहने दल र तिनको नेतृत्व नै हुन्। आफैंले संघर्षले ल्याएको लोकतन्त्रलाई नै खतरा बनाउने आत्मघाती कदमबाट दलहरू पछाडि फर्किन जरुरी छ। राजनीतिलाई निष्ठा, इमान, विचार, आदर्श र आस्थाका आधारमा अगाडि नबढाउँदासम्म देश पछाडि फर्किन रोकिन्न।"
नयाँ सरकार निर्माणमा कोशी प्रदेश प्रमुखले संविधानको ठाडो उलङ्घन गरे : कार्की,"विराटनगर : कोशी प्रदेशका नेकपा एमालेका संसदीय दलका नेता हिक्मत कार्कीले नयाँ सरकार गठनको प्रारम्भसँगै सत्ताका फोहोरी खेलहरु सुरु भएको बताएका छन्। कार्कीले बिहीबार प्रेस विज्ञप्ति जारी गर्दै उनले सरकार निर्माणमा संविधानको ठाडो उलङ्घन गरी कोशी प्रदेश प्रमुखले मान्यता दिएको बताएका हुन्। नयाँ सरकार गठनको प्रारम्भसँगै कोशी प्रदेशमा सत्ताका फोहोरी खेलहरु सुरु भए। सरकार निर्माणमा सभामुखको कुनै भूमिका नरहने संवैधानिक व्यवस्था प्रस्ट हुँदाहुँदै पनि संविधानको ठाडो उलङ्घन गरी सरकार निर्माणमा सभामुखको सहभागितालाई कोशी प्रदेश प्रमुखको कार्यालयले मान्यता दिने काम भयो। गत असार २१ गते असंवैधानिक तरिकाले कोशी प्रदेशमा सरकार गठन गर्ने काम भयो। कोशी प्रदेश प्रमुखको यस्तो असंवैधानिक कार्यको विरुद्ध मैले सर्वोच्च अदालतमा रिट दायर गरें। जसलाई सर्वोच्च अदालतको साउन ११ गतेको फैसलामार्फत सच्याउने काम भइसकेको छ। निवर्तमान मुख्यमन्त्री कार्कीले भने, सर्वोच्च अदालतको सोही फैसलाको आधारमा यही साउन १६ गते नेपालको संविधानको धारा १६८ (२) बमोजिम नेपाली काँग्रेस संसदीय दलका नेता उद्धव थापाको नेतृत्वमा नयाँ सरकार गठन भएको छ। नव नियुक्त मुख्यमन्त्री एवम् मन्त्रिपरिषदका सदस्यहरुलाई हार्दिक बधाई तथा शुभकामना दिन चाहान्छु। उनले आफूले मन्त्रिपरिषदको पहिलो बैठकबाट मन्त्रालयहरुको संख्या कटौती गर्दै १३ बाट घटाएर ९ वटा कायम गरेको बताएका छन्। प्रदेशवासीको चासोको रुपमा रहेको तर पेचिलो बन्दै गएको प्रदेश नामकरणको विषयलाई प्रदेश सभा भित्रका प्रमुख राजनीतिक दलहरु नेकपा (एमाले), नेपाली काँग्रेस, नेकपा ( माओवादी केन्द्र) र राप्रपाको सहमतिमा टुङ्गो लगाउने काम सम्पन्न भएको बताए। कार्कीले आफू नेतृत्वको सरकारले छोटो अवधिमा वित्तीय तथा भौतिक विकासको प्रगतिमा उल्लेख्य काम गर्न सफल भएको उल्लेख गरेका छन्। कार्कीले भने, भौतिक पूर्वाधारको विकासप्रति रहेको जन अपेक्षालाई मध्यनजर गर्दै हामीले उपलब्ध सिमित स्रोतसाधनलाई मितव्ययी र प्रभावकारी रुपमा परिचालन गर्ने प्रयास गयौं। यस अवधिमा कोशी प्रदेश सरकारले वित्तिय तथा भौतिक प्रगतितर्फ नेपाल सरकार र अन्य प्रदेश सरकारभन्दा उच्चतम प्रगति हासिल गरेको तथ्यहरुले स्पष्ट गरेकै छ। पुँजीगत खर्चतर्फ मात्र पनि ८४४४ प्रतिशतको प्रगति हासिल भएको छ। जसले कोशी प्रदेश सरकारको कार्यसम्पादनको प्रभावकारितालाई पुष्टि गरेको छ। हेर्नुहोस् पूर्णपाठ"
प्रधानन्यायाधीशको टुंगो लगाउन संवैधानिक परिषद्को बैठक सुरु,"काठमाडौं : संवैधानिक परिषद्को बैठक सिंहदरवारमा सुरु भएको छ। प्रधानन्यायाधीशको टुंगो लगाउन बैठक बसेको हो। बैठकमा प्रधानमन्त्री पुष्पकमल दाहाल, प्रमुख प्रतिपक्षी दलका नेता केपी शर्मा ओली, सभामुख देवराज घिमिरे, राष्ट्रिय सभाका अध्यक्ष गणेशप्रसाद तिम्लिसिना, प्रधानन्यायाधीश हरिकृष्ण कार्की र उपसभामुख इन्दिरा राना सहभागी छन्। यसअघि गत मंगलबार बसेको संवैधानिक परिषद्को बैठकले प्रधानन्यायाधीशबारे टुंगो लगाउन सकेको थिएन। राष्ट्रियसभाका अध्यक्ष गणेशप्रसाद तिमिल्सिनाले रिक्त रहेका संवैधानिक निकायहरूमा एकैपटक सिफारिस गर्ने भएकाले सो दिन कुनै निर्णय हुन नसकेको बताएका थिए। प्रधानन्यायाधीश हरिकृष्ण कार्कीले भोलि (शुक्रबार)बाट अवकास पाउँदैछन्।"
"महालेखापरीक्षक, निर्वाचन आयुक्तसहित रिक्त निकायमा नियुक्ति प्रक्रिया अगाडि बढाउने निर्णय","काठमाडौं : संवैधानिक परिषद्को बैठकमा संवैधानिक निकायमा रिक्त रहेका प्रमुखलगायत सदस्यहरूको नियुक्ति प्रकिया अगाडि बढाउने सहमति भएको छ। महालेखापरीक्षक, निर्वाचन आयुक्त, प्राकृतिक स्रोत साधन तथा वित्तीय आयोगको सदस्य र मुस्लिम आयोगको सदस्यको नियुक्ति लागि प्रक्रिया अगाडि बढाउने बैठकमा सहमति भएको हो। राष्ट्रिय सभा अध्यक्ष गणेशप्रसाद तिमिल्सिनाले ती निकायहरूमा नियुक्तिका लागि १५ दिनको सूचना निकाल्ने तयारी भएको बताए। उनले भने, 'ती निकायहरूमा सूचना ननिकाली नियुक्ति गर्न मिल्दैन। प्रक्रिया सुरू गर्ने निर्णय भएको छ,' उनले भने। ती निकायहरूमा इच्छुहरूले आवेदन दिनसक्ने उनको भनाइ छ। त्यस्तै संवैधानिक परिषद्को बैठकले प्रधानन्यायाधीशमा विश्वम्भरप्रसाद श्रेष्ठलाई सिफारिस गर्ने निर्णय गरेको छ।"
उपप्रधानमन्त्री खड्काद्वारा स्वयम्भूस्थित बारुदखाना निरीक्षण,"काठमाडौं : उपप्रधानमन्त्री एवम् रक्षामन्त्री पूर्णबहादुर खड्काले आज स्वयम्भूस्थित बारुदखानाको स्थलगत निरीक्षण गरेका छन्। नेपाली सेनाले सञ्चालन गरिरहेको ९७ वर्ष पुरानो बारुदखानाको स्थलगत निरीक्षण गर्दै उपप्रधानमन्त्री खड्काले नेपाली सेना र विकास निर्माणका लागि आवश्यक विस्फोटक पदार्थ नियमित आपूर्तिका लागि पहल गर्ने स्पष्ट पारे। करिब एक सय वर्षदेखि सैन्य सामग्री उत्पादन र अनुसन्धानमा संलग्न हुनुले नेपाली सेना र यसमा काम गर्ने जनशक्तिको गौरव बढेको भन्दै उनले सैनिक सामग्री निर्माण र अनुसन्धान गर्दा व्यक्तिगत सुरक्षालाई उच्च प्राथमिकता दिन आग्रह गरे। निरीक्षणका क्रममा उनले केही वर्षदेखि विकास निर्माणमा समेत प्रयोग हुने विस्फोटक पदार्थको उत्पादन कच्चा पदार्थको अभावमा रोकिए पनि त्यसलाई खुलाउन सरकारले चाँडै पहल गर्ने समेत जानकारी दिए। नेपाली सेनाका लागि हातहतियार तथा विस्फोटक पदार्थ उत्पादन गर्ने स्वयम्भू बारुदखानाको क्षमता बढाउन आवश्यक भएको भन्दै उनले नीतिगत निर्णयका लागि सरकार सधैँ सकारात्मक रहेको स्पष्ट पारे। सो अवसरमा उपप्रधामन्त्री खड्काले बारुदखानाको ल्याव तथा उत्पादनस्थल निरीक्षण गर्नुका साथै सम्बन्धित अधिकारीसँग जानकारी लिएका थिए। निरीक्षणका क्रममा उपप्रधानमन्त्री खड्कासहित प्रधानसेनापति प्रभुराम शर्मा, रक्षा मन्त्रालयका सचिव किरणराज शर्मासहित उच्च सैनिक अधिकारीको समेत सहभागिता थियो।"
सरकार र सहकारी पीडितबीच सात बुँदे सम्झौता,"काठमाडौं : सरकार र सहकारी पीडितबीच सात बुँदे सम्झौता भएको छ। सिंहदरवारस्थित भूमि व्यवस्था, सहकारी तथा गरिवी निवारण मन्त्रालयमा भएको सम्झौतासँगै आन्दोलनका कार्यक्रमहरू स्थगित गरिएङ्को छ। सहकारी क्षेत्रको सुधारको लागि सुझाव दिन नेपाल सरकार मन्त्रिपरिषदबाट गठित सहकारी क्षेत्र सुधार सुझाव कार्यदलमा बचतकर्ता सदस्यको अधिकतम हित संरक्षण गर्ने उद्देश्यले अनसनधर्नामा रहेका सहकारी संस्थाका बचतकर्ताहरूको समेत प्रतिनिधित्व गराउन आजैका मितिबाट अधिकतम ३ जनासम्म प्रतिनिधि आमन्त्रित सदस्यको रूपमा समावेश गर्ने सहमति भएको छ। त्यस्तै सहकारी संस्थामा देखिएका विकृति, विसंगति हटाई सहकारीको मूल्य, मान्यता र सिद्दान्त अनुसार सहकारी क्षेत्रको सुधार गर्न विद्यमान कानुनी व्यवस्थाभित्र तत्काल सुधार गर्न सकिने र कानुन संशोधन गर्नुपर्ने भए त्यस्तो विषयमा समेत तत्काल मन्त्रालय, सहकारी विभाग र समस्याग्रस्त व्यवस्थापन समितिबाट आवश्यक गृहकार्य अघि बढाउने सहमति भएको छ। त्यस्तै सहकारी संस्थाका बचतकर्ताहरूको बचत फिर्तालाई सुरक्षा प्रदान गर्न तत्काल बचत तथा कर्जा सुरक्षण कोष स्थापनाका लागि मन्त्रालयले तत्काल कार्य प्रक्रिया अगाडि बढाउने, सहकारी संस्थाबाट भएको कर्जा असुली प्रक्रियालाई छिटोछरितो र प्रभावकारी बनाउन कर्जा सूचना केन्द्र र कर्जा असुली न्यायधिकरणको स्थापना गर्न मन्त्रालयले तत्काल कार्य प्रक्रिया अगाडि बढाउने, ओरेन्टल लगायत समस्याग्रस्त घोषित सहकारी संस्थाको तर्फट बचतकर्तालाई रकम फिर्ता गर्दा स्पष्ट कार्ययोजना बनाई कार्यान्वयन गर्न समस्याग्रस्त सहकारी व्यवस्थापन समितिसँग मन्त्रालयले समन्वय गर्नेलगायत सहमति भएको सम्झौता पत्रमा उल्लेख छ।"
विश्वम्भरप्रसाद श्रेष्ठ प्रधानन्यायाधीशमा सिफारिस,काठमाडौं : सर्वोच्चका वरिष्ठ न्यायाधीश विश्वम्भरप्रसाद श्रेष्ठ प्रधानन्यायाधीशमा सिफारिस भएका छन्। बिहीबार सिंहदरवारमा बसेको संवैधानिक परिषद्को बैठकले श्रेष्ठलाई प्रधानन्यायाधीशमा सिफारिस गरेको हो। राष्ट्रिय सभाका अध्यक्ष गणेशप्रसाद तिमिल्सिनाले प्रधानन्यायाधीशमा श्रेष्ठलाई सिफारिस गरेको बताए। प्रधानन्यायाधीश हरिकृष्ण कार्की भोलि (शुक्रबार)बाट अवकासमा जाँदैछन्। एक महिनाअघि नै प्रधानन्यायाधीशको सिफारिस गर्ने संवैधानिक प्रावधान भए पनि राजनीतिक दलका शीर्ष नेताहरूबीच तालमेल नमिल्दा संवैधानिक परिषद्को बैठक बस्न सकेको थिएन। संवैधानिक परिषद्को बैठक बोलाउन ढिलाई गरेकोप्रति प्रमुख प्रतिपक्षी दल नेकपा एमालेका अध्यक्ष केपी शर्मा ओलीले सार्वजनिकरूपमै प्रधानमन्त्री पुष्पकमल दाहालको आलोचना गर्दै आएका थिए। गत आइतबार तीन दलका शीर्ष नेताहरूबीच संवैधानिक परिषद्को बैठक बोलाउने निर्णय भएको थियो। गत मंगलबार बसेको संवैधानिक परिषद्को बैठक भने अनिर्णित बनेको थियो। डोटीमा जन्मिएका श्रेष्ठले विसं २०३८ चैत २७ गतेदेखि अधिकृतबाट न्याय सेवामा प्रवेश गरेका थिए। त्यसपछि उनी विभिन्न जिल्लामा न्यायाधीश भएका थिए। पुनरावेदन अदालतको न्यायाधीश हुँदै श्रेष्ठ विसं २०७३ साउन १३ मा सर्वोच्च अदालतको न्यायाधीश भएका थिए।
"सुन प्रकरणमा प्रधानमन्त्री र गृहमन्त्रीबीच सवालजवाफ, सीआईबीलाई अनुसन्धान गर्न नदिने भनेपछि बैठक छाडेर बाहिरिए गृहमन्त्री","काठमाडौं : तस्करी भएको सय किलो सुन प्रकरणमा प्रधानमन्त्री कार्यालय सिंहदवारमा सर्वव्यापी छलफल भएको छ। प्रधानमन्त्री पुष्पकमल दाहाल, उपप्रधान एवं रक्षामन्त्री पूर्णबहादुर खड्का, उपप्रधान एवं गृहमन्त्री नारायणकाजी श्रेष्ठ, प्रहरी प्रमुख वसन्त कुँवर, राजस्व अनुसन्धान विभागका प्रमुख नवराज ढुंगाना र सीआईबी प्रमुख किरण बज्राचार्यबीच बिहीबार छलफल भएको हो। संवैधानिक परिषद्को बैठक चलिरहेका बेला गृहमन्त्री श्रेष्ठले आईजीपी कुँवर र सीआईबी प्रमुख बज्राचार्यलाई प्रधानमन्त्री कार्यालय डाकेका थिए। सुन तस्करी प्रकरणको अनुसन्धानको जिम्मा प्रहरीलाई दिनुपर्ने मनसायसहित गृहमन्त्री श्रेष्ठले उनीहरूलाई डाकेका थिए। बैठकको सुरुवातमै गृहमन्त्री श्रेष्ठले प्रधानमन्त्री दाहाललाई सुन तस्करी प्रकरणको अनुसन्धानको जिम्मा प्रहरीलाई दिन आग्रह गरेका थिए। उनले सीआईबी प्रमुख बज्राचार्यलाई इंगित गर्दै सो प्रकरणको अनुसन्धानको जिम्मा प्रहरीलाई दिनुपर्ने माग गरेका थिए। 'सुन तस्करी प्रकरणको अनुसन्धान गर्ने जिम्मा प्रहरीलाई दिनुपर्यो। सीआईबीको टोलीले यस प्रकरणको तार्किक निष्कर्षमा पुर्याउँछ,' गृहमन्त्री श्रेष्ठले प्रधानमन्त्री दाहाललाई भनेका थिए। तर, गृहमन्त्री श्रेष्ठको प्रस्ताव प्रधानमन्त्रीले ठाडै अस्वीकार गरेको उच्च स्रोतको भनाइ छ। 'सुन तस्करी प्रकरणको अनुसन्धान राजस्व अनुसन्धान विभागले गरिरहेको छ। राजस्व अनुसन्धान विभागले पनि यो प्रकरणलाई तार्किक निष्कर्षमा पुर्याउँछ। बरु आवश्यक परे प्रहरीको सहयोग पनि लिन्छौं, ' प्रधानमन्त्रीको भनाइ उद्धृत गर्दै स्रोतले अन्नपूर्णसँग भन्यो। प्रधानमन्त्रीको जवाफपछि गृहमन्त्री श्रेष्ठले असन्तुष्टि जनाएका थिए। उच्च स्रोतका अनुसार उनीहरूबीच केहीबेर सवालजवाफसमेत भएको थियो। 'अनुसन्धानको कुरालाई लिएर प्रधानमन्त्री र गृहमन्त्रीबीच सवालजवाफ भयो। प्रहरीलाई अनुसन्धान जिम्मा नदिने भनिएपछि गृहमन्त्रीले चर्को असन्तुष्टि जनाउनुभयो, ' स्रोतले भन्यो। केहीबेरको भनाभनपछि गृहमन्त्री श्रेष्ठ असन्तुष्टि जनाउँदै बैठकबाट बाहिरिएको स्रोतको भनाइ छ। गृहमन्त्री निस्किसकेपछि प्रधानमन्त्री दाहालले महानिरीक्षक कुँवर, राजस्व अनुसन्धान विभागका ढुंगाना र सीआईबी प्रमुख बज्राचार्यसँग छलफल गरेका थिए।"
काठमाडौं उपत्यकाका आठ अस्पतालमा स्वास्थ्य मन्त्रालयको अनुगमन,"काठमाडौं : स्वास्थ्य तथा जनसङ्ख्या मन्त्रालयले काठमाडौं उपत्यकाभित्र रहेका विभिन्न आठ अस्पतलामा आज अनुगमन गरेको छ। मन्त्रालयले अनुगमन टोली बनाएर आज महाराजगञ्जस्थित कान्ति बाल अस्पताल, स्वयम्भूस्थित मनमोहन मेमोरियल अस्पताल, भक्तपुर अस्पताल (भक्तपुर), नागरिक कम्युनिटी अस्पताल (भक्तपुर), मेडिसिटी अस्पताल (भैँसेपाटी), अल्का अस्पताल (जावलाखेल), नेपाल मेडिकल कलेज (जोरपाटी) र शंकरापुर अस्पताल (जोरपाटी)मा अनुगमन गरेको हो। स्वास्थ्यमन्त्री मोहनबहादुर बस्नेतसहितको टोलीले आज स्वयम्भूस्थित मनमोहन मेमोरियल अस्पतालमा अनुगमन गरेको थियो। सोही अवसरमा मन्त्री बस्नेतले त्यहाँस्थित पोस्ट अपरेटिभ वार्ड, शल्यचिकित्सा वार्ड, रक्तसञ्चार युनिट, मेडिकल वार्ड, नाक, कान, घाँटी वार्ड, मनोचिकित्सा वार्ड र प्रशासन विभागलगायत सबै ठाउँमा अनुगमन गरेका थिए। सो अवसरमा मन्त्री बस्नेतले न्युनतम मापदण्डअनुसार अस्पताल भएनभएको, बिरामीलाई उपचारका क्रममा छुटको व्यवस्था भएनभएकोलगायतका विषयमा व्यवस्थापनसँग जानकारी लिएका थिए। उनले अनुगमनका क्रममा सबै हिसाबले उत्कृष्ट देखिएको अस्पताललाई सरकारले सम्मान तथा पुरस्कारको व्यवस्था गरेको जानकारी दिए। उनले भने, 'अहिले हामीले धेरै कुराभन्दा पनि अस्पताल मापदण्डअनुसार छन् कि छैनन्, विपन्नका निम्ति उपचारमा छुट भएनभएकोबारे बुझन खोजिएको हो।' मन्त्रायले यसअघि एक सय एक फार्मेसीमा अनुगमन गर्दा एक सय वटा फार्मेसी मापदण्डविपरीत भएको भेट्टाएको थियो।"
यस्ता छन् मन्त्रिपरिषद् बैठकका निर्णय,"काठमाडौं : सरकारले काठमाडौंतराईमधेस द्रूतमार्ग सडक आयोजनाअन्तर्गत ललितपुर जिल्लाको खोकना इलाकाको जगा प्राप्तीसम्बन्धी समस्या समाधान गर्न गठित समितिको म्याद तीन महिना थप गर्ने निर्णय गरेको छ। मन्त्रिपरिषद् बैठकले पूर्व सचिव शंकरप्रसाद अधिकारीको संयोजकत्वमा गठित सार्वजनिक संस्थान सुझाव समितिको म्याद दुई महिना थप गरेको छ भने कमलाढल्केबरपथलैया सडकखण्ड स्तारोन्नतिको लागि सडक सीमाभित्र पर्ने घर र टहरालगायत संरचनाको क्षतिपूर्ति दिएर हटाउन स्वीकृति दिने निर्णय गरेको छ। त्यस्तै खाद्य तथा पोषण सुधार कार्यक्रमदोस्रोका लागि विश्व बैंकबाट करिब दुई अर्ब ६२ करोड बराबरको अनुदान सहायता प्राप्त गर्नेसम्बन्धी दस्तावेजलाई अन्तिम रुप दिन अर्थ मन्त्रालयका सहसचिवको संयोजकत्वमा वार्ता टोली बनाउने निर्णय गरेको प्रवक्ता रेखा शर्माले जानकारी दिइन्। मन्त्रीपरिषद्ले शिक्षासम्बन्धी कानुनलाई संशोधन र एकीकरण गर्न बनेको विधेयक सदनमा पेस गर्न स्वीकृती दिने, श्रम नियमावलीलाई स्वीकृत गर्ने र विज्ञापन (नियमन गर्ने) पहिलो संशोधन नियमावली स्वीकृत गर्ने निर्णय पनि गरेको छ।"
शंकर पोखरेलको टिप्पणी चितवनमा महिलाका लागि मात्रै बस सञ्चालन गरेर रवि लामिछानेले भोटका लागि सस्तो राजनीति गरे,"काठमाडौं : नेकपा एमालेका महासचिव शंकर पोखरेलले राष्ट्रिय स्वतन्त्र पार्टीका सभापति रवि लामिछानेले चितवनमा महिलाका लागि मात्रै बस सेवा सञ्चालन गर्न खोजेर भोटका लागि सस्तो राजनीति गरेको टिप्पणी गरेका छन्। उनले यस्ता विषयमा सबै गम्भीर हुनुपर्ने बताएका छन्। प्रतिनिधिसभा सदस्य बनेको १०० दिन पुगेको अवसरमा बुधबार रास्वपा सभापति लामिछानेले आफ्नो निर्वाचन क्षेत्र चितवन २ मा महिलाका लागि निशुल्क बस सेवा सञ्चालनमा ल्याएका छन्। सोही विषयलाई लिएर महासचिव पोखरेलले नयाँ र वैकल्पिक शक्ति बनाउँछौं भन्नेहरूले गर्न खोजेको काममा रुपान्तरणकारी सोच र योजना नदेखिएको जिकिर गरे। महासचिव पोखरेलले चितवनजस्तो सचेत ठाउँबाट नेपाली समाजको भविष्यको सकारात्मक चित्र कोर्ने र सन्देश दिने प्रयास गर्न आग्रह समेत गरेका छन्। उनले रास्वपाले महिलाका लागि मात्रै भनेर सार्वजनिक यातायातको सुरूवात गरेको सुन्दा हामी कता जाँदैछौं भन्ने प्रश्न उठेको बताएका छन्। महासचिव पोखरेलले सामाजिक सञ्जालमा लेखेका छन्, 'दुनियाका धेरै मुलुकहरूमा महिलाहरू बन्द समाजमा जकडिएको बेलामा नेपाली समाजमा अपवाद बाहेक महिलाहरू सुरुदेखिनै तुलनात्मक हिसाबले स्वतन्त्र थिए । उत्पादनको काममा परिवारका सदस्यहरूसँग मिलेर एकसाथ काम गर्दथे । जबकी अहिले युवाहरूको ठूलो संख्या रोजगारीका शिलशिलामा विदेशीएका बेला ठूलो संख्यमा महिलाहरू परिवारको मुलीको रुपमा भूमिका निर्वाह गरिरहेका छन् । यस्तो अवस्थामा आफूलाई नयाँ शक्ति भन्नेहरुले कस्तो समाजको परिकल्पना गरेर महिलाका लागि मात्र भनेर सार्वजनिक यातायात संचालन गर्न खोजेको होलान ? जिज्ञासा उठ्नु स्वभाविक हो । नेपाली समाजमा यतिबेला रुपान्तरणकारी सोच र कार्यक्रमको आवश्यकता छ । चितवन महिला जागरण र जागृतिको थलो हो । पंचायतकालमा म विद्यार्थी राजनीतिका शिलशिलामा पहिलो पटक चितवन पुग्दा महिलाले ठूलो संख्यामा साइकल चलाएर स्कुल कलेज आएको देख्दा पुरुष र महिलाको बीचको सामाजिक विभेद अन्त्य गर्न सकिन्छ भन्ने विश्वासको आधार बलियो बनाउने मौका पाएको थिए । तर आज त्यही चितवनमा नयाँ भनिने पार्टीले महिलाका लागि मात्र भनेर सार्वजनिक यातायातको सुरुवात गरेको समाचार सुन्दा हामी कता जान खोज्दैछौं भन्ने प्रश्न जागृत भएको छ । नयाँ र वैकल्पिक शक्ति बनाउँछौं भन्नेहरूले गर्न खोजेको काममा रुपान्तरणकारी सोच र योजना देखिनुपर्दछ । हरेक कामबाट भविष्यको सुन्दर दृष्य देखिनु पर्दछ । तर स्वतन्त्र पार्टीका अध्यक्षको अहिलेको कामले भोटको सस्तो राजनीति गर्न खोजेको देखियो । यस्तो कुरामा गम्भीर बनौं । चितवन जस्तो सचेत ठाउँबाट नेपाली समाजको भविष्यको सकारात्मक चित्र कोर्ने र सन्देश दिने प्रयास गरौं ।'"
नयाँ सरकार निर्माणमा कोशी प्रदेश प्रमुखले संविधानको ठाडो उलङ्घन गरे : कार्की,"विराटनगर : कोशी प्रदेशका नेकपा एमालेका संसदीय दलका नेता हिक्मत कार्कीले नयाँ सरकार गठनको प्रारम्भसँगै सत्ताका फोहोरी खेलहरु सुरु भएको बताएका छन्। कार्कीले बिहीबार प्रेस विज्ञप्ति जारी गर्दै उनले सरकार निर्माणमा संविधानको ठाडो उलङ्घन गरी कोशी प्रदेश प्रमुखले मान्यता दिएको बताएका हुन्। नयाँ सरकार गठनको प्रारम्भसँगै कोशी प्रदेशमा सत्ताका फोहोरी खेलहरु सुरु भए। सरकार निर्माणमा सभामुखको कुनै भूमिका नरहने संवैधानिक व्यवस्था प्रस्ट हुँदाहुँदै पनि संविधानको ठाडो उलङ्घन गरी सरकार निर्माणमा सभामुखको सहभागितालाई कोशी प्रदेश प्रमुखको कार्यालयले मान्यता दिने काम भयो। गत असार २१ गते असंवैधानिक तरिकाले कोशी प्रदेशमा सरकार गठन गर्ने काम भयो। कोशी प्रदेश प्रमुखको यस्तो असंवैधानिक कार्यको विरुद्ध मैले सर्वोच्च अदालतमा रिट दायर गरें। जसलाई सर्वोच्च अदालतको साउन ११ गतेको फैसलामार्फत सच्याउने काम भइसकेको छ। निवर्तमान मुख्यमन्त्री कार्कीले भने, सर्वोच्च अदालतको सोही फैसलाको आधारमा यही साउन १६ गते नेपालको संविधानको धारा १६८ (२) बमोजिम नेपाली काँग्रेस संसदीय दलका नेता उद्धव थापाको नेतृत्वमा नयाँ सरकार गठन भएको छ। नव नियुक्त मुख्यमन्त्री एवम् मन्त्रिपरिषदका सदस्यहरुलाई हार्दिक बधाई तथा शुभकामना दिन चाहान्छु। उनले आफूले मन्त्रिपरिषदको पहिलो बैठकबाट मन्त्रालयहरुको संख्या कटौती गर्दै १३ बाट घटाएर ९ वटा कायम गरेको बताएका छन्। प्रदेशवासीको चासोको रुपमा रहेको तर पेचिलो बन्दै गएको प्रदेश नामकरणको विषयलाई प्रदेश सभा भित्रका प्रमुख राजनीतिक दलहरु नेकपा (एमाले), नेपाली काँग्रेस, नेकपा ( माओवादी केन्द्र) र राप्रपाको सहमतिमा टुङ्गो लगाउने काम सम्पन्न भएको बताए। कार्कीले आफू नेतृत्वको सरकारले छोटो अवधिमा वित्तीय तथा भौतिक विकासको प्रगतिमा उल्लेख्य काम गर्न सफल भएको उल्लेख गरेका छन्। कार्कीले भने, भौतिक पूर्वाधारको विकासप्रति रहेको जन अपेक्षालाई मध्यनजर गर्दै हामीले उपलब्ध सिमित स्रोतसाधनलाई मितव्ययी र प्रभावकारी रुपमा परिचालन गर्ने प्रयास गयौं। यस अवधिमा कोशी प्रदेश सरकारले वित्तिय तथा भौतिक प्रगतितर्फ नेपाल सरकार र अन्य प्रदेश सरकारभन्दा उच्चतम प्रगति हासिल गरेको तथ्यहरुले स्पष्ट गरेकै छ। पुँजीगत खर्चतर्फ मात्र पनि ८४४४ प्रतिशतको प्रगति हासिल भएको छ। जसले कोशी प्रदेश सरकारको कार्यसम्पादनको प्रभावकारितालाई पुष्टि गरेको छ। हेर्नुहोस् पूर्णपाठ"
राष्ट्रिय स्वतन्त्र पार्टीको केन्द्रीय समितिको बैठक आज,"काठमाडौं : राष्ट्रिय स्वतन्त्र पार्टीको केन्द्रीय समितिको बैठक आज बस्ने भएको छ। पार्टी कार्यालयमा दिउँसो ४ बजे केन्द्रीय समितिको बैठक बोलाइएको महामन्त्री मुकुल ढकालले जानकारी दिए । बैठकमा समसामयिक राजनीति, पार्टीको राजनीतिक दस्तावेज, महाधिवेशनलगायतका विषयमा छलफल हुनेछ ।"
"राष्ट्रियसभा बैठक बस्दै,के छन् एजेण्डा ?","काठमाडौं :संघीय संसदअन्तरगतको राष्ट्रियसभा बैठक बस्दैछ। बिहीबार दिउँसो १ बजेका लागि डाकिएको बैठकमा अध्यक्ष गणेश प्रसाद तिमिल्सिनाले राष्ट्रपतिको कार्यालयबाट प्राप्त विधेयक प्रमाणीकरण सम्बन्धी पत्रको व्यहोराको जानकारी गराउने कार्यसूची छ। यस्तै, बैठकमा विधायन व्यवस्थापन समिति सभापति जयन्ती देवी राईले संविधान अनुसार बन्न बाँकी कानुनहरूको अध्ययन प्रतिवेदन २०८० पेश गर्ने कार्यसूचीमा उल्लेख छ।"
प्रधानन्यायाधीश सिफारिस गर्न संवैधानिक परिषद्को बैठक बस्दै,"काठमाडौं : संवैधानिक परिषद्को बैठक आज बस्ने भएको छ। भावि प्रधानन्यायाधीशको नाम सिफारिस गर्नका लागि आज पनि संवैधानिक परिषद्को बैठक बस्न लागेको हो। आइतबार प्रमुख प्रतिपक्ष दल एमालेका अध्यक्ष केपी शर्मा ओलीले प्रधानमन्त्री पुष्पकमल दाहाल प्रचण्डलाई भेटेर तत्काल संवैधानिक परिषद् बैठक तत्काल बोलाउन दबाब दिएपछि मंगलबार बैठक बसेको थियो। तर उक्त बैठकमा छलफल बिना निष्कर्ष आज बस्ने गरी स्थगित भएको थियो। राष्ट्रिय सभाका अध्यक्ष गणेशप्रसाद तिमिल्सिनाका अनुसार उक्त बैठकमा प्रधानन्यायाधीश र अन्य संवैधानिक निकायहरूको नियुक्तिको विषय छलफल भएको थियो। उनले आजको बैठकमा प्रधानन्यायाधीश सिफारिस र रिक्त रहेका अन्य संवैधानिक निकायहरूको नियुक्तिको विषय पनि छलफल हुने बताए। बैठकमा प्रधानमन्त्री प्रचण्ड, प्रमुख प्रतिपक्षी दलका नेता ओली, सभामुख देवराज घिमिरे, राष्ट्रिय सभाका अध्यक्ष तिमिल्सिना, प्रधानन्यायाधीश हरिकृष्ण कार्की र उपसभामुख इन्दिरा राना सहभागी हुनेछन्। प्रधानन्यायाधीश हरिकृष्ण कार्कीको कार्यकाल सकिन केही दिन मात्र बाँकी रहेको छ। संवैधानिक प्रावधान अनुसार संवैधानिक परिषद्ले प्रधानन्यायाधीश वा संवैधानिक निकायका कुनै प्रमुख वा पदाधिकारीको पद रिक्त हुनुभन्दा एक महिना अगावै यस संविधानबमोजिम नियुक्तिका लागि सिफारिस गर्नुपर्नेछ। बहालवाला प्रधानन्यायाधीश कार्की अवकाशमा जाने भएकाले केहि दिनमा बिदामा बस्ने र प्रधानन्यायाधीश नियुक्ति प्रक्रिया तत्काल अगाडि बढाउनुपर्ने भएपनि प्रक्रिया थालिएको छैन। राजनीतिक खिचातानीका कारण यस अगाडि पनि सर्वोच्च अदालत लामो समय कामुको भरमा चलेको थियो। संवैधानिक परिषद्ले प्रधानन्यायाधीश सिफारिस गरेपछि पनि संसदीय सुनुवाइ बाँकी रहने भएकाले नियुक्त हुन समय लाग्नेछ। यता न्यायपरिषद्को समेत बैठक बस्न नसक्दा अरू न्यायाधीश नियुक्तिका लागि सिफारिसको हलो अड्किएको छ। प्रधानन्यायाधीश प्रमुख रहने यो परिषद्को बैठकमा कानुनमन्त्री धनराज गुरुङ र प्रधानन्यायाधी कार्कीको टसलले बैठक बस्न सकेको छैन। प्रधानन्यायाधीश कार्की तत्काल अवकाशमा जाने भएकाले कार्कीले गरेको ताकेता गुरुङले पन्छाइरहेका छन्। सर्वोच्च, उच्च र जिल्लामा गरी झन्डै ९० न्यायाधीशको दरबन्दी खाली छ। तर मन्त्री गुरुङ प्रधानन्यायाधीश कार्कीको अवकाशपछि आफूअनुकूल न्यायाधीश नियुक्तिको तयारीमा छन्।"
सरकारले भन्यो सुन तस्करी प्रकरणमा अर्को समिति बनाउँदा अनुसन्धान प्रभावित हुन्छ,"काठमाडौं : सरकारले सुन तस्करी प्रकरणमा उच्च स्तरीय छानविन समिति नबनाउने स्पष्ट पारेको छ। प्रमुख प्रतिपक्षी दल नेकपा एमालेले छानविन समिति माग गर्दै संसद अवरोध गरिरहेका बेला सरकारले त्यसबाट अनुसन्धान प्रभावित हुनसक्ने भन्दै अर्को समिति नबनाउने प्रस्ट पारेको हो। सरकारको प्रवक्तासमेत रहेकी सञ्चार तथा सूचना प्रविधिमन्त्री रेखा शर्माले सरकारको शक्तिशाली विभागले अनुसन्धान प्रक्रिया अगाडि बढाएको भन्दै आशंका गर्ने कुनै ठाउँ नरहेको बताइन्। उनले सरकार सुन तस्करी प्रकरणको रुटकजमा पुग्न लागेको भन्दै अर्को समितिको नाममा अनुसन्धान प्रभावित नपार्न आग्रह गरिन्। 'सरकार दृढतापूर्वक नलागेको भए सम्भवतः यो सुन पनि समातिने थिएन। राजस्व विभाग सरकारको सबैभन्दा शक्तिशाली विभाग हो। त्यो विभागले आफ्नो काम र प्रक्रियाहरू अगाडि बढाइरहेका बेलामा थप अनुसन्धान गर्न समिति बनाउने, विषयवस्तुलाई डाइभर्ट गर्ने कुराले अनुसन्धान प्रक्रियालाई प्रभावित पार्छ भन्ने हामीलाई लागेको छ,' सिहंदरवारमा आयोजित पत्रकार सम्मेलनमा उनले भनिन्। उनले सुन तस्करीको रुट कजमा पुग्ने कमिटमेन्ट सरकारले गरेको भन्दै कुनै आशंका नगर्न आग्रह गरिन्। 'सरकारले जे गर्दैछ त्यसको रुट कजमा पुग्ने कोसिस गर्दैछ। छानविन प्रभावकारी ढंगले अगाडि बढिरहेको पनि छ। हुन्न कि हुन्छ कि प्रभावकारी हुँदैन कि भन्ने जुन आशंका छ, ती आशंका चीर्न कुरेर हेर्नैपर्छ,' उनले भनिन्। सरकारको अनुसन्धानप्रति आशंका लागे पछि समिति बनाउन सकिने उनको भनाइ छ। 'आशंका गरिरहने ठाउँ भयो भने त्यो छानविन समिति जहिले पनि बनाउन सकिन्छ। ३३ किलो सुनका बेला पनि छानविन समिति बनेन। अरु बेला पनि बनेन। यतिबेला सरकार आफैंले छानविन गरिरहेको छ। छानविन प्रक्रियाबाट हामी डाइभर्ट छैनौं। अर्को समिति बनाएर अघि बढ्दा यो चिज प्रभावित हुन्छ र वास्तविक दोषी समात्न समस्या आउँछ भन्ने सरकारको भनाइ छ,' उनले भनिन्।"
प्रस्तावित राजदूतको सुनुवाई सुरु,"काठमाडौं : सरकारद्वारा प्रस्तावित राजदूतहरुको सुनुवाई सुरु भएको छ। बिहीबार प्रस्तावित राजदूत घनश्याम लम्साल (कुवेत), तेजबहादुर क्षेत्री (संयुक्त अरब इमिरेट्स) र धनबहादुर ओलीको (थाइल्यान्ड) को संसदीय सुनुवाइ सुरु भएको हो । प्रस्तावित ६ राजदूतमध्ये तीन जनाको संसदीय सुनुवाइ भइसकेको छ। न्यूयोर्कका लागि प्रस्तावित राजदूत लोकबहादुर थापा, स्वीट्जरल्यान्डका लागि रामप्रसाद सुवेदी र फ्रान्सका लागि प्रस्तावित राजदूत सुधीर भट्टराईले कार्ययोजना प्रस्तुत गरिसकेका छन्। आज बाँकी राजदूतले संसदीय सुनुवाइ समितिमा कार्ययोजना प्रस्तुत गरिरहेका छन्।"
एमालेको अवरोध पछि राष्ट्रियसभा बैठक स्थगित,काठमाडौं : क्वीन्टल सुन तस्करी प्रकरणमा उच्चस्तरीय छानबिन समितिको माग गर्दै नेकपा एमालेले राष्ट्रियसभा बैठक अवरोध गरेको छ। बैठक सुरू हुनेवित्तिकै एमाले सांसद भैरव सुन्दर श्रेष्ठले उच्चस्तरीय छानबिन समिति नबनाएसम्म बैठक अगाडि बढ्न नदिने चेतावनी दिए। उनले सुन तस्करी प्रकरणमा एमाले टु्लुटुलु हेरेर बस्न नसक्ने बताए। श्रेष्ठले सुन तस्करी प्रकरणमा देखिएको घटनाक्रम हेर्दा सरकारमा रहेका व्यक्तिहरुको संलग्नता र सेटिङ भएको देखिएको आरोप लगाए। एमाले सांसदहरूले अवरोध जारी राखेपछि अध्यक्ष गणेशप्रसाद तिमिल्सिनाले यस विषयमा सरकारको ध्यानाकर्षण गराउने भन्दै बैठक सहज रुपमा सञ्चालन गर्ने वातावरण बनाउन पनि आग्रह गरे। पटक पटक आग्रह गर्दा पनि एमाले सांसदहरूले आफ्नो अडान नछोडेपछि अध्यक्ष तिमिल्सिनाले बैठक साउन २२ गते सोमबार सम्मका लागि स्थगित गरेको जानकारी दिए।
"तस्करी भएको सुनबारे प्रधानमन्त्री किन बोल्दैनन्,कतै प्रचण्डकै संलग्नता त छैन ? : शेखर कोइराला","काठमाडौं : नेपाली कांग्रेस नेता डा शेखर कोइरालाले १०० किलो सुन तस्करी प्रकरणमा प्रधानमन्त्री पुष्पकमल दाहालले स्पष्ट जवाफ नदिएको बताएका छन्। काठमाडौंमा आयोजित एक कार्यक्रममा बोल्दै नेता कोइरालाले सुन तस्करी प्रकरणमा स्पष्ट जवाफ नदिएकाले प्रधानमन्त्रीकै संलग्नता हुनसक्ने आशंका व्यक्त गरे। बरामद सुनको अनुसन्धानमा सीआईबीलाई संलग्नता नगराइनु,राजश्व अनुसन्धान विभागलाई मात्रै जिम्मा दिइनु र सुन बरामद हुनु साताअधि भन्सार कार्यालयको महानिर्देशक नवराज ढुंगाना प्रचण्डको पीए हुनुले थप आशंका उब्जिएको उनको भनाइ छ। उनले भने,'सुन काण्डको अनुसन्धानमा सीआईबीलाई सहभागी गराइएको छैन। राजश्व अनुसन्धान विभागले मात्रै अनुसन्धान गरिरहेको छ। सुन बरामद हुनु साताअघि भन्सार विभागको डीजी प्रधानमन्त्रीको पीए हुनुले थप आशंका उब्जिएको छ।' सीआईबीलाई संलग्नता नगराइ महानिर्देशक ढुंगानाकै नेतृत्वमा सुन तस्करी प्रकरणमा अनुसन्धान हुँदा दोषी उम्कन सक्ने उनको भनाइ छ। भ्रष्टाचारका मुद्दामा ठूला मान्छेहरु मुछिएपछि अनुसन्धान बीचैमा रोकिने गरेको उल्लेख गरे। उनले सुन तस्करी प्रकरणको अनुसन्धान चल्दै गर्दा अर्को प्रकरण आउने र त्यसले सुन तस्करी प्रकरणको अनुसन्धान ओझेलमा पर्ने दावी गरे। नेता कोइरालाले नक्कली भुटानी शरणार्थी प्रकरण र ललिता निवास प्रकरण सुन प्रकरण आएपछि सेलाएको जिकिर गरे। उनले सुन तस्करी प्रकरणमा माथिल्लो ओहोदाको व्यक्तिको संलग्नता हुनसक्ने भएकाले घटनालाई थामथुम गर्न खोजिएको बताए। यस विषयमा पत्रकारहरूले गम्भीर भएर लाग्न आग्रह गरे। केही नयाँ घटना आउने वित्तिकै नेकपा एमाले ,माओवादी केन्द्र र नेपाली कांग्रेसका शीर्ष नेताहरू छलफलमा जुट्नुले जनतामा थप आशंका उब्जिएको बताए। लगातार सदन अवरुद्ध हुँदा राष्ट्रलाई निकै क्षति भएको भन्दै सत्तापक्ष र प्रतिपक्षीले गम्भीर भएर सोच्नुपर्ने बताए। सुन तस्करी प्रकरणबारे सदनमा प्रमुख प्रतिपक्ष नेकपा एमाले,राप्रपालगायत दलहरूले जवाफ माग्दा पनि गृहमन्त्री र अर्थमन्त्रीले जवाफ दिएका छैनन्। राष्ट्र बैंकमा लगिएको सुन हालसम्म जोखिएको छैन।"
"प्रधानमन्त्री प्रचण्ड र अमेरिकी राजदूत थम्पसनबीच भेटवार्ता, एमसीसी कार्यान्वयनबारे चासो","काठमाडौं : नेपालका लागि अमेरिकी राजदूत डीन थम्पसनले प्रधानमन्त्री पुष्पकमल दाहाल 'प्रचण्ड'लाई भेटेका छन्। राजदूत थम्पसनले बिहीबार बिहान प्रधानमन्त्री निवास बालुवाटारमा पुगेर नेकपा माओवादी केन्द्रका अध्यक्षसमेत रहेका प्रधानमन्त्री प्रचण्डलाई भेटेका हुन्। भेटमा मिलेनियम च्यालेन्ज कर्पोरेसन (एमसीसी) कार्यान्वयन, दुई देशको सम्बन्ध, नेपालको आर्थिक विकासमा अमेरिकाले गर्नसक्ने सहयोग लगायतका विषयमा छलफल भएको स्रोतले बताएको छ। उच्चस्रोतका अनुसार राजदूत थम्सनले प्रचण्डसँग संयुक्त राष्ट्रसंघको महासभामा भाग लिन जानेनजानेबारे चासो राखेका थिए। परराष्ट्र मन्त्रालयले प्रधानमन्त्री प्रचण्डको चीन भ्रमणको तयारी गरिरहेको छ। सेप्टेम्बरमा चीन जाने गरी भ्रमणको गृहकार्य भएपनि हालसम्म मिति तय हुन भने बाँकी रहेको छ। चीनले यसअघि चैत १४१७ मा हेनान प्रान्तमा भएको बोआओ फोरम फर एसियामा सहभागी हुन निमन्त्रणा गरेपनि अन्तिम समयमा प्रधानमन्त्री प्रचण्डले भ्रमण रद्द गरेका थिए। त्यसपश्चात उनी भारत भ्रमणमा गएका थिए। असार अन्तिम साता अमेरिकी सहायक विदेशमन्त्री डोनाल्ड लुपनि एमसीसी कार्यान्वयनका विषयमा छलफल गर्न नेपाल आएका थिए। अमेरिकाले संसदबाट अनुमोदन भएको एमसीसी परियोजना कार्यान्वयनका लागि नेपालका राजनीतिक दलहरुलाई ताकेता गरिरहेको छ। एमसीसी सम्झौताअनुसार अमेरिकाले नेपाललाई ५० करोड अमेरिकी डलर अनुदान दिने घोषणा गरेको छ। हालको सत्ता गठबन्धनले १२ बुँदे व्याख्यात्मक घोषणासहित २०७८ साल फागुन १५ गते संसदबाट एमसीसी कम्प्याक्ट सम्झौता अनुमोदन गरेको थियो।"
"हाम्रो पासपोर्ट उत्तर कोरियाको भन्दा कमजोर, किन ?","काठमाडौं : कुनै समय यस्तो पनि थियो नेपालीहरू जर्मनीमा भिसा बिना पुग्थे। त्यहाँ पुगेपछि प्रवेशाज्ञा पाउँथे। तर, अहिले समय फेरिएको छ। जर्मनीको भिसा पाउन लाखौं खर्चन नेपालीहरू तयार हुन्छन्। किनभने नेपालीको पासपोर्ट अब कमजोर बनेको छ। यो त एउटा उदाहरण मात्रै हो। नेपालको पासपोर्ट युद्धग्रस्त मुलुक सुडान, वैश्विक सम्बन्धबाट अलग्गिएको उत्तर कोरियाभन्दा पनि कमजोर छ। १ सय ९९ देशमध्ये छैटौं कमजोरमा पर्छ नेपालको पासपोर्ट। नेपाली पासपोर्टधारी २ सय २७ देश र गन्तव्यमध्ये १ सय ८९ ठाउँमा पुग्नुपर्दा सीधै जान पाउँदैनन्, भिसा नै चाहिन्छ। यो हाम्रो नियती होइन, हामीले विगतमा गरेको व्यवहारको परिणाम हो। विगतमा नेपालीले थुप्रै भिसा नियम उल्लंघन गरे। आमसर्वसाधारणमात्र होइन, कूटनीतिज्ञ र सरकारी अधिकारीले नै पासपोर्टको दुरुपयोग गरे। विदेश घुम्न जाँदा उतै लुके। विदेश गएका नेपालीहरू आपराधिक तथा गैरकानुनी गतिविधिमा संलग्न भए। अमेरिका र युरोप भनेपछि लाखौं रुपैयाँ खर्चेर पनि जान तयार भए। महिनौं हिँडेर अमेरिका पुगेको समाचार बाहिरिए। यस्तै कारण विकसित मुलुकले नेपालीहरू आएपछि फर्कंदैनन् भन्ने धारणासम्म बनाए। विज्ञ भन्छन्, यहीकारण आज विश्व मानचित्रमा हामी खस्कियौं। हेन्ली एन्ड पार्टनर्सले सार्वजनिक गर्ने तथ्यअनुसार नेपालीहरू जम्मा ३८ देशमा मात्र बिनाभिसा प्रवेश गर्न पाउँछन्। यो वर्षको तेस्रो त्रैमासिक अवधिको वरीयताक्रमअनुसार नेपाल ९९औं स्थानमा छ। यो सूचीमा सिंगापुर पहिलो स्थानमा छ। सिंगापुरका नागरिक संसारकै शक्तिशाली पासपोर्ट बोकर १ सय ९१ देशमा बिनाभिसा प्रवेश गर्न सक्छन्। नेपाल र भारतबीचको खुला सिमानाका कारण दुई देशबीच स्वतन्त्र आवागमन छ। भारतबाहेक सिंगापुर, पाकिस्तान, फिलिपिन्स जानका लागि भिसा आवश्यक पर्दैन। कुल १० देशमा नेपालीका लागि भिसा आवश्यक पर्दैन। बंगलादेश, कम्बोडिया, श्रीलंका, माल्दिभ्सललगायत २७ देशले नेपालीलाई अनअराइभल भिसा दिन्छन्। पासपोर्ट वरीयतामा नेपालभन्दा मुनि अफगानिस्तान, सिरिया, यमन, सोमालिया, इराकलगायत द्वन्द्व फैलिएको मुलुक मात्र छन्। अर्थात्, विश्व शान्तिको आह्वान गर्ने, बुद्ध जन्मिएको देशलाई पनि विदेशीले पत्याउन छाडेका छन्। कति देशमा बिनाभिसा वा अनअराइभल भिसाको भरमा प्रवेश गर्न सकिन्छ ? भन्ने आधारमा हेन्ली एन्ड पार्टनर्सले पासपोर्टको वरियताक्रम निर्धारण गर्छ। कुनै पनि देशले त्यस्तो देशलाई मात्र बिनाभिसा वा अनअराइभल भिसाको आधारमा प्रवेश अनुमति दिन्छ, जसलाई उसले पत्याउँछ। नेपाललाई पत्याउने देशहरू नेपालकै समकक्षी, नेपालभन्दा कमजोर आर्थिक स्थिति भएका मुलुकमात्र छन्। सिंगापुर एउटामात्र देशले जसले नेपाललाई माया गर्दै आएको छ, त्यो पनि गोर्खा सैनिकका कारण। छिमेकी मुलुक भुटानले समेत नेपाललाई बिनाभिसा प्रवेश दिँदैन। युरोपेली मुलुकहरूले नेपालीलाई अनअराइभल भिसा दिने गरेकोमा नेपालीहरू भिसा सकिएपछि पनि त्यही लुकेर बस्न थाले, पासपोर्ट च्यातेर अनागरिक बने। आज एउटा पनि त्यस्तो देश छैन, जहाँ एउटा नेपाली बिना भिसा प्रवेश गर्न पाउँछ। पासपोर्टको वरियताक्रम कम हुनु भनेको देश र नागरिकको पहिचान खस्किएको छ भन्ने इंगित गर्छ। अन्तर्राष्ट्रिय स्तरमा नेपाललाई हेर्ने नजर खस्किएको जनाउँछ। नेपालीहरू के काम गर्छन् ? वैदेशिक रोजगारीमा कुन देश जान्छन् ? संगठित अपराधमा कति संलग्नता छन् ? सिमापार व्यापारमा कस्तो हैसियत छ ? राष्ट्रिय अर्थतन्त्र कस्तो छ ? कतिको खर्च गर्न सक्छन् ? यी यस्तै आधारमा पासपोर्टको स्तरले गर्दा कमजोर साबित भएको हो। पासपोर्ट यति कमजोर किन भयो ? विदेशीले अनअराइभल भिसा कुनकुन मुलुकका नागरिकलाई दिन्छ भन्ने सबैको आआफ्नै प्राथमिकता र मान्यता छ। जुन देश बढी शक्तिशाली छ, जसको अर्थतन्त्र बढी सबल छ, जुन मुलुकमा आतंकवादी गतिविधि कम छ, जुन देशका नागरिक भ्रमणको कारणमा पारदर्शी छन्, ती देशका नागरिकलाई धेरै देशले अनअराइभल भिसा दिन्छन्। तर, नेपाल न त शक्तिशाली मुलुक हो, न आर्थिक रूपमा सबल नै छ। हाम्रा नागरिक भ्रमणको कारणमा पारदर्शी पनि छैनन्, किनभने विदेशमै लुकेको धेरै घटना छ। मात्र एउटा राम्रो पक्ष छ, शान्ति छ। त्यो पनि १० वर्षे जनयुद्ध र संक्रमणकालीन दिनका कारण धेरै देशको नजर फेरिएको छ। पासपोर्टको वरीयता देशको क्रेडिबिलिटी (शाख)सँग जोडिएको विषय हो। नक्कली पासपोर्ट बनाउने, कूटनीतिक (रातो) पासपोर्ट बिक्री गरेको जस्ता विषयले अन्तर्राष्ट्रिय समुदायमा नेपाली पासपोर्टको शाख गिरेको छ। यसर्थमा पासपोर्टको वरीयता नेपालको औकात देखाउने सूचक बनेको जानकारको दाबी छ। परराष्ट्रविद् दिनेश भट्टराई नेपालीहरूले आफ्नो शाख आफ्नै कुकर्मले गुमाएको बताउँछन्। भट्टराईले भने, नेपालको पासपोर्ट कमजोर एकैदिन वा एकै वर्षमा भएको होइन, हाम्रै कारणले विस्तारै कमजोर बन्दै गएका हौं। यसबाहेक विभिन्न देशहरू निकै सचेत भइसकेका छन्। आफ्नो देशमा अराजक गतिविधि हुन नदिन भिसामा निकै कडाइ गरिरहेका छन्। उनीहरू सुरक्षाको मामलामा बढी संयमित भएकाले पनि नेपाली पासपोर्टको वरीयता निकै खस्किएको भट्टराईको भनाइ छ। नेपालबाट जोखिम भएका मान्छे बढी आउँछन्, उनीहरूको रोजगारी छैन, खर्च गर्न सक्दैनन, आए पनि लुक्छन् भन्ने जस्ता बुझाई उनीहरूमा छ, उनले थपे, हामी अर्कोले के सोच्छ भन्नेतर्फ ध्यान दिँदैनौं तर उनीहरूले हाम्रोबारे धारणा बनाइरहेका हुन्छन्। विस्तारै मध्यमस्तरीय आय भएको, विकासशील मुलुक बनेपछि विश्वले नेपाललाई हेर्ने नजरिया फेरिन्छ। नेपालीहरू शिक्षित, सभ्य, नियम कानुन मान्ने भएपछि उनीहरूले पत्याउँदै जाने भट्टराईको अनुमान छ। नेपालीहरू अनुशासित, परिश्रमी, इमानदार छन् भन्ने कुरा बैध बाटोबाट वैदेशिक रोजगारीमा जानेले स्थापित गरेका छन्, उनले थपे, तर, विमानस्थलबाट सुनको हात्ती छिराउँछु भन्ने अभिव्यक्ति आपराधिक घटनामा संलग्न व्यक्तिले दिने र यही विमानस्थलबाट क्विन्टलका क्विन्टल सुन तस्करी हुने भएपछि कसले पत्याउँछ ? हाम्रो विगत र विरासत विस्तारै खस्किएको बताउँदै उनले भने, पासपोर्ट कमजोर हुनु पनि त्यही विरासत गुमेको संकेत हो। त्रिभुवन विश्वविद्यालय अन्तर्राष्ट्रिय सम्बन्ध तथा कूटनीति विभागका पूर्वप्रमुख प्रेमराज खनालका अनुसार पासपोर्टको वरीयता नेपालको कूटनीति अभ्यास र अन्तर्राष्ट्रिय मञ्चमा नेपालको छविको सूचक हो। पछिल्लोपटक नेपालको कूटनीतिक अभ्यास झन्झन् कमजोर बन्दै गएको छ। नक्कली पासपोर्ट बनाउने, गैरकानुनी गतिविधिमा संलग्न हुने, नेपाली पासपोर्ट बोकेर आपराधिक गतिविधि गर्ने जस्ता गतिविधिले नेपालको शाख गिरेको छ, खनालको भनाइ छ। पासपोर्टको रंग फेरियो, हैसियत फेरिएन २०७८ मंसिर अघि नेपाली पासपोर्टको रंग हरियो थियो। हरियो पासपोर्टधारीलाई विदेशको अध्यागमनमा फरक दृष्टिकोणले हेरिन्छ। विश्वमा चार रंगका पासपोर्ट प्रचलनमा छन्, रातो, हरियो, नीलो र कालो। हरियो पासपोर्ट मुस्लिम देशहरूको हुने गरेको छ। हरियो पासपोर्टको विषयमा नेपालमा थुप्रै ब्यंग्यात्मक गीत, कविता लेखिएका पनि छन्। २०७७ साउन २६ गते राहदानी नियमावली २०७७ नेपालको राजपत्रमा प्रकाशित भएसँगै हरियो पासपोर्ट बोक्नुपर्ने दिन अन्त्य भएको हो। जसको कार्यान्वयन भने २०७८ मंसिर १ गतेदेखि भएको थियो। चकलेटी खैरो रंगको पहिलो पासपोर्टधारी व्यक्ति स्व सत्यमोहन जोशी हुन्। त्यतिबेला नेपाली पासपोर्टको हैसियत पुच्छरबाट छैटौं स्थानमा थियो। साढे २ वर्षमा पनि सोही वरीयता रहेर हैसियत फेर्न सकेको छैन। सरकारले अपराध नियन्त्रण गर्न सकेन  प्रदीप ज्ञवाली, पूर्वपरराष्ट्रमन्त्री पासपोर्टको शक्ति देशको प्रोफाइलसँग जोडिएको विषय हो। नेपाल लामो समयदेखि द्वन्द्व र संक्रमणमा अल्झियो। जसकारण नेपाललाई हेर्ने विश्वको नजर त्यति धेरै सकारात्मक बन्न सकेन। संक्रमण छ, अस्थिरता छ भन्ने सन्देशमात्र गयो। यसैबीचमा नेपालबाट विभिन्न मुलुकमा जाने नेपालीको व्यवहारले पनि हाम्रो छवि राम्रो बन्न सकेन। भिसा अवधिभन्दा बढी बस्ने, उतै लुक्ने जस्ता काम भए। अवैध बाटोमार्फत विदेश जाने। कतिपय देशमा नेपालीहरू गैरकानुनी क्रियाकलापमा संलग्न भए। यस्तो क्रियाकलापले गर्दा धेरै देशमा नेपालीलाई बिना भिसा प्रवेश दिन बन्द गरियो। सोही अवधिमा सरकारले भ्रष्टाचार, लागुऔषध दुरुपयोग, संगठित अपराध जस्ता गतिविधि नियन्त्रण गर्न सकेन। कडा कदम चाल्न सकेन, त्यहाँ पनि कमजोरी भयो। पछिल्लो समय विकृति अझै धेरै बढेको छ। यस्ता गतिविधिले नेपालको छवि झन्झन् बिगारिरहेको छ। नेपालीलाई अन्य देश जान मुस्किल भइरहेको छ। सीमित व्यक्तिका कारण असल मनसायका साथ तथा आवश्यक काममा जानेलाई पनि ती देशले शंकाको नजरबाट हेरिरहेका छन्। पासपोर्टबारे केही रोचक तथ्य नेपाली पासपोर्टका विवरण म्यादः १० वर्षमूल्यः प्रकारः"
राजनीतिक प्रतिवेदन बिनै माओवादी बैठक,"काठमाडौं : साढे एक वर्षपछि सत्तासीन माओवादी केन्द्रको केन्द्रीय कार्यसमितिको बैठक बुधबारदेखि सुरु भयो। तर, बिना कुनै राजनीतिक र संगठानिक प्रतिवेदन। बैठकमा पार्टी अध्यक्ष एवं प्रधानमन्त्री पुष्पकमल दाहाल प्रचण्डले आलोकाँचो राजनीतिक प्रतिवेदन पढेर सुनाए। तर, केन्द्रीय सदस्यहरूले मसिनो गरी प्रतिवेदन हेर्न र अध्ययन गर्न पनि पाएनन्। जबकि कम्युनिस्ट पार्टीहरूको परम्परा नै हुन्छ, बैठकमा नेतृत्वले व्यवस्थित रूपमा राजनीतिक र संगठानिक प्रतिवेदन प्रस्तुत गर्ने र लामो छलफल गर्ने। प्रतिवेदनकै आधारमा विभिन्न वाद, सिद्धान्तका विषयमा छलफल गर्ने कम्युनिस्ट पार्टीको परम्परा नै हुन्छ। तर, माओवादीको बैठकमा यसपटक भने त्यस्तो भएन। अध्यक्ष प्रचण्डले टिपोटका आधारमा भाषण गरे, त्यसैलाई राजनीतिक प्रतिवेदन मान्न निर्देशन दिए र त्यसमाथि सुझाव दिन केन्द्रीय सदस्यहरूसँग आग्रह गरे। कम्युनिस्ट पार्टीमा राजनीतिक तथा संगठानिक दस्तावेजले पार्टी बैठकमा ठूलो महत्व राख्छ। तर, बुधबारदेखि सुरु भएको माओवादी केन्द्रको केन्द्रीय समिति बैठकमा पार्टी अध्यक्ष पुष्पकमल दाहालले राजनीतिक तथा संगठानिक प्रतिवेदनको खाँका मात्रै प्रस्तुत गरेर बैठक चलाएका छन्। पार्टीको सुप्रिम कमान्डर प्रचण्डले पार्टी अस्तव्यस्त र नेता बिग्रिएको भन्दै बैठकमा आक्रमक ढंगले प्रस्तुत भए। उनले भने, पार्टीको संगठनमा नेता र कार्यकर्ताको विशाल कमिटी छ। तर, पार्टी पार्टीजस्तो भइराखेको छैन। कम्युनिस्ट पार्टीको पुनर्निर्माण अभियान यो बैठकबाट थाल्नुछ। वर्ष दिनपछि बसेको केन्द्रीय समितिको बैठकमा अध्यक्ष दाहालले पार्टी र नेता भ्रष्टीकरणको दिशामा भएको भन्दै आत्मआलोचना पनि गरे। तर, पार्टी अध्यक्ष दाहाल आफैंले भने पार्टीको विधान र नीतिलाई लत्याएर कहिले खल्तीबाट केन्द्रीय सदस्य थपे भने कहिले आफ्नालाई मन्त्री पद उपहार बाँडे। पार्टीको बैठकमा उनले संगठानिक तथा राजनीतिक प्रतिवेदन कार्यकर्ताको हातहातमा बाँडेर वचान गरेर बैठक चलाउनु पर्नेमा त्यस नगरेको एक नेताले बताए। माओवादीको बैठक जहिले पनि अव्यवस्थित र भद्रगोल हुँदै आएको छ। माओवादी केन्द्रका केन्द्रीय सदस्य रामकुमार शर्माले बुधबारको बैठकमा अध्यक्ष दाहालले राजनीतिक तथा संगठानिक प्रतिवेदन बैठकमा सहभागी कसैलाई वितरण नगरेको पुष्टि गरे। राजनीतिक तथा संगठानिक दस्तावेज कसैलाई पनि दिइएको छैन। बिहीबार वितरण गर्ने कुरा छ। प्रतिवेदनहरू छापिएको छैन, नेता शर्माले भने, बैठकमा हतारहतार प्रचण्डजीले बोल्नुभयो। चारपाँच पानाको राजनीतिक र संगठानिक प्रतिवेदनको खाका बैठकमा पेस गर्नुभयो, त्यसैका पहिलो दिनको बैठकमा १८ जनाले कुरा राख्नुभयो। पोलिटब्युरो सदस्य भरतप्रसाद साहले पार्टी अध्यक्ष तथा प्रधानमन्त्री प्रचण्डले कार्यव्यस्तताका कारण बुधबारको बैठकमा सबैलाई राजनीतिक तथा संगठानिक प्रतिवेदन प्रिन्ट गरेर वितरण गर्न नभ्याएको बताए। उनले भने, उहाँलाई समय अलिकति कम भयो। फुर्सद नभएर लखेर पेस गर्न भ्याउनुभएन। केन्द्रीय सदस्य प्रकाशहरी पोखरेलले पार्टी अध्यक्षले बैठकमा राजनीतिक तथा संगठानिक प्रतिवेदन वाचन गरेर सुनाए पनि फाइनल प्रतिवेदन नभएको अध्यक्षले सबैलाई जानकारी दिए। अध्यक्षजीले पेस गर्नुभएको प्रतिवेदन फाइनल भइसकेको छैन, साहले अन्नपूर्णसँग भने, पदाधिकारीहरूले टिपाएको सुझावहरूका आधारमा उहाँले कुरा राख्नुभयो। केन्द्रीय समितिको बैठकबाट सुझाव आएपछि राजनीतिक तथा संगठानिक प्रतिवेदन फाइनल हुन्छ भनेर अध्यक्ष दाहाल भन्नुभयो। तयारी नपुगेर यसअघि पार्टी बैठक स्थगित गरिएको र पटकपटक प्रधानमन्त्री निवासमा पदाधिकारी र पार्टी कार्यालय पेरिसडाँडामा स्थायी कमिटीको बैठक बस्दा पनि किन राजनीतिक तथा संगठानिक प्रतिवेदन तयार भएन भन्नेबारे केन्द्रीय समितिको बैठकमा पार्टी अध्यक्षमाथि प्रश्न उठेको एक नेताले बताए। बुधबारको केन्द्रीय समितिको बैठकमा अध्यक्ष दाहालले पदाधिकारी तथा स्थायी समिति सदस्यहरूले दिएको सुझावको टिपोर्ट वाचन गरेर सुनाएका थिए। अध्यक्ष दाहालले बैठकमा वाचन गरेको राजनीतिक तथा संगठानिक प्रतिवेदनबारे बताउँदै केन्द्रीय सदस्य पोखरेलले अन्नपूर्णसँग भने, अध्यक्ष दाहालले यो प्रारम्भिक खाँका मात्रै हो। छलफलका लागि सजिलो होस् भनेर मैले पेस गरेको हुँ। टाइप पनि गरिएको छैन। अन्तिम प्रिन्ट आउट गरेर सबैलाई दिन मिल्ने स्तरको पनि छैन भन्दै उहाँले ५६ पेजको संगठानिक तथा राजनीतिक प्रस्ताव पेस गर्नुभयो। पार्टी अध्यक्ष दाहालले केन्द्रीय समितिको बैठकमा राजनीतिक तथा संगठानिक प्रतिवेदन तयार गर्न पार्टीका नेताहरूसँग लगातार छलफल गरेका थिए। तर, उनले प्रतिवेदनलाई मूर्तरूप नदिएर हचुवाको भरमा बैठक चलाएका छन्। अर्का केन्द्रीय सदस्य राजु खड्काले भने, राजनीतिक तथा संगठानिक प्रतिवदेन निकै छोटो थियो। उहाँले पढेर सुनाउनुभयो। हामीले टिपोट गयौं। त्यसमा तीन महिनापछि पार्टीको विधान सम्मेलन गर्ने भनिएको छ। बैठकबाट नेताहरूलाई जिम्मेवारी दिएर तीन महिने संगठन निर्माण अभियान चलाइने भनियो। अध्यक्ष दाहालले बिहीबार लिखित रूपमा सबै केन्द्रीय सदस्यहरूको हातमा प्रतिवेदनहरू दिने नेताहरूले जनाएका छन्। दाहालको प्रशंसा, मन्त्रीको आलोचना बुधबारको बैठकमा १८ जना केन्द्रीय सदस्यले आफ्नो धारणा राखेका छन्। बोलेका नेताहरूले माओवादी नेतृत्वको सरकारको कामको प्रशंसा गरेका छन् भने पार्टीबाट मन्त्री बनेका नेताहरूको कार्यशैली र व्यवहारको कडा आलोचना गरेका छन्। मूलरूपमा प्रधानमन्त्रीको प्रशंसा गरेका छन्। सरकारले सुशासनको पक्षमा गरेका कामहरूले देशमा माओवादीको इज्जत बढाएको छ। बैठकमा नेताहरूले राखेको धारणाबारे केन्द्रीय सदस्य शर्माले भने, तर, पार्टीमा व्यथिति छ। पार्टीमा चरम गुठबन्दी छ। पार्टी विधि विधानमा चलेको छैन। पार्टी अराजकतातर्फ गयो। पार्टीका कार्यकर्तामा निराशा छाएको छ। बलियो र व्यवस्थित पार्टी नबनाइकन सरकारले गरेको कामको प्रतिफल राम्रो नआउनेमा नेताहरूले पार्टी पंक्तिलाई ध्यानाकर्षण गराएको उनले बताए। पार्टी निर्माण प्राथमिकतामा हुनुपर्नेमा नेताहरूले बैठकमा जोड दिएका छन्। नेताहरूको कार्यविभाजन गर्न बैठकमा माग गरिएको छ। सरकारले चलाएको भ्रष्टाचारविरुद्धको अभियान ठूला फाइलहरू अझै लुकाइ राखिएकाले त्यसलाई खोल्न नेताहरूले अध्यक्ष दाहालसँग माग गरेका छन्।बैठकमा नेताहरूले एकै स्वरमा अध्यक्ष दाहाललाई भने, सरकार ढल्छ कि रहन्छ भनेर पछाडि फर्केर नर्हेनुस्। सरकार ढल्छ भने ढलोस् तर, भ्रष्टाचार र अपराधका ठूला फाइलहरू खोल्नुस् र कारबाही गर्नुस्। तीन महिने अभियान चलाइने बैठकमा पार्टी अध्यक्ष दाहालले पार्टी निर्माणका लागि तीन महिना अभियान चलाउने बताएका छन्। त्यसका लागि केन्द्रीय नेताहरूलाई जिम्मेवारी तोकेर फिल्डमा पठाउने बताएका छन्। माओवादी केन्द्रका उपमहासचिव नेता वर्षमान पुनले जनताको अल्पकालीन तथा दीर्घकालीन जीवनसँग जोडिएका पक्षमा एजेन्डा बनाएर स्थानीय स्तरमा जान बैठकमा छलफल चलाइएको बताए। सुशासन, समृद्धि र सामाजिक न्यायका कुरालाई बृहत्तर कार्यक्रमको रूप दिएर सरकार अगाडि बढेको छ। हामी यो यात्रालाई सफल बनाउनका लागि जनता समक्ष नेताहरूलाई मुख्य जिम्मेवारी निर्धारण गरेर पठाउँछौं, उनले भने। पार्टीलाई व्यवस्थित बनाउनका लागि मंसिरमा पार्टीको विधान अधिवेशन गर्ने एजेन्डा बैठकमा पेस भएको माओवादी नेता अमरलाल मोदीले बताए। उनका अनुसार, पार्टी एकता प्रक्रियालाई अघि बढाउने पार्टी अध्यक्ष दाहालले बैठकमा प्रस्ताव लगेका छन्। पार्टी अध्यक्षज्यूले पार्टी एकता गरेर अघि बढ्ने प्रस्ताव पेस गर्नुभएको छ। हामी सबै समाजवादी यात्रामा अघि बढ्छौं। जनताको चाहनाहरू पूरा गर्नका लागि समाजवादी यात्रा मात्रै एक विकल्प हो, अध्यक्ष दाहालले बैठकमा बोलेको कुरा बताउँदै भने, समाजवादी यात्रामा वामपन्थी एकता पनि हुनसक्छ।"
माओवादी केन्द्रको केन्द्रीय कमिटी बैठक सुरु,काठमाडौं : नेकपा माओवादी केन्द्रको केन्द्रीय कमिटीको बैठक सुरु भएको छ। प्रज्ञाभवन कमलादीमा जारी बैठकमा बुधबार अध्यक्ष पुष्पकमल दाहाल 'प्रचण्ड'ले प्रस्तुत गरेको राजनीतिक र सांगठनिक प्रतिवेदनमाथि आज केन्द्रीय सदस्यले आआफ्ना धारणा राख्नेछन्। अहिले उपाध्यक्ष नारायणकाजी श्रेष्ठले सम्बोधन गरिरहेका छन्। केन्द्रीय सदस्यहरूलाई बोल्नका लागि ५ मिनेटको समय उपलब्ध गराइएको छ। बुधबारको बैठकमा १८ जना केन्द्रीय सदस्यले आफ्नो धारणा राखेका छन्। बोलेका नेताहरूले माओवादी नेतृत्वको सरकारको कामको प्रशंसा गरेका छन् भने पार्टीबाट मन्त्री बनेका नेताहरूको कार्यशैली र व्यवहारको कडा आलोचना गरेका छन्। पार्टी निर्माण प्राथमिकतामा हुनुपर्नेमा नेताहरूले बैठकमा जोड दिएका छन्।
हतकडीसहित फरार भएका व्यक्ति निजगढबाट पक्राउ,"सिमराः हतकडीसहित फरार भएका जीतपुरसिमरा उपमहानगरपालिका१६ टांगियाबस्तीका सागर लामालाई प्रहरीले बिहीबार साँझ निजगढबाट नियन्त्रणमा लिएको छ। साउन १६ गते टांगियाबस्तीस्थित घरबाट हतियारसहित पक्राउ परेको केही समयमै फरार भएका ३५ वर्षीय लामालाई प्रहरीले नियन्त्रणमा लिएको हो। बाराका प्रहरी उपरीक्षक होविन्द्र बोगटीका अनुसार लामा आत्मसमर्पण गर्नका लागि निजगढ पुगेका थिए। सोही क्रममा प्रहरीले निजगढबाट उनलाई नियन्त्रणमा लिएको हो। हतकडीसहित फरार रहेका लामालाई गोली हानेर नियन्त्रणमा लिन आदेश दिएपछि परिवारका सदस्य लामाको आत्मसमर्पणका लागि राजी भएको र सोही अनुसार निजगढ पुगेको प्रहरी उपरीक्षक बोगटीको भनाइ छ। लामालाई नियन्त्रणमा लिँदा हतकडी काटेको अवस्थामा रहेको बोगटीले जानकारी दिए। हतकडीसहित फरार भएका लामालाई नियन्त्रणमा लिन जिल्ला प्रहरी कार्यालय बाराले सादा पोशाकमा समेत प्रहरी परिचालन गरेको थियो। वन्यजन्तु चोरीशिकारीमा संलग्न रहेको सूचना पाएपछि इलाका प्रहरी कार्यालय निजगढको टोलीले लामालाई टांगियाबस्तीस्थित उनकै घरबाट दुई राउण्ड गोली लोड भएको भरुवा बन्दुक र बाघको दाँत, रौं, नंग्रा जस्तो देखिने वस्तुसहित नियन्त्रणमा लिएको थियो। लामालाई नियन्त्रणमा लिने लिएर फर्कने क्रममा स्थानीयले प्रहरीमाथि आक्रमण गरे पनि उनि हतकडीसहित फरार भएका थिए। प्रहरीको बाटो छेकेर स्थानीयले ढुंगा प्रहार गर्न थालेपछि लामा उम्किन सफल भएका थिए। सो क्रममा प्रहरी र स्थानीयबीच झडप भएको थियो भने प्रहरीले स्थिति नियन्त्रणमा लिन पाँच राउण्ड हवाई फायर समेत गरेको थियो। स्थानीयसँग झडप हुँदा इलाका प्रहरी कार्यालयमा कार्यरत बरिष्ठ प्रहरी नायब निरीक्षक कलमबहादुर शाही र प्रहरी सहायक निरीक्षक बलराम गिरी सामान्य घाइते भएका थिए। उनीहरूको शरीरमा चोट लाग्नुका साथै प्रहरी पोशाक च्यातिएको थियो।"
पाँच वर्षपछि इलाममा राष्ट्रिय परिचयपत्र वितरण,इलाम : राष्ट्रिय परिचयपत्रको फाराम भरेको पाँच वर्षपछि इलाममा राष्ट्रिय परिचयपत्र वितरण सुरु भएको छ। इलाममा पहिलो चरणमा पाँच सय जनालाई वितरण सुरु गरिएको प्रमुख जिल्ला अधिकारी श्रवणकुमार पोख्रेलले जानकारी दिए। जिल्ला प्रशासन कार्यालय इलाममा १७ हजार ७९ वटा कार्ड प्राप्त भएको पोख्रेलले बताए। उनले भने अहिले जिल्ला प्रशासनमा आएर फर्म भर्नेको मात्रै कार्ड आएको छ।
व्यवसायी रुंगटा पुर्पक्षका लागि थुनामा,चितवन : व्यवसायी शंकर कँडेल आत्महत्या दुरुत्साहन मुद्दाका फरार प्रतिवादी प्रदीपकुमार रुंगटालाई जिल्ला अदालत चितवनले पुर्पक्षका लागि थुनामा राख्न आदेश दिएको छ। यससँगै रुंगाटा अदालत परिसरमै बेहोस भएपछि अस्पताल लगिएको छ। उनलाई उपचारका लागि भरतपुर अस्पताल लगिएको छ। घटनाको तीन महिनापछि आज रुंगटा चितवन जिल्ला अदालतमा आफैँ हाजिर भएका थिए। अदालतका स्रेस्तेदार ईश्वर आचार्यले सो मुद्दामा रुङ्गटालाई पुर्पक्षका लागि थुनामा पठाइएको जानकारी दिए। जिल्ला न्यायाधीश डिल्लीराम शर्मा अर्यालको इजलासले उक्त आदेश गरेको हो। व्यवसायी कँडेलले वैशाख १९ गते अनमोल फिल्डको कार्यालय वेलचोकमा झुन्डिएर आत्महत्या गरेका थिए। उनको मृत्युपछि परिवारले रुंगटा र जीवन रावल विरुद्ध किटानी जाहेरी दिएको थियो। रावललाई प्रहरी वैशाख २२ गते पक्राउ गरी चितवन ल्याएको थियो। उनी उच्च अदालतको आदेशबाट धरौटीमा रिहा भएका छन्। कँडेलको मृत्युपछि रुंगटा फरार थिए। कँडेलले आफूले नेतृत्व गर्दै आएको अनमोल फिड्सको ८५ प्रतिशत शेयर रुंगटालाई बिक्री गरेपछि सो समूहले मानसिक तनाव दिएकै कारण आत्महत्या गर्नुपरेको सुसाइड नोटमा उल्लेख गरेका थिए।
साउदीमा अलपत्र परेका २७ नेपालीलाई खाद्यान्न सहयोग,साउदी : साउदी अरेबिया अलपत्र परेका २७ जनालाई नेपालीलाई खाद्यान्न सहयोग गरिएको छ। साउदीस्थित झापाली समाजका अध्यक्ष राजेन्द्र थापाले उनीहरूलाई खाद्यान्न सहयोग गरेका हुन्। नेपालमा रहेको एसअलडी मेनपावरबाट ४५ दिनअघि साउदीको केफसी कम्पनी गएका उनीहरू अलपत्र रहेका छन्। दूतावासले सम्बन्धित मेनपावर र कम्पनीसँग समन्वय गरी आवश्यक प्रक्रिया अगाडि बढाएको छ।
गोली प्रहार गरी हत्या गरेको आरोपमा दुई जना पक्राउ,"सुनसरी : सुनसरीमा गोली प्रहार गरी हत्या गरेको आरोपमा दुई जना पक्राउ परेका छन्। पक्राउ पर्नेहरूमा मोरङ लेटाङ नगरपालिका१ का ३५ वर्षीय दिपक तिमिल्सिना र सुनसरी धरान उपमहानगरपालिका१० का ३४ वर्षीय अनसन राई रहेका छन्। इटहरी उपमहानगरपालिका२० सेउती पुलमा मोरङको विराटनगर महानगरपालिका५ कोचाखाल बस्ने २८ वर्षीय रोहित चौधरीको गोली प्रहार गरी हत्या गरेको आरोपमा उनीहरूलाई पक्राउ गरिएको हो। उनीहरूको साथबाट एक थान अटोमेटिक चाइनिज पेस्तोल,९ राउण्डगोली, २ थान म्यागजिन, २ वटा खुकुरी,औठी र गोलीको खोका पनि बरामद गरेको छ। प्रारम्भिक अनुसन्धान अनुसार धरानको छुट्टाछुट्टै स्थानमा भएका श्रृङखलाबद्ध लुटपाटमा समेत उनीहरूको संलग्नता रहेको खुल्न आएको छ। पक्राउ परेकामध्ये तिमिल्सिना जबरजस्ती करणी मुद्दामा १० वर्ष कैद भुक्तान गरी २ महिना अगाडि छुटेको र तामाङ लागूऔषध मुद्दामा ६ महिना कैद भुक्तान गरी २ वर्ष अगाडि छुटेको तथा दुवै जना लागूऔषध दुर्व्यसनी रहेको समेत अनुसन्धानको क्रममा खुल्न आएको छ। उनीहरू उपर १० दिन म्याद थप अनुमति लिई थप अनुसन्धान भइरहेको छ भने घटनामा संलग्न अन्य व्यक्तिहरूको प्रहरीले खोजी गरिरहेको छ।"
'पानीका लागि तड्पिरहेका बेलामा पनि केन्द्रीय सरकारले विभेद गर्यो',"वीरगन्ज : प्रतिनिधिसभा सदस्य प्रदीप यादवले केन्द्र सरकारले वीरगन्जसहित मधेससँग अहिले पनि विभेद गरिरहेको बताएका छन्। वीरगन्जमा अहिले देखिएको पानीको संकटबारे वीरगन्ज महानगरपालिकाले बिहीबार आयोजना गरेको छलफल कार्यक्रममा बोल्दै पूर्व वनमन्त्री समेत रहेका यादवले यस्तो बताएका हुन्। वीरगन्जसहित मधेसमा अहिले भइरहेको पानीको संकट बारे आफूले संसदमा पटक पटक आवाज उठाएको साथै प्रधानमन्त्री समेतलाई भेटेर ध्यानाकर्षण गराउँदा समेत संघ सरकार समस्या समाधानका लागि पहल गर्नुको सट्टा कानमा तेल हालेर बसेको गुनासो उनले गरे। उनले भने,वीरगन्जसहित मधेसमा अहिले पानीको हाहाकार छ, वीरगन्जवासी एक एक बुन्द पानीका लागि तड्पिरहेका छन्, वीरगन्जसहित मधेसमाथि यत्रो बज्रपात पर्दा पनि संघ सरकार कानमा तेल हालेर बसेको छ, आजपनि मधेसलाई हेर्ने संघ सरकारको नजर विभेदकारी छ।' खानेपानी महेन्द्र राय यादवलाई उनले वीरगन्जस्थित खानेपानी संस्थानको कार्यालयमा तत्काल जनशक्ति थप गरिदिन अनुरोध गरे। साथै उनले वीरगन्जसहित मधेसभर देखिएको पानीको समस्या दीर्घकालिन रुपमा समाधानका लागि खानेपानी मन्त्रालयसँग के के योजना छ? भनेर खानेपानी मन्त्री यादवसँग प्रश्नपनि उनले गरे। मन्त्रीस्तरीय निर्णयबाट मधेस प्रदेशलाई सुख्खाग्रस्त क्षेत्र घोषणा गरेर यहाँका जनतालाई राहत दिन उनले आग्रह गरे। पूर्व वनमन्त्री यादवले मधेसलाई मरुभूमि बनाउने योजना संघ सरकारले चुरे क्षेत्रको दोहन र वन विनाशमा लागेको आरोप पनि लगाए।"
उच्छृङ्खल गतिविधि गर्ने पाँच पक्राउ,"काठमाडौं : काठमाडौं उपत्यका अपराध अनुसन्धान कार्यालयको प्रहरी टोलीले सर्वसाधारण नागरिकलाई डर, धम्की दिई उच्छृङ्खल गतिविधि गरेको आरोपमा जोरपाटीबाट पाँच जनालाई पक्राउ गरेको छ। पक्राउ पर्नेमा मेलम्ची६, सिन्धुपाल्चोक घर भई हाल काठमाडौं गोकर्णेश्वर बस्ने ३४ वर्षीय श्यामबहादुर लामा, गोकुलगङगा६, रामेछाप घर भई हाल काठमाडौं जोरपाटी बस्ने २८ वर्षीय विक्की लामा (बाफ्ले), मेलम्ची१०, सिन्धुपाल्चोक घर भई हाल काठमाडौं, कागेश्वरी मनहरा, डाँछी बस्ने ३६ वर्षीय भीमबहादुर बस्नेत, मेलम्ची१०, सिन्धुपाल्चोक घर भई काठमाडौं, कागेश्वरी मनहरा, मूलपानी बस्ने ३५ वर्षीय गोविन्द गजमेर तथा चौतारा साँघा चोकगढी१, सिन्धुपाल्चोक घर भई हाल काठमाडौं गोकर्णेश्वर बस्ने ३५ वर्षीय प्रवीण तामाङ रहेका छन्। काठमाडौं उपत्यका अपराध अनुसन्धान कार्यालय प्रवक्ता तथा प्रहरी उपरीक्षक रवीन्द्र रेग्मीका अनुसार पक्राउ परेकाले काठमाडौं उपत्यकाको बौद्ध, जोरपाटीलगायतका स्थानमा सर्वसाधारण व्यक्तिसँग अनावश्यक विवाद गरी डरत्रास, भय सिर्जना गर्नुका साथै निजहरुले समूहमा गई सर्वसाधारणलाई कुटपिट, गैरकानुनी रुपमा रकम माग गर्ने लगायतका अपराधिक गतिविधिमा संलग्न रहेको आरोपमा पक्राउ गरिएको हो। पक्राउ परेकामाथि मुलुकी अपराध संहिता २०७४ को दफा ११८ को अभद्र व्यवहार गर्न नहुने कसूरमा थप अनुसन्धानको लागि आज प्रहरी वृत्त बौद्ध, काठमाडौं पठाइएको काठमाडौं उपत्यका अपराध अनुसन्धान कार्यालयले जनाएको छ।"
कास्कीमा १८ हजार २४ पशुलाई लम्पी स्किन संक्रमण,"पोखरा : कास्की जिल्लामा हालसम्म १८ हजार २४ पशुलाई लम्पी स्किन रोगको संक्रमण देखिएको छ। तीमध्ये तीन हजार सात सय ७६ बाच्छाबाच्छी, १२ हजार दुई सय ७८ गाई, एक हजार सात सय २८ गोरु, १४८ भैँसी, ८० पाडापाडी र १४ वटा राँगोमा संक्रमण देखिएको भेटेरिनरी अस्पताल तथा पशु सेवा विज्ञ केन्द्रका प्रमुख शम्भु पाण्डेले जानकारी दिए। संक्रमणबाट हालसम्म छ सय १९ पशुबस्तु मरेको बताउँदै उनले सबैभन्दा बढी संक्रमण गाईमा हुने गरेको जानकारी दिए। जिल्लामा हालसम्म १६ हजार तीन सय ५४ पशुलाई लम्पी स्किन विरुद्धको खोप दिइएको छ। प्रमुख पाण्डेका अनुसार यो रोग विशेषतः गाई, गोरु, राँगाभैँसी, पाडापाडी र बाच्छबाच्छीमा लाग्छ। पछिल्ला समयमा जिल्लामा लम्पी स्किन रोगको संक्रमण घट्दो क्रममा रहेको प्रमुख पाण्डेले जानकारी दिए।"
वीरगन्जका जनप्रतिनिधिहरूले गुहारे खानेपानी मन्त्री,"वीरगन्ज : वीरगन्ज महानगरपालिकाका जनप्रतिनिधिहरूले पानीको समस्या समाधानका लागि संघीय सरकारका खानेपानी मन्त्री महेन्द्र राय यादवलाई गुहारेका छन्। बिहीबार वीरगन्जमा आयोजित कार्यक्रममा सहभागी खानेपानी मन्त्री यादवसामु महानगरका ३२ वटै वडाका वडाध्यक्षहरूले महानगरमा खानेपानीको चरम संकट परेकाले तत्काल समस्या समाधान गरिदिन आग्रह गरे। वीरगन्ज महानगरमा दुई हप्ता यतादेखि ९० प्रतिशत चापाकल सुक्दा खानेपानीको संकटसँग महानगरवासी जुधिरहेका छन्। महानगरपालिकाले वडा वडामा ट्यांकरबाट पानी वितरण गरिरहेको छ। तर त्यसले पानीको संकट नटरेकाले स्थायी समाधानका लागि बिहीबार वीरगन्जमै खानेपानी मन्त्री यादवलाई बोलाएर महानगरपालिकाले छलफल कार्यक्रम गरेको थियो। वडाअध्यक्षहरूले महानगरका प्रायः सबै चापाकलहरू सुकेर महानगरवासीले पिउने पानी समेत नपाउँदा कोरोना महामारीको भन्दा पनि भयावह अवस्था सिर्जना भएको बतााए। वीरगन्ज २४ का वडाअध्यक्ष विजय कुर्मीले भने,टोल टोलमा पानीको संकट छ, पानी बाँड्न ट्यांकर पुग्दा पालो थाप्न हानथाप हुन्छ,अहिले देखिएको पानीको संकट त कोरोना महामारीको भन्दापनि भयावह छ।' वीरगन्ज ९ का वडाध्यक्ष जवाहर प्रसाद गुप्ताले भने,यस्तो भयावह अवस्था त कोरोना महामारीका बेला पनि थिएन, एक एक थोपा पानीका लागि मान्छेहरू ब्याकुल छन्, अहिलेको पानीको संकटले कोरोनाकालको भन्दापनि विकराल समस्या भएको छ।' वीरगन्ज २६ का वडा अध्यक्ष शम्भु मिश्राले महानगरमा अहिले देखिएको पानीको संकट समाधान महानगरपालिकाको एक्लो प्रयासले सम्भव नभएकाले यसमा संघ र प्रदेश सरकारले अग्रसरता लिनु पर्ने बताए। उनले भने,ट्यांकरबाट ओसारेर घरघरमा पानी बाँडिरहेका छौं, राति १ बजेपछि मात्रै सुत्न पाइएको छ। मन्त्री यादव समक्ष वडाअध्यक्षहरूले हरेक वडाको सार्वजनिक स्थानमा नेपाल खानेपानी संस्थानको धारा जडान गरिदिन आग्रह पनि गरे। साथै निजी घरमा संस्थानको धारा जडान गर्ने प्रकृया झन्झटिलो हुनुका साथै समय पनि बढि लागिरहेकाले नगरवासी थप पीडामा परेको गुनासो उनीहरूले मन्त्रीलाई सुनाए। त्यस कारण संस्थानको धारा जडान प्रकृया सहज र छिटो छरितो बनाइदिन उनले मन्त्री यादवसँग अनुरोध पनि गरे। वीरगन्ज महानगरका मेयर राजेशमान सिंहले महानगरका ३२ मध्ये २२ वटा वडा (वडा नम्बर १ देखि १७ र १९) मा रहेका ९० प्रतिशत चापाकल सुकेको जानकारी गराए। पानीको हाहाकारले संकट खेपिरहेका महानगरबासीलाई राहत दिन महानगरपालिकाले ठाउँ ठाउँमा डिप बोरिङ र सार्वजनिक धारा जडान गर्नुका साथै ट्यांकरबाट पानी वितरण गरिरहेको उनले बताए। तर महानगरपालिका भएको सीमित बजेट र श्रोतसाधनले थेग्न नसकिरहेकाले यसमा संघ र प्रदेश सरकारले तत्कालै अग्रसरता लिनुपर्ने उनले बताए। उनले मधेसलाई तत्काल सुख्खाग्रस्त क्षेत्र घोषणा गर्न संघ सरकारसँग माग पनि गरे। कार्यक्रममा खानेपानी संस्थानका वीरगन्ज शाखा प्रमुख निरण महर्जनले कार्यालयमा नयाँ धारा जडान गर्न चाहने सेवाग्राहीको चाप एक्कासी बढेकोले जनशक्तिको कमीले समस्या भएको बताए। उनले भने,पानीको समस्या सुरु भएपछि सेवाग्राहीको चाप बढ्यो, त्यसलाई मध्यनजर गरी जनशक्ति थप्नका लागि माथिल्लो निकायमा पत्राचार गरिसकेका छौं, अहिले भने भएकै जनशक्ति र श्रोतसाधनको भरपुर उपयोग गरिरहेका छौ। दैनिक ३० देखि ४० वटा नयाँ धारा जडान गरिरहेको जानकारीपनि उनले गराए। संस्थानका महाप्रबन्धक ईश्वर प्रसाद मरासिनीले संस्थानको पाइप लाइन नबिछ्याइएका महानगरका बाँकी १४ वटा वडामा पाइप लाइन बिछ्याउनका लागि आवश्यक बजेटको व्यवस्थापन गरिदिन मन्त्री यादवसँग अनुरोध गरे। कार्यक्रममा सहभागी प्रदेश सभा सदस्य श्याम पटेलले वीरगन्ज महानगरसहित पर्सा जिल्लामा देखिएको पानीको संकट बारे अहिलेसम्म बैठक र भाषण गर्ने काम मात्रै भएका तर समस्या समाधानका लागि कुनै ठोस पहल हुन नसकेको टिप्पणी गरे। मन्त्री यादव समक्ष आक्रोश पोख्दै पटेलले भने,बैठक र भाषण धेरै भयो अहिलेसम्म, त्यसका कारण अब सरकार र यसको निकायले काम गर्नु पर्यो। पालिकासँग पर्याप्त बजेट र श्रोत साधन भएकाले खानेपानी मन्त्रालयले तत्काल बजेटको व्यवस्थापन गरेर जनतालाई राहत पुर्याउनु पर्नेमा उनले जोड दिए। पर्सा २ का प्रतिनिधि सभा सदस्य अजय चौरसियाले अर्थमन्त्री प्रकाशरण महतलाई नै भेटेर वीरगन्जसहित पर्सा जिल्लामा निम्तिएको पानीको संकट समाधानका लागि आवश्यक बजेट व्यवस्थापन गरिदिन आग्रह गरेको जानकारी गराए। संसद विकास कोषको रकम १ करोड भन्दा कमको योजनामा खर्च गर्न नपाउने संवैधानिक प्रावधानले समस्या भएको बताउँदै उनले भने,त्यसमा पनि संसद विकास कोष विरुद्ध सर्वोच्च अदालतमा मुद्दा परेको छ, त्यो मुद्दा छिनोफानो हुने बित्तिक्कै मैले मेरो संसद विकास कोषको १ करोड रकम डिप बोरिङ जडानमा खर्च गर्ने घोषणा अहिले नै गर्छु।' मधेस प्रदेशलाई सुख्खाग्रस्त क्षेत्र घोषणा गराउने प्रतिबद्धता जनाए। पानीको संकटको सबैभन्दा बढि सामना गरिरहेको वीरगन्ज महानगरपालिका मन्त्रालयको प्रमुख प्राथमिकतामा रहेको बताउँदै मन्त्री यादवले उपलब्ध साधनश्रोत र बजेटले भ्याएसम्म महानगरको समस्या समाधानमा आफू लाग्ने बताए। उनले वीरगन्जस्थित संस्थानको कार्यालयमा अन्य जिल्लाबाट जनशक्ति झिकाएर थप गर्ने र अहिले उपलब्ध जनशक्ति र साधनश्रोतको भरपुर उपयोग गरेर सेवा प्रवाह गर्न कार्यक्रममा सहभागी संस्थानका अध्यक्ष , महाप्रबन्धक र शाखा प्रमुखलाई निर्देशन पनि दिए। उनले नयाँ धारा जडानको प्रकृया सहज र छिटोछरितो बनाउन पनि संस्थानका कर्मचारीलाई निर्देशन दिए।"
सामाखुसीबाट हराएका बालकको शव दक्षिणकालीमा भेटियो,काठमाडौं : भारी वर्षापछि आएको बाढीका कारण काठमाडौंको सामाखुशी खोलाले बगाएर बेपत्ता भएका १३ वर्षीय साजन आलेमगरको शव आज दक्षिणकालीस्थित वाग्मती किनारमा फेला परेको छ। जिल्ला प्रहरी परिसर काठमाडौंका प्रवक्ता प्रहरी उपरीक्षक कुमोद ढुङ्गेलले आज बागमती किनारमा उनको शव फेला परेको जानकारी दिए। यही साउन ७ गते उनलाई सामाखुसी खोलाले बगाएको थियो। त्यसपछि लगातार खोजी गर्दा पनि उनको अवस्था पत्ता लाग्न नसकेकामा आज ११ दिनपछि शव फेला परेको उनले बताए। स्थानीयवासीले शव देखेपछि प्रहरीलाई खबर गरेको जनाइएको छ।
"एक लाख १२ हजार सवारीसाधन कारबाहीमा, साढे छ करोड राजस्व","टीकापुर : सुदूरपश्चिम प्रदेशमा एक वर्षमा एक लाख १२ हजार छ सय ५५ सवारीसाधन कारबाहीमा परेका छन्। सुदूरपश्चिम प्रदेश ट्राफिक प्रहरी कार्यालय अत्तरियाका अनुसार गत वर्ष २०७९०८० मा एक लाख १२ हजार ६५५ सवारीसाधन कारबाहीमा परेका हुन्। एक लाख १२ हजार छ सय ५५ सवारीसाधन कारबाहीमा पर्दा छ करोड ४३ लाख, ७० हजार राजस्व संकलन भएको प्रदेश ट्राफिक प्रहरी कार्यालय अत्तरियाले जानकारी दिएको छ। सबैभन्दा बढी मोटरसाइकल ४३ हजार छ सय ४६ वटा कारबाहीमा परेका छन्। मोटरकसाइकलबाट दुई करोड ५३ लाख ३७ हजार ५०० राजस्व संकलन भएको छ। एक वर्षको अवधिमा २६ हजार तीन सय ३७ जिप कार, १५ हजार ९५ ट्रक, १३ हजार चार सय ६१ ट्र्याक्टर, पाँच हजार तीन सय ३७ बस र आठ हजार सात सय ७९ अन्य सवारीसाधन कारबाहीमा परेका छन्। सवारीसाधन कारबाहीको दर हेर्दा बर्सेनि बढिरहेको छ। आर्थिक वर्ष २०७८७९ को तुलनामा गत आर्थिक वर्ष २०७९८० मा १५ हजार पाँच सय ४८ सवारीसाधन बढी कारबाहीमा परेका देखिन्छन्। यसबाट एक करोड, एक लाख ७६ हजार राजस्व संकलन भएको छ। अघिल्लो आर्थिक वर्षमा २०७८७९ मा ९७ हजार एक सय सात सवारीसाधन कारबाहीमा पर्दा पाँच करोड, ४१ लाख, ९४ हजार राजस्व संकलन भएको थियो। यस्तै मादक पदार्थ सेवन गरी सवारी चलाउँदा एक वर्षको अवधिमा तीन हजार छ सय ४६ जनालाई कारबाही भएको छ। उक्त कारबाहीबाट ३६ लाख ४७ हजार राजस्व संकलन भएको छ। अघिल्लो आर्थिक वर्षमा २०७८७९ मा एक हजार छ सय ८६ जनालाई मादक पदार्थ सेवनको कारबाही हुँदा १६ लाख, ८६ हजार राजस्व संकलन भएको थियो। गत आर्थिक वर्षमा सुदूरपश्चिम प्रदेशमा दुई सय ५२ सवारी दुर्घटना भएका छन्। दुई सय ५२ सवारी दुर्घटना हुँदा एक सय ७७ जनाको मृत्यु भएको ट्राफिक प्रहरीले जनाएको छ। दुर्घटनामा परी एक सय ९७ जना गम्भीर घाइते भएका छन् भने दुई सय ७६ जना सामान्य घाइते भएका छन्। अघिल्लो आर्थिक वर्ष २०७८७९ मा पाँच सय एक सवारी दुर्घटना हुँदा एक सय ९६ जनाको मृत्यु भएको थियो भने तीन सय ९५ जना गम्भीर घाइते र छ सय छ जना सामान्य घाइते भएका थिए। ट्राफिक प्रहरीको सक्रियतामा ट्राफिक नियमविपरीत हिँड्ने सवारीसाधनलाई भएको कारबाही र जनचेतनामूलक कार्यक्रमले अघिल्लो वर्षको तुलनामा पछिल्ला वर्षमा दुर्घटनामा केही कमी आएको पाइएको सुदूरपश्चिम प्रदेश ट्राफिक प्रहरी कार्यालय अत्तरियाले जनाएको छ।"
मुस्ताङको स्याङमा खिल्हा पर्वको रौनक,"जोमसोम : मुस्ताङमा खिल्हा पर्व मनाइएको छ। तीन गाउँले थकाली समुदाय अन्तर्गत मुस्ताङको घरपझोङ३ स्याङ गाउँका थकालीहरूले खिल्हा पर्व मनाएका हुन्। पर्व मंगलबारदेखि सुरु भए पनि विशेष रूपले बिहीबारदेखि शुक्रबारसम्म विभिन्न कार्यक्रम गरिएको मनाइँदै छ। साउन महिनालाई थकाली भाषामा खिल्हा भन्ने गरिन्छ। स्याङ गाउँका थकाली समुदायले पुरापूर्व कालदेखिनै बर्सेनि साउन महिनामा खिल्हा पर्व हर्ष उल्लासका साथ मनाउने गर्छन।पुरापूर्व कालमा स्याङ गाउँका थकाली समुदाय भित्रका मितज्यु (रोवा) र मितिनी (रोमासय)बीच समूह विभाजन गरी मनाइने चलन रहेको स्थानीय गाउँ मुखिया सुकबहादुर थकालीले बताए। तर,पछिल्लो समय भने गाउँका युवाहरू वैदेशिक रोजागार र अन्य कारणले बाहिर रहन थालेपछि स्थानीय क्लबको सक्रियतामा गाउँमा रहेका युवायुवती र पुजारीहरूको समूह विभाजन गरी खिल्हा पर्व मनाउन थालिएको मुखिया थकालीको भनाइ छ। बर्सेनि बर्खायामको बालीनाली थन्क्याएर फुर्सिदिलो साउन महिनामा स्याङ गाउका थकालीहरूले खिल्हा पर्व मनाउने प्रचलन छ। खिल्हा पर्व अवलोकन गर्न स्याङ गाउँसहित त्यस आसपासका स्थानीय स्याङ गाउँ पुगेका थिए। पर्वले थकाली समुदायको धार्मिक,ऐतिहासिक र सांस्कृतिक धरोहरको संरक्षण गर्न योगदान दिने विश्वास गरिएको छ।"
शुक्रबार देशका यी स्थानमा हुने छ वर्षा,"काठमाडौं : शुक्रबार देशभर आंशिक देखि सामान्य बदली रहनेछ। मौसम पूर्वानुमान महाशाखाका अनुसार देशको पहाडी भूभागको केही स्थानहरूमा र बाँकी भूभागको थोरै स्थानहरूमा हल्कादेखि मध्यम वर्षाको सम्भावना रहेको छ। कोशी, बागमती, गण्डकी, लुम्बिनी र सुदूरपश्चिम प्रदेशका एक दुई स्थानमा मेघ गर्जनचट्याङसहित भारी वर्षाको समेत सम्भावना रहेको छ। लुम्बिनी, गण्डकी र बागमती प्रदेशको तराई भूभाग र मधेश प्रदेशका केही स्थानहरूमा हावाहुरीको पनि सम्भावना रहेको छ। शुक्रबार राति देशभर आंशिकदेखि सामान्य बदली रहनेछ। सुदूरपश्चिम प्रदेश लगायत कोशी, बागमती, गण्डकी र लुम्बिनी प्रदेशका पहाडी भूभागका केही स्थानहरूमा तथा बाँकी प्रदेशका थोरै स्थानहरूमा हल्का देखि मध्यम वर्षाको सम्भावना रहेको छ। बागमती, गण्डकी र सुदूरपश्चिम प्रदेशका एक दुई स्थानमा मेघ गर्जनचट्याङसहित भारी वर्षाको समेत सम्भावना रहेको छ। कोशी प्रदेशको तराई भूभाग र मधेस प्रदेशका थोरै स्थानहरूमा हावा हुरीको पनि सम्भावना रहेको महाशाखाले जनाएको छ।"
ढल्केवरमा इलाका प्रशासन कार्यालय स्थापना गर्न माग,"ढल्केवर(धनुषा) : धनुषाको ढल्केवरमा इलाका प्रशासन कार्यालय स्थापना गर्न माग गरिएको छ। स्थानीय अभियानीहरूले ढल्केवर विकास संघर्ष समिति गठन गरेर इलाका प्रशासन कार्यालय स्थापनाका लागि पहलकदमी लिएका छन्। बिहीबार ढल्केवर विकास संघर्ष समितिका संयोजक फुलगेन महतो(मगही)को नेतृत्वमा पुगेका एक टोलीले ढल्केवरमा इलाका प्रशासन कार्यालय स्थापना गर्न माग गर्दै धनुषाका प्रमुख जिल्ला अधिकारी काशीराज दाहाललाई ज्ञापनपत्र बुझाएका हुन्। ढल्केवर भेगका नागरिकहरूलाई जिल्ला प्रशासन कार्यालय धनुषा जनकपुरबाट प्रदान गरिने सेवा जनताको घरदैलोमै सरल, सहज, सुलभ, झन्झटरहित एवं गुणस्तरीय तवरले पुर्याई संघीयताको धारातलीय अनुभूति अन्तर ह्रदयबाटै गराउने ध्येयले इलाका प्रशासन कार्यालय ढल्केवर स्थापना गरिदिन र सोका लागि नेपाल सरकार गृह मन्त्रालयमा समेत आवश्यक समन्वय पहल तथा सहजीकरण गरिदिन उक्त ज्ञापनपत्रमा उल्लेख छ। अहिले मिथिला नगरपालिका, बटेश्वर गाउँपालिका, गणेशमान चारनाथ नगरपालिका लगायत यस भेगका नागरिकलाई नागरिकता, राहदानी, शान्ति सुरक्षाको प्रत्याभूति, विभिन्न सिफारिसहरू लगायतका आम जनताको दैनिक जीवनसँग प्रत्यक्ष एवं परोक्ष रुपमा सरोकार राख्ने विविध प्रशासनिक कार्यका लागि लामो दूरीको यात्रा गरेर जनकपुर धाउनैपर्ने बाध्यता रहेको समितिका संयोजक फुलगेन महतो(मगही)ले बताए। सबै नागरिकलाई जनकपुरधाम पुगी सेवा लिने हैसियत छैन। विचौलिया मार्फत मात्र चाँडो सेवा लिन सकिने अवस्थाको सामना गर्नुपरेको छ। आर्थिक रूपमा क्षति व्यहोर्नुपर्ने बाध्यता छ। हालै मात्रै जन्मसिद्ध नागरिकका सन्तानले नागरिकता प्राप्तिका लागि झेल्नु परेको सास्ती ज्वलन्त उदाहरण हो, प्रमुख जिल्ला अधिकारीलाई बुझाइएको ज्ञापनपत्रमा उल्लेख छ। यता ज्ञापनपत्र बुझ्दै प्रमुख जिल्ला अधिकारी काशीराज दाहालले इलाका प्रशासन कार्यालय स्थापनाको प्रयास सराहनीय रहेको उल्लेख गरे। यो माग अहिलेको आवश्यकता हो। यस विषयमा गृहमन्त्री र सचिवज्यूलाई पनि अवगत गराएको छु संघर्ष समितिका टोलीलाई सम्बोधन गर्दै प्रजिअ दाहालले भने यो मागमा म पूर्ण सकारात्मक छु। यसका लागि सबैले आआफ्नो ठाउँबाट पहल गर्नुपर्छ। ज्ञापनपत्र बुझाउन संघर्ष समितिका पदाधिकारीहरूसँगै मिथिला उद्योग वाणिज्य संघ ढल्केवरका उपाध्यक्ष सन्तोष कुमार महतो, स्थानीय अभियानी, व्यापारी, सञ्चारकर्मी सम्मिलित टोली जिल्ला प्रशासन कार्यालय पुगेका थिए।"
दलित बस्तीका घरघरमै धारा,नुवाकोट : नुवाकोटको दक्षिणी भेगमा रहेको बदेलीको दलितबस्तीमा पिउने पानी योजना सञ्चालन भएको छ। यसबाट दलित समुदायका सयौं सर्वसाधारणलाई पिउने पानीको सुविधा पुगेको छ। तारकेश्वर गाउँपालिका ३ तारुका बदेलीका ५० घरधुरी दलित समुदायका बस्तीलाई लक्ष्यित गरी १० लाख रुपैयाँको लागतमा गाउँपालिकाले निर्माण गरेको कामीधारा खानेपानी आयोजनाको निर्माण कार्य पूरा भएसँगै दलित समुदायलाई पिउने पानीको सुविधा पुगेको वडाध्यक्ष सुर्यमान श्रेष्ठको भनाइ छ। स्थानीय मिजार समुदायका प्रत्येक घरमा पुगेको धाराबाट दलित समुदायका दुई सय ५० जनालाई प्रत्यक्ष सुविधा पुगेको छ। नवनिर्मित कामीधारा खानेपानी आयोजनाको तारकेश्वर गापा अध्यक्ष शिव अधिकारी अविरलले उद्घाटन गरे। उनले दलित बस्तीमा अन्य सेवा सुविधा पुर्याउने कार्यका लागि पनि तारकेश्वर गापा क्रियाशील भइरहेको प्रतिवद्धता जनाए।
आगामी तीन दिन यी स्थानमा हुनेछ भारी वर्षा,"आज दिउँसो कोशी, बागमती, गण्डकी, कर्णाली र सुदूरपश्चिम प्रदेशका केही स्थानहरूमा साथै लुम्बिनी र मधेश प्रदेशका थोरै स्थानमा हल्का देखि मध्यम वर्षा हुने तथा बागमती र गण्डकी प्रदेशका एकदुई स्थानमा मेघ गर्जनचट्याङ्ग सहित भारी वर्षा हुने महाशाखाले जनाएको छ। काठमाडौं : नेपालमा मनसुनी वायुको प्रभाव कायमै रहेको हुनाले आगामी तीन दिन देशका विभिन्न स्थानमा हल्कादेखि भारी वर्षा हुने मौसम पूर्वानुमान महाशाखाले जनाएको छ। आज दिउँसो कोशी, बागमती, गण्डकी, कर्णाली र सुदूरपश्चिम प्रदेशका केही स्थानहरूमा साथै लुम्बिनी र मधेश प्रदेशका थोरै स्थानमा हल्का देखि मध्यम वर्षा हुने तथा बागमती र गण्डकी प्रदेशका एकदुई स्थानमा मेघ गर्जनचट्याङ्ग सहित भारी वर्षा हुने महाशाखाले जनाएको छ। साथै आज कोशी प्रदेशको तराई भूभाग र मधेश प्रदेशका थोरै स्थानहरूमा हावा हुरीको पनि सम्भावना रहेकोले सचेत रहन पनि महाशाखाले अनुरोध गरेको छ। त्यस्तै आज राती पनि कोशी, बागमती, गण्डकी, लुम्बिनी र सुदूरपश्चिम प्रदेशका थोरै स्थानहरुमा हल्का देखि मध्यम वर्षा तथा बाँकी प्रदेशका थोरै स्थानमा हल्का वर्षाको सम्भावना रहेको छ। गण्डकी प्रदेशका एकदुई स्थानमा मेघ गर्जनचट्याङ्ग सहित भारी वर्षाको समेत सम्भावना रहेको छ। कोशी प्रदेशको तराई भूभाग र मधेश प्रदेशका केही स्थानहरूमा हावा हुरीको पनि सम्भावना रहेको महाशाखाको बुलेटिनमा उल्लेख छ। भोलि शुक्रबार बागमती, गण्डकी र लुम्बिनी प्रदेशका एकदुई स्थानमा मेघ गर्जनचट्याङ्ग सहित भारी वर्षाको समेत सम्भावना रहेको छ। कोशी प्रदेशको तराई भूभाग र मधेश प्रदेशका केही स्थानहरूमा हावा हुरीको पनि सम्भावना रहेको छ। शुक्रबार राती भने सुदूरपश्चिम प्रदेश लगायत कोशी, बागमती, गण्डकी र लुम्बिनी प्रदेशका पहाडी भूभागका केही स्थानहरुमा तथा बाँकी प्रदेशका थोरै स्थानहरूमा हल्का देखि मध्यम वर्षा हुने छ भने बागमती, गण्डकी र सुदूरपश्चिम प्रदेशका एकदुई स्थानमा मेघ गर्जनचट्याङ्ग सहित भारी वर्षाको समेत सम्भावना रहेको छ। कोशी प्रदेशको तराई भूभाग र मधेश प्रदेशका थोरै स्थानहरूमा हावा हुरीको पनि सम्भावना रहेको जनाइएको छ। पर्सी शनिबार पनि सुदूरपश्चिम र लुम्बिनी प्रदेशका एकदुई स्थानमा मेघ गर्जनचट्याङ्ग सहित भारी वर्षाको समेत सम्भावना रहेको छ। मधेश प्रदेशका थोरै स्थानहरूमा हावा हुरीको पनि सम्भावना रहेको छ।"
कुटपिट र चोरीमा संलग्नहरु पक्राउ,नुवाकोट : नुवाकोटमा प्रहरीले कुटपिट गरी फरार भएका युवकहरु पक्राउ गरेको छ। चोरीका घटनामा संलग्नहरुलाईसमेत पक्राउ गरेको छ। बिदुर नगरपालिका ९ प्लास्टरमा साउन ५ गते शुक्रबार राती सांढे नौ बजे बिदुर ८ का २६ वर्षीय सुमन आले मगरलाई धारिलो हतियार प्रहार गरी गम्भीर घाइते बनाइ फरार रहेको घटनामा संलग्न व्यक्तिमध्ये दुई जनोलाई पक्राउ गरी मुद्धा दायर गरिएको जिल्ला प्रहरी कार्यालय नुवाकोटले जनाएको छ। कुटपिटमा संलग्न धादिङको सत्यदेबी स्थायी घर भई हाल नुवाकोट बिदुर नपा ९ प्लास्टर बस्ने २६ वर्षीय अनन्त तामाङ र सोही स्थानका २५ वर्षीय अमिर तामाङलाई पक्राउ गरी नुवाकोट जिल्ला अदालतबाट ज्यान मार्ने उद्योग मुद्दा कसूर शीर्षकमा म्याद थप भइ थप अनुसन्धान कार्य भइरहेको प्रहरी नायव उपरीक्षक खगेन्द्रबहादुर खड्काले जानकारी दिए। चोरीका मोबाइलसहित युवकलाई प्रहरीले पक्राउ गरेको छ। गत असार ११ गते सूर्यगढी गाउँपालिका ५ मा मोबाइल चोरी गर्ने लिखु गापा ४ का २३ वर्षीय जुनिल राईलाई चोरीका चार थान मोबाइलसहित लिखु गापा ६ थानसिंङबाट पक्राउ गरिएको र नुवाकोट जिल्ला अदालतबाट चोरी सम्बन्धिीमुद्दामा म्याद थप भइ थप अनुसन्धान कार्य भइरहेको नुवाकोट प्रहरीले जनाएको छ।
भीरबाट लडेर एक महिलाको मृत्यु,गुल्मी : गुल्मीमा भीरबाट लडेर एक महिलाको मृत्यु भएको छ। घाँस काट्ने क्रममा भीरबाट लडेर महिलाको मृत्यु भएको हो। जिल्ला प्रहरी कार्यालयका अनुसार मुसिकोट नगरपालिका४ डाँडाथोक बस्ने ३६ वर्षीया फुलकुमारी नेपालीको मृत्यु भएको हो। नेपाली आफ्ना छोरीहरूसँग स्थानीय ढुङ्गेठाँटी हर्लेखानी सामुदायिक वनमा घाँस काट्न गएकी थिइन्। करिब दुई सय मिटर तल खसेकी नेपालीको घटनास्थलमै मृत्यु भएको जिल्ला प्रहरी कार्यालयका सूचना अधिकारी प्रहरी नायब उपरीक्षक डिल्लीनारायण पाण्डेले जानकारी दिए। घटनाको थप अनुसन्धानका लागि जिल्ला प्रहरी कार्यालयबाट प्रहरी निरीक्षक रवीन्द्रकुमार श्रेष्ठको नेतृत्वमा पाँच जनाको टोली घटनास्थलतर्फ गएको जनाइएको छ। मृतकको शव घाँस काट्न गएका स्थानीय महिला मिलेर घरमा ल्याई राखिएको छ। घटनासम्बन्धी थप अनुसन्धान गरिने प्रहरीले जनाएको छ। यो घटना बिहान ९ बजे भएको हो।
कांग्रेस अर्घाखाँचीले १९ गते पालिका सम्मेलन गर्ने,"सन्धिखर्क : नेपाली कांग्रेस अर्घाखाँचीले जिल्लाका ६ वटै पालिकामा साउन १९ गते प्रथम पालिका सम्मेलन गर्ने भएको छ। सम्मेलनमा कांग्रेसको सङ्गठनको अवस्था, पार्टीको संरचना, पार्टी सुदृढीकरणका लागि खेल्नुपर्ने भूमिका, सङ्गठन विस्तारका लागि अपनाउनुपर्ने रणनीतिका विषयमा सम्मेलनमा छलफल हुने जिल्ला सभापति केशव श्रेष्ठले जानकारी दिए। उनले पार्टीभित्र देखिएका समस्या समाधानका बिषयमा पनि सम्मेलनमा व्यापक छलफल हुने बताए। नेपाली कांग्रेस सन्धिखर्क नगरपालिका, भूमिकास्थान नगरपालिका, शितगंगा नगरपालिका, छत्रदेव गाउँपालिका, मालारानी गाउँपालका र पाणिनी गाउँपालिकामा साउन १९ गते हुने पालिका सम्मेलन गर्न थालेको हो। पालिका सम्मेलनले नेपाली कांग्रेसको संगठन विस्तारलाई सहयोग गर्ने नेपाली कांग्रेस अर्घाखाँचीका सचिव कृष्ण खनालले बताए। नेपाली कांग्रेसको विधान २०१७ (नवौँ संसोधन) ले गरेको ब्यबस्था तथा नेपाली कांग्रेस जिल्ला कार्य समिति अर्घाखाँचीको पूर्व घोषित कार्यक्रम अनुसार नेपाली कांग्रेस अर्घाखाँचीले पालिका सम्मेलन गर्न लागेको जिल्ला सचिव कृष्ण खनालले बताए । सम्मेलनको लागि जिल्ला तहका नेताहरुलाई प्रतिनिधीको रुपमा पालिकाहरुमा खटाइएको छ। छत्रदेव गाउँपालिकामा प्रदेश सहमहामन्त्री विष्णु खनाल र जिल्ला सचिव अच्युत गौतम, सन्धिखर्क नगरपालिकामा नेपाली कांग्रेसका सभापति केशव श्रेष्ठ र जिल्ला सचिव कृष्णप्रसाद खनाल, पाणिनि गाउँपालिकामा पुर्व पाटी सभापति कमलप्रसाद भुसाल र सहसचिव मेघराज पाण्डे, मालारानी गाउँपालिकामा प्रदेश सदस्य शान्ता भण्डारी र बाबुराम पौडेल, भुमिकास्थान नगरपालिकामा जिल्ला सभापति केशव श्रेष्ठ र सहसचिव कमल पौडेल र शितगंगा नगरपालिकामा जिल्ला उपसभापति विष्णु भुसाललाई खटाइएको छ।"
अधिवक्ता भगवती पाण्डे रिहा,"काठमाडौं : तामाङ र मगर समुदायमा घृणा र द्वेष फैलाउने विवादास्पद अभिव्यक्ति दिएको आरोपमा पक्राउ परेकी अधिवक्ता भगवती पाण्डे रिहा भएकी छन्। विवादास्पद अभिव्यक्ति दिएको भन्दै तामाङ मगरलगायतको समूहले पाण्डेविरुद्ध उजुरी दिएको थियो। सोही उजुरीका आधारमा बुधबार प्रहरीले पाण्डेलाई पक्राउ गरेको थियो। प्रहरीले उनीमाथि अनुसन्धान अघि बढाउन काठमाडौं जिल्ला अदालतबाट अनुमति मागेको थियो। तर जिल्ला अदालतले उनलाई हिरासतमा राख्न अनुमति नदिएपछि पाण्डे बुधबार नै रिहा भएकी हुन्। एक टेलिभिजन अन्तर्वाताका क्रममा अधिवक्ता पाण्डेले तामाङ,मगरलगायत समुदायमा दाजुबिहीनबीच विवाह हुनेर जसका कारण समाजमा अपराध फैलिएको अभिव्यक्ति दिएकी थिइन्। उनको अभिव्यक्तिलाई लिएर तामाङ र मगर समुदाय आन्दोलित बनेको थियो। पाण्डेलाई तत्काल पक्राउ गर्न बुधबार बिहान तामाङ र मगर समुदायका व्यक्तिहरूले जिल्ला प्रहरी परिसर टेकुमा धर्ना दिएका थिए।"
मिथिला नगरपालिकाको बजेट ७८ करोड २ लाख,"ढल्केवर(धनुषा): धनुषाको मिथिला नगरपालिकाले ७८ करोड २ लाख बढीको बजेट पारित गरेको छ। चालु आर्थिक वर्ष २०८००८१ को लागि जेष्ठ नगरसभा सदस्य हरिकुमार यादवले पेश गरेको ७८ करोड २ लाख ६ हजार ७२७ रुपैयाँको बजेट नगरसभाले पारित गरेको हो। संघीय सरकारको समानीकरण अनुदान मार्फत प्राप्त हुने रकम १३ करोड ३४ लाख, संघीय सरकारको सशर्त अनुदानतर्फ २६ करोड २३ लाख, संघीय सरकारको राजश्व बाँडफाँडतर्फ १२ करोड ९ लाख ३ हजार, प्रदेश सरकार समानीकरण अनुदान मार्फत ९९ लाख ८१ हजार प्राप्त हुने बताइएको छ। यस्तै, सवारी साधन कर बाँडफाँड रकम मार्फत ३७ लाख २२ हजार १९५ रुपैयाँ ८० पैसा, प्रदेश सरकार समपुरक अनुदान मार्फत २० लाख, प्रदेश सरकार विशेष अनुदान मार्फत ३० लाख, आन्तरिक आय मार्फत १ करोड ७५ लाख, नदिजन्य पदार्थको बिक्री तथा निकासी कर मार्फत ३ करोड, विज्ञापन कर मार्फत ३ लाख ३० हजार, मालपोत रजिष्ट्रेसन बाँडफाँड मार्फत २ करोड २५ लाख र गत आर्थिक वर्षबाट सरी आउने अनुमानित रकम १७ करोड ४५ लाख ७० हजार ५३१ रुपैयाँ २० पैसा गरी कुल ७८ करोड २ लाख ६ हजार ७२७ रुपैयाँ नगरपालिकाको स्थानीय संचित कोषमा रहने अनुमान गरेको जेष्ठ नगरसभा सदस्य यादवले बताए। उनका अनुसार संचित कोषबाट विभिन्न शीर्षकमा विनियोजन गरिएको छ। कार्यालय संचालन तथा प्रशासनिक खर्च ११ करोड ९१ लाख ८८ हजार ८६२ रुपैयाँ, वडा कार्यालयहरुलाई हस्तान्तरण ९ करोड ९० लाख, कृषि तर्फ १ करोड २० लाख, पशु विकासतर्फ ३६ लाख १० हजार, स्वास्थ्यतर्फ १ करोड ७१ लाख ९५ हजार २०० रुपैया, महिला बालबालिकामा ३४ लाख, पंजिकरणतर्फ ७ लाख, क्षमता विकासतर्फ ४ लाख ५० हजार रुपैयाँ विनियोजन गरेको छ। त्यस्तै, उद्योग तथा राजश्व प्रशासनतर्फ ५ लाख, सूचना प्रविधि तर्फ १० लाख ५० हजार, शिक्षातर्फ १ करोड ५३ लाख १८ हजार, खानेपानी तथा सरसफाईतर्फ १० लाख ५५ हजार, गत आर्थिक वर्षको भुक्तानी बाँकी तथा सरी आएको योजनातर्फ ३ करोड ८५ लाख ५४ हजार ६६५, संघीय सरकारको शशर्त आयोजना तथा कार्यक्रमतर्फ २६ करोड २३ लाख र भौतिक पूर्वाधारका आयोजनातर्फ २१ करोड १८ लाख ५ हजार रुपैयाँ विनियोजन गरिएको मिथिला नगरपालिकाका प्रवक्ता रामबहादुर स्याङ्दनले बताए। उनले नगरसभाका बहुमत सदस्यबाट बजेट पारित गरिएको दावी गरे। ६१ जना नगरसभा सदस्य रहेकोमा ३१ जना सदस्यहरुबाट पारित गरिएको प्रवक्ता स्याङ्दनले बताए। यसअघि सोमवार भएको नगरसभाको उद्घाटन सत्रमा मेयर महेन्द्र महतोले नीति तथा कार्यक्रम मात्र प्रस्तुत गरेका थिए। तर केही सञ्चारमाध्यमहरुले मिथिला नगरपालिकाले ८० करोडको बजेट प्रस्तुत गरेको समाचार छापेका थिए। ८० करोड बजेटको समाचार कसरी बाहिरियो भन्ने जिज्ञासामा प्रवक्ता स्याङ्दनले भने, त्यो समाचार गलत हो। अस्ति बजेट नै प्रस्तुत भएको थिएन। कसरी ८० करोड बजेट रहेको समाचार छापियो भन्ने विषयमा हामी आफै अनभिज्ञ छौं। यता, मिथिला नगरपालिकाकी उपप्रमुख सुनिता सिंह बुढाथोकीलगायतले नगरसभा विरुद्ध उच्च अदालत जनकपुरमा रिट दर्ता गराएका छन्। बुधवार उक्त रिट माथि सुनवाई गर्दै न्यायाधीश रामेश्वर रेग्मीले विपक्षीको नाममा कारण देखाउ आदेश जारी गरेको छ। विधि र प्रक्रिया मिचेर नगरसभा गरेको भन्दै उपप्रमुख बुढाथोकी सहितकाले न्यायलय गुहारेका छन्।"
"विद्यार्थीको पीडा : कक्षाकोठा जलमग्न छ, पढ्न कहाँ जाने ?","कञ्चनपुर : कञ्चनपुरको भीमदत्त नगरपालिका१४ वनकट्टीस्थित शान्ति आधारभूत विद्यालयमा भवन अभाव हुँदा पठनपाठनमा समस्या भएको छ। बस्ने कोठा नहुँदा अध्ययनमा समस्या भएको विद्यार्थीले गुनासो गरेका छन्। केही साताअघि आएको हावाहुरीले विद्यालयको दुई कोठे भवनको जस्तापाता उढाएपछि विद्यार्थीलाई बस्नका लागि समस्या भएको प्रधानाध्यापक उत्तम विष्टले बताए। जस्तापाता पूरै उढाएको छ, स्थानीय तहलाई जस्तापाताका लागि भनेका छौँ तर केही सुनुवाइ भएको छैन, उनले भने, विद्यार्थीलाई कहाँ राखेर पढाउने भन्ने समस्या छ। कोरोनाका समयमा निर्माण सुरु गरिएको दुई कोठे भवन हालसम्म सम्पन्न नभएको बताउँदै विष्टले विद्यार्थीलाई निर्माणाधीन उक्त भवनमा बसालेर पठनपाठन गराइरहेको जानकारी दिए। उनका अनुसार भवनमा सिलिङ हालिएको छ भने प्लास्टरलगायतको काम बाँकी छ। न ढोका छ, न झ्याल, पानी आउँदा सबैभित्र आउँछ, किताब कापी सबै भिज्छ, कक्षा ६ मा अध्ययनरत सन्दीप भट्टले भने, भुइँमा पनि ठूलाठूला ढुङ्गा मात्रै छन्, हामीलाई बस्नलाई निकै समस्या छ। हावाले उढाएको जस्ता फेर्न स्थानीय तहले आनाकानी गरेपछि स्थानीय बासिन्दा जुटेर विद्यालयको छाना निर्माण गर्न थालेका छन्। पठनपाठनमा निकै समस्या हुँदा पनि स्थानीय सरकारले चासो नदेखाएपछि श्रमदानमा विद्यालयको छाना निर्माण गर्ने काम भइरहेको प्रधानाध्यापक विष्टले बताए। विद्यालय नजिकै खोला र राष्ट्रिय निकुञ्ज भएको जानकारी दिँदै उनले यसरी अव्यवस्थित तरिकाले पठनपाठन गराउँदा दुर्घटनाको जोखिम बढेको बताए। उनका अनुसार वर्षात्का समयमा खोलामा पानीको बहाव बढेर विद्यालयका कक्षाकोठा पस्ने गरेको छ। खोलाको पानी कक्षाभित्र आएर कोठा जलमग्न हुन्छ, हामी कहाँ बसेर पढ्ने ? विद्यार्थी वर्षा ओडले भने, विद्यालयको पर्खाल नहुँदा ससाना विद्यार्थी खेल्दाखेल्दै खोलामा खस्ने डर छ। नजिकै राष्ट्रिय निकुञ्ज हुनाले वन्यजन्तु पनि विद्यालय परिसरमा भित्रिन सक्ने सम्भावना रहेकाले पर्खाल निर्माण गर्नु आवश्यक रहेको प्रधानाध्यापक विष्टले बताए। विद्यालयमा शिक्षक पनि कम छौँ, ससाना विद्यार्थी नजिक रहेको खोलामा खसेर डुब्ने जोखिम छ। खोलाको पानी कक्षामा पसेर पढाइ प्रभावित हुने गरेको छ ।  रासस"
स्याङ्जामा पिउने पानीमा भेटिए कोलीफर्म,"जिल्ला स्वास्थ्य कार्यालयले स्याङ्जाका ११ वटै पालिकाका केही मूलमुहान, टंकी, धारा र घरमा भएका खानेपानीको नमुना परीक्षण गर्दा दिसामा हुने कोलीफर्मका मात्रा भेटिएको प्रमुख बसुन्धरा शर्माले जानकारी दिइन्। स्याङ्जा : स्याङ्जाका खानेपानीमा कोलीफर्म भेटिएको छ। नमुना परीक्षण गरिएकामध्ये झन्डै ४२ प्रतिशत खानेपानीमा कोलीफर्म किटाणु देखिएको हो। यो किटाणु मानव स्वास्थ्यका लागि हानिकारक हुन्छ। जिल्ला स्वास्थ्य कार्यालयले स्याङ्जाका ११ वटै पालिकाका केही मूलमुहान, टंकी, धारा र घरमा भएका खानेपानीको नमुना परीक्षण गर्दा दिसामा हुने कोलीफर्मका मात्रा भेटिएको प्रमुख बसुन्धरा शर्माले जानकारी दिइन्। सार्वजनिक, व्यक्तिगत र संस्थागत धाराहरूबाट समेत खानेपानीका नमुना परीक्षण गरिएको उनले बताइन्। उनका अनुसार, आर्थिक वर्ष २०७९८० मा ११ पालिकाअन्तर्गत रहेका बिभिन्न पानीका स्रोत (मुहान, धारा, घर) बाट ९४ वटाको नमुना परीक्षण गर्दा ४१ दशमलव ४८ प्रतिशत कोलीफर्म देखिएको छ। यसैगरी, गतवर्ष २०७८८९ पनि ११ पालिकाका ५६ वटामा गरिएको नमुना परीक्षणमा ५२ प्रतिशतमा कोलीफर्मका किटाणु थियो। ११ पालिकामध्ये सबैभन्दा बढी बिरुवा गाउँपालिकामा ६६ दशमलव ६ प्रतिशत र सबैभन्दा कम पुतलीबजार नगरपालिकामा ३१ दशमलव २५ प्रतिशत कोलीफर्मका मात्रा देखिएका हुन्। यसैगरी, क्रमशः चापाकोट नगरपालिकामा ६२ दशमलव ६ प्रतिशत, फेदिखोला र हरिनास गाउँपालिकामा ५०५० प्रतिशत, भीरकोट नगरपालिकामा ४६ दशमलव १ प्रतिशत, अर्जुनचौपारी गाउँपालिकामा ४० प्रतिशतमा कोलीफर्म देखिएका हुन्। गल्याङ नगरपालिकामा ३८ प्रतिशत र वालिङ नगरपालिका, आँधीखोला र कालीगण्डकी गाउँपालिकामा पनि सबैमा क्रमशः ३७ दशमलव ५ प्रतिशत नै कोलीपर्म किटाणु भएको स्वास्थ्य प्रमुख शर्माले जानकारी दिइन्।"
कर्णाली स्वास्थ्य विज्ञान प्रतिष्ठानमा एक्सरे मेसिन बिग्रिँदा समस्या,जुम्ला : जुम्लास्थित कर्णाली स्वास्थ्य विज्ञान प्रतिष्ठानमा एक्सरे मेसिन बिग्रिँदा समस्या भएको छ। प्रतिष्ठानमा गुणस्तर चेक नगरी फिल्म प्रयोग गर्दा एक्सरे मेसिन बिग्रिएको हो। गत शुक्रबार एक्सरेको फिल्म सकिएपछि अर्को प्रयोग गर्न खोज्दा मेसिन नै बिग्रिएको थियो। प्रतिष्ठानमा रहेको एक्सरे मेसिनमा एसडीक्यूको फिल्म प्रयोग हुन्छ तर उक्त दिन भने एसडीक्यू२ प्रयोग भएपछि मेसिन बिग्रिएको थियो। आव २०७९८० मा टेन्डर गरी प्रतिष्ठानले ३० काटुन फिल्म मगाएको थियो उक्त फिल्म सकिएपछि प्रतिष्ठानले गुणस्तर चेक नगरी कति नम्बरको फिल्म प्रयोग हुन्छ भन्ने कुराको जानकारी नराखी आफूलाई पायक पर्ने स्थानबाट गलत फिल्म खरिद गर्दा मेसिनमा समस्या आएको प्रतिष्ठानका एक कर्मचारीले नाम नखुलाउने सर्तमा जानकारी दिए। एक काटुनको ४० हजारको हाराहारी पर्ने फिल्मको पाँच काटुनको २ लाख १० हाजर पर्न आउँछ यति धेरै मूल्य बराबरको सामान र त्यसैमा मेडिकल सामान माग गर्दा उक्त कुराको जानकारी भएको रेडियोलोजी विभागसँग कुनै पनि समन्वय नगरी खरिद गरेको देखिन्छ। शुक्रबार बिग्रिएको एक्सरे मेसिन सोमबार मात्रै बनेको थियो। जसबाट ३ सयजति बिरामी प्रभावित भएका थिए। उक्त सामान कस्ले कुन स्थानबाट खरिद गरेको हो भन्ने कुराको जानकारी माग्न खोज्दा प्रतिष्ठानका कुनै पनि कर्मचारीले जानकारी दिन मानेनन्। यसरी सामान खरिद गर्दा सम्बन्धित विभागसँग समन्वय नगरी गलत सामान खरिद गर्नु प्रतिष्ठानका कर्मचारीको मिलेमतो देखिन्छ।
"बचत फिर्ता माग्दै काठमाडौंमा सहकारी पीडितको प्रदर्शन, प्रहरीले गर्यो हस्तक्षेप","काठमाडौं : सहकारीमा आफूले राखेको बचत रकम फिर्ताको माग गर्दै सहकारी पीडितहरू आन्दोलित बनेका छन्। बचत रकम फिर्ताको माग गर्दै बिहीबार माइतीघरदेखि बानेश्वरतिर आउँदै गरेका पीडितहरूलाई प्रहरीले बिजुली बजार पुलमा रोकेको थियो। त्यसपछि उनीहरू सडक अवरुद्ध गरेर पुलमै धर्ना बसेका थिए। प्रहरीले उनीहरूमाथि हस्तक्षेप गर्दै सडक खुलाएको छ। सो क्रममा केहि प्रदर्शनकारी घाइते भएका छन् । बिजुलीबजारमा आफूहरुको प्रदर्शनमा हस्तक्षेप भएपछि प्रदर्शनकारीहरूले पुन बानेश्वर पुगेर प्रदर्शन गरेका थिए । सडक खुलाउने क्रममा प्रहरी र आन्दोलनकारीबीच झडप समेत भएको थियो। बचत कर्ताहरूको बचत फिर्ता सुनिश्चत गर्न नसक्ने सहकारी विभाग खारेज गर,सहकारी पीडित बचतकर्ताको निक्षेप रकम साँवा ब्याज सहित फिर्ता गर,सहकारी पीडित बचतकर्ताको निक्षेप रकम ग्यारेन्टी गर,ए सरकार कित मारि देउ कि त खोला तारी देउलगायतका नारा लगाउँदै धर्नामा बसेका थिए।"
मटिहानीमा झन्डा फरर,"३०५ वर्ष पुरानो राजकीय संस्कृत माध्यमिक विद्यालय मटिहानीले देशविदेशलाई संस्कृत शिक्षाको ज्योति फैलायो। साढे पाँच वर्ष पुरानो लक्ष्मीनारायण मठ र पिरबाबाको मजारले हिन्दु र मुस्लिमको साँस्कृतिक, धार्मिक र सामाजिक सम्बन्धलाई चट्टान झै बलियो बनाइदियो। त्रेता युगामा श्रीराम र सीताको विवाह हुँदा वेदी बनाउन माटो खनी लगेको मिथिलाका पावनभूमि हो, मटिहानी। प्राचीन नेपालको झल्को दिने मटिहानीले मंगलबारदेखि अर्को नयाँ पहिचान पाएको छ, आफ्नो विगतको वैभवमा ११० फिट अग्लो नेपालको झन्डा फहराएर। मधेस प्रदेशको महोत्तरी जिल्लाको सीमावर्ती नगर मटिहानीमा उपराष्ट्रपति रामसहाय प्रसाद यादवले झन्डोतोलन गरेका थिए। नेपालभारत सीमाको दशगजानजिकै अवस्थित मटिहानीका नगरनिवासीहरू सीमा रेखाका सच्चा रक्षक रहेकोे मटिहानी नगरपालिकाका मेयर हरिप्रसाद मण्डलले बताए। मधेस एवं मधेसी जनतामा रहेको त्यही राष्ट्रियता र राष्ट्र प्रेमले ओतप्रोत भावनाको प्रस्फुटन स्वरूप सर्वोच्च राष्ट्रिय झन्डाको आरोपण हो, उनले भने, हामीले फहराएको राष्ट्रिय झन्डाले सबै नेपालीको गौरव र मान बढाएको ठानेको छु। उपराष्ट्रपति यादवले मटिहानी नगरपालिकाले राष्ट्रियताको परिचय दिँदै ११० फिटको अग्लो नेपालको झन्डा जडान गरेकोमा खुसी व्यक्त गरे। उनले भने, योे झन्डाको उद्घाटन मैले नै गर्न पाउँदा हर्षित भएको छु। नेपाल र नेपालीको पहिचान, सम्मान र राष्ट्रियतासँग जोडिएको राष्ट्रिय झन्डालाई अबका दिनमा हेरविचार गर्न मटिहानी नगरपालिका र मटिहानीवासीलाई उनले आग्रह गरे। उपराष्ट्रपति यादवसँग मटिहानी नगरवासीले मटिहानीका प्राचीन धार्मिक मठमन्दिर तथा देशको जेठो गुरुकूललाई विश्व सम्पदामा सूचीकृत गराउन माग राखेका छन्। पौराणिक तथा ऐतिहासिक नगर मटिहानीमा मटिहानी नगरपालिकाको तर्फबाट मेयर हरिप्रसाद मण्डलले भव्य समारोहका बीच नागरिक अभिनन्दन गर्दै उनले विकास, निर्माण, शिक्षा, स्वास्थ्य, धार्मिक पर्यटन, प्राचीन मठमन्दिरको संरक्षणका लागि माग पत्र प्रस्तुत गरे। मटिहानी नेपालको एउटा पौराणिक र ऐतिहासिक नगर हो, साँस्कृतिकविद् धु्रव राय भन्छन्, राजर्षि जनक, माता जानकी र मर्यादा पुरुषोत्तम रामसँग मटिहानीको प्रत्यक्ष नाता जोडिएको छ। जनकपुरसँग मटिहानीको शताब्दीयौं साँस्कृतिक सम्बन्ध रहेको बताउँदै उनले थपे, यसै ठाउँको पवित्र माटो उत्खनन गरेर नै सीतारामजीको शुभ विवाहमा यज्ञ वेदी निर्माण गरिएको थियो। मटिहानीमा रामानन्दी बैष्णव सम्प्रयायको मठ रहेको छ। १७५० सालतिर महान् तपस्वी तस्मैया बाबाले स्थापना मठको स्थापना गरेका थिए। त्यो मठको नाम लक्ष्मीनारायण मठ राखिएको थियो। त्यही मठको पूर्वतिर तस्मैयाबाबाको सम्झनामा पार्क बनाएर नेपालको राष्ट्रिय र झन्डा फहराइएको हो। साँस्कृतिक विद् राय भन्छन्, मठद्वारा नै १७७५ सालमा स्थापित राजकीय संस्कृत माध्यमिक विद्यालय (संस्कृत पाठशाला) नेपालकै प्रथम र ३०५ वर्ष पुराना विद्यालय हो। जहाँ बालागुरु षडानन्द पनि पढेका थिए। त्यसैले यो विद्यालय, मठ र मजारलाई प्राचीन विश्व सम्पदामा सूचीकृत गराउनुपर्ने उनले बताए।"
अभिभावक पढाउँदै जलजला,"बेनी : म्याग्दीको सदरमुकाम बेनी बजारसँगै रहेको पर्वतको जलजला गाउँपालिकाले शैक्षिक गुणस्तर बढाउन अभिभावक शिक्षा कार्यक्रम सञ्चालन गरेको छ । घरमा विद्यार्थीलाई पढ्नका लागि अनुकुल वातावरण बनाउने, छोराछोरीको शिक्षाप्रति अभिभावकको चासो र विद्यालयमा उपस्थिति बढाउने, अभिभावक र शिक्षक शिक्षिका तथा सरोकारवालाहरुको दुरी घटाउन कार्यक्रम सञ्चालन गरेको हो । जलजला गाउँपालिकामा रहेको ४७ वटै सामुदायिक विद्यालयका अभिभावकहरुलाई सम्बन्धित विद्यालयमा भेला गरेर शैक्षिक सुधारका लागि उनीहरुको भूमिका सम्बन्धी अभिमुखीकरण गरिएको अध्यक्ष राजुप्रसाद आचार्यले बताए । सूचना र प्रविधिको बढ्दो प्रयोग, शिक्षा क्षेत्रमा भइरहेका परिवर्तन, बालबालिकाप्रति गर्नुपर्ने व्यवहार, बालबालिका र विद्यालयप्रति अभिभावकलाई जिम्मेवार बनाउने अभियानको उद्देश्य हो, उनले भने, पहिलो चरणमा साउन १५ देखि १८ गतेसम्म सञ्चालन भएको कार्यक्रम, दोस्रो र तेस्रो चरणमा चलाउँछौ । अभियानको नेतृत्व गरेर गाउँपालिका अध्यक्ष आचार्य, उपाध्यक्ष दिपक आचार्य, कार्यपालिकाको शिक्षा संयोजक एकिन्द्र खत्रीको नेतृत्वमा तीन वटा समूह बनाएर सम्बन्धित वडाका जनप्रतिनिधि सहित विद्यालयमा पुगेका छन् । परामर्शदाता कम्पनी सिटिएफ नेपालका कार्यकारी निर्देशक बद्री दाहाल र निर्देशक अशोक सुवेदीले शैक्षिक सुधारका लागि अभिभावकको दायित्व र भूमिकाका विषयमा सहजीकरण गरेका छन् । आमाबाबुको शिक्षाले उनीहरूलाई शारीरिक, संज्ञानात्मक, सामाजिक र भावनात्मक पक्षसहित बाल विकासको बारेमा ज्ञान प्रदान गर्छ, शिक्षा अधिकृत त्रिबिक्रम आचार्यले भने, व्यावहारिक अभिभावकीय सीप र रणनीति प्रदान गरेर प्रभावकारी अभिभावकत्वले बच्चाको व्यवहार, अनुशासन र समग्र मानसिक स्वास्थ्यमा सकारात्मक प्रभाव पार्ने अपेक्षा गरेका छौं । अभिभावक शिक्षाले बालबालिकाहरूलाई उनीहरूको पूर्ण क्षमतामा पुग्न मद्दत गर्ने, समग्र रूपमा परिवार र समाजको कल्याणमा योगदान पुर्याउने, अभिभावकत्वका जटिलतालाई न्यूनीकरण गर्ने, बच्चाको वृद्धि र विकासको लागि पोषण र सहयोगी वातावरण सिर्जना गर्ने अपेक्षा गरिएको छ । जलजला गाउँपालिकाले सामुदायिक विद्यालयको शैक्षिक गुणस्तर सुधार गर्न उपलब्धी मापन परीक्षा सञ्चालन, शिक्षकहरुलाई सूचना प्रविधि सम्बन्धी तालिम र उपकरण सहयोग गरेको छ ।"
"सुन प्रकरणमा मेरो संलग्नता छैन, नाम र फोन नम्बर मेरो होइन : कृष्णबहादुर महरा","काठमाडौं : नेकपा माओवादी केन्द्रका उपाध्यक्ष कृष्णबहादुर महराले विमानस्थलको भन्सारको गोदामबाट हराएको सुन प्रकरणमा आफ्नो कुनै पनि संलग्नता नरहेको बताएका छन्। बिहीबार बिहान सामाजिक सञ्जालमार्फत उनले आवश्यक परे निष्पक्ष छानबिनमा सहयोग गर्ने प्रतिबद्धता व्यक्त गरेका छन्। त्रिभुवन अन्तर्राष्ट्रिय विमानस्थलको भन्सार गोदामबाट इलेक्ट्रिक सिगरेट (भेप) भित्र लुकाएर ल्याएको करिब ९ किलो सुन हराएपछि उक्त प्रकरणमा चिनियाँ व्यापारीसँग माओवादी केन्द्रका उपाध्यक्ष तथा पूर्वसभामुख महरा र उनका छोरा राहुल महराकोसमेत कनेक्सन देखिएको भन्दै विपक्षी दल एमाले र राप्रपाले संसदमा समेत छानबिनको माग गरेको थियो । भेपमार्फत सुन तस्करी प्रकरणमा संलग्न चिनियाँ व्यापारी समेत रहेका तस्करसँग महरा बाबुछोराले पटकपटक टेलिफोन सम्पर्क गरेको केन्द्रीय अनुसन्धान ब्युरो (सिआइबी)को अनुसन्धान प्रतिवेदनमा उल्लेख छ। तर हालसम्म प्रहरीले महरा बाबुछोरालाई पक्राउ गरेर अनुसन्धान गरेको छैन। उक्त प्रतिवेदनको आधारमा समाचार प्रकाशित भएपनि महराले उक्त प्रकरणमा रहेको नाम र उल्लेख गरिएको फोन नम्बर आफ्नो नभएको दाबी गरेका हुन्। बिहीबार बिहान सामाजिक सञ्जालमा महराले लेखेका छन्, केहि दिन यता संचारमाध्यमबाट सुन प्रकरणमा मेरो नाम जोडिएर आइरहेको विषय यस अघि नै प्रष्ट पारिसकेको जानकारी गराउन चाहन्छु। फेरि पनि थप स्पष्ट गर्न चाहान्छु कि यस कार्यमा आफ्नो कुनै पनि संलग्नता नरहेको स्पष्ट पार्न चाहान्छु । जहाँसम्म मैले फोन गरेको भनी मेरो नाम र उल्लेख गरिएको फोन नम्बर मेरो नभएको र मैले प्रयोग नगरेको पनि थप प्रष्ट पार्न चाहान्छु साथै आवश्यक परे निष्पक्ष छानबिनमा मा सहयोग गर्ने प्रतिबद्धता जनाउँछु । अनावश्यक भ्रम मा नपर्न सबैमा हार्दिक आग्रह गर्दछु। यस अगाडि उनले तथ्यहीन मात्र नभएर राजनैतिक पूर्वाग्रहीमा आधारमा समाचार प्रकाशन भएको उल्लेख गरेका थिए। महराले भनेका थिए,जहाँसम्म छोरा राहुलले भन्सार कर्मचारीलाई सम्पर्क गरेको भनिएको छ; उनी चिनियाँ नागरिक वाङले चिनिया कामदारको लागि मगाएको केही सामान भन्सारमा अड्किएको र बुझिदिन आग्रह गर्दा भन्सार कर्मचारीलाई सम्पर्क गर्दा नियम अनुसार हुने जानकारी पाएको र उनलाई त्यही जानकारी गराएको हो । तर अरू कुनै विषय जानकारीमा नभएको तथ्य हो । साथै ती व्यक्तिसँग कुनै कार्यमा कुनै सहभागिता र सहयोग नगरेको पनि प्रस्ट पार्न चाहन्छौँ । भन्सारकै गोदाममा इलेक्ट्रिक सिगरेट (भेप) साटफेर गरेर सुन तस्करी गरेको प्रकरणमा महरालाई पक्राउ नगरेको र १०० किलो सुन प्रकरणमा पनि माओवादी नेतृत्व संलग्न भन्दै प्रमुख प्रतिपक्ष दल एमालेले छानबिनको माग गर्दै निरन्तर संसद अवरुद्ध गरेको छ। एमाले र राप्रपाले तस्करी भएको सुन प्रकरणको अनुसन्धान गर्न उच्चस्तरीय छानवीन समिति गठन गर्नुपर्ने र गृहमन्त्रीले जवाफ दिनुपर्ने बताउँदै आएको छ। गृहमन्त्री नारायणकाजी श्रेष्ठले संसदमा हालसम्म जवाफसमेत दिएका छैनन्। विपक्षीको अडानपश्चात सत्ता पक्षले सभामुखलाई संसद बैठक सार्न आग्रह गर्दै आएको छ। माओवादीसहित सत्तापक्षका सांसदहरु छानबिन समितिको विषयलाई लिएर दुई धारमा उभिएका छन्। यो पनि पढ्नुहोस सरकार भ्रष्टाचारविरोधी अभियानबाट पछि हट्दैन : महरा सुन तस्करीमा संलग्नता छैन, राजनीतिक पूर्वाग्रह साँध्न खोजियो : महरा १०० किलो सुन प्रकरण : ठमेलको होटल भियानाबाट बेल्जियम नागरिक दावा छिरिङ पक्राउ सुन तस्करीबारे अनुसन्धान गर्न उच्चस्तरीय समिति गठन गर्न एमालेको माग सुन प्रकरणमा दावा छिरिङको कनेक्सन सुन प्रकरणमा सरकारले चालेको सुशासनको मुद्दालाई मसँग जोडेर विषयान्तर गर्न खोजियो : वर्षमान पुन सुन तस्करीको छानबिन गर्न विज्ञसहितको समिति बनाऔं : उपमहासचिव पुन सुन तस्करीमा माओवादीको संलग्नता देखिएपछि गृहमन्त्रीले टार र कोट को कुरा गरे : ओली सुन तस्करी प्रकरणको उच्चस्तरीय छानबिन समिति गठन गर्नुपर्छ : लिङ्देन सुन तस्करी प्रकरण : आयोग गठनबारे सत्ता पक्ष र प्रतिपक्ष आआफ्नै अडानमा सुन तस्करीको विषयमा अनुसन्धान गर्न यो सरकार तयार छैन : एमाले सुन तस्करीबारे अनुसन्धान गर्न उच्चस्तरीय छानबिन समिति बनाउनुपर्छ : प्रदीप पौडेल देउवालाई ओलीको प्रश्न क्विन्टलका क्विन्टल सुन तस्करी भएको सुन्नुभएको छ कि छैन?"
प्रतिबन्धित भारतीय रूपैयाँसहित दुई जना पक्राउ,"पर्सा : वीरगंज महानगरपालिका१६ माई धिया पोखरीबाट प्रतिबन्धित भारतीय रूपैयाँसहित दुई जनालाई प्रहरीले पक्राउ गरेको छ। प्रतिबन्धित भारतीय रूपैयाँ ५ सय दरका नोट २ सय ८० थान र नेपाली रूपैयाँ १ लाख ३३ हजार ५ सय रूपैयाँसहित तनहुँ आवुखैरनी गाउँपालिका६ बस्ने ४० वर्षीय सुरेश दासलाई बुधबार साँझ प्रहरीले पक्राउ गरेको छ । ईलाका प्रहरी कार्यालय नगवाबाट खटिएको प्रहरीले उनलाई नगदसहित पक्राउ गरेको हो । यसैगरी पर्सा, वीरगंज महानगरपालिका१६ रजतजयन्ती चोकबाट प्रतिबन्धित भारतीय रूपैयाँ ५ सय दरको नोट १ सय ५० थानसहित भारत बेतिया ग्राम पञ्चायत जय नतिया९ बस्ने २७ वर्षीय पप्पु प्रसादलाई बुधबार राति प्रहरीले पक्राउ गरेको छ । प्रहरी चौकी ईनरुवाबाट खटिएको प्रहरीले भारतबाट नेपालतर्फ पैदल आउँदै गरेका उनलाई उक्त भारतीय रूपैयाँसहित पक्राउ गरेको हो । दुवै घटनाका सम्बन्धमा प्रहरीले थप अनुसन्धान गरिरहेको छ ।"
मुस्ताङमा यार्साबाट १४ लाख ३४ हजार राजश्व संकलन,"यो वर्ष मुस्ताङका ४ वटा लेंकका (सीएएमसी)ले यार्सा संकलकबाट लेंकमा जानलाई प्रवेश अनुमती वापतको शुल्क वापत १३ लाख ३० हजार संकलन गरेका छन्। जोमसोम : मुस्ताङमा यार्साबाट १४ लाख ४ हजार राजश्व संकलन भएको छ। राष्ट्रिय प्रकृति संरक्षण कोष, अन्नपूर्ण संरक्षण आयोजना, ईलाका संरक्षण कार्यालय जोमसोम मातहतका ४ वटा संरक्षण व्यवस्थापन समिति (सीएएमसी) ले आर्थिक वर्ष २०७९०८० मा यार्सा संकलन अनुमतीपत्र वापत १३ लाख ३० हजार र एक्याप छोडपूर्जीबाट १ लाख ४ हजार राजश्व संकलन भएको हो। मुस्ताङका ३ स्थानीय तहका ९ वटा लेंकका (सीएएमसी) मध्ये ४ वटा (सीएमसीा)ले मात्र यसवर्ष यार्सा संकलन अनुमती पत्र दिएका थिए। जिल्लाको थासाङ गाउँपालिका वडा १ ,२ र जिल्लाको घरपझोङ४ जोमसोम र वारागुङ मुक्तिक्षेत्र१ मुक्तिनाथले यार्सा संकलन अनुमती पत्र वापत आन्तरिक राजश्व संकलन गरेको एक्याप जोमसोमले जनाएको छ। तर,जिल्लाको कुञ्जो,लेते,मार्फा,कागबेनी र झोङ गाउँको (सीएएमसी)हरुले यार्सा संकलन अनुमती दिएनन्। यो वर्ष मुस्ताङका ४ वटा लेंकका (सीएएमसी)ले यार्सा संकलकबाट लेंकमा जानलाई प्रवेश अनुमती वापतको शुल्क वापत १३ लाख ३० हजार संकलन गरेका छन्। जसमध्ये वारागुङ मुक्तिक्षेत्र१ मुक्तिनाथ (सीएएमसी)ले सबैभन्दा धेरै ७ लाख ८० हजार आन्तरिक राजश्व संकलन गरेको छ। घरपझोङको जोमसोम (सीएएमसी)ले ३ लाख १० हजार,थासाङ२ को कोवाङ (सीएएमसी)ले १ लाख ७० हजार र थासाङ१ टुकुचे (सीएमसी)ले सबैभन्दा कम ३० हजार यार्सा अनुमती पत्र वापत आन्तरिक राजश्व संकलन गरेको एक्याप जोमसोमकी वन रेञ्जर धनु गुरुङले जानकारी दिइन्। यसैगरी मुस्ताङमा यसवर्ष साँढे ३ केजी यार्सा जिल्ला बाहिर निर्यात भएको जनाइएको छ। मुस्ताङका लेंकमा संकलन गरिएको यार्सा गोर्खाबाट आएका दुई जना व्यापारीले खरिद गरी छोडपूर्जी लैजाँदा १ लाख ४ हजार राजश्व संकलन भएको हो। उक्त राजश्व स्थानीय स्तरमा नभइ सरकारी राजश्व कोषमा दाखिला भएको वन रेञ्जर गुरुङले उल्लेख गरिन्। उनका अनुसार गोर्खाका व्यापारी मध्ये एक जनाले २ केजी ३५५ ग्राम र अर्का व्यापारीले १ केजी २२ ग्राम यार्साको छोडपूर्जी राजश्व एक्यापमा बुझाएका थिए। यार्सा तथा अन्य हिमाली जटिबुटी जिल्ला बाहिर निर्यात गर्दा खरिदकर्ताले स्थानीय तहको वडा कार्यालय, प्रहरी,सीएएमसी र एक्याप कार्यालयको सहमतीमा छोड पूर्जी लिनु पर्ने हुन्छ। यसरी निर्यात गर्दा वडा कार्यालय पनि खरिदकर्ताबाट बेग्लै राजश्व संकलन गर्छन्। यार्सा तथा वन्य जटिबुटीको कारोबार गर्दा निर्यात गर्ने व्यक्तिले संकलन गरेको जटिबुटीको संयुक्त मुचुल्का उठाएर निर्यातका लागि छोडपूर्जी लिनुपर्ने प्रावधान रहेको एक्याप जोमसोमको भनाइ छ। तर, मुस्ताङका एक्याप मातहतका (सीएएमसी)ले यार्सा तथा अन्य जटिबुटीबाट उठाएको रकम उनीहरुले नै राख्न पाउँछन्। (सीएएमसी)ले संकलन गरेको रकम सामाजिक कार्य तथा आन्तरिक प्रयोजनमा खर्च गर्ने गरेका छन्। मुस्ताङमा बर्सेनि बैशाख महिनादेखि असार महिनासम्म यार्सा संकलन हुन्छ। यहाँ संकलन गरिएको यार्सा आन्तरिक फुटकर रुपमा बिक्री हुने गरेकाले निर्यातबाट खासै ठूलो मात्रामा राजश्व उठ्दैन। यार्सा संकलन गर्न रोल्पा,दाङ,धादिङ,गोर्खा,बाग्लुङ र म्याग्दी मानिस मुस्ताङ आउने गर्छन् भने मुस्ताङका आशिंक स्थानीय पनि यार्सा संकलनमा जुट्छन्।"
एकद्वार संकट व्यवस्थापन केन्द्रमा आउने हिंसा पीडितको संख्यामा वृद्धि,"बागलुङ : बागलुङमा रहेको लैङ्गिक हिंसा सम्बन्धी एकद्वार संकट व्यवस्थापन केन्द्रमा पीडितहरुलाई दिइने निःशुल्क सेवा लिनेको संख्यामा वृद्धि भएको छ। पछिल्लो १२ वर्षको अवधिमा साविकको धौलागिरीका तीन जिल्लाका एक हजार २८ जनाले एकद्वार संकट व्यवस्थापन केन्द्रबाट सेवा लिएका छन्। यो अवधिमा १ सय २१ जना पुरुष हिंसाको शिकार भएका छन्। बाँकी सबै महिला रहेका केन्द्र प्रमुख (फोकल पर्सन) देवी भट्टराईले जानकारी दिइन्। धौलागिरि अस्पतालमा रहेको अस्पतालमा आधारित लैंगिक हिंसा सम्बन्धी एकद्वार संकट व्यवस्थापन केन्द्रले बागलुङ, पर्वत र म्याग्दीका हिंसा पीडितहरुका लागि सेवा उपलब्ध गराएको हो। घरेलु हिंसा, यौन हिंसा र मानसिक समस्या भएकाहरुलाई केन्द्रमा राखेर उपचार गराउने गरिन्छ। केन्द्रमा गतआर्थिक वर्ष २०७९०८० मा १ सय २२ जना पीडितहरुले सेवा लिएका प्रमुख भट्टराईले बताइन्। उनले पछिल्लो चार आर्थिक वर्षमा हिंसा पीडितहरुको संख्या बढिरहेको बताइन्। फोकल पर्सन भट्टराईका अनुसार गतआर्थिक वर्षमा ९ जना पीडित पुरुषहरुले सेवा लिएकोमा यसवर्ष वृद्धि भइ २० पुरुषले सेवा लिएका छन्। केन्द्रमा आउने पीडितलाई मनोसामाजिक विमर्श मार्फत शारिरीक र मानसिक उपचार गरिन्छ। एक सातासम्म राखेर गरिने उपचारपछि परिवारका सदस्यलाई समेत सामाजिक विमर्श गराएपछि पुनस्थापना गर्ने गरिएको भट्टराईले जानकारी दिइन्। उनले यसरी सेवा लिनेमा गत आवमा बागलुङ नगरपालिकाका ५३ जना, जैमिनी नगरपालिकाका १२ जना, काठेखोला गाउँपालिकाका १३ जना, गलकोट नगरपालिकाका ९ जना, ढोरपाटन नगररपालिकाका ४ जना, बडिगाड गाउँपालिकाका २ जना, तमानखोला गाउँपालिकाका १ जना, निसीखोला गाउँपालिकाका ४ जना, बुर्तिबाङका ४ जना, पर्वतका १४ जना, म्याग्दीका ३ जना र अन्य २ जनाले सेवा लिएको बताइन्। केन्द्रबाट सेवा लिनेमा १९ वर्षदेखि ५९ वर्षसम्मका महिला र पुरषहरु बढी रहेका छन्। गतआवमा १९५९ वर्ष उमेर समुहका ७६ जना, १५१८ वर्षसम्मका २३ जना, १४ वर्षसम्मका १६ जना, ५०६० वर्षसम्मका ५ जना र ६० वर्ष माथिका २ जनाले परामर्श लिएका छन्। बागलुङको डाटाका अनुसार दलित जातजातीमा धेरै हिंसा हुने देखिएको छ। तथ्यांक अनुसार दलित ६४ जना, ब्राह्मणक्षत्री ३६ जना, जनजाति २० जना र मधेसी २ जना हिंसा पीडित रहेका छन्। केन्द्रमा सबैभन्दा धेरै मानसिक यातनाका पीडितहरुले सेवा लिएको प्रमुख भट्टराईले बताइन्। उनले केन्द्रबाट मानसिक यातनाका ४० जना, घरेलु हिंसाका ३२ जना, जबरजस्ती करणीका २८ जना, करणी उद्योग १२ जना र शारीरिक हिंसाका १० जना विरामीले सेवा लिएको बताइन्। प्रमुख भट्टराईले पीडितहरु प्रहरी, स्वास्थ्य संस्था, अल्पकालीनबाट र आफैं पनि केन्द्रमा परामर्श र उपचारको लागि आउने गरेको बताइन्। उनले गतआवमा सबैभन्दा बढी स्वास्थ्य संस्थाबाट सम्प्रेषण आएका ६५ जना, प्रहरीबाट सम्प्रेषण भइ आएका ४८ जना, आफैं आएका ६ जना र अल्पकालीनबाट ३ जना आएका बताइन्। उनले केन्द्रमा आएका पीडितहरुलाई उपचार र परामर्श दिने गरेको बताइन्। यहाँ आउँदा धेरै जसो पीडितहरु सुरुमा खुल्नु हुँदैन, भट्टराईले भनिन्,हामीहरुको परामर्श र उपचारपछि विस्तारै खुल्दै जाँदा के कारण रहेको पत्ता लाग्ने गरेको छ। बागलुङमा लैङ्गिक हिंसाको संख्या पहिलेदेखि नै बढिरहेको र अहिले उपचार गराउनेहरुको संख्यामा वृद्धि भएको नभइ खुल्नेहरुको संख्या बढ्दै गएको प्रमुख भट्टराइले बताइन्। उनले जिल्लाका सबै पालिकाका उपप्रमुख र उपाध्यक्षहरुलाई एकद्वार संकट व्यवस्थापन केन्द्रको कामको बारेमा जानकारी गराइएको र हिंसा पीडितहरुलाई उपचार र परामर्शको लागि पठाउन सक्ने बताइन्। उनले अझै जनचेतनाको अभावले धेरै जसो पीडितहरु नखुल्ने गरेको बताइन्। प्रमुख भट्टराईले हिंसा पीडित पुरुषहरु श्रीमतीबाट कुटपिट भएका र झैझगडा हुँदा पोइजन खाने रहेको उल्लेख गरिन्। हिंसाबाट पीडितहरुका लागि स्वास्थ्योपचारदेखि न्यायिक उपचारसम्म केन्द्रले सुविधा उपलव्ध गराउँदै आएको छ। हामी सबै सेवा दिन्छौं, मनोपरामर्श, उपचारदेखि न्यायिक उपचारसम्म तर हिंसा पीडितहरु अझै पनि लुकेर बस्नुभएको छ, भट्टराईने भनिन्,पहिलेको तुलनामा अहिले केही संख्या बढेको छ। केन्द्रले हिंसा पीडितहरुलाई २४ सै घण्टा सेवा प्रवाह गर्दै आएको छ। अस्पतालका मेडिकल सुपरिटेण्डण्ट डाक्टर रवि रंजन प्रधानले अस्पतालमा लैङ्गिक हिंसा सम्बन्धि एकद्वारा संकट व्यवस्थापन केन्द्र रहेको भन्ने प्रचारप्रसार र कुनै पनि हिंसा लुकाएर बस्न नहुने भन्ने जनचेतनाले पीडितहरुको संख्यामा वृद्धि आएको बताए। केन्द्रले लैङ्गिक हिंसामा परेका पीडितहरुलाई मनोपरामर्श दिनुका साथै निःशुल्क उपचार गर्ने गरेको छ। उनीहरुलाई उपचार गराउन आउँदा यातायात खर्च र जिल्लामा उपचार सम्भव नभएमा रिफर गर्ने गरिएको केन्द्रले जानकारी दियो।"
इलोक्ट्रोनिक भेकलतिर जानेगरी कानुन निर्माणको तयारीमा छौं : मन्त्री ज्वाला,"काठमाडौं : भौतिक पूर्वाधार तथा यातायातमन्त्री प्रकाश ज्वालाले समयअनुसार पेट्रोलिम पदार्थबाट चल्ने ट्याक्सीभन्दा इलोक्ट्रोनिक ट्क्याक्सीतर्फको यात्रा थाल्न व्यवसायी र चालकहरूलाई आग्रह गरेका छन्। मन्त्री ज्वालालाई भेट्न सिंहदरवार पुगेका ट्याक्सी व्यवसायीलाई सरकार इलोक्ट्रोनिक भेकल (इभी) मा जानेगरी कानुन निर्माणको तयारीमा रहेकोले समयअनुसार चल्ने तयारी गर्न आग्रह गरेका हुन्। इलोक्ट्रोनिक भेकलतिर जानेगरी कानुन निर्माणको तयारीमा छौं,तपाईंहरूले पनि त्यही प्रकारको यात्रा थाल्न म आग्रह गर्दछु,'मन्त्री ज्वालाले भने। ट्याक्सी व्यवसायीले इम्वोष्ट नम्बर देवनागिरीमा हुनुपर्ने, एसईई सकेका सबै विद्यार्थीलाई लाइसेन्स दिनेगरी तालिमको व्यवस्था गर्नुपर्ने,लामो दुरीमा बिरामी लिंदा अस्थायी रोड परमिट दिनुपर्ने जस्ता मागहरू राखेका थिए । काठमाडौं उपत्यकामा मात्र १२ हजार ३ सय ट्याक्सीहरू सञ्चालनमा छन् । इन्धनबाट चल्ने यी ट्याक्सीको संख्या घटाउने र विद्युतीय ट्याक्सीको संख्या बढाउँदै जानेमा व्यवसायीहरू पनि सकारात्मक रहेका छन् । मन्त्री ज्वालाले ट्याक्सी व्यवसायीको पहिचान खुल्नेगरी ड्रेसको व्यवस्था गर्न र अनलाइन सेवामा पनि जान आग्रह गरे।"
सिन्धुपाल्चोकमा राष्ट्रिय परिचयपत्र वितरण सुरू,"प्रमुख जिल्ला अधिकारी रमेश न्यौपानेले समाजसेवी कृष्णबहादुर ठकुरी र कार्यालयका कर्मचारीलाई विश्वास बोम्जनलाई राष्ट्रिय परिचयपत्र हस्तान्तरण गरी वितरण कार्यको शुभारम्भ गरेका हुन्। सिन्धुपाल्चोक : जिल्ला प्रशासन कार्यालय सिन्धुपाल्चोकले राष्ट्रिय परिचयपत्र वितरण सुरु गरेको छ। २०७७ साउन २१ देखि राष्ट्रिय परिचय पत्रको फारम भर्न थालिएकोमा तीन वर्षपछि परिचयपत्र वितरण थालिएको हो। प्रमुख जिल्ला अधिकारी रमेश न्यौपानेले समाजसेवी कृष्णबहादुर ठकुरी र कार्यालयका कर्मचारीलाई विश्वास बोम्जनलाई राष्ट्रिय परिचयपत्र हस्तान्तरण गरी वितरण कार्यको शुभारम्भ गरेका हुन्। मेसिन र कम्प्युटरबाट राष्ट्रिय परिचयपत्रको सम्पूर्ण विवरण प्रमाणित गरेपछिमात्र प्रमुख जिल्ला अधिकारी न्यौपानेले परिचयपत्र प्रदान हस्तान्तरण गरेका थिए। सिन्धुपाल्चोकबाट हालसम्म १ लाख ९४ हजार ७ सय ४९ जनाले राष्ट्रिय परिचयपत्रका लागि आवेदन दिएका छन्। ती मध्ये पहिलो चरणमा आर्थिक वर्ष ०७७०७८ मा विवरण दर्ता गराउने १ हजार ३ सय ६९ जनाको परिचयपत्र बनेर आएको जिल्ला प्रशासन कार्यालयका कम्युटर दर्ता अपरेटर सूर्यप्रकाश श्रेष्ठले जानकारी दिए। कार्यालयबाट परिचय पत्रका लागि आवेदन दिएका र परिचय पत्र तयार भइसकेका सेवाग्राहीको मोबाइलमा सन्देश पठाएर जानकारी दिने व्यवस्था मिलाइएको छ। यसका आधारमा सेवाग्राहीहरूले कार्यालयमा गएर परिचयपत्र लिन सक्नेछन्। परिचयपत्र लिनका लागि सबन्धित ब्यक्ति स्वयं विवरण संकलनका बेला कार्यालयबाट दिईएको विवरण प्रतिलिपि लिएर उपस्थित हुनुपर्ने प्रजिअ न्यौपानेले बताए। राष्ट्रिय परिचयपत्रमा एउटा चिप्स राखिएको छ, जसमा व्यक्तिको नागरिकता र अन्य जैविक विवरण समावेश हुन्छ। जैविक विवरण अन्तर्गत व्यक्तिको फोटो, १० औंलाको छाप, हस्ताक्षर हुन्छ। कार्डमा १० वटा नम्बर (डिजिट) हुन्छ, र सोही आधारमा व्यक्तिको पहिचान गरिन्छ। राष्ट्रिय परिचयपत्रमा एउटा चिप्स राखिएको छ, जसमा व्यक्तिको नागरिकता र अन्य जैविक विवरण समावेश हुन्छ। जैविक विवरण अन्तर्गत व्यक्तिको फोटो, १० औंलाको छाप, हस्ताक्षर हुन्छ। कार्डमा १० वटा नम्बर (डिजिट) हुन्छ, र सोही आधारमा व्यक्तिको पहिचान गरिन्छ। राष्ट्रिय परिचयपत्र वितरण शुरु गरे पनि नागरिकले यसको तत्काल उपयोग गर्न भने नपाउने भएका छन्। परिचयपत्रमा अहिले व्यक्तिको नागरिकता र जैविक विवरण मात्र समावेश गरिएकाले आर्थिक कारोबार गर्ने लगायतका अन्य सुविधा थप्न सरकारले कानून बनाउनुपर्ने भएकाले तत्काल उपयोग गर्न नसकिने राष्ट्रिय परिचयपत्र तथा पञ्जिकरण विभागले जनाएको छ।"
दैलेखमा माओवादीको नाममा चन्दा उठाउने पक्राउ,"दैलेख : दैलेखमा माओवादीको नाममा चन्दा उठाउन खोजेको आरोपमा दुई युवा पक्राउ गरेका छन् । जिल्लाको दुल्लु नगरपालिका १३ बस्ने १९ वर्षीय समिर शाही र २८ वर्षीय चन्द्रबहादुर शाही पक्राउ परेका हुन् । उनीहरुले नेपाल कम्यूनिष्ट पार्टी (माओवादी) लाई आर्थिक सहयोग गरिदिन भन्दै दुल्लु नगरपालिकाका मेयर भरत रिजाललाई रसिद र पत्र बुझाएको दैलेखका निमित्त प्रहरी प्रमुख प्रहरी निरीक्षक पुरुषोत्तम कार्कीले बताए । पक्राउ परेकाले नेपाल कम्यूनिष्ट पार्टी (माओवादी) लाई ५० हजार रुपैयाँ आर्थिक सहयोग गरिदिनु भन्ने रसिद र पत्र दुल्लु नगरपालिकाको कार्यालयमा बुझाएको गोप्य सूचनाका आधारमा खोजी कार्य थालेको प्रहरी निरीक्षक कार्कीको भनाइ छ । इलाका प्रहरी कार्यालय दुल्लुका प्रहरी निरीक्षक कृष्ण डाँगीको नेतृत्वमा खटिएको प्रहरी टोलीले दुवैलाई नियन्त्रणमा लिएको हो । उनीहरुको साथबाट नेपाल कम्युनिष्ट पार्टी (माओवादी) को पाँच थान पम्पेलेट, पार्टीको एक थान सहयोग ठेली, एक थान स्टमप्याट, एक थान पार्टीको छाँप, डायरी र कपी बरामद गरिएको प्रहरी निरीक्षक कार्कीले जानकारी दिए । उनीहरुलाई जिल्ला सरकारी वकिल कार्यालयमार्फत दैलेख जिल्ला अदालतमा चन्दा ऐन २०३० सम्बन्धी मुद्दा दर्ता भई पाँच दिनको म्याद थप गरि हिरासतमा राखेर थप अनुसन्धान थालिएको छ ।"
अश्लिल भिडियो अनलाइनमा हाले पछि,"इन्टरपोलबाट रेड नोटिस जारी भएपछि मलेसियाले विकलाई नेपाल फर्काएको थियो। काठमाडौं : अर्मन२ म्याग्दी घर भै हाल मलेसिया बस्दै आएका प्रकाश जैसी विक त्रिभुवन विमानस्थलमा ओर्लनासाथ प्रहरी नियन्त्रणमा परे। उनीविरुद्ध इन्टरपोलबाट रेड नोटिस जारी भएको थियो। नेपाल प्रहरीको इन्टरपोल शाखाको अनुरोधमा इन्टरपोल महासचिवालयबाट फेब्रुअरी २२ मै रेड नोटिस जारी भएको थियो। फरार आरोपी प्रकाशलाई मलेसियन प्रहरीले नेपाल डिर्पाट गरेको हो। प्रहरीले उनलाई विमानस्थलबाटै पक्राउ गरेको हो। रोजगारीको सिलसिलामा मलेसिया पुगेका विकले म्यादी घर भै हाल जापान बस्दै आएकी युवतीलाई साइबर अपराध गरेका थिए। नेपाल हुँदा नै चिनजानमा रहेका उनीहरूबीच भर्चुअल प्रेम सम्बन्ध रहेको थियो। नेपाल प्रहरीको साइबर ब्युरोका इन्सपेक्टर राजकुमार खड्कीका अनुसार प्रकाशले युवतीको नग्न भिडियोलाई अन्तर्राष्ट्रिय पोर्न साइटमा अपलोड गरी अपराध गरेको आरोप छ। जापान बस्दै आएकी युवती र प्रकाशबीच सामाजिक सञ्जालमा नै प्रेम बसेको थियो। कुराकानीको क्रममा प्रकाशले युवतीलाई भिडियो कलमा नै नग्न हुन बाध्य पार्थे। सम्बन्ध टुट्ने डरले युवती प्रकाशको अघि नग्न हुने गर्थिन्। यही मौकामा प्रकाशले उक्त भिडियो रेर्कड गरेर राख्ने गर्थे। अति नै टर्चर र हैरानी दिन थालेपछि युवतीले सामाजिक सञ्जाल डिएक्टीभ गरिन्। तर, युवकसँग सम्पर्कविहीन हुन खोजेकी युवतीलाई पुरानो भिडियो देखाउँदै टर्चर गरिरहन्थे। युवतीको नग्न भिडियो उनका आफन्त तथा साथीभाइ र काकालाई समेत पठाएका थिए। यति गर्दासमेत प्रकाशको रिस मरेन। उनले अन्तर्राष्ट्रियस्तरको पोर्नसाइडमा समेत अश्लील बाक्य लेख्दै युवतीको भिडियो पोस्ट गरिदिएका थिए। प्रकाशको हर्कतले आजित भएकी युवतीले साइबर ब्युरोमा उजुरी दिएकी थिइन्। उजुरीलाई अगाडि बढाउँदै व्युरोले इन्टरपोलको सहयोगमा युवकलाई नेपाल ल्याउन सफल भएको हो।"
मुस्ताङमा यार्साबाट १४ लाख ३४ हजार राजश्व संकलन,"यो वर्ष मुस्ताङका ४ वटा लेंकका (सीएएमसी)ले यार्सा संकलकबाट लेंकमा जानलाई प्रवेश अनुमती वापतको शुल्क वापत १३ लाख ३० हजार संकलन गरेका छन्। जोमसोम : मुस्ताङमा यार्साबाट १४ लाख ४ हजार राजश्व संकलन भएको छ। राष्ट्रिय प्रकृति संरक्षण कोष, अन्नपूर्ण संरक्षण आयोजना, ईलाका संरक्षण कार्यालय जोमसोम मातहतका ४ वटा संरक्षण व्यवस्थापन समिति (सीएएमसी) ले आर्थिक वर्ष २०७९०८० मा यार्सा संकलन अनुमतीपत्र वापत १३ लाख ३० हजार र एक्याप छोडपूर्जीबाट १ लाख ४ हजार राजश्व संकलन भएको हो। मुस्ताङका ३ स्थानीय तहका ९ वटा लेंकका (सीएएमसी) मध्ये ४ वटा (सीएमसीा)ले मात्र यसवर्ष यार्सा संकलन अनुमती पत्र दिएका थिए। जिल्लाको थासाङ गाउँपालिका वडा १ ,२ र जिल्लाको घरपझोङ४ जोमसोम र वारागुङ मुक्तिक्षेत्र१ मुक्तिनाथले यार्सा संकलन अनुमती पत्र वापत आन्तरिक राजश्व संकलन गरेको एक्याप जोमसोमले जनाएको छ। तर,जिल्लाको कुञ्जो,लेते,मार्फा,कागबेनी र झोङ गाउँको (सीएएमसी)हरुले यार्सा संकलन अनुमती दिएनन्। यो वर्ष मुस्ताङका ४ वटा लेंकका (सीएएमसी)ले यार्सा संकलकबाट लेंकमा जानलाई प्रवेश अनुमती वापतको शुल्क वापत १३ लाख ३० हजार संकलन गरेका छन्। जसमध्ये वारागुङ मुक्तिक्षेत्र१ मुक्तिनाथ (सीएएमसी)ले सबैभन्दा धेरै ७ लाख ८० हजार आन्तरिक राजश्व संकलन गरेको छ। घरपझोङको जोमसोम (सीएएमसी)ले ३ लाख १० हजार,थासाङ२ को कोवाङ (सीएएमसी)ले १ लाख ७० हजार र थासाङ१ टुकुचे (सीएमसी)ले सबैभन्दा कम ३० हजार यार्सा अनुमती पत्र वापत आन्तरिक राजश्व संकलन गरेको एक्याप जोमसोमकी वन रेञ्जर धनु गुरुङले जानकारी दिइन्। यसैगरी मुस्ताङमा यसवर्ष साँढे ३ केजी यार्सा जिल्ला बाहिर निर्यात भएको जनाइएको छ। मुस्ताङका लेंकमा संकलन गरिएको यार्सा गोर्खाबाट आएका दुई जना व्यापारीले खरिद गरी छोडपूर्जी लैजाँदा १ लाख ४ हजार राजश्व संकलन भएको हो। उक्त राजश्व स्थानीय स्तरमा नभइ सरकारी राजश्व कोषमा दाखिला भएको वन रेञ्जर गुरुङले उल्लेख गरिन्। उनका अनुसार गोर्खाका व्यापारी मध्ये एक जनाले २ केजी ३५५ ग्राम र अर्का व्यापारीले १ केजी २२ ग्राम यार्साको छोडपूर्जी राजश्व एक्यापमा बुझाएका थिए। यार्सा तथा अन्य हिमाली जटिबुटी जिल्ला बाहिर निर्यात गर्दा खरिदकर्ताले स्थानीय तहको वडा कार्यालय, प्रहरी,सीएएमसी र एक्याप कार्यालयको सहमतीमा छोड पूर्जी लिनु पर्ने हुन्छ। यसरी निर्यात गर्दा वडा कार्यालय पनि खरिदकर्ताबाट बेग्लै राजश्व संकलन गर्छन्। यार्सा तथा वन्य जटिबुटीको कारोबार गर्दा निर्यात गर्ने व्यक्तिले संकलन गरेको जटिबुटीको संयुक्त मुचुल्का उठाएर निर्यातका लागि छोडपूर्जी लिनुपर्ने प्रावधान रहेको एक्याप जोमसोमको भनाइ छ। तर, मुस्ताङका एक्याप मातहतका (सीएएमसी)ले यार्सा तथा अन्य जटिबुटीबाट उठाएको रकम उनीहरुले नै राख्न पाउँछन्। (सीएएमसी)ले संकलन गरेको रकम सामाजिक कार्य तथा आन्तरिक प्रयोजनमा खर्च गर्ने गरेका छन्। मुस्ताङमा बर्सेनि बैशाख महिनादेखि असार महिनासम्म यार्सा संकलन हुन्छ। यहाँ संकलन गरिएको यार्सा आन्तरिक फुटकर रुपमा बिक्री हुने गरेकाले निर्यातबाट खासै ठूलो मात्रामा राजश्व उठ्दैन। यार्सा संकलन गर्न रोल्पा,दाङ,धादिङ,गोर्खा,बाग्लुङ र म्याग्दी मानिस मुस्ताङ आउने गर्छन् भने मुस्ताङका आशिंक स्थानीय पनि यार्सा संकलनमा जुट्छन्।"

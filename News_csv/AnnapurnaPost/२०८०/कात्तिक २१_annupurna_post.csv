शीर्षक,विवरण
भूकम्पले त्रसित बाल मानसिकता,"घाइते बालबालिकाको उपचार, अभिावकविहीनलाई आश्रय र नियमित पठनपाठनको व्यवस्था नभएसम्मका लागि सबै बालबालिकाहरूलाई व्यस्त राख्ने उपायहरू अवलम्बन गर्न अति आवश्यक छ। प्राकृतिक विपत्तिमा सबैभन्दा बढी प्रभावित हुने बालबालिका र वृद्धवृद्धा हुन्। अझ बालबालिकामा भूकम्पको असर वर्षौंपछिसम्म पनि बसिरहन्छ। विश्वमा भएका ठूला भूकम्पहरूमा पनि मानवीय क्षतिको संख्यामा बालबालिका, वृद्धवृद्धा र महिला बढी छन्। जाजरकोट केन्द्रबिन्दु भएर गएको भूकम्पमा मृत्यु भएकामध्ये झन्डै आधा संख्या बालबालिका रहेका छन्। कात्तिक १७ गते राति गएको भूकम्पबाट मृत्यु भएका १ सय ५३ मध्ये ७८ बालबालिका रहेको दुःखद् तथ्यांकले पनि यस्ता विपत्तिमा बालबालिकाको जोखिम स्तर प्रस्ट पार्छ। जाजरकोटमा ५० र रुकुम पश्चिममा २८ जना बालबालिकाको भूकम्पमा परी मृत्यु भएको गृह मन्त्रालयको तथ्यांक छ। यो तथ्यांकमा रुकुम पश्चिमको अवस्था अझ कारुणिक छ। भूकम्पमा परी ५२ जनाको मृत्यु भएकोमा २८ बालबालिका रहेका छन्। १० महिनाका दुई बालबालिकाले समेत ज्यान गुमाएका छन्। मृत्युसँगै घाइते हुनेको संख्या पनि बालबालिकाको बढी रहेको छ। अबको समय भनेको घाइते बालबालिकाको उचित उपचार मुख्य कुरा हो। घाइते बालबालिकालाई प्राथमिकतामा राखेर उपचारको काम गरिनुपर्दछ। २०७२ को भूकम्पबाट पाठ सिकेर बालबालिकाको उपचार, परामर्श र पढाइको निरन्तरतामा ध्यान दिन जरुरी छ। २०७२ को भूकम्पमा घाइते भएका कतिपय बालबालिकाले समयमा नै उपचार नपाएर ज्यान गुमाए। कतिपय भूकम्पको मानसिक असरले पढाइलाई निरन्तरता दिन नसक्ने भए। हजारौं विद्यार्थीको पढ्ने कापी कलममात्रै क्षति भएन, वर्षौैंसम्म विद्यालयसमेत पुनर्निर्माण हुन सकेन। भूकम्पमा अभिभावक गुमाएका बालबालिका टुहुरा मात्र भएनन्, कतिपयको अध्ययनको यात्रा पनि रोकियो। २०८० को जाजरकोट केन्द्रबिन्दु भएर गएको भूकम्पपछि पनि यस्तै समस्याको पुनरागमन हुँदैछ। धेरै बालबालिकाले अभिभावक गुमाएका छन्। कयौं बालबालिका घाइते छन्। घर भत्किएपछि कापीकलम हराएको छ। विद्यालय भत्किएर पढाइ रोकिएको छ। कतिपय मानसिक रूपमा विक्षिप्त भएका छन्। सबैभन्दा गम्भीर सबाल बालबालिकाको मनमस्तिष्कमा जरा गाडेर रहन सक्ने भय, त्रास र मानसिक विचलन हो। त्यसैले यसकारण भूकम्पपछिको पुनर्निर्माण र पुनस्र्थापनाको प्राथमिकताक्रममा बालबालिका र शिक्षालाई पहिलो प्राथमिकतामा राखिनुपर्छ। किनभने हिजोसम्म सँगसँगै रहने आफ्ना साथीहरू र अभिभावक गुमाएका बालबालिकालाई शोक र त्रासको मनस्थितिबाट नियमित पठनपाठनको दायरामा ल्याउनु गम्भीर चुनौती हो। घाइते बालबालिकाको उपचार, अभिावकविहीनलाई आश्रय र नियमित पठनपाठनको व्यवस्था नभएसम्मका लागि सबै बालबालिकाहरूलाई व्यस्त राख्ने उपायहरू अवलम्बन गर्न अति आवश्यक छ।"
"पीडित भोकै, सुगममै थन्कियो राहत","जाजरकोट : शुक्रबार राति गएको भूकम्पका कारण घरबारविहीन बनेका पीडितले हालसम्म राहत पाउन सकेका छैनन्। सरकारी तथा गैरसरकारी निकायले भूकम्पपीडितका लागि उपलब्ध गराउने भनिएको राहत सामग्री सुगममै थन्किएको हो। भूकम्पका कारण सबैभन्दा क्षति पुगेको जाजरकोट सदरमुकाम खंलगा र पालिकाको केन्द्रमै राहत थन्किएको छ। विभिन्न निकायले उपलब्ध गराएको राहत सामग्री सुगममै थन्किएका कारण सबैभन्दा मारमा दुर्गमका पीडितहरू परेका छन्। जिल्ला प्रशासन कार्यालयले जाजरकोटले एकद्वार प्रणालीबाट राहत वितरण गरिएको जनाएको छ। तर, राहत सामग्री दुर्गमका पीडितसम्म पुग्न नसकेको हो। राहत सामग्री सदरमुकाम र पालिकाको केन्द्रसम्म पुगे पनि पीडितले पाउन नसक्दा थप संकट पैदा भएको छ। भूकम्पबाट घरबारविहीन भएको तीन दिनसम्म पनि त्रिपाल, खाद्यान्न र कपडालगायतका राहत सामग्रीहरू नपाउँदा थप समस्या भएको पीडितको गुनासो छ। जाजरकोटको नलगाडमा पीडितहरू चिसोका कारण बिरामी पर्न थालेका छन्। त्रिपालबिनै चिसोमा रात काट्नु परेका कारण रुघाखोकी र ज्वरोको समस्या देखिएको छ। राहत सामग्री थुप्रिए पनि सडक नपुगेको बस्तीका पीडितले पाउन सकेका छैनन्। दुर्गमका पीडितले मात्र होइन, सदरमुकाम खलंगाभित्रै पीडितले हालसम्म राहत पाउन नसकेको गुनासो गरेका छन्। भेरी नगरपालिका३ थाप्लेका प्रकाशजंग शाहले भने, भूकम्पले घरै पूरै भत्किएर खुला चौरमा बास भएको छ, तर हामीले आजसम्म त्रिपाल पनि पाएका छैनौं। पीडितको नाममा आएको राहत पहुँचवालाले मात्र पाएका छन्, वास्तविक पीडितले राहत नै पाउन सकेका छैनन्। सदरमुकामभित्रैका पीडितले राहत पाउन नसकिरहेको अवस्थामा सडक नपुगेका र विकट क्षेत्रका पीडितले राहत नै देख्न नपाएको समाजसेवी जनक केसी बताउँछन्। उनी भन्छन्, सदरमुकामकै पीडितले राहत पाउन सकेका छैनन्, विकट बस्तीमा राहत पुग्ने कहिले हो ? चिसोमा रात बिताउनुपर्ने बाध्यताका कारण गाउँमा पीडितहरू बिरामी हुन थालेका छन्, पहुँचवालाले नै राहतमा रजाइँ गर्ने अवस्था छ। भेरी नगरपालिकाकै भूकम्पपीडित तारा विकले घर भत्किएपछि आफूहरू सडकमै सुत्न बाध्य भएको सुनाइन्। उनले भनिन्, राहत नै पाएका छैनौं, एउटा त्रिपाल पनि नहुँदा खुला स्थानमा चिसोमा रात काट्नु परेको छ। हाम्रो टोलमा कोही पनि राहत दिन आएका छैनन्, भत्किएको घर छाडेर राहत माग्न कहाँ जाऊँ ? जाजरकोटकै बारेकोटका वीरबहादुर नेपालीले भने, मेरो घर भत्किएको छ, बस्नलाई ठाउँ नै छैन। तर, आज तीनदिन भयो, कसैले राहत दिएनन्। रातमा निदाउन नसकेको भन्दै उनले बस्ने र खाने टुंगो नभएको सुनाए। भत्किएको घरको मुचुल्का उठाउनसमेत कोही नआएको भन्दै उनले आफ्ना लागि सरकार नै नभएको दुखेसो पोखे। भूकम्पका कारण घरबारविहीन बनेकाहरूले भत्किएको घरबाट सामान नै निकाल्न सकेका छैनन्। बचेका कपडा र खाद्यान्न निकाल्न नपाएका कारण पनि आफूहरू भोकभोकै बस्नुपर्ने अवस्था भएको पीडित कमला वलीले बताइन्। उनले भनिन्, भूकम्पमा भाग्यले ज्यान त जोगायौं, तर अहिले चिसोमा भोकै बस्नुपर्ने बाध्यता छ। सरकारले राहत दिन्छ भन्छन्, हामीले आजसम्म पाएका छैनौं।केही स्थानमा राहत वितरण सुरु गरिए पनि पर्याप्त नहुँदा विवाद भएपछि रोकिएको छ। पीडितले राहत पाउन नसकिरहेका बेला स्थानीय प्रशासनले भने प्रभावित क्षेत्रमा राहत पठाउन सुरु भएको जनाएको छ। जिल्ला प्रशासन कार्यालय जाजरकोटका सूचना अधिकारी हरिश्चन्द्र शर्माले पीडितलाई राहत उपलब्ध गराउनका लागि प्रयास भइरहेको बताए। उनले भने, हामीले उद्धारको काम सकेपछि राहत वितरण थालेका छौं, प्रभावित क्षेत्रमा राहत वितरणका लागि सम्बन्धित पालिकालाई राहत सामग्री हस्तान्तरण सुरु गरेका छौं। उनले सोमबारसम्म ६ हजार कम्बल, ७ हजार त्रिपाल र चामल २५ सय बोरा पालिकाहरूलाई जिम्मा लगाएको बताए। पालिकाको जिम्मा लगाइएकाले चाँडै पीडितले राहतले पाउने उनको भनाइ छ।"
नेपालमा पहिलोपल्ट एसियन बैंकिङ सम्मेलन हुँदै,"काठमाडौं : नेपालमा पहिलोपल्ट एसियन बैंकिङ कन्फेरेन्स आयोजना हुने भएको छ। एसियन बैंकर्स एसोसिएसनको आयोजनामा कात्तिक २३ र २४ गते सम्मेलन आयोजना हुन लागेको नेपाल बैंकर्स संघले बताएको छ। संघको आग्रहमा पहिलो पटक नेपालमा रोडम्याप, रिकभरी एन्ड सस्टेनेबल ग्रोथ थिममा कन्फरेन्स आयोजना हुन लागेको हो। सम्मेलनमा २५ देशका करिब ७० प्रमुख कार्यकारी अधिकृतहरू आउने निश्चित भएको बताइएको छ। संघका अनुसार सम्मेलनले विश्वव्यापी परिस्थितिबाट समाधान खोज्ने र दिगो विकास लक्ष्य हासिल कसरी सम्भव भनेर बहस हुनेछ। साथै एक सय वर्षपछि आएको महामारी, युद्धलगायतले निम्त्याएको परिस्थितिबाट कसरी सहज वातावरण बनाउने भन्नेबारे छलफल हुनेछ।"
बैंकिङ क्षेत्र स्वस्थ,"काठमाडौं : बैंकरहरूले पहिलो त्रैमासिक अन्त्यसम्म नाफामा गिरावट आए पनि बैंकिङ क्षेत्र स्वस्थ रहेको दाबी गरेका छन्। वाणिज्य बैंकहरूले सार्वजनिक गरेको पहिलो त्रैमासको वित्तीय विवरणमा नाफा घटेको भन्दै जानकारहरूले सो विवरणलाई निराशाजनक भनेका छन्। तर, वाणिज्य बैंकका प्रमुख कार्यकारी अधिकृतहरू भने सो मान्न तयार नभएका हुन्। कर्जा नोक्सानी प्रोभिजनले चालू आर्थिक वर्षको पहिलो त्रैमासमा नाफा घटे पनि भविष्यका लागि राम्रो हुने तर्क बैंकरको छ। निष्क्रिय कर्जासँगै बैंकहरूको लोन लस प्रोभिजन बढ्नुको असर नाफामा परेको छ। बैंकहरूले जुन मात्रामा लोन लस प्रोभिजन गरेका छन् र जुन स्तरको पुँजी कोष कायम गरेका छन्, त्यसले बैंकिङ क्षेत्र स्वस्थ नै रहेको संकेत गर्ने हिमालयन बैंकका प्रमुख कार्यकारी अधिकृत अशोक राणा बताउँछन्। राणा भन्छन्, निष्क्रिय कर्जा पनि अब थप बढ्ने छैन, उल्टै म्यानेज हुनेछ। उनका अनुसार नेपालको अर्थतन्त्र दबाबमा रहेका कारण नेपाल राष्ट्र बैंक र बैंकहरूले कर्जा प्रवाहमा कडाइ गरेका हुन्। वाणिज्य बैंकहरूको छाता संगठन नेपाल बैंकर्स संघका अध्यक्ष सुनील केसी विश्वव्यापी रूपमा आर्थिक मन्दी, द्वन्द्व, निजी क्षेत्र सुस्ताउनुलगायतको कारणले बैंकिङ प्रणाली प्रभावित बनेको र परिणामस्वरूप बैंकको निष्क्रिय कर्जाको आकार बढेको बताउँछन्। केसी बैंकहरूको निष्क्रिय कर्जा बढेर उच्च बिन्दुमा पुगेको र अब विस्तारै व्यवस्थापन हुनेमा विश्वस्त छन्। उनले बैंकले कर्जा नोक्सानी प्रोभिजन १६ अर्ब छुट्ट्याएको बताए। उनले भने, बैंकले प्रोभिजन छुट्ट्याए तर कर्जा प्रवाह बढाउन सकिएको छैन। उनका अनुसार चालू आर्थिक वर्षको कात्तिक १७ गतेसम्म वाणिज्य बैंकमा रहेको कुल निक्षेप १ खर्ब २० अर्ब र कर्जा प्रवाह ८४ अर्बले बढेको छ। हामीले अझै धेरै कर्जा प्रवाहको अपेक्षा गरेका थियौं तर हुन सकेन, केसीले भने। वित्तीय विवरणअनुसार बैंकहरूको खराब कर्जाको हिस्सा कुल कर्जाको औसत ३०६ प्रतिशत हाराहारीमा छ। जबकि गत असारसम्म औसत २९ प्रतिशत थियो। केसी भन्छन्, खराब कर्जा बढ्नुको पृष्ठभूमि कोभिड हो। हामीले कर्जालाई पुनर्संरचना गरेर ल्याएका थियौं, अब भने सजग भएर अगाडि बढ्नुपर्ने अवस्था आएको छ, केसीले भने, पोर्टफोलियो डाइभर्सिफाइड हुँदा अहिले केही कर्जा डिफल्ट भए पनि खराब कर्जा नै हुने सम्भावना कम छ। डिफल्ट कर्जामा अहिले प्रोभिजन गरेर जाँदा भोलि रिकभरीसँगै राइटब्याक हुनेछ। वाणिज्य बैंकहरूको अघिल्लो आर्थिक वर्षको तुलनामा पहिलो पटक नाफा घटेको विवरण सार्वजनिक गरेका थिए। यसबीचमा बैंकहरूको खुद ब्याज आम्दानी बढेको छैन भने अन्य शुल्क तथा आम्दानी करिब एक अर्बले मात्रै बढेको छ। यसैबीच जाजरकोट भूकम्पको लागि नेपाल बैंकर्स संघको आग्रहमा पाँच करोडभन्दा बढीको सहयोग गर्ने प्रतिबद्धता आएको बैंकर्स संघले जानकारी दिएको छ।"
प्रिमियम आईपीओ उचित कि अनुचित ?,"नेपाल धितोपत्र बोर्डले प्रिमियम मूल्यमा प्रारम्भिक सार्वजनिक निर्गमन अर्थात् इनिसियल पब्लिक अफरिङ (आईपीओ) जारी गर्न स्वीकृति दिन थालेको छ। कम्पनीले सेयर बिक्री गर्दा अंकित मूल्यमा केही रकम थप गरेर बिक्री गर्छ भने त्यस्तो रकमलाई प्रिमियम भनिन्छ। अंकित मूल्यमा थपिने यस्ता रकम कम्पनीको लाभ वा नाफाको रूपमा गणना नहुने हुँदा यसलाई प्रिमियम भनिएको हो। पुँजीसरह वासलातमा सेयर प्रिमियमको रूपमा लेखांकन हुने यस्तो रकम कानुनले तोकेको क्षेत्रमा मात्र खर्च गर्न पाइन्छ। कम्पनीले प्रिमियम मूल्यमा सेयर बिक्री गर्नु सामान्य कुरो भए पनि नेपालमा भने यस्तो अभ्यास त्यति धेरै हुन सकेको थिएन। पछिल्लो समयमा कम्पनीले यसको उपयोग गर्न थालेका छन्। आईपीओ र एफपीओ (फर्दर पब्लिक अफरिङ) मात्र हैन, हकप्रद पनि प्रिमियम मूल्यमा जारी हुन सक्ने भए पनि नेपालमा यस्तो अभ्यास हुन सकेको छैन। सेयर प्रिमियमको कानुन सेयर प्रिमियमको तालुकी कानुन कम्पनी ऐन, २०६३ हो। ऐनको दफा २(ल) मा प्रिमियम मूल्यको सेयर भन्नाले सेयरको अंकित मूल्यभन्दा बढी मूल्यमा बिक्री हुने गरी कम्पनीले जारी गरेको सेयर सम्झनुपर्छ भनेर परिभाषा गरेको छ। ऐनको दफा २९(१) मा धितोपत्रसम्बन्धी प्रचलित कानूनबमोजिम धितोपत्रको सार्वजनिक निर्गमन (निष्काशन) गर्नसक्ने कुनै पब्लिक कम्पनीले धितोपत्रसम्बन्धी प्रचलित कानुनमा उल्लिखित सर्त तथा अवस्थाबमोजिम प्रिमियम मूल्यको सेयर जारी गर्न सक्नेछ भन्ने उल्लेख छ। प्राइभेट र सेयर जारी नगर्ने पब्लिक कम्पनीले पनि प्रिमियम मूल्यमा सेयर जारी गर्न सक्छन्। यस्ता कम्पनीले प्रिमियम मूल्यमा सेयर जारी गर्दाको प्रक्रिया भने पब्लिक कम्पनीको भन्दा फरक हुन्छ। यस्ता कम्पनीले दायित्वभन्दा सम्पत्ति बढी भएको अवस्थामा साधारणसभाबाट स्वीकृति लिई प्रिमियम मूल्यको सेयर जारी गर्न सक्ने व्यवस्था छ। दफा २९(२) मा अंकित मूल्यभन्दा बढी रकम प्रिमियम खाता खोली जम्मा गर्नुपर्नेछ भन्ने व्यवस्था छ। यस्तो रकमको उपयोग सम्बन्धमा दफा २९(३) मा उल्लेख गरिएको छ। उक्त दफाअनुसार यस्तो रकम (१) जारी नगरिएको सेयर पुँजीमध्येबाट सेयरधनीलाई पूर्ण मूल्य चुक्ता भएको बोनस सेयर जारी गर्न, (२) फिर्ता हुने कुनै अग्राधिकार सेयर फिर्ता गर्दा तिर्नुपर्ने प्रिमियमको सम्बन्धमा रकम व्यवस्था गर्न, (३) कम्पनीले गरेको प्रारम्भिक खर्च मिन्हा गर्न, र (४) कम्पनीको सेयर जारी गर्ने सम्बन्धमा भएको खर्च वा भुक्तानी गरिएको कमिसन वा डिस्काउन्ट रकम व्यहोर्न वा शोधभर्ना गर्न खर्च गर्न सकिन्छ। भारतमा भने यस्तो रकम आफ्नो सेयर आफैं किन्न (बाई ब्याक) मा समेत उपयोग गर्न सकिने व्यवस्था छ। प्रिमियम निर्धारक कानुन देशको सर्वोच्च कानुन संविधान भए जस्तै सेयर प्रिमियमको सर्वोच्च कानुन कम्पनी ऐन हो। संसारका हरेक देशको कम्पनी कानुनमा प्रिमियममा सेयर जारी गर्न सकिने व्यवस्था हुन्छ। प्रिमियम कति निर्धारण गर्ने भन्ने सम्बन्धमा कुनै सीमा नभए पनि कम्पनीको वित्तीय अवस्था मुख्य आधार हुन्छ। नेपालको धितोपत्र कानुनमा दुई वटा विधि अपनाएर मूल्य निर्धारण गर्न सकिने व्यवस्था गरेको छ। कम्पनी ऐनले सूचीकरणमा आउने व्यवस्था गरेका कम्पनीको लागि प्रिमियम निर्धारण गर्ने अधिकार धितोपत्रसम्बन्धी कानुनलाई दिएको छ। प्रिमियम निर्धारण गर्ने कानुनको रूपमा धितोपत्र दर्ता तथा निर्गमन (निष्कासन) नियमावली, २०७३ रहेको छ। उक्त नियमावलीको नियम २५ अनुसार (१) पछिल्लो तीन वर्षसम्म खुद नाफामा सञ्चालनमा रहेको, तर कम्तीमा एक अर्ब रुपैयाँ चुक्ता पुँजी भई पछिल्लो दुुई वर्ष नाफामा रहेको (२) प्रतिसेयर चुक्ता पुँजीभन्दा प्रतिसेयर नेटवर्थ बढी भएको, (३) साधारणसभाले प्रिमियम मूल्यमा जारी गर्ने निर्णय गरेको, (४) कम्पनीभन्दा बाहिरका विज्ञ वा विज्ञ संस्थाबाट प्रिमियम मूल्य निर्धारण गर्दा अपनाइएको विधि, औचित्य र औचित्यलाई पुष्टि गर्ने गरी प्रमाणित गरेको मूल्यांकन प्रतिवेदन, (५) कम्तीमा औसत वा सोभन्दा माथिल्लो क्रेडिट रेटिङको ग्रेड प्राप्त गरेको हुनुपर्ने व्यवस्था छ। त्यस्तै, नियम २५क अनुसार (१) कम्तीमा एक अर्ब रुपैयाँ चुक्ता पुँजी भएको कम्पनीको हकमा साधारणसभाबाट स्वीकृत पछिल्लो दुई आर्थिक वर्षको लेखापरीक्षण प्रतिवेदनको आधारमा पुँजीकृत भएको आम्दानी (क्यापिटलाइज्ड अर्निङ), भविष्यमा प्राप्त हुने नगद प्रवाहको वर्तमान मूल्य (डिस्काउन्टेड क्यास फ्लो) र प्रचलित नेपाल कानुनबाट मान्यता प्राप्त अन्तर्राष्ट्रिय प्रचलनको आधारमा मूल्यांकन विधि अवलम्बन गरी प्राप्त हुने कुल मूल्यको औसत मूल्य, (२) एक अर्ब रुपैयाँभन्दा घटी चुक्ता भएका कम्पनीको हकमा साधारणसभाबाट स्वीकृत पछिल्लो ३ आर्थिक वर्षको लेखापरीक्षण प्रतिवेदनका आधारमा पुँजीकृत भएको आम्दानी (क्यापिटलाइज्ड अर्निङ), भविष्यमा प्राप्त हुने नगद प्रवाहको वर्तमान मूल्य (डिस्काउन्टेड क्यास फ्लो) र प्रचलित नेपाल कानुनबाट मान्यता प्राप्त अन्तर्राष्ट्रिय प्रचलनको आधारमा मूल्यांकन विधि अवलम्बन गरी प्राप्त हुने कुल मूल्यको औसत मूल्य, (३) माथि १ र २ बमोजिम निर्धारण गरिएको प्रिमियम मूल्यलाई सम्बन्धित प्रत्याभूतकर्ताले समेत प्रमाणित गरी पेस गर्नुपर्ने र (४) माथि १ र २ बमोजिम कायम भएको औसत मूल्य र कम्पनीको साधारणसभाबाट स्वीकृत पछिल्लो लेखापरीक्षण भएको वित्तीय विवरणअनुसारको प्रतिसेयर नेटवर्थको दुई गुणाले हुन आउने मूल्यमा जुन कम हुन्छ सो रकमलाई प्रिमियमसहितको मूल्य कायम गर्नुपर्ने र (५) माथि १ र २ बमोजिमका विधि अवलम्बन गर्दा लिइएका मान्यता तथा आधार खुलाई सो को औचित्यसमेत स्पष्ट गर्नुपर्ने व्यवस्था छ। प्रिमियम मूल्यमा किन जारी गरिन्छ आईपीओ ? कम्पनीले प्रिमियममा किन आईपीओजारी गर्छन् ? यसको लाभ कसले कसरी लिन्छन् वा लिन सक्छन् भन्ने विषयमा केन्द्रित भएर चर्चा गरिन्छ। प्रिमियममा सेयर जारी गरिने कुरालाई संसारभर सामान्य रूपमा लिइन्छ। नेपालमा पनि यसको सुरुआत हुनुलाई सुखद मान्नुपर्ने हुन्छ। आईपीओ मात्र हैन, हकप्रद पनि प्रिमियम मूल्यमा जारी हुन्छ भन्दा अलि अनौठो लागे पनि यो यथार्थ हो र स्वीकार्य छ। सन् २०२० मा भारतमा रिलायन्स इन्डस्ट्रिज लिमिटेडले १५ सेयर बराबर १ सेयरको अनुपातमा हकप्रद सेयर जारी गरेको थियो। अंकित मूल्य १० भारतीय रुपैयाँ (भारु) रहेको कम्पनीले बजार मूल्यमा करिब १५ प्रतिशत छुट दिँदै १ हजार २ सय ४७ प्रिमियम थप गरेर १ हजार २ सय ५७ भारुमा जारी गरेको थियो। यसबाट कम्पनीले प्रिमियमसहित ५ खर्ब ३१ अर्ब २४ करोड २० लाख ५ लाख ७ सय ५८ भारु उठाएको थियो। १ पुँजी प्राप्ति: कम्पनीले परल वा प्रिमियम जुन मूल्यमा सेयर जारी गरे पनि त्यसको एउटा महŒवपूर्ण पक्ष पुँजी प्राप्ति हो। परल मूल्यमा उठाएको रकम त्यति पर्याप्त नहुने र प्रशासनिकलगायतमा खर्च हुने हुँदा नगन्य रकम मात्रै व्यावसायिक गतिविधिका लागि उपलब्ध हुन्छ। यस्ता रकमले चुक्ता पुँजी र सेयरधनीको संख्या बढाउनेबाहेक उल्लेख्य योगदान दिँदैन। परल मूल्यमा प्रिमियम थप हुँदा त्यसरी प्राप्त हुने रकमले व्यवसायलाई आधुनिकीकरण गर्दै नयाँनयाँ प्रविधि उपयोगमा ल्याएर व्यवसाय विस्तार गर्न रकम उपलब्ध हुन्छ। यस्ता रकम अनुसन्धान, विकास, पुँजीगत खर्च, अर्को कम्पनी प्राप्ति (एक्विजिसन), इत्यादिको लागि खर्च हुने हुँदा यसले कम्पनीको आय वृद्धि गराउँछ। यति हुँदाहुँदै पनि नेपालमा आईपीओ जारी गर्नुलाई सहभागिता बढाउने मात्र हो भन्ने भाष्य निर्माण गरिएको छ। यसको सैद्धान्तिक पक्षबाट हेर्दा यसले पुँजी र सहभागिता मात्र हैन उच्च व्यवस्थापक, नेतृत्वकर्ता, व्यावसायिक दक्षता, व्यावसायिक विज्ञता नयाँ सोच पनि भिœयाउँछ। जसले गर्दा कम्पनीले तीव्र गतिमा व्यवसाय विस्तार गरी उच्च नाफामा कम्पनीलाई लैजान्छ। यसैकारण आईपीओमा संस्थागत र उच्च नेटवर्थ भएका व्यक्ति र संस्थाको लागि विशेष आरक्षण दिइन्छ। २ उच्च आम्दानी : परल मूल्यमा जारी गरिएको आईपीओभन्दा प्रिमियममा जारी गरिएको आईपीओ कम्पनी र सेयरधनी दुवैको लागि कयौं गुणा हितकारी हुन्छ। व्यवसाय सञ्चालनमा आएर नाफा कमाउन लामो समय लाग्छ। सम्भावना हुँदाहुँदै पनि पुँजी अभावले थुप्रै व्यावसायिक अवसर गुमाउनुपर्ने हुन्छ। परल वा प्रिमियम मूल्यमा जारी आईपीओबाट प्राप्त रकमको ब्याज पनि तिर्नु नपर्ने र फिर्ता पनि गर्नु नपर्ने हुँदा यसले कम्पनीको आम्दानी बढाउने अवसर प्राप्त हुन्छ। आम्दानी आय बढ्दा त्यसको लाभ स्वतः सेयरधनीले प्राप्त गर्ने हुँदा परल वा प्रिमियम दुवै आईपीओले लगानीकर्ताको लागि उच्च लाभ दिन सक्छ। अझ परलभन्दा प्रिमियम मूल्यको आईपीओले बढी लाभ दिन्छ। ३ ऋणमोचन : कम्पनी सुरुआत हुनेबित्तिकै नाफा हुन्छ भन्ने छैन। स्वपुँजीले नपुगेर ऋण पनि लिनु परेको हुन्छ। उक्त ऋणको सावाँ ब्याज तिर्दा आम्दानी त्यसैमा सकिन्छ। कम्पनीले प्रिमियममा आईपीओ जारी गर्दा प्राप्त हुने थप रकमले ऋणमोचन गर्न सकिन्छ। यसरी ऋणमोचन हुँदा कम्पनीको सञ्चालन आम्दानी बढ्छ। आईपीओमा थपिएको प्रिमियमले कम्पनीको चुक्ता पुँजीमा कुनै वृद्धि नहुने हुँदा ऋण मोचनपश्चात् बढ्ने आम्दानीले प्रतिसेयर आम्दानी पनि उच्च अंकले वृद्धि हुन्छ। यसले सेयरको मूल्यसमेत बढ्दा यसको फाइदा पनि सेयरधनीले नै प्राप्त गर्छन्। निष्कर्ष प्रिमियम मूल्यमा आईपीओ जारी गर्नुपछि उल्लेखित ३ का अतिरिक्त अन्य ससाना कारण पनि थप्न सकिन्छ। तर मुख्य र महŒवपूर्ण पाटो तीन वटा हुन्। समग्रतामा हेर्दा आईपीओ (परल वा प्रिमियम) ले पुँजी जुटाउन सहजता दिन्छ। यसले कम्पनीका परिलक्षित उद्देश्य प्राप्तिमा प्रभावकारिता दिन्छ। माथि उल्लेखित तथ्यको आधारमा प्रिमियममा सेयर जारी हुनु उचित छ। अनुचित हो कि हैन भन्ने प्रसंगमा भने यसको मूल्य निर्धारण पक्षबाट हेर्नुपर्ने हुन्छ। यसमा सम्पत्ति पुनर्मूल्यांकनबाट सिर्जित जगेडा कोषलाई आधार लिने कि नलिने भन्ने विषयमा छलफल गर्नुपर्ने हुन्छ। त्यस्तै, भारतले अपनाएको विधिको पनि तुलनात्मक अध्ययन हुनुपर्ने देखिन्छ। भारतमा पीई (प्राइस अर्निङ) र पीईजी (प्रोफिट अर्निङ ग्रोथ) अनुपातको आधार लिइएको देखिन्छ। नेपालमा पुँजीको आधारमा सञ्चालन अवधि घटीबढी गरिएको विषय भने अनुचित छ। एक अर्ब चुक्ता पुँजी भएको कम्पनीले पछिल्लो दुई वर्ष नाफामा रहेको भए हुने र अन्यलाई तीन वर्ष तोकिनु चाहिँ उचित हो भन्ने आधार र कारण देखिन्न। प्रिमियममा सेयर जारी गर्न दिइएको विषयमा अहिले उठेको विवाद प्रिमियम निर्धारण विधिमा केन्द्रित हुनुपर्नेमा प्रिमियममा सेयर जारी गर्न दिनैहुन्न भन्नेमा विषयमा केन्द्रित हुनु अनुचित छ। त्यसैले, प्रिमियम मूल्यमा सेयर जारी गरिने कुरो उचित छ, यसलाई निरन्तरता दिनुपर्छ। तर मूल्य निर्धारण विधिमा अपनाइएको पुँजी र सञ्चालन अवधिको हद एकै कायम गर्नुपर्छ। त्यस्तै, नेटवर्थको दुई गुणा वा पुँजीकृत भएको क्यापिटलाइज्ड अर्निङ, डिस्काउन्टेड क्यास फ्लो र प्रचलित नेपाल कानुनबाट मान्यता प्राप्त अन्तर्राष्ट्रिय प्रचलनको आधारमा मूल्यांकन विधि अवलम्बन गरी प्राप्त हुने कुल मूल्यको औसत मूल्यमध्ये जुन कम हुन्छ भन्ने व्यवस्थामा पुनरावलोकन हुनु आवश्यक छ। लेखक कर्पोरेट र धितोपत्र कानुनका अध्येताअधिवक्ता हुन्।"
"प्रदेशमा छ विपद्, मुख्यमन्त्री अमेरिका सयरमा","कुनै समय मधेस प्रदेशका मुख्यमन्त्री लालबाबु राउतको भ्रमण रोकेको संघीय सरकारले चौधरीलाई भने विदेश सयरमा सहयोग गरेको छ। काठमाडौं : आफ्नै प्रदेशसहितका नागरिकहरू भूकम्पले त्राहीत्राही भएका बेला लुम्बिनी प्रदेशका मुख्यमन्त्री डिल्लीबहादुर चौधरी भने विदेश भ्रमणमा निस्किएका छन्। भूकम्पले नागरिकहरूको ज्यान गइरहेको सूचना आइरहँदा मुख्यमन्त्रीले मन्त्रिपरिषद्बाट भ्रमण स्वीकृत गराएर अमेरिकाको भ्रमणमा निस्किएका हुन्। प्रदेशका मुख्यमन्त्रीको भ्रमण संघीय सरकारले समेत स्वीकृत गर्छ। कुनै समय मधेस प्रदेशका मुख्यमन्त्री लालबाबु राउतको भ्रमण रोकेको संघीय सरकारले चौधरीलाई भने विदेश सयरमा सहयोग गरेको छ। चौधरी अमेरिकामा आयोजना हुने द एसेम्बली स्टेट अफ न्युयोर्क र अलबेनिक ३० औं डिस्ट्रिक्ट कार्यक्रममा सहभागी हुन अमेरिका गएका हुन्। प्रदेश सरकारका प्रवक्ता एवं गृहमन्त्री सन्तोषकुमार पाण्डेले मुख्यमन्त्रीको भ्रमण निजी भएको बताए। उहाँको आफ्नै प्रयासमा भएको निजी भ्रमण हो, उहाँका साथमा अरू कोही गएको छैन, उनले भने। भ्रमण स्वीकृत गर्ने सरकारी प्रक्रिया भएकाले मन्त्रिपरिषद्बाट स्वीकृत भएको उनले बताए। कार्यबहाक मुख्यमन्त्रीले कार्य गरिरहनुभएको उनले बताए। मुख्यमन्त्री चौधरी अमेरिका प्रस्थान गरेपछि लुम्बिनी प्रदेशको कार्यवाहक मुख्यमन्त्रीको जिम्मेवारी अर्थमन्त्री धनबहादुर मास्कीलाई प्रदान गरिएको छ। मुख्यमन्त्री चौधरी कात्तिक २६ गते स्वदेश फर्कने कार्यक्रम रहेको छ। गठबन्धन दलहरूको सहयोगमा चौधरी मुख्यमन्त्री भएका हुन्। मुख्यमन्त्री भएका चौधरीले अहिलेसम्म मन्त्रिपरिषद्मा पूर्णता दिन सकेका छैनन्। प्रदेशको बजेट कार्यान्वयनसमेत निकै कमजोर रहेको छ। चालु आर्थिक वर्षको पहिलो त्रैमासिकमा ७ प्रतिशत मात्रै बजेट खर्च भएको छ। अहिले लुम्बिनी प्रदेशका नागरिकसमेत भूकम्पबाट प्रभावित भएका छन्। प्रदेश राजधानी भएको जिल्ला दाङसहित रुकुमपूर्व, रोल्पा र प्युठानमा भूकम्पले घर भत्किएका छन्। भूकम्पपीडित नागरिकहरूको राहतका लागि केन्द्रीय कोषमा पठाउन प्रदेशले ढेड करोड छुट्ट्याए पनि भत्किएका घर पुनर्निर्माण तथा नागरिकको राहतमा कुनै योजना बनाएको छैन।"
भूकम्प पीडितलाई माओवादीको ५० लाख सहयोग,"काठमाडौं : नेकपा (माओवादी केन्द्र)ले जाजरकोट भूकम्पपीडितका लागि ५० लाख राहत रकम सहयोग गरेको छ। माओवादी केन्द्रका उपाध्यक्ष पम्फा भुसालले आज प्रधानमन्त्री पुष्पकमल दाहालसँग भेट गरी उक्त रकम बराबरको चेक हस्तान्तरण गरिन्। सो अवसरमा माओवादी नेताहरूले भूकम्प प्रभावितको उद्धार, राहत तथा पुनःस्थापनामा सरकारले निर्वाह गरेको भूमिकाप्रति धन्यवाद दिँदै राहत र पुनःस्थापनालाई प्रभावकारी बनाउन ध्यानाकर्षण गराएका थिए। यसैबीच सूर्य नेपाल प्रालिले भूकम्प प्रभावितको राहतका लागि एक करोडको चेक हस्तान्तरण गरेको छ। सूर्य नेपालका उपाध्यक्ष रवी केसी प्रधानमन्त्री दाहाललाई उक्त रकम बराबरको चेक हस्तान्तरण गरे।"
भारत सरकारको सहयोगमा निर्मित मंलादेवी प्रसूति केन्द्र हस्तान्तरण,"काठमाडौं : भारतीय राजदूतावासले भारत सरकारको अनुदान सहयोगमा त्रिभुवन विश्वविद्यालय शिक्षण अस्पतालमा निर्मित मंगलादेवी प्रसूति केन्द्र त्रिभुवन विश्वविद्यालय शिक्षण अस्पतालका प्रतिनिधिलाई हस्तान्तरण गरेको छ। सो अवसरमा भारतीय अनुदान सहयोग अन्तर्गत नेपालका बैतडी र मुस्ताङ जिल्लामा कूल अनुमानित लागत १३ करोड लाग्ने थप तीनवटा उच्च प्रभाव सामुदायिक विकास परियोजनाको निर्माणका लागि सम्झौतापत्रमा हस्ताक्षर गरिएको थियो। त्रिभुवन विश्वविद्यालय शिक्षण अस्पताल नेपालकै प्रतिष्ठित चिकित्सा संस्थामध्ये एक हो। नेपालभारत विकास सहकार्य ढाँचा अन्तर्गत उच्च प्रभाव सामुदायिक विकास परियोजनाको रूपमा भारत सरकारको आर्थिक सहयोग चार करोड ४० लाख लागतमा त्रिभुवन विश्वविद्यालय शिक्षण अस्पतालमा मंगलादेवी बर्थिङ सेन्टरको निर्माण गरिएको हो। कोभिड१९ महामारीको समयताका र यस अस्पतालका विभिन्न विभागलाई दुई थान ४० केभीए डिजल जेनेरेटर, पाँच वटा बस र दुई वटा एम्बुलेन्स उपलब्ध गराइएको छ। जसमध्ये एउटा एम्बुलेन्समा एडभान्स लाइफ सपोर्टको सुविधा रहेको छ। त्रिभुवन विश्वविद्यालय शिक्षण अस्पतालका प्रतिनिधिले यो बर्थिङ सेन्टर नर्सद्वारा रेखदेख गरिने बताएका थिए। नेपालका अन्य क्षेत्रमा कार्यान्वयनका लागि यो बर्थिङ सेन्टर नमुना हुने विश्वास गरिएको छ। यसले मातृ मृत्युदर घटाउन मद्दत पुर्याउने जनाइएको छ। स्थानीय तहमा कार्यरत नेपाली संस्थामार्फत भारतको अनुदान सहयोगमा साना विकास परियोजनाको कार्यान्वयन गर्न नेपाल सरकार र भारत सरकारबीचको द्विपक्षीय सम्झौतामार्फत् विसं २०६० कात्तिक २१ गते उच्च प्रभाव सामुदायिक विकास परियोजनाको सुरुवात गरिएको थियो। जसलाई पहिले साना विकास परियोजनाको नामले चिनिन्थ्यो। यी परियोजना नेपालसँगको विकास साझेदारीको नवीन एवं महत्वपूर्ण अंशको रुपमा रहेको छ। नेपाल सरकारको प्राथमिकतामा रहेका क्षेत्रमा पूर्वाधार निर्माण गरी नेपालका भुँइतहका मानिसको जीवनस्तर सुधार्न यी परियोजनाको कार्यान्वयन गरिएको हो। कार्यक्रममा राजदूत श्रीवास्तवले विगत बीस वर्षमा उच्च प्रभाव सामुदायिक विकास परियोजना कार्यान्वयनको यो यात्रा निकै सफल रहेको बताए। सन् २००३ यता शिक्षा, स्वास्थ्य, सडक तथा पुल, नदी प्रशिक्षण, खानेपानी, विद्युत, सिंचाइ, संस्कृति, समाज कल्याण जस्ता विविध क्षेत्रमा करिब ५५० वटा परियोजना यस ढाँचा अन्तर्गत अघि बढेकोमा सन्तोष व्यक्त गर्दै राजदूत श्रीवास्तवले यसले मानिसको जीवनमा प्रत्यक्ष प्रभाव पारेको बताए। यीमध्ये ४८० वटा परियोजना सम्पन्न भइसकेका छन् भने बाँकी निर्माणाधीन छन्। विगत बीस वर्षको अवधिमा नेपालभारत विकास सहकार्यअन्तर्गत नेपालमा हरेक पन्ध्र दिनमा एकभन्दा बढी नयाँ परियोजना वा हरेक वर्ष २७ वटा भन्दा बढी परियोजना कार्यान्वयन हुने गरेको छ। अर्थमन्त्री महतले नेपालमा विकास पूर्वाधार निर्माणमा निरन्तर सहयोग गरेकोमा भारतलाई कृतज्ञता ज्ञापन गरे। उद्दले उच्च प्रभाव सामुदायिक विकास परियोजना भारत र नेपालबीचको विकास साझेदारीको आधारशिला भएको बताए। नेपाली जनताको जीविकोपार्जनमा प्रभाव पार्ने यी परियोजनाको कार्यान्वयनका लागि नेपाल सरकारको पूर्ण सहयोग रहने अर्थमन्त्री महतको प्रतिबद्धता थियो। संघीय मामिला तथा सामान्य प्रशासन मन्त्री अनिता देवीले यस्ता परियोजनाको मुख्य पक्ष भनेकै छोटो समयमा निर्माण सम्पन्न भई प्रतिफल दिने र स्थानीय तहको आर्थिक विकासमा यसले खेल्ने भूमिका रहेको बताए। उच्च प्रभाव सामुदायिक विकास परियोजना आकारमा सानो भए पनि आम नेपाली जनताको जीवनमा ठूलो प्रभाव पारेको र समुदायमा परिवर्तन ल्याएकाले यसलाई उच्च प्रभावकारी परियोजना भन्न उपयुक्त हुने उनले बताए। नेपालका लागि भारतीय राजदूत श्रीवास्तवले नेपाल सरकारको सहयोगका लागि धन्यवाद व्यक्त गर्दै भविष्यमा उच्च प्रभाव सामुदायिक विकास परियोजनाको कार्यान्वयनलाई अझ व्यापक र सुदृढ बनाउने प्रतिबद्घता जाहेर गरे। उच्च प्रभाव सामुदायिक विकास परियोजनाले विविध क्षेत्रलाई समेट्नुका साथै नेपालको थुप्रै ठाउँमा फैलिएको छ। नेपालका सबै प्रदेशमा उच्च प्रभाव सामुदायिक विकास परियोजनालाई अघि बढाइएको छ। कोसी प्रदेशमा ८४, मधेस प्रदेशमा ८१, बाग्मती प्रदेशमा १०५, गण्डकी प्रदेशमा ६१, लुम्बिनी प्रदेशमा ६०, कर्णाली प्रदेशमा १४ र सुदूरपश्चिम प्रदेशमा ४१ वटा परियोजना सञ्चालित छन् । यी परियोजना एकभन्दा बढी प्रदेशमा फैलिएका १०७ वटा परियोजना बाहेकका हुन्। प्रत्येक वर्ष भारतको स्वतन्त्रता दिवस र गणतन्त्र दिवसको उपलक्ष्यमा भारत सरकारले स्वास्थ्य र शिक्षाको क्षेत्रमा काम गर्ने विभिन्न संस्थालाई एम्बुलेन्स तथा स्कुल बस उपहारस्वरुप प्रदान गर्दै आएको छ। हालसम्म नेपालका विभिन्न भागका लाभार्थीलाई ९७४ वटा एम्बुलेन्स र २३४ वटा स्कुल बस उपहारस्वरुप प्रदान गरिएको छ। प्रत्येक हप्ता एउटा एम्बुलेन्स र प्रत्येक महिना एउटा बस उपहारस्वरुप प्रदान गरिन्छ। यी सेवाले स्वास्थ्य र शिक्षाको क्षेत्रमा महत्वपूर्ण योगदान पुर्याएको छ। यो पहलले नेपालका दुर्गम क्षेत्रमा बसोबास गर्ने भुँइतहका मानिसलाई समेत जोडेको छ। कार्यक्रममा उच्च प्रभाव सामुदायिक विकास परियोजनाको कार्यान्वयनको विगत बीस वर्षको यात्रालाई चित्रण गर्ने छोटो भिडियो पनि देखाइएको थियो।"
राष्ट्रिय गौरवको आयोजनामा परिणत गरेर क्रिकेट रंगशाला बनाउने प्रधानमन्त्रीको घोषणा,"काठमाडौं : प्रधानमन्त्री पुष्पकमल दाहालले क्रिकेट रंगशाला निर्माणको कामलाई तीव्रता दिने बताएका छन्। उनले क्रिकेट रंगशाला निर्माणको कामलाई राष्ट्रिय गौरवको आयोजना घोषणा गरी काम गर्ने बताए। टी२० विश्वकपमा छनोट भएको उपलक्ष्यमा सम्मान तथा अघिल्ला प्रतियोगिताहरूमा घोषणा गरिएको पुरस्कार वितरण कार्यक्रममा बोल्दै प्रधानमन्त्रीले क्रिकेटमा नेपालको निकै राम्रो सम्भावना देखिएको बताए। क्रिकेटको विकासका लागि सरकारले जुनसुकै हदसम्म गएर भए पनि रंगशाला बनाउने बताए। 'सबैभन्दा पहिला तपाईँहरूलाई बधाइ छ। तपाईँहरूले उत्कृष्ट प्रदर्शनका साथै नेपालको प्रतिष्ठालाई अन्तर्राष्ट्रिय स्तरमा स्थापित गर्नुभएको छ। १० वर्षपछि नेपाल टी२० मा छनोट भएको छ। विश्वकपमा पनि राम्रो मेहनत गर्नुहोला। कतिपय बेला जीत र हार संयोगको कुरा पनि हुन्छ। विश्वकपमा पनि तपाईँहरूले राम्रो गर्नुहोला,' प्रधानमन्त्री दाहालले भने। उनले आफूले क्रिकेट हेर्दै आएको र नेपाली टीम 'बेस्ट' भएको बताए। 'क्रिकेटप्रति नेपाली जनता र युवाको क्रेज देखिएको छ। यो क्रेजले सरकारलाई पनि उत्प्रेरित गरेको छ। खेलाडीलाई अझ बढी हौसला, अझ बढी लगानी, अझ बढी पूर्वाधार विकास गर्न हामीलाई प्रेरणा मिलेको छ। खेल क्षेत्र देशको प्रतिष्ठालाई बढाउन सक्ने एउटा महत्वपूर्ण क्षेत्र हो, त्यसमा पनि क्रिकेट मुख्य हो,' उनले भने। उनले क्रिकेट रंगशालालाई राष्ट्रिय गौरवको आयोजनाको रूपमा अगाडि बढाउने बताए। भरतपुर, मुलपानी र कीर्तिपुरको काम अगाडि बढाएर आम नेपालीको भावना सम्बोधन गर्ने उनले बताए। 'क्रिकेट रंगशालालाई छिट्टै राष्ट्रिय गौरवको आयोजनाको रूपमा घोषणा गर्छौं,' उनले भने। उनले सरकारले घोषणा गरेको पुरस्कार वितरणमा अलि ढिलाई भएको भन्दै आफूलाई नमीठो लागेको बताए। 'हाम्रो केही कानुनी र प्रक्रियागत समस्याहरू छन्। त्यसले पनि ढिलो हुन गयो। आगामी दिनमा त्यस्तो नहोस् भन्नेमा अब सरकारले सचेतता अपनाउने छ। टी२० विश्वकपमा छनोटको पुरस्कार छिटै वितरण गरिनेछ,' उनले भने। कार्यक्रममा नेपाली क्रिकेट टीमका कप्तान रोहित पौडेलले सरकारले क्रिकेट खेललाई दिएको महत्वबाट आफूहरू उत्साहित भएको बताए। 'यो महत्वपूर्ण सम्मानका लागि प्रधानमन्त्री र नेपाल सरकारप्रति हार्दिक धन्यवाद व्यक्त गर्दछु। नेपाल सरकारले क्रिकेट खेललाई उच्च प्राथमिकता दिएकोमा खुसी छौं। कीर्तिपुर क्रिकेट रंगशालामा फ्लड लाइट जडान, क्रिकेट मैदानको निर्माण प्रक्रिया अगाडि बढाउनुभएकोमा हार्दिक धन्यवाद छ। सरकारको पहलप्रति आभारी छौं। बाँकी रहेका कामहरू पनि छिट्टै पूरा हुने विश्वास लिएका छौं,' उनले भने।"
भूकम्पको इपिसेन्टर पुगेका राष्ट्रपति पौडेलले भने सबै मिलेर विपद्को सामाना गरौं,"जाजरकोट: राष्ट्रपति रामचन्द्र पौडेलले विपत्तीको बेलामा कोही छैन भनेर नआत्तिन भूकम्प पीडितसँग आग्रह गरेका छन्। मंगलबार बिहान भूकम्प प्रभावित क्षेत्र जाजरकोटको रामीडाँडा पुगेका राष्ट्रपति पौडेलले हामी सबै मिलेर विपद्को सामना गर्न आग्रह गरेका हुन्। राष्ट्रपति पौडेलले भने, 'अहिलेको अवस्थामा कोही छैन भनेर नठान्नु होला। हाम्रो सरकार छ भन्ने सोच्नु होला ।'उनले विपद्को समयमा युद्धस्तरमा काम गर्नुपर्ने उल्लेख गरे उनले स्थानीय जनप्रतिनिधिहरुलाई भूकम्पको क्षति तथा अवस्थाबारे सही तथ्याङक राख्न र पीडितहरु नठगिउन भन्ने तर्फ सचेत हुन पनि सुझाव दिए। 'दुई तीनवटा घर हुनेले राहात पाउने तर केही नहुनेले पाउँदै नपाउने अवस्था नआओस् । हामी सबै मिलेर विपद्को सामाना गरौं, लोकतन्त्र तपाईंहरूको साथमा छ,'उनले भने। राष्ट्रपतिले पौडेलले आफू विगतमा झाडापखालाको महामारी हुँदा यस क्षेत्रका जनतासँगै रहेको प्रसंग उल्लेख गर्दै विनकाशकारी भूकम्पको विपत्तिमा दुःख परेको बेलामा पनि स्थानीयको साथमा रहेको बताए। 'यो दुर्भाग्यपूर्ण र प्राकृतिक विपद्को दुःखद घटना हो,तपाईहरूको दुःखमा साथै रहन र राहत र उद्दारमा भइरहेका कामहरूको अवस्था बुझ्न साथै यहाँको अल्पकालिन र दिर्घकालिन पुर्नस्थापनाको प्रबन्धलाई प्रभावकारी बनाउनपर्छ भनेर यहाँ आएको हुँ,'उनले भने। उनले स्थायी घर नबन्दासम्मका लागि जाडो र वर्षायाममा समस्या नहुने गरी बसोबासको अस्थायी प्रबन्ध तथा दिर्घकालिन रुपमा कुनै उपयुक्त ठाउँको पहिचान गरी स्थायी घर निर्माण गर्नुपर्नेमा अहिले नै सोचेर काम थाल्न आग्रह गरे। सो अवसरमा बारेकोट गाउँपालिकाका अध्यक्ष वीरबहादुर गिरीले ४३ सय घरधुरीमध्ये २४० पूर्णरुपमा ध्वस्त भएको,१ हजार ८ सय ९१ उच्च जोखिममा रहेको र १ हजार परिवार विस्थापित भएको जानकारी गराएका थिए। सुरक्षित आवास र दैनिक जीवनयापन सहज बनाउनका लागि ठूलो चुनौती रहेको अध्यक्ष गिरीले बताएका थिए। भूकम्प प्रभावितहरुको अवस्था बुझन् मंगलबार बिहान जाजरकोट सदरमुकाम खलङ्गा पुगेका राष्ट्रपति पौडेलले त्यहाँ जिल्ला अस्पतालमा उपचाररत घाइतेलाई भेटेका थिए। उनले भूकम्पले क्षतिग्रस्त घरहरुको पनि अवलोकन गरेका थिए। राष्ट्रपति पौडेलले २२ कात्तिकदेखि तय भएको युरोप भ्रमण स्थगित गरेर भूकम्प प्रभावित क्षेत्र पुगेका हुन्। राष्ट्रपति पौडेलसँगै उपप्रधान एवम् रक्षामन्त्री पूर्णबहादुर खड्का,उर्जामन्त्री शक्ति बस्नेत,जाजरकोटका प्रदेश सांसद,प्रधानसेनापति प्रभुराम शर्मा जाजरकोटा आएका हुन्।"
नेपालमा लगानी गर्न एसिया प्रशान्त क्षेत्रका व्यवसायीलाई प्रधानमन्त्रीको आग्रह,"काठमाडौं : प्रधानमन्त्री पुष्पकमल दाहालले मुलुक आर्थिक समृद्धिको मार्गमा रहेकाले नेपालमा लगानी गर्न एसिया प्रशान्त क्षेत्रका व्यवसायीलाई आग्रह गरेका छन्। नेपाल उद्योग वाणिज्य महासंघका अध्यक्ष चन्द्रप्रसाद ढकालको नेतृत्वमा गएको एसिया प्रशान्त क्षेत्रीय उद्योग वाणिज्य परिसंघका अध्यक्ष पिटर म्याकमुलिन एमसहितको प्रतिनिधिमण्डलसँगको भेटमा उनले नेपालको आर्थिक समृद्धिको यात्रामा सहयोग गर्न आग्रह गरे। नेपालले राष्ट्रिय एवं अन्तर्राष्ट्रिय लगानी आह्वान गरिरहेको, नेपालमा लगानीका लागि उपयुक्त कानुन र वातावरण रहेको तथा लगानीकर्तालाई सबै प्रकारका सहयोग गर्न सरकार तयार रहेको प्रधानमन्त्री दाहालले विश्वास दिलाए। सो अवसरमा महासंघका अध्यक्ष ढकालले ३७औँ क्यासी सम्मेलन नेपालको आर्थिक विकासका मुद्दामा केन्द्रित भएको र सम्मेलन सहयोगी हुने अपेक्षा नेपाली निजी क्षेत्रले गरेको बताए। एसिया प्रशान्त क्षेत्रबाट लगानी एवं प्रविधि भित्र्याउन क्यासीमार्फत् महासंघले पहल गर्ने थप स्पष्ट पारे। क्यासीका अध्यक्ष पिटरले लगानी आकर्षण एवं आर्थिक व्यावसायिक सम्बन्ध विस्तारमा सहयोग पुर्याउन तयार रहेको प्रतिबद्धता जनाएको महासंघले जनाएको छ।"
"कांग्रेस महासमिति बैठक फेरि सर्यो,पुस १६ देखि हुने","काठमाडौं : नेपाली कांग्रेसको महासमिति बैठक फेरि सरेको छ। मंगलबार पार्टी केन्द्रीय कार्यालय सानेपमा पत्रकार सम्मेलन गरी यसबारे जानकारी गराएको हो। कांग्रेस प्रचार विभागका प्रमुख मीनबहादुर विश्वकर्माले बैठक पुस १६ गतेबाट १९ गतेसम्म सञ्चालन हुने बताए। उनले यसअघि मंसिर १३ देखि १५ गतेसम्म गर्ने भनिएको बैठक मंसिर २९ बाट पुसको २ गतेसम्म गर्ने निर्णय गरिएको भए पनि विविध कारणले पूर्वनिर्धारित मिति परिवर्तन गर्नुपरेको बताए। यसैगरी कांग्रेसले जाजरकोट र रुकुम पश्चिममा भूकम्पपछि राहत,पुन:स्थापना र पुन: निर्माणलाई थप व्यवस्थित बनाउन सरकारलाई सुझाव दिएको छ। मंगलबार बिहान कांग्रेससभापति शेरबहादुर देउवासहित महामन्त्री द्वय विश्वप्रकाश शर्मा र गगन कुमार थापालगायतको टोली बालुवाटार पुगेर प्रधानमन्त्री पुष्पकमल दाहाल प्रचण्डलाई भेटेर भूकम्प पीडितहरूलाई एकद्वार प्रणालीमार्फत प्रदेश सरकार र स्थानीय सरकारहरूलाई नै जिम्मेवारी दिएर राहत,पुन:स्थापना र पुन: निर्माणलाई थप व्यवस्थित बनाउन सुझाव दिएका हुन्। कांग्रेसले भूकम्प प्रभावितहरूलाई राहतस्वरुप ५० लाख रुपैयाँ सरकारलाई उपलब्ध गराएको छ। सभापति देउवालाई सो रकम बराबरको चेक प्रधानमन्त्री दाहाललाई हस्तान्तरण गरेका थिए।"
"प्रदेशमा छ विपद्, मुख्यमन्त्री अमेरिका सयरमा","कुनै समय मधेस प्रदेशका मुख्यमन्त्री लालबाबु राउतको भ्रमण रोकेको संघीय सरकारले चौधरीलाई भने विदेश सयरमा सहयोग गरेको छ। काठमाडौं : आफ्नै प्रदेशसहितका नागरिकहरू भूकम्पले त्राहीत्राही भएका बेला लुम्बिनी प्रदेशका मुख्यमन्त्री डिल्लीबहादुर चौधरी भने विदेश भ्रमणमा निस्किएका छन्। भूकम्पले नागरिकहरूको ज्यान गइरहेको सूचना आइरहँदा मुख्यमन्त्रीले मन्त्रिपरिषद्बाट भ्रमण स्वीकृत गराएर अमेरिकाको भ्रमणमा निस्किएका हुन्। प्रदेशका मुख्यमन्त्रीको भ्रमण संघीय सरकारले समेत स्वीकृत गर्छ। कुनै समय मधेस प्रदेशका मुख्यमन्त्री लालबाबु राउतको भ्रमण रोकेको संघीय सरकारले चौधरीलाई भने विदेश सयरमा सहयोग गरेको छ। चौधरी अमेरिकामा आयोजना हुने द एसेम्बली स्टेट अफ न्युयोर्क र अलबेनिक ३० औं डिस्ट्रिक्ट कार्यक्रममा सहभागी हुन अमेरिका गएका हुन्। प्रदेश सरकारका प्रवक्ता एवं गृहमन्त्री सन्तोषकुमार पाण्डेले मुख्यमन्त्रीको भ्रमण निजी भएको बताए। उहाँको आफ्नै प्रयासमा भएको निजी भ्रमण हो, उहाँका साथमा अरू कोही गएको छैन, उनले भने। भ्रमण स्वीकृत गर्ने सरकारी प्रक्रिया भएकाले मन्त्रिपरिषद्बाट स्वीकृत भएको उनले बताए। कार्यबहाक मुख्यमन्त्रीले कार्य गरिरहनुभएको उनले बताए। मुख्यमन्त्री चौधरी अमेरिका प्रस्थान गरेपछि लुम्बिनी प्रदेशको कार्यवाहक मुख्यमन्त्रीको जिम्मेवारी अर्थमन्त्री धनबहादुर मास्कीलाई प्रदान गरिएको छ। मुख्यमन्त्री चौधरी कात्तिक २६ गते स्वदेश फर्कने कार्यक्रम रहेको छ। गठबन्धन दलहरूको सहयोगमा चौधरी मुख्यमन्त्री भएका हुन्। मुख्यमन्त्री भएका चौधरीले अहिलेसम्म मन्त्रिपरिषद्मा पूर्णता दिन सकेका छैनन्। प्रदेशको बजेट कार्यान्वयनसमेत निकै कमजोर रहेको छ। चालु आर्थिक वर्षको पहिलो त्रैमासिकमा ७ प्रतिशत मात्रै बजेट खर्च भएको छ। अहिले लुम्बिनी प्रदेशका नागरिकसमेत भूकम्पबाट प्रभावित भएका छन्। प्रदेश राजधानी भएको जिल्ला दाङसहित रुकुमपूर्व, रोल्पा र प्युठानमा भूकम्पले घर भत्किएका छन्। भूकम्पपीडित नागरिकहरूको राहतका लागि केन्द्रीय कोषमा पठाउन प्रदेशले ढेड करोड छुट्ट्याए पनि भत्किएका घर पुनर्निर्माण तथा नागरिकको राहतमा कुनै योजना बनाएको छैन।"
भूकम्प प्रभावितको अवस्था बुझ्न राष्ट्रपति आज जाजरकोट र रुकुम पश्चिम जाँदै,गत शुक्रबार राति गएको भूकम्पबाट प्रभावित क्षेत्रका नागरिकको अवस्था बुझ्न राष्ट्रपति पौडेल आज त्यस क्षेत्रमा जान लागेका राष्ट्रपतिका प्रेस सल्लाहकार किरण पोखरेलले जानकारी दिए। काठमाडौं : राष्ट्रपति रामचन्द्र पौडेल आज बिहान भूकम्प प्रभावित क्षेत्र जाजरकोट र रुकुम पश्चिम जाँदै छन्। गत शुक्रबार राति गएको भूकम्पबाट प्रभावित क्षेत्रका नागरिकको अवस्था बुझ्न राष्ट्रपति पौडेल आज त्यस क्षेत्रमा जान लागेका राष्ट्रपतिका प्रेस सल्लाहकार किरण पोखरेलले जानकारी दिए। भूकम्पपछि मुलुकमा आाइपरेको प्राकृतिक विपत्तिको अवस्थामा मुलुक बाहिर जानु उपयुक्त नभएकाले राष्ट्रपति पौडेलले यही कात्तिक २२ गतेदेखि तय भएको आफ्नो युरोप भ्रमण स्थगित गरेका छन्।
"भूकम्प प्रभावित क्षेत्र पुगे राष्ट्रपति पौडेल, बिरामीको अवस्थाबारे लिए जानकारी",काठमाडौं : राष्ट्रपति रामचन्द्र पौडेल आज भूकम्प प्रभावित क्षेत्र जाजरकोट पुगेर बिरामीको स्वास्थ्य अवस्थाबारे जानकारी लिंदै छन्। भूकम्पबाट प्रभावितहरुको जनधनको क्षतिबारे जानकारी लिन मङ्गलबार जाजरकोट गएका राष्ट्रपति पौडेलले जाजरकोट जिल्ला अस्पतालमा पुगी भूकम्पमा परी घाइते भएका बिरामीको स्वास्थ्य अवस्थाबारे जानकारी लिएका हुन्।
भूकम्पबाट भएको क्षतिप्रति जापानी विदेशमन्त्रीले गरे दुःख व्यक्त,काठमाडौं : जापानका विदेशमन्त्री कामिकावा योकोले गत शुक्रबार पश्चिम नेपालका गएको भूकम्पबाट भएको जनधनको क्षतिप्रति दुःख व्यक्त गरेका छन्। विदेशमन्त्री कामिकावाले भूकम्पबाट धेरैको ज्यान गएको र ठूलो भौतिक क्षति भएको सुन्दा आफूलाई अत्यन्त दुःख लागेको उल्लेख गर्दै ज्यान गुमाउनेप्रति श्रद्धाञ्जली र शोकसन्तप्त परिवारजनमा समवेदना व्यक्त गरेका छन्। विदेशमन्त्री कामिकावाले भूकम्पबाट भएको जनधनको क्षतिप्रति दु:ख व्यक्त गर्दै शोक सन्देश पठाएको परराष्ट्रमन्त्री नारायणप्रकाश साउदले जनाएका छन्। शोक सन्देशमा उनले जापान सरकार सदैव नेपाल सरकार र जनताका साथ रहेको र नेपालको स्थानीय आवश्यकताका आधारमा उचित सहयोग गर्न तत्पर रहेको बताएका छन् । विदेशमन्त्री कामिकावाले भूकम्प प्रभावित क्षेत्रको यथाशीघ्र पुनःनिर्माणको कामना गर्दै घाइतेको शीघ्र स्वास्थ्यलाभको कामना गरेका छन्।
"चिनियाँ कम्युनिस्ट पार्टीका तिब्बत सचिव भोलि नेपाल आउँदै, यतैबाट कोलम्बो जाने","काठमाडौं : चीनको स्वसाशित क्षेत्र तिब्बत (सिजाङ)को चिनियाँ कम्युनिस्ट पार्टीका सचिव वाङ च्युनचङ बुधबार नेपाल भ्रमणमा आउने भएका छन्। परराष्ट्र मन्त्रालय स्रोतका अनुसार सचिव च्युनचन बुधबार काठमाडौं आइपुग्नेछन्। नेपाल बसाईका क्रममा उनले प्रधानमन्त्री पुष्पकमल दाहालको चीन भ्रमणका बेला भएका सम्झौता र सहमति कार्यान्वयनका लागि पहल गर्ने स्रोतले बताएको छ। नेपालका लागि चिनियाँ राजदूत छन् सोङले सोमबार प्रधानमन्त्री दाहाललाई भेटेर चिनियाँ कम्युनिस्ट पार्टीको नेपाल भ्रमणबारे जानकारी गराएका थिए। पाँच दिने भ्रमणमा काठमाडौं आउन लागेका उनी उपराष्ट्रपति, प्रधानमन्त्री, गृहमन्त्रीसहित शीर्ष नेताहरूसँग शिष्टाचार भेट गर्नेछन्। सचिव च्युनचङले बुधबार नै उपराष्ट्रपति रामसहाय यादवसँग भेटवार्ता गर्नेछन्। त्यसको भोलिपल्ट बिहीबार उनले प्रधानमन्त्री पुष्पकमल दाहाल, राष्ट्रियसभा अध्यक्ष गणेशप्रसाद तिमिल्सिना र सामान्य प्रशासनमन्त्री अनिता देवीसँग भेटवार्ता गर्नेछन्। उनी शुक्रबार पोखरा जाने कार्यक्रम रहेको छ। पोखरा बसाईको क्रममा उनले शनिबार आयोजना हुने नेपालचीन कल्चरल एक्सचेन्ज कार्यक्रममा सहभागी हुनेछन्। सचिव च्युनचङ शनिबार नै काठमाडौं फर्केर गृहमन्त्री नारायणकाजीसँग भेटवार्ता गर्ने कार्यक्रम रहेको छ। उनले आइतबार भूकम्पबाट क्षति भई चीन सरकारको सहयोगमा पुनःनिर्माण भइरहेको भक्कतपुरका आयोजनाहरूको अवलोकन गर्ने कार्यक्रम रहेको स्रोतको भनाइ छ। त्यसपश्चित उनी आइतबार नै श्रीलंकाको कोलम्बो प्रस्थान गर्नेछन्।"
प्रधानमन्त्री प्रचण्डले बोलाए संसदमा प्रतिनिधित्व गर्ने दलको बैठक,"काठमाडौं : प्रधानमन्त्री पुष्पकमल दाहालले सर्वदलीय बैठक बोलाएका छन्। मंगलबार दिउँसो २ बजे सिंहदरबारमा संसदमा प्रतिनिधित्व गर्ने राजनीतिक दलसँग छलफल गर्न बैठकमा बोलाइएको प्रधानमन्त्रीका प्रेस सल्लाहकार गोविन्द आचार्यले अन्नपूर्ण पोस्ट्लाई जानकारी दिए। गत शुक्रबार जाजरकोटको रामीडाँडा केन्द्रबिन्दु बनाएर गएको भूकम्पले मानवीय र भौतिकरुपमा ठूलो क्षति गरेपछि प्रधानमन्त्री प्रचण्डले उक्त विषयमा र समसामयिक विषयमा छलफल गर्न राजनीतिक दलहरुलाई बैठक बोलाएको उनले बताए। भूकम्पले जाजरकोट र रुकुम पश्चिममा १५३ जनाको मृत्यु भएको छ। भूकम्पमा परी जाजरकोट र रुकुमपश्चिममा हालसम्म ८२ जना बालबालिकाको मृत्यु भएको छ। सरकारले मृतकका परिवारलाई २ लाख दिने घोषणा गरेको छ। प्रचण्डले राहत विवरण एकद्वार प्रणालीबाट वितरण हुने जानकारी गराएका छन्। सरकारले भूकम्पपीडितको उद्धार, राहत र पुनःस्थापनाको काम युद्धस्तरमा भइरहेको जनाएको छ। यता भूकम्पका कारण घरबारविहीन बनेका पीडितले हालसम्म राहत पाउन सकेका छैनन्। सरकारी तथा गैरसरकारी निकायले भूकम्पपीडितका लागि उपलब्ध गराउने भनिएको राहत सामग्री सुगममै थन्किएको छ। भूकम्पका कारण सबैभन्दा क्षति पुगेको जाजरकोट सदरमुकाम खंलगा र पालिकाको केन्द्रमै राहत थन्किएको छ। भूकम्पबाट घरबारविहीन भएको तीन दिनसम्म पनि त्रिपाल, खाद्यान्न र कपडालगायतका राहत सामग्रीहरू नपाउँदा थप समस्या भएको पीडितको गुनासो छ।"
एकीकृत समाजवादीले दियो प्रधानमन्त्री दैवी प्रकोप उद्धार कोषमा २५ लाख रुपैयाँ,"काठमाडौं : नेकपा एकीकृत समाजवादीले प्रधानमन्त्री दैवी प्रकोप उद्धार कोषमा २५ लाख रुपैयाँ दिएको छ। मंगलबार बिहान बालुवाटारमा पुगेर एसका अध्यक्ष माधवकुमार नेपालले प्रधानमन्त्री पुष्पकमल दाहाल प्रचण्डलाई २५ लाख रुपैयाँको चेक हस्तान्तरण गरेका हुन्। जाजरकोट र रुकुम पश्चिममा भुकम्पबाट पीडित तथा प्रभावितहरूको उद्दार एवं राहतका लागि चेक हस्तान्तरण गर्न नेपाल, उपाध्यक्ष राजेन्द्र पाण्डे, महासचिव घनश्याम भुसालसहितका नेताहरु बालुवाटार पुगेका थिए। सोमबार पार्टी कार्यालय आलोकनगरमा बसेको सचिवालय बैठकले कार्यकर्ताबाट आर्थिक संकलन गरेर सरकारको केन्द्रीय राहत कोषमा २५ लाख जम्मा गर्ने निर्णय गरेको थियो। पार्टीका मन्त्री, सांसद र जनप्रतिनिधि एवं राजनीतिक नियुक्तीमा गएकाहरूबाट १५ दिनको पारिश्रमिक पार्टी कोषमा जम्मा गर्न निर्देशन दिएका थिए। गत शुक्रबार जाजरकोटको रामीडाँडा केन्द्रबिन्दु बनाएर गएको भूकम्पले मानवीय र भौतिकरुपमा ठूलो क्षति गरेको छ। भूकम्पले जाजरकोट र रुकुम पश्चिममा १५३ जनाको मृत्यु भएको छ। भूकम्पमा परी जाजरकोट र रुकुमपश्चिममा हालसम्म ८२ जना बालबालिकाको मृत्यु भएको छ। सरकारले मृतकका परिवारलाई २ लाख दिने घोषणा गरेको छ। प्रचण्डले राहत विवरण एकद्वार प्रणालीबाट वितरण हुने जानकारी गराएका छन्। सरकारले भूकम्पपीडितको उद्धार, राहत र पुनःस्थापनाको काम युद्धस्तरमा भइरहेको जनाएको छ। यता भूकम्पका कारण घरबारविहीन बनेका पीडितले हालसम्म राहत पाउन सकेका छैनन्। सरकारी तथा गैरसरकारी निकायले भूकम्पपीडितका लागि उपलब्ध गराउने भनिएको राहत सामग्री सुगममै थन्किएको छ। भूकम्पका कारण सबैभन्दा क्षति पुगेको जाजरकोट सदरमुकाम खंलगा र पालिकाको केन्द्रमै राहत थन्किएको छ। भूकम्पबाट घरबारविहीन भएको तीन दिनसम्म पनि त्रिपाल, खाद्यान्न र कपडालगायतका राहत सामग्रीहरू नपाउँदा थप समस्या भएको पीडितको गुनासो छ।"
भूकम्प पीडितका लागि आइएमई ग्रुपद्वारा प्रधानमन्त्रीलाई डेढ करोडको चेक हस्तान्तरण,"काठमाडौं : आइएमई ग्रुप तथा ग्लोबल आइएमई बैंकका अध्यक्ष चन्द्रप्रसाद ढकालले जाजरकोट र रुकुमपश्चिमलगायतका जिल्लाका भूकम्प प्रभावितका लागि एक करोड ५० लाख बराबरको चेक प्रधानमन्त्री पुष्पकमल दाहाल प्रचण्डलाई हस्तान्तरण गरेका छन्। अध्यक्ष ढकालले ग्लोबल आइएमई बैंक लिमिटेड, आइजीआई प्रुडेन्सियल इन्स्योरेन्स, आइएमई लाइफ इन्स्योरेन्स र आइएमई लिमिटेडलगायत आइएमई ग्रुपबाट प्रवद्र्धित कम्पनी तथा आइएमई फाउन्डेसनमार्फत घोषणा गरिएको उक्त सहयोग रकमको चेक आज प्रधानमन्त्री दाहाललाई हस्तान्तरण गरेका हुन्। सो अवसरमा अर्थमन्त्री डा प्रकाशशरण महत र मुख्यसचिव डा बैकुण्ठ अर्याल समेत उपस्थित थिए। यसैगरी आइएमई ग्रुपका प्रबन्ध निर्देशक हेमराज ढकाल,ग्लोबल आइएमई बैंकका प्रमुख कार्यकारी अधिकृत रत्नराज बज्राचार्य,आइएमई लिमिटेडका प्रमुख कार्यकारी अधिकृत खिलेन्द्र पौडेल,आइजिआई प्रुडेन्सियल इन्स्योरेन्सका प्रमुख कार्यकारी युगेशभक्त बादे श्रेष्ठ, ग्लोबल आइएमई बैंकका वरिष्ठ नायव प्रमुख कार्यकारी अधिकृत सुरेन्द्रराज रेग्मी,नायव प्रमुख कार्यकारी अधिकृत सुमन पोखरेल लगायतको पनि उपस्थिति थियो । आइएमई ग्रुपले भूकम्पका कारण मृत्यु भएका नागरिकप्रति हार्दिक श्रद्धाञ्जली व्यक्त गर्दै शोक सन्तप्त परिवारमा गहिरो समवेदना तथा घाइतेको शीघ्र स्वास्थ्यलाभको कामना गरेको छ। साथै,भूकम्प प्रभावित क्षेत्रमा आइएमई ग्रुप तथा आइएमई फाउन्डेसनले स्थानीय प्रशासनसँगको समन्वयमा थप राहत सहयोग समेत उपलब्ध गराउने प्रतिबद्धता समेत जनाएको छ। रासस"
"भूकम्प पीडितलाई राष्ट्रपतिको आश्वासन : चिन्ता गर्नु पर्दैन, सबै कुराको प्रबन्ध हुन्छ","काठमाडौं : राष्ट्रपति रामचन्द्र पौडेल भूकम्प प्रभावित क्षेत्र जाजरकोट पुगेका छन् । आज बिहान जाजरकोट पुगेका राष्ट्रपति पौडेलले घाइतेहरूको अवस्थाबारे जानकारी लिएका छन् । घाइतेहरूले उपचार, खाद्यन्न, घर निर्माणसहित बाँच्ने आधारको व्यवस्था गरिदिन राष्ट्रपति पौडेलसँग आग्रह गरेका थिए । राष्ट्रपति पौडेलले भूकम्प प्रभावितलाई आवश्यक बसोबास,खाद्यन्नलगायत सबै कुराको प्रबन्ध हुने र त्यसका लागि आफूले सरकारसँग कुरा गर्ने बताएको राष्ट्रपतिका प्रेस सल्लाहकार किरण पोखरेलले राससलाई जानकारी दिए। राष्ट्रपतिको भनाइ उदृत गर्दै सल्लाहकार पोखरेलले भने, 'तपाईंहरुका लागि अल्पकालीन र दीर्घकालीन आवश्यकताको पहिचान गरी सोको व्यवस्था हुन्छ । चिन्ता गर्नु पर्दैन । म सरकारसँग कुरा गर्छु ।'सो अवसरमा जाजरकोटका प्रमुख जिल्ला अधिकारी सुरेश सुनारले भूकम्पबाट भएको क्षतिबारे राष्ट्रपतिलाई जानकारी गराएका थिए भने घाइतेहरूको अवस्थाबारे जिल्ला अस्पतालका चिकित्सकहरूले जानकारी गराएका थिए। गत शुक्रबार राति गएको भूकम्पबाट प्रभावित नागरिकको अवस्था बुझ्न राष्ट्रपति पौडेल आज सुर्खेतबाट जाजरकोट पुगेका हुन्। उनका प्रेस सल्लाहकार पोखरेलका अनुसार राष्ट्रपति पौडेल सदरमुकाम खलङ्गा, रामीडाँडा,नलगाड तथा रुकुम पश्चिमको आठविसकोट पुगेर भूकम्पबाट प्रभावितको राहत र उद्धारको अवस्थाका बारेमा जानकारी लिनेछन्। राष्ट्रपति पौडेलका साथमा उपप्रधानमन्त्री एवम् रक्षामन्त्री पूर्णबहादुर खड्का,जाजरकोटका प्रदेश सांसद, प्रधानसेनापति सहभागी छन्। भूकम्पपछिको अवस्था अनुकूल नभएको भन्दै राष्ट्रपति पौडेलले कात्तिक २२ गतेदेखि तय भएको आफ्नो युरोप भ्रमण सोमबार स्थगित गरेका थिए।"
संविधानमाथि भइरहेको प्रहारविरुद्ध एकजुट भएर अगाडि बढ्ने सर्वदलीय बैठकको निष्कर्ष,"काठमाडौं : संविधानमाथि भइरहेको प्रहारविरुद्ध एकजुट भएर अगाडि बढ्ने प्रमुख दलहरूले निष्कर्ष निकालेका छन्। प्रधानमन्त्री पुष्पकमल दाहालको आयोजनामा मंगलबार बसेको सर्वदलीय बैठकले शान्ति प्रक्रियाका विविध विषयमा छलफल भएको माओवादी उपाध्यक्ष पम्भा भुसालले जानकारी दिइन्। प्रधानमन्त्री दाहालले १२ बुँदे समझदारी, शान्ति प्रक्रिया र संविधानका पक्षधरहरूसँग छलफल गरेको उपाध्यक्ष भुसालको भनाइ छ। 'प्रधानमन्त्रीज्युले शान्ति सम्झौताका पक्षधर, संविधानका पक्षधर र संघीय लोकतान्त्रिक गणतन्त्रणका पक्षधरसँग छलफल गर्नुभएको हो। यस विषयमा ब्यापक समीक्षा भएको छ,' उनले भनिन्। उनले पछिल्लो समय व्यवस्थामाथि नै प्रहार हुन खोजेको भन्दै त्यसविरुद्ध प्रमुख दलहरू एकजुट भएर अगाडि बढ्ने निष्कर्ष निकालिएको बताइन्। ' पानीको फोकाजस्तै देखिएका प्रहारहरूको शीर्ष नेतृत्वले मिलेर प्रतिवाद गर्ने प्रतिवद्धता भएको छ। अहिले व्यवस्थामाथि नै प्रहार गर्नेखालका गतिविधि भइरहेका छन्,' उनले भनिन्। उनले प्रधानमन्त्री दाहालले छिट्टै अर्थतन्त्रमा देखिएको समस्या समाधान लागि बृहत् भेला आयोजना गर्ने बताइन्। त्यसले अर्थतन्त्रलाई चलायमान बनाउन सहयोग पुग्ने उनको भनाइ छ। त्यस्तै एमालेले सरकारले जनतालाई डेलिभरी दिन नसकेको भन्दै सचेत गराएको जानकारी दियो। एमाले सचेतक महेश बर्तौलाले प्रधानमन्त्री दाहालले १२ बुँदे समझदारी र विद्यमान विषयवस्तुमा छलफल गर्न आफूहरूलाई बोलाएको बताए। उनले बैठकमा सरकारले जनतालाई डेलिभरी दिन नसकेको, गृह प्रशासन मुकदर्शक बनेको, अर्थतन्त्र डामाडोल भएको भन्दै प्रधानमन्त्रीलाई सचेत गराएको बताए। उनले संक्रमणकालीन न्याय टुंग्याउन एमाले तयार भएको र त्यसको आवश्यक पहलकदमी प्रधानमन्त्रीले लिनुपर्ने उनको भनाइ छ। 'संक्रमणकाली न्याय टुंग्याउने विषयमा हामी सकारात्मक छौं। त्यसको पहलकदमी प्रधानमन्त्रीज्युले लिनुपर्ने बताएका छन्। त्यसबाहेक अर्थतन्त्र र सरकारका काम कारबाहीका विषयमा सचेत गराएका छौं,' उनले भने।"
एमालेले बोलायो सचिवालय बैठक,"काठमाडौं : नेकपा एमालेले सचिवालय बैठक बोलाएको छ । एमाले प्रचार विभाग प्रमुख राजेन्द्र गौतमले बुधबार अपरान्ह १२:४५ बजे पार्टीको केन्द्रीय कार्यालय ललितपुर च्यासलमा बस्नेगरी सचिवालय बैठक डाकिएको जानकारी दिए। बैठकमा समसामयिक राजनीतिक परिस्थिति,भूकम्प र पार्टीले सुरु गर्न लागेको मध्यपहाडी लोकमार्ग पदयात्राका विषयमा छलफल हुने उनको भनाइ छ । एमालेले जाजरकोट र रुकुम पश्चिमका भूकम्प पीडितलाई राहतस्वरुप १ करोड रकम सहयोग गर्ने निर्णय गरेको छ।"
प्रधानमन्त्री प्रचण्डलाई भेटेर कांग्रेसले दिएको २१ बुँदे सुझावमा के छ ?,"कांग्रेसले विपदमा राहत सामग्र अभाव हुन नदिन स्थानीय तहको नेतृत्वमा, सुरक्षा निकाय, निजी क्षेत्र, स्थानीय रुपमा कृयाशिल राजनैतिक दलहरु र संघसंस्था सम्मिलित सहजीकरण साझा संयन्त्र निर्माण गर्न माग गरेको छ। काठमाडौं : सत्तारुढ नेपाली कांग्रेसले सरकारलाई जाजरकोट भूकम्पपछिको उद्धार, राहत, पुनर्स्थापना र पुनर्निर्माणबारे २१ बुँदे सुझावसहित ध्यानाकर्षण गराएको छ। मंगलबार बिहान बालुवाटारमा पुगेर प्रधानमन्त्री पुष्पकमल दाहाल प्रचण्डलाई भेटेर नेपाली सभापति शेरबहादुर देउवासहितका नेताहरुले सरकारको ध्यानाकर्षण गराएका हुन्। २०७२ साल पश्चातको भुकम्प पुनर्निर्माणको अनुभवबाट राष्ट्रिय विपद् जोखिम न्यूनिकरण तथा व्यवस्थापन प्राधिकरण बनिसके पश्चात प्राधिकरण कै नेतृत्वमा अन्य विपद्हरु विशेष गरि बाढी, पहिरो र आगलागीमा प्रभावित भएकोहरुको आवास पुनर्निर्माणको सहायताको लागि निजी आवास अनुदान सहायता कार्य विधि बनेर प्राधिकरणको नेतृत्वमा निजी आवासको लागि राज्यले अनुदान सहयोग दिनसक्ने व्यवस्था भइसकेको छ । त्यही कार्यविधि अपनाएर अहिलेको भूकम्पबाट भएका क्षतिग्रस्त भवन निजी आवासहरुको लागि राज्यले पुनर्निर्माणको लागि सहायता दिने वा संघीयता कार्यान्वयनमा गैसकेको हुँदा आवश्यकता अनुसार परिमार्जन गरेर क्षति भएका घरहरुको पुनर्निर्माणको लागि आवास अनुदान सहायता प्रदान गर्न चाडो भन्दा चाडो पारदर्शी रुपमा अगाडि बढन सकिन्छ ।ध्यानाकर्षण पत्रमा भनिएको छ, त्यही वा परिमार्जित कार्यविधि अनुसार २०७२ साल पछाडि भएका र अहिले पछिल्लो पटक जाजरकोट, रुकुम लगायत ११ जिल्लामा भएको भुकम्प प्रभावितहरुको आवास पुनर्निर्माण कार्य गर्नको लागि यथाशीघ्र छिटो गरि कार्य प्रारम्भ गर्न जरूरी छ । आवास पुनर्निर्माण र प्रभावित परिवारलाई कठिन हुने हुँदा प्रदेश र स्थानीय सरकारले विशेष प्याकेज ल्याएर स्थानीय स्तरमा सिप र क्षमता बृद्धि गरि स्वरोजगार र रोजगारका अवसरहरु सिर्जना गर्न तत्काल कार्ययोजना बनाउन आवश्यकता रहेको कांग्रेसको ठहर छ। कांग्रेसले विपदमा राहत सामग्र अभाव हुन नदिन स्थानीय तहको नेतृत्वमा, सुरक्षा निकाय, निजी क्षेत्र, स्थानीय रुपमा कृयाशिल राजनैतिक दलहरु र संघसंस्था सम्मिलित सहजीकरण साझा संयन्त्र निर्माण गर्न माग गरेको छ। भेटमा देउवाले जाजरकोट र रुकुम पश्चिममा भुकम्पबाट पीडित तथा प्रभावितहरूको उद्धार एवं राहतका लागि प्रधानमन्त्री दैवी प्रकोप उद्धार कोषमा ५० लाख रुपैयाँको चेक हस्तान्तरण गरेको छ। यस्तो छ कांग्रेसले प्रधानमन्त्रीलाई दिएको सुझाव जाजरकोट जिल्लाको बारेकोटलाई केन्द्र बनाई गएको भूकम्पले जाजरकोट र पश्चिम रूकुममा ठुलो जनधनको क्षति भएको छ । साथै छिमेकी अन्य नौ जिल्लाहरुमा पनि धेरै घरहरूमा क्षति पुगेका खबरहरू आएका छन । भूकम्प लगत्तै प्रधानमन्त्री र संघीय सरकार, प्रदेश सरकार र स्थानीय तहहरुले सक्रियतापूर्वक निर्वाह गरेको भूमिका प्रशंसनीय छ। सबै राजनैतिक दल, निजी क्षेत्र, सामाजिक संघसंस्था सबैको स्वतःस्फूर्त सहयोगी मानवीय भावनाले विपद्मा सम्पूर्ण एकताको नेपाली संस्कार प्रदर्शित गरेको छ । नेपाली कांग्रेसले सम्पूर्ण पार्टी पंक्ति र भ्रातृ संस्थाहरुलार्ई राहत तथा उद्धार कार्यमा परिचालन हुन आह्वान गरिसकेको छ । उद्धार, राहत र पुनर्स्थापनाको तत्कालीन, अल्पकालीन र दीर्घकालीन अभियानलाई व्यवस्थित र प्रभावकारी बनाउनु अपरिहार्य छ । जाजरकोट भूकम्प पश्चातको राहत, पुनर्स्थापना, पुनर्नर्मिाण कार्यलाई थप व्यवस्थित गर्न सम्माननीय प्रधानमन्त्री मार्फत् नेपाल सरकारलाई आग्रह गर्दै नेपाली कांग्रेसले यस सम्बन्धमा केही सुझावहरु प्रस्तुत गर्न चाहन्छ । तत्कालिनअल्पकालिनः पुनर्निर्माण :"
कांग्रेसले दियो प्रधानमन्त्री दैवी प्रकोप उद्धार कोषमा ५० लाख रुपैयाँ,"काठमाडौं : नेपाली कांग्रेसले प्रधानमन्त्री दैवी प्रकोप उद्धार कोषमा ५० लाख रुपैयाँ दिएको छ। मंगलबार बिहान बालुवाटारमा पुगेर नेपाली कांग्रेसका सभापति शेरबहादुर देउवाले प्रधानमन्त्री पुष्पकमल दाहाल प्रचण्डलाई ५० लाखको चेक हस्तान्तरण गरेका हुन्। जाजरकोट र रुकुम पश्चिममा भुकम्पबाट पीडित तथा प्रभावितहरूको उद्दार एवं राहतका लागि चेक हस्तान्तरण गर्न नेपाली कांग्रेसका सभापति देउवा, महामन्त्रीद्वय विश्वप्रकाश शर्मा र गगनकुमार थापासहितका नेताहरु बालुवाटार पुगेका थिए। कांग्रेसले उद्धार, राहत र पुनर्स्थापनाका लागि सरकारको कोषमा नेपाली कांग्रेसका तर्फबाट ५० लाख दिने घोषणा गरेको थियो। गत शुक्रबार जाजरकोटको रामीडाँडा केन्द्रबिन्दु बनाएर गएको भूकम्पले मानवीय र भौतिकरुपमा ठूलो क्षति गरेको छ। भूकम्पले जाजरकोट र रुकुम पश्चिममा १५३ जनाको मृत्यु भएको छ। भूकम्पमा परी जाजरकोट र रुकुमपश्चिममा हालसम्म ८२ जना बालबालिकाको मृत्यु भएको छ। सरकारले मृतकका परिवारलाई २ लाख दिने घोषणा गरेको छ। प्रचण्डले राहत विवरण एकद्वार प्रणालीबाट वितरण हुने जानकारी गराएका छन्। सरकारले भूकम्पपीडितको उद्धार, राहत र पुनःस्थापनाको काम युद्धस्तरमा भइरहेको जनाएको छ। यता भूकम्पका कारण घरबारविहीन बनेका पीडितले हालसम्म राहत पाउन सकेका छैनन्। सरकारी तथा गैरसरकारी निकायले भूकम्पपीडितका लागि उपलब्ध गराउने भनिएको राहत सामग्री सुगममै थन्किएको छ। भूकम्पका कारण सबैभन्दा क्षति पुगेको जाजरकोट सदरमुकाम खंलगा र पालिकाको केन्द्रमै राहत थन्किएको छ।"
भूकम्पका घाइतेहरूको उपचारमा कमी हुन दिदैनौं : स्वास्थ्यमन्त्री,काठमाडौं : स्वास्थ्यमन्त्री मोहनबहादुर बस्नेतले चिकित्सा शिक्षा ऐन संशोधन गर्न कसैले रोक्न नसक्ने स्पष्ट पारेका छन्। मंगलबार काठमाडौंमा २०७९०८० मा सम्पादित स्वास्थ्य कार्यक्रमहरूको प्रदेश स्तरीय वार्षिक समिक्षा गोष्ठी उद्घाटन गर्दै मन्त्री बस्नेतले चिकित्सा शिक्षा ऐन संशोधन नहुँदा धेरै समस्या आएको भन्दै अब कसैले विरोध गरेर वा सुतेर संशोधन नरोकिने स्पष्ट पारेका हुन्। निश्चित समूहले संशोधन रोक्न खोजे अब सम्भव नरहेको उनको भनाइ छ । मन्त्री बस्नेतले स्वास्थ्य क्षेत्रमा दरबन्दी बढ्न नसकेकाले चिकित्सकको अभाव देखिएको अवस्थालाई सरकारले गम्भीर रुपमा लिएको जिकिर गरे। उनले स्वास्थ्य क्षेत्रको पूर्वाधारहरु अघि बढाउन खोज्दा बजेटको समस्या देखिएको गुनासो गरेका छन्। त्यस्तै उनले जाजरकोट भूकम्पपछि घाइतेको उपचारमा कुनै कमी हुन नदिएको भन्दै अबको ध्यान राहत र पुनस्र्थापनामा हुने बताए । प्रदेशस्तरीय वार्षिक समीक्षा गोष्ठी तीन दिनसम्म चल्ने बागमती प्रदेश स्वास्थ्य निर्देशनालयले जनाएको छ ।
माधवकुमार नेपाल चीन प्रस्थान,"काठमाडौं : नेकपा एकीकृत समाजवादीका अध्यक्ष माधवकुमार नेपाल नेतृत्वको टोली चीन प्रस्थान गरेको छ । १५ जनाको टोलिसहित अध्यक्ष नेपाल मंगलबार अपरान्ह त्यसतर्फ प्रस्थान गरेका हुन्। चीन प्रस्थान गर्नुअघि अध्यक्ष नेपालले चिनियाँ कम्युनिस्ट पार्टीको विदेश विभागको निमन्त्रणामा आफू नेतृत्वको टोली चीन जान लागेको जानकारी दिएका थिए। चीन भ्रमणका क्रममा विभिन्न पार्टीहरुसँग छलफल गर्ने, खुनमिङ हुँदै बेइजिङ नजिकैको सहर पुग्ने कार्यक्रम रहेको उनले बताए । त्यस्तै अध्यक्ष नेपालले भूकम्पले पीडित भएका जनताका लागि सरकार क्रियाशिल हुनुपर्ने जिकिर गरे। चीन जानुअघि अध्यक्ष नेपालसहितको टोली बालुवाटार पुगेर भूकम्प पीडितका लागि राहतस्वरुप २५ लाख रुपैयाँको चेक प्रधानमन्त्री पुष्पकमल दाहाल 'प्रचण्ड' लाई हस्तान्तरण गरेका थिए। जनताको चाहनाका आधारमा भूकम्प पीडितका लागि सबै दलहरु एक भएर काम गर्नुपर्ने उनले बताए। चीन भ्रमण सम्पन्न गरेर अध्यक्ष नेपालको टोली आगामी २८ गते फर्कने कार्यक्रम छ ।"
नेपाललाई हिन्दू राष्ट्र कायम गर्न विश्व हिन्दू महासंघको माग,"अर्घाखाँची : विश्व हिन्दू महासंघ जिल्ला कार्य समितिले नेपाललाई हिन्दू राष्ट्र कायम गर्न माग गरेको छ। महासंघले आज आयोजना गरेको हिन्दू धर्मसम्बन्धी अन्तक्रियामा विश्व हिन्दू महासंघका केन्द्रीय उपाध्यक्ष दधिराम शर्माले नेपाललाई हिन्दू राष्ट्र कायम गर्न सबै लाग्नुपर्ने बताए। उनले हिन्दू राष्ट्र घोषणा हुन नसके नेपालकै अस्तित्व खतरामा रहेको जिकिर गरे। विश्व हिन्दू महासंघका केन्द्रीय सचिव पुनाराम पोख्रेलले विद्यालयस्तरमा संस्कृत शिक्षा अनिवार्य गर्नुपर्ने बताए। संस्कृत भाषा विश्वको मुख्य र पुरानो भाषा हुँदा पनि यसको महत्त्व नेपालले बुझ्न नसकेको उनको टिप्पणी थियो। कार्यक्रममा विश्व हिन्दू महासंघका केन्द्रीय सदस्य लोकनाथ पाण्डे, प्रदेश सचिव कमलकान्त पौडेल हिन्दू धर्म रक्षा परिषद् नेपाल केन्द्रीय अध्यक्ष नारायण खनाललगायतले देशलाई हिन्दु राष्ट्र कायम गर्नुपर्नेमा जोड दिए।"
सुनियोजित भ्रम फैलाएको भन्दै पत्रकार महासंघविरुद्ध कान्तिपुरको आपत्ति,"काठमाडौं : नेपाल पत्रकार महासंघले विज्ञप्ति निकालेर सुनियोजित भ्रम फैलाएको भन्दै कान्तिपुर पब्लिकेशन्सले आपत्ति जनाएको छ। कान्तिपुरले मंगलबार विज्ञप्ति जारी गर्दै संस्था र नेतृत्वप्रति दूराग्रहपूर्वक लाञ्छना लगाउने र राजनीतिक प्रतिशोध लिने शृंखलाविरुद्ध गम्भीर ध्यानाकर्षण भएको जनाएको छ। आर्थिक मन्दीबाट ग्रसित देश र सञ्चार उद्योगको विषम परिवेशअनुसार पब्लिकेशन्सले समग्र वित्तीय पुनरावलोकन गर्नुपरेकाले जनशक्तिको आकार पनि सीमित गर्न खोजेको कान्तिपुरले स्पष्ट पारेको छ। यस क्रममा नेपाल पत्रकार महासंघ, कान्तिपुर शाखाले राखेका सरोकारका विषयमा चरणबद्ध संवाद गरी भएको सहमतिका आधारमा संस्थाले आर्थिक प्याकेजसहितको स्वैच्छिक अवकाश आह्वान गरेको र संस्थाले दिएको समयसीमाभित्र उल्लेख्य संख्यामा सञ्चारकर्मीहरूको राजीनामा आएको कान्तिपुरले जानकारी दिएको छ। त्यस्तै माग र आपूर्तिको सिद्धान्तअनुसार जनशक्ति घटबढ गर्नु तथा आवश्यकताका आधारमा सरुवा गर्न पाउनु व्यावसायिक अधिकार रहेको भन्दै कान्तिपुरले त्यस क्रममा कानुनको परिपालना गर्नु आफ्नो दायित्व रहेको बताएको छ। 'जीवन्त संस्थामा यो क्रम निरन्तर जारी रहन्छ। त्यसको मापदण्ड तय गर्दा पहिलो प्राथमिकता आपसी समझदारी हो भने त्यसको विकल्प कानुनी मार्ग हो। यी वैधानिक मार्गबाहेक कुनै पनि तेस्रो पक्षको गैरव्यावसायिक दबाबसँग सम्झौता गर्न कान्तिपुर किञ्चित तयार छैन,' मानव संसाधन विभागका प्रमुख पुष्पराज गिरीद्वारा जारी विज्ञप्तिमा भनिएको छ। तीन दशकभन्दा लामो व्यावसायिक पत्रकारिताको दौरानमा कान्तिपुरले यस्ता अनेक मोडको सामना गरेको उसले स्पष्ट पारेको छ। कतिसम्म भने व्यवस्थापन र पत्रकार महासंघ प्रतिष्ठान शाखाबीच संवाद भइरहेका बेला वार्ता भाँड्ने उद्देश्यले महासंघले चरणबद्ध विज्ञप्ति जारी गरेको कान्तिपुरले आरोप लगाएको छ। पत्रकारहरूको हितमा संवाद र सहमति गर्ने शाखालाई निलम्बन गर्ने हर्कतबाट पनि महासंघ अहिले कस्तो समूहको नियन्त्रणमा छ भन्ने छर्लंग भएको विज्ञप्तिमा भनिएको छ। कान्तिपुरले ८२ जना सञ्चारकर्मीलाई कारबाही गरेको दाबी पुष्टि गर्न महासंघलाई चुनौतीसमेत दिएको छ। 'पत्रकार महासंघले पटकपटक विज्ञप्ति जारी गर्दै कान्तिपुरले ८२ जना सञ्चारकर्मीलाई कारबाही गरेको दाबी गरेर आफ्नै विश्वसनीयता गुमाएको छ। महासंघले दाबी गरेकोमध्ये आधा संख्यामात्र पनि पुष्टि गर्न कान्तिपुर महासंघ नेतृत्वलाई चुनौती दिन्छ,' विज्ञप्तिमा भनिएको छ, 'बरु आन्दोलनमा गएका पत्रकारलाई समेत सबै खाइपाइ आएको दसैं पेस्कीसमेत प्रदान गरिएको छ।' कानुनी बाटो छाडेर निहित उद्देश्यले संस्थाको बदनाम गर्ने, गेटमा जम्मा भएर पत्रकार तथा कर्मचारीको काममा अवरोध गर्ने प्रवृत्ति अविलम्ब नरोकिए सम्बन्धित सबैलाई प्रचलित कानुनअनुसार कारवाही गर्न र त्यस्तो कार्यमा उक्साउने समूहविरुद्ध आवश्यक कानुनी उपचार खोज्ने कान्तिपुरको विज्ञप्तिमा उल्लेख छ।"
बर्दिवासले भूकम्पपीडितलाई १२ लाख सहयोग गर्ने,महोत्तरी : जाजरकोट र रुकुम पश्चिमका भूकम्पपीडितलाई बर्दिवास नगरपालिकाले १२ लाख रुपैयाँ सहयोग गर्ने भएको छ। ती राहतस्वरुपको रकम चाँडै नै त्यसक्षेत्रमा पठाउने तयारी भएको बर्दिवास नगरपालिकाले जनाएको छ। नगरपालिका क्षेत्र भित्र रहेको सरकारी तथा गैरसरकारी संघ संस्थासँग छलफल गरेपछि नगरपालिकाले सहयोग गर्ने निर्णय गरेको हो। जाजरकोट र रुकुम पश्चिमका ४ स्थानीय पालिकालाई ३ लाखका दरले जम्मा १२ लाख रकम दिइने नगर प्रवक्ता विजय कुमार महतोले जानकारी दिए।
नदी प्रदूषित गर्ने उद्योगलाई दोस्रो पटक जरिवाना,"वीरगन्ज : वीरगन्जको सिर्सिया नदीमा प्रदूषण गर्ने सिद्धि टेक्सटाइललाई महानगरपालिकाले दोस्रो पटक जरिवाना तिराएको छ। नदीमा प्रदूषण गरेको भन्दै महानगरपालिकाले वीरगन्ज महानगरपालिका२१ स्थित सिद्धि टेक्सटाइलसहित पाँच उद्योगलाई यसअघि गत चैत १४ गतेपनि ३३ लाख जरिवाना गरेको थियो। मंगलबार अनुगमनका क्रममा उद्योगबाट निस्किने रसायन र लेदोसहितको फोहोर पानी सिद्धि टेक्सटाइले सोझै सिर्सिया नदीमा मिसाएर प्रदूषित गरेको भेटिएपछि महानगरले उसलाई फेरि ३० हजार रुपैयाँ जरिवाना गरेको हो। मंगलबार अनुगमनका क्रममा सिद्धि टेक्सटाइलले उद्योगबाट निस्केको रसायन र लेदोसहितको फोहोर पानी प्रशोधन नै नगरी सोझै सिर्सिया नदीमा मिसाउने गरेको भेटिएपछि ३० हजार रुपैयाँ जरिवाना गरिएको वीरगन्ज महानगरपालिका सरसफाइ व्यवस्थापन महाशाखाका प्रमुख सर्फुदीन मियाँले बताए। वीरगन्जका उद्योगी अशोक मित्तल सञ्चालक रहेको सिद्धि टेक्सटाइललाई यसअघि पनि महानगरपालिकाले तीन लाख रुपैयाँ जरिवाना गर्दा समेत उसले सिर्सिया नदिलाई प्रदूषित गर्ने कामलाई जारी नै राखेको भेटिएको उनले बताए। वीरगन्जको लाइफलाइनकै रुपमा रहेको सिर्सिया नदी करपब तीन दशकदेखि प्रदूषणको चपेटामा परेको छ। पर्सा बारा औद्योगिक करिडोरमा रहेमा ४५ भन्दा बढी उद्योगले उद्योगबाट निस्कने फोहरजन्य पदार्थ, छालाजन्य लेदो र रसायनयुक्त पानी सोझै नदीमा मिसाउँदा नदी नै प्रदूषित बन्दै आएको छ। वीरगन्ज र यस आसपासका करिब डेढ दर्जन गाउँका स्थानीयले त्यही प्रदूषित नदीमा छठ पर्व मनाउन बाध्य हुँदै आएका छन्। नदीलाई प्रदूषणमुक्त बनाउन महानगरपालिकाले गत चैतदेखि अभियान नै थालेर कडाइ गरेपछि दुई दिनअघि मात्र सिद्धि टेक्सटाइलसहितका यहाँका उद्योगले तिहार तथा छठ पर्व अगाडि नै सिर्सिया नदीको प्रदूषण रोक्ने सहमति जनाएका थिए। त्यसअघि गत गत असोज २९ गतेका दिन महानगरका मेयर राजेशमान सिंह आफैले गरेको अनुगमन पश्चात् उद्योगका सञ्चालकहरूले रसायनयुक्त लेदो तथा फोहोर प्रशोधन गरेर मात्रै नदीमा पठाउने र त्यसो नगरे उद्योग सिल गरी नियमबमोजिम जरिवाना तिर्ने सहमति जनाएका थिए। सहमति अनुसार मरियम लेदर उद्योग र अरनिको टेक्सटायल्सले अत्याधुनिक पानी प्रशोधन गर्ने प्लान्ट बनाउने कामअघि बढाए पनि सिद्धि टेक्सटाइलका सञ्चालक मित्तलले सहमतिलाई लत्याउँदै सिर्सिया नदीलाई प्रदूषित गर्ने कार्य जारी राखेको भेटिएपछि दोस्रो पटक जरिवाना गरिएको मियाँले बताए। उनका अनुसार यअघि गत चैतमा ३र३ लाख जरिवाना गरिएका ग्लोबल लेदर, मारुती पल्स एन्ड पेपर र दुर्गा पल्स एन्ड पेपरले पनि आफ्ना उद्योगमा फोहोर पानी प्रशोधन गर्ने यन्त्र जडान गर्न अटेर गरिरहेका छन्। यद्यपि ग्लोबल, मारुती र दुर्गा पल्सले छठसम्मका लागि उद्योग बन्द गरे पनि सिद्धि टेक्लेसटाइलले भने त्यस्तो नगरेको सरसफाइ व्यवस्थापन महाशाखाका प्रमुख मियाँले बताए।"
भूकम्पपीडितका लागि भैरहवामा न्यानो माया अभियान,"भैरहवा : भूकम्पपीडितहरूको सहयोगका लागि रुपन्देहीको भैरहवामा न्यानो माया अभियान सञ्चालन गरिएको छ। चिसोयाम सुरु भएसँगै पीडितहरूलाई न्यानो कपडा आवश्यक पर्न सक्ने भएकोले लत्ताकपडा संकलनका लागि अभियान सञ्चालन गरिएको हो। सिद्धार्थनगर नगरपालिका (भैरहवा) को उपप्रमुख उमा अधिकारीको नेतृत्वमा सहरमा लत्ताकपडा संकलन भइरहेको छ। सर्वसाधारणहरूले नयाँ र प्रयोग भएका (प्रयोग गर्न सकिने) दुवै प्रकारका लत्ता कपडा सफा गरी उपलब्ध गराउन सर्वसाधारणलाई आग्रह गरिएको उपप्रमुख अधिकारीले बताइन्। म पहिला पनि खेलकुदको माध्यमबाट जाजरकोट पुगेको छु , निकै विकट क्षेत्रहरू छन् र त्यहाँ बालबालिका लगायत अन्यलाई कपडा आवश्यकता महसुस गरेको थिए उनले भनिन्, भूकम्पका कारण पीडितहरू थप बिच्चली परेकाले समस्यालाई मध्यनजर गर्दै अभियान सञ्चालन गरेका हौँ। अभियान सञ्चालन भएसँगै भैरहवाका सर्वसाधरणले नयाँ र पुनः प्रयोग गर्न मिल्ने लत्ता कपडाहरू संकलन केन्द्रमा पुर्याउन थालेका छन्। उनले आइतबार बिहानदेखि सुरु भएको अभियानअन्तर्गत आइतबार साँझसम्म संकलन भएको ३५ बोरा कपडा नगरपालिका कार्यालयको राहतसँगै भूकम्प प्रभावित जिल्लामा पठाइएको बताइन्।"
बागमतीका कर्मचारीले भूकम्पपीडितलाई १ करोड २५ लाख सहयोग गर्ने,हेटौंडा : बागमती प्रदेशमा कार्यरत कर्मचारीहरूले भूकम्प पीडितलाई १ करोड २५ लाख सहयोग गर्ने भएका छन्। मंगलबार बागमती प्रदेशका प्रमुख सचिव घनश्याम उपाध्यायको अध्यक्षतामा बसेको बैठकले जाजरकोट र रुकुम पश्चिमका भूकम्पपीडितलाई सहयोग रकम उपलब्ध गराउने निर्णय गरेको हो। बैठकले प्रमुख सचिव र सचिवको ३ दिनको तलब अधिकृत स्तरको कर्मचारीको २ दिनको र बाँकी कर्मचारीहरूको १ दिनको तलब कर्णाली प्रदेश विपद् व्यवस्थापन कोषमा जम्मा गर्ने निर्णय गरेको हो।
भूकम्प पीडितलाई वाणिज्य बैंकका कर्मचारीले गरे एक करोड सहयोग,काठमाडौं : राष्ट्रिय वाणिज्य बैंकका कर्मचारीहरूले जाजरकोट र रुकुम पश्चिमका भूकम्प पीडितलाई एक करोड रुपैयाँ सहयोग गरेका छन्। उनीहरूले मंगलबार प्रधानमन्त्री पुष्पकमल दाहाल 'प्रचण्ड' लाई भेटेर सो रकम बराबरको चेक हस्तान्तरण गरेका हुन्। सरकारले भूकम्प पीडितका लागि प्रधानमन्त्री दैवीप्रकोप उद्धार कोषमा सहयोग जम्मा गर्न आश्वन गरेको छ। सरकारले भूकम्पमा परी मृत्यु भएकाको परिवारलाई तत्काल राहतस्वरुप दुई लाख रुपैयाँ उपलब्ध गराउने निर्णय गरेको छ। गत शुक्रबार राति जाजरकोटको रामीडाँडा केन्द्रविन्दु भएर गएको भूकम्पमा परी जाजरकोट र रुकु्मपश्चिममा १५३ जनाको मृत्यु भएको छ भने करिब दुई सयजना घाइते छन्। भूकम्पबाट हजारौं भौतिक संरचना भत्किएका छन्। समयमै राहत सामग्री नपाउँदा भूकम्प पीडितहरू खुला आकाशमुनि रात बिताउन बाध्य भएका छन्। भूकम्प गएको चारदिन वितिसक्दा पनि प्रयाप्त मात्रामा राहत नपाएको पीडितहरूले गुनासो गरेका छन्।
मलेसियाबाट फर्किएर तीन छोराछोरीसहित श्रीमतीको अन्तिम दाहसंस्कार गरेका उदय,"जाजरकोट : भेरि नगरपालिका १ जाजरकोटका ४० वर्षीय उदय विक भूकम्प गएको चार दिनपछि मलेसियाबाट घर फर्किएका छन्। जाजरकोट स्थित रावत गाउँका उनी गत वर्ष कार्तिकमा वैदेशिक रोजगारीको लागि मलेसिया गएका थिए। मलेसियामा नै उनले गत शुक्रबार राती आएको भूकम्पले आफ्नो घरमा क्षति भएको थाहा पाए। घरबाट फोन गरेर छिटो फर्किन भने। उनलाई नराम्रो घटना भएको आभाश भइसकेको थियो। फर्किएपछि मात्र उनले भूकम्पमा परी तीन छोराछोरी र श्रीमती गुमाएको थाहा पाए। जाजरकोट केन्द्रबिन्दु भएर कार्तिक१७ गते गएको भूकम्पमा उनका परिवारका ६ सदस्यको मृत्यु भएको छ। भूकम्पमा उनले पत्नी, दुई छोरी र एक छोरा, भाइकी एक छोरी र भान्जी गुमाएका छन्। ३० वर्षीया पत्नी जानु सूनार,१३ र ८ वर्षीया छोरीहरु सर्मिला विक र अञ्जली विक र ४ वर्षीय छोरा उज्जवल विकको मृत्यु भएको हो। त्यस्तै माइला भाइ मोहनबहादुर विककी छोरी ११ वर्षीया निरूताको पनि भूकम्पमा परी मृत्यु भएको छ। भूकम्प गएको चार दिनपछि विक घर पुगेका थिए। त्यसपछि उनले परिवारका सदस्यको अन्तिम संस्कार गरेका हुन्। छोराछोरीको शव भने गाडीएको हो। विक छोराछोरी र श्रीमतीको अन्तिम विदाइमा आफूलाई सम्हाल्न सकेका थिएनन्। आफ्ना तीन छोराछोरी शव गाड्दा भावविह्वल हुँदै भने, 'मेरो मुटुको टुक्राहरुको भविष्य बनाउन लाग्दा यता उनीहरुले ज्यान नै गुमाए। मलाई सबैले एक्लै छाडेर गए। मेरा मु्टुका टुक्राहरु फेरि अर्को राम्रो ठाउँमा जन्म लिउनू।'"
"सम्पत्ति पुरियो, कहिले हुन्छ उत्खनन ?","जाजरकोट : थाप्ले बसपार्कबाट उकालो चढ्दै जाजरकोट दरबार जाने बाटोका कच्ची घरसोत्तर भएर ढलेका छन्। घरका काठदाउरा र ढुंगामाटोले बाटो पनि पुरिएको छ। अवशेष नाघ्दै हिँड्नुपर्छ। भाँडाकुँडा, टिभी, लुगाहरू छरपस्ट रूपमा पुरिएको देखिन्छ। भग्नावशेष अघि कुरुवा झैं घरधनी बसेका छन्। यो दृश्य भूकम्प प्रभावित जाजरकोटको भेरी नगरपालिका३ माथिल्लो थाप्लेको हो। जहाँका स्थानीय घर भत्किएको पीडासँगै भग्नावशेषमा भएको धनसम्पत्ति संरक्षण गर्न नपाउँदा मारमा छन्। माथिल्लो थाप्लेकी विष्णु घर्र्तीको सिलाइ कटाइबाट जीविका चल्थ्योे। शुुक्रबार गएको भूकम्पमा उनको घर भत्कियो। सिलाइ मेसिन पनि पुरियो। उनले आफ्नै घरमा आफूखुसी मेसिन खोज्न उत्खनन् गर्न पाएकी छैनन्। भन्छिन्, २० हजार नगद पनि पुरिएको छ। निकाल्न पाए राहतको आस गर्न पर्दैनथ्यो। यस्तो समस्या विष्णु एक्लैको मात्र छैन। माथिल्लो थाप्लेका झन्डै दुई सय घरधुरीले भोगिरहेका छन्। माथिल्लो थाप्लेकै सपना शाही पनि घर उत्खनन गर्न उद्धार टोली नआएको बताउँछिन्। उनले लगाएका बाहेकका लुगा भत्किएको घरमा पुरिएका छन्। न त खान अन्न छ। न लगाउने लुगा नै छ ?, उनी गुनासो गर्छिन्, अन्न भएर भोकै र कपडा भएर पनि नाङ्गै सुत्नुपर्ने भएको छ। पक्की घर चर्किएका मात्र छन्। यहाँका माटोको गारो भएका, ढुंगाकोे छाना भएका अधिकांश पुराना घर भत्किएका छन्। घरको भग्नावशेष अघि कतिको खुला आकाशमा त कतिको त्रिपालमा बास छ। घरको सम्पत्ति कुरेर बसे झैं छन्, घरधनीहरू। प्रहरी आएर मुचुल्का उठाए मात्र घर उत्खनन हुन्छ। स्थानीयले आफ्नै घर आफूखुसी उत्खनन गर्न पाउँदैनन्। जसका कारण घरमा पुरिएको सामान निकाल्न सकिएको छैन। पैसा, मोबाइल, ल्यापटप, लगाउने लुगा, खानेकुरा, भाँडाबर्तन पनि निकाल्न नसकिएको भूकम्पपीडितको गुनासो छ। उनीहरू चाँडोभन्दा चाँडो घर उत्खनन गरेर सघाउन सरकारसँग आग्रह गरिरहेका छन्। जिल्लामा भूकम्पबाट भत्किएका घरको उत्खननमा ढिलाइ भइरहेको छ। जाजरकोटका प्रमुख जिल्ला अधिकारी सुरेश सुनार भने उत्खननको काम सुरु भइसकेको दाबी गर्छन्। घर भत्केर मान्छे पुरिएको छन् भन्ने कतै सूचना पाइएको छैन, उनले भने, नेपाली सेना, सशस्त्र प्रहरी बल, नेपाल प्रहरी र युवाहरूको सहयोगमा हामीले हिजोदेखि नै उत्खननको काम सुरु गरिसकेका छौं। काम जारी छ। भूकम्पले जिल्लाका भेरी र नलगाड नगरपालिकासहित ७ स्थानीय तहमा करिब एक हजार तीन सयभन्दा बढी घर भत्किएको प्रजिअ सुनारले अनुमान गरे। उनले प्रष्ट पारे, अझै कति घरमा क्षति पुगेको छ भन्ने एकिन तथ्यांक आइसकेको छैन। सम्भवतः भोलिसम्म डाटा तयार होला ?"
बाजुरा केन्द्रविन्दु भएर ४ रेक्टर स्केलको भूकम्प,काठमाडौं : बाजुरामा ४ रेक्टरस्केलको भूकम्प गएको छ। मंगलबार दिउँसो १२ बजेर ५८ मिनेटमा हिमाली गाउँपालिकाको रया केन्द्रविन्दु भइ भूकम्प गएको हो। भूकम्प मापन केन्द्र सुर्खेतका अनुसार चार रेक्टरस्केलको भूकम्प गएको हो । कात्तिक १७ गते जाजरकोटको रामीडाँडा केन्द्रविन्दु भइ ६ दशमलव ४ रेक्टरस्केलको भूकम्पपछि लगातार परकम्प गइरहेका छन् । भूकम्पका परकम्प बढ्दै गएपछि चर्किएका घरहरु थप जोखिममा परेका छन् ।
सुनियोजित भ्रम फैलाएको भन्दै पत्रकार महासंघविरुद्ध कान्तिपुरको आपत्ति,"काठमाडौं : नेपाल पत्रकार महासंघले विज्ञप्ति निकालेर सुनियोजित भ्रम फैलाएको भन्दै कान्तिपुर पब्लिकेशन्सले आपत्ति जनाएको छ। कान्तिपुरले मंगलबार विज्ञप्ति जारी गर्दै संस्था र नेतृत्वप्रति दूराग्रहपूर्वक लाञ्छना लगाउने र राजनीतिक प्रतिशोध लिने शृंखलाविरुद्ध गम्भीर ध्यानाकर्षण भएको जनाएको छ। आर्थिक मन्दीबाट ग्रसित देश र सञ्चार उद्योगको विषम परिवेशअनुसार पब्लिकेशन्सले समग्र वित्तीय पुनरावलोकन गर्नुपरेकाले जनशक्तिको आकार पनि सीमित गर्न खोजेको कान्तिपुरले स्पष्ट पारेको छ। यस क्रममा नेपाल पत्रकार महासंघ, कान्तिपुर शाखाले राखेका सरोकारका विषयमा चरणबद्ध संवाद गरी भएको सहमतिका आधारमा संस्थाले आर्थिक प्याकेजसहितको स्वैच्छिक अवकाश आह्वान गरेको र संस्थाले दिएको समयसीमाभित्र उल्लेख्य संख्यामा सञ्चारकर्मीहरूको राजीनामा आएको कान्तिपुरले जानकारी दिएको छ। त्यस्तै माग र आपूर्तिको सिद्धान्तअनुसार जनशक्ति घटबढ गर्नु तथा आवश्यकताका आधारमा सरुवा गर्न पाउनु व्यावसायिक अधिकार रहेको भन्दै कान्तिपुरले त्यस क्रममा कानुनको परिपालना गर्नु आफ्नो दायित्व रहेको बताएको छ। 'जीवन्त संस्थामा यो क्रम निरन्तर जारी रहन्छ। त्यसको मापदण्ड तय गर्दा पहिलो प्राथमिकता आपसी समझदारी हो भने त्यसको विकल्प कानुनी मार्ग हो। यी वैधानिक मार्गबाहेक कुनै पनि तेस्रो पक्षको गैरव्यावसायिक दबाबसँग सम्झौता गर्न कान्तिपुर किञ्चित तयार छैन,' मानव संसाधन विभागका प्रमुख पुष्पराज गिरीद्वारा जारी विज्ञप्तिमा भनिएको छ। तीन दशकभन्दा लामो व्यावसायिक पत्रकारिताको दौरानमा कान्तिपुरले यस्ता अनेक मोडको सामना गरेको उसले स्पष्ट पारेको छ। कतिसम्म भने व्यवस्थापन र पत्रकार महासंघ प्रतिष्ठान शाखाबीच संवाद भइरहेका बेला वार्ता भाँड्ने उद्देश्यले महासंघले चरणबद्ध विज्ञप्ति जारी गरेको कान्तिपुरले आरोप लगाएको छ। पत्रकारहरूको हितमा संवाद र सहमति गर्ने शाखालाई निलम्बन गर्ने हर्कतबाट पनि महासंघ अहिले कस्तो समूहको नियन्त्रणमा छ भन्ने छर्लंग भएको विज्ञप्तिमा भनिएको छ। कान्तिपुरले ८२ जना सञ्चारकर्मीलाई कारबाही गरेको दाबी पुष्टि गर्न महासंघलाई चुनौतीसमेत दिएको छ। 'पत्रकार महासंघले पटकपटक विज्ञप्ति जारी गर्दै कान्तिपुरले ८२ जना सञ्चारकर्मीलाई कारबाही गरेको दाबी गरेर आफ्नै विश्वसनीयता गुमाएको छ। महासंघले दाबी गरेकोमध्ये आधा संख्यामात्र पनि पुष्टि गर्न कान्तिपुर महासंघ नेतृत्वलाई चुनौती दिन्छ,' विज्ञप्तिमा भनिएको छ, 'बरु आन्दोलनमा गएका पत्रकारलाई समेत सबै खाइपाइ आएको दसैं पेस्कीसमेत प्रदान गरिएको छ।' कानुनी बाटो छाडेर निहित उद्देश्यले संस्थाको बदनाम गर्ने, गेटमा जम्मा भएर पत्रकार तथा कर्मचारीको काममा अवरोध गर्ने प्रवृत्ति अविलम्ब नरोकिए सम्बन्धित सबैलाई प्रचलित कानुनअनुसार कारवाही गर्न र त्यस्तो कार्यमा उक्साउने समूहविरुद्ध आवश्यक कानुनी उपचार खोज्ने कान्तिपुरको विज्ञप्तिमा उल्लेख छ।"
खोलामा डुबेर भारतीय युवतीसहित दुईको मृत्यु,लुम्बिनी : आज भएका बेग्लाबेग्लै दुई घटनामा भारतीय युवतीसहित दुई जनाको ज्यान गएको छ। रुपन्देही सिद्धार्थनगर नगरपालिका९ का अन्दाजी २२ वर्षीय बिमल आचार्यको तिनाउ गाउँपालिका३ स्थित भूतखोलामा डुबेर ज्यान गएको छ। उनीसँगै घाइते भएकी युवती युना दाहालको उपचार भइरहेको छ। उनीहरू आज बिहान साढे १० बजेतिर खोलामा डुबेका थिए। उनीहरूलाई स्थानीय र दोभानस्थित प्रहरीले घाइते अवस्थामा उद्धार गरी उपचारका लागि बुटवल अस्पताल प्रालिमा पुर्याइएको थियो। आचार्यको उपचारका क्रममा आचार्यको मृत्यु भएको र घाइते दाहालको सोही अस्पतालमा उपचार भइरहेको जिल्ला प्रहरी कार्यालय पाल्पाका प्रवक्ता प्रहरी नायब उपरीक्षक सुगन्ध श्रेष्ठले जानकारी दिए। आजै भएको अर्को घटनामा भारतीय युवतीको मृत्यु भएको छ। भारत उत्तर प्रदेश मगहरकाजिपुरबाट शैक्षिक भ्रमणमा आएकी अन्दाजी २० वर्षीया शाहिस्ता प्रवीनको दिउँसो अन्दाजी साढे १ बजे तिनाउ गाउँपालिका३ तिनाउ खोलामा खसी मृत्यु भएको हो। ड्याममा फोटो खिच्ने क्रममा चिप्लिएर खोलामा खस्दा शाहिस्ताको मृत्यु भएको जिल्ला प्रहरी प्रवक्ता प्रनाउ श्रेष्ठले जानकारी दिए। खोलामा खसेर डुबेकी शाहिस्तालाई दोभान प्रहरीले उद्धार गरी उपचारका लागि लुम्बिनी प्रादेशिक अस्पताल बुटवल पुर्याएकामा उपचारका क्रममा मृत्यु भएको प्रहरीले जनाएको छ। प्रहरीले दुवै घटनाको थप अनुसन्धान जारी रहेको पनि जनाएको छ।
७ करोडको लागतमा शीत भण्डार गृह निर्माण हुँदै,"टीकापुर : कैलालीको टीकापुरमा विश्व बैंक, किसान र टीकापुर नगरपालिकाको लागत साझेदारीमा शीत भण्डारण गृह (कोल्ड स्टोर) निर्माण हुने भएको छ। राष्ट्रिय गौरवको रानी, जमरा, कुलरिया सिँचाइ आयोजनाको कृषि कार्यक्रम कार्यान्वयन इकाईले टीकापुर नगरपालिका १ मा रहेको सब डिभिजन वन कार्यालय नजिक शीत भण्डारण गृह निर्माण गर्न लागेको हो। कुल ७ करोड ६ लाख रुपैयाँको लागतमा निर्माण हुने गृहका लागि ८० प्रतिशत विश्व बैंकको अनुदान छ भने ७४ लाख किसानहरूले शेयर रकम संकलन गरेका छन्। २० प्रतिशत किसानको लागत सहभागिता हुने भनिए पनि किसानबाट रकम संकलन हुन नसकेपछि टीकापुर नगरपालिकाले ६७ लाख रुपैयाँ लागत साझेदारी गर्ने भएको छ। किसानको सहभागितामा निर्माण हुने एक हजार मेट्रिक टन क्षमताको गृह रानी, जमरा, कुलरिया सिँचाइ प्रणाली जल उपभोक्ता संस्था मुल समितिले सञ्चालन गर्नेछ। गृह निर्माणका लागि टीकापुर नगर विकास समितिले उपलब्ध गराएको ८ कठ्ठा जमिन उपलब्ध गराएको थियो। तीन वर्ष अघि नै निर्माण सुरु हुनुपर्ने आयोजना किसानले रकम जुटाउन नसक्दा शुरु हुन सकेको थिएन। किसानले रकम उठाउन नसक्दा ढिलो भएको थियो जल उपभोक्ता मूल समितिका अध्यक्ष कुमारराज शाहीले भने ढिलो भए पनि निर्माण सुरु भएको छ, अब यहाँका किसानले उत्पादन गरेका बिउबिजन, फलफूल र तरकारी स्टोर गर्न सहज हुनेछ। १४ महिनाभित्र निर्माण सम्पन्न गर्ने गरी एएम किनारा जेभीले ठेक्का लिएको गृहको एक कार्यक्रमका बीच टीकापुर नगरपालिकाका नगर प्रमुख रामलाल डगौरा थारुले शिलान्यास गरेका छन्। शीत भण्डारण गृहको निर्माण शुरु भएपछि यस क्षेत्रका किसानहरूले राहत हुने महशुस गरेका छन्।"
बागमती प्रदेश मन्त्रीका पीएसओ झुण्डिएको अवस्थामा भेटिए,मकवानपुर : बागमती प्रदेश भौतिक पूर्वाधार विकासमन्त्री युवराज दुलालका पीएसओ ४० वर्षीय यमबहादुर सुवेदी मृत अवस्थामा फेला परेका छन् । उनको शव आज बिहान साढे ६ बजे हेटौंडा११ बनदेवी मन्दिर नजिकै झुण्डिएको अवस्थामा फेला परेको जिल्ला प्रहरी कार्यालय मकवानपुरका प्रहरी नायव उपरीक्षक एवम् प्रवक्ता लक्ष्मी भण्डारीले जानकारी दिए । इलाका प्रहरी कार्यालय खानीखोला धादिङ दरबन्दी भइ हाल मन्त्री दुलाललको पीएसओ रहेका सुवेदीको शव मन्दिर नजिकैको सालको रुखमा कालो पेटीको पासो लगाइ झुण्डिएको अवस्थामा फेला परेको प्रवक्ता भण्डारीले बताए । प्रहरीले शव बिहानै फेला पारेको भएपनि भर्खरै मात्रै शवको सनाखत भएको हो । शव पोष्टमार्टमको लागि हेटौंडा अस्पतालमा ल्याइएको छ । मृतकको हत्या भएको वा आफैंले आत्महत्या गरेको हो भन्ने विषयमा यकिन भएको छैन घटनाबारे अनुसन्धान भइरहेको प्रहरीले जनाएको छ ।
१९ वर्षीया जमुनाले भूकम्पका कारण श्रीमान् र गर्भको शिशु गुमाइन्,"जानकी : जमुना बुढामगर भर्खर १९ वर्षको भइन्। केही दिनअघि गएको भूकम्पका कारण उनीले श्रीमान् र पेटमा हुर्कँदै गरेको आठमहिने शिशुलाई गुमाइन्। श्रीमान् र शिशुको वियोगमा जमुना एकसुरमा अस्पतालको भित्ता कोट्याइरह्नछिन्। भूकम्पबाट घाइते उनी हाल नेपालगञ्जस्थित भेरी अस्पतालमा उपचाररत छन्। जाजरकोटको नलगाढ नगरपालिका६ भारगाउँकी जमुनाको गत शुक्रबार राति गएको भूकम्पले संसार नै अँध्यारो बनाइदिएको छ। भूकम्पपीडितको व्यथा एउटै एउटै जस्तो देखिन्छ। तर जमुनालाई भने आफ्नो व्यथा अरुको भन्दा धेरै गहिरो लागेको छ। उनले आफ्नो जीवनसाथी र गर्भमा हुर्किँदै गरेको शिशुलाई गुमाएको चार दिन बितेको छ। बितेका चार दिनमा जमुनाको होस पूर्णरूपले फर्किएको छैन। श्रीमान् र गर्भमा रहेको शिशुलाई गुमाउँदाको पीडाले उनी अस्पतालको शैययामा छटपटिरहेकी छन्। जमुना एकसुरमा कहिले राम्रैसित बोल्छिन् भने कतिबेला बोल्दै बोल्दिनन्। निकै कम बोल्छिन्। जतिबेला पनि पेट मुसार्दै गर्भमा बच्चा छ जसरी सुम्सुम्याउँछिन्। जमुनाको यो अवस्था देखेर रेखदेख गर्न आएकी आमा पवित्रा छोरीले थाहा नपाउने गरी बेलाबेलामा पछ्यौराले मुख छोपेर भक्कानिन्छिन्। 'छोरीलाई पेटको बच्चा नरहेको कुरा हामीले ऊ होसमा आएपछि सुनायौँ। उसलाई थाहा छ। तर पनि उसले आमा मेरो नानीलाई त ठिकै छ नि भन्दै सोधिरहन्छे', आमा पवित्राले भनिन्, 'एक्लैएक्लै आफैंसँग कुरा गर्छे। कहिले राम्रै बोल्छे, कहिले बोल्दै बोल्दिन।' भूकम्पको पीडाले बेहोसी छोरीको होस फर्किए पनि सुरमा कुरा नगरेको देख्दा उनीलाई छोरीको चिन्ताले सताइरहेको छ। शुक्रबार राति नै भूकम्पमा परी ज्वाइँ नवीन बुढाको घरले च्यापिएर मृत्यु भएको खबर सुनेपछि गर्भवती छोरीलाई उद्धार गर्न सानीभेरी गाउँपालिका९ रुकुम पश्चिमबाट जमुनाकी आमा पवित्रा खड्का मगर र बुवा भागिराम जाजरकोट पुगेका थिए। घरमा पुग्दा जमुना बेहोस अवस्थामा रहेको बुवा भागिरामले बताए। 'हामीले त ज्वाइँसँगै छोरी पनि गुमायौँ भन्ने सोचेका थियौँ। उसको पेटको नानीलाई बचाउन नसकिए पनि छोरीलाई भने केही भएको रहेनछ', भेरी अस्पतालमा जमुनाको हेरचाहमा खटिएका उनले भने। जमुनालाई जाजरकोटबाट नेपाली सेनाको हेलिकोप्टरबाट चौरजहारीसम्म ल्याएको र त्यहाँबाट नेपालगन्जसम्म जहाजमा ल्याएर आइतबार भेरी अस्पतालमा भर्ना गरिएको थियो। पेटभित्र मरेको शिशुलाई निकालिएको छ। शिशुको अन्तिम संस्कार नेपालगन्जस्थित मसानघाटमा नै गरिएको बुवा भागिरामले बताए। जमुनाको उद्धार गर्न जाजरकोट पुगेका भागीराम र उनीकी पत्नीलाई आफ्नै घर भूकम्पले चर्किएको खबर भारगाउँ पुगेपछि मात्र थाहा भयो। 'हामीले त ज्वाइँ रहनुभएन भन्ने सुन्यौँ। गर्भवती छोरीको सास छ भन्ने थाहा पाउनासाथ हामी छोरी बचाउन जाजरकोट लाग्यौँ। त्यहाँ पुग्दै गर्दा बाटैमा थाहा पायौँ भूकम्पले हाम्रो पनि घर चर्किएछ।' दुवैजना शुक्रबार राति नै जमुनाको घर गएका थिए। अस्पतालमा छोरीलाई निको बनाएर घर लैजान भनी हेरचाह गर्न श्रीमान्सँगै आएकी आमा पवित्रा भन्छिन्, 'जसको भाग्यमा जे भोग्न लेखिएको हुन्छ उसले त्यही भोग्नैपर्छ। हाम्रो छोरीको भाग्यमा यस्तै दुःख भोग्न लेखिएको थियो होला। अब छोरी चाँडै निको भइदिए हुन्थ्यो।' आमा पवित्राको भनाइअनुसार जमुनाको अरु सबै स्वास्थ्य अवस्था ठीक भए पनि कहिलेकाहीँ पेट र टाउको दुखिरहन्छ। भूकम्प जाँदा जमुनासँगै श्रीमान्, सासू, नन्द र दुई आमाजुसँगै एउटै घरमा खाना खाएर सुतेका थिए। भूकम्पले जमुनाका श्रीमान् र गर्भको शिशुलाई लगे पनि बाँकी अरु परिवारका सदस्यलाई भने सामान्य चोट लागेको छ। जमुनाका देवर र ससुरा भने मजदुरी गर्न भारत गएका छन्। भेरी अस्पतालमा जाजरकोट भूकम्पका कारण घाइते ४४ जनाको उपचार भइरहेको बाँकेका प्रमुख जिल्ला अधिकारी श्रवणकुमार पोखरेलले बताए। उनका अनुसार भेरी अस्पतालमा भूकम्पमा परी घाइते भएका ४७ जनालाई ल्याइएको थियो। दुई जना निको भई घर फर्किएका छन् भने एक जनाको उपचार गर्न अस्पताल ल्याउँदै गर्दा बाटैमा मृत्यु भएको थियो। प्रजिअ पोखरेलले उपचाररत बिरामीको स्वास्थ्य अवस्था खतरामुक्त रहेको जानकारी दिए। रासस"
ठूलो परिमाणमा लागुऔषधसहित छजना पक्राउ,"काठमाडौं : अवैध लागुऔषध खैरो हेरोइन २ सय ४४ ग्राम,नाइट्रोभेट १ सय १२ ट्याब्लेट र ट्रामाडोल १७ हजार ४ सय १५ क्याप्सुलसहित ६ जनालाई लागुऔषध नियन्त्रण व्युरो कोटेश्वरको प्रहरीले पक्राउ गरेको छ । पक्राउ पर्नेहरूमा काठमाडौं महानगरपालिका४ बस्ने ३२ वर्षीया सपना रायमाझी,ओखलढुङ्गा खिजीदेम्बा गाउँपालिका३ बस्ने ३८ वर्षीय गंगालाल विक, काठमाडौं गोकर्णेश्वर नगरपालिका४ बस्ने ५० वर्षीय दिपक श्रेष्ठ,सोही ठाउँ बस्ने ३० वर्षीय दिपेश डंगोल महर्जन,सिरहा धनगढीमाई नगरपालिका१४ बस्ने ३७ वर्षीय झरेन्द्र बहादुर ज्यु ठकुरी र धादिङ त्रिपुरासुन्दरी गाउँपालिका२ बस्ने २७ वर्षीय सन्दिप ईटानी रहेका छन् । उनीहरूमध्ये सपना रायमाझी र गंगालाल विकलाई लागुऔषध खैरो हेरोइन ८१ ग्राम ५ सय मिलिग्रामसहित काठमाडौं गोकर्णेश्वर नगरपालिका६ नयाँ बस्तीबाट कात्तिक १५ गते, दिपक श्रेष्ठ र दिपेश डंगोल महर्जनलाई १ ग्राम ८ सय मिलिग्राम,ट्रामाडोल १७ हजार ४ सय १५ क्याप्सुल र नाइट्रोभेट १ सय १२ ट्याब्लेटसहित काठमाडौं चावहिलबाट कात्तिक १६ गते तथा झरेन्दर बहादुर ठकुरी र सन्दिप ईटानीलाई खैरो हेरोइन १ सय ६० ग्राम ६ सय मिलिग्रामसहित काठमाडौं तार्केश्वर नगरपालिका४ बाट कात्तिक १७ गते प्रहरीले पक्राउ गरेको हो । उनीहरू उपर लागुऔषध (नियन्त्रण) ऐन, २०३३ बमोजिम सम्बन्धित जिल्ला अदालतबाट लागुऔषध मुद्दामा म्याद थप अनुमति लिइ आवश्यक अनुसन्धान भइरहेको प्रहरीले जनाएको छ।"
भूकम्प प्रभावितलाई डोल्पाबाट ३१ लाख ५५ हजार सहयोग,"डोल्पा : हिमाली जिल्ला डोल्पाका सात स्थानीय तहले भूकम्प प्रभावित जिल्लाका लागि ३१ लख ५५ हजार १ सय ११ रुपैयाँ सहयोग गरेका छन्। गत शुक्रबार मध्यराती जाजरकोटको रामिडाँडा केन्द्रबिन्दु बनाएर गएको भूकम्पबाट प्रभावित दुई जिल्लाका नागरिकको उद्धार,राहत र पुनःस्थापनाका लागि डोल्पाबाट मात्रै उक्त रकम सहयोग गरेका हुन्। जसमध्ये सबैभन्दा पहिला ठुलिभेरी नगरपालिकाका नगर प्रमुख सुवर्ण बुढा आफैं प्रभावित जिल्ला जाजरकोट पुगेर पाँच लाख सहयोको घोषणा गरेका थिए। छिमेकी जिल्लाका रुपमा रहेका रुकुम पश्चिम र जाजरकोटका लागि त्रिपुरासुन्दरी नगरपालिकाले सात लाख पचास हजार सहयोगको घोषणा गरेको छ। तल्लो डोल्पामा पर्ने मुड्केचुला गाउँपालिकाले पाँच लाख र जगदुल्ला गाउँपालिकाले पाँच लाख पाँच हजार एक सय एघार सहयोग घोषणा गरेका छन्। त्यसैगरी काइके गाउँपालिकाले तीन लाख सहयोगको घोषणा गरेको छ। उपल्लो डोल्पामा पर्ने शेफोक्सुण्डो र छार्काताङ्सोङ् गाउँपालिकाले तीनतीन लाख सहयोगको घोषणा गरेका छन्। जिल्लाका आठ मध्ये सातवटा स्थानीय तहले सहयोग गरिकेका छन् भने डोल्पोबुद्ध गाउँपालिकाले हालसम्म कुनै सहयोगको घोषणा गरेको छैन। सहयोग गर्ने सबै स्थानीय तहले विज्ञप्ती जारी गर्दै सहयोगको घोषणा गरेका हुन्।"
भूतखोलमा डुबेर एकजनाको मृत्यु,तानसेन : रुपन्देहीबाट पाल्पा घुम्न आएका २२ वर्षीय बिमल आचार्यको तिनाउ गाउँपालिका३ भूतखोलमा डुबेर मृत्यु भएको छ। आज बिहान रुपन्देहीबाट घुम्न आएका सिद्धार्थनगर नगरपालिका९ का आचार्य तिनाउ गाउँपालिका३ भूतखोलामा घुम्न गएका थिए। भूतखोलामा डुबेका आचार्यलाई प्रहरी चौकी दोभानबाट खटिएको प्रहरी टोलीले तत्काल उद्धार गरी उपचारका लागि बुटवल हस्पिटल पठाएकोमा डाक्टरले मृत घोषणा गरेको जिल्ला प्रहरी कार्यालयका प्रहरी नायव उपरीक्षक सुगन्ध श्रेष्ठले जानकारी दिए। आचार्यसँग सोही ठाउँकी २६ वर्षीया युना दाहाल पनि गएकी थिइन्। उनी पनि अचानक खोलामा डुब्न पुगेकी थिइन्। दाहालको भने बुटवल अस्पतालमा उपचार भइरहेको छ। उनको अवस्था मध्यम रहेको बुझिएको छ। घटानको विषयमा थप अनुसन्धान भइरहेको जिल्ला प्रहरी कार्यालयले जनाएको छ।
बागलुङको ढोरपाटनमा ट्याक्सी दुर्घटना : चालकसहित २ जनाको मृत्यु,बागलुङ : बागलुङ जिल्लाको ढोरपाटन नगरपालिकामा ट्याक्सी दुर्घटन हुँदा चालकसहित दुई जनाको मृत्यु भएको छ। सोमबार राती बडिगाड गाउँपालिकाबाट ढोरपाटन नगरपालिकातर्फ जाँदै गरेको ध१ज ९९४ नम्बरको ट्याक्सी मध्यपहाडी लोकमार्गमा पर्ने ढोरपाटन२ मलकटिबाङमा दुर्घटना भएको हो। दुर्घटनामा परी ट्याक्सीमा सवार बागलुङ जिल्ला ढोरपाटन नगरपालिका२ का २८ वर्षीय होमबहादुर पुन र बडिगाड गाउँपालिका६ का ३२ वर्षीय अस्विन परियारको मृत्यु भएको जिल्ला प्रहरी कार्यालय बागलुङका प्रहरी नायव उपरीक्षक (डिएसपि) मदन केसीले जानकारी दिए। मृत्तक पुन ट्याक्सी मालिक तथा ट्याक्सी व्यवसायी संघ बुर्तिबाङका उपाध्यक्ष हुन् भने परियार चालक हुन्। ट्याक्सी सडकबाट एक सय मिटर तल खसेको थियो। दुबै जनाको घटनास्थलमै मृत्यु भएको डिएसपि केसीले बताए।
कोरलानाका कार्तिक २७ गतेदेखि खुल्ने,"जोमसोम : नेपालचीन कोरलानाका कार्तिक २७ गते खुल्ला हुने भएको छ। योसँगै ४ वर्षदेखि बन्द रहेको उत्तरी कोरलानाका आउँदो सोमबारदेखि खुल्ला हुने भएको हो । प्रधानमन्त्री पुष्पकमल दाहाल 'प्रचण्ड'को चीन भ्रमणपछि चीनतर्फ अवरुद्ध रहेका नाका खोल्न पहल भएको थियो । यही मार्गअन्तर्गत नेपालचीन उत्तरी कोरलानाका औपाचारिक रुपले खुल्ला गर्ने तयारी भइरहेको हो । यसका लागि चीन पक्षले सीमावर्ती क्षेत्र लोमान्थाङ र लोघेकर दामोदरकुण्डका स्थानीय व्यापारी तथा सर्वसाधारणलाई आमन्त्रण गरेको लोघेकर दामोदरकुण्ड गाउँपालिकाका अध्यक्ष लोप्साङ छोम्फेल बिष्टले जानकारी दिए । यसरी नाका खुल्ला गर्ने सुरुवाति चरणको पहिलो पटक जाँदा बोर्डर पाससहित सक्कल नागरिकताको प्रमाणपत्र समेत लिएर आउन चीन पक्षले सूचित गरेको अध्यक्ष बिष्टको भनाइ छ । चीन पक्षले नाका प्रवेश गर्नेहरूको विस्तृत तथ्यांक विवरण संकलन गर्न बोर्डर पाससहित नागरिकता बोकेर आउन आग्रह गरेको छ,'अध्यक्ष बिष्टले भने,त्यसपछि विवरण इन्ट्री भइसकेपछि बोर्डर पास मात्र देखाए पुग्छ । चीन पक्षले कोरलानाका खोल्ने निर्णय गरेसँगै उद्घाटन कार्यक्रमको पनि तयारी गरिरहेको लोमान्थाङ गाउँपालिकाका अध्यक्ष टसीनर्बु गुरुङले जानकारी दिए । उद्घाटन कार्यक्रममा चीन पक्षबाट विशिष्ट व्यक्तिहरुको सहभागीता रहने उनले बताए । कोभिडपछि लामो समय बन्द रहेको कोरलानाका खुल्ला भएपछि स्थानीय व्यापारी,सर्वसाधारण र नेपाल सरकारलाई समेत व्यापारिक कारोवार र राजश्व संकलनमा टेवा पुग्ने अनुमान गरिएको छ । नेपालचीन उत्तरी कोरलानाकाको बोर्डर पास अनुमति पत्रका लागि मुस्ताङ प्रशासनले पहिलो चरणमा ९८० जनालाई बोर्डर पास वितरण गरेको थियो । योसंख्या उपल्लो मुस्ताङको एक तिहाईले बोर्डर पास बनाएका हुन् । नेपालचीन कोरलानाकाको बार्डर खुल्ला गर्न नेपाल पक्ष र चीन पक्षको अघिल्लो हप्ता तिब्बतको ढुङ्वासेनमा वार्ता भएको थियो । सोही बेला नाका खुल्ला गर्ने तिथिमिति तय गरिएको थियो । चीन पक्षले सोही बेला नेपाल पक्षलाई कही उपहार सहयोग समेत गरेको थियो । उक्त सामाग्री सुरक्षा निकायसँग सम्बन्धित छन् । कोभिड तथा सुरक्षाका कारण चीनले बन्द गरेको उत्तरी कोरलानाका अब बाह्रै महिना खुल्ला हुनेछ । यो उपल्लो मुस्ताङका दुई गाउँपालिकाको हकमा मात्र कार्यान्वयन हुँनेछ । यसअघि बर्सेनि कोरलानाकाको तिब्बती भूमीमा चीन पक्षले अल्पकालिन व्यापार मेला सञ्चालन गर्ने गथ्र्यो । बर्सेनि असार र भदौ महिनामा तिब्बती भूमीमा किनमेलको हाट बजार लाग्थ्यो । सो बेला नेचुङ भन्सारले बर्सेनि १५ लाखसम्म राजश्व संकलन गथ्र्यो । नेपालचीन कोरलानाका बाह्रै महिना खुल्ला हुने भएपछि उपल्लो मुस्ताङीमा खुसीयाली छाएको छ । चीन पक्षले कोरला क्षेत्रमा न १ हजार भन्दा बढी पसल सञ्चालन गर्न मिल्ने गरी पूर्वधार तयार गरिसकेको छ भने नेपालचीन व्यापारिक मार्गको दीर्घकालिन नाका सञ्चालन गर्न सुख्खाबन्दरगाह समेत निर्माण गरिसकेको छ । कोरलानाकामा चीनले ठूला ठूला भौतिक संरचना निर्माण गरिसकेको छ भने नेपालतर्फको तयारी शून्य जस्तै छ । नेपालचीन नाका खुल्ला गर्न प्रधानमन्त्री पुष्कमल दाहालले ठूलो पहल गरेको नेकपा मााओवादी केन्द्र मुस्ताङका इञ्चार्ज कपिल लामाले उल्लेख गरे । उनले नाका खुलेसँगै सीमावर्ती क्षेत्रका बासिन्दाको जीवनस्तर उकास्नले र आधारभूत आवश्यक परिपूर्ति हुँने विश्वाश व्यक्त गरे । कोभिड अघि उपल्लो मुस्ताङीहरुले चीनको तिब्बती अल्पकालिन व्यापार मेलाबाट खाद्यान्न,निर्माण सामाग्री,लत्ताकपडा,कृषि उपकरण,इलेक्ट्रोनिक सामानका साथै भेडा च्यांग्रा आयात गरिन्थ्यो । नेपालबाट भने यार्सा गुम्बा,पस्मिना,स्थानीय कृषि उपज सामाग्री निर्यात हुन्थ्यो ।"
"रित्तिए कोख, थामिएनन् आँसु","जाजरकोट : पातलो प्लास्टिक (टर्नेल) को छाना। त्यही छानामुनि परालमा बसेर टोलाइरहेका दुई आमाहरू। सन्तान बियोगमा छटपटाउनेबाहेक उपाय छैन उनीहरूको। भेरी नगरपालिका१ रावतगाउँकी दुई बहिनीले भूकम्पमा दुईदुई गरी चार सन्तान गुमाए। १७ कात्तिक मध्यरातको त्यो कहालीलाग्दो कालो रात सम्झेर अहिले पनि उनीहरू भक्कानिरहेका छन्। उनीहरूका आँखा ओभाएका छैनन्। रुँदारुँदा थकित उनीहरूका अनुहार मलिन छन्। बारम्बार त्यही घटना सम्झेर झस्कन्छन्। भेरी नगरपालिका१ रावतगाउँकी ३५ वर्षीया उर्मिला रावत र उनकी बहिनी चन्द्रकला परियारका चार सन्तान गुमे। उर्मिला त्यही घटना सम्झेर बेलाबेला झस्किन्छिन्, भक्कानिन्छिन्। दुई छोरा गुमाउनु पर्दाको पीडा एकातिर छ भने अर्कोतिर उनी अहिले घरवारविहीन बनेकी छन्। साहाराविहीन भएकी छन्। सडकमै रात बिताउने गरेकी छन्। उनका दुई छोरा ९ वर्षीय सुजन र २ वर्षको सुदानको घरभित्रै च्यापिएर ज्यान गयो। उर्मिला आफू पनि च्यापिइन्। छोरा बचाउन सकिनन्। गहिरो निन्द्रामा थियौं एक्कासि के पड्केको जस्तो आवाज आयो, उनले भनिन्, त्यसपछि घर गरल्यामगुर्लुम ढल्यो। हामी सबै पुरियौं। त्यसपछि के भयो केही थाह पाइन्। एकैपटक अस्पतालको बेडमा भएको थाह पाएँ। छोराहरू खोजेँ, बेहोस होला कि भनेर होला सायद। सुरुमा उपचार हँुदैछ भनेर मलाई झुक्याए। तर, आखिर घरमै पुरिएर मृत्यु भइसकेको रहेछ म अभागी के हेरेर बाँचांै। दुःखजिलो गरेर हुर्काएका छोराहरू लिने पापी दैवले मलाई किन बचाइस् भनेर गहभरी आँसु झार्दै उनले भनिन्, न बस्ने बास छ, न खाने गाँस छ। साहूऋण गरेर विदेश गएका श्रीमान् फर्कन सकेका छैनन्। कम्पनीले आउन दिएको छैन। शोकको बेला श्रीमान्समेत घरमा नहुँदा उनलाई थप सास्ती भइरहेको छ। दुघर्टनामा बाँचेकी १३ वर्षीया छोरी समीक्षा मात्र साथमा छन्। उनलाई पीडामा साथ दिन बहिनी चन्द्रकला पनि सँगै आएकी छन्। बहिनी चन्द्रकला पनि सन्तान वियोगकै पीडामा छन्। उनका ७ वर्षको छोरा विनय र ५ वर्षकी छोरी सम्झानाको मृत्यु भयो। त्यो दिन चन्द्रकला र उनका श्रीमान् ललित छोराछोरी ठूली आमाको घर सुत्न पठाएर आफूहरू रातिमा घट्ट पिस्न गए। भूकम्प आयो उनीहरूलाई केही भएन तर दुवै जना छोराछोरी घटनामा परे। घर ढल्दा रुकुमपश्चिम ज्यामिरकोटबाट पाहुना आएका उर्मिलाका मामा शंकर मल्ल र काकी पदमी मल्लले पनि घटनामा परी ज्यान गुमाउन पुगे। एकै घरमा ६ जनाको मृत्यु भयो। उर्मिला र उनकी छोरी मात्र बाँच्न सफल भए। उनी अहिले पनि छोराहरूकै यादमा तड्पिरहेकी छन्। उनलाई त्यही घटनाले बारम्बार पछ्याइरहन्छ। उनले भनिन्, श्रीमान् विदेश जाँदा लिएको ऋण तिर्न सकेका छैनौं। कम्पनीलाई यता आउनलाई २ हजार रिन्गेट माग्छ रे। म साहाराविहीन छु। घर पूरै भत्किसक्यो कहाँ बसुँ, कसरी बाँचु ?, उनले भक्कानिँदै भनिन्। उर्मिलाकी एक छोरी बाँचे पनि बहिनी चन्द्रकलाका भएका सबै सन्तान गुमे। चन्द्रकला र ललित दम्पती सन्तानविहीन हुन पुगेका छन्। केही बोल्नै सकिरहेका छैनन्। चन्द्रकला गला अवरुद्ध पार्दै भन्छिन्, हे पापी दैव मेरा मुटुका टुक्रा किन खोसिस्। मैले तेरो के बिगारिदिएको थिएँ र ? तिहार मनाउने, रमाइलो गर्ने, देउसी खेल्ने भन्थे। पढेर आमा बुवाको सेवा गर्ने अधुरो सपना बीचमै छोडेर गए। म के हेरेर बाँचु ? भविश्यका साहारा गुमाएर यसरी तड्पी तड्पी बाँच्नुभन्दा मै अभागीलाई लिएको भए हुन्थ्यो भन्दै उनी भावविह्ल भइन्। उनले भनिन्, बाँचेर पनि मरेतुल्य भएकी छु। मेरो चित्त बुझाउने ठाउँ केही छैन। काख खोसिएकी यी दुई आमा आफैंलाई सम्हाल्न सकिरहेका छैनन्। उनीहरू मात्र होइन भेरी नगरपालिका ३ निवासी शोभा शाह सिंहले हुर्किएका दुई जना छोरी भूकम्पमा गुमाउनु पर्दाको पीडाले उनका आँखा अहिले पनि ओभाएका छैनन्। छोरी सम्झदै बलिन्द्र धारा आँसु बगाउनु उनको दिन चर्या जस्तै भएको छ। कसैले छोरीका कुरा गर्न थाले उनका आँखामा आँसुका धारा खस्न थालिहाल्छन्। उनका २२ वर्षकी उपासना र २१ वर्षका ऊर्जा दुई छोरीले भूकम्पमा ज्यान गुमाएपछि सन्तान वियोगको पीडाले सताइरहेको छ। भेरी नगरपालिका३ स्थित अन्टीको घरमा पाहुना गएका दिदी बहिनी भूकम्पले घर भत्काएर पुरेपछि उनीहरूको देहलिला त्यही समाप्त भयो। दुई छोरी गुमेपछि शोभाका जेठी छोरी र श्रीमान् यतिबेला निकै पीडामा छन्। उपासना बीबीएस सकेर रोजगारीको खोजीमा थिइन् भने कान्छी छोरी ऊर्जा १२ कक्षा सकेर विदेश जाने तयारीमा अंग्रेजी भाषा परीक्षा आईईएलटीएस समेत पास गरिसकेकी थिइन्। लक्का जवान छोरीहरू गुमाउनु पर्दाको पीडाले सताइरहेकी शोभा भन्छिन्, मेरो बाँच्ने आधार सबै खोसियो, हे दैव म अब कसरी बाँचु ? शोभाको बहिनी सुष्मा आरसीकी छोरी २२ वर्षीया मेरिना आरसीको पनि घटनामा परी मृत्यु भयो। भर्खरै इन्जिनियर सकेर जागिर खाएर देशको सेवा गर्ने अठोट बोकेकी मेरिना भूकम्पमा परी सदाका लागि बिदा भएपछि आमा सुष्मा पनि विक्षिप्त अवस्थामा छन्। उनी आपंै पनि घाइते भएर नेपालगञ्जमा उपचाररत छन्। घरले पुरेपछि घाइते भएकी सुष्मा आफंै अस्पतालको बेडमा छन्। उनलाई आफ्नो पीडाबोध एकातिर छ भने छोरी गुमेको पीडाले झन् पीडा थपेको छ। यो पनि पढ्नुहोस मृत्यु जितेका बालबालिका : गुमेका आफन्तसाथी सम्झन्छन्, रुन्छन् र बर्बराउँछन्"
त्रिपालको सहारामा भूकम्पपीडित,"जाजरकोट : जाजरकोट सदरमुकामको सडक हरिया त्रिपालले भरिभराउ छ। भूकम्पका कारण घर भत्किएर खुला आकाशमुनि बसिरहेका स्थानीयवासीलाई सशस्त्र प्रहरीले निर्माण गरेका त्रिपालले चिसोबाट जोगाएको छ। पुराना परम्परागत शैलीमा निर्माण भएका अधिकांश घर भत्किएपछि विस्थापितलाई चिसोबाट जोगाउन र सुरक्षितरूपमा राख्न सशस्त्र प्रहरीले त्रिपालको व्यवस्था गरेको छ। सशस्त्र प्रहरीले त्रिभुवन माध्यमिक विद्यालयको प्राङ्गणमा समेत त्रिपालको व्यवस्था गरी सर्वसाधारणलाई भूकम्पबाट जोगाउने अभियान थालेको छ। पटकपटक आउने पराकम्पका कारण घरभित्र बस्ने अवस्था छैन। पीडितीले त्रिभुवन माध्यमिक विद्यालयमा निर्माण गरिएका त्रिपालमुनि रात कटाउने गरेका छन्। भेरी नगरपालिका२ का प्रदीप खड्काले विद्यालयमा बनाएको टेन्टमा बस्दा सुरक्षित रहेको अनुभूति भएको बताए। सशस्त्र प्रहरीको टोली राहत वितरण भइरहेको पालिकाका विभिन्न वडामा पुगेको छ। उनीहरु राहत सामग्री वितरणमा सहयोग गर्ने, भूकम्पबाट पीडितलाई सम्झाइबुझाई गर्नेदेखि टेन्ट निर्माणमा सघाइरहेका छन्। नलगाड नगरपालिका२ रिजामा सशस्त्र प्रहरी बलको टोलीले त्यहाँ राहत वितरणमा सहयोग गर्दैछ। मानसिकरूपमा तनाबमा रहेका सर्वसाधारणलाई सम्झाइबुझाई गर्ने काम सशस्त्र प्रहरीले गरिरहेको छ। सदरमुकामभन्दा बाहिरका पालिकामा सबै निकायको ध्यान कम पुगेको छ। पटकपटक पराकम्प गइरहेकाले भूकम्पबाट कसरी जोगिने भन्ने विषयमा स्थानीयवासीलाई पर्याप्त जानकारी छैन। स्थानीय तहले ओढ्ने ओछ्याउने व्यवस्था पर्याप्तरुपमा गर्न नसक्दा त्रिपालभित्र बस्ने पीडितले हैरानी खेप्नुपरिरहेको बताइएको छ। भेरी नगरपालिका३ का गणेश थापाले न्यानो कपडा नपाएको गुनासो गरे। सदरमुकामभन्दा बाहिर अधिकांश ठाउँमा राहत सामग्री पुग्न सकेको छैन। राहत वितरणमा मापदण्ड निर्माण नगरी जथाभावी बाँड्दा समस्या भइरहेको छ। गाउँगाउँमा पुगेका सङ्घसंस्थाका प्रतिनिधिले आफूअनूकुल राहत सामग्री तथा खाद्यान्न वितरण गर्दा समस्या भएको छ। बारेकोट गाउँपालिकामा सोमबार दिउँसो राहत सामग्री पुगेको छ। गाउँपालिकाका अध्यक्ष वीरबहादुर गिरीका अनुसार सर्वसाधारण खुला आकाशमुनि बसिरहेका छन्। उनीहरूलाई अब चिसोबाट जोगाउनु मुख्य समस्या भएको उनले बताए। परकम्पबाट १३ जना घाइते सोमबार गएको परकम्पबाट जाजरकोट र रुकुम पश्चिममा गरी १३ जना घाइते भएका छन्। सोमबार अपराह्न साढे ४ बजे रामीडाँडा केन्द्रबिन्दु भएर गएको परकम्पबाट जाजरकोटमा दुई तथा रुकुम पश्चिममा ११ जना घाइते भएका जाजरकोटका प्रमुख जिल्ला अधिकारी सुरेश सुनारले जानकारी दिए । भूकम्पबाट बालबालिकाले बढी ज्यान गुमाए जाजरकोट केन्द्रबिन्दु भएर गएको भूकम्पमा परी मृत्यु भएकामध्ये झण्डै आधा सङ्ख्यामा बालबालिका रहेका छन्। प्रहरीले उपलब्ध गराएको तथ्याङ्कअनुसार ज्यान गुमाउनेमा एक सय ५७ मध्ये ७८ बालबालिका छन्। जाजरकोटमा ५० र रुकुम पश्चिममा २८ बालबालिकाको भूकम्पमा परी मृत्यु भएको प्रहरी नायब उपरीक्षक सन्तोष रोकाले जानकारी दिए। यस्तै रुकुम पश्चिममा भूकम्पमा परी ५२ जनाको मृत्यु भएकामा २८ बालबालिका रहेका जिल्ला प्रहरी प्रमुख नमराज भट्टराईले जानकारी दिनुए। भूकम्पमा परी मृत्यु हुनेमा बालबालिकापछि महिला धेरै रहेका छन्।"
बिक्री हुन छोडे माटाका भाँडा,"नारायणगढ : पुर्ख्यौली पेसा धान्नका लागि बजार खोज्दै विसं २०३३ मा चितवन झरेका रन्तभक्त प्रजापति अहिले सन्तुष्ट छैनन् । बाबुबाजेले गर्दै आएको माटोका भाँडा बनाउने कामलाई निरन्तरता दिन र व्यवसायलाई फराकिलो बनाउने उद्देश्यका साथ भक्तपुरको ठिमीबाट अभिभावकसहित चितवन झरेका उनी अहिले माटोका भाँडा बिक्री हुन छाडेपछि उत्पादनको काम छाडेर पसल सञ्चालन सुरु गरेका छन्। भरतपुर महानगरपालिका९ निवासी प्रजापतिको भरतपुर १२ थानि चोकमा माटाको भाँडाको सानो पसल छ । पसल सानो भएपनि दैनिक आवश्यक पर्ने माटाका भाँडा सबै उनको पसलामा पाइने गरेको छ । सुरुवातको समयमा आफैंले माटाको भाँडा बनाएर बिक्री गर्दै आउका उनले उत्पादित सामग्रीमा मेहनत बढी र आम्दानी कम हुने भएपछि सामान खरिद गरेर बिक्री गर्न थालेको बताए। 'पहिलेपहिले मैले उत्पादन गरेर जुन पसलमा सामान बिक्री गर्दथे अहिले त्यही पसलबाट सामान खरिद गरेर ल्याउने गरेको छु,' उनले भने,'तिहारको समयमा कुनै वर्ष ४० हजार वटासम्म पाला बेच्ने गरेको थिएँ । अहिले दुई हजार वटा पनि बिक्री गर्न पनि समस्या छ ।' बजारमा उपलब्ध प्लास्टिक तथा अन्य सामग्रीका सामानका कारण माटोका भाँडा विस्थापित भएको उनको बुझाइ छ । उनले भने, 'यो पेसा सङ्कटमा पर्ने देखिएको छ । कसैले पनि गर्न खोज्दैनन्, युवामा आकर्षण छैन । दुःख बढी र आम्दानी कम भएपछि कस्ले गर्ने यस्तो काम ?' चितवनमा आफूसँगै एकदुई जनाले मात्रै माटोको भाँडा बनाउने गरेको भन्दै उनले त्यो पनि चाडपर्वलाई लक्षित गरेर मात्रै बनाउने गरेको बताए। यस पेशामा दुःख बढी र कमाइ कम हुने हुँदा आकर्षण बढ्न नसकेको उनको बुझाइ छ । उनले राससलाई भने,'पहिलेको तुलनामा अहिले ८० प्रतिशत बिक्रीमा कमी आएको छ। भरतपुर महानगरपालिका१ नारायणगढमा पूजा सामग्री सञ्चालन गर्दै आएका नारायण काफ्ले भने, 'आवश्यक परेको खण्डमा मात्रै माटोका भाँडा लैजाने ग्राहक भेटिन्छ ।' विशेष गरी तिहारको अवसरमा माटोको पालाको मात्रै खोजी हुने गरेको भए पनि पहिलेको तुलनामा माग घट्दै गएको उनको बुझाइ छ। उनले भने, 'पहिला माटोको दियोमा बत्ती बाल्ने प्रचलन भए पनि मैनबत्ती तथा पाला जस्तै देखिने बिजुली बत्तीले यसलाई विस्थापित गर्दा माटाका सामग्री बिक्रीमा कमी आएको हो ।' नारायणगढमा माटोका सामग्रीको थोकमा व्यवसाय गर्दै आएका सुवेदी माटोको भाँडा पसलका सञ्चालक नारायणप्रसाद सुवेदी विगतको वर्षमा जस्तो माटोको भाँडाको व्यापार हुन नसकेको बताउँछन्। उनले भने,' व्यापार त छ तर अघिल्ला वर्षको तुलनामा कम छ ।' चितवनमा माटाका सामग्री उत्पादन नहुँने हुँदा भक्तपुरलगायतका क्षेत्रबाट ल्याएर यहाँ बिक्री गर्ने गरेको उनले बताए।"
अन्नपूर्णको फेरोमा बढे पर्यटक,"गण्डकी : गत वर्षको पहिलो छ महिनामा ७५ हजार सात सय २३ विदेशी पर्यटकले अन्नपूर्ण क्षेत्र घुमेका थिए। जुन यो वर्षको सोही अवधिमा भएको पर्यटक आगमनको तुलनामा २५ हजार तीन सय दुईले कम हो। अन्नपूर्ण संरक्षण क्षेत्र आयोजना (एक्याप)का अनुसार गत वैशाखदेखि असोजसम्म एक लाख एक हजार एक सय २५ विदेशी पर्यटकले सो क्षेत्रको भ्रमण गरेका छन्। अन्नपूर्ण चक्रीय पदमार्ग आसपासका गन्तव्यस्थलमा पुग्ने विदेशी पर्यटकको संख्या गत वर्षभन्दा अहिले बढेको आयोजनाका प्रमुख डा रबिन कडरियाले बताए। 'कोभिड१९को महामारीताका सुस्ताएको यहाँको पर्यटनले विस्तारै पुरानै लय पछ्याउँदै छ', उनले भने, 'दोस्रो पर्यटकीय याम सुरु हुँदासम्ममा यो वर्षको पर्यटक आगमन अझ बढ्ने देखिन्छ।' अहिलेको मुख्य पर्यटकीय याममा अन्नपूर्ण आधार शिविर, मर्दी हिमाल, घान्द्रुक, मनाङको तिलिचो ताल, थोरङ्ला भञ्ज्याङ, उपल्लो मुस्ताङ, म्याग्दीको घोडेपानीलगायत अन्नपूर्ण फेरोमा पर्ने गन्तव्यस्थलमा आन्तरिक तथा बाह्य पर्यटकको चहलपहल बाक्लिएको प्रमुख डा कडरियाले बताए। अन्नपूर्ण चक्रीय पदमार्गमा घुमफिर गर्ने विदेशी पर्यटकको मात्र तथ्यांक राख्ने गरिएको उनले उल्लेख गरे। 'आन्तरिक पर्यटकको संख्या त यकिन नै गर्न सकिँदैन, सडक मार्ग भएर मुस्ताङ र मनाङ छिर्नेको संख्या उल्लेख्य छ', प्रमुख डा कडरियाले भने, 'नेपालीहरू घुम्न निस्कने मुख्य याम पनि यही हो, विशेषगरी युवाहरूमा घुम्ने क्रेज बढ्दो छ।' उनका अनुसार दसैं र तिहारको बीचमा पदयात्रामा जाने बढी हुन्छन्। कात्तिक महिना लागेपछि १९ गते भित्रमा मात्र १८ हजार दुई सय ९५ विदेशी पर्यटक अन्नपूर्ण संरक्षण क्षेत्रमा भित्रिएको आयोजना कार्यालयको तथ्यांकमा उल्लेख छ। पछिल्लो छ महिनामा सबैभन्दा बढी वैशाखमा ३१ हजार नौ सय ५१ विदेशी पर्यटकले अन्नपूर्ण क्षेत्रको भ्रमण गरेका थिए। गत महिना २८ हजार सात सय पाँच विदेशी पर्यटक त्यस क्षेत्रमा पुगेका थिए। सबैभन्दा कम साउनमा जम्मा पाँच हजार चार सय एक पर्यटक सो क्षेत्रमा पुगेका थिए। सात हजार छ सय वर्गकिलोमिटरमा फैलिएको अन्नपूर्ण संरक्षण क्षेत्र पदयात्राका लागि आकर्षक गन्तव्य मानिन्छ। तीन वर्षअघि चर्चित अन्तर्राष्ट्रिय ट्राभल साइट लोन्ली प्लानेटले अन्नपूर्ण चक्रीय पदमार्गलाई विश्वका घुम्नै पर्ने दस गन्तव्य सूचीमा राखेको थियो। हालै नेपाल भ्रमणका क्रममा संयुक्त राष्ट्रसंघका महासचिव एन्टोनियो गुटेरेस पनि अन्नपूर्ण आधार शिविर पुग्नाले यस क्षेत्रको महत्व थप चुलिएको छ। त्यस बखत उनले हिमालमा सूर्योदयको किरण देखेर आफू छक्क परेको र नेपालको प्राकृतिक बनोट अद्भुत रहेको बताएका थिए। अमेरिकी समाचार संस्था सिएनएनले सन् २०२३ मा विश्वका घुम्नैपर्ने २३ गन्तव्यको सूचीमा राखेको मुस्ताङ उपत्यका पनि अन्नपूर्ण संरक्षण क्षेत्रमै पर्छ। पर्यटक पथप्रदर्शक दिवस गुरुङले अन्नपूर्ण क्षेत्र प्राकृतिकरूपले सुन्दर, जैविक विविधता, हिमाली जनजीवन, संस्कृति आदि कारणले पर्यटकको रोजाइमा पर्ने गरेको बताए। 'कास्की, लमजुङ, मनाङ, म्याग्दीलगायत जनसुकै मार्गबाट अन्नपूर्ण क्षेत्रको छोटो, मध्यम र लामो दूरीको पदयात्रा तय गर्न सकिन्छ', उनले भने, 'आकर्षक गन्तव्यस्थलहरू, पर्यटनमैत्री पूर्वाधार, स्थानीयवासीको आतिथ्यता र सेवासुविधाका हिसाबले अन्नपूर्ण चक्रीय पदमार्ग घुमफिरका लागि उत्कृष्ट छ।' मुख्य पर्यटकीय याम (असोजकात्तिक) र (चैतवैशाख) मा अन्नपूर्ण क्षेत्रमा पर्यटकको घुइँचो लाग्ने गरेको पथप्रदर्शक गुरुङले बताए। जोमसोमस्थित एक्यापको इलाका संरक्षण कार्यालयका प्रमुख प्रमोदराज रेग्मीले गत साउनदेखि असोजसम्ममा १५ हजार तीन सय २८ विदेशी पर्यटकले मुस्ताङ घुमेकामासार्क मुलुकका १३ हजार ९८ र सार्कबाहिरका मुलुकका दुई हजार दुई सय ३० पर्यटक रहेको उनले बताए। 'मुस्ताङ भित्रने विदेशी पर्यटकमा भारतीय नागरिकको संख्या बढी छ, भारतीय धार्मिक पर्यटक मुख्य गरी मुक्तिनाथको दर्शनका लागि भ्रमणका लागि आउँछन्', प्रमुख रेग्मीले भने, 'दसैंपछि मुस्ताङमा आन्तरिक पर्यटकको चहलपहल पनि ह्वात्तै बढेको छ।'"
आगामी तीन दिन यी स्थानमा वर्षा र हिमपात हुने,काठमाडौं : नेपालमा पश्चिमी वायुको आंशिक प्रभाव रहेकाले आगामी तीन दिन उच्च पहाडी तथा हिमाली भूभागका केही स्थानमा हल्का वर्षा र हिमपातको सम्भावना छ। जल तथा मौसम विज्ञान विभाग मौसम पूर्वानुमान महाशाखाले जारी गरेको मौसम पूर्वानुमान बुलेटिनअनुसार दिउँसो देशको पहाडी भूभागमा आंशिक बदली रही बाँकी भूभागको मौसम सामान्यतया सफा रहनेछ। देशको पहाडी भूभागका एकदुई स्थानमा मेघगर्जनचट्याङसहित हल्का वर्षा र उच्च पहाडी तथा हिमाली भूभागका एकदुई स्थानमा हल्का हिमपातको सम्भावना छ। देशको पहाडी भूभागमा आंशिक बदली रही बाँकी भूभागको मौसम सामान्यतया सफा रहनेछ। देशको पहाडी भूभागका एकदुई स्थानमा मेघगर्जनचट्याङसहित हल्का वर्षा र उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। रातिको समयमा कोशी र गण्डकी प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। भोलि कात्तिक २२ गते बुधबार पनि देशको पहाडी भूभागमा आंशिक बदली रही बाँकी भूभागको मौसम सामान्यतया सफा रहनेछ। पहाडी भूभागका एकदुई स्थानमा मेघगर्जनचट्याङसहित हल्का वर्षा र उच्च पहाडी तथा हिमाली भूभागका एकदुई स्थानमा हल्का हिमपातको सम्भावना छ। कात्तिक २३ गते बिहीबार देशको पहाडी भूभागमा आंशिक बदली रही बाँकी पहाडी भूभागका एकदुई स्थानमा मेघगर्जनचट्याङसहित हल्का वर्षा र उच्च पहाडी तथा हिमाली भूभागका एकदुई स्थानमा हल्का हिमपातको सम्भावना छ।
किसानलाई अलैंची भित्र्याउन चटारो,"ताप्लेजुङ : ताप्लेजुङका किसानलाई अलैंची घर भित्र्याउन भ्याइनभ्याइ भएको छ। दसैं सकिएसँगै किसान अलैंची टिप्न, छोडाउन र सुकाउनमा व्यस्त छन्। ताप्लेजुङमा असोजमङ्सिर महिना अलैंची थक्याउने मुख्य समय हो। अलैंची ताप्लेजुङकै प्रमुख नगदे बालीका रूपमा खेती गरिन्छ। बेँसी क्षेत्रमा साउनदेखि लेकाली क्षेत्रमा मंसिर तेस्रो सातासम्म अलैंची टिपाइ हुन्छ। अहिले मध्यभागमा अलैंची थन्क्याउने मुख्य याम भएकाले किसानलाई चटारो छ। अलैंची संकलन ढिलो गरेमा वन्यजन्तुले खाएर क्षति पुर्याइदिने हुँदा किसानलाई अलि बढी चटारो लागेको पाथीभरा याङवरक गाउँपालिका१ थेचम्बुका ज्ञानबहादुर गुरुङले बताए। अलैंची थन्क्याउने यामका कारण चाडपर्व सहज गरी मनाउनै नपाएको उनले बताए। मुख्य याम भएकाले चाडपर्वमा पनि अलैंची बारी (बगान)मै बिताउनुपरेको फक्ताङलुङ गाउँपालिका६ मादिबुङका वसन्त लिम्बूले बताए। तिहार अलैंची बगानमै मनाउने उनको योजना छ। फुङ्लिङ नगरपालिका६ बिहीबारेका खाङ्डु शेर्पाले पनि अलैंची टिप्न, छोडाउन र सुकाउनमै दसैं बितेको बताए। घरमा बसेर चाडपर्व मनाउन थाल्दा जंगली जीवजन्तुले धेरै क्षति गर्ने भएकाले चाडपर्व नभनी अलैंची टिप्न र थन्क्याउनमा व्यस्त हुनुपरेको उनले बताए। जिल्लाका नौ स्थानीय तहका ६१ वडामध्ये फक्ताङ्लुङ७ ओलाङ्चुङगोलाबाहेक सबै वडामा अलैंची खेती गर्दै आएका छन्। जिल्लामा करिब चार हजार चार सय ५० हेक्टर क्षेत्रफलमा अलैंची खेती गरिँदै आएको छ। ताप्लेजुङमा प्रतिमन (४० किलो) खलैँची ५५ हजारमा खरिद बिक्री हुँदै आएको छ। अलैंची बगानमा रोजगारी फुङ्लिङ७ बिहीबारे क्षेत्रमा रहेको अलैंची बगानमा पूर्ण राई अलैंची टिपाइमा व्यस्त छन्। उनी पाथीभरा याङवरक गाउँपालिका१ नाङखल्याङबाट अलैंची टिप्न रोजगारी गर्न फुङ्लिङसम्म आएका हुन्। दसैं सकेलगत्तै राई घरबाट निस्किएका हुन्। बिहान उठेपछि अलैंची टिप्न बगानमा पसेको राई साँझमात्र बगानबाट बाहिर निस्कन्छन्। उनी साँझबिहानको खाना खाजा पनि अलैंची बगानमै खान्छन्। बिहान र दिनभरि टिपिएको अलैंचीको थुंगा बगान नजिकै रहेको अलैंची सुकाउने भट्टीमा जम्मा गर्छन्। दिनभरि टिपिएको अलैंचीको थुंगा बेलुका १० बजेसम्म छोडाउनु राईको अहिले दैनिकी बनेको छ। पाथीभरा याङवरक१ नाङखल्याङ गाउँका पूर्ण राईसँगै सात जना घर छाडेर अलैंची टिप्न फुङ्लिङ पुगेका हुन्। गाउँमा रोजगारी नभएपछि रोजगारी खोज्दै फुङ्लिङ६ अवस्थित अलैंची बगानमा आइपुगेको नरप्रसाद राईले बताए। उनी तिहारसम्मै बगानमै बसेर अलैंची टिप्ने, ओसार्ने, भट्टी लगाउने काममा व्यस्त हुने छन्।"
"मृत्यु जितेका बालबालिका : गुमेका आफन्तसाथी सम्झन्छन्, रुन्छन् र बर्बराउँछन्","जाजरकोट भूकम्पका कारण १ सय ५३ जनाको मृत्यु भयो। त्यसमध्ये आधाभन्दा धेरै बालबालिका परे। सँगै सुतेका कसैले भाइबहिनी गुमाए, कसैले दाइदिदी र आफन्त। भूकम्पको झड्कासँगै मृत्यु देखेका उनीहरू अहिले सुत्न सक्दैनन्। गुमेका आफन्तसाथी सम्झन्छन्, अनि रुन्छन् र बर्बराउँछन्। विज्ञ भन्छन्, यहाँ तत्काल मनोपरामर्शदाता खटाउनुपर्छ। जाजरकोट : जाजरकोटको भेरी नगरपालिका३ थाप्लेकी ११ वर्षीया बालिका सृष्टि शाहले भूकम्पमा सँगै सुतेका भाइ गुमाइन्। हिजोआज उनलाई निन्द्रा लाग्दैन। बारम्बार झस्किन्छिन्। सुतेको बेलामा पनि बर्बराउँछिन्। छिमेकीले उद्धार गरेका कारण आफ्नो ज्यान जोगिए पनि एउटै ओछ्यानमा सुतेका भाइ नबच्दा सृष्टिको मन बिछिप्त छ। शुक्रबार राति सृष्टि, आमा अमृता र भाइ प्रचण्डजंग शाह एउटै ओछ्यानमा सुतेका थिए। भूकम्पले उनीहरू सुतेको घरै भत्कियो। छिमेकीले घर खोतलेर सृष्टि र अमृतालाई बचाए। तर, ४ वर्षीय भाइ प्रचण्डजंग भने पुरिएको अवस्थामा भेटिए। सँगै सुतेको भाइ मृत भेटिएपछि सृष्टिको कलिलो मस्तिष्कमा त्रास मात्र भरिएको छ। त्यसयता उनी चयनसँग बस्न र सुत्न नसक्ने भएकी छन्। आफैंसँग खेल्दै हुर्किएको भाइलाई गुमाउँदा उनीमा भूकम्प भन्ने डराउँछिन्। थाप्लेकै १२ वर्षीय बालक गिरिशजंग शाह, १७ वर्षकी प्रकृति शाह र उनकी दिदी १९ वर्षीया प्रतीक्षा शाहले भूकम्पमा बल्लतल्ल ज्यान जोगाए। उनीहरूको पनि सुतिरहेको अवस्थामा घर भत्कियो। घरले थिचेपछि उनीहरू बाहिर निस्कन पाएनन्। तर, आफन्त र छिमेकीले करिब २ घण्टा लगाएर उनीहरूलाई सकुशल भत्किएको घरबाट बाहिर निकाले। प्रकृतिको खुट्टामा चोट लागेको छ। बल्लतल्ल ज्यान जोगिए पनि उनीहरूको मानसिक अवस्था बिग्रेको छ। १२ वर्षका गिरिशजंग भन्छन्, हामी निदाएका थियौं, भूकम्प आएको थाहा नै पाएनौं। घरले थिचेपछि निद्रा खुल्यो, तर बाहिर निस्कन सकेनौं। उनले छिमेकीको सहयोगमा बाहिर निस्कन सफल भए पनि त्यो रात सम्झँदा अहिले पनि मन आत्तिने सुनाए। पहिलेको जस्तो खान र खेल्नसमेत मन नलाग्ने गरेको उनको भनाइ छ। अहिले रातको समयमा सुत्नसमेत डर लाग्ने गरेको उनले बताए। भने, भूकम्प भन्ने त सुनको थिएँ, तर यसरी घर भत्काउँछ भन्ने देखेको थिएनँ। हामी त बाँच्यौं, तर हाम्रा धेरै साथीहरू गुमे। भूकम्पको त्रासमा आमासँग झुम्मिएर बसेका बालबालिका। तस्बिर : राजेन्द्र कार्की जाजरकोट भूकम्पका कारण हालसम्म १ सय ५३ जनाको मृत्यु भएको छ। त्यसमध्ये आधाभन्दा धेरै बालबालिका परेका छन्। भूकम्पबाट अधिकांश बालबालिका घाइते बनेका छन्। तर, भूकम्पमा बाँच्न सफल भएका बालबालिकाहरूमा हिजोआज मानसिक समस्या देखिन थालेको छ। भेरी नगरपालिका३ कै जानुका सिंहका १० वर्षका छोरा सुजन केसी र ७ वर्षका सुशान्त केसी पनि भूकम्पमा बाँच्न सफल भए। तर, उनीहरूको बाल मस्तिष्कमा डर पैदा भएको छ। जानुका भन्छिन्, भूकम्पले बालबालिकाहरूमा धेरै समस्या देखियो, बारम्बार झस्किरहन्छन्। टोलाउने र रातको समयमा बर्बराउने गर्छन्, उनीहरूले पढ्न सक्ने अवस्था पनि छैन। उनका अनुसार भूकम्पमा बाँचेका बालबालिकाहरू पनि सँगैका साथीहरू गुमाएका कारण भूकम्प भन्नेबित्तिकै डराउने गरेका छन्। ८२ बालबालिकाले गुमाए ज्यान जाजरकोटको रामीडाँडा केन्द्रबिन्दु शुक्रबार राति गएको ६ दशमलव ४ रेक्टर स्केलको भूकम्पमा परी जाजरकोट र रुकुमपश्चिममा हालसम्म ८२ जना बालबालिकाको मृत्यु भएको छ। त्यसमध्ये जाजरकोटमा मात्र ५१ जना बालबालिकाको मृत्यु भएको छ। जिल्ला प्रशासन कार्यालय जाजरकोटका अनुसार २९ जना बालक र २२ जना बालिकाको भूकम्पमा ज्यान गएको छ। यस्तै रुकुमपश्चिममा भने ३१ जना बालबालिकाको ज्यान गएको छ। रुकुमपश्चिममा जम्मा ५२ जनाको ज्यान गएकोमा ३१ जना बालबालिका छन्। भूकम्पमा परी ठूलो संख्यामा बालबालिकाको ज्यान गएको र धेरै जना घाइते भएका छन्। यद्यपि घाइते भएका बालबालिकाहरूको एकीन तथ्यांक आउन सकेको छैन। तर, उपचारमा संलग्न स्वास्थ्यकर्मीहरूले भने भूकम्पमा घाइते भएकाहरूमा आधाभन्दा धेरै बालबालिकाहरू नै भएको बताएका छन्। तत्काल मनोपरामर्शदाता खटाउँछौं बालबालिकामा मानसिक समस्या देखिन थालेपछि सरोकारवालाहरूले तत्काल परामर्श आवश्यक रहेको बताएका छन्। भूकम्पका कारण बालबालिकामा डराउने, त्रसित हुने, टोलाउने, झस्किने र बर्बराउने समस्या देखिएको भन्दै उनीहरूले तत्काल मनोपरामर्श सेवा उपलब्ध नभए गम्भीर मानसिक समस्या उत्पन्न हुने बताएका हुन्। लामो समयदेखि मनोपरामर्श सेवा प्रदान गर्दै आएकी सञ्चिता कुइँकेलले भनिन्, भूकम्पको प्रभाव सबैभन्दा धेरै बालबालिकामा देखिएको छ, सँगै खेल्ने र रमाउने साथीहरू गुमाउँदा उनीहरूमा त्रास पैदा भएको छ। बाँच्न सफल भएकाहरू पनि अहिले त्रसित छन्, उनीहरू रातमा निदाउन नसक्ने अवस्था छ। यो समस्यालाई समयमै सम्बोधन नगरेमा बालबालिकाहरूमा गम्भीर मानसिक समस्या देखिने उनको भनाइ छ। मानसिक अवस्था बिगँ्रदै गएमा उनीहरूको शारीरिक अवस्था पनि बिग्रने र पढाइ पनि बिग्रने बताइन्। बालबालिकाहरूमा देखिएको यो समस्या समाधानका लागि स्थानीय सरकारले चासो दिएर काम गर्ने बताएका छन्। भेरी नगरपालिकाका मेयर चन्द्रप्रकाश घर्तीले बालबालिकामा भूकम्पका कारण ठूलो मानसिक समस्या देखिएको भन्दै तत्काल दक्ष मनोपरामर्शदाता आवश्यक रहेको बताए। उनले भने, यो भूकम्पले बालबालिकामा गहिरो डर भरेको छ, यस्तो अवस्थामा उनीहरूलाई सामान्य अवस्थामा फर्काउने चुनौती छ। यसका लागि नगरपालिकाले तत्काल दक्ष मनोपरामर्शदाता परिचालन गर्ने योजना बनाएको छ, हामी विभिन्न संस्थाहरूसँग मिलेर तत्काल परामर्शदाता खटाएर बालबालिकामा देखिएको मानसिक समस्या समाधान गर्नेछौं।"
"पीडित भोकै, सुगममै थन्कियो राहत","जाजरकोट : शुक्रबार राति गएको भूकम्पका कारण घरबारविहीन बनेका पीडितले हालसम्म राहत पाउन सकेका छैनन्। सरकारी तथा गैरसरकारी निकायले भूकम्पपीडितका लागि उपलब्ध गराउने भनिएको राहत सामग्री सुगममै थन्किएको हो। भूकम्पका कारण सबैभन्दा क्षति पुगेको जाजरकोट सदरमुकाम खंलगा र पालिकाको केन्द्रमै राहत थन्किएको छ। विभिन्न निकायले उपलब्ध गराएको राहत सामग्री सुगममै थन्किएका कारण सबैभन्दा मारमा दुर्गमका पीडितहरू परेका छन्। जिल्ला प्रशासन कार्यालयले जाजरकोटले एकद्वार प्रणालीबाट राहत वितरण गरिएको जनाएको छ। तर, राहत सामग्री दुर्गमका पीडितसम्म पुग्न नसकेको हो। राहत सामग्री सदरमुकाम र पालिकाको केन्द्रसम्म पुगे पनि पीडितले पाउन नसक्दा थप संकट पैदा भएको छ। भूकम्पबाट घरबारविहीन भएको तीन दिनसम्म पनि त्रिपाल, खाद्यान्न र कपडालगायतका राहत सामग्रीहरू नपाउँदा थप समस्या भएको पीडितको गुनासो छ। जाजरकोटको नलगाडमा पीडितहरू चिसोका कारण बिरामी पर्न थालेका छन्। त्रिपालबिनै चिसोमा रात काट्नु परेका कारण रुघाखोकी र ज्वरोको समस्या देखिएको छ। राहत सामग्री थुप्रिए पनि सडक नपुगेको बस्तीका पीडितले पाउन सकेका छैनन्। दुर्गमका पीडितले मात्र होइन, सदरमुकाम खलंगाभित्रै पीडितले हालसम्म राहत पाउन नसकेको गुनासो गरेका छन्। भेरी नगरपालिका३ थाप्लेका प्रकाशजंग शाहले भने, भूकम्पले घरै पूरै भत्किएर खुला चौरमा बास भएको छ, तर हामीले आजसम्म त्रिपाल पनि पाएका छैनौं। पीडितको नाममा आएको राहत पहुँचवालाले मात्र पाएका छन्, वास्तविक पीडितले राहत नै पाउन सकेका छैनन्। सदरमुकामभित्रैका पीडितले राहत पाउन नसकिरहेको अवस्थामा सडक नपुगेका र विकट क्षेत्रका पीडितले राहत नै देख्न नपाएको समाजसेवी जनक केसी बताउँछन्। उनी भन्छन्, सदरमुकामकै पीडितले राहत पाउन सकेका छैनन्, विकट बस्तीमा राहत पुग्ने कहिले हो ? चिसोमा रात बिताउनुपर्ने बाध्यताका कारण गाउँमा पीडितहरू बिरामी हुन थालेका छन्, पहुँचवालाले नै राहतमा रजाइँ गर्ने अवस्था छ। भेरी नगरपालिकाकै भूकम्पपीडित तारा विकले घर भत्किएपछि आफूहरू सडकमै सुत्न बाध्य भएको सुनाइन्। उनले भनिन्, राहत नै पाएका छैनौं, एउटा त्रिपाल पनि नहुँदा खुला स्थानमा चिसोमा रात काट्नु परेको छ। हाम्रो टोलमा कोही पनि राहत दिन आएका छैनन्, भत्किएको घर छाडेर राहत माग्न कहाँ जाऊँ ? जाजरकोटकै बारेकोटका वीरबहादुर नेपालीले भने, मेरो घर भत्किएको छ, बस्नलाई ठाउँ नै छैन। तर, आज तीनदिन भयो, कसैले राहत दिएनन्। रातमा निदाउन नसकेको भन्दै उनले बस्ने र खाने टुंगो नभएको सुनाए। भत्किएको घरको मुचुल्का उठाउनसमेत कोही नआएको भन्दै उनले आफ्ना लागि सरकार नै नभएको दुखेसो पोखे। भूकम्पका कारण घरबारविहीन बनेकाहरूले भत्किएको घरबाट सामान नै निकाल्न सकेका छैनन्। बचेका कपडा र खाद्यान्न निकाल्न नपाएका कारण पनि आफूहरू भोकभोकै बस्नुपर्ने अवस्था भएको पीडित कमला वलीले बताइन्। उनले भनिन्, भूकम्पमा भाग्यले ज्यान त जोगायौं, तर अहिले चिसोमा भोकै बस्नुपर्ने बाध्यता छ। सरकारले राहत दिन्छ भन्छन्, हामीले आजसम्म पाएका छैनौं। केही स्थानमा राहत वितरण सुरु गरिए पनि पर्याप्त नहुँदा विवाद भएपछि रोकिएको छ। पीडितले राहत पाउन नसकिरहेका बेला स्थानीय प्रशासनले भने प्रभावित क्षेत्रमा राहत पठाउन सुरु भएको जनाएको छ। जिल्ला प्रशासन कार्यालय जाजरकोटका सूचना अधिकारी हरिश्चन्द्र शर्माले पीडितलाई राहत उपलब्ध गराउनका लागि प्रयास भइरहेको बताए। उनले भने, हामीले उद्धारको काम सकेपछि राहत वितरण थालेका छौं, प्रभावित क्षेत्रमा राहत वितरणका लागि सम्बन्धित पालिकालाई राहत सामग्री हस्तान्तरण सुरु गरेका छौं। उनले सोमबारसम्म ६ हजार कम्बल, ७ हजार त्रिपाल र चामल २५ सय बोरा पालिकाहरूलाई जिम्मा लगाएको बताए। पालिकाको जिम्मा लगाइएकाले चाँडै पीडितले राहतले पाउने उनको भनाइ छ।"
चिसो टेन्टमा राहतको पर्खाइ छ,"घरमा छोराबुहारी नाति र म थियौं। सधैं झैं त्यस दिन खाना खाएर एकछिन् टिभी हेरेँ। साढे ९ बजेतिर सुतेको हुँ। म माथिल्लो तलामा सुत्थे। छोराबुहारी र नाति तल्लो तलामा सुतेका थिए। मस्त निन्द्रामा परेको बेला घर, खाट सबै एकैपटक हल्लिए। मेरो निद पनि बिथोलियो। हल्लिँदै थियो म अब मर्छु जस्तो लागेको थियो। उठेर टर्च बालेँ। बाहिर निस्किएको थाहै पाइएन। मुटुको ढुकढुकी बढिरहेको थियो। कराउँदै तल झर्दैँ थिएँ। तलबाट छोरा आएर बुबा छिटो बाहिर निस्कौं भन्दै सिडीबाट हात समातेर बाहिर ल्यायो। घर ढल्न सकेन। पूरै चिराचिरा परेको छ। जतिबेला पनि ढल्न सक्छ। यति ठूलो भूकम्प, सम्झँदा अझै मन आत्तिरहेको छ। यसरी घर हल्लाएको कहिल्यै थाहा पाइन्। भूकम्पले जाजरकोटमा मान्छे मरेको मेरो जीवनकालमा सुनेको थिइनँ। त्यसपछि बाहिर आँगनमा बसेरै रात काट्यौं। मेरो घरनजिकैबाट तीन चार जनाको लास निकाले। ३० जना जति घाइतेको उद्धार भयो। बिहान उज्यालो भए पनि मन अँध्यारो भयो। मेरै ५ वटा अरू घर भत्किए। म बसेको बाहेकका घर एउटा एनजिओले भाडामा लिएको थियो। सबै ध्वस्त भए। अहिले टेन्टमा बसिरहेका छौं। अहिले पनि धेरैले राहत नपाएको गुनासो गरेका छन्। राहतको ओइरो नै लागेको भन्ने सुनेको छु। दुरुपयोग नहोस्। पीडितसम्म सहयोग र राहत पुगोस्। (८९ वर्षीय योगशमशेर शाह भेरी नगरपालिका३ जाजरकोटका बासिन्दा हुन्।)"

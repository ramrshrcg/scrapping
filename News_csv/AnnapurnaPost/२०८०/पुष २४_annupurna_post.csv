शीर्षक,विवरण
वैदेशिक रोजगारीमा महिलाको बिचल्ली,"रोजगारीका लागि बिदेसिनेमा पुरुषमात्रै छैनन्, महिला पनि छन् । दुःख र हन्डर दुवैले पाएका छन् । महिलाका हकमा भने घरेलु कामदार बनाउनेदेखि विभिन्न खाले शोषण हुने गरेको छ । त्यसमा पनि नेपालबाट सबैभन्दा धेरै महिला वैदेशिक रोजगारीमा गएको जिल्ला सिन्धुपाल्चोकमा दुःखदर्दका अनेकौं आयाम देखिन्छन् । कुनै महिलाले विदेशमै ज्यान गुमाएका छन्, कोही अलपत्र परेका छन् त कोही ठगिएका छन् । १६ देखि ४५ वर्षका महिलाको संख्या धेरै छ विदेश जानेमा । साउनदेखि मंसिरसम्ममा मात्रै १ हजार ७५ जनाले श्रमस्वीकृति लिएर वैदेशिक रोजगारी गए । सरकारी तथ्यांक भन्छ सिन्धुपाल्चोकका १८ हजार ५ सय जना महिला वैदेशिक रोजगारीका लागि बिदेसिएका छन् । मुलुकभरमै सबैभन्दा दोस्रो ठूलो संख्या हो यो महिलाका हकमा । गरिबी, बेरोजगारी र देखासिकी नै महिला वैदेशिक रोजगारीमा जाने प्रमुख कारण हो । पहिलो कारण पक्कै पनि स्वदेशमा रोजगारी नपाउनु नै हो । तर रोजगारी यता नपाएर छटपटिँदै उता पुग्नेहरूले जुन हन्डर र ठक्कर खान्छन् अनि तावाबाट उम्केको माछा भुंग्रोमा परेको हालत हुन्छ । कुबेत, बहराइन, साउदी अरेबियालगायत मुलुक सिन्धुपाल्चोकका महिलाको वैदेशिक रोजगारीको गन्तव्य सूचीमा छ । यी मुलुक आफैंमा मानवअधिकार नभएका मुलुक हुन् । जहाँ प्रजातन्त्र छैन र अभिव्यक्ति स्वतन्त्रताको अभाव छ । अन्यायमा पर्दा गुहार पाउन मुस्किल छ । त्यसमाथि पनि विदेशी अनि नेपाली र महिला हुँदा शोषण र ठगीबाट उन्मुक्ति पाउने उपाय निकाल्न मुस्किल छ । वैदेशिक रोजगारीका पीडा एकातिर छ, अर्काेतिर पारिवारिक बिखण्डन र अस्वीकार्यको पीडा पनि वैदेशिक रोजगारीमा ठगिने र शोषणमा पर्ने महिलाले भोग्नु परेको छ । अझ वैदेशिक रोजगारीमा जानेभन्दा यहीं स्वदेशमै दलालको फन्दामा परेर ठगिने पनि छन् । एक त महिला वा पुरुष जोसुकैलाई पनि सरकारले स्वदेशमै रोजगारी गर्ने अवसर दिलाउनुपर्ने हो । उद्यम, इलम धन्दा गर्ने वातावरण दिनुपर्ने हो । तै वैदेशिक रोजगारीमा जानुपर्ने खण्डमा सुरक्षित गन्तव्यको व्यवस्था गर्नुपर्ने हो । त्यसमा राज्य चुकेको छ । विदेशमा अलपत्र परेकाहरूको उद्धारमा पनि सरकार उतिसारो चुस्त छैन । राज्य र सरकारको अकर्मण्यताको परिणाम नै महिलाले स्वदेश र विदेश दुवैतिर बिचल्लीमा पर्नुपरेको छ । यस्तो दुष्चक्रबाट मुक्तिको उपाय छिटो निकालिनुपर्छ ।"
काटियो हुलासको लाइन,काठमाडौं : नेपाल विद्युत् प्राधिकरणले डेडिकेटेड र ट्रंकलाइनबाट विद्युत् आपूर्ति लिएको थप एक उद्योगको लाइन काटेको छ। प्राधिकरणले बारापर्सा औद्योगिक करिडोरमा सञ्चालित हुलास स्टिलको विद्युत् लाइन सोमबार बिहान काटेको हो। उद्योगको नाममा मंसिरसम्मको ठूलो रकम बक्यौता छ। प्राधिकरणले ५ करोड रुपैयाँभन्दा बढी बक्यौता रहेका २४ उद्योगको लाइन काटिसकेको छ । यसमध्ये हिमाल स्टिलले बक्यौता रकम किस्ताबन्दीमा तिर्ने र त्यसबापतको पहिलो किस्ता तिरेपछि प्राधिकरणले लाइन जोडिदिएको छ । बक्यौता नतिर्ने कम्पनीको लाइन काट्दै जाने प्राधिकरणका प्रवक्ता सुरेश भट्टराईले बताए। पहिलो चरणमा १ अर्ब रुपैयाँभन्दा बढी बक्यौता रहेका ४ उद्योग र त्यसपछि ५ उद्योगको लाइन काटिएको छ।
कोरोनाको नयाँ सबभेरियन्ट किन तीव्र गतिमा फैलिरहेको छ ?,"काठमाडौं : कोभिड१९, ओमिक्रोन भेरियन्टको परिवर्तित स्वरूप नयाँ सब भेरियन्ट जेएन१ नेपालमा पनि पुष्टि भएको छ। कोभिड पुष्टि भएका १६ जनाको जिनोम सिक्वेन्सिङ गर्दा ७ जनामा नयाँ भेरियन्टको संक्रमण पाइएको हो। छिमेकी मुलुक भारतलगायत विश्वका विभिन्न मुलुकमा देखिएको ओमिक्रोनको नयाँ सबभेरियन्ट जेएन१ आइतबार पुष्टि भएको हो। स्वास्थ्य तथा जनसंख्या मन्त्रालयका प्रवक्ता डा प्रकाश बुढाथोकीका अनुसार, मुलुकका विभिन्न भागहरूबाट विभिन्न उमेर समूहका व्यक्तिहरूको संकलित १६ वटा नमुनाको पीसीआर र एन्टिजेन पोजेटिभको जाँच गरिएको हो। जिनोम सिक्वेन्सिङ प्रविधिबाट गरिएको परीक्षणमा ७ वटा नमुनामा जेएन१ पुष्टि भएको डा बुढाथोकीले जानकारी दिए। संकलित नमुनाको परीक्षण राष्ट्रिय जनस्वास्थ्य प्रयोगशालामा गरिएको थियो। प्रवक्ता डा बुढाथोकीले सोमबार प्रेस विज्ञप्ति जारी गर्दै नयाँ सबभेरियन्टको जोखिमलाई दृष्टिगत गर्दै सीमा नाकाहरूमा आवश्यक स्क्रिनिङ र निगरानी गर्न अनुरोध गरेका छन्। प्रवेश बिन्दुका सम्पूर्ण हेल्थ डेस्क र स्वास्थ्य कार्यालयहरूमार्फत स्क्रिनिङ र निगरानी निरन्तर गर्न अनुरोध गरिएको छ, प्रवक्ता डा बुढाथोकीद्वारा जारी विज्ञप्तिमा भनिएको छ, संक्रमितको उपचार व्यवस्थापनको तयारी अवस्थामा रहन स्वास्थ्य संस्थाहरूलाई अनुरोध छ। तीव्र गतिमा फैलिने कम घातक विश्व स्वास्थ्य संगठन (डब्लूएचओ)ले जेएन१ भाइरसलाई तत्कालका लागि कम घातक श्रेणीमा राखेको छ। यो भाइरस भारत, अमेरिका, बेलायतलगायतका मुलुकमा फैलिसकेको छ। शुक्रराज ट्रपिकल तथा सरुवा रोग अस्पताल टेकुका क्लिनिकल रिसर्च युनिट संयोजक डा शेरबहादुर पुनले जेनएन१ कम घातक देखिएको भए पनि तीव्र गतिमा फैलिन सक्ने बताए। तीव्र गतिमा फैलने भएकाले डब्लूएचओले यस भाइरसलाई भेरियन्ट अफ इन्ट्रेस्ट (चासोमा राखिएको भेरियन्ट) मा सूचीकृत गरेको छ। सरुवा रोग विशेषज्ञहरूले ओमिक्रोनको भेरियन्टले स्वरूप परिवर्तनलाई निरन्तरता दिएको बताएका छन्। डा पुनले ओमिक्रोन भेरियन्टको स्वरूप परिवर्तन स्वाभाविक र प्राकृतिक भएको बताए। छिमेकी भारतमा देखा परेपछि ढिलोचाँडो नेपालमा आइपुग्ने अनुमान गरिएको थियो, डा पुनले भने, यो भाइरसबारे पूर्ण जानकारी नभएको र थप जानकारीहरू आउने क्रम जारी रहेकाले आगामी दिनमा यसले पार्न सक्ने प्रभावका बारेमा अहिले नै भनिहाल्न सक्ने अवस्था छैन। चिकित्सकहरूका अनुसार,जेएन१ संक्रमितमा ज्वरोकाम ज्वरो आउने थकान महसुस हुने, नाकबाट पानी (पातलो सिंगान) बग्ने, खोकी लाग्ने, घाँटी तथा टाउको दुख्ने र सास फेर्न अप्ठ्यारो हुनेलगायतका लक्षणहरू देखिन सक्छन्। अधिकांश व्यक्तिहरू रुघाखोकी जस्ता लक्षणहरू लिएर घरमै बसिरहेका छन्। जोखिममा सहरी क्षेत्र जेएन१ भेरियन्ट संक्रमितहरू सहरी क्षेत्रमा रहेको पाइएको छ। स्वास्थ्य मन्त्रालय स्रोतका अनुसार, काठमाडौं, चितवन, पोखरा, धनगढीलगायतका सहरी क्षेत्रमा संक्रमण देखिएको छ। ज्येष्ठ नागरिक एवं दीर्घ रोगीहरूमा भाइरसले जोखिममा पार्न सक्ने चिकित्सकहरूको अनुमान छ। सरुवा रोग विशेषज्ञ डा पुनले भने, विशेषत समुदायमा व्यापक संक्रमण भएपछि रोग प्रतिरोधात्मक क्षमता कम भएका ज्येष्ठ नागरिक तथा दीर्घ रोगीहरूमा भाइरसले पार्ने प्रभाव कस्तो हुन्छ भन्ने महत्वपूर्ण हुने छ। स्वास्थ्य मन्त्रालयले नयाँ भेरियन्टको संक्रमण र संक्रमणको फैलावट रोकथाम गर्नका लागि जनस्वास्थ्यका सबै मापदण्ड (भीडभाडमा नजान, भौतिक दूरी कायम गर्न, मास्कको प्रयोग गर्न र साबुन पानीले हात धुन) अनिवार्य रूपमा पालना गर्न गराउने अपिल गरेको छ। नयाँ सबभेरियन्ट किन तीव्र गतिमा फैलिरहेको छ ? विश्व स्वास्थ्य संगठन (डब्ल्यूएचओ) ले कोरोना भाइरसको ओमिक्रोन स्ट्रेनको एउटा सबभेरियन्टलाई भेरियन्ट अफ इन्ट्रेस्ट अर्थात् चासोको भेरियन्ट को वर्गमा राखेको छ। जेएन१ नाम दिइएको उक्त सबभेरियन्ट तीव्र गतिमा फैलिरहेको डब्ल्यूएचओले जनाएको छ। भारत, चीन, यूके र संयुक्त राज्य अमेरिकासहित विश्वका विभिन्न देशमा जेएन१ फेला परिसकेको छ। नेपालमा अब ७ जनामा पुष्टि भइसकेको छ। डब्ल्यूएचओका अनुसार जेएन१ बाट सर्वसाधारण मानिसलाई हुन सक्ने जोखिम अहिले निकै कम छ। अहिले कोभिड१९ विरुद्ध प्रचलनमा रहेका खोपहरूले मानिसलाई उक्त सबभेरियन्टबाट पनि सुरक्षा दिने उसले जनाएको छ। तर, डब्ल्यूएचओले हिउँदयाममा कोभिड र अन्य संक्रमण फैलिन सक्ने चेतावनी यस अघिनै दिएको थियो। श्वासप्रश्वास प्रणालीमा संक्रमण गराउने इन्फ्लूएन्जा भाइरस, रिस्पिरटरी सिन्सिशल भाइरल (आरएसभी) र बालबालिकामा हुने निमोनियाको समस्या उत्तरी गोलार्धमा पर्ने देशहरूमा बढ्दो क्रममा छ। कोभिड गराउने भाइरस निरन्तर परिवर्तित भइरहेको छ। केही समयदेखि विश्वभरि ओमिक्रोन भेरियन्ट बढी देखा परेको छ। डब्ल्यूएचओले जेएन१ सहित ओमिक्रोनसँग सम्बन्धित केही भेरियन्टलाई अनुगमन गरिरहेको छ। तर, ती कुनै पनि चिन्ताको विषय नभएको उसको भनाइ छ। जेएन१ अहिले विश्वका विभिन्न स्थानमा तीव्र गतिमा पुगिरहेको देखिन्छ। अहिले अमेरिकामा तीव्रतम गतिमा फैलिरहेको कोरोनाभाइरस पनि यही भेरियन्ट भएको अमेरिकी जनस्वास्थ्य निकाय सीडीसीले जनाएको छ। यो सबभेरियन्ट बीए२८६ भेरियन्टबाट उत्पत्ति भएको हो। तर, सम्भवतः यसको स्पाइक प्रोटिनमा भएको अतिरिक्त उत्परिवर्तन (म्युटेसन)ले यो भाइरसलाई बढी संक्रामक बनाएको हुन सक्छ।"
इप्पान नियामक बन्ने कि व्यावसायिक संगठन ?,"हकप्रद सम्बन्धमा निर्णय नं २ सूचीकृत भइसकेका कम्पनीले जारी गर्ने हकप्रद सम्बन्धमा छ। निर्णय नं २ (क) मा नेपाल स्टक एक्सचेन्ज लिमिटेड (नेप्से)मा सूचीकृत कम्पनीले नयाँ परियोजनामा लगानी गर्न हकप्रद निष्कासन गर्ने भएमा कम्पनीको नेटवर्थ चुक्ता पुँजीभन्दा कम हुन नहुने र बोर्डमा हकप्रदको लागि निवेदन दर्ता गराइसकेका कम्पनीको हकमा लागू नहुने र आगामी दिनमा आईपीओ जारी गर्नेको हकमा मात्र लागू हुने उल्लेख छ। त्यस्तै, निर्णय नं २(ख) मा सूचीकृत कम्पनीले हकप्रद जारी गर्ने भएमा आयोजनाबाट विद्युत्को व्यापारिक उत्पादन भइसकेको हुनुपर्ने, आईपीओ जारी गर्दाकै बखतको परियोजनामा थप लगानी गर्नुपर्ने वा ऋण चुक्ता गर्न हकप्रद निष्कासन गर्नुपर्ने अवस्था भएमा हालको व्यवस्था लागू हुने, र बढीमा तीन किस्तामा उठाउन सक्ने व्यवस्था गर्ने भन्ने बुँदा छ। निर्णय नं२ (क) को व्यवस्थाले एउटा आयोजना निर्माण गर्दागर्दै वा व्यापारिक उत्पादन सुरु भएलगत्तै अर्को आयोजनामा लगानी गर्न रोक्ने व्यवस्था औचित्यहीन छ। व्यापारिक उत्पादन सुरु गर्नासाथ नाफामा जाँदैन। निर्माणको चरणमा भएका सम्पूर्ण खर्चलाई पुँजीकृत गर्दा पनि पहिलो वर्ष खुद नाफा हुन्न। भएभरका सबै खर्च पुँजीकृत गर्दा तत्काल सञ्चालन नाफा वा खुद नाफा देखाउन त सकिएला तर, पुँजीकृत गरिएको रकमको वर्षैपिच्छे ह्रासकट्टी गर्दा झन् बढी घाटा बढ्दै जान्छ। के यसो गर्नु उचित हो ? त्यसैले हकप्रद वा अन्य वित्तीय उपकरण जारी गर्न नेटवर्थ ऋणात्मक वा धनात्मक हुनुपर्ने भन्ने व्यवस्थाको औचित्य हुन्न। यो व्यवस्था राख्नुको उद्देश्य बोर्डमा हकप्रद दर्ता गराइसकेका कम्पनीलाई उन्मुक्ति दिने र आईपीओ चरणमा रहेका कम्पनीलाई बाहिर पार्न यस्तो व्यवस्था राखिएको हैन भन्ने कुनै तर्कसंगत आधार इप्पानसँग छैन। निर्णय नं २(ख) को हकप्रद जारी गर्न व्यापारिक उत्पादन भइसकेको हुनुपर्ने भन्ने व्यवस्था पनि अनुचित कुरो हो। एकै कम्पनीले सँगसँगै एक वा सोभन्दा बढी आयोजना निर्माण गर्न हुँदैन, एक पटकमा एउटा मात्र आयोजना बनाउनुपर्छ भन्ने सोच अमिल्दो छ। एउटा आयोजना सुरु गर्दागर्दै अर्को आयोजनामा लगानी गर्न पहिलो आयोजनाले उत्पादन गरेको छैन भनेर हात बाँधेर बस्नुपर्ने कस्तो व्यवस्था गरेको ? बुझ्नै सकिन्न। उक्त निर्णयकै अर्को व्यवस्था आफैंमा अलमलमा पार्ने खालको छ। प्रारम्भिक निष्कासनका बखतकै परियोजनामा थप लगानी गर्ने वा ऋण चुक्ता गर्न हकप्रद निष्कासन गर्नुपर्ने अवस्था भएमा हालको व्यवस्था लागू हुने यो भनेको कुन हालको के व्यवस्था लागू हुने ? खुल्दैन। निर्माण हुँदाहुँदै ऋण चुक्ता गर्ने भन्ने कस्तो व्यवस्था हो पटक्कै बुझिन्न। निर्माण गर्नको लागि ऋण पुँजी अनुपातअनुसार आयोजना निर्माण गर्न ऋण पुँजी परिचालन गरिएको छ भने त्यो ऋण स्वपुँजी उठाएर तिर्ने भन्ने कुरो पनि अमिल्दो छ। कुनै कारणवश निर्माणाधीन आयोजना पूरा गर्न रकम अभाव भएमा कि त बैंकबाट ब्रिज ग्याप ऋण लिइन्छ कि त भने सेयरधनीसँगै थप रकम माग्नेबाहेक अरू के व्यवस्था हुन्छ ? खर्च कटौती गरेर लाभको दरलाई उच्च पार्दै लैजाने कम्पनीको रणनीति हुन्छ तर, यहाँ इप्पानले हकप्रद सेयर बढीमा तीन किस्तामा उठाउन सक्ने व्यवस्था गरेको छ। एकैपटक हुने कामलाई तीन पटक गर्दा आयोजनाको खर्च बढ्छ कि घट्छ ? एकैपटक एउटै खर्चले हुने काम तीन पटक गर्दा खर्च बढ्छ कि घट्छ ? इप्पानसँग यसको के जवाफ होला ? नियामक बन्न खोजेपछि उत्तर पनि दिनुपर्छ। बिक्री बन्देज सम्बन्धमा निर्णय नं ३ मा संस्थापकको सेयर बिक्रीबन्देजसँग सम्बन्धित चार वटा विषय परेको छ। जसमा (१) कम्पनीको नियमावलीको व्यवस्थाअनुरूपको लकइन अवधि सकिएपश्चात् संस्थापकको रूपमा रहेका सेयरधनीले सेयर बिक्री गर्नका लागि विद्युत्को व्यापारिक उत्पादन गरेको हुनुपर्ने, (२) १ नं अनुसारको सेयर बिक्री गरेपछि हुने सञ्चालक समितिको परिर्वतन सम्बन्धमा जलविद्युत् कम्पनीको सञ्चालक समितिबाट निर्णय गरी कम्पनीको आगामी साधारणसभाबाट प्रबन्धपत्र तथा नियमावलीमा आवश्यक संशोधन गर्नुपर्ने र सोको जानकारी बोर्डमा समेत गराउनुपर्ने, (३) कम्पनीको सेयरको लकइन खुलेको जानकारी बोर्ड तथा धितोपत्र बजारलाई दिनुपर्ने तथा सोसम्बन्धी जानकारी सम्बन्धित कम्पनीको वेबसाइट तथा कम्तीमा एक राष्ट्रियस्तरको दैनिक पत्रिकामा सूचना प्रकाशन गरी लगानीकर्ताहरूलाई जानकारी दिनुपर्ने र सूचना प्रकाशन गरेको १५ दिनपछि मात्र सेयर कारोबार सुरु गर्न सकिने, (४) यसरी संस्थापक समूहलगायतका आधारभूत सेयरधनीले ग्रहण गरेको सेयर बिक्री गर्ने वा खरिद गर्ने सम्बन्धमा बोर्डबाट विवरण प्रवाहलगायतका व्यवस्था तोकिदिएमा सोहीबमोजिम गर्नुपर्ने भन्ने व्यवस्था छ। निर्णय नं३ को पहिलो बुँदाअनुसार संस्थापक सेयरधनीले व्यापारिक उत्पादनपछि मात्र सेयर बिक्री गर्न पाउने प्रावधानमा विमति छैन। यसलाई अझ व्यवस्थित गर्न व्यापारिक उत्पादन भएपछि सुरुमा ५० प्रतिशत र त्यसपछि हरेक दुईदुई वर्षमा निश्चित प्रतिशतका दरले खुलाउँदै शतप्रतिशत पुयाउन सकिन्छ। धितोपत्र दर्ता तथा निष्कासन नियमावली, २०७३ मा भएको लकइन सम्बन्धीव्यवस्था कम्पनीको नियामावलीमा हुन्न। निर्णय नं ३ को दोस्रो बुँदा गजबको छ। संस्थापक सेयरधनीले सेयर बिक्री गर्दा सञ्चालक समितिमा के फेरबदल कसरी हुन्छ ? यो व्यवस्थाले भन्न के खोजेको कतै कुनै तरहले पनि बुझ्न सकिन्न। संस्थापक र सञ्चालक फरक कुरा हुन्। सबै संस्थापक सञ्चालक हुँदैनन्। सबै सञ्चालक संस्थापक सेयरधनी पनि हुँदैनन्। आईपीओ जारी हुनासाथ जारी गरिएको अनुपातअनुसार संस्थापकबाहेकका सेयरधनी पनि सञ्चालक बन्छन्। कुनै पनि सेयरधनी सञ्चालक रहेछ भने सञ्चालक रहुञ्जेल र त्यसपछि पनि एक वर्षसम्म सेयर बेच्नै पाइँदैन। संस्थापक सेयरधनीले सेयर बेच्दैमा सञ्चालक समितिमा के फेरबदल हुन्छ ? कम्पनीको प्रबन्धपत्र र नियमावलीमा के संशोधन गर्ने ? यस्ता अस्पष्ट बुँदा के कुन आधारमा राख्न खोजेको हो इप्पानले बाहेक अरू कसैले बुझ्न सकेको छैन। निर्णय नं ३ को तेस्रो बुँदामा सेयर लकइन खुल्ले कुरा विद्यमान व्यवस्था (आईपीओ बाँडफाँडपश्चात्) अनुसार तीन वर्षको छ। लकइन खुल्ने कुराको सम्बन्धमा धितोपत्र बोर्डले लकइन खुल्नु ३० दिनअघि सार्वजनिक सूचना जारी गरेको सूचनाको बारेमा यसै पत्रिकामा २०८० पुस ३ मा सेयर लकइन खुल्ने सूचना १२ पटक ! शीर्षकमा विस्तृत चर्चा भएकोले यहाँ त्यसबारेमा उल्लेख गरिएको छैन। सोही लेख हेर्न अनुरोध गरिन्छ। निर्णय नं ३ को बुँदा ४ ले कुनै तात्त्विक अर्थ दिँदैन। संस्थापक र आधारभूत सेयरधनी एकै हैनन्। संस्थापक हुँदैमा आधारभूत सेयरधनी र आधारभूत सेयरधनी हुँदैमा संस्थापक हुन्न। नियामक बन्न खोज्ने इप्पानले यति कुरा कसरी नबुझेको होला ? व्यापारिक उत्पादन भएर पहिलो चरणमा ५० प्रतिशतसम्म र त्यसपछि क्रमशः शतप्रतिशत बिक्री खुला भएर सम्पूर्ण सेयर बिक्री नै भएछ भने पनि सञ्चालक समितिमा कुनै फरक पर्दैन। एउटाले बेच्दा अर्कोले किन्छ जसको धारण संख्या बढी छ, त्यही व्यक्ति वा उसले रुचाएको व्यक्ति सञ्चालक हुन्छ। यसमा बोर्डले कस्तो के विवरण प्रवाह गराउने हो ? कानुनमा यस्ता अमूर्त कुरा राखेर तेस्रो नियामकले के अर्थ लगाउन खोजेको ? अर्थ जति खोजे पनि भेट्न सकिन्न। नियामक कि व्यावसायिक संगठन इप्पान नियामक बन्न खोज्नु दुर्भाग्य हो। उत्पादन, प्रसारण, वितरण र महसुल निर्धारण गर्ने मुख्य जिम्मेवारी भएको विद्युत् नियमन आयोग (विनिआ) पनि सेयरबजारको पनि नियामक बन्न खोज्नु अर्को दुर्भाग्य हो। विनिआ मूल काम कर्तव्यबाट विचलित भएजस्तै इप्पान पनि विचलित भएको छ। सेयरबजारको नियामक नेपाल धितोपत्र बोर्ड मात्र बन्नुपर्छ। ऊर्जा उत्पादकको व्यावसायिक संगठनले ऊर्जा उत्पादन क्षेत्रमा परेका कठिनाइ, बाधा र व्यवधानको पक्षमा बोल्नुपर्छ। सरकारी निकायको समानान्तर संगठन बन्न हुन्न। इप्पानले धितोपत्र बोर्डले वा अन्य निकायले बनाएको वा बनाउन लागेको कुनै पनि कानुनी व्यवस्थामा टिप्पणी गर्न पाउँछ। त्यस्तै, लेखकजस्ता स्वतन्त्र रूपमा कलम चलाउनेले पनि टिप्पणी गर्न पाउँछ। तर, इप्पानले कुनै पनि सरकारी निकायसँग ऐन कानुन कस्तो बनाउने के बनाउने बनेर सम्झौता गर्न सक्दैन। इप्पान तेस्रो नियामक बन्न खोजेर गरेको गल्ती यही हो। इप्पानले यसमा भूलसुधार गरोस् र तेस्रो नियामक बन्नबाट पछि हटेर ऊर्जा उत्पादक निकायको हितकारी व्यावसायिक संगठन बन्नुपर्छ। इप्पानले बोर्डसँग गरेको सम्झौताका चार वटा निर्णयमध्ये दोस्रो र तेस्रो निर्णयको बारेमा विश्लेषण गरियो। स्वतन्त्र सञ्चालकसम्बन्धी एउटा बुँदा बाँकी नै छ। त्यसको बारेमा आगामी अंकमा विश्लेषण गरिनेछ। (दाहाल, कर्पोरेट र धितोपत्र कानुनका अध्येताअधिवक्ता हुन्।)"
"राष्ट्रियसभा निर्वाचन : १९ पदमा ५२ उम्मेदवार, कुन दलका कति समावेशी ?","समग्रमा गठबन्धनको उम्मेदवारी समावेशी सिद्धान्तको विरुद्ध देखिएको छ। संविधानकै खिल्ली उडाइएको छ। काठमाडौं : दलहरू समानुपातिक समावेशीको कुरा उग्ररूपमा गर्छन्। यही सिद्धान्तका आधारमा समतामूलक समाज निर्माणको संकल्प संविधानमा गरेका पनि हुन्। तर, उनीहरू मौका पाउनासाथ सीमान्तकृत, पिछडिएको वर्ग, महिला, दलित, आदिवासी जनजाति, मधेसी, मुस्लिमलगायतलाई अगाडि बढाउन हिच्किचाउँछन् भन्ने तथ्य राष्ट्रियसभा सदस्य निर्वाचनमा परेको उम्मेदवारीले देखाइ दिएको छ। यसबाट कानुनी रूपमा बाध्यात्मक अवस्थामा मात्रै समावेशी उम्मेदवार ल्याउने गरेको स्पष्ट भएको विज्ञ बताउँछन्। नपरे पनि हुने ठाउँ भेटे पेलेरै जान्छन्। यो निर्वाचनमा मुख्य रूपमा एकातिर सत्तारुढ गठबन्धन छ भने अर्कोतिर एमाले। राप्रपा, नेमकिपा र जनमतले पनि उम्मेदवार उठाएका छन्। राष्ट्रियसभामा रिक्त हुन लागेका २० मध्ये १९ सिटका लागि सोमबार ५२ जनाको मनोनयन परेको निर्वाचन आयोगले प्रेस विज्ञप्तिमा जनाएको छ। सातै प्रदेशमा महिला समूहतर्फ १८, दलित समूहतर्फ ५, अपांगता भएका व्यक्ति वा अल्पसंख्यक समुदायतर्फ ८ र अन्य समूहतर्फ २१ उम्मेदवारी दर्ता भएको हो। एक जना राष्ट्रपतिबाट मनोनयन हुनेछन्। सत्तारुढ गठबन्धनबाट कांग्रेसका १०, माओवादीका ६, एकीकृत समाजवादीका २, जसपाका १ उम्मेदवार छन्। कांग्रेसका १० मध्ये महिला २, पुरुष ८ जना छन्। जसमा खस आर्य ८, जनजाति १, दलित १ जना छन्। मधेसी, मुस्लिम, थारु प्रतिनिधित्व छैन। माओवादीका ६ जनामा महिला ३ र पुरुष ३ छन्। मधेसी, आदिवासी जनजाति, मुस्लिम, थारु समुदायबाट उम्मेदवार छैनन्। खसआर्य ५ र दलित १ जना छन्। एकीकृत समाजवादीका दुईमध्ये १ दलित र १ खसआर्य समुदायबाट उम्मेदवार छन्। पुरुष र महिलाका हिसाबले ११ जना छन्। एमालेका १९ उम्मेदवारमध्ये महिला ८, पुरुष ११ जना छन्। जसमध्ये मधेसी २, दलित २, जनजाति १, खसआर्य १८ छन्। थारु र मुस्लिम छैनन्। राप्रपाका ९ जनामध्ये पुरुष ६ र महिला ३ जना छन्। यीमध्ये दलित १, जनजाति ३, खसआर्य ५ जना छन्। मुस्लिम, थारु छैनन्। समाजशास्त्री डा अजय साह राष्ट्रियसभा निर्वाचनमा दलहरूले प्रतिनिधित्वमा कमजोरी देखाएको टिप्पणी गर्छन्। समावेशी सिद्धान्तलाई जोडेर संविधान र कानुन बनाएका राजनीतिक नेतृत्वले आफूले व्यावहारिक रूपमा कार्यान्वयन गर्न नसकेको अवस्था यहीँबाट प्रष्ट भएको उनी बताउँछन्। समावेशी कागजमा देखाउनका लागि मात्रै रहेछ। उद्देश्य पूरा गर्न सक्ने समावेशिता कुनै पार्टीभित्र छैन, साह भन्छन्, दलहरूको मानसिकता पुरानै छ। समावेशी नारामा मात्रै सीमित छ। मधेस प्रदेश मधेसीको ठूलो आवादी रहे पनि मधेसी कलस्टरबाट राष्ट्रियसभामा उम्मेदवार नउठाएर राजनीतिक बेमानी गरेको बताउँछन् पिछडा वर्गका जातजातिको अधिकारका अनुसन्धाता डा वीरबहादुर महतो। दलहरूले मनोमानी र बायइनेसको हिसाबले उम्मेदवार छनौट गरेको छ, उनी भन्छन्, समानुपति सिद्धान्त राज्यको हरेक क्षेत्रमा अधिकार र प्रतिनिधित्वको परिकल्पणा गरेको छ। त्यो कुरा दलले व्यवहारमा नदेखाउनु पिछडा वर्गका जातजाति, भाषाभाषीमाथिको अन्याय नै हो। खसआर्य, अन्य, पिछडिएको क्षेत्र भनेर दलहरूले बनाएका उम्मेदवारको बारेमा विशलेषण गर्दै उनी भन्छन्, दलहरूले एउटै कलस्टरबाट धेरैलाई उम्मेदवार बनाउनु भनेको पछि परेकाहरूलाई अधिकार नदिनु हो। कलस्टर बारेका सिद्धान्त र मर्म राष्ट्रियसभामा लागू नहुनु भनेको दलहरूले गैरराजनीतिक चरित्र देखाएको डा महतोको भनाइ छ। दलहरूले पदीय लोलुपताले पिछडिएकाहरूको अधिकार खोस्नु गम्भीर विषय हो, उनी भन्छन्, संविधानमा सबै वर्गको पहुँच होस् भनेर लेखेर चर्चा कमायो। आन्दोलनका मागहरू पनि समेटिएको देखियो। तर, व्यवहारमा भने उनीहरूले असमावेशी तथा असंवैधानिक चरित्र देखाइरहेका छन्। कांग्रेसका मधेस प्रदेशका नेता कृष्ण यादव भने कस्टर अनुसारको उम्मेदवार उठाइएको दाबी गर्छन्। जो मधेसमा बस्छन् सबै मधेशी कलस्टरमा पर्ने उनको भनाइ छे। भन्छन्, पार्टीलाई आनन्द ढुंगाना उपयुक्त लागेकाले उम्मेदवार बनाइयो। उहाँ अनुभवि नेता हो। त्यसैले उहाँलाई हामीले उम्मेदवार बनाएका हौं। सत्तारुढ दलको उम्मेदवारीसँगै अलोचना सुरु भएको छ। कांग्रेस महामन्त्री गगन थापादेखि कार्य सम्पादनसहितका पदाधिकारीले उम्मेदवार चयनको चर्को विरोध गरेका छन्। थापाले फरक मत राखेका छन्। नेताहरू अर्जुननरसिंह केसी र बलबहादुर केसीले पनि फरक मत दर्ज गरेका छन्। उनीहरूले समावेशिताको संवैधानिक सिद्धान्तलाई उल्लंघन गरिएको फरक मतमा उल्लेख गरेका छन्। मधेसबाट मधेसी समुदायबाट प्रतिनिधित्व हुन नपाएको, विज्ञ बौद्धिक, व्यावसायिक र पेसागत वर्गलाई पूर्णरूपमा उपेक्षा गरिएकाके जनाइएको छ। कांग्रेसबाट कस्ता उम्मेदवार ? कांग्रेसबाट कोशीमा पूर्वमहामन्त्री कृष्णप्रसाद सिटौला उम्मदेवार बनेका छन्। सिटौला २०७९ सालको प्रतिनिधिसभा सदस्य निर्वाचनमा झापा ३ मा राप्रपा अध्यक्ष राजेन्द्र लिंंदेनसग पराजित भएका थिए। उनी त्यसअघि २०७४ मा लिंदेनसँगै हारेका थिए। उनलाई राष्ट्रियसभाको अध्यक्ष बनाउने गरी उम्मेदवार बनाइएको चर्चा छ। मधेसमा आनन्दप्रसाद ढुंगानाको उम्मेदवारी परेको छ। उनी समानुपातिक बन्दसूचीको नाम फिर्ता लिएर राष्ट्रियसभा उमेदवार बनेका थिए। सिटौला र ढुंगानाको उम्मेदवारीको विषयमा पार्टीमा चर्को आलोचना भएको छ। त्यस्तै बागमतिबाट जितजंग बस्नेत (अन्य), विष्णुदेवी पुडासैनी (महिला), को मनोनयन भएको छ। गण्डकीबाट किरणबाबु श्रेष्ठ (अन्य), पदमबहादुर परिया र (अपागंकता(अल्पसंख्यक)को उम्मेदवारी परेको छ। लुम्बिनीबाट विष्णुकुमारी सापकोटा (महिला) मा उम्मेदवारी परेको छ। उनी ०७९ को प्रदेशसभा निर्वाचनमा समानुपातिकर्फ बन्दसूचीमा अटाएकी थिइन्। बन्दसूचीबाट नाम फिर्ता लिएर उम्मेदवार बनेकी हुन्। त्यस्तै कर्णालीबाट कृष्णबहादुर रोकाया (अन्य), सुदूरपश्चिमबाट बलदेव बोहरा (अन्य), नारायणदत्त भट्ट (अपांगताअल्पसंख्यक)को उम्मेदवारी मनोयन भएको छ। कांग्रेसले १० जनामा २ जना मात्रै महिला उम्मेदवार उठाएको छ। त्यो २० प्रतिशत हुन्छ। कांग्रेसबाट बागमती प्रदेशमा विष्णुदेवी पुडासैनी र लुम्बिनीबाट विष्णुकुमारी सापकोटा उम्मेदवार भएका छन्। कांग्रेसले १० जना उम्मेदवार बनाउँदा एक जना पनि मधेसी मूलको उम्मेदवार बनाएको छैन। आदिवासी जनजाति पनि एक जनामात्रै परेका छन्। जसमा गण्डकीबाट किरणबाबु श्रेष्ठ छन्। माओवादीबाट कस्ता उम्मेदवार ? माओवादीले ६ जनालाई उम्मेदवार बनाएको छ। कोशीबाट महिला कोटामा चम्मादेवी कार्की, बागमतीमा अन्यतर्फ श्रीकृष्ण अधिकारी, गण्डकीमा महिलातर्फ मनरूपा शर्मा, लुम्बिनीमा अन्यमा झक्कु सुवेदी, कर्णालीमा दलित कोटामा विष्णु विश्वकर्मा र सुदूरपश्चिममा महिला कोटामा रेणु चन्द छन्। कार्की र शर्मा २०७९ को समानुपातिक सूचीमा परेका थिए। समाानुपतिक सूचीबाट नाम फिर्ता लिएर उनीहरूलाई उम्मेदवार बनाइएको हो। झक्कु सुवेदी २०६४ को पहिलो संविधानसभा चुनावमा चर्चित पात्र हुन्। उनले काठमाडौं२ मा एमालेका तत्कालीन महासचिव माधवकुमार नेपाललाई पराजित गरेका थिए। यो उम्मेदवारी हेर्दा एउटा पनि मधेसी समुदायको प्रतिनिधित्व छैन। माओवादीबाट ३ महिला र एक दलितको उम्मेदवारी परेको छ। आदिवासी जनजातिलाई पनि उम्मेदवार बनाएन। थारु, मुस्लिम पनि समेटिएनन्। माओवादी केन्द्र मधेस प्रदेशका संसदीय दलका नेता भरतप्रसाद साह दलहरू पुरानो माइन्ड सेटबाट अघि बढिरहेकाले समावेशीका सिद्धान्तहरू कार्यान्वयनमा समस्या आइरहेको स्वीकार गर्छन्। दलहरू पुरानै व्यवस्थाको ह्यांगओरमा छन्। यसले सही अर्थमा संविधान कार्यान्वयनमा बाधाअर्चन आइरहेको छ, उनी भन्छन्। पहिचान र पहुँचको मुद्दालाई संविधानले धेरै ठूलो महत्व दिएकोले दलहरूले त्यसलाई व्यवहारमा लागू पर्नेमा उनको जोड छ। त्यो विषयलाई दलहरूले राष्ट्रियसभाको निर्वाचनमा पनि दलहरूले फलो गर्नुपर्थियो। तर, यो नगर्नु गलत कुरो हो। आउने दिनमा यसलाई सच्चाउनै पर्छ, उनी भन्छन्। समावेशी समानुपातिक विषयमा दलहरू गम्भीर बन्न जरुरी रहेको उनको भनाइ छ। भन्छन्, यसको गम्भीर समीक्षा गर्नु आवश्यक छ। मधेस मुद्दाका जानकार तथा राजनीतिक विश्लेषक चन्द्र किशोर प्रतिनिधिसभाभित्र रहेका मुख्य दलहरूको आत्मा मृत भइसकेकोले समावेशी सिद्धान्त व्यवहारमा लागू नभएको बताउँछन्। कुनै समय माओवादी केन्द्रमा मधेश भन्नेबित्तिकै मातृका यादव चिनिन्थ्यो। जसले प्रचण्डसँग पनि आँखा जुद्धाभएर कुरा गर्थें। कांग्रेभित्र विमलेन्द्र निधी थिए। एमालेमा पनि थिए, उनी भन्छन्, अहिले यी दलहरूमा मधेसबाट नेतृत्व गर्ने मान्छेहरू दलका नेताहरू सामु दण्डवत गर्छ। आँखा जुधाएर कुरा गर्ने मान्छे छैन। अब त दलहरूभित्र मधेस राजनीति नै समाप्त भइसक्यो। मधेसलाई मत र कर दिने मौजाका रूपा दलहरूले प्रयोग गरिरहेको उनको टिप्पणी छन्। त्यसैको परिणम हो राष्ट्रिय सभाको चुनावमा मधेसी र मुसलिम अनुहार नदेखिनु, उनी भन्छन्, मधेस आन्दोलनको रापताप हुँदा सबै दलमा मधेशी, मुस्लिमलाई स्पेश दिइन्थ्यो। प्रथम राष्ट्रपतिको निर्वाचन हुँदा ठूला तीनै दलहरूबाट मधेशीलाई उम्मेदवार बनाएको उल्लेख गर्दै उनी भन्छन्, यो मधेस आन्दोलनको प्रभावले भएको थियो। अहिले मधेस आन्दोलनको रापताप खरानी भइसकेको अवस्था छ। एकीकृत समाजवादीबाट कस्ता उम्मेदवार ? यो निर्वाचनमा एकीकृत समाजवादीको भागमा भागमा २ सिट परेको छ। उसले बागमती प्रदेशमा दलिततर्फ घनश्याम रिजाललाई उठाएको छ। कर्णालीमा महिलातर्फ सावित्री मल्ललाई राष्ट्रियसभा सदस्यको उमेदवारी दर्ता गराएका छन्। जसपाबाट कस्ता उम्मेदवार ? जसपाले एक सिट पाएको छ। उसले मधेस प्रदेशबाट पूजा चौधरीलाई उम्मेदवार बनाएको हो। प्रदेशसभा निर्वाचनमा रौतहट३ क मा जसपाका तर्फबाट उम्मेदवार बनेकी थिइन्। उनलाई स्वतन्त्र उम्मेदवार केशव रायले पराजित गरेका थिए। समग्रमा गठबन्धनको उम्मेदवारी समावेशी सिद्धान्तको विरुद्ध देखिएको छ। संविधानकै खिल्ली उडाइएको छ। जसपाले बनााएकी चौधरीबाहेक कांग्रेस, माओवादी केन्द्र, नेकपा एसले मधेसी समुदायको एक जना उम्मेदवार बनाएनन् । एमालेबाट कस्ता उम्मेदवार ? एमालेले १९ वटै सिट उम्मेदवारी दर्ता गरेको छ। जसमा ८ महिलालाई उम्मेदवार बनाएकोे छ। एमालेले महिला कलस्टरका साथै अन्यमा महिला उठाएको छ। मधेसमा दुवै जना महिला उम्मेदवार छन्। आदिवासी जनजाति भने एक जना मात्रै उम्मेदवार छन्। एमालेले मुस्लिम समुदायको उम्मेदवार बनाएको छैन। कोशीमा महिलाबाट रुक्मिणी कोइराला (सुनसरी), अन्यबाट पर्शुराम अधिकारी (भोजपुर)लाई उम्मेदवार बताएको छ। त्यस्तै मधेसमा महिलाबाट उषादेवी थरुनी (पर्सा), अन्यबाट विजेता झा(महोत्तरी) उम्मेदवार बनेका छन्। त्यसैगरी बागमतीमा महिलाबाट रोचकुमारी चौलागाईं (दोलखा), अन्यबाट त्रिलोचन निर्मल पौडेल (चितवन), अपांगताअल्पसंख्यकबाट विवेक देवकोटा (काठमाडौं), दलितबाट ध्रुवराज विश्वकर्मा (धादिङ), गण्डकीमा महिलाबाट सम्झना देवकोटा (गोरखा), अन्यबाट चक्रबहादुर पराजुली (स्याङ्जा), अपांगताअल्पसंख्यकबाट हेमन्द्र शेरचन (मुस्ताङ) छन्। लुम्बिनीमा महिलाबाट तुलसाकुमारी केसी (दाङ), अन्यबाट झपेन्द्रबहादुर घर्ती क्षेत्री (पाल्पा), कर्णालीमा महिलाबाट विमलाकुमारी शाही (हुम्ला), अन्यबाट डिल्लीप्रसाद भट्ट (मुगु), दलितबाट हिक्मत विक (दैलेख), सुदूरपश्चिममा महिलाबाट सावित्रादेवी घिमिरे (कैलाली), अन्यबाट ईश्वरीप्रसाद खरेल (कञ्चनपुर) र अपांगताअल्पसंख्यकबाट रामचन्द्र जोशी (कैलाली) उम्मेदवार बनाएको छ। राप्रपाबाट कस्ता उम्मेदवार ? राप्रपाले ९ जना उम्मेदवार बनाएको छ। राप्रपाको उम्मेदवारी केही समावेशी देखिन्छ। मुस्लिम समुदायका प्रतिनिधित्व भने छैन। राप्रपाको कोशीबाट उद्धव पौडेल उम्मेदवार बनेका छन्। बागमतीबाट महिलामा बालकुमारी डल्लाकोटी, दलितमा पूर्णबहादुर विश्वकर्मा, अपांगमा भरतमणि भट्ट र अन्यमा हेमजङ गुरुङले उम्मेदवारी दर्ता गरेका छन्। गण्डकीमा महिलाबाट गौमाया श्रेष्ठ र पुरुषबाट रोमबहादुर भण्डारी छन्। यस्तै, लुम्बिनीबाट निरंजन थापा र विजयीलक्ष्मी सिंह उम्मेदवार भएका छन्। नेमकिपाले तीन जना उम्मेदवार बनाएको छ। बागमतिबाट संगीता नेपाली(दलित), श्रीकृष्ण महर्जन(अन्य) र हिमालयश्वर लाल मूल(अपांग अल्पसंख्यक)लाई उम्मेदवार बनाएको छ। सत्तारुढ दलसँग सहमति व्यक्ति गर्दै जनमत पार्टीले पनि उम्मेदवार बनाएको छ। जनमतले मधेशबाट रामशंकर महासेठ (अन्य) र लुम्बिनीबाट बालमुकुन्द चौधरीलाई उम्मेदवार बनाएको छ। दलहरूको उम्मेदवार छनोटले राष्ट्रियसभा गठनको औचित्यमा प्रश्न उठाएको टीकाटिप्पणी चलिरहेको छ। एकातिर प्रधिनिधिसभा हारेका, त्यसमाथि पटकपटक अवसर पाएका नेतालाई नै अघि बढाउनु राष्ट्रियसभाको मर्मविपरीत हो। प्रदेशहरूको न्यायोचित प्रतिनिधित्व व्यस्थापकीय शक्ति सन्तुलन तथा कार्यकौशलता र प्रभावकारिताको सन्तुलन समेतलाई सम्बोधन गर्न नेपालको संविधानले राष्ट्रियसभाको व्यवस्था गरेको छ, राष्ट्रियसभाको परिचयमा लेखिएको छ, संविधानले राष्ट्रियसभालाई स्थायी प्रकृतिको व्यवस्थापकीय अंगका रूपमा परिकल्पना गरेको छ। सिमान्तकृत, लोपन्मुख समुदायको पनि राष्ट्रको शासन व्यवस्थामा सहभागिता गराई समावेशी र लोकतान्त्रिक शासन व्यवस्थाको स्थापना र विकासका लागि राष्ट्रिय सभा अपरिहार्य छ। प्रदेशसभाका सदस्य, स्थानीय तहका प्रमुख र उपप्रमुख रहेको निर्वाचक मण्डलद्वारा प्रत्येक प्रदेशबाट कम्तीमा तीन जना महिला, एक जना दलित र एक जना अपांगता भएका व्यक्ति वा अल्पसंख्यक सहित आठ जना गरी निर्वाचित छपन्न जना, राष्ट्रपतिबाट मनोनीत कम्तीमा एक जना महिलासहित तीन जना गरी राष्ट्रिय सभामा ५९ सदस्य रहने व्यवस्था छ।"
सिंहदरबारमा मन्त्रिपरिषद् बैठक सुरू,काठमाडौं : मन्त्रिपरिषद् बैठक सुरू भएको छ। सिंहदरबारस्थित प्रधानमन्त्री तथा मन्त्रिपरिषद् कार्यालयमा बैठक सुरू भएको प्रधानमन्त्रीको सचिवालयले जनाएको छ। बैठकमा सरकारका नियमित कामकारबाहीमाथि छलफल हुने बताइएको छ।
श्रम तथा रोजगार मन्त्रालयले वृद्धि गरेको शुल्क कार्यान्वयन नगर्न प्रचण्डको निर्देशन,"काठमाडौं : प्रधानमन्त्री पुष्पकमल दाहाल प्रचण्डले हाल श्रम तथा रोजगार मन्त्रालयले वृद्धि गरेको शुल्क श्रमिकहरूबाट नलिन निर्देशन दिएका छन्। मंगलबार दिउँसो सिंहदरबारमा भएको छलफलमा प्रधानमन्त्रीले मन्त्रालयले वृद्धि गरेको शुल्क कार्यान्वयन नगरी यथावत रुपमा हुने व्यवस्था मिलाउन निर्देशन दिएका हुन्। मन्त्रालयका मन्त्री, सचिव र अन्य सरकारी कर्मचारीहरूसँगको छलफलमा प्रचण्डले वैदेशिक रोजगारीमा गएका नेपालीहरूको अर्थतन्त्रमा महत्वपूर्ण योगदान रहेको स्मरण गराए। उनीहरूलाई अतिरिक्त आर्थिक भार थप्ने मन्त्रालयको निर्णय कार्यान्वयन नगर्न निर्देशन दिएका हुन्। हाल वृद्धि भएको भनिएको शुल्क श्रमिकहरूबाट नलिई यथावत रुपमा हुने गरी कार्यान्वयनको व्यवस्था मिलाउनुहोला। प्रचण्डले भने,आन्तरिक वा वैदेशिक रोजगारीमा जाने श्रमिकलाई थप सेवा शुल्क लगायत थप आर्थिक भार पर्ने कुनै प्रकारको काम नगर्ने नगराउने व्यवस्था गर्नुहोला। स्थानीय तहबाटै पुनः श्रम स्वीकृति दिने व्यवस्था मिलाउनुस् छलफलमा प्रधानमन्त्रीले ७५३ वटै स्थानीय तहबाट पुनः श्रम स्वीकृतिको व्यवस्था मिलाउन निर्देशन दिए। उनले वैदेशिक रोजगारीका ससाना कामका लागि पनि काठमाडौं धाउनुपर्ने परिस्थितिको अन्त्य गरी सम्भव सबै सेवाहरू स्थानीय तहबाटै दिने व्यवस्था मिलाउन निर्देशन दिए। वैदेशिक रोजगार सूचना प्रणाली (एफइएमआइएस) लाई अद्यावधिक गरी विदेशस्थित नियोग, रोजगारदाता श्रमिक र ७५३ स्थानीय तहको पहुँच हुने गरी विस्तार गर्नुहोला। प्रधानमन्त्री प्रचण्डले भने, पुनः श्रम स्वीकृति दिने कार्य ७५३ स्थानीय तहबाटै दिने व्यवस्था तत्काल मिलाउनुहोला।"
सुदूरपश्चिम र कर्णालीका उम्मेदवारविरुद्ध उजुरी,"काठमाडौं : राष्ट्रियसभा सदस्य निर्वाचनमा उम्मेदवारी दिएका दुई उम्मेदवारविरुद्ध उजुरी परेको छ। सुदूरपश्चिम प्रदेशमा नेपाली कांग्रेसका तर्फबाट अपाङ्गता भएका व्यक्तिको समूहबाट उम्मेदवारी दिएका नारायणदत्त भट्ट र कर्णाली प्रदेशमा नेकपा (माओवादी केन्द्र)का दलित समूहका उम्मेदवार विष्णु विकविरुद्ध उजुरी परेको निर्वाचन आयोगका प्रवक्ता शालिग्राम शर्मा पौडेलले जानकारी दिए। भट्टविरुद्ध एमालेका उम्मेदवार रामचन्द्र जोशीले अपाङ्गतासम्बन्धी प्रमाण नपुगेको तथा कर्णाली प्रदेशका माओवादी केन्द्रका उम्मेदवार विकविरुद्ध एमालेकै उम्मेदवार हिकमत विकले प्रतिनिधिसभा सदस्यको बन्दसूचीमा नाम भएको भन्दै उजुरी दिएका हुन्। राष्ट्रियसभा सदस्यको रिक्त १९ पदका लागि आगामी माघ ११ गते हुने निर्वाचन कार्यतालिकाअन्तर्गत सोमबार ५२ जना उम्मेदवारले मनोनयनपत्र दर्ता गराएका थिए। उम्मेदवारीउपर आज दाबीविरोध र उजुरी, पुस २५ र २६ गते जाँचबुझ गरी उम्मेदवारीको नामावली प्रकाशन तथा पुस २७ गते नाम फिर्ता लिन चाहने उम्मेदवारको नाम फिर्ता र उम्मेदवारको अन्तिम नामावली प्रकाशन हुनेछ। निर्वाचन अधिकृतको कार्यालयले उम्मेदवारलाई निर्वाचन चिह्न पुस २८ गते प्रदान गर्नेछ। यस निर्वाचनमा प्रदेशसभा सदस्य र गाउँपालिका अध्यक्ष र उपाध्यक्ष तथा नगरपालिका प्रमुख र उपप्रमुख मतदाता रहने छन्। यस निर्वाचनमा सात प्रदेशमा एकएक मतदानस्थल र दुईदुई मतदान केन्द्र कायम गरिएको छ। मतदान माघ ११ गते बिहान ९ बजेदेखि दिउँसो ३ बजेसम्म हुनेछ। स्थायी सदनका रुपमा रहेको ५९ सदस्यीय राष्ट्रियसभाका एक तिहाइ सदस्यको कार्यकाल प्रत्येक दुई वर्ष कार्यकाल सकिन्छ। यस निर्वाचनमा विभिन्न प्रदेश र क्षेत्रबाट महिला, दलित, अपाङ्गता भएका व्यक्ति वा अल्सङ्ख्यक र अन्य समुदायबाट सदस्यको चयन हुनेछ।"
"डेडिकेटेड र ट्रंकलाइन महशुल विवादमा सरकारले बनायो छानविन समिति, काटिएका लाइन जडान गर्न निर्देशन","काठमाडौं : सरकारले डेडिकेटेड र ट्रंकलाइनको सुविधा लिएर महशुल नबुझाएका कारण लाइन काटिएका उद्योगहरूको विद्युत लाइन जडान गर्न निर्देशन दिएको छ। मन्त्रिपरिषद् बैठकधले डेडिकेटेड र ट्रंक लाइन महशुल विवादको विषयमा छानविन समितिसमेत बनाएको छ। सर्वोच्च अदालतका पूर्वन्यायाधीश गिरिशचन्द लालको नेतृत्वमा छानबिन समिति बनाएको हो। समितिमा उद्योग र ऊर्जा मन्त्रालायका सहसचिव रहने सञ्चार तथा सूचना प्रविधिमन्त्री रेखा शर्माले बताइन्। त्यस्तै बैठकले दुरसञ्चार प्राधिकरणका अध्यक्षको राजीनामा स्वीकृत गरेको छ। रिक्त अध्यक्ष पदमा नियुक्तिा लागि सिफारिस गर्न सञ्चार मन्त्रालयको सचिवको संयोजकत्वमा समिति गठन गर्ने र तत्कालका लागि प्राधिकरण सदस्य नवराज अधिकारीलाई कार्यवहाक अध्यक्ष तोक्ने निर्णय गरिएको उनले बताइन्। बैठकले मन्त्रिपरिषदबाट बिभिन्न मितिमा सहीद घोषणा भएका र विवरण फरक परेका सहीदहरुको विवरण सच्याउने, नेपाल राजपत्रमा छुट भएका सहीदहरूको नाम प्रकाशित गर्ने र थप केहिलाई सहीद घोषणा गर्ने निर्णय भएको प्रवक्ता शर्माले जानकारी दिइन्। मन्त्रिपरिषद् बैठकले राष्ट्रिय विकास परिषद्मा नेपाल सरकार मनोनयन हुने बिभिन्न जिल्ला समन्वय समिति, स्थानीय तह, बिभिन्न पदाधिकारी व्यक्तिहरुबाट २५ जना सदस्यहरुको मनोनयन गर्ने निर्णय पनि गरेको छ।"
नेपाल दूरसञ्चार प्राधिकरणका अध्यक्ष खनालको राजीनामा स्वीकृत,"काठमाडौं : सरकारले नेपाल दूरसञ्चार प्राधिकरणका अध्यक्ष पुरुषोत्तम खनालको राजीनामा स्वीकृत गरेको छ। मंगलबार अपरान्ह बसेको मन्त्रिपरिषद बैठकका निर्णयहरू सार्वजनिक गर्ने क्रममा सरकारका प्रवक्ता तथा सञ्चार तथा सूचना प्रविधिमन्त्री रेखा शर्माले प्राधिकरणका अध्यक्षको राजीनामा स्वीकृत गर्ने निर्णय भएको जानकारी दिइन्। उनले प्राधिकरणको अध्यक्ष पदमा नियुक्तिका लागि सिफारिस गर्न सञ्चार मन्त्रालयको सचिवको संयोजकत्वमा समिति गठन गर्ने र तत्कालका लागि प्राधिकरण सदस्य नवराज अधिकारीलाई कार्यवाहक अध्यक्ष तोक्ने निर्णय भएको बताइन्। मोबाइल डिभाइस म्यानेजमेन्ट सिस्टम (एमडीएमएस), टेरामक्सलगायतका प्रणाली खरिद लगायतका विषयमा अनियमिततामा संलग्न भएको आरोप लागेपछि प्राधिकरणका अध्यक्षले आज पदबाट राजीनामा दिएका थिए।"
थप सहिद घोषणा गर्ने सरकारको तयारी,"काठमाडौं : सरकारले सहिदको संख्या थप्ने तयारी गरेको छ। मंगलबार बसेको मन्त्रिपरिषद् बैठकले थप सहिद घोषणा गर्ने निर्णय गरेको छ। सरकारले राजपत्रमा प्रकाशित सहिदरहरूको विवरण सच्याउने निर्णयसमेत गरेको सञ्चार तथा सूचना प्रविधिमन्त्री रेखा शर्माले बताइन्। 'सरकारले मन्त्रिपरिषदबाट विभिन्न मितिमा सहिद घोषणा गरेका तर विवरण फरक परेका सहिदहरूको विवरण सच्याउने र नेपाल राजपत्रमा प्रकाशन हुन छुटेका सहिदहरूको नाम प्रकाशन गर्ने र थप सहिद घोषणा गर्ने निर्णय भएको छ,' उनले भनिन्। सरकारले अघिल्लो वर्ष १२ हजार बढी सहिदहरूको नामावली राजपत्रमा प्रकाशित गर्ने निर्णय गरेको थियो। नेपालको राष्ट्रिय हित, लोकतन्त्र र अग्रगामी परिवर्तनको लागि भएको सशस्त्र संघर्ष र क्रान्तिका क्रममा सहादत प्राप्त गर्ने व्यक्तिहरूलाई सम्मानस्वरुप सरकारले १२ हजार बढी सहिदहरूको नामावली प्रकाशित गरेको थियो।"
कसरी खर्च गरिन्छ भारतीय दूतावासले दिने 'एचआईसीडीपी'अन्तर्गतको २० करोड?,"काठमाडौं : नेपाल र भारतबीच गत बिहीबार (१९ पुस) उच्च प्रभावयुक्त सामुदायिक विकास योजना (एचआईसीडीपी) सम्बन्धी सम्झौतापत्रमा हस्ताक्षर भयो। नेपालभारत संयुक्त आयोगको बैठकमा अर्थसचिव डा कृष्णहरि पुष्कर र नेपालका लागि भारतीय राजदूत नवीन श्रीवास्तवले सोसम्बन्धी सम्झौतापत्रमा हस्ताक्षर गरे। उक्त सम्झौताअनुसार भारतीय दूतावासले प्रत्येक नेपाली आयोजनामा अधिकतम २० करोडसम्म खर्च गर्न पाउनेछ। यसअघि यसको सीमा ५ करोड थियो। नेपालभारत संयुक्त आयोगको बैठकमा दुवै पक्षको सहमतिअनुसार उक्त बजेट २० करोड पुर्याइएको हो। त्यसअघि नेपाल सरकारको मन्त्रिपरिषद् बैठकले एचआईसीडीपीको सीमा २० करोड पुर्याउने निर्णय गरेको थियो। मन्त्रिपरिषद्को निर्णयअनुसार नै आयोगको बैठकमा दुवै मुलुकका प्रतिनिधिले सो सम्झौतापत्रमा हस्ताक्षर गरेका हुन्। हस्ताक्षर गरेको मसी सुक्न नपाउँदै २० करोड पुर्याउने निर्णयको चौतर्फी विरोध भएको छ। राजनीतिक दलका कतिपय नेताहरूले समेत सम्झौताको पक्ष विपक्षमा तर्क गरिरहेका छन्। सम्झौताका विषयमा प्रधानमन्त्री पुष्पकमल दाहालले आफ्नो नेतृत्वको सरकारले राष्ट्रिय हितप्रतिकूल कुनै सम्झौताको कल्पना नगर्ने यसअघि नै प्रष्ट पारिसकेका छन्। सम्झौता भएको भोलिपल्टै गत शुक्रबार (२० पुस) राज्य व्यवस्था तथा सुशासन समितिको बैठकमा २० करोडसम्मको परियोजना भारत एक्लैले निर्णय नगर्ने स्पष्ट पारेका थिए। 'यसमा नेपालको पनि निर्णय र साझेदारी रहन्छ। कुनै भ्रम राख्न जरूरी छैन। नेपालको राष्ट्रिय हितअनुरूप सम्झौता कार्यान्वयन हुन्छ,' उनले भनेका थिए। नेपाली कांग्रेसका नेता विमलेन्द्र निधिले विज्ञप्ति जारी गरेर नेपालभारतीबीच भएका सम्झौताको स्वागत गरेका थिए। तर, २० करोडको विषयलाई लिएर विभिन्न टीकाटीप्पणी भइ नै रहेका छन्। यस्तो छ भारतीय दूतावासले एचआईसीडीपी कार्यक्रमअन्तर्गत दिने २० करोडको खर्च प्रक्रिया सम्झौताअनुसार कार्यान्वय हुने प्रत्येक आयोजनाको अधिकतम बजेट २० करोड नेपाली रुपैयाँ हुनेछ। बाहिर भनिएजस्तो भारतीय दूतावासले सिधै उक्त रकम खर्च गर्न पाउँदैन। न उसले कुनै परियोजना आफूअनुकूल छान्न नै सक्छ। २० करोड खर्चिनेबारे समेत लामो प्रक्रिया रहेको छ। सबैभन्दा पहिला स्थानीय तह तथा अन्य सरकारी निकायबाट परियोजनाको माग हुनुपर्छ। उक्त माग संघीय मामिला तथा सामान्य प्रशासन मन्त्रालयले परीक्षण गर्ने र उक्त परियोजनाको औचित्य देखिएमा अर्थ मन्त्रालयमा सिफारिस पठाउनुपर्नेछ। त्यसपछि अर्थ मन्त्रालयले माग भएका आयोजनाको प्राथमिकता र आवश्यकताका आधारमा सहायता परिचालनको लागि नेपालस्थित भारतीय दूतावासमार्फत् भारत सरकारलाई अनुरोध गर्नेछ। स्थानीय तह, संघीय मन्त्रालय र अर्थ मन्त्रालयले स्वीकृत गरेपछि मात्रै भारतीय दूतावासले सम्बन्धित परियोजनाका लागि रकमको व्यवस्था गर्नेछ। गैरसरकारी संस्थाबाट कार्यान्वयन हुने आयोजनाको हकमा छुट्टै व्यवस्था गरिएको छ। जसअनुसार सम्बन्धित मन्त्रालयको सिफारिसको आधारमा अर्थ मन्त्रालयले सहमति दिनुपर्ने र समाज कल्याण परिषद्को स्वीकृति प्राप्त गरेर मात्रै आयोजना स्वीकृत गर्ने व्यवस्था गरिएको छ। स्वीकृत आयोजना संघीय मामिला तथा सामान्य प्रशासन मन्त्रालय, कार्यान्वय निकाय र भारतीय दूतावासबीच त्रिपक्षीय सम्झौता गरेपछि मात्रै सम्बन्धित तहको बजेटमा समावेश गरेर कार्यान्वय प्रक्रिया अगाडि बढाइन्छ। अर्थमन्त्रालयका अनुसार भारतीय अनुदानमा सञ्चालन हुने आयोजनामा गाउँपालिकाले ५ प्रतिशत र नगरपालिकाले १० प्रतिशत काउण्टरपार्ट फण्ड व्यवस्था गर्नुपर्ने प्रावधान छ। विशेष अवस्थामा कुनै परियोजनामा काउण्टरपार्ट फण्ड राख्न नपर्ने व्यवस्थासमेत छ। आयोजना कार्यान्वय भएपछि पनि अनुगमनको लागि छुट्टै व्यवस्था गरिएको छ। अनुगमनका लागि स्थानीय तह, जिल्ला समन्वय समिति, प्राविधिक विशेषज्ञ, संघीय मामिला तथा सामान्य प्रशासन मन्त्रालय र भारतीय दूतावासको प्रतिनिधि रहने व्यवस्था छ। नेपाल र भारतबीच सन् २००८ मा पहिलोपटक एचआईसीडीपीसम्बन्धी सम्झौतामा हस्ताक्षर भएको थियो।"
प्रधानमन्त्रीलाई भेटेर द्वन्द्वपीडित सुरक्षाकर्मी परिवारले भनेटिआरसी विधेयकमा कुनै बाधा गर्दैनौँ,काठमाडौं: सशस्त्र द्वन्द्वको क्रममा मृत्यु भएका सुरक्षाकर्मीका परिवारले प्रधानमन्त्री पुष्पकमल दाहाल 'प्रचण्ड'लाई भेटेका छन्। भेटका क्रममा उनीहरूले संसदमा विचाराधीन टिआरसी विधेयकमा आफूहरूले कुनै बाधा नगर्ने प्रतिवद्धता जनाएका छन्। टिआरसी विधेयकमा द्वन्द्वपीडित सुरक्षाकर्मीका परिवारका मागहरू सम्बोधन गर्न आग्रह गर्दै उनीहरूले सरकारले सशस्त्र द्वन्द्वका क्रममा राज्य पक्ष र विद्रोहीबाट मारिएका दुवै पक्षलाई समान व्यवहार गरेका कारण आफूहरू विधेयकमा बाधक नबन्ने स्पष्ट गरेका हुन्। भेटमा द्वन्द्वपीडित सुरक्षाकर्मी परिवारका वरिष्ठ उपाध्यक्ष रिता कार्कीले युद्धको पीडा र मर्म प्रधानमन्त्री प्रचण्डलाई जति अरू नेताहरूलाई बोध नहुने भन्दै प्रधानमन्त्रीकै कार्यकालमा द्वन्द्वपीडितका सबै मागहरू सम्बोधन हुने विश्वाससमेत व्यक्त गरे। भेटमा प्रधानमन्त्री प्रचण्डले सरकारले सरकार र विद्रोही दुवैतर्फबाट मारिएका परिवारलाई समान व्यवहार गरेको र भविष्यमा समेत कुनै प्रकारको भेदभाव नहुने स्पष्ट पार्दै टिआरसी विधेयकमा सम्भव विषयहरू राखेर परिमार्जन गर्ने वचन दिए।
१६ जना डिआईजीको सरुवा (सूचीसहित),"काठमाडौं : सरकारले १६ जना प्रहरी नायव महानिरीक्षक (डिआईजी)को सरुवा गरेको छ। गृह मन्त्रालयले मन्त्रीस्तरीय निर्णय गर्दै मंगलबार उनीहरूको सरुवा गरेको हो। जसमा अख्तियारमा रहेका चन्द्रकुवेर खापुङलाई कोशी प्रदेश प्रहरी कार्यालय विराटनगर, केन्द्रीय अनुसन्धान व्युरोमा रहेका यज्ञ विनोद पोखरेललाई मधेस प्रदेश प्रहरी कार्यालय जनकपुर, प्रहरी प्रधान कार्यालयमा रहेका विष्णुकुमार केसीलाई बागमती प्रदेश प्रहरी कार्यालय हेटौंडा, प्रधान कार्यालयमै रहेका विकास राज खनाललाई गण्डकी प्रदेश प्रहरी कार्यालय पोखरा र प्रहरीको प्रवक्तासमेत रहेका कुवेर कडायतलाई लुम्बिनी प्रदेश प्रहरी कार्यालय तुल्सीपुर सरुवा गरिएको हो। त्यस्तै काठमाडौं उपत्यका प्रहरी कार्यालय रानीपोखरीमा रहेका लालमणि आचार्यलाई कर्णाली प्रदेश प्रहरी कार्यालय सुर्खेत, प्रहरी प्रशिक्षण प्रतिष्ठानमा रहेका रविन्द्र केसीलाई सुदूरपश्चिम प्रदेश प्रहरी कार्यालय धनगढी, अपराध अनुसन्धान विभागमा रहेका सुरेन्द्र प्रसाद मैनालीलाई प्रधान कार्यालयको प्रदेश समन्वय विभाग, गण्डकी प्रदेश प्रहरी कार्यालयमा रहेका बुद्धिराज गुरुङलाई अख्तियार, बागमती प्रदेश प्रहरी कार्यालयमा रहेका किरण राणालाई केन्द्रीय अनुसन्धान व्युरो र कोशी प्रदेश प्रहरी कार्यालयमा रहेका राजेश्वर बास्तोलालाई प्रधान कार्यालयको अन्वेषण विभागमा सरुवा गरिएको हो। त्यस्तै सुदूरपश्चिम प्रदेश प्रहरी कार्यालयमा रहेका भरतबहादुर बोहोरालाई प्रधान कार्यालयको कार्यविभाग निर्देशनालय, कर्णाली प्रदेश प्रहरी कार्यालयमा रहेका भीमप्रसाद ढकाललाई प्रहरी महानिरीक्षकको सचिवालय, समन्वय विभागमा रहेका दुर्गा सिंहलाई काठमाडौं उपत्यका प्रहरी कार्यालय रानीपोखरी, लुम्बिनी प्रदेश प्रहरी कार्यालयमा रहेका उमेशराज जोशीलाई प्रशिक्षण प्रतिष्ठान र मधेस प्रदेश प्रहरी कार्यालयमा रहेका जनक भट्टराईलाई प्रधान कार्यालयको अपराध अनुसन्धान विभागमा सरुवा गरिएको हो।"
नेकपा एसका लुम्बिनी सचिव तथा रुपन्देहीका अध्यक्ष गुरुङद्वारा पार्टी परित्याग,बुटवल : नेकपा एकीकृत समाजवादी रुपन्देहीका अध्यक्ष राजु गुरुङले पार्टी परित्याग गरेका छन्। लामो समयदेखि पार्टीमा निष्क्रिय रहँदै उनले सामाजिक सञ्जाल फेसबुकमार्फत पार्टी परित्यागको घोषणा गरेका हुन्। उनी एकीकृत समाजवादीका केन्द्रीय सदस्य एवं लुम्बिनी प्रदेश कमिटी सचिव समेत हुन्। एमाले एमाले विभाजित भएपछि समाजवादीको जिल्ला कमिटी स्थापनामा उनी नेतृत्वदायी भूमिकामा रहेका थिए। गत प्रतिनिधि सभा निर्वाचनमा रुपन्देही क्षेत्र नम्बर २ बाट गठबन्धनको तर्फबाट उम्मेदवार बनेका उनको उम्मेदवारी खारेजी भएको थियो। उनीमाथि बैंकका कालो सूचीमा परेको उजुरी भएको थियो।
"सुदूरपश्चिम प्रदेशसभा : चार समितिमा एकल उम्मेदवारी, यसरी मिल्यो भागबण्डा","धनगढी : प्रदेशसभाका सदस्यहरूले सपथ लिएको एक वर्ष ९ दिनपछि बल्ल संसदीय समितिहरूले सभापति पाउने भएका छन्। प्रदेशसभाले संसदीय समितिहरूको निर्वाचन तालिका सार्वजनिक गरेपछि मंगलबार समितिका सभापतिमा सहमति भएको हो। मंगलबार भएको मनोनयनमा चार वटा समितिका सभापतिका लागि चार जनाको मात्रै उमेदवारी परेपछि सभापतिहरू सर्वसम्मत हुने भएका हुन्। सभापतिमा मनोनयनका लागि मंगलबार बेलुकी ५ बजेसम्मको समय सीमा तोकिएको थियो। कांग्रेसको भागमा पारिएको विधायन तथा प्रदेश मामिला समितिको सभापतीमा प्रदेशसभा सदस्य दिवानसिंह विष्ट, सामाजिक विकास समितिको सभापतीमा नेकपा एकीकृत समाजवादीकी माया पन्त, अर्थ विकास तथा प्राकृतिक स्रोत समितिमा नागरिक उन्मुक्ति पार्टीका घनश्याम चौधरी र सार्वजनिक लेखा समितिको सभापतीमा नेकपा एमालेका बीरबहादुर थापाको एकल उमेदवारी परेको छ। सोमबार सार्वजनिक लेखा समिति नेकपा एमालेलाई दिने सहमति भए पनि मंगलबार भने नेकपा एसका केही नेताहरूले राप्रपालाई दिनपर्छ भनेर बखेडा झिकेपछि सार्वजनिक लेखा समितिको मनोनयन ढिला गरी भएको थियो। संविधानअनुसार सार्वजनिक लेखा समिति प्रतिपक्षी दललाई दिने ब्यवस्था छ। समाजवादीका केही नेताहरूले संसदमा १ जनाको मात्र प्रतिनिधित्व रहेको राप्रपाकी खीमादेबी विष्टलाई सार्वजनीक लेखा समिति सभापति बनाउने भनेपछि मनोनयन दर्तामा ढिलाई भएको थियो। अन्त्यमा माओवादी केन्द्रका उपनेता अक्कल रावलको प्रस्ताव र एमालेकी प्रदेश सभा सदस्य सन्तोष शर्मा थापाको समर्थनमा बीरबहादुर थापाको मनोनयन दर्ता भएको संसद सचिवालयले जनाएको छ। चार जना सभापतिमा एकल उमेदवारी परेपछि बुधबार तोकिएको निर्वाचनका दिनमात्रै समितिका सभापतिहरूले आधिकारिकता पाउनेछन्।"
कोशीको सभामुखमा राप्रपाका अम्बरबहादुर विष्ट निर्विरोध निर्वाचित,"विराटनगर : कोशी प्रदेशसभाको सभामुखमा राष्ट्रिय प्रजातन्त्र पार्टी (राप्रपा) का अम्बरबहादुर विष्ट निर्विरोध निर्वाचित भएका छन् । मंगलबार सत्तारूढ गठबन्धन र प्रतिपक्षी दलको समर्थनमा राप्रपाका विष्ट सभामुखमा निर्वाचित भएका हुन् । प्रदेशसभामा आज भएको निर्वाचनमा अरूको उम्मेदवारी नपरेको भन्दै उपसभामुख सिर्जना दनुवारले विष्टलाई निर्वाचित घोषणा गरिन् । विष्टको प्रस्तावकमा भक्तिप्रसाद सिटौला र समर्थकमा प्रेमराज थाम्सुहाङ रहेका छन् । अब,विष्टले प्रदेश प्रमुख परशुराम खापुङबाट पद तथा गोपनीयताको शपथ ग्रहण गर्ने छन् । विष्ट गत निर्वाचनमा समानुपातिकतर्फ प्रदेशसभामा निर्वाचित भएका थिए । झापाको गौरादह नगरपालिका७का बासिन्दा ७० वर्षीय विष्ट संघीयता र गणतन्त्रका प्रखर विरोधी मानिन्छन् । तर,नेकपा एमाले,नेपाली कांग्रेस,नेकपा माओवादी केन्द्र,एकीकृत समाजवादी र जसपा गरी सबै गणतन्त्रवादी दलहरूको समर्थनमा कोशी प्रदेशको सभामुख बनेका हुन् । गत साउन १६ तत्कालीन सभामुख बाबुराम गौतमले राजीनामा दिएर कांग्रेस संसदीय दलका नेता उद्धव थापालाई मुख्यमन्त्री बनाउन सघाएयता कोशीमा सभामुख पद रिक्त थियो । गत वर्षको पुस २८ गते निर्विरोध निर्वाचित सभामुख गौतमले राजीनामा दिँदै आर्थिक मामिला तथा योजना मन्त्रालय रोजेका थिए । को हुन् सभामुख विष्ट ? २०१० सालमा जन्मिएका विष्ट विद्यार्थी कालमा २०२७ सालमा अनेरास्ववियुमा आबद्ध भएका थिए । उनी विराटनगरको महेन्द्र मोरङ क्याम्पस अध्ययन गर्दा २०२८ सालमा अखिलको इकाई उपसभापतिमा उम्मेदवारसमेत बनेका थिए । अखिलकै राजनीतिमा सक्रिय रहेका उनी २०३२ सालमा भने पञ्चायतको समर्थक बने । २०३३ सालमा जुरेपानी गाउँ पञ्चायत वडा नम्बर ५ को वडाध्यक्ष निर्वाचित भएका विष्ट त्यसको एक वर्षपछि सोही गाउँ पञ्चायतको उपप्रधानपञ्च भए । उपप्रधापञ्चपछि उनी १० वर्ष जिल्ला पञ्चायतको उपसभामपति रहे । बहुदलीय व्यवस्थाको स्थापनापछि खुलेको पूर्वपञ्चहरुको पार्टी राप्रपामा सक्रिय रहेका विष्टलाई राप्रपासहितको सरकारको नेतृत्व गरेका तत्कालीन प्रधानमन्त्री शेरबहादुर देउवाले सहकारी विकास बोर्डको सदस्यसचिवमा पनि नियुक्त गरेका थिए । उनी राप्रपाको जिल्ला सचिव र अध्यक्ष हुँदै हाल केन्द्रीय सदस्य रहेका छन् ।"
सञ्चार मन्त्रालयले स्पष्टीकरण लिएलगत्तै दूरसञ्चार प्राधिकरणका अध्यक्ष खनालले दिए राजीनामा,"काठमाडौं : नेपाल दूरसञ्चार प्राधिकरणका अध्यक्ष पुरुषोत्तम खनालले राजीनामा दिएका छन्। मोबाइल डिभाइस म्यानेजमेन्ट सिस्टम (एमडीएमएस), टेरामक्सलगायतका प्रणाली खरिद लगायतका विषयमा अनियमितामा संलग्न भएको आरोप लागेपश्चात उनले आज राजीनामा दिएका हुन्। खनालको कार्यशैलीलाई लिएर पछिल्लो समय सञ्चार तथा सूचना प्रविधिमन्त्री रेखा शर्मा असन्तुष्ट थिइन्। उनीमाथि अनियमितताको आरोप लागेपछि मन्त्री शर्माले केही समय अगाडि स्पष्टीकरण सोधेकी थिइन्। मन्त्री शर्माले मन्त्रिपरिषद्को बैठकमा बर्खास्त गर्ने तयारी गरेपछि खनालले राजीनामा दिएका हुन्। खनाललाई प्रधानमन्त्री कार्यालयले सोमबार छलफलमा बोलाएको थियो। छलफलमा प्रधानमन्त्री कार्यालयका सचिवले समेत उनको कार्यशैलीप्रति आपत्ति जनाएका थिए। मोबाइल डिभाइस म्यानेजमेन्ट सिस्टम (एमडीएमएस) मा प्रभावकारी काम गर्न नसकेको, लिकम्युनिकेसन ट्राफिक मनिटरिङ एन्ड फ्रड कन्ट्रोल सिस्टम (टेरामक्स) प्रणाली खरिद, स्मार्ट सेलको खारेजी र एनसेलको सेयर खरिद बिक्री प्रकरण , इन्टरनेट सेवा प्रदायकहरुसँग कर असुलीलगायत मुद्दामा प्राधिकरण नेतृत्वले प्रभावकारी काम गर्न नसकेको भन्दै आलोचना हुँदै आएपछि सरकार असन्तुष्ट बनेको थियो। सार्वजनिक लेखा समितिले टेरामक्स प्रविधि खरिद प्रक्रियाको छानबीन गर्न निर्देशन दिइसकेको छ। प्रतिनिधिसभाको सार्वजनिक लेखा समितिले टेलिकम्युनिकेसन ट्राफिक मनिटरिङ एन्ड फ्रड कन्ट्रोल सिस्टम (टेरामक्स) अध्ययन प्रस्तावका लागि नीतिगत निर्णय गरेको नदेखिएको र मूल सम्झौता समितिलाई प्राप्त नभएको निष्कर्ष निकाल्दै हाललाई सम्पूर्ण प्रक्रिया याथस्थितिमा राख्न नेपाल दूरसञ्चार प्राधिकरणलाई निर्देशन दिएको छ। समितिले सो प्रविधि खरिद प्रक्रियाका बारेमा थप अनुसन्धान गरी कानुनबमोजिम अभियोजन अघि बढाउन अख्तियार दुरुपयोग अनुसन्धान आयोगलाई निर्देशनसमेत दिएको छ। सो प्रकरणमा अनुसन्धान गर्दा हरेक महिनाको प्रगति विवरण समितिमा उपलब्ध गराउन पनि अख्तियारलाई आग्रह गरिएको छ। खनाल २०७६ सालको साउनमा प्राधिकरणको अध्यक्षमा नियुक्त भएका थिए।"
राष्ट्रियसभा निर्वाचन : सबै प्रदेशमा उम्मेदवारी दर्ता,"राष्ट्रियसभा निर्वाचनका लागि सोमबार ५२ जनाले उम्मेदवारी दिएका छन्। सातवटै प्रदेशमा महिला समूहतर्फ १८, दलित समूहतर्फ ५, अपांगता भएका व्यक्ति वा अल्पसंख्यक समुदायतर्फ ८ र अन्य समूहतर्फ २१ जनाको उम्मेदवारी परेको निर्वाचन आयोगले जानकारी दिएको छ। आयोगका अनुसार कोशीमा ५, मधेसमा ५, बागमतीमा १५, गण्डकीमा ८, लुम्बिनीमा ७, कर्णालीमा ६ र सुदूरपश्चिममा ६ जनाले उम्मेदवारी दिएका छन्। कोशीमा सत्तारूढ गठबन्धन र प्रतिपक्षी दल नेकपा एमालेबाट २२ तथा राष्ट्रिय प्रजातन्त्र पार्टी (राप्रपा) बाट एउटा उम्मेदवारी दर्ता भएको छ। सोमबार विराटनगरस्थित निर्वाचन अधिकृतको कार्यालयमा ५ जनाले उम्मेदवारी दर्ता गराएको सहायक निर्वाचन अधिकृत हेमबहादुर बुढाथोकीले जानकारी दिए। राष्ट्रियसभामा कोशीबाट अन्य र महिला समूहबाट रिक्त रहेको पदमा निर्वाचन हुँदै छ। फागुन २१ गते रिक्त हुने कांग्रेसका रमेशजंग रायमाझी र माओवादी केन्द्रकी बिना पोखरेलको पदावधि सकिने भएकाले सो पदमा निर्वाचन हुन आँटेको हो। राष्ट्रियसभाका लागि कोशी प्रदेशमा दुई सिटमा मात्र प्रतिस्पर्धा हुने भए पनि पाँच जना चुनावी मैदानमा उत्रिएका हुन्। कोशीमा सत्तारूढ गठबन्धन आबद्ध दलकै सिट खाली हुन लागेको छ। यसअघि नै घोषणा गरेअनुरूप गठबन्धन दलले साझा उम्मेदवारका रूपमा नेपाली कांग्रेस र नेकपा माओवादी केन्द्रले एकएक पद लिने तयारी गरेका हुन्। सत्तारूढ गठबन्धन दलको तर्फबाट नेपाली कांग्रेसका नेता तथा पूर्वमहामन्त्री कृष्णप्रसाद सिटौलाले मनोनयन दर्ता गराएका छन्। कांग्रेसका पूर्वमहामन्त्री सिटौलाले २०७९ को प्रतिनिधिसभा निर्वाचनमा झापा ३ बाट पराजय बेहोरेका थिए। मधेस प्रदेशमा राष्ट्रियसभा सदस्यको २ पदका लागि ५ जनाले मनोनयन दर्ता गराएका छन्। मधेस प्रदेशमा सत्ता गठबन्धनबाट नेपाली कांग्रेसका केन्द्रीय सदस्य आनन्दप्रसाद ढुंगाना र जनता समाजवादी पार्टीबाट पूजा चौधरीले महिला समूहतर्फ मनोनयन दर्ता गराएका हुन्। त्यस्तै एमालेबाट विजेता झा र उषादेवी थरुनीले उम्मेदवारी दर्ता गराएका छन्। सत्ता गठबन्धनमै रहेको जनमत पार्टीबाट रामशंकर महासेठले समेत राष्ट्रियसभा सदस्यका लागि उम्मेदवारी दर्ता गराएका छन्। बागमती प्रदेशमा ४ सिटका लागी १५ जनाले मनोनयन दर्ता गरेका छन्। बागमतीमा चार सिटका लागि निर्वाचन हुँदै छ। ४ का लागि १५ जनाको उम्मेदवारीले रोचक चुनावी भिडन्त हुने देखिएको छ। जसमध्ये दलितबाट १ पदका लागि ३ जनाको उम्मेदवारी परेको छ भने महिला, अपांग र अन्य कोटाबाट ११ पदका लागि ४४ जनाको उम्मेदवारी परेको छ। राप्रपाले दलित कोटामा उम्मेदवार बनाएन। गण्डकीमा गठबन्धन, एमाले र राप्रपाले मनोनयन दर्ता गरेका छन्। गठबन्धनबाट नेपाली कांग्रेसका किरणबाबु श्रेष्ठ र अपांगता कोटामा नेपाली कांग्रेसकै पदम परियार (तनहुँ) र माओवादीबाट महिला कोटामा पर्वतकी मनरूपा शर्मा उम्मेदवार छन्। लुम्बिनी प्रदेशबाट ७ जनाको उम्मेदवारी परेको छ। महिला र अन्यमा एकएक सिटका लागि महिलातर्फ ३ र अन्यतर्फ ४ जनाको उम्मेदवारी दर्ता भएको हो। एमालेबाट पाल्पाका झपेन्द्रबहादुर घर्ती क्षेत्री अन्य र दाङकी तुलसाकुमारी केसीले महिला कोटाबाट आफ्नो उम्मेदवारी दिएका छन्। सत्तारुढ गठबन्धनले माओवादी र कांग्रेसलाई ११ कोटा बाढेका छन्। कर्णालीमा ६ जनाको उम्मेदवारी दर्ता भएको छ। कर्णाली प्रदेश निर्वाचन कार्यालयका अनुसार सत्ता गठबन्धनका ३ र एमालेका ३ जनाले उम्मेदवारी दर्ता गरेका छन्। कर्णालीमा अन्य, दलित र महिला क्लस्टर गरी ३ पदका लागि निर्वाचन हुँदैछ। जसका लागि सत्ता गठबन्धनबाट नेपाली कांग्रेस, नेकपा माओवादी केन्द्र र नेकपा एकीकृत समाजवादीले ११ सिटमा उम्मेदवारी दिएका हुन्। सुदूरपश्चिममा सत्ता गठबन्धनबाट ३ र नेकपा एमालेबाट ३ जना गरी ६ जनाको उम्मेदवारी परेको छ। सत्ता गठबन्धनबाट महिला कोटामा नेकपा माओवादी केन्द्रकी रेनु चन्दले मनोनयन दर्ता गरकि छन्। उद्योग, पर्यटन, वन तथा वातावरण राज्यमन्त्री गीता देवी मालको प्रस्ताव र प्रदेशसभा सदस्य जानकी देवी कुँवरको समर्थनमा चन्दले मनोनयन दर्ता गरेकी हुन्। शिवराज भट्टधनगढीललितबहादुर बुढासुर्खेतलक्ष्मण पोखरेलबुटवलकृष्णमणि बरालपोखरागोविन्द महतोजनकपुरधामसरोज पौडेलहेटौंडामाधव काफ्लेविराटनगर"
'भारतसँगको चार बुँदे सम्झौता विकासको लागि कोसेढुंगा',"विराटनगर : नेपाल भारत समाजिक संस्कृत मञ्चले नेपाल र भारतबीच भएको चार बुँदे सम्झौता मुलुकको विकासको लागि कोसेढुङ्गा सावित हुने भन्दै स्वागत गरिएको छ । सांस्कृतिक मञ्चका अध्यक्ष राजेशकुमार शर्माले दुई देशबीच भएको सम्झौताले नेपालको आर्थिक एवं प्रविधिको विकासमा कोशेढुंगा सावित हुने भन्दै स्वागत गरिएको हो । प्रेस विज्ञिप्त निकालेर जलस्रोतको धनी देश नेपाल अगामी १० वर्षमा १० हजार मेघावाट विद्युत् खरिद गर्ने गरी भारतले नेपालसँग सम्झौता गर्नु नै नेपालको समृद्धिको ढोका खोलिनु सहर भएको उल्लेख गरिएको छ । विज्ञिप्तमा भनिएको छ,'अब नेपालले जतिसक्दो धेरै विद्युत् उत्पादनमा ध्यान दिनुपर्छ ।' सरकारले दीर्घकालीन योजना बनाएर सम्झौता अनुसारको काम अघि बढाउने केन्द्रित हुनुको विकल्प नभएको उल्लेख गरिएको छ । भारतीय विदेशमन्त्री डाएस जयशंकरको नेपाल भ्रमणका क्रममा नेपालसँग चारबुँदे सम्झौता भएको थियो । चारवटै सम्झौता नेपालको आर्थिक विकासका लागि महत्वपूर्ण रहेको मञ्चको दावी रहेको छ । नेपाल सरकारसँगको समन्वयमा भारतीय दुताबास मार्फत् २० करोड रुपैयाँसम्मका योजनामा खर्च गर्न पाउने गरी भएको सम्झौताको प्रावधान अझै सह्रानीय रहेको उल्लेख गर्दे विज्ञिप्तमा भनिएको छ,'यसले कुनाकाप्चा र दुरदराजमा भारतीय सहयोग पुग्नेछ । धेरै नेपालीले यसबाट लाभ उठाउने छन् । भारतीय विशेमन्त्री जयशंकरको भ्रमणका क्रममा स्याटेलाइट प्रक्षेपण गर्न भारतले सहयोग गर्ने सम्झौता पनि भएको थियो । नेपाल विज्ञान तथा प्रविधि प्रज्ञा प्रतिष्ठान (नास्ट) र भारतीय अन्तरिक्ष अनुसन्धान संस्था तथा अन्तरिक्ष विभागका तर्फबाट न्यू स्पेस इन्डिया (एनएसआईएल) बीच ध्रुवीय उपग्रह प्रक्षेपण वाहन मुनाल उपग्रह प्रक्षेपण सेवासम्बन्धी सम्झौतामा पनि हस्ताक्षर हुनु अझै महत्वपूर्ण भएको उल्लेख गरिएको छ । यस्तै,भूकम्पपछिको पुनः निर्माणका लागि १ खर्ब अनुदान सहयोग गर्नेबारे भारतले गरेको घोषणाले धेरै नेपालीलाई राहत मिलेको उल्लेख गरिएको छ ।"
दलहरुले राष्ट्रिय सभालाई दलीय गुट स्वार्थ साधना बनाए : रावल,"काठमाडौं : पूर्व उपप्रधान एवम् गृहमन्त्री भीम रावलले राष्ट्रिय सभालाई दलीय स्वार्थ साधनाको गोटी बनाएको बताएका छन्। उनले नेपालका राजनीतिक दलहरूले संविधानको धारा २६९ को उल्लङ्घन गरेको टिप्पणी गरेका हुन्। संविधान लेख्दाका उद्देश्य र अपेक्षामा घात गरिएको उनको भनाई छ। दलहरुले प्रतिस्पर्धात्मक लोकतन्त्र र जनप्रतिनिधित्वको मूल्य र मान्यता कुल्चेका रावलको दाबी छ। नेपालका राजनीतिक दलहरूले फेरि संविधानको धारा २६९ को उल्लङ्घन गरेका छन्। प्रतिस्पर्धात्मक लोकतन्त्त्र र जनप्रतिनिधित्वको मूल्य र मान्यता कुल्चेका छन्।रावलले लेखेका छन्,राष्ट्रिय सभालाई दलीय गुट स्वार्थ साधनाको गोटीमा झार्ने कृत्य जारी राखेका छन्। संविधान लेख्दाका उद्देश्य र अपेक्षामा घात गरिएको छ। दलहरू समानुपातिक समावेशीको कुरा उग्ररूपमा गर्छन्। तर, उनीहरू मौका पाउनासाथ सीमान्तकृत, पिछडिएको वर्ग, महिला, दलित, आदिवासी जनजाति, मधेसी, मुस्लिमलगायतलाई अगाडि बढाउन हिच्किचाउँछन् भन्ने तथ्य राष्ट्रियसभा सदस्य निर्वाचनमा परेको उम्मेदवारीले देखाइ दिएको छ। यसबाट कानुनी रूपमा बाध्यात्मक अवस्थामा मात्रै समावेशी उम्मेदवार ल्याउने गरेको स्पष्ट भएको विज्ञ बताउँछन्। सत्तारुढ गठबन्धनबाट कांग्रेसका १०, माओवादीका ६, एकीकृत समाजवादीका २, जसपाका १ उम्मेदवार छन्। कांग्रेसका १० मध्ये महिला २, पुरुष ८ जना छन्। जसमा खस आर्य ८, जनजाति १, दलित १ जना छन्। मधेसी, मुस्लिम, थारु प्रतिनिधित्व छैन। माओवादीका ६ जनामा महिला ३ र पुरुष ३ छन्। मधेसी, आदिवासी जनजाति, मुस्लिम, थारु समुदायबाट उम्मेदवार छैनन्। खसआर्य ५ र दलित १ जना छन्। एकीकृत समाजवादीका दुईमध्ये १ दलित र १ खसआर्य समुदायबाट उम्मेदवार छन्। पुरुष र महिलाका हिसाबले ११ जना छन्। एमालेका १९ उम्मेदवारमध्ये महिला ८, पुरुष ११ जना छन्। जसमध्ये मधेसी २, दलित २, जनजाति १, खसआर्य १८ छन्। थारु र मुस्लिम छैनन्। राप्रपाका ९ जनामध्ये पुरुष ६ र महिला ३ जना छन्। यीमध्ये दलित १, जनजाति ३, खसआर्य ५ जना छन्। मुस्लिम, थारु छैनन्।"
"कोशी प्रदेशको सभामुखमा एमालेले उम्मेदवारी नदिने, राप्रपाका विष्टलाई समर्थन","विराटनगर : कोशी प्रदेशको सभामुखमा प्रमुख प्रतिपक्ष दल एमालेले उम्मेदवारी नदिने निर्णय गरेको छ। मंगलबार बसेको एमाले कोशी प्रदेश संसदीय दलको बैठकले राष्ट्रिय प्रजातन्त्र पार्टी (राप्रपा) का अम्बरबहादुर विष्टलाई समर्थन गर्दै आफूले उम्मेदवारी नदिने निर्णय गरेको हो। प्रमुख सचेतक रेवतीरमण भण्डारीले गठबन्धन बाहिरको उम्मेदवार भएकोले विष्टलाई समर्थन गर्ने निर्णय गरिएको जानकारी दिए। यससँगै राप्रपा प्रदेशसभा सदस्य विष्ट सभामुखमा निर्विरोध निर्वाचित हुने निश्चित भएको छ। कोशीको सभामुख चयनका लागि मंगलबार दिउँसो ३ बजेलाई निर्वाचन समय तोकिएको छ। सभामुखका लागि सत्ता गठबन्धले विष्टलाई अघि सार्ने निर्णय गरेको थियो। विष्ट गत निर्वाचनमा झापाबाट समानुपातिकतर्फ राप्रपाबाट प्रदेशसभामा निर्वाचित भएका थिए। सत्तारुढ नेपाली कांग्रेस, नेकपा (माओवादी केन्द्र), एकीकृत समाजवादी र जसपाले यसअघि नै विष्टलाई समर्थन गर्ने सहमति गरेका थिए। विष्टले सत्तारुढ गठबन्धनका ४७ र राप्रपाको ६ सांसदको समर्थन पाएका थिए। एमालेले पनि उनलाई नै समर्थन गर्ने निर्णय गरेपछि सभामुखमा सर्वसम्मत निर्वाचित हुन लागेका हुन्। यस अगाडि एमालेको तर्फबाट मुख्यमन्त्रीका उम्मेदवार हुँदा राप्रपाले पटकपटक एमालेलाई समर्थन गर्दै आएको थियो। आजै अपरान्ह ४ बजे सभामुखको शपथ ग्रहण हुने तय भएको छ। गत साउन १६ तत्कालीन सभामुख बाबुराम गौतमले राजीनामा दिएर कांग्रेस संसदीय दलका नेता उद्धव थापालाई मुख्यमन्त्री बनाउन सघाएयता कोशीमा सभामुख पद रिक्त छ। गत वर्षको पुस २८ गते निर्विरोध निर्वाचित सभामुख गौतमले राजीनामा दिँदै आर्थिक मामिला तथा योजना मन्त्रालय रोजेका थिए।"
"राष्ट्रियसभा निर्वाचन : १९ पदमा ५२ उम्मेदवार, कुन दलका कति समावेशी ?","समग्रमा गठबन्धनको उम्मेदवारी समावेशी सिद्धान्तको विरुद्ध देखिएको छ। संविधानकै खिल्ली उडाइएको छ। काठमाडौं : दलहरू समानुपातिक समावेशीको कुरा उग्ररूपमा गर्छन्। यही सिद्धान्तका आधारमा समतामूलक समाज निर्माणको संकल्प संविधानमा गरेका पनि हुन्। तर, उनीहरू मौका पाउनासाथ सीमान्तकृत, पिछडिएको वर्ग, महिला, दलित, आदिवासी जनजाति, मधेसी, मुस्लिमलगायतलाई अगाडि बढाउन हिच्किचाउँछन् भन्ने तथ्य राष्ट्रियसभा सदस्य निर्वाचनमा परेको उम्मेदवारीले देखाइ दिएको छ। यसबाट कानुनी रूपमा बाध्यात्मक अवस्थामा मात्रै समावेशी उम्मेदवार ल्याउने गरेको स्पष्ट भएको विज्ञ बताउँछन्। नपरे पनि हुने ठाउँ भेटे पेलेरै जान्छन्। यो निर्वाचनमा मुख्य रूपमा एकातिर सत्तारुढ गठबन्धन छ भने अर्कोतिर एमाले। राप्रपा, नेमकिपा र जनमतले पनि उम्मेदवार उठाएका छन्। राष्ट्रियसभामा रिक्त हुन लागेका २० मध्ये १९ सिटका लागि सोमबार ५२ जनाको मनोनयन परेको निर्वाचन आयोगले प्रेस विज्ञप्तिमा जनाएको छ। सातै प्रदेशमा महिला समूहतर्फ १८, दलित समूहतर्फ ५, अपांगता भएका व्यक्ति वा अल्पसंख्यक समुदायतर्फ ८ र अन्य समूहतर्फ २१ उम्मेदवारी दर्ता भएको हो। एक जना राष्ट्रपतिबाट मनोनयन हुनेछन्। सत्तारुढ गठबन्धनबाट कांग्रेसका १०, माओवादीका ६, एकीकृत समाजवादीका २, जसपाका १ उम्मेदवार छन्। कांग्रेसका १० मध्ये महिला २, पुरुष ८ जना छन्। जसमा खस आर्य ८, जनजाति १, दलित १ जना छन्। मधेसी, मुस्लिम, थारु प्रतिनिधित्व छैन। माओवादीका ६ जनामा महिला ३ र पुरुष ३ छन्। मधेसी, आदिवासी जनजाति, मुस्लिम, थारु समुदायबाट उम्मेदवार छैनन्। खसआर्य ५ र दलित १ जना छन्। एकीकृत समाजवादीका दुईमध्ये १ दलित र १ खसआर्य समुदायबाट उम्मेदवार छन्। पुरुष र महिलाका हिसाबले ११ जना छन्। एमालेका १९ उम्मेदवारमध्ये महिला ८, पुरुष ११ जना छन्। जसमध्ये मधेसी २, दलित २, जनजाति १, खसआर्य १८ छन्। थारु र मुस्लिम छैनन्। राप्रपाका ९ जनामध्ये पुरुष ६ र महिला ३ जना छन्। यीमध्ये दलित १, जनजाति ३, खसआर्य ५ जना छन्। मुस्लिम, थारु छैनन्। समाजशास्त्री डा अजय साह राष्ट्रियसभा निर्वाचनमा दलहरूले प्रतिनिधित्वमा कमजोरी देखाएको टिप्पणी गर्छन्। समावेशी सिद्धान्तलाई जोडेर संविधान र कानुन बनाएका राजनीतिक नेतृत्वले आफूले व्यावहारिक रूपमा कार्यान्वयन गर्न नसकेको अवस्था यहीँबाट प्रष्ट भएको उनी बताउँछन्। समावेशी कागजमा देखाउनका लागि मात्रै रहेछ। उद्देश्य पूरा गर्न सक्ने समावेशिता कुनै पार्टीभित्र छैन, साह भन्छन्, दलहरूको मानसिकता पुरानै छ। समावेशी नारामा मात्रै सीमित छ। मधेस प्रदेश मधेसीको ठूलो आवादी रहे पनि मधेसी कलस्टरबाट राष्ट्रियसभामा उम्मेदवार नउठाएर राजनीतिक बेमानी गरेको बताउँछन् पिछडा वर्गका जातजातिको अधिकारका अनुसन्धाता डा वीरबहादुर महतो। दलहरूले मनोमानी र बायइनेसको हिसाबले उम्मेदवार छनौट गरेको छ, उनी भन्छन्, समानुपति सिद्धान्त राज्यको हरेक क्षेत्रमा अधिकार र प्रतिनिधित्वको परिकल्पणा गरेको छ। त्यो कुरा दलले व्यवहारमा नदेखाउनु पिछडा वर्गका जातजाति, भाषाभाषीमाथिको अन्याय नै हो। खसआर्य, अन्य, पिछडिएको क्षेत्र भनेर दलहरूले बनाएका उम्मेदवारको बारेमा विशलेषण गर्दै उनी भन्छन्, दलहरूले एउटै कलस्टरबाट धेरैलाई उम्मेदवार बनाउनु भनेको पछि परेकाहरूलाई अधिकार नदिनु हो। कलस्टर बारेका सिद्धान्त र मर्म राष्ट्रियसभामा लागू नहुनु भनेको दलहरूले गैरराजनीतिक चरित्र देखाएको डा महतोको भनाइ छ। दलहरूले पदीय लोलुपताले पिछडिएकाहरूको अधिकार खोस्नु गम्भीर विषय हो, उनी भन्छन्, संविधानमा सबै वर्गको पहुँच होस् भनेर लेखेर चर्चा कमायो। आन्दोलनका मागहरू पनि समेटिएको देखियो। तर, व्यवहारमा भने उनीहरूले असमावेशी तथा असंवैधानिक चरित्र देखाइरहेका छन्। कांग्रेसका मधेस प्रदेशका नेता कृष्ण यादव भने कस्टर अनुसारको उम्मेदवार उठाइएको दाबी गर्छन्। जो मधेसमा बस्छन् सबै मधेशी कलस्टरमा पर्ने उनको भनाइ छे। भन्छन्, पार्टीलाई आनन्द ढुंगाना उपयुक्त लागेकाले उम्मेदवार बनाइयो। उहाँ अनुभवि नेता हो। त्यसैले उहाँलाई हामीले उम्मेदवार बनाएका हौं। सत्तारुढ दलको उम्मेदवारीसँगै अलोचना सुरु भएको छ। कांग्रेस महामन्त्री गगन थापादेखि कार्य सम्पादनसहितका पदाधिकारीले उम्मेदवार चयनको चर्को विरोध गरेका छन्। थापाले फरक मत राखेका छन्। नेताहरू अर्जुननरसिंह केसी र बलबहादुर केसीले पनि फरक मत दर्ज गरेका छन्। उनीहरूले समावेशिताको संवैधानिक सिद्धान्तलाई उल्लंघन गरिएको फरक मतमा उल्लेख गरेका छन्। मधेसबाट मधेसी समुदायबाट प्रतिनिधित्व हुन नपाएको, विज्ञ बौद्धिक, व्यावसायिक र पेसागत वर्गलाई पूर्णरूपमा उपेक्षा गरिएकाके जनाइएको छ। कांग्रेसबाट कस्ता उम्मेदवार ? कांग्रेसबाट कोशीमा पूर्वमहामन्त्री कृष्णप्रसाद सिटौला उम्मदेवार बनेका छन्। सिटौला २०७९ सालको प्रतिनिधिसभा सदस्य निर्वाचनमा झापा ३ मा राप्रपा अध्यक्ष राजेन्द्र लिंंदेनसग पराजित भएका थिए। उनी त्यसअघि २०७४ मा लिंदेनसँगै हारेका थिए। उनलाई राष्ट्रियसभाको अध्यक्ष बनाउने गरी उम्मेदवार बनाइएको चर्चा छ। मधेसमा आनन्दप्रसाद ढुंगानाको उम्मेदवारी परेको छ। उनी समानुपातिक बन्दसूचीको नाम फिर्ता लिएर राष्ट्रियसभा उमेदवार बनेका थिए। सिटौला र ढुंगानाको उम्मेदवारीको विषयमा पार्टीमा चर्को आलोचना भएको छ। त्यस्तै बागमतिबाट जितजंग बस्नेत (अन्य), विष्णुदेवी पुडासैनी (महिला), को मनोनयन भएको छ। गण्डकीबाट किरणबाबु श्रेष्ठ (अन्य), पदमबहादुर परिया र (अपागंकता(अल्पसंख्यक)को उम्मेदवारी परेको छ। लुम्बिनीबाट विष्णुकुमारी सापकोटा (महिला) मा उम्मेदवारी परेको छ। उनी ०७९ को प्रदेशसभा निर्वाचनमा समानुपातिकर्फ बन्दसूचीमा अटाएकी थिइन्। बन्दसूचीबाट नाम फिर्ता लिएर उम्मेदवार बनेकी हुन्। त्यस्तै कर्णालीबाट कृष्णबहादुर रोकाया (अन्य), सुदूरपश्चिमबाट बलदेव बोहरा (अन्य), नारायणदत्त भट्ट (अपांगताअल्पसंख्यक)को उम्मेदवारी मनोयन भएको छ। कांग्रेसले १० जनामा २ जना मात्रै महिला उम्मेदवार उठाएको छ। त्यो २० प्रतिशत हुन्छ। कांग्रेसबाट बागमती प्रदेशमा विष्णुदेवी पुडासैनी र लुम्बिनीबाट विष्णुकुमारी सापकोटा उम्मेदवार भएका छन्। कांग्रेसले १० जना उम्मेदवार बनाउँदा एक जना पनि मधेसी मूलको उम्मेदवार बनाएको छैन। आदिवासी जनजाति पनि एक जनामात्रै परेका छन्। जसमा गण्डकीबाट किरणबाबु श्रेष्ठ छन्। माओवादीबाट कस्ता उम्मेदवार ? माओवादीले ६ जनालाई उम्मेदवार बनाएको छ। कोशीबाट महिला कोटामा चम्मादेवी कार्की, बागमतीमा अन्यतर्फ श्रीकृष्ण अधिकारी, गण्डकीमा महिलातर्फ मनरूपा शर्मा, लुम्बिनीमा अन्यमा झक्कु सुवेदी, कर्णालीमा दलित कोटामा विष्णु विश्वकर्मा र सुदूरपश्चिममा महिला कोटामा रेणु चन्द छन्। कार्की र शर्मा २०७९ को समानुपातिक सूचीमा परेका थिए। समाानुपतिक सूचीबाट नाम फिर्ता लिएर उनीहरूलाई उम्मेदवार बनाइएको हो। झक्कु सुवेदी २०६४ को पहिलो संविधानसभा चुनावमा चर्चित पात्र हुन्। उनले काठमाडौं२ मा एमालेका तत्कालीन महासचिव माधवकुमार नेपाललाई पराजित गरेका थिए। यो उम्मेदवारी हेर्दा एउटा पनि मधेसी समुदायको प्रतिनिधित्व छैन। माओवादीबाट ३ महिला र एक दलितको उम्मेदवारी परेको छ। आदिवासी जनजातिलाई पनि उम्मेदवार बनाएन। थारु, मुस्लिम पनि समेटिएनन्। माओवादी केन्द्र मधेस प्रदेशका संसदीय दलका नेता भरतप्रसाद साह दलहरू पुरानो माइन्ड सेटबाट अघि बढिरहेकाले समावेशीका सिद्धान्तहरू कार्यान्वयनमा समस्या आइरहेको स्वीकार गर्छन्। दलहरू पुरानै व्यवस्थाको ह्यांगओरमा छन्। यसले सही अर्थमा संविधान कार्यान्वयनमा बाधाअर्चन आइरहेको छ, उनी भन्छन्। पहिचान र पहुँचको मुद्दालाई संविधानले धेरै ठूलो महत्व दिएकोले दलहरूले त्यसलाई व्यवहारमा लागू पर्नेमा उनको जोड छ। त्यो विषयलाई दलहरूले राष्ट्रियसभाको निर्वाचनमा पनि दलहरूले फलो गर्नुपर्थियो। तर, यो नगर्नु गलत कुरो हो। आउने दिनमा यसलाई सच्चाउनै पर्छ, उनी भन्छन्। समावेशी समानुपातिक विषयमा दलहरू गम्भीर बन्न जरुरी रहेको उनको भनाइ छ। भन्छन्, यसको गम्भीर समीक्षा गर्नु आवश्यक छ। मधेस मुद्दाका जानकार तथा राजनीतिक विश्लेषक चन्द्र किशोर प्रतिनिधिसभाभित्र रहेका मुख्य दलहरूको आत्मा मृत भइसकेकोले समावेशी सिद्धान्त व्यवहारमा लागू नभएको बताउँछन्। कुनै समय माओवादी केन्द्रमा मधेश भन्नेबित्तिकै मातृका यादव चिनिन्थ्यो। जसले प्रचण्डसँग पनि आँखा जुद्धाभएर कुरा गर्थें। कांग्रेभित्र विमलेन्द्र निधी थिए। एमालेमा पनि थिए, उनी भन्छन्, अहिले यी दलहरूमा मधेसबाट नेतृत्व गर्ने मान्छेहरू दलका नेताहरू सामु दण्डवत गर्छ। आँखा जुधाएर कुरा गर्ने मान्छे छैन। अब त दलहरूभित्र मधेस राजनीति नै समाप्त भइसक्यो। मधेसलाई मत र कर दिने मौजाका रूपा दलहरूले प्रयोग गरिरहेको उनको टिप्पणी छन्। त्यसैको परिणम हो राष्ट्रिय सभाको चुनावमा मधेसी र मुसलिम अनुहार नदेखिनु, उनी भन्छन्, मधेस आन्दोलनको रापताप हुँदा सबै दलमा मधेशी, मुस्लिमलाई स्पेश दिइन्थ्यो। प्रथम राष्ट्रपतिको निर्वाचन हुँदा ठूला तीनै दलहरूबाट मधेशीलाई उम्मेदवार बनाएको उल्लेख गर्दै उनी भन्छन्, यो मधेस आन्दोलनको प्रभावले भएको थियो। अहिले मधेस आन्दोलनको रापताप खरानी भइसकेको अवस्था छ। एकीकृत समाजवादीबाट कस्ता उम्मेदवार ? यो निर्वाचनमा एकीकृत समाजवादीको भागमा भागमा २ सिट परेको छ। उसले बागमती प्रदेशमा दलिततर्फ घनश्याम रिजाललाई उठाएको छ। कर्णालीमा महिलातर्फ सावित्री मल्ललाई राष्ट्रियसभा सदस्यको उमेदवारी दर्ता गराएका छन्। जसपाबाट कस्ता उम्मेदवार ? जसपाले एक सिट पाएको छ। उसले मधेस प्रदेशबाट पूजा चौधरीलाई उम्मेदवार बनाएको हो। प्रदेशसभा निर्वाचनमा रौतहट३ क मा जसपाका तर्फबाट उम्मेदवार बनेकी थिइन्। उनलाई स्वतन्त्र उम्मेदवार केशव रायले पराजित गरेका थिए। समग्रमा गठबन्धनको उम्मेदवारी समावेशी सिद्धान्तको विरुद्ध देखिएको छ। संविधानकै खिल्ली उडाइएको छ। जसपाले बनााएकी चौधरीबाहेक कांग्रेस, माओवादी केन्द्र, नेकपा एसले मधेसी समुदायको एक जना उम्मेदवार बनाएनन् । एमालेबाट कस्ता उम्मेदवार ? एमालेले १९ वटै सिट उम्मेदवारी दर्ता गरेको छ। जसमा ८ महिलालाई उम्मेदवार बनाएकोे छ। एमालेले महिला कलस्टरका साथै अन्यमा महिला उठाएको छ। मधेसमा दुवै जना महिला उम्मेदवार छन्। आदिवासी जनजाति भने एक जना मात्रै उम्मेदवार छन्। एमालेले मुस्लिम समुदायको उम्मेदवार बनाएको छैन। कोशीमा महिलाबाट रुक्मिणी कोइराला (सुनसरी), अन्यबाट पर्शुराम अधिकारी (भोजपुर)लाई उम्मेदवार बताएको छ। त्यस्तै मधेसमा महिलाबाट उषादेवी थरुनी (पर्सा), अन्यबाट विजेता झा(महोत्तरी) उम्मेदवार बनेका छन्। त्यसैगरी बागमतीमा महिलाबाट रोचकुमारी चौलागाईं (दोलखा), अन्यबाट त्रिलोचन निर्मल पौडेल (चितवन), अपांगताअल्पसंख्यकबाट विवेक देवकोटा (काठमाडौं), दलितबाट ध्रुवराज विश्वकर्मा (धादिङ), गण्डकीमा महिलाबाट सम्झना देवकोटा (गोरखा), अन्यबाट चक्रबहादुर पराजुली (स्याङ्जा), अपांगताअल्पसंख्यकबाट हेमन्द्र शेरचन (मुस्ताङ) छन्। लुम्बिनीमा महिलाबाट तुलसाकुमारी केसी (दाङ), अन्यबाट झपेन्द्रबहादुर घर्ती क्षेत्री (पाल्पा), कर्णालीमा महिलाबाट विमलाकुमारी शाही (हुम्ला), अन्यबाट डिल्लीप्रसाद भट्ट (मुगु), दलितबाट हिक्मत विक (दैलेख), सुदूरपश्चिममा महिलाबाट सावित्रादेवी घिमिरे (कैलाली), अन्यबाट ईश्वरीप्रसाद खरेल (कञ्चनपुर) र अपांगताअल्पसंख्यकबाट रामचन्द्र जोशी (कैलाली) उम्मेदवार बनाएको छ। राप्रपाबाट कस्ता उम्मेदवार ? राप्रपाले ९ जना उम्मेदवार बनाएको छ। राप्रपाको उम्मेदवारी केही समावेशी देखिन्छ। मुस्लिम समुदायका प्रतिनिधित्व भने छैन। राप्रपाको कोशीबाट उद्धव पौडेल उम्मेदवार बनेका छन्। बागमतीबाट महिलामा बालकुमारी डल्लाकोटी, दलितमा पूर्णबहादुर विश्वकर्मा, अपांगमा भरतमणि भट्ट र अन्यमा हेमजङ गुरुङले उम्मेदवारी दर्ता गरेका छन्। गण्डकीमा महिलाबाट गौमाया श्रेष्ठ र पुरुषबाट रोमबहादुर भण्डारी छन्। यस्तै, लुम्बिनीबाट निरंजन थापा र विजयीलक्ष्मी सिंह उम्मेदवार भएका छन्। नेमकिपाले तीन जना उम्मेदवार बनाएको छ। बागमतिबाट संगीता नेपाली(दलित), श्रीकृष्ण महर्जन(अन्य) र हिमालयश्वर लाल मूल(अपांग अल्पसंख्यक)लाई उम्मेदवार बनाएको छ। सत्तारुढ दलसँग सहमति व्यक्ति गर्दै जनमत पार्टीले पनि उम्मेदवार बनाएको छ। जनमतले मधेशबाट रामशंकर महासेठ (अन्य) र लुम्बिनीबाट बालमुकुन्द चौधरीलाई उम्मेदवार बनाएको छ। दलहरूको उम्मेदवार छनोटले राष्ट्रियसभा गठनको औचित्यमा प्रश्न उठाएको टीकाटिप्पणी चलिरहेको छ। एकातिर प्रधिनिधिसभा हारेका, त्यसमाथि पटकपटक अवसर पाएका नेतालाई नै अघि बढाउनु राष्ट्रियसभाको मर्मविपरीत हो। प्रदेशहरूको न्यायोचित प्रतिनिधित्व व्यस्थापकीय शक्ति सन्तुलन तथा कार्यकौशलता र प्रभावकारिताको सन्तुलन समेतलाई सम्बोधन गर्न नेपालको संविधानले राष्ट्रियसभाको व्यवस्था गरेको छ, राष्ट्रियसभाको परिचयमा लेखिएको छ, संविधानले राष्ट्रियसभालाई स्थायी प्रकृतिको व्यवस्थापकीय अंगका रूपमा परिकल्पना गरेको छ। सिमान्तकृत, लोपन्मुख समुदायको पनि राष्ट्रको शासन व्यवस्थामा सहभागिता गराई समावेशी र लोकतान्त्रिक शासन व्यवस्थाको स्थापना र विकासका लागि राष्ट्रिय सभा अपरिहार्य छ। प्रदेशसभाका सदस्य, स्थानीय तहका प्रमुख र उपप्रमुख रहेको निर्वाचक मण्डलद्वारा प्रत्येक प्रदेशबाट कम्तीमा तीन जना महिला, एक जना दलित र एक जना अपांगता भएका व्यक्ति वा अल्पसंख्यक सहित आठ जना गरी निर्वाचित छपन्न जना, राष्ट्रपतिबाट मनोनीत कम्तीमा एक जना महिलासहित तीन जना गरी राष्ट्रिय सभामा ५९ सदस्य रहने व्यवस्था छ।"
"कोशीमा सभामुखका लागि आज निर्वाचन, सभामुख लिन राप्रपा तयार","विराटनगर : पाँच महिनादेखि सभामुखविहीन रहेको कोशी प्रदेशसभाले आजै सभामुख पाउने भएको छ । मंगलबार बसेको प्रदेशसभाको कार्यव्यवस्था परामर्श समितिको बैठलके आजै सभामुखको निर्वाचन गर्नेगरी कार्यसूची प्रकाशित गर्ने निर्णय गरेको छ । कोशी प्रदेशसभाकी उपसभामुख सिर्जना दनुवारका अनुसार आज ३ बजे सभामुखको निर्वाचन गर्नेगरी कार्यसूची प्रकाशित गर्ने निर्णय भएको हो । सभामुख चयन गर्न सत्तारूढ र प्रमुख प्रतिपक्षी दलको बैठक आज बिहानैदेखि चलिरहेको छ । गत साउन १६ तत्कालीन सभामुख बाबुराम गौतमले राजीनामा दिएर कांग्रेस संसदीय दलका नेता उद्धव थापालाई मुख्यमन्त्री बनाउन सघाएयता कोशीमा सभामुख पद रिक्त छ । गत वर्षको पुस २८ गते निर्विरोध निर्वाचित सभामुख गौतमले राजीनामा दिँदै आर्थिक मामिला तथा योजना मन्त्रालय रोजेका थिए । त्यसयता रिक्त रहेको सभामुख चयनको प्रक्रिया अझै पनि अलपत्र नै थियो । सत्तारूढ गठबन्धनको सहमतिअनुसार सभामुख राप्रपाले पाउनेछ । नेपाली कांग्रेस,नेकपा माओवादी केन्द्र,नेकपा (एकीकृत समाजवादी) र जसपा राप्रपालाई सभामुख दिन तयार देखिएका हुन् । राप्रपा पनि सभामुख लिन तयार देखिएको छ । राप्रपाले आफ्ना सांसद अम्बरबहादुर विष्टको नाममा सहमति जनाइसकेको छ । राप्रपाले झापाका प्रदेशसभा सदस्य विष्टलाई सभामुख बनाउने निर्णय गरिसकेको छ । राप्रपा संसदीय दलको बैठकले सभामुख लिने निर्णय गरेको हो । सभामुखमा विष्ट निर्विरोध निर्वाचित हुने सम्भावना देखिएको छ । सभामुखबारे औपचारिक निर्णय गर्न कांग्रेस संसदीय दलको बैठक जारी छ । प्रमुख विपक्षी नेपाल कम्युनिष्ट पार्टी (एमाले) दलको बैठक जारी छ । नेपाली कांग्रेस संसदीय दलको बैठकले सभामुख चयन प्रक्रियालगायत विषयमा छलफल गरिरहेको प्रदेशसभा सदस्य अमृत अर्यालले जानकारी दिए । सत्ता गठबन्धनले सभामुख राप्रपालाई दिएर अघि बढ्ने तयारी गरिरहेको छ । एमालेले पनि सभामुखको विषयमा छलफल गर्ने प्रमुख सचेतक रेवतीरमण भण्डारीले जानकारी दिएका छन् ।"
"सभामुख र आयरल्याण्डको माथिल्लो सभाका अध्यक्षबीच शान्ति प्रक्रिया, मानव अधिकारका विषयमा छलफल","काठमाडौं : प्रतिनिधिसभाका सभामुख देवराज घिमिरे र आयरल्याण्डको माथिल्लो सभा शाअनड एरेनका अध्यक्ष जेरि बट्टिमरबीच मंगलबार भेटवार्ता भएको छ। नेपालको पाँच दिने औपचारिक भ्रमणमा आएका अध्यक्ष बट्टिमरले सिंहदरबारस्थित सभामुख घिमिरेको कार्यकक्षमा भेटवार्ता गरेका हुन्। घिमिरेले संसदीय लोकतन्त्र, मानव अधिकार, विधिको शासन र स्वतन्त्रता हाम्रा साझा प्रतिबद्धता रहेको बताए। घिमिरेले भने, युरोपेली संघको एक महत्वपूर्ण सदस्यको हैसियतमा नेपालको विकास प्रयासलाई युरोपेली संघ मार्फत थप सहयोग उपलब्ध गराउने दिशामा सकारात्मक वातावरण सिर्जना गर्ने सम्बन्धमा हामी आयरल्याण्डको सहयोगको अपेक्षा गर्दछौं। भेटमा दुई देशबीचको आपसी सम्बन्ध, संसदीय सहयोग र अभ्यासबारे छलफल भएको संघीय संसदका कार्यबाहक महासचिव पद्म प्रसाद पाण्डेयले जानकारी दिए। यसअघि सभामुख घिमिरेले आयरल्याण्ड भ्रमणका अवसरमा त्यहाँ उठाएका विषयहरु जस्तो नेपाल र आयरल्याण्डबीच संसदीय सहयोग, नेपाली विद्यार्थीलाई आयरल्याण्डमा छात्रवृतिको व्यवस्था र बेलायतको भिषा लिएका नेपालीलाई आयरल्याण्डको भिषा नलिएपनि त्यहाँको भ्रमण गर्न दिइनुपर्ने विषयमा सभामुखले कुरा राखेको उनले बताए। भेटमा बट्टिमरले नेपालको संविधानले लोकतन्त्रलाई संस्थागत गर्न र विकासमा सहयोग गर्ने अपेक्षा लिएको उल्लेख गरे। बट्टिमरले भने, नेपालले मानवअधिकार र लैंगिक तथा यौनिक अल्पसंख्यकका क्षेत्रमा गरेका प्रगति विश्वकै लागि उदाहरणीय छन्। नेपालले शान्तिका क्षेत्रमा विश्वमा गरेका प्रयासहरु उदाहरणीय छन्। सभामुख घिमिरे र अध्यक्ष बट्टिमरबीच नेपालको शान्ति प्रक्रिया, मानव अधिकार लगायतका विषयमा पनि छलफल भएको पाण्डेयले जानकारी दिए। भेटवार्ताका क्रममा आयरल्याण्डका माथिल्लो सदनका अध्यक्ष बट्टिमरले आफू नेपाल भ्रमणबाट फर्केपछि सभामुख घिमिरेले उठाउनुभएको विषयमा सम्बन्धित मन्त्री, पदाधिकारी तथा प्रतिनिधिसँग छलफल गर्ने बताएको कार्यबाहक महासचिव पाण्डेयले जानकारी दिए। अध्यक्ष बट्टिमर पाँच सदस्यीय संसदीय प्रतिनिधि मण्डलको नेतृत्व गर्दै सोमबार नेपाल आएका हुन्।"
दोलखा महोत्सवमा पाँच करोड भन्दा बढीको कारोबार,"दोलखा : दोलखा महोत्सवमा पाँच करोड रुपैयाँभन्दा बढीको कारोबार भएको छ। दोलखा उद्योग वाणिज्य संघले सदरमुकाम चरिकोटमा पुस १३ देखि २४ गतेसम्म आयोजना गरेको बृहत दोलखा महोत्सवमा पाँच करोडभन्दा बढीको कारोबार भएको हो। १२ दिनसम्म सञ्चालन भएको महोत्समा झण्डै एक लाख मानिसहरूले अवलोकन गरेको संघका अध्यक्ष इन्द्र बहादुर श्रेष्ठले बताए। मंगलबार सकिएको महोत्सवमा भीमेश्वर नगरपालिकासहित जिल्लाको नौवटै पालिका र विभिन्न ४० भन्दा बढी संघ संस्थाको सहकार्य रहेको थियो। महोत्सवमा राखिएका एक सय ५० वटा स्टलमा स्थानीय कृषिजन्य उत्पादन, हस्तकला, फलफूल, खाना तथा कपडा लगायतका सामग्रीहरू रहेको र ती स्टलहरूमा दैनिक ४० लाखसम्मको कारोबार भएको संघले जनाएको छ। महोत्सवमा राष्ट्रिय तथा स्थानीय कलाकारहरूको प्रस्तुति, ब्याण्डमिन्टल खेल प्रतियोगिता, गजल साँझ, स्टिट फुड फेस्टिबल लगायतका कार्यक्रम समेत सञ्चालन गरिएको थियो।"
मुस्ताङ अस्पताल भवन निर्माण सुस्त,जोमसोम : मुस्ताङ अस्पतालको भवन निर्माण कार्य सुस्त भएको छ। २०७७ सालदेखि निर्माण सुरु भएको भवनको हालसम्म ५५ प्रतिशत भौतिक प्रगति भएको छ। गण्डकी प्रदेश सरकारअन्तर्गत सामाजिक विकास तथा स्वास्थ्य मन्त्रालयको लगानीमा २०७७ चैत २२ गते भवनको शिलान्यास भएको थियो। ईमोटल कन्टक्सनले १२ करोड लागतमा भवन निर्माण गरिरहेको छ। भवन निर्माणपश्चात अस्पताल २५ शय्याको हुने छ। सम्झौता अनुसार २०७९ चैत्र २१ गते भवन निर्माणको काम सकिनुपर्ने भए पनि हालसम्म ५५ प्रतिशत भौतिक प्रगति भएको अस्पतालका निमित्त कार्यालय प्रमुख भोजराज रेग्मीले जानकारी दिए। निर्माण कम्पनीले अस्पताल भवनको कामबाट गत आर्थिक वर्षको माघसम्म ५ करोड भुक्तानी लगिसकेको उनले बताए।
तपश्वी भनिएका रामबहादुर बम्जन पक्राउ,काठमाडौं : तपश्वी भनिएका रामबहादुर बम्जन पक्राउ परेका छन्। प्रहरीको केन्द्रीय अनुसन्धान व्युरोले बम्जनलाई पक्राउ गरेको हो। व्युरोका प्रवक्ता नवराज अधिकारीका अनुसार बम्जनलाई काठमाडौंबाट पक्राउ गरिएको हो। अनुयायीको हत्या गरेको र बेपत्ता बनाएको र यौन हिंसा गरेको उजुरीको आधारमा बम्जन पक्राउ परेका हुन्। प्रहरी उपरीक्षक अधिकारीले भोलि पत्रकार सम्मेलन आयोजना गरेर बम्जनलाई सार्वजनिक गर्ने अन्नपूर्णपोस्ट्लाई बताए।
थमन विक हत्या मुद्दामा जन्मकैद सजाय पाएका ठाकुर जेल चलान,जनकपुरधाम : मधेस आन्दोलनका क्रममा मारिएका सशस्त्र प्रहरी असई थमन विक हत्या मुद्दामा जन्मकैदको सजाय पाएका मोहन ठाकुरलाई जेल चलान गरिएको छ। जलेश्वर नगरपालिका९ निवासी मोहन ठाकुर लेनदेन मुद्दामा सिन्धुली कारागारमा सजाय पूरा गरी छुटेको समयमा उनलाई पुनः प्रहरीले पक्राउ गरी थमन विक हत्यामा दोषी करार भएकाले पुनः जेल चलान गरेको हो। जन्मकैद सजाय पाएकोमा प्रहरीले महोत्तरी जिल्ला अदालतमा बुझाएपछि जिल्ला अदालत महोत्तरीबाट सजाय भुक्तानी गर्न जलेश्वर कारागारमा बुझाएको छ। उनलाई गत मंसिर २८ गतेको जिल्ला अदालत महोत्तरीको फैसलाले दोषी करार भई गत पौष १३ गते जलेश्वर कारागार चलान गरिएको हो।
आश्रमको संरक्षणमा राई,"हेटौंडा : तीन महिनादेखि आइसीयूमा उपचाररत ६५ वर्षीया फुलमाया राईलाई मानव सेवा आश्रम हेटौंडाले उद्धार गरेको छ। मंगलबार हेटौंडा उपमहानगरपालिकाको समन्वयमा उनको उद्धार गरिएको हो। ठेला चलाएर जीवनयापन गर्दै आएकी फुलमायाको हेरचाह र पालनपोषण गर्ने कोही नभएको हेटौंडा उपमहानगरपालिका प्रमुख मीना कुमारी लामाले बताइन्। दैनिक जीवन निर्वाहका लागि ठेला चलाउँदै आएकी फुलमायाको मुटुमा समेत समस्या रहेको हेटौंडा अस्पतालले जनाएको छ। हेटौंडा उपमहानगरपालिका१० मा बसोबास गर्ने उनी डेढ महिनादेखि अस्पतालमा उपचाररत थिइन्। आजदेखि उनको हेरचाह, उपचार र पालनपोषण आश्रमले नै गर्ने मानव सेवा आश्रमका प्रदेश संयोजक होमनाथ पौडेलले बताए। आश्रमले २०६९ सालदेखि देशभर रहेका सडकमा जीवन बिताउन बाध्य अनाथ,अपांगता भएका व्यक्ति र असहायलाई सेवा प्रदान गर्दै आएको छ।"
चिसोले खुम्बु क्षेत्रमा विकास निर्माण अवरुद्ध,"सोलुखुम्बु : सोलुखुम्बुको सगरमाथा क्षेत्रमा करिब एक महिनादेखि विकास निर्माण ठप्प भएको छ। अत्यधिक चिसोका कारण उक्त क्षेत्रमा विकास निर्माणअवरुद्ध भएको खुम्बु पासाङल्हामु गाउँपालिका४ का वडाध्यक्ष लक्ष्मण अधिकारीले जानकारी दिए। उनका अनुसार गत मंसिरदेखि नै चिसोले हिउँ जम्न थालेपछि विकास योजनाका काम रोकिएको हो। खुम्बुको माथिल्लो क्षेत्रमा यतिखेर हिउँ जमेका छन्, त्यसैले विकास निर्माणमा कंक्रिटका काम सबै ठप्प छ, हिउँ नपग्लेसम्म काम सुरु हुने अवस्था छैन, वडाध्यक्ष अधिकारीले भने। रोकिएका विकास निर्माण फागुनको तेस्रो साताबाट सुरु हुने उनको भनाइ छ। हाल पालिकाको बजेटअन्तर्गत थुक्ला पुल निर्माण, खुम्जुङभित्र बाटो फराकिलो गर्ने योजना, खुम्जुङ छिर्ने मुख्यद्वार निर्माण, गुम्बा रङरोगन योजनालगायतका काम रोकिएको वडा कार्यालयले जनाएको छ। ती योजना कतिपय अन्तिम चरणमा पुगिसकेका छन् भने केही भर्खरै सुरु भएका योजना रहेको वडा सदस्य ङिमायाङ्जी शेर्पाको भनाइ छ। उनका अनुसार पुस, माघमा खुम्बुको माथिल्लो क्षेत्र हिउँले पूरै ढाक्नुका साथै चिसोले जमिन नै जम्ने भएकाले सो क्षेत्रमा विकास निर्माणले गति लिन नसक्नेको हो। आर्थिक वर्ष नै बाधक सामान्यतय देशका अन्य स्थानमा आर्थिक वर्षको सुरुआतदेखि असार मसान्तसम्म नै विकास निर्माणले गति लिने गर्छन्। तर हिमाली क्षेत्र खुम्बुमा भने आर्थिक वर्ष नै विकासको बाधक बन्ने गरेको खुम्बु पासाङल्हामु गाउँपालिका प्रवक्ता ल्हाक्पाछिरी शेर्पाले बताए। सरकारी बजेटको सामान्यतय भदौअसोजमा मात्रै अख्तियारी आउने र कात्तिकबाट चिसो सुरु हुने भएकाले विकास निर्माणमा सिमेन्टका काम सुरु गर्न नसकिने उनको भनाइ छ। माथिल्लो क्षेत्रमा विकासका योजनाको काम फागुन अन्तिम साताभन्दा अघि सुरु गर्न नसकिने हुँदा आफूहरूका लागि साउनबाट सुरु भएर असार मसान्तमा सकिने आर्थिक वर्ष नै विकासको बाधक भएको खुम्बु पासाङल्हामु गाउँपालिका४ का वडाध्यक्ष लक्ष्मण अधिकारीले बताए। भौगोलिक कारण यस क्षेत्रमा बाह्रै महिना विकासका काम सञ्चालन गर्न नसक्नु यहाँका नागरिकको बाध्यता हो। फागुन अन्तिमबाट सुरु गरिने विकासे काम असार मसान्तमा नसकिने स्थानीय लामाकाजी शेर्पाले बताए। उनले भने, अरु ठाउँमा एक आवभर नै विकासका काम गर्न सहज छ भने हामीलाई निकै कठिन छ, साउनबाट नयाँ आव सुरु हुन्छ, भदौअसोजतिर बजेट निकासाको अख्तियारी आउँछ, कात्तिकबाट चिसो सुरु हुने भएकाले काम गर्न सकिन्नँ, त्यसो हुँदा चैतबाट करिब तीन महिनाभित्र सबै काम सक्नुपर्ने बाध्यता छ। अधिकांश समय चिसो हुने र हिउँले सेताम्मे हुने खुम्बुको माथिल्लो क्षेत्रका नागरिक हरेक समस्यासँग जुध्न बाध्य छन्। चिसो बढेसँगै धारामा पानीसमेत जमेर नआउने भएकाले यस क्षेत्रका नागरिक विभिन्न समस्या झेल्न बाध्य छन्।"
बिहेको प्रलोभन देखाएर बालिकालाई बलात्कार गर्ने पक्राउ,"विराटनगर : बिहे गर्ने प्रलोभन देखाएर बालिकालाई बलात्कार गरेको घटनामा संलग्न एक जनालाई प्रहरीले मोरङको सुन्दरहरैँचाबाट पक्राउ गरेको छ। सुन्दरहरैँचा नगरपालिका९ का २४ वर्षीय श्याम बर्देवालाई पक्राउ गरिएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार बर्देवाले बिहे गर्ने प्रलोभन देखाएर १४ वर्षीया बालिकालाई बारम्बार बलात्कार गरेको प्रारम्भिक अनुसन्धानबाट खुलेको छ। इलाका प्रहरी कार्यालय विराटचोकबाट सइ (प्रहरी नायव निरीक्षक) नीरबहादुर खड्काको नेतृत्वमा खटिएको टोलीले बर्देवालाई सोमबार राति उनकै घरबाट पक्राउ गरेको हो। उनीविरुद्ध जबरजस्ती करणी मुद्दा चलाउन मंगलबार अदालतबाट म्याद थप गरेर घटनाको बाँकी अनुसन्धान अघि बढाइएको डीएसपी दाहालले बताए। पीडितकी दिदीले घटनामा संलग्न बर्देवाविरुद्ध सोमबार प्रहरीमा किटानी जाहेरी दिएकी थिइन्। यस घटनाको थप अनुसन्धान इलाका प्रहरी कार्यालय बेलबारीका प्रहरी निरीक्षक (इन्सपेक्टर) तेजबहादुर दाहाल नेतृत्वको टोलीले गरिरहेको छ। बर्देवाले पछिल्लो पटक गत शुक्रबार साँझ बालिकालाई जबरजस्ती आफ्नै घरमा लगेर बलात्कार गरेको डीएसपी दाहालको भनाइ छ। विवाह गर्ने प्रलोभन देखाएर बालिकालाई बलात्कार गरेको खुल्यो। प्रतिकार गर्दा कुटपिट गर्ने र यातना दिनेसम्मको हर्कत गर्ने गरेको पाइयो, उनले भने, डर र धम्कीका कारण घटनाका बारेमा बालिकाले अभिभावकलाई समेत भन्न नसकेको खुलेको छ। अति नै भएपछि दिदीलाई सुनाएसँगै घटना प्रहरीसम्म आइपुगेको हो। दाहालका अनुसार बर्देवाले करिब ३ महिनादेखि बालिकालाई बारम्बार बलात्कार गरिरहेको प्रारम्भिक अनुसन्धानबाट खुलेको छ। विस्तृतमा अनुसन्धान गरेपछि मात्रै यस घटनासँग सम्बन्धित थप विषय पत्ता लाग्छ, उनले भने, अहिले म्याद थप गरेर पीडकविरुद्ध अनुसन्धान अघि बढाइएको छ। बारम्बार बलात्कृत भएका कारण विक्षिप्त भएकी पीडितलाई पनि काउन्सिलिङ गर्ने काम भइरहेको डीएसपी दाहालले बताए। बिहे गर्ने प्रलोभन देखाएर बलात्कार गर्न खोज्दा बालिकाले प्रतिकार गरिछन्। प्रतिकार गर्दा बर्देवाले कुटपिट गर्ने र यातना दिने गरेको पाइयो, उनले भने, यातना खेप्दै पटकपटक बलात्कृत भएकी बालिका मानसिक रूपमा केही विक्षिप्त भएजस्तो देखिन्छिन्। पीडितलाई काउन्सिलिङ गरेर पीडकलाई कारबाहीको दायरामा ल्याउन प्रहरीले अनुसन्धानको प्रक्रिया अघि बढाएको छ।"
पोल्याण्ड पठाइदिने बहानामा रकम ठगी गर्ने युवती पक्राउ,"काठमाडौं : पोल्याण्ड पठाइदिने भन्दै रकम ठगी गर्ने एकजना युवती प्रहरी फन्दामा परेकी छन्। पक्राउ पर्नेमा दोलखा भिमेश्वर नगरापलका ५ घर भइ हाल काठमाडौंको तार्केश्वर नगरपालिका८ जरंखु बस्ने पूजा श्रेष्ठ रहेको प्रहरीले जनाएको छ। काठमाडौं उपत्यका अपराध अनुसन्धान कार्यालयका प्रवक्ता प्रहरी उपरीक्षक रविन्द्र रेग्मीले पीडित कला पुनलाई वैदशिक रोजगारीका लागि पोल्याण्ड पठाइदिने बहानामा २ लाख ५० हजार रुपैयाँ लिएर फरार भएको उजुरीका आधारमा खोजतलास गर्ने क्रममा श्रेष्ठलाई सोमबार नयाँ बानेश्वरबाट पक्राउ गरेको जानकारी दिए। पक्राउ परेकी श्रेष्ठले पोल्याण्ड जान ८ लाख ५० हजार रुपैयाँ लाग्ने,त्यहाँ पुगेपछि प्रतिष्ठित होटलमा काम लगाइदिने र महिनाको १ लाख १५ हजार तलब हुने भन्दै प्रलोभनमा पारेर पुनबाट पटकपटक गरी २ लाख १५ हजार लिइ फरार रहेको प्रहरीको अनुसन्धानबाट खुलेको छ। उनलाई थप अनुसन्धान र कारवाहीका लागि वैदेशिक रोजगार विभाग ताहाचाल पठाएको प्रहरीले जनाएको छ।"
बबई नदीमा पुल पुनर्निर्माणको माग गर्दै आन्दोलन,"गुलरिया : बबई नदीमा पुल पुनर्निर्माणको माग गर्दै आन्दोलन आन्दोलन सुरु भएको छ। बर्दियाको सदरमुकाम गुलरिया नगरपालिका र बारबर्दिया नगरपालिकास्थित पूर्वपश्चिम राजमार्ग जोड्ने बबई नदीको जब्दीघाटमा क्षतिग्रस्त पक्कीपुल पुनर्निर्माणको मागगर्दै बर्दियाको गुलरियामा आन्दोलन सुरु भएको हो। जब्दीघाट पुल पुर्ननिर्माण जनअभियान बारबर्दियाले एक र्यालीसहित सरकारलाई तत्काल पुल निर्माणको थालनी गर्नुपर्ने माग राख्दै जिल्ला प्रशासन कार्यालय बर्दियामार्फत ज्ञापनपत्र बुझाएको छ। अभियानका संयोजक एवम् सामाजिक अभियन्ता दिनेशप्रसाद श्रेष्ठको नेतृत्वमा जिल्ला समन्वय समिति बर्दियाको कार्यालयबाट निकालिएको र्यालीले राधाकृष्ण चोक परिक्रमा गर्दै जिल्ला प्रशासन कार्यालय बर्दियाको मूल गेटमा कोणसभा गरेको छ। पप्पु कन्ट्रक्सनले निर्माण गरेको पुल बबई नदीमा आएको बाढीले क्षतिग्रस्त बनाएको थियो। पुलमा व्यापक भ्रष्टाचार भएको भन्दै निर्माण कम्पनी लगायत कर्मचारीहरू उपर अख्तियारमा मुद्दा परेको थियो। अख्तियारले दोषीहरू ठेकेदार लगायत कर्मचारी उपर कमसल भएका कारण पुल भत्किएको भन्दै विगोसहितको जरिवाना समेत तोकेको थियो। पुल भत्किँदा सवारी साधन लगायत मानिसको आवागमन ठप्प छ। पुल नभएका कारण सुत्केरी, बिरामी, विद्यार्थी, किसान लगायत सो क्षेत्रका हजारौं स्थानीय प्रभावित बनेका छन्। आफूहरूको माग सुनुवाइ नभए कडा आन्दोलनमा उत्रने अभियन्ता श्रेष्ठले चेतावनी दिए। ज्ञापनपत्र बुझ्दै बर्दियाका प्रमुख जिल्ला अधिकारी वेदप्रसाद खरेलले तत्काल सम्बन्धित निकायमा ज्ञापनपत्र पठाइदिने प्रतिवद्धता व्यक्त गरे। जनजीवनसँग प्रत्यक्ष सरोकार राख्ने जब्दीघाट पुल अत्यावस्यक रहेकाले निर्माणका लागि सरकारसँग आफूले पनि पहल गर्ने उनले बताए।"
यस्तो रहने छ बुधबारको मौसम,काठमाडौं : बुधबार कोशी प्रदेश लगायत गण्डकी प्रदेशको पहाडी भूभागमा आंशिक बदली रही बाँकी भूभागमा मौसम मुख्यतया सफा रहनेछ। बुधबार राति पनि कोशी र गण्डकी प्रदेशको पहाडी भूभागमा आंशिक बदली रही बाँकी भूभागमा मौसम मुख्यतया सफा रहने मौसम पूर्वानुमान महाशाखाले जनाएको छ।
धारिलो हतियार प्रहार गरी छोराको हत्या गर्ने बाबु पक्राउ,"इलाम : आफ्नै छोराको हत्या गरेको आरोपमा बाबु पक्राउ परेका छन्। इलाम,माई नगरपालिका६ बिहिबारे बस्ने ३६ वर्षीय दिलकुमार राईमाथि आफ्नै छोरा १९ वर्षीय जीवन राईको हत्या गरेको आरोप छ। घरायसी विवादको क्रममा दिल कुमारले खुकुरी प्रहार गर्दा गम्भीर घाइते भएका जीवनको बीएण्डसी अस्पताल विर्तामोडमा उपचारको क्रममा मृत्यु भएको हो । घटनाको खबर प्राप्त हुनासाथ प्रहरी चौकी महमाईबाट खटिएको प्रहरीले उनलाई पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।"
वीरगन्जमा महानगरमा सिरक वितरण,वीरगन्ज : वीरगन्ज महानगरपालिकाको सहयोगमा यतिम खानाका बालबालिका र मस्जिदका मौलानाहरूलाई सिरक वितरण गरिएको छ। वीरगन्ज महानगरको सहयोग र वीरगन्ज मुस्लिम उत्थान समितिको आयोजनामा ६० थान सिरक वितरण गरिएको हो। वीरगन्ज महानगरपालिका२ छपकैयास्थित यतिम खानाका २० जना बालबालिका र विभिन्न मस्जिदका ४० जना मौलानालाई सिरक वितरण गरिएको महानगरले जनाएको छ। मंगलबार बिहान यतिम खानामा आयोजित कार्यक्रममा वीरगन्ज महानगरका मेयर राजेशमान सिंहले सिरक वितरण गरे।
पर्सामा १६८ किलो गाँजा र बोलेरो गाडीसहित दुई जना पक्राउ,वीरगन्ज : सशस्त्र प्रहरीले पर्सामा ठूलो परिमाणमा लागूऔषध गाँजासहित दुई जनालाई पक्राउ गरेको छ। वीरगन्जबाट ठोरी तर्फ जाँदै गरेको बा ११ च ९६८६ नम्बरको बलेरो पिकअप गाडीबाट सशस्त्र प्रहरीले १६८ किलोग्राम गाँजासहित गाडीका चालक र सहचालकलाई पक्राउ गरेको हो। पर्साको जगरनाथपुर गाउँपालिका४ सुपौलीमा सशस्त्र प्रहरीले उक्त गाडी रोकेर चेकजाँच गर्दा गाडीभित्र फल्स बटम बनाई लुकाएर राखिएको १६ वटा पोकामा रहेको १६८ किलो गाँजा बरामद भएको सशस्त्र प्रहरी नायब उपरीक्षक संगम श्रेष्ठले जानकारी दिए। गाँजासँगै उक्त गाडीका चालक २० वर्षीय समिर तामाङ र सहचालक २२ वर्षीय राजु लामालाई पनि नियन्त्रणमा लिइएको सशस्त्र प्रहरी नायब उपरीक्षक श्रेष्ठले बताए। उनीहरूको साथबाट नगद ७८ हजार ५ सय रुपैयाँ र २ थान मोबाइल पनि बरामद गरिएको श्रेष्ठले जानकारी दिए। बरामद गाँजासहित गाडी र पक्राउ परेका दुवै जनालाई आवश्यक कारबाहीका लागि नेपाल प्रहरीलाई जिम्मा लगाइएको श्रेष्ठले बताए।
सवारीसाधनमा रिफ्लेक्टर टाँस्ने अभियान सञ्चालन,"विराटनगर : चिसो बढेर तराईमा बाक्लो हुस्सु लाग्न सुरु भएसँगै मोरङमा ट्राफिक प्रहरीले सवारीसाधनमा रिफ्लेक्टर टाँस्ने अभियान सञ्चालन गरेको छ। हुस्सु लागेका बेला रिफ्लेक्टर (टल्किने स्टिर) सवारीसाधनमा टाँस्न थालिएको हो। रिफ्लेक्टरले रातको समयमा पनि प्रभावकारी काम गर्छ। यस्तो स्टिकरले दुर्घटना न्यूनीकरणका मद्दत पुग्ने ट्राफिक प्रहरीको बुझाइ छ। हुस्सु लागेका बेला हुनसक्ने दुर्घटना रोक्न ग्रामीण एवं सहरी क्षेत्रलाई लक्षित गरेर सवारीसाधनमा रिफ्लेक्टर टाँस्ने अभियान सञ्चालन गरिएको मोरङ ट्राफिक प्रमुख प्रहरी निरीक्षक (इन्सपेक्टर) सुमन न्यौपानेले बताए। उनका अनुसार विराटनगरको हाटखोला, बसपार्क, रानी, कञ्चनबारी, पुष्पलाल चोक, तीनैपैनीसहित मोरङको बूढीगंगा, गछिया, विराटचोक, बेलबारी, केराबारी, पथरीशनिश्चरे, उर्लाबारी, सिजुवा, रंगेली, कर्सियालगायत दर्जन बढी स्थानमा एकैपटक अभियान सञ्चालन गरिएको छ। अभियानलाई सफल बनाउन मोरङको जिल्ला ट्राफिक प्रहरी कार्यालयसहित विभिन्न ट्राफिक प्रहरी पोस्टबाट जुनियर प्रहरी अधिकृतको नेतृत्वमा टोली परिचालन गरिएको उनले बताए। हुस्सु लागेका बेला र रातको समयमा टल्किने रिफ्लेक्टर सवारीसाधनमा टाँस्दा दुर्घटनाको जोखिम कम हुने न्यौपानेको भनाइ छ। दुर्घटना न्यूनीकरणका लागि ठेला, रिक्सा, सीटी सफारी, साइकल, ट्याक्टर, टिपरलगायतका सवारीसाधनमा रिफ्लेक्टर लगाउन थालिएको जानकारी उनले दिए। हुस्सु लागेका बेला र रातको समयमा दुर्घटनाको जोखिम धेरै हुन्छ, बूढीगंगास्थित ट्राफिक प्रहरी पोस्ट नेमुवाका इन्चार्ज एवं असइ (प्रहरी सहायक निरीक्षक) तुलामणि आचार्यले भने, टल्किएर परबाटै प्रष्टसँग देखिने हुनाले सवारीसाधनमा रिफ्लेक्टर राख्दा दुर्घटनाको जोखिम हुँदैन। दुर्घटना रोक्न मौसम अनुसार ट्राफिक प्रहरीले विभिन्न उपाय अवलम्बन गर्ने गरेको आचार्यले बताए। ट्राफिक प्रहरी पोस्ट उर्लाबारीका इन्चार्ज एवं असइ किशोर निरौलाले हुस्सु लागेका बेला सवारीसाधन सञ्चालनमा सहजता ल्याउन चालकलाई आवश्यक प्रशिक्षणसमेत दिने गरिएको बताए। गाडीमा फग लाइटको व्यवस्था गर्न तथा हुस्सु लागेका बेला उक्त लाइट बालेर मात्रै सवारीसाधन चलाउन चालकलाई आग्रह गर्ने गरिएको छ, निरौलाले भने, बाटो काट्दा साइड लाइटको प्रयोगदेखि ट्राफिक नियमको पालनामा विशेष जोड दिएर प्रशिक्षण दिने गरिएको छ। साथै सवारी चेकजाँच तीव्र बनाएर वाइपरको प्रयोगमा समेत जोड दिने गरिएको उनले बताए। विराटनगरस्थित ट्राफिक प्रहरी पोस्ट पुष्पलाल चोकका इन्चार्ज एवं असइ मोतीराज दाहालले हुस्सु लागेका बेला नजिकैको वस्तुसमेत नदेखिने हुँदा दुर्घटनाको जोखिम बढी हुने भएकाले तीव्र गतिमा सवारीसाधन नचलाउन सबैमा अनुरोध गर्ने गरिएको बताए। दाहालका अनुसार हुस्सु लाग्ने क्रम बढेसँगै सवारीसाधनमा रिफ्लेक्टर राख्ने कार्यलाई तीव्र पारिएको छ। रातको समय र हुस्सु लागेका बेला अगाडि नदेखिने हुँदा अन्य सवारीसाधन ठोक्किएर दुर्घटना बढी हुने गरेको पाइयो, ट्राफिकका इन्सपेक्टर न्यौपाने भन्छन्, त्यही भएकाले कुनै उज्यालो पर्नासाथ टल्कने रिफलेक्टर सवारीसाधनमा राख्ने अभियान चलाइएको हो। रिफ्लेक्टर टल्किने भएका कारण पछाडिबाट आउने सवारी साधनले राम्रोसँग देख्ने र ठोक्किएर दुर्घटना हुन नपाउने उनको भनाइ छ। त्योबाहेक सवारी दुर्घटना रोक्नलाई चालक, पैदलयात्रु, विद्यार्थी, तथा सर्वसाधारणलाई समेत भेला जम्मा पारेर आवश्यक प्रशिक्षण दिने र सचेतनामूलक कार्यक्रम गर्ने गरिएको न्यौपानेको भनाइ छ। पैदलयात्रुलाई बाटो काट्ने तरिका सिकाउँदै चालकलाई तीव्र गतिमा सवारीसाधन सञ्चालन नगर्न सचेत गर्ने गरिएको छ, उनले भने, साथै सचेतनामूलक कार्यक्रम र ट्राफिक कारबाहीलाई तीव्र पारिएको छ। जिल्ला ट्राफिक प्रहरी कार्यालय मोरङका सइ (प्रहरी नायव निरीक्षक) सुन्दरश्याम पोखरेलका अनुसार नियम उल्लंघन गर्ने र सम्झाईबुझाई गर्दा पनि अटेर गर्ने सवारीका चालकलाई भने ट्राफिक नियम उल्लंघनको कसूरमा कारबाही गर्ने गरिएको छ। अहिले सवारीसाधनमा रिफ्लेक्टर लगाउने, चालकलाई आवश्यक प्रशिक्षण दिने, सम्झाईबुझाई गर्ने, दुर्घटनाग्रस्त क्षेत्रको पहिचान गर्ने, शैक्षिक संस्था एवं सार्वजनिकस्थलमा विभिन्न खाले सचेतनामूलक कार्यक्रम चलाउने र आम नागरिक एवं चालकलाई भेलाजम्मा पारेर ट्राफिक नियमका बारेमा जानकारी दिने काम ट्राफिकको प्राथमिकतामा परेको सइ पोखरेलले बताए।"
भगवान् बनाउन भ्याइनभ्याइ,"विराटरनगर : विद्याकी देवी सरस्वतीको पूजा नजिकिदै जाँदा कालिगढ (मूर्तिकार)व्यवसायीहरू मूर्ति बनाउन व्यस्त भएका छन् । सरस्वती पूजा नजिकिदै गर्दा राम्रो आम्दानी लिन आकर्षक मूर्ति बनाउन उनीहरु व्यस्त भएका हुन् । परम्परा अनुसार माता सरस्वतीको पूजा हरेक विद्यालयमा मूर्तिको आवश्यक्ता पर्ने भएकाले विभिन्न ठाउमा सरस्वती माताको मूर्ति बनाउन अहिले कालिगढहरु लागिपरेका छन् । मूर्तिको आकार हेरेर २ हजार देखि १४ हजार सम्ममा बिक्री हुने गर्दछ । सरस्वती पूजाको समयमा करिब ८० हजार रुपैयाँसम्मको मूर्ति बिक्री हुने गरेको विराटनगर १३का मूर्तिकार बाबुराम महतोले बताए । दुईजना सहयोगी कालिगढ राखेर मूर्ति बनाउन लागेको उनले बताए । परम्परागत पेशा नभए पनि बुवा विजयप्रसाद महतोले गर्दै आएको काममा लागेर कालिगढ बनेका उनले विगत जस्तो मूर्ति बिक्री नहुने बताए । पहिला २ सय बढी सरस्वतीको मूर्ति बिक्री हुने गरेको बताउँदै उनले भने,'सयवटा पनि बिक्री हुँदैनन् । उनले वर्षभरी मूर्ति बेचेर वार्षिक तीन लाखसम्म आम्दानी गर्ने गरेको बताए । मूर्ति खासगरी कुमालहे जातीले बनाउने गर्दछ। तर, केहि समययता अन्य समुदायहरुले बनाउन लागेका छन् । सुनसरीको गढी गाउँपालिका ३ निवासी इन्द्रजित चौधरीले विराटनगर १३ मा मूर्ति बनाउन आएका छन् । प्रत्येक वर्षझैं यस वर्ष पनि सरस्वतीको मूर्ति बनाएर बेच्न उनी बिहान ८ बजेदेखि राति ११ सम्म काम गर्ने गरेको बताए । उनले आकर्षक मूर्ति नबनाए बिक्री नहुने भएकाले आकर्षक मूर्ति बनाउन लागेको बताए । आफूले बनाएको मूर्ति बथनाहा पुर्याउने गरेको उनले बताए । उनले मूर्ति बनाएर घरपरिवार चलाउन कुनै समस्या नहुने गरेको बताए । अधिकांश निजी तथा सामुदायिक विद्यालयले सरस्वती पूजाको दिनमा विद्यालयमा माता सरस्वतीको मूर्तिको प्रतिमा प्रतिस्थापन गरेर पूजा गर्ने गर्छन्। यसवर्ष सरस्वती पूजा फागुन २ गते परेको छ। यता सरस्वती पूजाको नजिकिदै जाँदा विभिन्न विद्यालयमा विद्यार्थीले सडकमा रहेर चन्दा माग्न सुरु गरेका छन् । कारोनाकालमा भारतीय सिमावर्ती क्षेत्रलाई शिल गरेकाले बिक्रीमा समस्या भए पनि अघिल्लो वर्षदेखि भारत समेत सहज रुपमा मूर्ति जाने गरेकाले यस वर्ष गतको भन्दा बढी अर्डर आएको जहादा गाउँपालिका २ का रघुनाथ मण्डलले जानकारी दिए । मंसिरदेखि बनाउन काम सरु गरेको बताउँदै उनले भने,बार्षिक २ लाख बराबरको आम्दनी हुने गरेको छ।'"
उपचारका क्रममा सुत्केरीको मृत्यु,बाजुरा : जिल्लाको प्राथमिक स्वास्थ्य केन्द्र कोल्टिमा सुत्केरीको मृत्यु भएको छ। हुम्लाको ताँजाकोट गाउँपालिका५ डोप्ककी २३ वर्षीया अन्सु बुढाको उपचारका क्रममा हिजो राति मृत्यु भएको हो। यही पुस १२ गते ताजाँकोट गाउँपालिकाको मदना स्वास्थ्य चौकीमा सुत्केरी भएकी बुढाको स्वास्थ्यमा जटिलता देखिएपछि परिवारले थप उपचारका लागि मदना स्वास्थ्य संस्थामा लगेका थिए। सुत्केरी भएको ११ दिनपछि उनलाई श्वासप्रश्वास सम्बन्धी समस्या देखिएपछि थप उपचारका लागि स्वास्थ्य संस्था लगिएको उनका ससुरा जीतबहादुर बुढाले बताए। उनले सुत्केरी भएदेखि बुहारी र नातिनीको स्वास्थ्य अवस्था ठीक भए पनि एक्कासि बुहारीलाई ज्वरो आएको र टाउको दुख्यो भने पछि उपचारका लागि स्वास्थ्य संस्था लगिएको बताए। सुत्केरी अवस्थामै समस्या देखिएपछि बुढालाई उपचार सम्भव नहुने भन्दै मदाना स्वास्थ्य केन्द्रले सुविधा सम्पन्न ठाउँमा लैजान रेफर गरेको थियो। तर सुविधा सम्पन्न ठाउँमा लिन नसके पछि थप उपचारका लागि उनलाई कोल्टी प्राथमिक स्वास्थ्य केन्द्र पुर्याएको ससुरा बुढाले बताए। सोमबार दिउँसो उपचार लागि ल्याएको र राति मृत्यु भएको केन्द्रका डाक्टर रन्जीत शाहले बताए। सुत्केरी अवस्थामा अक्सिजनको मात्रा कम हुँदा मृत्यु भएको उनको भनाइ थियो। सुत्केरी अवस्थामा सामान्यतया अक्सिजनको मात्रा ९५ भन्दा माथि हुनुपर्ने भए पनि बुढाको ४९ मात्रै रहेको उनको भनाइ थियो। अहेव सम्झना भण्डारीका अनुसार अवस्था जटिल भएकाले उपचारका लागि आएकी बुढालाई तत्काल रिफर गरिएको थियो। तर परिवारले उनलाई सुविधायुक्त अस्पतालमा लैजान सकेनन्।
विद्यार्थीलाई न्यानो कपडा वितरण,"बागलुङ : बागलुङको एक विद्यालयका विद्यार्थीलाई न्यानो कपडा तथा स्टेशनरी सहयोग गरिएको छ । सामाजिक कार्यमा सक्रिय रोट्रयाक्ट क्लब अफ बागलुङले बागलुङ नगरपालिका९ तित्याङको सिगाना माध्यमिक विद्यालयमा अध्ययनरत विद्यार्थीलाई न्यानो कपडा तथा स्टेशनरी सामग्री सहयोग गरेको हो । क्लबले जाडोमा न्यानो कार्यक्रम मार्फत विद्यालयमा अध्ययतरत ३१ जना विद्यार्थीलाई ट्रयाक सेट, टिसर्ट, जुत्ता, मोजा र स्टेशनरीहरु सहयोग गरेको क्लबकी सचिव तारा केसीले बताइन् । उनले ६० हजार रुपैयाँ बराबरको सामानहरु सहयोग गरिएको बताइन् । ६० हजार रुपैयाँ बराबरको ट्रयाक सेट, जुत्ता, मोजा र स्टेनशरीहरु सहयोग गरेका छौं, उनले भनिन्,देश विदेशमा रहेर क्लबलाई माया गर्ने व्यक्तिहरुको सहयोगमा न्यानो कपडा वितरण गरिएको हो । सहयोगको लागि क्लबका कोषाध्यक्ष किशोर सापकोटाले ७ हजार रुपैयाँ खर्चमा स्टेशनरी सामाग्री सहयोग गरेका थिए । क्लबकी अध्यक्ष सुस्मिता केसीले जाडो मौसममा विद्यार्थीको सहजताका लागि न्यानो कपडा वितरण गरिएको बताइन् । उनले क्लबका पदाधिकारी तथा पूर्वसदस्यहरुको सहयोगले विद्यार्थीको मुहारमा खुसी बाँडन पाएको बताइन् । रोटरी क्लब अफ बागलुङका अध्यक्ष दिपेन्द्रबहादुर घिमिरेले क्लबले समाज रुपान्तरण र परिवर्तनका लागि विभिन्न खालका कार्यक्रम गर्दै आएको बताए। विद्यालयका प्रधानाध्यापक लक्ष्मण खड्काले क्लबले प्रशंसनीय काम भएको बताए।"
घुससहित पक्राउ परेका बुढानिलकण्ठका सबइन्जिनियर र ठेकेदारविरुद्ध भ्रष्टाचार मुद्दा,काठमाडौं : बुढानिलकण्ठ नगरपालिकामा कार्यरत सबइन्जिनियर (करार) टिकाराज राईसमेत दुईजनाविरुद्ध भ्रष्टाचार मुद्दा दायर भएको छ। अख्तियार दुरूपयोग अनुसन्धान आयोगले सबइन्जिनियर टिकाराम राई र ठेकेदार रामचन्द्र सुनुवारविरुद्ध मंगलबार विशेष अदालत काठमाडौंमा आरोपपत्र दायर गरेको अख्तियारका सहायक प्रवक्ता देवीप्रसाद थपलियाले जानकारी दिए। घर निर्माण सम्पन्न भएको प्रमाणपत्र उपलब्ध गराए वापत सेवाग्राहीसँग ८० हजार घुस लिइसकेको अवस्थामा अख्तियारको टोलीले गत मंसिर १४ गते सब इन्जिनियर राई र ठेकेदार सुनुवारलाई पक्राउ गरेको थियो। सहायक प्रवक्ता थपलियाका अनुसार राई र सुनुवारले आपसी मिलोमतो गरी निर्माण भएको घरको नक्सा संशोधन गरी घर निर्मण सम्पन्न प्रमाणपत्र उपबल्ध गराउने प्रयोजनार्थका लागि सेवाग्राहीसँग ८० हजार घुस रकम लिएको पुष्टि हुन आएकाले आरोपपत्र दायर गरिएको हो। मुद्दामा राईलाई मुख्य कसुरदार र सुनुवारलाई मतियार बनाइएको छ। अख्तियारले राईविरुद्ध ८० हजार विगो र जरिवाना र सुनुवारलाई भ्रष्टाचार निवारण ऐन २०५९ को दफा (२२) बमोजिम आधा सजाय हुन मागदावीसहित भ्रष्टाचार मुद्दा दायर गरेको हो।
प्रतिबन्धित भारतीय चल्ला वीरगन्जमा बरामद,वीरगन्ज : वीरगन्जको ग्रामीण भेगबाट प्रहरीले नेपालमा प्रतिबन्धित भारतीय कुखुराको चल्ला ठूलो परिमाणमा बरामद गरी नष्ट गरेको छ। वीरगन्ज महानगरपालिका२१ डोकैला बहुअरीबाट प्रहरीले ३ हजार ८ सय वटा भारतीय बोइलर कुखुराको चल्ला बरामद गरी नष्ट गरिएको पर्साका प्रहरी नायब उपरीक्षक कुमार विक्रम थापाले जानकारी दिए। उनका अनुसार तस्करहरूले भारतबाट बिआर ०५ डी ९७२५ र बिआर ०५ क्यु ३२६५ नम्बरको मोटरसाइकलमा कुखुराको चल्ला ल्याउँदै गरेको अवस्थामा प्रहरीले बरामद गरेको थियो। तस्करहरू भने प्रहरीलाई देखेपछि चल्ला छोडेर फरार भएकाले उनीहरूलाई पक्राउ गर्न नसकिएको थापाले बताए। बरामद चल्ला पशु क्वारेन्टाइन कार्यालय सिर्सियाको रोहबरमा नष्ट गरिएको उनले जानकारी दिए। नेपालमा पशुपंक्षीजन्य चिजवस्तु आयात र बिक्री वितरणमा प्रतिबन्ध लगाइएकाले ती चल्लाहरू बरामद गरी नष्ट गरिएको थापाले बताए।
"औरहीमा सवारी दुर्घटना : २ जनाको मृत्यु, २ घाइते","महोत्तरी : सोमबार राति महोत्तरीको औरहीमा भएको सवारी दुर्घटनामा परी २ जनाको मृत्यु भएको छ। औरही नगरपालिका१ को कार्यालय नजिक भएको दुईवटा मोटरसाइकल दुर्घटनामा परी भंगहा नगरपालिका ३ का ३२ वर्षीय धर्मेन्द्र महतो र रामगोपालपुर नगरपालिकाका ३० वर्षीय मुकेश चमारको भृत्यु भएको हो। त्यस्तै उक्त दुर्घटनामा २ जना गम्भीर घाइते भएका छन्। उनीहरुको बर्दिवासस्थित शुभस्वतिक अस्पतालमा उपचार भइरहेको छ। प्रहरीले दिएको जानकारीअनु्सार गएराति रामगोपालपुरतर्फ गइरहेको प्रदेश २०२००४प १८४० नं को मोटरसाइकल र बर्दिबासतर्फ आउँदै गरेको ज ११ प ८०९९ नंको मोटरसाइकल एक आपसमा ठोक्किएको हो। दुर्घटनामा रामगोपालपुर नंपा थली विर्ताका ३० वर्षीय मुकेश चमार,३२ वर्षीय धर्मेन्द्र महतो, ३१ वर्षीय श्रीराम गोसाई र बर्दिबास नपा प्रेमनगर बस्ने २६ वर्षीय प्रदिप कुमार यादव घाइते भएका थिए। तत्काल घाइतेहरुलाई दुर्घटनास्थलबाट उद्दार गरी उपचारको लागि बर्दिबास स्थित रहेको शुभ स्वस्तिक अस्पतालमा पठाएको ईलाका प्रहरी कार्यालय गौशालाले जनाएको छ। उपचारको क्रममा मुकेश चमार र धर्मेन्द्र महतोको राति १० बजे मृत्यु भएको प्रहरी निरीक्षक मनोजकुमार यादवले बताए। त्यस्तै २ जना घाइतेको उपचार भइरहेको र उनीहरुको अवस्था गम्भीर रहेको प्रहरी निरीक्षक यादवले जानकारी दिए। दुईवटै मोटरसाइकल प्रहरी नियन्त्रणमा रहेको इलाका प्रहरी कार्यालय गौशालाले जनाएको छ।"
पशुपति परिसरमा स्तपान कक्ष,"काठमाडौं : पशुपतिनाथ मन्दिर परिसरमा स्तनपान कक्ष सञ्चालनमा आएको छ । पशुपतिनाथ मन्दिरमा दर्शन गर्न पुग्ने आमाहरुलाई ध्यानमा राख्दै पशुपति क्षेत्र विकास कोषले स्तनपान कक्ष सञ्चालनमा ल्याएको हो । स्तनपान कक्षको संस्कृति, पर्यटन तथा नागरिक उड्ययन राज्यमन्त्री सुशिला सिर्पाली ठकुरीले उद्घाटन गरेकी हुन्। स्तनपान कक्षको शुभारम्भ भएसँगै स्तनपान गर्ने बालिबालिकाहरूलाई लिएर पशुपति पुगेका आमाहरूलाई ठूलो मद्दत पुग्ने राज्यमन्त्री ठकुरीले बताइन्। पशुपतिनाथको दर्शन गर्न आउनेलाई भक्तजनको अनुरोधमा आवश्यक सेवा सुविधा थप गर्दै जाने कोषकी कार्यकारी निर्देशक लक्ष्मी पुनले जानकारी दिइन्।"
मलमा सहकारीको लापरबाही : ७१ मेट्रिक टन गोदाममै थन्कियो,"परासी : नवलपरासीको कृषि सामग्री कम्पनी लिमिटेडमा कोटामा आएको रासायनिक मल केही सहकारीहरूले नलगेपछि गोदाममै थन्किएको छ । किसानले मल नपाएर समस्या भएको बताइरहेका बेला जिल्लामा आएको मल सहकारीहरुले खरिद गरेर नलैजादा कृषि सामग्रीको गोदाममा ७१ मेट्रिक टन मल गोदाममा थन्किएको हो । हिउँदेबाली गहुँ,तोरी,मसुरो तथा उखुका लागि लक्षित गरेर युरीया र डिएपी मल जिल्लामा पठाइएको हो । जिल्लाका ९ वटा सहकारीले मल नलगेको कृषि सामग्री कम्पनीका प्रमुख नरहरी पोखरेलले बताए । पटकपटक पत्रचार गर्दा पनि लैजान नमानेकाले सहकारीको कोटामा परेको मल गोदाममा थन्किएको उनले बताए । जिल्लामा रहेका ७ वटै पालिकाहरुले आआफ्नो पालिकाभित्र रहेका सहकारीको नाम र परिमाणसहित मल उपलब्ध गराउन पत्रचार गरेका थिए । उक्तपत्रानुसार कम्पनीले सहकारीलाई मल वितरण सुरु गरेको थियो । नामावलीअनुसार मध्येका ९ वटा सहकारीले मल नलगेपछि उनीहरुको नाममा रहेको ७१३ मेट्रिक टन मल गोदाममा थन्किएको पोखरेलले जानकारी दिए । जसमा २३७५० मेट्रिक टन युरिया र ४७५५० डिएपी रहेको छ । जिल्लामा ७४ वटा सहकारी मार्फत मल वितरण हुँदै आएको छ । मल नलैजाने सहकारीमा रामग्राम नगरपालिकाभित्र रहेको परासी आदर्श बहुउद्देश्यी सहकारी संस्था,त्रिदेव बचत क्रण सहकारी संस्था रहेका छन् । त्यस्तै पाल्हीनन्दन गाउँपालिकाको बचत क्रण सहकारी संस्था र साना किसान कृषि सहकारी संस्था रहेका छन् । त्यस्तै सुनवल नगरपालिकाको स्वाठी कृषि सहकारी सस्था,प्रतापपुरको रामजानकी कृषि सहकारी संस्था,पाल्हीनन्दन गाउँपालिकाको कुश्मा बचत सहकारी संस्था परसिया र सनही कृषि सहकारी संस्थाले मल नलगेको कम्पनीले जनाएको छ । कम्पनीले अहिलेसम्म वितरण गरेको मल ४ चरणको हो । जसअनुसार कम्पनीले साउनदेखि हालसम्म १ हजार ६ सय मेट्रिक टन मल वितरण गरेको जनाएको छ । मल नलगेको त्रिदेव बचत क्रण सहकारी संस्थाका व्यवस्थापक पुरुषोत्त तिवारीले संस्थाले साल्ट ट्रेडिङ्ग कम्पनीको पनि मल वितरण गर्ने भएकोले कम्पनीको मल ल्याउन ढिलाइ भएको बताए । केही दिनमा मल ल्याएर वितरण गर्ने उनको भनाई छ । त्यस्तै परासी आदर्श बहुउद्देश्यी सहकारी संस्थाका व्यवस्थापक सञ्जय सिंहले डिएपी मलको खासै माग नभएकाले नल्याइएको बताए। युरिया ल्याएर वितरण गर्यौं, डिएपीको माग खासै नभएकोले नल्याइएको हो,त्यो पनि २४ दिनमा ल्याउँछौं,'सिंहले भने । जिल्लामा करिब १९ हजार हेक्टरमा हिउँदेबाली हुँदै आएको कृषि ज्ञान केन्द्रले जनाएको छ ।"
वन्यजन्तुको चोरीसिकारीमा संलग्न एक जना पक्राउ,"विराटनगर : मोरङको बेलबारीबाट वन्यजन्तुको चोरीसिकारीमा संलग्न एक जना पक्राउ परेका छन्। पक्राउ पर्नेमा लेटाङ नगरपालिका३ कृतिमानका ५५ वर्षीय टंक माखिम (लिम्बू) रहेका छन्। माखिमलाई बेलबारी नगरपालिका१० स्थित बेलबारीचिसाङ साझेदारी वन क्षेत्रबाट सोमबार साँझ पक्राउ गरिएको प्रहरीले जनाएको छ। वन समूहको गस्ती टोलीले नियन्त्रणमा लिएर उनलाई प्रहरीको जिम्मा लगाएको हो। पक्राउ परेकाको साथबाट भरुवा बन्दुकको केप, फलामको छर्रा, २ सय ५० ग्रामजति बारुद, लाइटर, टर्च लाइट, खुकुरी, झोलालगायतका सामान बरामद भएको प्रहरीको भनाइ छ। प्रहरीका अनुसार माखिमसँगै वन्यजन्तुको चोरीसिकारीमा संलग्न अन्य केही व्यक्तिहरु फरार भएकाले खोजी तीव्र पारिएको छ। वन्यजन्तुको चोरीसिकारी गर्ने समूहका व्यक्ति पक्राउ परेका छन्। सँगै भएका अन्य फरार भए, प्रहरी स्रोतले भन्यो, फरार भएकाको खोजी भइरहेको छ। यस विषयमा थप अनुसन्धान अघि बढाइएको छ। यस विषयमा इलाका प्रहरी कार्यालय बेलबारीका प्रहरी निरीक्षक (इन्सपेक्टर) तेजबहादुर दाहाल नेतृत्वको टोलीले अनुसन्धान अघि बढाएको हो। माखिमविरुद्ध हातहतियार तथा खरखजना सम्बन्धी कसुरअन्तर्गत खरखजना मुद्दा चलाउने प्रहरीको तयारी छ।"
१४ किलो सुन तस्करी प्रकरण : ८ जनालाई पुर्पक्षका लागि थुनामा पठाउने आदेश,काठमाडौं : जिल्ला अदालत काठमाडौंले सुन तस्करी प्रकरणमा पक्राउ परेका आठजनालाई पुर्पक्षका लागि थुनामा पठाउने आदेश दिएको छ । न्यायाधीश शङ्करबहादुर राईको इजलासले निजहरूलाई पुर्पक्षका लागि थुनामा पठाउन आदेश दिएको हो । उक्त प्रकरणमा संलग्न रहेको भनिएका दुईजना अझै फरार छन् । दुबईबाट १४ किलो सुन लिएर आएका गोरखाका चन्द्र घलेलाई पक्राउ गरेपछि तस्करीबारे थप विवरण सार्वजनिक भएको थियो । विमानस्थल भन्सार कार्यालयले अनुसन्धान गर्दा उक्त समूहले एक सय ३८ किलो सुन तस्करी गरेको उल्लेख गरेको थियो ।  रासस
ठगिएका सहकारीपीडितलाई सम्पर्कमा आउन अनुरोध,"काठमाडौं : नेपाल प्रहरीको केन्द्रीय अनुसन्धान ब्यूरोले काठमाडौंको तीनकुनेस्थित रियल गोर्खा बचत तथा ऋण सहकारी संस्थाबाट ठगीमा परेका पीडितलाई सम्पर्कमा आउन अनुरोध गरेको छ । ब्यूरोका प्रवक्ता प्रहरी उपरीक्षक नवराज अधिकारीले सहकारीका केही व्यक्ति पक्राउ परेकाले उनीहरुविरुद्ध मुद्दा अघि बढाउनुपर्ने हुँदा ठगीमा परेकालाई समयमै सम्पर्कमा आएर जाहेरी दिन सार्वजनिक अनुरोध गरिएको जानकारी दिए। उनले रासससँग भने, 'सहकारी ठगीमा सञ्चालकलाई मुद्दा चलाउनुपर्ने हुन्छ, सबै पीडित आएमा बिगो कायम तथा जेल सजायाका लागि प्रतिवेदन तयार पारी जिल्ला सरकारी वकिलमार्फत मुद्दा चलाउन सकिने भएकाले जतिसक्दो छिटो सम्पर्कमा आएर जाहेरी दिन आग्रह गरेका छौँ ।' प्रहरी उपरीक्षक अधिकारीले काठमाडौंको तीनकुने केन्द्रीय कार्यालय भइ जोरपाटी र भक्तपुरका विभिन्न क्षेत्रमा उक्त सरकारीले सेवा दिएको र सोही क्रममा सञ्चालक समितिका सदस्यले निक्षेपकर्तालाई आर्कषक ब्याजदर दिन्छु भनी प्रलोभन देखाइ निक्षेपकर्ताको ठूलो रकम हिनामिना गरेको पाइएको बताए । अहिलेसम्मको अनुसन्धानमा १२ करोड ३५ लाख बचत रकम अपचलन तथा हिनामिना गरेको पाइएको उनले बताए। यसरी रकम हिनामिना गरी फरार रहेका अध्यक्ष हर्कबहादुर कठायत र सदस्य विनोदकुमार ओझालाई पक्राउ गरी अनुसन्धान थालिएकाले बचतकर्तालाई सम्पर्कमा आएर जाहेरी दिन ब्यूरोले आग्रह गरेको छ । कठायत र ओझाले सर्वसाधारणलाई सहकारी मुद्दती, निक्षेप, आवधिक बचत, शेयर तथा विभिन्न बचत खातामा जम्मा गर्न लगाई मासिकत्रैमासिकवार्षिकरुपमा ब्याज पाउने र निर्धारित अवधि नाघेपछि निक्षेपको सम्पूर्ण साँवा, ब्याज फिर्ता पाउने विश्वासका पारी रकम सङ्कलन गरेका थिए । समय पुगेपछि उक्त संस्थामा बचतकर्ताले जम्मा गरेको रकमको साँवा,ब्याज फिर्ता नदिएको तथा लामो समयदेखि ध्यानाकर्षण गराउँदासमेत नियमानुसार पाउनुपर्ने निक्षेप तथा सोको ब्याज रकम उपलब्ध गराउन आवश्यक पहल नगरी संस्था नै बन्द गरेर फरार भएपछि पीडितले प्रहरीमा जाहेरी दिएका थिए ।"
चिसोले खुम्बु क्षेत्रमा विकास निर्माण अवरुद्ध,"सोलुखुम्बु : सोलुखुम्बुको सगरमाथा क्षेत्रमा करिब एक महिनादेखि विकास निर्माण ठप्प भएको छ। अत्यधिक चिसोका कारण उक्त क्षेत्रमा विकास निर्माणअवरुद्ध भएको खुम्बु पासाङल्हामु गाउँपालिका४ का वडाध्यक्ष लक्ष्मण अधिकारीले जानकारी दिए। उनका अनुसार गत मङ्सिरदेखि नै चिसोले हिउँ जम्न थालेपछि विकास योजनाका काम रोकिएको हो। 'खुम्बुको माथिल्लो क्षेत्रमा यतिखेर हिउँ जमेका छन्, त्यसैले विकास निर्माणमा कङ्क्रिटका काम सबै ठप्प छ, हिउँ नपग्लेसम्म काम सुरु हुने अवस्था छैन', वडाध्यक्ष अधिकारीले भने। रोकिएका विकास निर्माण फागुनको तेस्रो साताबाट सुरु हुने उनको भनाइ छ। हाल पालिकाको बजेटअन्तर्गत थुक्ला पुल निर्माण, खुम्जुङभित्र बाटो फराकिलो गर्ने योजना, खुम्जुङ छिर्ने मुख्यद्वार निर्माण, गुम्बा रङरोगन योजनालगायतका काम रोकिएको वडा कार्यालयले जनाएको छ। ती योजना कतिपय अन्तिम चरणमा पुगिसकेका छन् भने केही भर्खरै सुरु भएका योजना रहेको वडा सदस्य ङिमायाङ्जी शेर्पाले जानकारी दिए। पुस, माघमा खुम्बुको माथिल्लो क्षेत्र हिउँले पूरै ढाक्नुका साथै चिसोले जमिन नै जम्ने भएकाले सो क्षेत्रमा विकास निर्माणले गति लिन नसक्ने सदस्य शेर्पाले बताए। आर्थिक वर्ष नै बाधक सामान्यतय देशका अन्य स्थानमा आर्थिक वर्षको सुरुआतदेखि असार मसान्तसम्म नै विकास निर्माणले गति लिने गर्छन्। तर हिमाली क्षेत्र खुम्बुमा भने आर्थिक वर्ष नै विकासको बाधक बन्ने गरेको खुम्बु पासाङल्हामु गाउँपालिका प्रवक्ता ल्हाक्पाछिरी शेर्पाले बताए। सरकारी बजेटको सामान्यतय भदौअसोजमा मात्रै अख्तियारी आउने र कात्तिकबाट चिसो सुरु हुने भएकाले विकास निर्माणमा सिमेन्टका काम सुरु गर्न नसकिने उनको भनाइ छ। माथिल्लो क्षेत्रमा विकासका योजनाको काम फागुन अन्तिम साताभन्दा अघि सुरु गर्न नसकिने हुँदा आफूहरूका लागि साउनबाट सुरु भएर असार मसान्तमा सकिने आर्थिक वर्ष नै विकासको बाधक भएको खुम्बु पासाङल्हामु गाउँपालिका४ का वडाध्यक्ष लक्ष्मण अधिकारीले बताए। भौगोलिक कारण यस क्षेत्रमा बाह्रै महिना विकासका काम सञ्चालन गर्न नसक्नु यहाँका नागरिकको बाध्यता हो। फागुन अन्तिमबाट सुरु गरिने विकासे काम असार मसान्तमा नसकिने स्थानीय लामाकाजी शेर्पाले बताए। उनले भने, 'अरु ठाउँमा एक आवभर नै विकासका काम गर्न सहज छ भने हामीलाई निकै कठिन छ, साउनबाट नयाँ आव सुरु हुन्छ, भदौअसोजतिर बजेट निकासाको अख्तियारी आउँछ, कात्तिकबाट चिसो सुरु हुने भएकाले काम गर्न सकिन्नँ, त्यसो हुँदा चैतबाट करिब तीन महिनाभित्र सबै काम सक्नुपर्ने बाध्यता छ।' अधिकांश समय चिसो हुने र हिउँले सेताम्मे हुने खुम्बुको माथिल्लो क्षेत्रका नागरिक हरेक समस्यासँग जुध्न बाध्य छन्। चिसो बढेसँगै धारामा पानीसमेत जमेर नआउने भएकाले यस क्षेत्रका नागरिक विभिन्न समस्या झेल्न बाध्य छन्।"
बुटवलमा चोरीका घटना बढ्दै,"बुटवल : बुटवलमा चोरीको घटना बढ्दै जान थालेपछि नागरिकमा त्रास छाएको छ। बुटवलको विभिन्न ठाउँमा चोरीका घटनाहरू बढ्दै गएपछि नागरिकमा त्रास छाएको हो। घरभित्रै पसेर चोरले गरगहना, मोटरसाइकल, साइकल, बहुमूल्य भाडाकुडाहरू लैजाने गरेको नागरिकहरूको गुनासो छ। चोरले पार्किङस्थलमा राखिएका गाडीहरूमा समेत तोडफोड गर्ने गरेका छन्। बुटवलको ट्राफिकचोक, विपिचोक र लुम्बिनी प्रादेशिक अस्पतालको पार्किङमा राखिएका सहित झण्डै आधा दर्जन कारमा चोरले तोडफोड गरेका छन्। पार्किङ गरेर राखेको कारको सिसा फोरेर पर्समा भएको १५ हजार नगद चोरी भयो, एटुजेट मोबाइल पसल बुटवलका सञ्चालक विकास गौतमले भने,मेरो मात्रै होला भनेको धेरै साथीको गाडी फोरिएको रहेछ। लुम्बिनी प्रादेशिक अस्पतालको पार्किङ क्षेत्रमा राखिएको कारको सिसा फोरेर क्षति पुर्याएको सितारा इन्पेकस बुटवलका सञ्चालक रवि भट्टराईले बताए। मेरो अमंरपथमा मोबाइल पसल छ,उनले भने,पसल बन्द गरेर घर जान्छु भन्दा गाडी तोडफोड भएको रहेछ। गाडी मर्मत गर्नका लागि कम्तिमा १५ देखि २० हजार रुपैयाँ खर्च हुने उनले बताए। चोर पत्ता लगाई कारबाही गर्नका लागि प्रहरीमा उजुरी दिए पनि अझैसम्म पत्ता नलागेको उनले बताए। केही दिनअघि बुटवलको मिलनचोकस्थित कैलाश पथमा एक पत्रकारको घरभित्रै पसेर साइकल चोरी भयो। बिहान नौ बजेको समयमा घरभित्रै चोर पसेर चोरी भएपनि अझैसम्म चोर पत्ता लागेको छैन। बुटवल उपमहानगरपालिका१९ का छत्रबहादुर खत्रीको खोरमा बाँधेको बोको चोरेर लगे। घरघर पसेर चोरले सताउने गरेका छन्। यी त प्रतिनिधिमुलक घटना मात्र हुन्। बुटवलमा दिनदहाडै चोरी गर्ने क्रम वर्षौदेखि चलिरहेको छ। बुटवलमा चोरी गर्ने काम संस्कारजस्तै बनिरहेको छ। चाडपर्वमा मात्र होइन बाह्रै महिना चोरीका घटनाहरू भइरहेका छन्। प्रहरीले फाट्टफुट्ट मोटरसाइकल चोरी गर्नेहरूलाई पक्राउ गरे पनि नागरिकहरूलाई ढुक्क हुने खालको वातावरण अझै बनेको छैन। व्यस्त सडकमा मात्र नभएर भित्र भित्रका गल्ली र बस्तीमै पुगेर चोरले नागरिकहरूलाई तर्साउने गरेको छ। कार्यालयमा परेको उजुरी अनुसार सबै चोरलाई पक्राउ गर्न नसकिएको इलाका प्रहरी कार्यालय बुटवलका प्रहरी नायव उपरीक्षक विजयराज पण्डितले जानकारी दिए। कार्यालयमा चोरीका घटनाहरूको उजुरी दिनहुँ आउने गरेका छन्, उनले भने, मोटरसाइकल चोरी गर्नेहरूलाई पक्राउ गरिएको छ। तर, सोचे अनुसार चोरहरू अझै नियन्त्रणमा आउन सकेका छैनन्। उनले बुटवलमा संगठित रुपमा चोरहरू नभएको र लागूपदार्थ दुर्व्यसनीमा लागेका युवापुस्ताहरू चोरीडकैती जस्ता क्रियाकलापमा लागेको बताए। बुटवलका मुख्य क्षेत्रहरूमा सीसी क्यामरा जडान गर्नका लागि बुटवल उपमहानगरपालिकामा आग्रह गरिएको उनले सुनाए। उनले स्थानीय सरकारले घर बनाउँदा नक्सा पास गर्दा घरको सीसी क्यामरा सडक क्षेत्रमा पनि देखिने गरी जडान गर्नुपर्ने व्यवस्था गर्नुपर्नेमा बताए।"
बचतकर्ताको एक अर्ब २१ करोड हिनामिना गर्ने सहकारीका सञ्चालक प्रहरी नियन्त्रणमा,"काठमाडौं : बचतकर्ताको बचत फिर्ता नगर्ने गोकर्णेश्वर नगरपालिका८ अत्तरखेलमा सञ्चालित कान्तिभैरब बचत तथा ऋण सहकारी संस्था लिमिटेडका सञ्चालक र कर्मचारी पक्राउ परेका छन् । गोकर्णेश्वर नगरपालिका४ चौतारा बस्ने सहकारीका अध्यक्ष हरिकृष्ण श्रेष्ठ, पूर्व अध्यक्ष एवं संरक्षक भनिने प्रेम श्रेष्ठ,कोषाध्यक्ष शेरलाल श्रेष्ठ र सह व्यवस्थापक राजेन्द्र श्रेष्ठलाई महानगरीय प्रहरी वृत्त बौद्धले पक्राउ गरेको हो । सहकारीका सबै सञ्चालक एउटै टोलका दाजुभाइ हुन् । सहकारी ठगी गरेको कसुरमा प्रक्राउ परेकालाई वृत्तअन्तर्गतको गोकर्ण प्रहरी प्रभाग भवनमा रहेको थुनुवा कक्षमा राखिएको छ । बौद्धमा थुनुवालाई राख्ने ठाउँ नपुगेर गोकर्णको थुनुवा कक्षमा राखिएको प्रभागका वरिष्ठ प्रहरी नायब निरीक्षक राजेश कार्कीले राससलाई जानकारी दिए। सहकारी सञ्चालक समितिका सचिवसमेत रहनुभएका प्रबन्धक रामदास श्रेष्ठ,सदस्य अनिरुद्र श्रेष्ठ,सदस्य राधेश्याम श्रेष्ठ र लेखा समिति संयोजक गोकर्णेश्वर महादेव अङ्ग्रेजी माध्यमिक विद्यालयका प्रधानाध्यापक चन्द्रप्रसाद पौडेल फरार रहेको जनाइएको छ । यी सबैका नाममा प्रहरीले पक्राउ पूर्जी जारी गरेको छ । सहकारीका सञ्चालकले सात हजार ७०० बचतकर्ताको एक अर्ब २१ करोड हिनामिना गरेको पीडित सङ्घर्ष समितिअन्तर्गतको कार्यदलका अध्यक्ष राजेशकुमार विष्टले जानकारी दिए।"
"पुर्ख्यौली कालिगड पेसा संरक्षण गर्दै भोजपुरका युवा, बजारीकरणमा समस्या","भोजपुर : धेरै युवामा विदेशप्रतिको मोह रहे पनि भोजपुर टेम्केमैयुङ गाउँपालिका६ कोटका केही युवा पुर्ख्यौली कालिगड पेसामा रमाउँदै आएका छन्। पेसाको संरक्षणसँगै यसलाई पुस्तान्तरण गर्ने लक्ष्यले यो पेसालाई निरन्तरता दिएको स्थानीय महेन्द्र रसाइलीले बताए। पराम्परागत भोजपुरे खुकुरी बनाउने पेसा सङ्कटमा पर्ने अवस्था आएकाले यसको संरक्षणमा जुटेको उनले बताए। आफ्नो उद्योगमा उत्पादन भएका खुकुरी भोजपुर सदरमुकामसँगै स्थानीय बजारमा बिक्री गर्दै आएको उनको भनाइ छ। आफूले भोजपुरे, सिरुपाते, चित्लाङ्गले, कोथीमोडालगायतका खुकुरी बनाउने उनले बताए। स्वदेशमा नै कालिगड पेसा गरेर परिवारको घर खर्च धान्दै आएको उनले बताए। विदेशप्रतिको मोह त्यागेर पुर्ख्यौली कालिगड पेसा गर्दै आएको छु,उनले भने, हामीजस्ता नयाँ पुस्ताले संरक्षणमा ध्यान नदिने हो भने यो पेसा सङ्कटमा पर्ने अवस्था छ। यसको संरक्षण गर्दै नयाँ पुस्तासम्म सीप हस्तान्तरण गर्ने मेरो लक्ष्य छ। विभिन्न प्रकारका खुकुरी बनाउँदै आएको भए पनि मोफसलमा व्यवसाय सञ्चालन गरेकाले बजारीकरणमा केही समस्या रहेको उनको भनाइ छ। कतिपय खण्डमा मेहनतअनुसारको आम्दानी लिन समस्या हुने गरेको उनले बताए। पछिल्लो समयमा यो पेसाप्रति युवाको आर्कषण घट्दो छ, उनले भने, यो काम गर्न अलि बढी नै मेहनत पर्छ। दुर्गम ठाउँमा व्यवसाय सञ्चालन गरिरहेकाले बजारसम्म पुर्याउन अलि समस्या हुन्छ। व्यवसाय सञ्चालनमा कच्चा पदार्थ र बजारको समस्या रहेको उनको भनाइ छ। सामुदायिक वनबाट सहजरूपमा कोइला ल्याउन पाउने अवस्था नहुँदा समस्या भएको कालिगडहरूको भनाइ छ । उत्पादन गरेको खुकुरीले पनि मेहनतअनुसार मूल्य पाउन नसक्दा मानिसको यस पेसाप्रति रुचि घट्दै गएको उनले बताए। राज्यका तर्फबाट यसको विकास तथा संरक्षणमा ध्यान दिनुपर्ने उनको भनाइ छ। समाजमा यो पेसालाई अझै पनि अपहेलनाका रूपमा लिने चलन छ, उनले भने, मेहनतअनुसारको प्रतिफल लिन अलि समस्या नै छ। कच्चा पदार्थको अभाव छ। फलामको मूल्य बढ्दो छ। तर उत्पादित सामग्रीलाई सोचेअनुसारको मूल्यमा बिक्री गर्ने बजार छैन। बिचौलियालाई बेच्नुपर्ने अवस्था छ। राज्यले उत्पादित वस्तुको सही मूल्य पाउने वातावरण निर्माणसँगै आवश्यक सहयोग गरे राम्रो हुने थियो। दिनानुदिन कालिगड पेसा छाड्नेको सङ्ख्या बढ्न थालेपछि प्रोत्साहनका कार्यक्रमलाई अघि बढाएको टेम्केमैयुङ६ का वडाध्यक्ष सूर्यप्रसाद नेपालले जानकारी दिए। पछिल्लो समय वडामा भएका कालिगड पलायन हुँदै गएको अवस्था छ, उनले भने, अहिले हामी यो पेसाको संरक्षणमा जुटेका छौँ। गत वर्ष यहाँका कालिगडहरूलाई रु एक लाखबराबरको सहयोग गरेका छौँ। भोजपुरे खुकुरीले नाम कमाएको जिल्लामा कालिगड पेसा सङ्कटमा पर्दै गएपछि संरक्षणमा जुटेको उनको भनाइ छ । पेसामा लागेकालाई लक्षित गरेर प्रोत्साहनमूलक कार्यक्रम सञ्चालन गर्दै आएको वडा कार्यालयको भनाइ छ। विगतमा हाम्रो ठाउँमा कालिगड धेरैको सङ्ख्यामा थिए, उनले भने, अहिले व्यावसायिकरूपमा यो काम गर्ने छसात घरमात्र छन्। संरक्षण गरिएन भने यो पेसा सङ्कटमा पर्ने अवस्था छ। त्यसैले हामीले केही सहयोग गर्दै आएका छौँ। रासस"
दियोबाट कपडामा आगो सल्किएर महिला घाइते,"विराटनगर : विराटनगरमा आगोले जलेर सोमबार राति एक जना महिला गम्भीर घाइते भएकी छन्। प्रहरीका अनुसार विराटनगर महानगरपालिका७ की ६० वर्षीया लक्ष्मी कामत घाइते भएकी हुन्। घरको कोठाभित्र बालेको दियोबाट कपडामा आगो सल्किंदा कामत घाइते भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। सुतिरहेका बेला कोठाभित्र बालेको दियोबाट कपडामा आगो सल्किएको प्रारम्भिक अनुसन्धानबाट खुलेको छ, उनले भने, घटनाका सम्बन्धमा थप अनुसन्धान अघि बढाइएको छ। जलेर गम्भीर घाइते भएको अवस्थामा राति ११:४५ बजेतिर महिलाको उद्धार गरिएको थियो। उद्धार गरेर उपचारका लागि विराट नर्सिङ होम एवं विराटनगर अस्पताल लगिएको छ। नर्सिङ होमले थप उपचारका लागि अन्यत्र रेफर गर्ने तयारी गरेको छ। डीएसपी दाहालका अनुसार कामतको हात, खुट्टालगायत शरीरको ६५ प्रतिशतजति भाग आगोले जलेको जानकारी अस्पतालले गराएको छ। कोठाभित्र लागेको आगो तत्काल नियन्त्रणमा लिइएका कारण थप क्षति नभएको प्रहरीले जनाएको छ।"
रकम अभाव भएपछि खानीखोला अस्पतालको निर्माण रोकियो,"काभ्रेपलाञ्चोक : काभ्रेपलाञ्चोकको दक्षिणी क्षेत्र डाँडापारिस्थित दुर्गम खानीखोला गाउँपालिका५ तालढुङ्गामा निर्माण सुरु गरिएको १० शय्याको आधारभूत अस्पतालको भवन निर्माण रोकिएको छ । विसं २०७८ असार २९ गते एक वर्षमा सक्नेगरी भवन बनाउन सम्झौता गरिएको थियो । अस्पताल निर्माणपछि नजिककै उपचार गर्न पाउने आशामा बसेका स्थानीय उपचारका लागि सदरमुकाम आउनुपर्ने बाध्यता रहँदै आएको छ । 'गुणस्तरीय स्वास्थ्य सेवा नपाएकै कारण स्थानीय नागरिकले अकालमै ज्यान गुमाउनुपरेको छ,' खानीखोला गाउँपालिकाका अध्यक्ष इन्द्रबहादुर थिङले राससलाई भने । उनका अनुसार कच्ची सडक वर्षायाम वा अन्य कारण सडक बन्द हुँदा एम्बुलेन्स जान सक्दैन र नजिकै अस्पताल छैन । उनले भने, 'बिरामी हुँदा मर्नुको विकल्प छैन, यहाँका नागरिकले आधारभूत अस्पताल र सडकका कारण दैनिक भोग्नुपरेका समस्यामा सङ्घीय सरकार र प्रदेश सरकारले पर्याप्त चासो दिएको छैन ।' निर्माणाधीन अवस्थामा रहेको अस्पताल दुईतला बनेपछि अवरुद्ध भएको हो । उक्त अस्पताल निर्माण बहुवर्षीय बजेटमा समावेश गर्नुपर्ने अध्यक्ष थिङको भनाइ छ । चालु वर्षमा प्रदेश सरकारमार्फत विनियोजि तीन करोड बजेट अझै निर्माण व्यवसायीलाई भुक्तानी नहुँदा निर्माणको कामलाई निरन्तरता दिन नसकिएको हो । उनका अनुसार चालु वर्षमा निर्माण व्यवसायीको रकम भुक्तानी गरी थप कार्यका लागि बजेट विनियोजन हुँदामात्रै अस्पताल बन्ने कुराको सुनिश्चित हुन्छ । तत्कालीन (नेकपा) नेतृत्वको सरकारले देशभरका स्थानीय तहमा आधारभूत अस्पताल निर्माण प्राथमिकतामा राखेसँगै तालढुङ्गा स्वास्थ्य चौकीलाई आधारभूत अस्पतालका रूपमा विकास गर्नेगरी १० शय्याको अस्पताल निर्माण सुरु गरिएको थियो । तुन्दीजम्बुदीप जेभी निर्माण कम्पनीले खानीखोला गाउँपालिकाको आधारभूत अस्पताल निर्माणका लागि १२ करोड ५४ लाखमा सम्झौता गरेको थियो । निर्माण व्यवसायीलाई कार्यसम्पन्न गरेका आधारमा दुई करोड ५० लाख भुक्तानी गरिएको जनाएको छ । पहाडी क्षेत्र भएका कारण खानीखोलाबाट सदरमुकाम आउने कच्ची सडक सामान्य वर्षामा पनि अवरोध हुने गर्दछ । खानीखोला मकवानपुर जिल्लाबाट नजिकै भए पनि वाग्मती खोलामा विसं २०७३ मा ठेक्का लगाइएको पुल निर्माण नहुँदा आवतजावतमा निकै कठिनाइ छ । उक्त गाउँपालिकामा सुत्केरी महिला उत्थान कार्यक्रम लागू नहुँदा छिमेकी महाभारत गाउँपालिकामा ल्याई सुत्केरी हुन नसकेका महिलाको उद्धार गर्नुपर्ने बाध्यता रहँदै आएको छ ।"
"पश्चिमी वायुको आंशिक प्रभाव : तराईमा हुस्सु र कुहिरो, उच्च पहाडी क्षेत्रमा हल्का हिमपात हुने","काठमाडौं : नेपालमा पश्चिमी वायुको आंशिक प्रभाव रहेको छ। जल तथा मौसम विज्ञान विभागका अनुसार अहिले तराईका अधिकांश भूभागहरुमा हुस्सुकुहिरो लागिरहेको छ। विभागको मौसम पूर्वानुमान महाशाखाले मंगलबार दिउँसो गण्डकी, लुम्बिनी, कर्णाली र सुदुरपश्चिम प्रदेश लगायत कोशी प्रदेशका पहाडी भूभागमा आंशिक बदली रही बाँकी भूभागमा मौसम मुख्यतया सफा रहने जनाएको छ। कोशी, गण्डकी र कर्णाली प्रदेशको उच्च पहाडी तथा हिमाली भूभागको एकदुई स्थानमा हल्का हिमपातको सम्भावना रहेको बुलेटिनमा उल्लेख छ। राती पनि कोशी, गण्डकी र कर्णाली प्रदेशको उच्च पहाडी तथा हिमाली भूभागको एकदुई स्थानमा हल्का हिमपातको सम्भावना रहेको महाशाखाले जनाएको छ। बुधबार र बिहीबार पनि कोशी प्रदेशको पहाडी भूभागमा आंशिक बदली रही बाँकी भूभागमा मौसम मुख्यतया सफा रहनेछ। तराई भूभागका केही स्थानहरूमा बिहानी पख हुस्सुकुहिरो लाग्ने तथा अपरान्ह सम्ममा क्रमिक रुपमा सुधार हुँदै जान सक्ने भएकाले चिसोबाट समेत बच्न महाशाखाले अनुरोध गरेको छ।"

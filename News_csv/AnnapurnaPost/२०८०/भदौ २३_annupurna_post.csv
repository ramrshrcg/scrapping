शीर्षक,विवरण
किन पाइँदैनन् सर्वोत्कृष्ट कर्मचारी ?,"काठमाडौं : एक लाखभन्दा बढी कर्मचारी रहेको निजामती सेवामा यसपालि कोही पनि सर्वोकृष्टमा छनोट भएनन्। २०७३ मा तत्कालीन सचिव शान्तराज सुवेदीले यो पुरस्कार पाएका थिए। त्यसयता सरकारले सर्वोत्कृष्ट पुरस्कार दिने कर्मचारी नै भेटेको छैन। प्रत्येक वर्ष सर्वोत्कृष्ट निजामती सेवा पुरस्कार एक, उत्कृष्ट निजामती सेवा पुरस्कार १० र निजामती सेवा पुरस्कार ३० जनालाई प्रदान गर्ने व्यवस्था छ। यो वर्ष सर्वोत्कृष्टबाहेक ४० जनालाई मात्र पुरस्कार दिइयो। सर्वोत्कृष्टलाई २ लाख, उत्कृष्टलाई १ लाख र निजामती सेवा पुरस्कारबापत ५० हजार रुपैयाँ दिइन्छ। सरकारले हालसम्म चार जनालाई मात्रै निजामती सर्वोत्कृष्ट पुरस्कार दिएको छ। तिनमा २०६८ मा सूर्यप्रसाद गौतम, २०६९ मा भाइकाजी तिवारी, २०७० भगवतीप्रसाद काफ्ले र २०७३ मा शान्तराज सुवेदी छन्। विगतमा पुरस्कार पाएकाहरू विवादरहित हुन सकेनन्। यसले पनि सरकारले सर्वोत्कृष्ट छान्ने आँट नगरेको प्रधानमन्त्री कार्यालय स्रोतले बताएको छ। २०६१ सालदेखि निजामती सेवा दिवस बनाउन थालिएको हो। निजामती सेवा ऐन भने २०१३ सालमा तत्कालीन प्रधानमन्त्री टंकप्रसाद आचार्यका पालामा बनेको थियो। तल्लो तहसम्मै निरन्तर जनसेवामा रहेका इमान्दार र कर्तव्यनिष्ठ कर्मचारीको कार्यसम्पादनलाई ध्यान दिएर मूल्यांकन गर्नुपर्ने सम्बन्धित क्षेत्रका विज्ञहरू बताउँछन्। जनप्रशासन क्याम्पसका सहप्राध्यापक डा नरेन्द्र पौडेल कार्यसम्पादन मूल्यांकन वस्तुनिष्ठ नभएका कारण सर्वोत्कृष्ट पाउन गाह्रो भएको ठान्छन्। निजामती प्रशासनले इमान्दारीका साथ काम गर्न सकेन। त्यही भएर सर्वोत्कृष्ट कर्मचारी नपाइएको हो, उनले भने। पूर्वसचिव एवं प्रशासनविद् शारदाप्रसाद त्रिताल भने राम्रो काम गर्ने कर्मचारी नभएको भन्दा पनि नखोजिएको बताउँछन्। छनोट प्रक्रिया र छनोट गर्ने हाकिमको तालमेल नभएर सर्वोत्कृष्ट कर्मचारी पुरस्कार वितरण हुन नसकेको उनको ठम्याइँ छ। उनले छनोट प्रक्रिया पनि कडा रहेको सुनाए। राम्रो काम गर्ने कर्मचारी जति पनि छन्। एक महिनाअघि खोजेर कहाँ पाइन्छ, ? उनले भने, छनोट प्रक्रिया पनि कडा छ। रेकर्ड (अभिलेख) राख्ने प्रणाली नहुनाले पनि नपाइएको उनको भनाइ छ। हाम्रोमा रेकर्ड राख्ने प्रणाली नै छैन, उनले भने। उनी राम्रा र जटिल कामको समाधान गर्ने कर्मचारी निजामती प्रशासनमा पर्याप्त भएको बताउँछन्। सिफारिस गर्ने हाकिमको सरुवा भएको भएै हुन्छ, उनले भने, नयाँ आएकाले वास्तविक काम गर्ने कर्मचारी चिन्दैनन्, अनि कसरी छनोट हुन्छ राम्रा कर्मचारी ? सर्वोत्कृष्ट निजामती सेवा पुरस्कार प्राप्त गर्ने कर्मचारी उत्कृष्ट, आदर्शवान्, नैतिकवान् तथा अनुकरणीय कार्यसम्पादन गर्ने हुनुपर्ने व्यवस्था छ। निजामती सेवा नियमावलीका अनुसार पुरस्कार सिफारिस गर्न मुख्यसचिवको अध्यक्षमा समिति हुन्छ। सर्वोत्कृष्ट निजामती सेवा पुरस्कारका लागि स्थायी पदमा १५ वर्ष वा सोभन्दा बढी अवधि सेवा गरेको हुनुपर्ने व्यवस्था छ। त्यस्तै, पछिल्लो पाँच वर्षको कार्यसम्पादन मूल्यांकनमा शतप्रतिशत अंक प्राप्त गरेको, कुनै पनि विभागीय सजाय नपाएको, पुरस्कारका लागि सिफारिस हुने वर्षमा व्यक्तिगत बेरुजु कायम नदेखिएको, सम्पत्ति विवरण नियमित रूपमा पेस गरेको, असाधारण बिदा लिएको भए त्यस्तो बिदापछि हाजिर भएको अवधि कम्तीमा दुई वर्ष पूरा भएको, पुरस्कारका लागि सिफारिस हुने वर्ष र त्यसको अघिल्लो वर्षमा अध्ययन बिदा नलिएको, पछिल्लो पाँच वर्षभित्र गयल कट्टीमा नपरेको हुनुपर्ने व्यवस्था छ। त्यस्तै व्यवस्थापन परीक्षण भएकामा पुरस्कारका लागि सिफारिस हुने वर्षमा प्रशासनिक बेरुजु नदेखिएको, प्रचलित कानुनबमोजिम बरबुझारथ गरेको हुनुपर्छ। को को पुरस्कृत भए ? सरकारले २०औं निजामती सेवा दिवसमा ४० कर्मचारीलाई पुरस्कृत गरेको छ। प्रधानमन्त्री पुष्पकमल दाहालले उनीहरूलाई पुरस्कृत गरेका छन्। उत्कृष्ट निजामती सेवा पुरस्कार पाउने १० कर्मचारीमा धनकुटा प्रमुख जिल्ला अधिकारी थानेश्वर गौतम, प्रधानमन्त्री तथा मन्त्रिपरिषद् कार्यालयका सहसचिव बुद्धबहादुर गुरुङ, संघीय मामिला तथा सामान्य प्रशासन मन्त्रालयका उपसचिव कवीन्द्र नेपाल छन्। त्यस्तै, रामग्राम नगरपालिकाका प्रमुख प्रशासकीय अधिकृत मानबहादुर खड्का, कानुन, न्याय तथा संसदीय मामिला मन्त्रालयका उपसचिव रामप्रसाद लम्सालले पनि उत्कृष्ट निजामती सेवा पुरस्कार पाए। राष्ट्रिय तथ्यांक कार्यालयका निर्देशक ढुण्डीराज लामिछाने, मालपोत कार्यालय खाँदवारीका मालपोत अधिकृत चन्द्रप्रसाद मिश्र, अख्तियार दुरुपयोग अनुसन्धान आयोगका कम्प्युटर अधिकृत सुनीलकुमार केसी, कोष तथा लेखा नियन्त्रक कार्यालय मुगुका कोष नियन्त्रक लक्ष्मीकृष्ण हमाल र आन्तरिक राजस्व कार्यालय हेटौंडाका नायब सुब्बा शुभलक्ष्मी लामाले पनि उत्कृष्ट निजामती सेवा पुरस्कार पाएका छन्।"
कोसीमा बजेट होलिडे हटाउन अध्यादेश जारी गरिँदै,"विराटनगर : कोसी प्रदेशमा बजेट होलिडे हटाउन अध्यादेश जारी गरिने भएको छ। बजेट शून्यताको अन्त्य गर्न प्रदेश आर्थिक अध्यादेश र विनियोजन अध्यादेश २०८० जारी गरिने भएको हो। प्रदेश सरकारको शुक्रबार राति बसेको मन्त्रिपरिषद् बैठकले अध्यादेश जारी गर्ने निर्णय लिएको छ। सर्वोच्च अदालतको परमादेशपछि एमाले कोसी प्रदेश संसदीय दलका नेता हिक्मतकुमार कार्की मुख्यमन्त्री नियुक्त भएका छन्। शपथ लगत्तै उनले ३ मन्त्री र १ राज्यमन्त्री नियुक्त गरे। त्यसपछि बसेको मन्त्रिपरिषद् बैठकले आर्थिक र विनियोजन अध्यादेश जारी गर्ने निर्णय गरेको हो। आर्थिक वर्ष २०८००८१ को स्रोतगत र आर्थिक व्ययको विवरण तथा कार्यक्रमगत बजेट विनियोजन सार्वजनिक गर्न मन्त्रिपरिषद् बैठकले स्विकृति प्रदान गरेको खानेपानी, सिँचाई तथा उर्जा मन्त्री तिलकुमार मेन्याङ्बोले जानकारी दिए। आर्थिक शून्यताको अवस्थामा पुगेको प्रदेशलाई निकास दिने निर्णय बैठकबाट भएको उनले बताए। उनका अनुसार प्रदेश मन्त्रालयबाट बजेट सूचना प्रणालीमा बजेट सम्बन्धी तथ्यांक परिमार्जन तथा सम्पादन गर्ने निर्णय पनि भएको छ। स्रोतगत र आर्थिक व्ययको विवरण तथा कार्यक्रमगत बजेट विनियोजन सार्वजनिक गर्ने स्विकृतिसमेत दिएको मेन्याङ्बो बताउँछन्। सरकारले प्रस्ताव गरेका आर्थिक अध्यादेश र विनियोजन सम्बन्धी अध्यादेश आइतबार प्रदेश प्रमुख पर्शुराम खापुङले जारी गर्नेछन्। यसअघि जेठ ३२ गते कार्की नेतृत्वकै सरकारले अध्यादेशमार्फत बजेट ल्याएको थियो। सरकारले क्षेत्रगत नीति तथा कार्यक्रमहरु कार्यान्वयनको लागि बजेट विनियोजन र स्रोत व्यवस्थापनको लागि ३६ अर्ब २४ करोड ३५ लाख १० हजार बराबरको बजेट ल्याएको थियो। चालू खर्चतर्फ १४ अर्ब ३९ करोड ६२ लाख ६६ हजार र पूँजीगत खर्चतर्फ १८ अर्ब २३ करोड ४२ लाख ५२ हजार विनियोजन भएको थियो। अध्यादेश प्रतिस्थापन विधेयकमार्फत ६० दिनभित्र प्रदेशसभाबाट पास हुनुपर्ने व्यवस्था छ। तर, संसदबाट विश्वास गुमाएपछि कार्की नेतृत्वको सरकार असार १५ गते ढल्यो। त्यसपछि असार २१ मा तत्कालीन सभामुख बाबुराम गौतमसमेको हस्ताक्षरमा गठबन्धनबाट कांग्रेस प्रदेश संसदीय दलका नेता उद्धव थापा मुख्यमन्त्री नियुक्त भए। उनको नियुक्तिलाई अवैध ठहर गर्दै साउन ११ गते सर्वोच्चले खारेज गरिदियो। थापा साउन १६ गते पुनः दोस्रोपटक मुख्यमन्त्री बने। सभामुखको भूमिकामा रहेका सभाध्यक्ष इस्राइल मन्सुरीसमेतलाई प्रयोग गरेर भदौ ४ गते विश्वासको मत लिएका थिए। उनलाई सर्वोच्चले गत बिहीबार पदमुक्त गरेपछि कार्की पुनः सत्तामा फर्किएका हुन्। तर, त्यसअघि बजेट अधिवेशन अन्त्य नहुँदै आर्थिक मामिला तथा योजना मन्त्री बाबुराम गौतमले प्रतिस्थापन विधेयक सभामा पेस गरेका थिए। त्यसउपर छलफल भइ पारित हुन पाएन। थापा नेतृत्वको सरकारले प्रतिस्थापन विधेयकका लागि भदौ ६ गते संसदको चालू तेस्रो अधिवेशन अन्त्य गरिदिए। तर, त्यही दिन सर्वोच्चले उनको लिएको विश्वासको मत कानुनसंवत नभएको भनेर सरकारका नाममा दीर्घकालीन असर पर्ने निर्णय नगर्न आदेश दियो। अध्यादेशमार्फत ल्याएको बजेट भदौ १० गतेसम्ममा पास हुनुपर्ने थियो। सर्वोच्चको आदेशसँगै बजेट पाउन नसकेपछि कोसी प्रदेश बजेट होलिडेमा गयो। मन्त्रिपरिषद् बैठकले मन्त्री मेन्याङ्बोलाई प्रदेश सरकारको प्रवक्ताको जिम्मेवारी दिएको छ। कोसी नामकरणप्रति असन्तुष्टि जनाउँदै आन्दोलनरत पहिचान पक्षधरसँग वार्ताको लागि उनैलाई संयोजकको जिम्मेवारीसमेत दिइएको छ। मन्त्रिपरिषद्ले डेंगु र लम्पी स्कीनको संक्रमण रोकथाम एवं नियन्त्रण तथा प्राकृतिक प्रकोपमा परेकाको सहयोग र व्यवस्थापनका लागि आवश्यक व्यवस्था मिलाउने निर्णयसमेत लिएको छ।"
कर्णालीका जनप्रतिनिधिलाई प्रशिक्षण दिँदै कांग्रेस,"वीरेन्द्रनगर : नेपाली कांग्रेस कर्णाली प्रदेश कार्यसमितिले पार्टीबाट निर्वाचन जितेका स्थानीय तहका प्रमुख तथा उप प्रमुखहरूलाई प्रशिक्षण दिने भएको छ। नेपाली कांग्रेस कर्णाली प्रदेशले शनिबार पत्रकार सम्मेलन गर्दै कर्णालीमा पार्टीबाट स्थानीय तहको चुनाव जितेर सरकार सञ्चालन गरिरहेका कर्णालीका जनप्रतिनिधिहरूलाई प्रशिक्षण दिने जानकारी गराएको हो। नेपाली कांग्रेस कर्णाली प्रदेशका सभापति ललितजंग शाहीले कांग्रेसबाट स्थानीय तहमा नेतृत्व समालिरहेका जनप्रतिनिधिहरूलाई जनताका हितमा काम गर्न उत्कृष्ट कार्यसम्पादन गर्न प्रशिक्षण दिन लागिएको बताए। कांग्रेसबाट कर्णाली प्रदेशमा नगरपालिका प्रमुख १२ जना, उपप्रमुख १० जना, गाउँपालिका अध्यक्ष २०, उपाध्यक्ष १७, जिल्ला समन्वय समितिका प्रमुख ५, उपप्रमुख १ गरी ६५ जना जनप्रतिनिधिहरूलाई एकमुष्ट प्रशिक्षण दिन लागेका उनले बताए। उनका अनुसार वीपी जयन्तीका अवसरमा भदौ २४ र २५ गते प्रशिक्षण कार्यक्रम हुनेछ।"
साम्प्रदायिक सद्भाव भड्काउनेहरू सक्रिय भए : केपी ओली,"काठमाडौं : नेकपा एमालेका अध्यक्ष केपी शर्मा ओलीले साम्प्रदायिक सद्भाव भड्काउन खोज्नेहरू अहिले पनि सक्रिय रहेको बताएका छन्। अखिल नेपाल महिला संघ मध्यपुर थिमी नगर कमिटिले शनिबार भक्तपुरमा आयोजना गरेको तीज शुभकामना कार्यक्रममा ओलीले चाडबाड, एकता र सबै जातका मान्छेहरू एकै ठाउँ बसेको मन नपराउनेहरुले साम्प्रदायिक सद्भाव भड्काउन खोजिरहेको बताए। ओलीले सामाजिक सुप्रबन्ध र व्यवस्थालाई राम्रो बनाउन चाडपर्वहरुको विशेष महत्व रहेको बताए। उनले मुलुकको अवस्थामा परिवर्तन ल्याए पनि पूर्ण सन्तोषजनक हुने अवस्था नरहेको धारणा राखे। ओलीले ४८ सालमा तीज कार्यक्रममा अर्घखाँचीमा कांग्रेसका कार्यकर्ताले महिलाहरूमाथि कुटपिट गरेको र त्यसको समस्या समाधन गर्न आफू जानुपरेको स्मरण गर्दै अहिले पनि त्यस्तो घटना दोहरिने खतरा कायमै रहेको बताए। उनले आयातित बस्तुलाई निरुत्साहित गर्दै स्वदेशी वस्तुको उपयोगमा जोड दिनुपर्ने धारणा राखे। मुलुकका उत्सव चाडपर्वहरूले आफ्ना खुट्टामा आफैं उभिने प्रेरणा दिनुपर्ने उनको भनाइ छ।"
प्रधानमन्त्री दाहाल अराजक भइसके : शेखर कोइराला,"चितवन : नेपाली कांग्रेसका नेता डा शेखर कोइरालाले प्रधानमन्त्री पुष्पकमल दाहाल अराजक भइसकेको बताएका छन्। कांग्रेसको चितवन सम्मेलनमा शनिबार बोल्दै उनले प्रधानमन्त्री दाहालले जातीय हिंसा भड्काउने हिसाबले अभिव्यक्ति दिँदै हिँडेको बताए। 'प्रधानमन्त्री प्रचण्डजीले टन्न भोट दिनुस्। जातीय आधारमा प्रदेश बनाइदिन्छौं भन्दै हिँड्नुभएको छ। प्रधानमन्त्रीको हैसियतले त्यस्तो बोल्न मिल्छ?,' उनले प्रश्न गरे, 'धरानमा जातीय हिंसा भड्किने खतरा हामीले भर्खरै देख्यौं। प्रधानमन्त्रीले अराजक शैलीमा अभिव्यक्ति दिनु भनेको हिंसालाई प्रश्रय गर्नु हो।' प्रधानमन्त्री दाहालले धरानमा भएको घटनाबारे विस्तृत बुझ्ने बताए पनि हालसम्म त्यसबारे केही कुरा सार्वजनिक नभएको बताए। उनले काठमाडौंका मेयर बालेन्द्र शाहले सिंहदरवार जलाउने चेतावनी दिनु पनि अराजकताको हद भएको बताए। 'कोसैले सिंहदरवार जलाउँछु भन्नु, पहिचानमा आधारित प्रदेश बनाइदिन्छु भन्नु अराजकता भन्दा कम होइन। यस्ता कुराबाट बेलैमा सचेत हुनुपर्छ,' उनले भने। प्रधानमन्त्री दाहालले २९औं आदिवासी दिवसका दिन ०८४ को निर्वाचनमा पहिचान पक्षधरलाई बहुमत दिए प्रदेशका नाम संशोधन गर्ने बताएका थिए। २०८४ मा पहिचान पक्षधरलाई टन्न मत हालिदिनुभयो भने सदनैबाट त्यही पारित हुन्छ। अहिलेको घटनाक्रमले एउटा नयाँ चेतना हामी सबैमा पैदा भएको छ। त्यो चेतनाको बलमा पहिचानसहितका प्रदेशको नामकरण गर्न सकिनेछ। त्यसका निम्ति पनि गम्भीर रूपमा विचार गर्न तपाईंहरूसँग अपिल गर्न चाहन्छु,' प्रधानमन्त्री प्रचण्डले भनेका थिए। त्यस्तै नेता कोइरालाले अब नेपाली कांग्रेसकै नेतृत्वमा सरकार बनाउने बेला आएको बताए। संसदीय प्रणालीमा प्रधानमन्त्रीको मुख्य भूमिका हुने भन्दै मन्त्रीले मात्र केही नहुने बताए। हामीसँग ९० सिट छ, ९ जना मन्त्री छन्। कसैलाई लागेको होला मन्त्रीले काम गरेका छन्। कसैलाई लागेको होला केही काम गरेका छैनन्। तर मलाई के लाग्छ भने संसदीय प्रणालीमा प्रधानमन्त्रीबाहेक अरु मन्त्रीको कुनै रोल हुँदैन,' उनले भने।"
बागमती प्रदेशमा चार हजार युवालाई रोजगारी कार्यक्रमको तयारी,"मनहरी : बागमती प्रदेश सरकारका सामाजिक विकासमन्त्री कुमारी मुक्तानले चालु आर्थिक वर्षमा करिब चार हजार युवालाई रोजगारीका लागि कार्यक्रम गर्ने तयारी गरेको बताएकी छन्। मन्त्रालयले युवालाई स्वदेशमा नै रोजगारीको सिर्जना गर्नका लागि रु १५ करोड बजेट छुट्याएर चालु आवमा काम गर्न लागिएको मन्त्री मुक्तानले जानकारी दिइन्। प्रदेशका युवालाई पहिले आम्दानी हुने खालको सीप सिकाउने, त्यही सीप सिकेको काम गर्नका लागि बीउ पुँजी पनि दिएर रोजगारी सिर्जना गर्न लागिएको उनको भनाइ छ। प्रदेश अन्तर्गतका १३ वटै जिल्लाका युवालाई कार्यक्रममा समेट्न लागिएको उनको भनाइ छ। यस कार्यक्रमको कार्यविधि बनाउन लागिएको मन्त्री मुक्तानले बताइन्। कार्यविधि निर्माणपछि मन्त्रालयअन्तर्गतका कार्यालय, सिटिइभिटीलगायतका संस्थामार्फत् कार्यान्वयन गरिने उनको भनाइ छ। गत आर्थिक वर्षमा कार्यक्रमका लागि प्रदेश सरकारले बजेट छुट्याए पनि काम भने हुन सकेन। पहिले श्रम, रोजगार तथा यातायात मन्त्रालयमा बजेट राखिएको भए पनि पछि फेरि सामाजिक विकास ममा पठाइएको बजेट समय अभावका कारण काम गर्न सकिएको थिएन।"
तिंकरमा सशस्त्र प्रहरीको पोष्ट स्थापना,"खलङ्गा (दार्चुला) : चीनको स्वशासित क्षेत्र तिब्बत नजिक दार्चुलाको तिंकरमा सशस्त्र प्रहरी बल नेपालको बोर्डर आउट पोष्ट (बिओपी) स्थापना गरिएको छ। व्यास गाउँपालिका१ तिंकरमा स्थापना गरिएको उक्त पोष्टको शुक्रबार एक कार्यक्रमबीच सशस्त्र प्रहरी बलका अतिरिक्त महानिरीक्षक (एआइजी) वंशीराज दाहाल र दार्चुलाका प्रमुख जिल्ला अधिकारी किरण जोशीले संयुक्तरूपमा उद्घाटन गरे। पोष्ट स्थापनाका लागि एआइजी दाहाल र प्रमुख जिल्ला अधिकारी जोशी नेतृत्वको टोली भारतको बाटो हुँदै तिंकर पुगेको थियो। तिंकरको छयालेकमा स्थापना गरिएको उक्त पोष्टमा सशस्त्र प्रहरी निरीक्षक जनक पौडेलको नेतृत्वमा २० जनाको टोली सुरक्षार्थ खटिएको सशस्त्र प्रहरी बल नेपाल नं ४४ गण दार्चुलाका सशस्त्र प्रहरी उपरीक्षक डम्बरबहादुर विष्टले जानकारी दिए। विशेषगरी चीन सीमा नजिक उक्त क्षेत्रबाट सीमामा हुने अपराध नियन्त्रण, लागूऔषध ओसारपसारलगायत गतिविधि नियन्त्रण गर्न तथा सीमा क्षेत्रको निगरानीका लागि पोष्ट स्थापना गरिएको सशस्त्र प्रहरी उपरीक्षक विष्टले बताए। दार्चुलाको उत्तरी क्षेत्र व्यासमा सशस्त्र प्रहरीको एउटा गुल्मसहित चारओटा पोष्ट स्थापना भएका छन्।"
चितवन पुगेर शेखर कोइरालाले भने तपाईँहरूलाई अन्याय हुन दिन्न,"चितवन : नेपाली कांग्रेसका नेता डा शेखर कोइरालाले कार्यकर्तामाथि अन्याय हुन नदिने बताएका छन्। पार्टीभित्र न्यायोचित व्यवहार नभएको कार्यकर्ताको गुनासो आइरहँदा उनले कार्यकर्तालाई आश्वास्त पारेका हुन्। टिकट वितरण प्रणालीले बढेको असन्तुष्टिले निर्वाचनमा असर गरेको उनको भनाइ छ। त्यसका लागि आफूले अफ्ठ्यारो परिस्थितिमा आफूलाई सम्झिन कार्यकर्तालाई आग्रह गरे। 'तपाईँहरूलाई अब अन्याय हुन दिन्न। मेरो वाचा भयो। अफ्ठयारो परिस्थति आए मलाई सम्झनुहोस्, म सहयोग गर्न तयार छु,' चितवनमा आयोजित सम्मेलनमा उनले भने। टिकट वितरण प्रणालीमा बेग्लै मापदण्ड बनाउनुपर्ने उनले बताए। कोइरालाले मुलुक अराजकताको बाटोमा लागेको बताए। राजनीतिमा आर्थिक, सामाजिक, धार्मिक र कूटनितिक अराजकताले आक्रमण गरेको बताए। राजनीतिक तिक्तता बिर्सेर एक नभए कांग्रेस खतरामा पर्ने भन्दै उनले गुट बिर्सिन आग्रह गरे। 'गुटलाई महत्व नदिनुस्। गुटको गिरोह हराउन लाग्नुस्। राजनीतिमा अराजकता फैलियो। कांग्रेसलाई चारैतीरबाट आक्रमण भएको छ। सबै एकजुट हुने हो भने कांग्रेस हल्लाउने तागत कसैसँग छैन,' उनले भने।"
एमाले र कांग्रेस मिलेर कोसी प्रदेशमा स्थायित्व दिनुपर्छ : राजेन्द्र लिङ्देन,काठमाडौं : राष्ट्रिय प्रजातन्त्र पार्टीका अध्यक्ष राजेन्द्र लिङ्देनले कोसी प्रदेशमा एमाले र कांग्रेस मिलेर सरकार बनाई राजनीतिक स्थायित्व दिनुपर्ने बताएका छन्। शनिबार विराटनगर विमानस्थलमा सञ्चारकर्मीसँग कुरा गर्दै लिङ्देनले अहिलेको व्यवस्थाको संस्थापकहरू एमाले र कांग्रेस मिलेर कोसी प्रदेशलाई जोगाउनु राम्रो हुने बताए। राप्रपा कुनै पक्षमा नलाग्दा प्रदेशसभा नै विघटन हुने खतरा रहेको भन्दै उनले कांग्रेस र एमाले मिल्न नसके राप्रपाले आवश्यक समयमा उचित निर्णय लिने बताए। उनले भ्रष्टाचार छानविनका नाममा उठाइएका विभिन्न प्रकरणहरूलाई सरकारले सत्ताको रक्षा कवचको रूपमा प्रयोग गरेको तर्क गरे। आर्थिक कारणले पनि प्रदेशको औचित्य समाप्त हुँदै गएको भन्दै लिङ्देनले जातीय र धार्मिक द्वन्द्व बढाउने कार्य गर्न नहुने जिकिर गरे। उनले प्रमुख राजनीतिक दलहरू नै भ्रष्टाचार र सुन तस्करी प्रकरणमा जोडिएकाले निष्पक्ष र स्वतन्त्र रुपमा छानविन गरिनुपर्ने धारणा व्यक्त गरे।
पूर्वप्रधानमन्त्री नेपाल र चिनियाँ राजदूत सोङबीच भेटवार्ता,"काठमाडौं : पूर्वप्रधानमन्त्री एवम् एकीकृत समाजवादीका अध्यक्ष माधवकुमार नेपाल र चिनियाँ राजदूत छन् सोङबीच भेटवार्ता भएको छ। कोटेश्वरस्थित नेपालको निजी निवासमा उनीहरूबीच शनिबार बिहान भेटवार्ता भएको हो। उनीहरुबीच नेपाल र चीनबीच द्विपक्षीय हित, प्रधानमन्त्री पुष्पकमल दाहाल 'प्रचण्ड'को चीन भ्रमणका विविध विषयमा छलफल भएको नेपालको सचिवालयले जनाएको छ। सत्ता साझेदार दलका नेता नेपालले प्रधानमन्त्रीको चीन भ्रमण र दुई देशबीच हुने सम्झौताका विषयमा चासो राखेका थिए। भ्रमणलाई प्रभावकारी बनाउने विषयमा उनीहरु बीच छलफल भएको बताइएको छ। स्रोतका अनुसार भेटका क्रममा अध्यक्ष नेपालले राजदूत सोङसँग चीनले आफ्नो नक्सा सार्वजनिक गर्दा नेपालको पुरानो नक्सा राखेको र नयाँ चुच्चे नक्सा नराखिएकोप्रति चासो व्यक्त गरेका थिए। चीनको प्राकृतिक संसाधन मन्त्रालयले छिमेकी मुलुकहरूसहितको मानक नक्सा सार्वजनिक गरेको थियो। उक्त नक्सामा नेपालको संसदबाट पारित भइसकेको चुच्चे नक्सा नसमेटिएपछि चीनको चर्को विरोध भइरहेको छ। परराष्ट्र मन्त्रालयले पनि विज्ञप्ति जारी गरेर छिमेकीसहित अन्तर्राष्ट्रिय समुदायले नेपालको नक्साको सम्मान गर्नुपर्ने बताएको थियो।"
प्रधानमन्त्री प्रचण्डको उपस्थितिमा भोलि बागमतीमा समाजवादी मोर्चा घोषणा हुने,"हेटौंडा : प्रधानमन्त्री एवम् नेकपा माओवादी केन्द्रका अध्यक्ष पुष्पकमल दाहाल प्रचण्डको उपस्थितिमा भोलि हेटौंडामा समाजवादी मोर्चाको बागमती प्रदेश स्तरीय कमिटी घोषणा हुने भएको छ। शनिबार पत्रकार सम्मेलनमार्फत् मोर्चामा आवद्ध राजनीतिक दलहरूले भोलि हुने सन्देश सभा र घोषणा सभाका विषयमा जानकारी गराउँदै आवश्यक तयारी पूरा भएको जनाएका हुन्। मोर्चामा नेकपा माओवादी केन्द्र, नेकपा एकीकृत समाजवादी, जसपा र विप्लव नेतृत्वको नेकपा रहेका छन्। प्रधानमन्त्री प्रचण्डसहित नेकपा एकीकृत समाजवादीका अध्यक्ष माधव नेपाल, जसपाका अध्यक्ष उपेन्द्र यादव र नेकपाका महासचिव विप्लवले संयुक्त रुपमा मोर्चाको प्रदेश कमिटी घोषणा गर्ने छन्। साथै भोलि हुने कार्यक्रममा मोर्चामा आवद्ध राजनीतिक दलका कार्यकर्ताहरूलाई मोर्चाको अवधारणाबारे प्रशिक्षण दिइने नेकपा एकीकृत समाजवादी पार्टीकी स्थायी कमिटी सदस्य तथा बागमती प्रदेश अध्यक्ष सावित्रा भुसालले बताइन्। उनले मोर्चा आवद्ध दलहरूले साझा अवधारणा लिएर मुलुकको सर्वोपरि हितका लागि अघि बढेको बताउँदै सैद्धान्तिक र वैचारिक एकता भएको खण्डमा भविष्यमा बाम एकता हुने उल्लेख गरिन्।"
मदन भण्डारीले सारेका विचार पुरानो भएको छैन : नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले मदन भण्डारीले सारेका विचार पुरानो नभएको बताएका छन्।शनिबार एकीकृत ट्रेड यूनियन महासंघको कार्यक्रममा उनले जबजले कम्पिटिसनमा विश्वास गरेको र उनको विचार अहिलेपनि समय सान्दर्भिक भएको बताएका हुन्। उनले अधिनायकवाद भनेर सबै तह लगाउँदै गएपनि अब त्यस्तो नहुने बताए। उनले भने,लागेपछि जितिन्छ। मेहनत गरेपछि परिणाम प्राप्त हुन्छ। प्रतिस्पर्धाको राजनीतिलाई जवजले अगाडि बढाएको छ। जनवादी क्रान्तिको फेज सकियो अब, समाजवादी क्रान्तिको फेजमा हामी पुगिसकेका छौं। यहाँ पनि प्रतिस्पर्धा हुन्छ। आफ्ना विचार ठिक भन्न तथ्यले पुष्टि गरेर अगाडि बढ्नुपर्ने बताए। झलनाथ खनाललाई लक्षित गर्दै नेपालले एकीकृत समाजवादी अगाडि नबढ्नुमा कांग्रेस अहिले समस्या नभएको र एमाले समस्या भएको बताए। उनले पार्टी अगाडि नबढ्नुमा सबैभन्दा ठूलो समस्या एमाले र केपी ओली भएको दाबी गरे। ओलीको प्रवृत्ति नपन्छाएसम्म संगठन र राजनीति अगाडि नबढ्ने उनको भनाई छ। राजनीतिलाई अगाडि बढाउन सरकार सहि दिशामा हिँड्नुपर्ने नेपालले बताए।"
ज्यापु समुदायको हित र समुन्नतिका पक्षमा पहल गर्छु : प्रचण्ड,"काठमाडौं : प्रधानमन्त्री पुष्पकमल दाहाल 'प्रचण्ड'ले ज्यापु समुदायको पहिचानसहितको समृद्धि नै राष्ट्रको पनि उन्नति भएको बताएका छन्। शनिबार शुभकामना दिँदै उनले सरकारले ज्यापु समुदायको हित र समुन्नतिका पक्षमा पहल गर्ने विश्वास व्यक्त गरेका हुन्। नेपाल बहुभाषिक, बहुजातीय, बहुसाँस्कृतिक देश हो। नेपालभित्रका विविध जाति र भाषाभाषीहरुको आफ्नै मौलिक परम्परा र सँस्कृति छ। विविध जाति भित्र नेपालको संस्कृति जीवन्त राख्ने कार्यमा नेपालका आदिवासीहरुले निरन्तर योगदान दिँदै आएको छ। यसमा पनि आदिवासी नेवार जातिको एक समुदाय ज्यापु कुनै पनि कामलाई व्यवस्थितरुपमा सम्पन्न गर्ने सक्षम समुदायकारुपमा परिचित भूमिपुत्रहरु हुन्। यस समुदायलाई दर्शन र संस्कृतिका धनी, प्रकृति पूजककारुपमा चिनिन्छ। साथै धुन्याँ, धिमे, खिँ, दाफा (दापाः), गुठी परम्परामा विश्वास गर्छन्। ज्यापू समुदाय हाकुपटासी सारी, भान्ता पहिरण, गरगहनासहित, नेवाः भोजभेतर (हाकु छ्वयेला, बजि, पेयपदार्थ), रितिरिवाज, भाषा, कलामा सम्पन्न हुनुका साथै जात्रापर्वको संरक्षक र पहलकर्ताका रुपमा पनि परिचित छन्। शुभकामना सन्देशमा भनिएको छ,किराँत, गोपाल, लिच्छवी र अहिरवंशद्वारा शासित ज्यापू जातिमा किराँत मंगोल धर्म संस्कृति आर्य संस्कृतिको मिश्रित प्रभाव रहेको पाइन्छ। लिच्छवीकालिन शहर स्थापनादेखिकै ढुङेगधारा, इनार, बहाः बही, चैत्य, मूर्ति, शिलालेखबाट पनि ज्यापू प्रकृतिपुजकसहित बौद्ध दर्शनसँग नजिक रहेको पाइन्छ। उनले नेपाली जनताको बलिदानीपूर्ण संघर्षका कारणले मात्र उपेक्षित क्षेत्र तथा उत्पीडित समुदायको पहिचान र अधिकारको प्रत्याभूति भएको बताए। सबै समुदायको हक, अधिकार र पहिचानले मात्र नेपाली राष्ट्रियता सदृढ हुन्छ। ज्यापु समुदायको पहिचानसहितको समृद्धि नै राष्ट्रको पनि उन्नति हो। यसप्रति सरकार स्पष्ट छ र ज्यापु समुदायको हित र समुन्नतिका पक्षमा पहल गर्ने विश्वास दिलाउँदछुउनले भने। ज्यापु समुदायले समुदायगत उत्थानका साथै देशको सांस्कृतिक प्रवद्र्धनमा समेत टेवा दिँदै आएको उनको दाबी छ। उनले भनेयस समुदायका अगुवाहरुको संस्थागत पहलमा ज्यापु महागुठीको संयुक्त अधिवेशन आयोजना गरिएकोमा अत्यन्तै खुशी लागेको छ। यस अवसरमा म चौथौं एकीकृत महाधिवेशनमा यस जातिले पनि सोही अनुसार समृद्ध, विकसित, सामाजिक न्यायको क्षेत्रमा आफ्नो उपस्थिति जनाउनको लागि सक्षम र प्रतिबद्ध नेतृत्व चयन गर्न सफल हुनेछ भन्ने आशासहित हार्दिक शुभकामना व्यक्त गर्दछु।"
माओवादी केन्द्रलाई जनताको पार्टीको रुपमा स्थापित गर्छौं : प्रचण्ड,"गोरखा : नेकपा माओवादी केन्द्रका अध्यक्ष पुष्पकमल दाहाल प्रचण्डले माओवादीलाई पुन: जनताको पार्टीको रुपमा स्थापित गर्ने बताएका छन्। भच्चेकमा योङ्ग कम्युनिस्ट लीग नेपाल अजिरकोट गाउँपालिका दोस्रो सम्मेलनलाई सम्बोधन गर्दै प्रचण्डले पार्टी पुनर्निर्माण गर्ने अभियान उत्साहपूर्ण ढंगले अगाडि बढेको बताएका हुन्। उनले भने 'अहिले हामी पार्टी पुनर्निर्माण गर्ने अभियानमा छौँ। अभियान देश भर उत्साहपूर्ण ढंगले अगाडि बढेको छ। ठूलो त्याग तपस्याबाट प्राप्त परिवर्तन र उपलब्धिलाई रक्षा गर्न यो अभियान सफल पार्न जरुरी छ।' प्रधानमन्त्री प्रचण्डले आफूले सरकारलाई चुनौतीपूर्ण अवसरको रुपमा लिएको बताए। उनले जनताको काम गर्ने एक मात्र पार्टी माओवादी हो भन्ने रूपमा स्थापित गर्न सफल हुने विश्वास व्यक्त गरे। सुशासन र समृद्धिलाई प्राथमिकता दिएर सरकार अगाडि बढेको बताउँदै प्रधानमन्त्री प्रचण्डले बुढीगण्डकी जलविद्युत आयोजनाको काम सुरुवात गरिएको, कर्णाली चिसापानी जस्तो गेम चेन्चज आयोजना सुरूवात गरिएको बताए। उनले चीन भ्रमणमा नेपालको विकास र देशको उत्तरी क्षेत्रका नाका खोल्ने लगायतका एजेन्डा रहने जानकारी दिए।"
"सत्ता गठबन्धनले सत्तामा टाँसिन असंवैधानिक हर्कत गर्यो, यसरी पतन हुनु अनिष्टको संकेत हो : पूर्वप्रधानमन्त्री भट्टराई","काठमाडौं : पूर्वप्रधानमन्त्री डा बाबुराम भट्टराईले प्रचण्ड नेतृत्वको सत्ता गठबन्धनले कोसी प्रदेशमा असंवैधानिक हर्कत गरेको दाबी गरेका छन्। शनिबार बिहान भट्टराईले २२ पटक गठबन्धन सरकारले संविधान र कानुन मिचेर सभामुख र सभाध्यक्षलाई मतदान गराउँदै अवैधानिक ढंगले सत्तामा टाँसिन गरेको बताएका हुने । कोसी प्रदेशलाई १ नं प्रदेश भन्दै नेपाल समाजवादी पार्टीका अध्यक्ष भट्टराईले भने, अहिलेको सत्ताधारी पक्षले १ नं प्रदेशमा त्यसरी नै दुईदुई पटक संविधान र कानून मिचेर सभामुखसभाध्यक्षलाई मतदान गराउँदै अवैधानिक ढंगले सत्तामा टासिने हर्कत गर्यो र अन्ततः सर्वोच्च अदालतले त्यसलाई दण्डित गर्यो। हिजोका आन्दोलनकारी र संविधान निर्माताहरू नै यसरी पतन हुनु लोकतन्त्रका निम्ति ठूलो अनिष्टको संकेत हो। यसैलाई देखाएर देशी र विदेशी पुनरूत्थानवादी शक्तिहरू अहिले संघीय लोकतान्त्रिक गणतन्त्र नै उल्ट्याउन उद्यत भैरहेछन् । एकातिर दिनदहाडै खुकुरी नचाउॅदै ताण्डव मच्चाउनु र अर्कोतिर विभिन्न प्रायोजित जोगीबाबाहरूको भेषमा जनताको अग्रगामीलोकतान्त्रिक चेतना भुत्ते पार्ने कसरत गर्नु त्यसैको परिचायक भएको उनको टिप्पणी छ। देशलाई सुशासन र समृद्धिको दिशामा अघि बढाउन नयाँ वैकल्पिक शक्तिको उदय अपरिहार्य भएको उनको बुझाई छ। भट्टराईले फेसबुकमार्फत भने, यो संगीन घडीमा संघीय लोकतान्च्रिक गणतन्त्रको रक्षा गर्दै देशलाई सुशासन र समृद्धिको दिशामा अघि बढाउन नयाँ वैकल्पिक शक्तिको उदय अपरिहार्य भएको छ। अब यसवारे कुनै किन्तुपरन्तु गर्ने ठाउॅ र समय रहेन। देश र जनतालाई माया गर्नेहरू सबै गम्भीर बनौं; आवश्यक पहल गरौं! सर्वोच्च अदालतले कोसी प्रदेशसभाको सबैभन्दा ठूलो दल (एमाले) संसदीय दलका नेता हिक्मत कार्कीलाई मुख्यमन्त्री नियुक्त गर्न बिहीबार परमादेश जारी गरेको छ। कोसी प्रदेशका मुख्यमन्त्री उद्धव थापालाई पदमुक्त गर्दै सर्वोच्चले प्रदेशसभाको ठूलो दल (एमाले) संसदीय दलको नेतालाई ४८ घण्टाभित्र मुख्यमन्त्री नियुक्त गर्न बिहीबार प्रदेश प्रमुखका नाममा परमादेश जारी गरेको हो। न्यायाधीशहरू सपना प्रधान मल्ल, डा कुमार चुडाल र नहकुल सुवेदीको पूर्ण इजलासले मुख्यमन्त्री थापाले यसअघि लिएको विश्वासको मत असंवैधानिक ठहर गरेको छ। सभाको अध्यक्षता गरेका व्यक्तिले दिएको मतलाई संविधानसम्मत भन्न नमिल्ने अदालतको ठहर छ। अदालतले जारी गरेको आदेशमा भनिएको छ, प्रत्यर्थीमध्येका माननीय उद्धव थापाले नेपालको संविधानको धारा १६८ को उपधारा (४) बमोजिम प्रदेशसभाबाट विश्वासको मत प्राप्त गर्न सकेको नदेखिँदा निज स्वतः मुख्यमन्त्री पदबाट पदमुक्त हुने भएकाले सो सम्बन्धमा थप बोलिरहन परेन। सर्वोच्चले संविधानको धारा १६८ (३) अनुसार सरकार गठन प्रक्रिया अघि बढाउन आदेश दिएको छ। यो आदेशसँगै सबैभन्दा ठूलो दल एमाले संसदीय दलका नेता कार्कीलाई शुक्रबार मुख्यमन्त्रीमा नियुक्त भएका छन्।"
"कोसीमा चुनाव हुँदा एकीकृत समाजवादीलाई फाइदा छ, दोब्बरतेब्बर सिट ल्याउँछौं : माधव नेपाल","हाम्रो साथीहरुको हिसाब के छ भने, चुनाव भयो भने पनि हाम्रो पार्टीलाई फाइदै हुन्छ। अहिले हामीसँग त्यहाँ चार सिट छ, सिट संख्या बढेर हामीले दोब्बर तेब्बर ल्याउन सक्छौं भन्ने विश्वासमा छौं। अरुको सातो गएको छ। काठमाडौं : नेकपा एकीकृत समाजवादीका अध्यक्ष माधवकुमार नेपालले कोसी प्रदेश मध्यावधिमा जाँदा पार्टीलाई फाइदा हुने दाबी गरेका छन्। शनिबार एकीकृत ट्रेड यूनियन महासंघको कार्यक्रममा उनले कोसीमा पुन : निर्वाचन भए एकीकृत समाजवादीलाई कुन फरक नपर्ने, थप सिट बढ्ने बताएका हुन्। नेपालले कोसीमा कि मिलेर जानु, कि अरुलाई साथ दिनु कि चुनावमा जानु बाहेकको विकल्प नभएको बताए। उनले भने,हामीलाई त फरक हुनेवाला छैन। किनभने हाम्रो साथीहरुको हिसाब के छ भने, चुनाव भयो भने पनि हाम्रो पार्टीलाई फाइदै हुन्छ। अहिले हामीसँग त्यहाँ चार सिट छ, सिट संख्या बढेर हामीले दोब्बर तेब्बर ल्याउन सक्छौं भन्ने विश्वासमा छौं। अरुको सातो गएको छ। उनले एमालेको ४० भएको र चुनाव हुँदा २० भन्दापनि नबढ्ने, २९ सिट हुनेलाई त्यति पनि नआउने डर भएको बताए। नेपालले त्यति बेला जति सिट ल्याउनुपर्ने र उठ्नुपर्ने थियो त्यो नगर्दा कम भएको बताए। उनले जनता र राष्ट्रलाई पर्ने अर्थको बोझ पर्ने भएकाले त्यता जानु नपरोस् भन्ने कामना रहेको पनि बताए। कोसी प्रदेशमा एमाले ठूलो दल हो। एमालेका ४० सदस्य छन्। यस्तै नेपाली कांग्रेसका २९, नेकपा माओवादी केन्द्रका १३, राष्ट्रिय प्रजातन्त्र पार्टीका ६, नेकपा एकीकृत समाजवादीका चार र जसपाका एक सदस्य छन् । बहुमतका लागि ४७ सदस्य आवश्यक पर्नेमा एक सिटका कारण सत्ता पक्ष र एमाले दुवैतर्फ बहुमत नजुट्ने अवस्था छ। जसका कारण कोसीमा राजनीतिक अस्थिरताले निरन्तरता पाइरहेको छ। सुरुमा एमालेका हिक्मत कार्की मुख्यमन्त्री बनेका थिए। पछि कांग्रेसका उद्धव थापा मुख्यमन्त्री बनेका थिए। थापालाई सभामुखको समेतले मत दिएपछि यहाँको राजनीतिक किचलो अदालतसम्म पुगेको हो।"
किन पाइँदैनन् सर्वोत्कृष्ट कर्मचारी ?,"काठमाडौं : एक लाखभन्दा बढी कर्मचारी रहेको निजामती सेवामा यसपालि कोही पनि सर्वोकृष्टमा छनोट भएनन्। २०७३ मा तत्कालीन सचिव शान्तराज सुवेदीले यो पुरस्कार पाएका थिए। त्यसयता सरकारले सर्वोत्कृष्ट पुरस्कार दिने कर्मचारी नै भेटेको छैन। प्रत्येक वर्ष सर्वोत्कृष्ट निजामती सेवा पुरस्कार एक, उत्कृष्ट निजामती सेवा पुरस्कार १० र निजामती सेवा पुरस्कार ३० जनालाई प्रदान गर्ने व्यवस्था छ। यो वर्ष सर्वोत्कृष्टबाहेक ४० जनालाई मात्र पुरस्कार दिइयो। सर्वोत्कृष्टलाई २ लाख, उत्कृष्टलाई १ लाख र निजामती सेवा पुरस्कारबापत ५० हजार रुपैयाँ दिइन्छ। सरकारले हालसम्म चार जनालाई मात्रै निजामती सर्वोत्कृष्ट पुरस्कार दिएको छ। तिनमा २०६८ मा सूर्यप्रसाद गौतम, २०६९ मा भाइकाजी तिवारी, २०७० भगवतीप्रसाद काफ्ले र २०७३ मा शान्तराज सुवेदी छन्। विगतमा पुरस्कार पाएकाहरू विवादरहित हुन सकेनन्। यसले पनि सरकारले सर्वोत्कृष्ट छान्ने आँट नगरेको प्रधानमन्त्री कार्यालय स्रोतले बताएको छ। २०६१ सालदेखि निजामती सेवा दिवस बनाउन थालिएको हो। निजामती सेवा ऐन भने २०१३ सालमा तत्कालीन प्रधानमन्त्री टंकप्रसाद आचार्यका पालामा बनेको थियो। तल्लो तहसम्मै निरन्तर जनसेवामा रहेका इमान्दार र कर्तव्यनिष्ठ कर्मचारीको कार्यसम्पादनलाई ध्यान दिएर मूल्यांकन गर्नुपर्ने सम्बन्धित क्षेत्रका विज्ञहरू बताउँछन्। जनप्रशासन क्याम्पसका सहप्राध्यापक डा नरेन्द्र पौडेल कार्यसम्पादन मूल्यांकन वस्तुनिष्ठ नभएका कारण सर्वोत्कृष्ट पाउन गाह्रो भएको ठान्छन्। निजामती प्रशासनले इमान्दारीका साथ काम गर्न सकेन। त्यही भएर सर्वोत्कृष्ट कर्मचारी नपाइएको हो, उनले भने। पूर्वसचिव एवं प्रशासनविद् शारदाप्रसाद त्रिताल भने राम्रो काम गर्ने कर्मचारी नभएको भन्दा पनि नखोजिएको बताउँछन्। छनोट प्रक्रिया र छनोट गर्ने हाकिमको तालमेल नभएर सर्वोत्कृष्ट कर्मचारी पुरस्कार वितरण हुन नसकेको उनको ठम्याइँ छ। उनले छनोट प्रक्रिया पनि कडा रहेको सुनाए। राम्रो काम गर्ने कर्मचारी जति पनि छन्। एक महिनाअघि खोजेर कहाँ पाइन्छ, ? उनले भने, छनोट प्रक्रिया पनि कडा छ। रेकर्ड (अभिलेख) राख्ने प्रणाली नहुनाले पनि नपाइएको उनको भनाइ छ। हाम्रोमा रेकर्ड राख्ने प्रणाली नै छैन, उनले भने। उनी राम्रा र जटिल कामको समाधान गर्ने कर्मचारी निजामती प्रशासनमा पर्याप्त भएको बताउँछन्। सिफारिस गर्ने हाकिमको सरुवा भएको भएै हुन्छ, उनले भने, नयाँ आएकाले वास्तविक काम गर्ने कर्मचारी चिन्दैनन्, अनि कसरी छनोट हुन्छ राम्रा कर्मचारी ? सर्वोत्कृष्ट निजामती सेवा पुरस्कार प्राप्त गर्ने कर्मचारी उत्कृष्ट, आदर्शवान्, नैतिकवान् तथा अनुकरणीय कार्यसम्पादन गर्ने हुनुपर्ने व्यवस्था छ। निजामती सेवा नियमावलीका अनुसार पुरस्कार सिफारिस गर्न मुख्यसचिवको अध्यक्षमा समिति हुन्छ। सर्वोत्कृष्ट निजामती सेवा पुरस्कारका लागि स्थायी पदमा १५ वर्ष वा सोभन्दा बढी अवधि सेवा गरेको हुनुपर्ने व्यवस्था छ। त्यस्तै, पछिल्लो पाँच वर्षको कार्यसम्पादन मूल्यांकनमा शतप्रतिशत अंक प्राप्त गरेको, कुनै पनि विभागीय सजाय नपाएको, पुरस्कारका लागि सिफारिस हुने वर्षमा व्यक्तिगत बेरुजु कायम नदेखिएको, सम्पत्ति विवरण नियमित रूपमा पेस गरेको, असाधारण बिदा लिएको भए त्यस्तो बिदापछि हाजिर भएको अवधि कम्तीमा दुई वर्ष पूरा भएको, पुरस्कारका लागि सिफारिस हुने वर्ष र त्यसको अघिल्लो वर्षमा अध्ययन बिदा नलिएको, पछिल्लो पाँच वर्षभित्र गयल कट्टीमा नपरेको हुनुपर्ने व्यवस्था छ। त्यस्तै व्यवस्थापन परीक्षण भएकामा पुरस्कारका लागि सिफारिस हुने वर्षमा प्रशासनिक बेरुजु नदेखिएको, प्रचलित कानुनबमोजिम बरबुझारथ गरेको हुनुपर्छ। को को पुरस्कृत भए ? सरकारले २०औं निजामती सेवा दिवसमा ४० कर्मचारीलाई पुरस्कृत गरेको छ। प्रधानमन्त्री पुष्पकमल दाहालले उनीहरूलाई पुरस्कृत गरेका छन्। उत्कृष्ट निजामती सेवा पुरस्कार पाउने १० कर्मचारीमा धनकुटा प्रमुख जिल्ला अधिकारी थानेश्वर गौतम, प्रधानमन्त्री तथा मन्त्रिपरिषद् कार्यालयका सहसचिव बुद्धबहादुर गुरुङ, संघीय मामिला तथा सामान्य प्रशासन मन्त्रालयका उपसचिव कवीन्द्र नेपाल छन्। त्यस्तै, रामग्राम नगरपालिकाका प्रमुख प्रशासकीय अधिकृत मानबहादुर खड्का, कानुन, न्याय तथा संसदीय मामिला मन्त्रालयका उपसचिव रामप्रसाद लम्सालले पनि उत्कृष्ट निजामती सेवा पुरस्कार पाए। राष्ट्रिय तथ्यांक कार्यालयका निर्देशक ढुण्डीराज लामिछाने, मालपोत कार्यालय खाँदवारीका मालपोत अधिकृत चन्द्रप्रसाद मिश्र, अख्तियार दुरुपयोग अनुसन्धान आयोगका कम्प्युटर अधिकृत सुनीलकुमार केसी, कोष तथा लेखा नियन्त्रक कार्यालय मुगुका कोष नियन्त्रक लक्ष्मीकृष्ण हमाल र आन्तरिक राजस्व कार्यालय हेटौंडाका नायब सुब्बा शुभलक्ष्मी लामाले पनि उत्कृष्ट निजामती सेवा पुरस्कार पाएका छन्।"
मोटरको तारबाट करेन्ट लागेर महिलाको मृत्यु,विराटनगर : पानी तान्ने मोटरको तारबाट करेन्ट लागेर मोरङको पथरीशनिश्चरे नगरपालिका६ शनिबार एक जना महिलाको मृत्यु भएको छ। करेन्ट लागेर ५६ वर्षीय शन्तिला भट्टराईको मृत्यु भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार आफ्नै घरअगाडिको कलमा नुहाउने क्रममा विद्युत प्रवाह भइरहेको मटरको तार छुँदा बिहान ६ बजेतिर करेन्ट लागेर भट्टराई गम्भीर घाइते भएकी थिइन्। उनलाई उपचारका लागि विराटनगरको नोबेल शिक्षण अस्पताल ल्याइएको थियो। चिकित्सकले बिहान ८ बजेतिर उनलाई मृत घोषित गरेको प्रहरीले जनाएको छ। प्रहरीका अनुसार घटनाको अनुसन्धान भइरहेको छ।
उदयपुरका चार सडक विकासका मेरुदण्ड',"उदयपुर : भौगोलिक विकटताका कारण विकास निर्माणले पछि परेको उदयपुरको निर्वाचन क्षेत्र नम्बर २ (प्रतिनिधिसभा) का चारवटा मुख्य सडकलाई विकासको मेरुदण्ड लाइफलाइन'का रूपमा अघि सारिएको छ। जनतासँग संसद कार्यक्रम अन्तर्गत प्रतिनिधिसभा सदस्य अम्बरबहादुर रायमाझीले आफ्नो निर्वाचन क्षेत्रको विकासको मोडालिटी' सार्वजानिक गर्दै पहिलो चरणमा चारवटा मुख्य सडक र उदयपुर२ उज्यालो' अभियान विकासको मेरुदण्ड भएको बताए। लाइफलाइन सडकतर्फ मिर्चैयाकटारीघुर्मीओखलढुंगा हुँदै सगरमाथासँग जोड्न, सिद्धिचरण लोकमार्गलाई स्तरोन्नति गरी कालोपत्रे गर्ने, मुर्कुचीपुवाँरेमाझखर्कबाँस्बोटेकुनाईघाट हुँदै पुर्वको पशुपतिनाथ भनेर चिनिने खोटाङको हलेसी जोड्ने उनले बताए। त्यसैगरी ७८ किलोमिटर रहेको सुनकोसी करीडोरलाई तीव्रता दिने र पहाडी क्षेत्रको महाभारतलाई जोड्ने गरी वेरौनीमाझखर्कलाफागाउँकुर्लेटार सडक आफ्नो कार्यकालमा प्राथमिकतामा रहेको बताए। सांसद रायमाझीले भने, चालु आर्थिक वर्षमा संघीय सरकार साना र ठूला गरी एक सय वटा योजना छन्। सोही अन्तर्गत निर्वाचन क्षेत्रभित्र पर्ने सबै पालिका जोड्ने सडकलाई पक्की बनाउने तयारीमा छौं। चार वटा स्थानीय तह कटारी नगरपालिका, ताप्ली, उदयपुरगढी, रौतामाई र लिम्चुङ्गबुङ्ग गाउँपालिकाका ४० वटा वडा क्षेत्र नम्बर २ मा छन्,' उनले भने, यी सबै वडाका बस्तीमा उज्यालो २ नम्बर' बनाउने गरी टेण्डरका काम अघि बढाएका छौं।' त्यसैगरी १४ वटा प्याकेज रहेको सुनकोसी करिडोरको कामसमेत सुरु भइसकेको उनले जानकारी दिए। सांसद रायमाझीले जनताको विकास पाउने अधिकारलाई सुनिश्चित गर्न चार वटै स्थानीय तहमा जनताको माग र आवश्यकता अनुसार लिफ्टिङ खानेपानी आयोजनाका काम सुरु भइसकेको बताए। देशको आर्थिक मन्दीका कारण सोचेअनुरूप सरकारले बजेट व्यवस्थापन गर्न नसके पनि चालु आर्थिक वर्षमा निर्वाचन क्षेत्रमा १४ वटा पुल र अन्य विकास निर्माण गरी एक सय वटा योजना रातो किताबमा पार्न सफल भएको बताए। उनले रौतापोखरीलाई धार्मिक तथा पर्यटकीय क्षेत्रका रूपमा विकास गर्ने गरी प्रदेश सरकारसँग समन्वय गरी सडक विस्तार, भौतिक पूर्वाधारका कामहरू यसै आर्थिक वर्षबाट सुरु हुने बताए। रायमाझीले रौतापोखरीसँगै अन्य पालिकाका पर्यटकीय र धार्मिक क्षेत्रको विकास निर्माणमा जुटेको बताए। यसका साथै रौतामाई गाउँपालिका३ को खानेपानी समस्या समाधान, जनताको जनजीविकाको सवाल, शिक्षा, स्वास्थ्य, रोजगार, कृषिजन्य वस्तुको व्यवस्थापनका कामलाई प्राथमिकताका साथ अघि सारिएको उनले बताए। उनले चुनढुंगाको खानी क्षेत्र, जडिबुटीको सम्भाव्यता अध्ययन गरी औधोगिक क्षेत्रका रूपमा विकास गर्न र हावापानी, माटो सुहाउने गरी कृषि क्षेत्रमा लगानी वृद्धि गर्ने गरी सरोकारवाला निकायसँग समन्वय भइरहेका बताए। सांसद रायमाझीले सरकारी लगानीमा सञ्चालित एसियाकै प्रतिष्ठित उदयपुर सिमेन्ट उद्योग पछिल्लो समय धरासयी बन्दै गएकोमा दुःख व्यक्त गर्दै यसलाई पुनजीवन दिन आफूले सदनमा मात्र नभई सरोकारवाला निकायसँग नियमित छलफलमा जुटेको बताए। कार्यक्रममा सहभागीहरूले विकास निर्माण सम्बन्धी सामूहिक समस्या उजागर गर्दै सम्बोधनका लागि सांसद रायमाझीलाई आग्रह गरेका थिए। उनीहरूले व्यक्तिका समस्याभन्दा पनि साझा समस्यालाई प्राथमिकता दिने गरी काम गर्न सके मात्र सबै जनताको मन जित्न सफल हुने बताए। राजनीतिक पाँच वर्षपछि गरौंला तर अहिले सामूहिक विकास गरौं', भन्ने मुलमन्त्र लिएर अघि बढेका रायमाझीले विकासका बारेमा प्रत्येक महिना राजनीतिक दल, स्थानीय तह र प्रदेश तहका जनप्रतिनिधि, सामाजिक संघसंस्था, जनता र सरोकारवाला निकायसँग छलफल चलाउने गरेको स्वकीय सचिव सञ्जीव कार्कीले बताए।"
"फुटबल विवादमा कुटाकुट, तीन जना घाइते","विराटनगर : फुटबल खेल्ने क्रममा विवाद भएको विषयलाई लिएर मोरङको मिक्लाजुङमा दुई पक्षबीच शुक्रबार राति कुटाकुट भएको छ। मिक्लाजुङ गाउँपालिका८ स्थित खेल मैदानमा फुटबल खेल्ने क्रममा खेलाडीबीच सामान्य विषयलाई लिएर विवाद भएको थियो। विवाद बढ्दै गएपछि राति ८:४० बजेतिर दुई पक्षबीच कुटाकुट भएको प्रहरीले जनाएको छ। प्रहरीका अनुसार मिक्लाजुङ८ का २२ वर्षीय क्षीतिज मुखिया र झापा दमक बस्ने २७ वर्षीय रुद्र कटुवालसहितको समूह र अर्को समूहबीच कुटाकुट भएको हो। घटनामा अर्को समूहका तीन जना घाइते भएका छन्। घाइते हुनेमा मिक्लाजुङ८ का १८ वर्षीय निरज निरौला, १९ वर्षीय नितेश पौडेल र २० वर्षीय विजय पौडेल रहेका छन्। निरौलाको दायाँ हातको पातो खुस्किएको प्रहरीले जनाएको छ। अन्य घाइतेको अवस्था सामान्य छ। स्थानीय मेडिकलमा सम्भव नभएपछि घाइतेहरूलाई थप उपचारका लागि झापाको बिर्तामोडस्थित बी एन्ड सी अस्पताल लगिएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार घटनामा संलग्नमध्ये केही व्यक्तिहरूलाई नियन्त्रणमा लिएर अनुसन्धान सुरु गरिएको छ। फरार रहेका केहीको खोजी जारी राखिएको दाहालले बताए।"
अमेरिका बसेर मानव तस्करी गर्दै गौतम,"काठमाडौं : पश्चिम नेपालको रुकुम घर भई हाल अमेरिकी नागरिकता लिएका एक व्यक्तिले विभिन्न मुलुकमा एजेन्ट परिचालन गरी नेपालीलाई बेचबिखन गरेको पाइएको छ। नेपाल प्रहरीको मानव बेचबिखन अनुसन्धान ब्यूरोले गरेको अनुसन्धानमा त्यसरी तस्करीका मुख्य योजनाकार (नाइके) अमेरिकाको टेक्सास बस्ने अमेरिकी नागरिक ५२ वर्षीय हस्त गौतमले अहिलेसम्म दुई सय जनालाई अमेरिका पठाइसकेका खुलेको छ। यसरी अमेरिका पठाउने क्रममा गौतमले दुई करोडभन्दा बढी ठगी गरेको पाइएको ब्यूरोका प्रहरी नायब उपरीक्षक ज्ञानबहादुर विष्टले जानकारी दिए। उनको सुरुआती घर भने पश्चिम नेपालको रूकुमस्थित सिस्ने गाउँपालिकाको नाथीगाड हो। गौतमका सहयोगी कमल तामाङसहितका तीन जनाविरुद्ध भने यसअघि नै पाँच मुद्दा दर्ता गरी ब्यूरोले अनुसन्धान थालिसकेको छ। उनले आफ्नो आधार क्षेत्र मेक्सिको बनाई पाँच जना एजेन्टलाई नेपालसहित युनाइटेड अरब इमिरेट्स (युएई), सिंगापुर, फिलिपिन्स, थाइल्याण्ड, श्रीलङ्का, कोलम्बिया, ल्याटिन अमेरिकालगायत क्षेत्रमा परिचालन गरी मानव तस्करी गर्ने गरेको पाइएको छ। उनीहरूबाट पीडित बनेका चार जनाको उद्धार गरिएको छ भने अझै दुई जनाको उद्धार गर्न बाँकी रहेको प्रहरी नायब उपरीक्षक विष्टले बताए। 'बाँकी १३ नेपालीलाई विभिन्न देश पठाउने भनी अलपत्र पारेको उजुरी परेको छ,' उनले भने। उनले अमेरिका पठाउने भनी भ्रमण राहदानीको समेत दुरुपयोग गरेको पाइएको छ। गौतमले नेपाली नागरिकलाई विभिन्न देशमा पुर्याई राहदानी, मोबाइलसमेत जफत गरी ठूलो मात्रामा पैसा माग गर्ने गरेका थिए। एजेन्टले भने जति पैसा नदिए शारीरिक तथा मानसिक यातना दिने, थप पैसा माग्ने, विदेशमा रहेका एजेन्टलाई बेचबिखन गर्ने, बुझाउनेजस्ता क्रियाकलाप गरी नेपाली नागरिकलाई अलपत्र पार्ने गरेको पाइएको छ। गौतममाथि मानव बेचबिखन, ओसारपसार तथा संगठित अपराध मुद्दामा अदालतबाट सात दिनको म्याद लिएर अनुसन्धान भइरहेको प्रहरीले जनाएको छ।"
"पानी, दूध र खाने तेलको महानगरद्वारा अनुगमन","काठमाडौं : काठमाडौं महानगरपालिकाले उपभोक्तालाई गुणस्तरयुक्त पिउने पानी, दूध र तेलको उपभोगको सुनिश्चितता गराउने उद्देश्यले ती वस्तुको अनुगमनमा कडाइ गरेको छ । महानगरपालिकाको कृषि तथा पशुपक्षी विभागले उपभोक्ताको स्वास्थ्यलाई ध्यानमा राख्दै पानी, दूध र तेलको शुद्ध तथा गुणस्तर कायम गर्न प्रभावकारी अनुगमन अभियान सञ्चालन गरेको हो । विभागका प्रमुख वरिष्ठ पशु चिकित्सक डा अवदेश झाले उपभोक्तालाई स्वच्छ, स्वस्थ्य पानीको उपयोगको वातावरण सिर्जना गर्न कडाइका साथ अनुगमन अभियान थालिएको बताए । उनका अनुसार महानगरले यही भदौ १ गतेदेखि नियमितरूपमा पहिलो चरणमा पानीको अनुगमन गरिरहेको छ । भदौभर पानीको अनुगमन गरिने र असोजमा पानीसहित दूधको र क्रमशः तेलको पनि अनुगमन गरिनेछ । चालु आर्थिक वर्षभरि अनुगमन अभियान चलाइने विभाग प्रमुख डा झाले जानकारी दिए । जारको पानीको शुद्धता पत्ता लगाउने तथा समस्याको पहिचान गरी आवश्यक कारबाही प्रक्रियामा लैजान्छौँ, उनले भने । उपत्यकामा जारको पानी वितरण गर्ने कम्पनीले कुच्चिएको, फुटेको जारमा पानी बोक्ने गरेको पाइएकाले त्यस्ता जार जफत र नष्ट गर्ने गरिएको छ । पानी उत्पादक कम्पनीलाई पनि थाहा हँुदैन, उसको पानीको जार कहाँ छ त्यो पानी कसको हो भनेर, विभाग प्रमुख डा झाले भने, पानी उत्पादक कम्पनी र वितरक भिन्नभिन्न हुने भएकाले यसमा कडाइ गरिएको हो । पानी आउने मुख्य नाकामा क्रमिकरूपमा अनुगमन गरिरहेका छौँ । अहिले महानगरमा पानी भित्रिने गोदावरी, पेप्सीकोला, चाबहिलगायत नाकामा अनुगमन भइरहेको छ । प्रशोधित पिउने पानी उत्पादन मापदण्ड निर्देशिका, २०७४ अनुरुप अनुगमनलाई कडाइ गरिएको हो । निर्देशिकामा जार कुच्चिएको तथा लेउ लागेको जारमा पानी बोक्न नपाइने उल्लेख छ । अनुगमनका क्रममा त्यस्ता जार भेटिएमा जफत गर्ने गरिएको छ । सम्बन्धित कम्पनीको पानी प्रयोगशालामा लगेर परीक्षण गर्ने गरिएको छ । काठमाडौँ महानगरमा जति पनि पानी उत्पादक संस्था छन् तिनको स्थलगत अनुगमन गरेर शुद्ध पानी वितरण गर्ने अभियानमा महानगर रहेको डा झाले बताए । उनले भने, अहिलेसम्म सचेतमात्र गराइरहेका छौँ । अब कुनै कैफियत देखिए कारबाही गर्छौँ । विभागले नेपाल वाटर बोटल उद्योग संघका पदाधिकारीलाई बोलाएर पनि सजग गराएको छ । जो उत्पादक हो उसैले वितरण गर्नुपर्छ, यदि उत्पादक नभए अरुलाई जिम्मा दिएको हो भने दुवै संस्थाबीच कागजी सम्झौता हुनुपर्यो र जारको पानी बोक्ने गाडीमा सम्बन्धित कागजात बोक्नुपर्यो, डा झाले भने । अहिले जारको पानीमा मात्रै अनुगमन गरिएको र निकट भविष्यमा बोतलको पानीको पनि अनुगमन गरिने उहाँले उल्लेख गरे । काठमाडौँ महानगरभित्र अहिले एक सय ८० भन्दा बढी पानी उत्पादक कम्पनीले पानी आपूर्ति गर्ने गरेका छन् । काठमाडौँमा जम्मा चार कम्पनी रहेका छन् । अनुगमनका क्रममा जफत गरिएका पानीको जार काठमाडौँ उपत्यका खानेपानी लिमिटेडमा पठाइएको र त्यसको रिपोर्टका आधारमा पानीमा केही समस्या देखिए महानगरको बजार व्यवस्थापन ऐन, २०७५ बमोजिम कारबाहीको प्रक्रिया अगाडि बढाइने विभागले जनाएको छ । पानीपछि दूध वितरणलाई नियमन र व्यवस्थापन गर्ने महानगरको योजना छ । अहिले खुलारूपमा बिक्री वितरण भइरहेको दूध व्यवसायीलाई दर्ता प्रक्रियामा लगेर मापदण्ड पुर्याएरमात्रै बिक्री वितरणका लागि सचेतना गरिने र गुणस्तर नभए कारबाही गरिने विभागले उल्लेख गरेको छ । रासस"
आइतबार देशका यी स्थानमा हुने छ वर्षा,"काठमाडौं : आइतबार देशभर आंशिकदेखि सामान्य बदली रहनेछ। मौसम पूर्वानुमान महाशाखाका अनुसार कोशी, बागमती, गण्डकी, कर्णाली र सुदूरपश्चिम प्रदेशका केही स्थानहरू तथा बाँकी प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। सुदूरपश्चिम प्रदेशको एकदुई स्थानमा भारी वर्षाको समेत सम्भावना रहेको छ। यसैगरी आइतबार राति देशभर आंशिकदेखि सामान्य बदली रहनेछ। कोशी, मधेस, लुम्बिनी, गण्डकी र सुदूरपश्चिम प्रदेशका केही स्थानहरूमा तथा बाँकी प्रदेशका थोरै स्थानमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। साथै कोशी र सुदूरपश्चिम प्रदेशको एकदुई स्थानमा भारी वर्षाको समेत सम्भावना रहेको महाशाखाले जनाएको छ।"
"संखुवासभामा कैदीको हत्या : ७ प्रहरी र ८ कैदीबन्दीविरुद्ध मुद्दा दायर, जन्मकैदको मागदाबी","विराटनगरसंखुवासभा : संखुवासभा जिल्ला कारागार खाँदबारीमा कुटपिट गरेर चरम यातना दिँदै दुई जना कैदीको हत्या गरिएको घटनासँग सम्बन्धित मुद्दा अदालतमा दर्ता भएको छ। हत्यामा संलग्न भएको अभियोगमा ७ जना प्रहरी र ८ जना कैदीबन्दीविरुद्ध जिल्ला अदालत संखुवासभा चैनपुरमा शुक्रबार कर्तव्य ज्यान मुद्दा दायर गरिएको छ। प्रहरीले अनुसन्धान सकेर मिसिल (अनुसन्धान प्रतिवेदन) बुझाएपछि जिल्ला सरकारी वकिल कार्यालय संखुावासभाले अभियोगपत्र तयार पार्दै १५ जनालाई प्रतिवादी बनाएर मुद्दाको अभियोजन गरेको हो। प्रहरीले २४ घण्टा नै सुरक्षा प्रदान गर्ने कारागारभित्र गत साउन २४ गते बिहान कैदीहरू संखुवासभाको मादीका विनोद तोलाङ्गी र नुवाकोट ककनीका विकाश श्रेष्ठ भनिने आकाश बलामीको मृत्यु भएको थियो। कारागारको शौचालयको झ्यालको रड काटेर भाग्न खोजेको भन्दै नियन्त्रणमा लिएर सुरुमा प्रहरीले र त्यसपछि अन्य कैदीबन्दीले सामूहिक कुटपिट गर्दा उनीहरूको मृत्यु भएको अनुसन्धानबाट खुलेको छ। मुद्दामा कारागारको सुरक्षार्थ खटिएका प्रहरीका इन्चार्ज असइ (सहायक निरीक्षक) मोरङको कटहरी गाउँपालिका१ महेशपुर घर भएका लक्ष्मी चौधरी, प्रहरी हवल्दार खोटाङको खोटेहाङ गाउँपालिका८ का राजकुमार श्रेष्ठ, प्रहरी जवानहरू इलामको इलाम नगरपालिका११ का सुमन गुरुङ, उदयपुरको त्रियुगा नगरपालिका१४ का दमनसिंह राई, सुनसरीको कोसी गाउँपालिका५ का पवनकुमार महतो, उदयपुरको लिम्चुबुङ गाउँपालिका४ का नसुन राई र खोटाङको जन्तेढुंगा गाउँपालिका३ का मनिष राईलाई प्रतिवादी बनाइएको छ। भाग्न खोजेका कैदीलाई नियन्त्रणमा लिएर सुरुमा उनीहरूले कुटपिट गर्दै यातना दिएको अनुसन्धानबाट पत्ता लागेको छ। कुटपिट गरेको सीसी क्यामेरा फुटेजसमेत छ। कारागारका चौकीदारसहित ८ जना कैदीलाई समेत मुद्दामा प्रतिवादी बनाइएको छ। चौकीदार संखुवासभाको खाँदबारी नगरपालिका२ चेवाका २८ वर्षीय रामबहादुर कार्की भनिने राम कार्की, बडानाइके खाँदबारी९ गैरीगाउँका २६ वर्षीय अनिष शर्मा कट्टेल तथा सहनाइकेहरू भोजपुरको भोजपुर नगरपालिका१० भैंसीपंखाका २८ वर्षीय सचिन्द्र भनिने सचिन राई, संखुवासभाको मकालु गाउँपालिका५ खोलाखानीका २३ वर्षीय विक्रम भनिने सुमन सारुमगर, चैनपुर नगरपालिका३ का २९ वर्षीय टीकाराम भनिने टीकाराज चौहान, चिचिला गाउँपालिका४ खारमेली गाउँका ४० वर्षीय नवीनकुमार राई र कैदीहरू खाँदबारी नगरपालिका६ तल्लोपांठाका ४१ वर्षीय इन्द्रध्वज घिमिरे एवं मादी नगरपालिका५ बेतिनीका २१ वर्षीय मीन भनिने मीनबहादुर तामाङ मुद्दाका प्रतिवादी हुन्। प्रतिवादी बनाइएकामध्ये राम, अनिष, सचिन, सुमन, इन्द्रध्वज र मीनबहादुर जबरजस्ती करणी मुद्दाका कैदी हुन्। टीकाराज डाँका चोरी एवं नवीनकुमार कर्तव्य ज्यान मुद्दाका कैदी हुन्। सबै अभियुक्तविरुद्ध जन्मकैदको मागदाबी लिएर जिल्ला न्यायाधिवक्ता सन्तोष भण्डारीले मुद्दा दायर गरेका हुन्। मागदाबी अनुसार मुद्दाको फैसला भएमा प्रतिवादीहरूले जीवित रहेसम्म जेलमा बस्नुपर्ने हुन्छ। अभियुक्तहरूबाट मृतकहरूका हकवालालाई मुलुकी अपराध संहिता, २०७४ को दफा १८६ बमोजिम क्षतिपूर्ति दिलाई भराई अपराध पीडित संरक्षण ऐन २०७५ को दफा ४१ बमोजिम क्षतिपूर्ति शुल्क निर्धारण गरी क्षतिपूर्ति कोषमा जम्मा हुनुपर्ने मागसमेत अभियोगपत्रमा गरिएको छ। जिल्ला अदालत संखुवासभाका स्रेस्तेदार रामचन्द्र केसीले अभियुक्त बनाएर मुद्दा दायर गरिएकाहरूको बयान आइतबारदेखि इजलासमा सुरु हुने बताए। अभियुक्तको बयान सकिएपछि वादी नेपाल सरकार र प्रतिवादीतर्फका कानुन व्यवसायीबीच थुनछेक बहस हुने। थुनछेक बहसपछि अदालतले मुद्दामा आदेश गर्ने छ। इजलासबाट अभियुक्तलाई साधारण तारेखमा वा धरौटीमा छाड्ने अर्थात पूर्पक्षका लागि कारागार चलान गर्नेमध्ये एउटा आदेश आउने स्रेस्तेदार केसीले बताए। निमित्त जेलरसहित ६ जनाविरुद्ध मुद्दा नचल्ने निर्णय यस घटनामा प्रहरीले २१ जनालाई पक्राउ गरेर अनुसन्धान गरेको थियो। घटनामा संलग्नता नदेखिएपछि निमित्त जेलरसहित ६ जनाविरुद्ध भने सरकारी वकिल कार्यालयले मुद्दा नचल्ने निर्णय गरेको छ। किटानी जाहेरी परेका कारागारका निमित्त जेलर राजेन्द्र घिमिरेसहित अनुसन्धानका क्रममा पक्राउ परेका कारागारका सहायक कम्प्युटर अप्रेटर इन्द्रनारायण यादव, कार्यालय सहयोगी ढकलाल कार्की तथा प्रहरी जवानहरू अमृतबहादुर कार्की, मुकेश विक र सनोज सोङमीविरुद्ध मुद्दा नचल्ने भएको हो। सरकारी वकिल कार्यालयले उनीहरूलाई सरकारी साक्षीका रूपमा प्रस्तुत गरेको छ। वकिल कार्यालयले आफ्नो अभियोगपत्रमा निमित्त जेलर घिमिरे वारदात मिति र समयमा वारदातस्थलमा उपस्थित नै नभएको तथा घटना वारदातमा उनको संलग्नता नदेखिएको उल्लेख गरेको छ। घटना भएका बेला उनी काजमा थिए। साउन १७ देखि २३ गतेसम्म काजमा रहेर २४ गते बिहान १० बजे कार्यालयमा हाजिर हुने तयारीमा थिए। तर, घटना भने बिहानका राति नै भएको थियो। घटना हुँदा यादव निमित्त जेलरको जिम्मेवारीमा थिए। उनीसहित कार्यालय सहयोगी कार्की घटनास्थलमा उपस्थित भएपनि वारदातमा उनीहरूको संलग्नता अनुसन्धानबाट पुष्टि हुन सकेन। प्रहरीले घटनामा संलग्न नभएका व्यक्तिलाई पक्राउ गर्दै हिरासतमा लिएर अनुसन्धान सुरु गरेपछि चौतर्फी आलोचना भएको थियो। तीन जना प्रहरी जवानहरूको पनि घटनामा संलग्नता नदेखिएको अभियोगपत्रमा खुलाइएको छ। मुद्दा नचल्ने निर्णय भएका ६ जनालाई सरकारी साक्षीका रूपमा पेस गर्ने निर्णय भएको वकिल कार्यालयले जनाएको छ। अभियोगपत्रमै उनीहरूलाई साक्षी कायम गरेर घटनासँग सम्बन्धित मुद्दा दायर गरिएको हो। जिल्ला न्यायाधिवक्ता भण्डारी रमिते मात्रै भएर बसेको र घटना रोक्न कुनै भूमिका नखेलेका कारण हेरेर बसेकामाथि पनि अनुसन्धान गर्नु परेको बताउँछन्। तर, घटनामा संलग्न नरहेको पाइएपछि मुद्दा नचलाउने निर्णय भएको उनले बताए। अनाहाकमा बस्नु पर्यो हिरासत मुद्दा नचल्ने निर्णय गरिएकाहरूले अनाहाकमै प्रहरी हिरासतमा बस्नु परेको छ। निमित्त जेलर घिमिरे भदौ ६ गते पक्राउ परेका थिए। उनलाई त्यही दिन हाजीरजमानीमा छाडियो। कारागारका सहायक कम्प्युटर अप्रेटर यादव र कार्यालय सहयोगी कार्की भदौ १३ गते पक्राउ परे। प्रहरी जवानहरू कार्की, विक र सोङमीलाई अनुसन्धानका क्रममा भदौ १४ गते पक्राउ गरिएको थियो। घटनाका बारेमा थाहा पाएको, देखेको र त्यसलाई रोक्न कुनै पनि भूमिका निर्वाह नगरेको आरोपमा उनीहरू पक्राउ परेका हुन्। घिमिरेविरुद्ध पीडित परिवारले किटानी जाहेरी दिएका थिए। अरू ५ जना भने अनुसन्धानका क्रममा पक्राउ परेका हुन्। वारदातमा संलग्न नभएका उनीहरू सबै घटनाका प्रत्यक्षदर्शी थिए। किटानी जाहेरी परेका घिमिरे हाजीरजमानीमा छुट्दा अरुले भने प्रहरी हिरासतमा बस्नु पर्यो। जसका कारण घटनाको अनुसन्धान शंकास्पद एवं विवादास्पद बन्यो। घटनामा संलग्न नै नभएका र घटनाको सबै वास्तविकता खुलाउने प्रत्यक्षदर्शीलाई मुद्दामा अभियुक्त बनाउने गरी प्रहरीले अनुसन्धान गरेको थियो। फौजदारी कानुनका विज्ञदेखि महान्यायाधिवक्ताको कार्यालयसमेतले अनुसन्धानलाई चासोपूर्वक हेरेका थिए। निर्दोश व्यक्तिलाई हिरासतमा लिएर गरिएको अनुसन्धान न्यायसंगत नभएको उनीहरूको ठम्याइ छ। अपराध अनुसन्धानजस्तो महत्वपूर्ण जिम्मेवारीमा रहेको प्रहरीले सरकारी वकिलसँगको समन्वयमा मुद्दाको अनुसन्धान पूर्वाग्रही ढंगले गरेको भनेर सरोकारवालाले विरोध जनाएका थिए। तर, सरकारी वकिल कार्यालय उनीहरूविरुद्ध मुद्दा नचलाउने निर्णय लिन बाध्य भयो। सरकारी साक्षी र मजवुत प्रमाणका रूपमा प्रस्तुत गर्नुपर्ने निर्दोश व्यक्तिउपर पनि घटनाको मतियारका रूपमा मुद्दा चलाउने तयारी थियो। घटनाको वास्तविकता लुकाएर तथ्य तोडमोड गर्दै अनुसन्धानका नाममा निरीह र निर्दोश व्यक्तिलाई फसाउन खोजिनु प्राकृतिक न्यायको शिद्धान्तविपरीत हुने फौजदारी कानुनका विज्ञहरू बताउँछन्। अनुसन्धानको तौरतरिका एवं विकसित अवस्थाप्रति सरोकारवालाले चित्त बुझाएनन्। तत्कालीन प्रहरी निरीक्षक (इन्सपेक्टर) सरोज खनाल यस घटनाको अनुसन्धान अधिकृत थिए। अनुसन्धान विवादास्पद बनेपछि उनको कार्यक्षमतामाथि प्रश्न उठेको थियो। गलत नियतले अनुसन्धान गरेको आरोप खेपेका खनालको विगत पनि विवादित छ। राष्ट्रिय मानवअधिकार आयोगले समेत घटनाको अनुसन्धान प्रक्रियामाथि प्रश्न उठाएको छ। आँखा बन्द गर्यौं, कान थुनेर बस्यौं शौचालयको रड काटेर कारागारबाट भाग्न खोजेको भन्दै साउन २४ गते बिहानका राति १ बजेतिर प्रहरीले तोलाङ्गी र बलामीलाई नियन्त्रणमा लिएको थियो। नियन्त्रणमा लिएर उनीहरूमाथि प्रहरीले कुटपिट गरेका थिए। मरणासन्न बनाएर उनीहरूलाई कारागारभित्र छिराइएको थियो। त्यसपछि अन्य कैदीबन्दीले कुटपिट गरेको अनुसन्धानबाट खुलेको छ। े अनुसन्धानले प्रहरी र कैदीबन्दीकै कुटाइबाट दुई कैदीको मृत्यु भएको देखाएको छ। बेतको लाट्ठी, बालुवा भरेको पाइप, लात्ता, मुक्कालगायतले बारम्बार प्रहार गरेर तड्पाइतड्पाइ उनीहरूलाई मारिएको थियो। मृतकको हात, खुट्टालगायत शरीरका विभिन्न भागमा निर्घात कुटपिट गरिएका सुम्ला र निलडाम थिए। कतिपय भागमा शरीरका छाला उप्किएको थियो। प्रत्यक्षदर्शीसँग गरिएको घटना विवरण कागजमा पनि कैदीमाथि सुरुमा प्रहरी र बन्दीगृहभित्र राखेपछि अन्य कैदीबन्दीले निर्मम ढंगले कुटपिट गरेको उल्लेख छ। प्रत्यक्षदर्शीले घटना हेर्न नसकेपछि आँखा बन्द गरेको र कान थुनेर बसेको बयान दिएका छन्। नियन्त्रणमा लिँदै तिमिहरू किन भागेको भनेर प्रहरीले पालैपालो लाट्ठी र लात्तीले कुटपिट गरेको हामीले झ्यालबाट हेर्यौं। त्यसपछि दुवै जनालाई बन्दीगृहभित्र जिम्मा दिइयो। उनीहरू बिस्तारै बिस्तारै ढोकाभित्र आए, प्रत्यक्षदर्शी कैदीबन्दीले अनुसन्धानमा लिएको बयानमा भनेका छन्, त्यसपछि भुइँमा बस्न लगाएर मुढामाथि खुट्टा राख्न लगाउँदै चौकीदारलगायतका कैदीबन्दीले बालुवा भरेको पाइप, लात्ता र मुक्काले पैताला, खुट्टा, तीघ्र, ढाडलगायत शरीरका विभिन्न भागमा सिकिस्त हुनजेल कुटपिट गरिरहे। दुवै जनालाई कुदाउँदै र उफार्दै बारम्बार कुटपिट गरियो। बयान दिनेहरूले कुटपिट गरेको तथा यातना दिएको हेर्न नसकेर आफूहरूको आँखाबाट आँसु नै आएको बताएका छन्। कुटपिट गरिएको हेर्न सकिएन। पीडा सहन नसकेर उनीहरू ऐयाऐया भनिरहेका थिए। हेर्न नसकेर आँखाबाट आँसु नै झर्यो। आँखा बन्द गरेर र कान थुनेर बस्यौं। तर, चौकीदारसहित भित्री प्रशासनका कैदीबन्दीले दुई जनालाई लास हुनेगरी कुटपिट गरिरहे। हामीलाई भित्री प्रशासनका बारेमा केही नबोल्नु भनेकाले मराणासन्न हुने गरी कुटपिट गर्दा समेत हामीले केही बोल्न सकेनौं। सर्लक्क भुइँमा लडेका आकाश बलामीको मुखबाट बिहानीखेर फिँज निस्किएको थियो। त्यसपछि मान्छे मरिसक्यो भनेर हामीले भन्न थालेपछि उनीहरू (बलामी र तोलाङ्गी)लाई कुट्न छाडे। त्यसरी नकुटेको भए उनीहरूको मृत्यु नहुन सक्थ्यो, प्रत्यक्षदर्शी कैदीबन्दीले बयानमा भनेका छन्। लामो समयको कुटपिट र यातना सहन नसकेका कैदीहरूले ठूलो आवाजमा चिच्याएका थिए। हारगुहार गरेका थिए। पानीपानी भन्दै आफूहरूलाई बचाउन गरेको हारगुहारको सुनुवाइ नहुँदा उनीहरूले तड्पीतड्पी मृत्युवरण गर्न पर्यो। प्रत्यक्षदर्शीका अनुसार कुटपिट गर्दै यातना दिन थालिएपछि कारागार र वरपर कोलाहल मच्चिएको थियो। प्रत्यक्षदर्शीका अनुसार बलामीको कारागारभित्रै मृत्यु भइसकेको थियो भने तोलाङ्गी अलिअलि बोल्न सक्ने अवस्थामा थिए। जिल्ला अस्पताल खाँदबारीले पनि उपचारका लागि ल्याइपुर्याउँदा बलामीको मृत्यु भइसकेको र अस्पताल ल्याइएको केहीबेरमै तोलाङ्गीको मृत्यु भएको जनाएको छ। तर, प्रहरीले भने उपचारका क्रममा मृत्यु भएको सार्वजनिक गरेको थियो। कैदीबन्दीलाई प्रहरीले कुटपिट गरेको दृष्य सीसी क्यामेरा फुटेजमा समेत देख्न सकिन्छ। यति दर्दनाक र अमानवीय घटनामा संखुवासभाका प्रमुख जिल्ला अधिकारी शिवकुमार कार्की, तत्कालीन प्रहरी प्रमुख डीएसपी वीरेन्द्र गोदारलगायतका अधिकारीले प्रहरीको संलग्नता लुकाउन खोजेका थिए। वास्तविकता र तथ्य लुकाउँदै उनीहरूले कारागारभित्र कैदीबन्दीबीच झडप हुँदा घटना भएको सार्वजनिक गरे। प्रशासन र प्रहरीको भूमिकाप्रति तीव्र विरोध र आलोचना हुन थालेसँगै उनीहरूले घटनाको वास्तविकतालाई गुपचुप पार्न सकेनन्। डीएसपी गोदार भने सरकारी वकिलकै निर्देशनबमोजिम प्रहरीले अनुसन्धान गरेको बताउँछन्। तर, प्रजिअ कार्की भने गैरजिम्मेवार ढंगबाट प्रस्तुत हुन्छन्। अनुसन्धानको विषय थाहा नभएको जवाफ दिन्छन्। अनुसन्धानलाई सही दिशा प्रदान गर्न नसकेको आरोप उनीमाथि छ। जबकि सिंगो कारागारको सुरक्षा जिम्मा प्रजिअकै मातहतमा रहन्छ। निर्ममतापूर्वक कैदीको हत्या भएको घटनामा सुरक्षा अधिकारीले शंकास्पद एवं विवादास्पद व्यवहार देखाइरहेका छन्।"
गाउँमा भाइरल ज्वरोका बिरामी बढे,"गुल्मी : मालिका गाउँपालिका५ छापका ८ वर्षीय राजेश जिसी दुई दिनदेखि ज्वरोका कारण बिरामी परेका छन्। उनलाई बान्ता हुने, ज्वरो आउने र शरीर दुख्ने जस्ता लक्षण भइरहेका छन्। सोही ठाउँकै १२ वर्षीय मादेव भण्डारी पनि ज्वरोले थलिएको पाँच दिन भइसक्यो। ज्वरो आउने, बान्ता हुने र रिंगटा लाग्ने जस्ता लक्षण उनलाई पनि देखिएको छ। भदौको दोस्रो हप्तादेखि उक्त लक्षण देखिएका बिरामीहरू गाउँका स्वास्थ्य चौकीमा पुग्ने गरेका छन्। दैनिक दर्जनौं बिरामी औषधिका लागि स्वास्थ्य चौकीमा पुग्ने गरेको स्वास्थ्यकर्मीले बताए। छापहिले स्वास्थ्य चौकीका प्रमुख देव बहादुर महताराले दैनिक २० देखि ३० जनाको हाराहारीमा बिरामी स्वास्थ्य संस्थामा आउने गरेको बताए। उनले एन्टिबायोटिक औषधिले समेत भाइरल ज्वरोका बिरामी ठीक नभएको जानकारी दिए। औषधिले समेत काम गरेको छैन, उनले भने, भदौ पहिलो हप्तादेखि ज्वरोका बिरामी बढेका छन्। महताराले परिवारमा एक जनालाई ज्वरो आएपछि सबैलाई सरेर बिरामी हुने गरेको बताए। भाइरल ज्वरोका बिरामी एक हप्तापछि मात्रै निको हुने गरेको उनको भनाइ छ। बिरामी भएर निको भएका अन्य स्थानीयले भने कोभिड जस्तै कुनै संक्रामक रोग हुनसक्ने अनुमान गरेका छन्। पहिलेको तुलनामा यसपटक ज्वरोका बिरामीमा फरक लक्षण देखिएको छ,उनले भने, ज्वरो आउने, शरीर दुख्ने, घाँटी दुख्ने, कमजोर हुने र कुनै बिरामीमा बेहोस हुने जस्ता लक्षण देखिएको छ। घरमा एक जना बिरामी भएपछि क्रमशः परिवारका अन्य सदस्यमा समेत यस रोगको लक्षण देखिएका छन्।"
गुल्मीमा आगामी कात्तिक १५ गतेदेखि औद्योगिक एवं व्यापार मेला महोत्सव,"गुल्मी : गुल्मीमा आगामी कात्तिक १५ गतेदेखि २५ गतेसम्म महोत्सव हुने भएको छ। गुल्मी उद्योग संघको आयोजनामा आगामी कात्तिक १५ गतेदेखि २५ गतेसम्म औद्योगिक एवं व्यापार मेला महोत्सव हुने भएको छ। महोत्सवमा विभिन्न औद्योगिक क्षेत्रबाट उत्पादित सामग्रीहरूसँगै गुल्मी जिल्लामा विभिन्न जाति विशेषका खाना परिकारहरू, विभिन्न संस्कृति झल्किने झाँकीहरू पनि प्रदर्शन गरिने संघका अध्यक्ष नवराज भुसालले जानकारी दिए। जिल्लामा ठूला उद्योग नभएकाले साना तथा मझौला उद्योगको प्रचारप्रसार गरेर प्रवर्द्धन गर्ने उद्देश्यले महोत्सव आयोजना गरिएको अध्यक्ष भुसालले बताए। महोत्सवमा स्थानीयस्तरबाट उत्पादन भएका सामग्रीको प्रदर्शन गरिनुका साथै कृषि उत्पादनको प्रदर्शन गरेर बजारीकरणमा टेवा पुर्याउने आयोजकले जनाएको छ। महोत्सवबाट गुल्मी जिल्लाको कृषि, घरेलु औद्योगिक प्रवर्द्धनसँगै पर्यटकीय क्षेत्रहरूको प्रवर्द्धन र प्रचारप्रसार महत्वपूर्ण उद्देश्य रहेको आयोजकले जनाएको छ। महोत्सव हालसम्म सदरमुकाम तम्घास बजारस्थित चिदिचौरमा गरिँदै आए पनि यस पटक उपल्लो तम्घासमा हुने भएको छ।"
मेडिकल सञ्चालकविरुद्ध मुद्दा,"बैतडी : बैतडीको दोगडाकेदार गाउँपालिकाका एक मेडिकल सञ्चालकविरुद्ध मुद्दा दर्ता गरिएको छ। दोगडाकेदार६ पन्ज्युनयाँस्थित कबीर मेडिकल हलका सञ्चालक कृष्णसिंह कार्कीविरुद्ध मुद्दा दर्ता गरिएको हो। प्रहरी प्रवक्ता एवं प्रहरी निरीक्षक योगेश खत्रीका अनुसार प्रमुख जिल्ला अधिकारी सुरेश पन्थीसहितको टोलीले यही भदौ १९ गते अनुगमनका क्रममा कार्कीले मेडिकल अवैधरूपमा सञ्चालन गरिरहेको फेला पारेको थियो। अवैधरूपमा मेडिकल सञ्चालन गरेको पाइएपछि अनुगमन टोलीले सोही दिन पक्राउ गरेर प्रहरी हिरासतमा राखेर अनुसन्धान अघि बढाएको छ। प्रहरी निरीक्षक खत्रीले भने, 'मेडिकल दर्ता नै नभएको र स्वास्थ्य विषय नपढे पनि क्लिनिक सञ्चालन गरेको पाइएको छ।' अनुगमनका क्रममा कार्कीको मेडिकलसहित दोगडाकेदार७ खोचलेकस्थित रणशैनी फार्मेसी एण्ड चन्द क्लिनिक र दोगडाकेदार३ सिल्लेगडास्थित जोशी क्लिनिक सिल गरिएको थियो। चिकित्सकको प्रेसक्रिप्सनबिना औषधि बिक्री गर्ने गरेको, आवश्यक शैक्षिक योग्यता नभएको तथा सम्बन्धित निकायमा दर्ता प्रक्रियासमेत पूरा नगरेको पाइएकाले मेडिकल सिल गरिएको बताइएको छ।"
सुन तस्करी प्रकरणमा भन्सार अधिकृतसहित तीन जना कर्मचारी पक्राउ,"काठमाडौं : सुन तस्करी प्रकरणमा भन्सार अधिकृतसहित तीन जना कर्मचारी पक्राउ परेका छन्। प्रहरीको केन्द्रीय अनुसन्धान व्युरोले उनीहरूलाई पक्राउ गरेको हो। पक्राउ पर्नेमा त्रिभुवन अन्तर्राष्ट्रिय विमानस्थल भन्सारका अधिकृत पुष्पा जोशी, नायव सुब्बा कमल परियार र वीरेन्द्र नेपाली रहेको नेपाल प्रहरीका प्रवक्ता कुवेर कडायतले जानकारी दिए। ६१ किलो सुन तस्करी प्रकरणमा संलग्नता देखएपछि व्युरोको टोलीले उनीहरूलाई शुक्रबार पक्राउ गरेको प्रवक्ता कडायतले बताए। उनीहरूमाथि थप अनुसन्धान अगाडि बढाइएको व्युरोले जनाएको छ।"
"मूर्ति विसर्जन गर्ने क्रममा झडप, मलंगवाको अवस्था तनावग्रस्त","मलङ्वा : सर्लाही सदरमुकाम मलंगवावाको अवस्था शनिबार तनावग्रस्त बनेको छ। शुक्रबार साँझ कृष्ण जन्माष्टमीको मूर्ति विसर्जन गर्ने क्रममा दुई समुदायबीच झडप हुँदा मलंगबाबा बजार क्षेत्र अशान्त बनेको हो। शुक्रबार मध्यरातबाट अवस्था सामान्य भए पनि शनिबार बिहानबाट अवस्था तनावग्रस्त बनेको छ। आक्रोशित युवाहरू बिहानदेखि चौक चौकमा टायर बालेर प्रदर्शनमा उत्रिएका छन्। स्थितिलाई नियन्त्रणमा लिनका लागि मलङ्गवा बजार क्षेत्रमा व्यापक प्रहरी परिचालन गरिएको छ। सर्लाहीका प्रमुख जिल्ला अधिकारी इन्द्रदेव यादवले सम्भावित अप्रिय घटनालाई मध्यनजर गरी सुरक्षा व्यवस्था कडा पारिएको जानकारी दिए। गएराति झडप रोक्न प्रहरीले १६ शेल अश्रुग्याँस र एक राउण्ड हवाइ फायर गरेको थियो। स्थितिलाई नियन्त्रणमा लिन प्रहरीले बेलाबेलामा अश्रुग्याँस प्रहार गरिरहेको छ। नगरपालिका चोक, मुख्य बजार क्षेत्रसहित भित्री बस्तीहरुमा समेत प्रदर्शन र ढुंगामुढा भइरहेकाले त्यसलाई नियन्त्रण गर्न प्रहरीलाई हम्मेहम्मे परिरहेको छ। गएरातिको तनावका कारण मलंगबाबा बजार आज ठप्प छ। सम्पूर्ण पसल, व्यवसाय बन्द छन् भने मानिसको चहलपहल न्यून देखिन्छ। यातायातका साधन चलेका छैन। बिहान जिल्ला प्रशासन कार्यालयमा बसेको सर्वदलीयसर्वपक्षीय बैठकले धार्मिक, जातीय, सांस्कृतिक सद्भाव कायम राख्न अपिल गरेको छ।"
मोटरसाइकल दुर्घटनामा एकको मृत्यु,झापा : झापाको कमल गाउँपालिका३ स्थित भित्री सडकखण्डमा आज भएको सवारी दुर्घटनामा एकको मृत्यु भएको छ। जिल्ला ट्राफिक प्रहरी कार्यालय झापाका प्रहरी सहायक निरीक्षक याम खड्काका अनुसार कमल गाउँपालिका३ बोहोरा टोलमा भएको दुर्घटनामा सोही स्थानका ३० वर्षीय वीरेन्द्र सहनीको मृत्यु भएको हो। दक्षिणबाट उत्तरतर्फ आइरहेको मे११प ९२०३ नम्बरको मोटरसाइकल र विपरीत दिशातर्फ जाँदै गरेको मे२प ५९२३ नम्बरको मोटरसाइकल आपसमा ठोक्किदा मे२प ५९२३ नम्बर मोटरसाइकल चालक सहनीको मृत्यु भएको प्रहरी सहायक निरीक्षक खड्काले बताए। उनका अनुसार दुर्घटनाका विषयमा थप अनुसन्धान भइरहेको छ।
खैरो हेरोइनसहित दुई जना पक्राउ,विराटनगर : मोरङको रंगेली नगरपालिका४ चोप्राहबाट प्रहरीले लागूऔषध खैरो हेरोइन (ब्राउन सुगर)सहित शुक्रबार साँझ दुई जनालाई पक्राउ गरेको छ। प्रदेश १०२०४१ प ४८२५ नम्बरको मोटरसाइकलमा सवार रहेका बेलबारी नगरपालिका८ का २६ वर्षीय सन्दीप कार्की र पथरीशनिश्चरे नगरपालिका८ का १९ वर्षीय पर्वत लिम्बू पक्राउ परेका छन्। कार्की मोटरसाइकल चालक हुन्। इलाका प्रहरी कार्यालय रंगेलीबाट खटिएको टोलीले शंका लागेर चेकजाँच गर्दा मोटरसाइकलको पछाडि बसेका लिम्बूको साथबाट १ हजार ३ सय मिलिग्राम खैरो हेरोइन बरामद भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार दुवै जनामाथि इलाका प्रहरी कार्यालय रंगेलीका प्रहरी निरीक्षक (इन्सपेक्टर) बुद्धि चौलागाईं नेतृत्वको टोलीले अनुसन्धान गरिरहेको छ। कार्की र लिम्बूविरुद्ध लागूऔषध ऐनअन्तर्गतको मुद्दा चलाउने प्रहरीको तयारी छ। उनीहरुले भारतबाट खरिद गरी लागूऔषध लिएर आएको प्रहरीले जनाएको छ।
सर्लाहीको मलंगवामा कर्फ्यु,"मलंगवा : सर्लाही सदरमुकाम मलंगबाबाको अवस्था शनिबार तनावग्रस्त बनेपछि जिल्ला प्रशासन कार्यालय मलंगवा सर्लाहीले कर्फ्यु जारी गरिएको छ। शनिबार बेलुका ५ बजेदेखि आइतबार बिहान ८ बजेसम्मका लागि कर्फ्यु लगाइएको जिल्ला प्रशासन कार्यालय मलंगवा सर्लाहीले जनाएको छ। शुक्रबार साँझ कृष्ण जन्माष्टमीको मूर्ति विसर्जन गर्ने क्रममा दुई समुदायबीच झडप हुँदा मलंगवा शनिबार दिनभरी मलंगवा बजार क्षेत्र अशान्त बनेको थियो। स्थितिलाई नियन्त्रणका लागि नियन्त्रण गर्नका लागि कर्फ्यु जारी गरिएको हो। पूर्वमा झिम खोला, दक्षिणमा नेपाल भारत सीमा, पश्चिममा मुसैली नहर र उत्तरमा पेट्रोल पम्पभित्रको क्षेत्रमा कर्फ्यु लगाइएको प्रमुख जिल्ला अधिकारी इन्द्रदेव यादवले जानकारी दिएका छन्। दिनभरी मलंगवा तनावग्रस्त रहेको र रातिको समयमा हुन सक्ने सम्भावित घटनालाई नियन्त्रण गर्नका लागि कर्फ्यु जारी गरिएको प्रजिअ यादवले जनाएको छ। शुक्रबार मध्यरातबाट अवस्था सामान्य भए पनि शनिबार बिहानबाट अवस्था तनावग्रस्त बनेको छ। आक्रोशित युवाहरू बिहानदेखि चौक चौकमा टायर बालेर प्रदर्शनमा उत्रिएका छन्। स्थितिलाई नियन्त्रणमा लिनका लागि मलंगवा बजार क्षेत्रमा व्यापक प्रहरी परिचालन गरिएको छ। सर्लाहीका प्रमुख जिल्ला अधिकारी इन्द्रदेव यादवले सम्भावित अप्रिय घटनालाई मध्यनजर गरी सुरक्षा व्यवस्था कडा पारिएको जानकारी दिए। गएराति झडप रोक्न प्रहरीले १६ सेल अश्रुग्यास र एक राउण्ड हवाई फायर गरेको थियो। स्थितिलाई नियन्त्रणमा लिन प्रहरीले बेलाबेलामा अश्रुग्यास प्रहार गरिरहेको छ। नगरपालिका चोक, मुख्य बजार क्षेत्रसहित भित्री बस्तीहरूमा समेत प्रदर्शन र ढुंगामुढा भइरहेकाले त्यसलाई नियन्त्रण गर्न प्रहरीलाई हम्मेहम्मे परिरहेको छ। गएराति भएको तनावका कारण मलंगबाबा बजार आज ठप्प छ। सम्पूर्ण पसल, व्यवसाय बन्द छन् भने मानिसको चहलपहल न्यून देखिन्छ। यातायातका साधन चलेका छैन। बिहान जिल्ला प्रशासन कार्यालयमा बसेको सर्वदलीयसर्वपक्षीय बैठकले धार्मिक, जातीय, सांस्कृतिक सद्भाव कायम राख्न अपिल गरेको छ।"
वन्यजन्तुले खाइदिन्छन् किसानको गास,"सुर्खेत : दैलेखको भैरवी गाउँपालिका२ का किसान तुलाराम विष्टको बारीमा मकै पाक्दै छ। उक्त मकै बाली जंगली जनावर बँदेल र बाँदरले खाएर सखाप पारेका छन्। केही साताभित्र भित्राउने तयारीमा रहेको मकै जंगली जनावरले खाइदिएपछि विष्टको परिवारलाई अब वर्षभरी कसरी छाक टार्ने भन्ने चिन्ताले पीरोलेको छ। पाक्दै गरेको मकै जोगाउन बारीमै कुरेर बस्दासमेत बँदेल र बाँदरबाट बाली जोगाउन नसकिएको विष्टले दुखेसो पोखे। सुर्खेतको बराहताल गाउँपालिका१ का किसान सुर्जा कार्कीको पाक्दै गरेको बाली बाँदरले नोक्सान गरेका छन्। वर्षभरी खाने अन्न बारीमै बाँदर लगायतका जंगली जनावरले सखाप पार्न थालेपछि उनलाई हिजोआज निद्रा पर्न छाडेको छ। उनी भन्छिन्,जंगली जनावरले हाम्रो गाँस नै खोसेका छन्, कहिल्यै पनि हामीले राम्रोसँग बाली भित्राउन पाउँदैनौं। जब बाली पाक्न थाल्छ, तब जंगली जनावरले नोक्सान गरिदिन्छन्। जंगली जनावरका कारण वर्षौंदेखि आफूहरू हैरान भए पनि सरकारले क्षतिपूर्ति र राहत नदिएको उनको गुनासो छ। वर्षभरी खाने अन्न भित्राउने बेलामा बाँदरले बारीमै मकै सखाप पार्न थालेपछि जाजरकोटको नलगाड नगरपालिका४ पिपलचौरका मगबहादुर सिंहलाई अब परिवारको छाक कसरी टार्ने भन्ने चिन्ता बढेको छ। हिजोआज बाँदर धपाउनकै लागि उनी दिनभर बारीमै बस्छन्। बाँदरले मकै खाइदिने र नष्ट गर्न थालेपछि मकै जोगाउन उनले बारीमै कुर्नु परेको हो। चारैतिरबाट बाँदर आएर मकै खाइदिने गरेपछि बिहानै उठेर बारीमा जानुपर्ने बाध्यता रहेको सिंहको भनाइ छ। जंगली जनावर मार्न नपाइने र मारेको खण्डमा दण्ड हुने भएकाले पनि बाली जोगाउन कठिन भएको किसानको दुखेसो छ। राज्यले नै जंगली जनावरबाट बाली जोगाउने उपाय खोज्नुपर्ने उनीहरूको माग छ। कर्णालीका किसानलाई बर्सेनि जंगली जनावरको आतंक झेल्नुपर्ने बाध्यता छ। वर्षातको समयमा मुख्य खेती धान र मकै तथा हिउँदको समयमा गहुँ लगायतका बाली पाक्नै लाग्दा जंगली जनावरले नोक्सान गर्दै आएका छन्। जनावरले बर्सेनि पाक्नै लागेको बाली नोक्सान गर्दै आएको भए पनि जनावरबाट बाली जोगाउने उपाय नहुँदा आफूहरूले किनेर खानुपर्ने बाध्यता रहेको किसानहरू बताउँछन्। उत्पादन गरेको बाली जंगली जनावर बाँदर, बँदेल, भालु, स्याल र दुम्सीलगायतले नोक्सान गर्दा पनि सरकारले किसानलाई उचित क्षतिपूर्ति र राहतको व्यवस्था नगर्दा खाद्यान्न संकट नै भोग्नुपर्ने अवस्था रहेको किसानहरूको दुखेसो छ। निकुञ्ज आसपास यो समस्या अझ बढी छ। बाँदर धपाउन चौकीदार ! बाँदरले पाक्दै गरेको बाली नष्ट गर्न थालेपछि जुम्लामा चौकीदार राखिएको छ। सिंजा गाउँपालिका६ भाडगाउँका स्थानीयले बाली जोगाउनका लागि गाउँमा चौकीदार राखेका हुन्। पाक्दै गरेको बाली बाँदरले सखाप पार्न थालेपछि स्थानीयले पारिश्रमिक दिने गरी चौकीदार राखेका हुन्। स्थानीय चक्रबहादुर रावतले बाँदरले बाली सखाप पार्न थालेपछि बाली जोगाउन गाउँमा चौकीदार राखिएको बताए। उनका अनुसार चौकीदारले गाउँलेको बाली नष्ट गर्ने बाँदर धपाउने काम गर्छन्। गत साउन पहिलो साता स्थानीयले गाउँकै ३४ वर्षीय प्रेमबहादुर दमाईलाई चौकीदार नियुक्त गरेका छन्। बाँदर धपाए बापत उनले मासिक १६ हजार पाँचसय रुपैयाँ पारिश्रमिक पाउँछन्। उनलाई पारिश्रमिक खुवाउनका लागि गाउँका १६५ घरधुरीले मासिक १ सय रुपैयाँका दरले उठाउँदै आएका छन्। चौकीदारले रेखदेख गर्न थालेपछि बाँदरले बाली नोक्सान गर्नेक्रम कम भएको स्थानीयको भनाइ छ। के छ क्षतिपूर्तिको व्यवस्था ? जंगली जनावरले बाली नोक्सान गरेमा त्यस वापत सरकारले किसानलाई क्षतिपूर्ति तथा राहत उपलब्ध गराउने निर्देशिका जारी गरिसकेको छ। गत साउन १ गतेबाट लागू भएको उक्त निर्देशिकामा किसानले निजी जमिनमा लगाएको बालीमा वन्यजन्तुले क्षति गरेमा राहत दिने उल्लेख छ। नेपाल सरकारबाट जारी भएको वन्यजन्तुबाट भएको क्षतिको राहत वितरण निर्देशिका २०८० अनुसार वन्यजन्तुबाट बालीको क्षति भएमा मूल्याकंनको आधारमा राहत दिने व्यवस्था छ। तर निर्देशिका अनुसार एक मौसममा लगाइएको बालीको एक पटक र वर्षमा २ पटकमा नबढ्ने गरी बढीमा १० हजार रुपैयाँ राहत दिने व्यवस्था निर्देशिकामा उल्लेख गरिएको छ। निर्देशिका अनुसार जंगली जनावरहरू बाँदर, निलगाइ, बँदेल, अर्ना, भालु, गैडा र हात्तीले बाली नोक्सान गरेमा पीडित किसानलाई राहत दिइने उल्लेख छ। सरकारले निर्देशिका जारी गरे पनि राहत रकम न्यून तोकिएकाले किसानको समस्या समाधान हुने देखिन्न। यो निर्देशिका कार्यान्वयनमा आएमा राहतका लागि विभिन्न चरण पार गर्नुपर्ने र मूल्याकंन गराउनुपर्ने झन्झटका कारण निर्देशका लागू भएको अवस्थामा पनि किसानले सहजै राहत पाउने अवस्था छैन। अझ बढीमा १० हजार रुपैयाँ मात्र राहत रकम दिने उल्लेख भएकाले पनि क्षति अनुसार किसानले राहत पाउने अवस्था छैन। क्षति अनुसार राहत पाउने अवस्था नभएकाले पनि आफूहरूलाई छाक टार्न सहज नहुने किसानको भनाइ छ।"
बिदाको दिन अनुमतिबिना सञ्चालन गरिएका ४३ वटा सरकारी गाडी नियन्त्रण,वीरगन्ज : वीरगन्जमा बिदाको दिन अनुमति नलिई चलिरहेका सरकारी सवारी साधनलाई नियन्त्रणमा लिइएको छ। शनिबार बिदाको दिन इजाजत नलिएर चलाइएको जिल्ला प्रशासन कार्यालय पर्साका प्रमुख जिल्ला अधिकारी समेतको गाडीलाई राष्ट्रिय युवा संघ नेपालका नेता कार्यकर्ताले नियन्त्रणमा लिएका हुन्। जिल्ला ट्राफिक प्रहरी कार्यालय पर्साको सहयोगमा शनिबार बिदाको दिन चेकजाँचमा कडाइ गरी सरकारी सवारी साधन नियन्त्रणमा लिइएको राष्ट्रिय युवा संघ पर्साका अध्यक्ष मोहम्मद निजामले जानकारी दिए। उनका अनुसार प्रमुख जिल्ला अधिकारीको गाडीसहित तीनवटा चार पाङ्ग्रे गाडी र ४० वटा मोटरसाइकल नियन्त्रणमा लिएर जिल्ला ट्राफिक प्रहरीको जिम्मा लगाइएको हो। वीरगन्जको घण्टाघरबाट नियन्त्रणमा लिइएका सवारी साधन बेलुका ५ बजेपछि मात्रै छोडिने युवा संघ वीरगन्ज महानगरका अध्यक्ष अमिर खानले बताए। प्रमुख जिल्ला अधिकारीको गाडी भने पास लिएर आउने शर्तमा फिर्ता पठाइएको उनले बताए। बिदाको दिन पनि सरकारी सवारी साधन दुरुपयोग हुने गरेको पाइएपछि युवाहरूले खबरदारी स्वरूप सवारी साधन नियन्त्रणमा लिने अभियानको थालनी गरिएको राष्ट्रिय युवा संघ पर्साका अध्यक्ष निजामले बताए।
पुल निर्माणको कामले गति नलिंदा यात्रुलाई आवाजजावतमा सास्ती,"गुल्मी : मदन भण्डारी राजमार्ग अन्तर्गत तम्घास सिमलटारी सडक खण्डका खहरे खोलामा पक्की पुल निर्माणको कामले गति लिन नसक्दा यात्रु र सवारी चालक सास्ती खेप्न बाध्य छन्। यस आर्थिक वर्षमा पुल निर्माण गर्ने गरी निर्माण व्यावसायीले सम्झौता गरे पनि काममा भएको ढिलासुस्तीले समयमै काम सकिने छाँटकाट देखिएको छैन। तम्घास सिमलटारी सडकखण्ड अन्तर्गतका हुलाके, धनार्जी, फुलबारी र घमिर खोलामा पक्की पुल निर्माणको काम भइरहेको छ। तर, पुल निर्माणको कामले गति नलिंदा साना ठूला सवारी र पैदल यात्रुलाई समेत आउजाउमा सास्ती खेप्नु परेको यात्रुको गुनासो छ। यस सडकखण्डमा दैनिक साना ठूला गरी सयौं सवारी चल्ने गर्दछन्। सडक कालोपत्रे भए पनि खहरे खोलामा पुल नहुँदा बर्खायामको समयमा यात्रु र सवारी साधानलाई आवजजावत कठिनाइ भोग्नु परेको छ। ४ वटै पुल निर्माणको काम कछुवाको गतिमा हुँदा आफूहरु थप समस्यामा परेको यात्रु बताउँछन्। यस सडकखण्डका ४ वटा पुल निर्माणको जिम्मा २ वटा निमार्ण कम्पनीले पाएका छन्। पन्त निर्माण सेवाले घमिर र फुलवारी खोलामा पुल निर्माण जिम्मा पाएको छ। हुलाके र धनार्जी खोलामा पुल निर्माण सुनिल समीर निर्माण सेवा प्रालि नामक निर्माण कम्पनीले लिएको छ। घमिर खोलामा उक्त कम्पनीले ३ करोड १३ लाख ८४ हजारको लागतमा १५ मिटर लम्वाईको पुल निर्माणको जिम्मा लिएको छ। फुलबारी खोलामा २० मिटर लम्बाईको पुल निर्माणको लागि ३ करोड ३२ लाख ६८ हजार लागत रहेको छ। यी दुई स्थानका पुल निर्माण कार्य पछिल्लो पटक म्याद थप गरेर २०८० चैत्र ८ गतेसम्म रहेको छ। हालसम्म यी पुलको प्रगति ३० प्रतिशत मात्रै भएको छ। एउटै ठेक्दारले दुईदुईवटा पुल निर्माणको काम लिने हुँदा जनशक्ति अभावले न्यून प्रगति रहेको मदन भण्डारी राजमार्ग आयोजना कार्यालय गुल्मीका कार्यालय प्रमुख माधव अर्यालले बताए। धनार्जी खोलामा ३५ मिटर लम्बाइको पुल निर्माणको लागि ७ करोड ४८ हजार र हुलाके खोलामा २५ मिटर लम्बाइको पुल निर्माणको लागि ५ करोड ७९ लाख ५३ हजार लागत छ। धनार्जीमा बन्ने पुल २०८० साल माघ महिना भित्र सम्पन्न गर्नुपर्ने छ। हुलाकेमा निर्माण हुने पुल निर्माण कार्य २०८० साल मंसिर महिना भित्र सम्पन्न गरिसक्नु पर्ने कार्यालले जनाएको छ। हाल सम्म प्रगती १० र २० प्रतिशत मात्रै भएको छ।"
बीपी प्रतिष्ठनको गाडीको ठक्करबाट कर्मचारीको मृत्यु,धरान : बीपी कोइराला स्वास्थ्य विज्ञान प्रतिष्ठान धरानको को १ क ११५९ नम्बरको बसले ठक्कर दिंदा आफ्नै कर्मचारीको मृत्यु भएको छ। शनिबार धरानको जिरो पोइण्टमा उक्त बसले प्रतिष्ठानमा कार्यरत कर्मचारी प्रभु चौधरी र अमरिता लिम्बू सवार प्रदेश १ ०२०५२ प १९५२ नम्बरको स्कुटीलाई ठक्कर दिएको थियो। जिल्ला ट्राफिक प्रहरी कार्यालयका प्रमुख प्रहरी निरीक्षक सुभाष केसीले स्कुटीमा सवार अमरिता लिम्बुको घटनास्थलमै मृत्यु भएको बताए। मधेश प्रदेशको पर्सा जिल्ला भवानीपुर गाउँपालिका घर भएका उनीहरु प्रतिष्ठानमा सहयोगी र सरसफाइकर्मीका रुपमा कार्यरत रहेको बताइएको छ। मृत्यु भएका लिम्बू घाइते चौधरीको श्रीमती भएको प्रहरी निरीक्षक केसीले बताए। घाइते चौधरीको प्रतिष्ठानमा उपचार भैरहेको छ। प्रतिष्ठानको ३० औं स्थापना दिवसको अवसरमा आयोजित रन द माइल्स फिल द स्माइलु म्याराथनमा सहभागीलाई पुर्याएर फर्कंदै गरेको प्रतिष्ठानको बसले कार्यक्रममा सहभागी कर्मचारीलाई नै ठक्कर दिएको थियो। दुर्घटना गराउने प्रतिष्ठानको बस र ठक्करबाट सामान्य क्षति भएको को १ च ८१०८ नम्बरको भ्यानलाई नियन्त्रणमा लिएको अमरहाट प्रहरी चौकीका प्रहरी सहायक निरीक्षक बद्रीबिक्रम दहालले बताए। उनले दुर्घटना गराउने चालक सुरेन्द्र यादबलाई नियन्त्रणमा लिएको बताए।
बाँके बस दुर्घटना : मृतक सबैको पहिचान खुल्यो,"नेपालगन्ज : पूर्व पश्चिम राजमार्गमा पर्ने बाँकेको शम्शेरगन्ज नजिक बस दुर्घटनामा मृत्यु भएका सबैको पहिचान खुलेको छ । मृतक ६ जनाको पहिचान खुले पनि सहचालकको भने पहिचान भएको थिए। इलाका प्रहरी कार्यालय कोहलपुरका प्रमुख डीएसपी सुन्दर तिवारीले मृतक सहचालक बर्दियाको बारबर्दिया नगरपालिका ७ रम्मापुरका ३४ वर्षीय वसन्त कार्की रहेको जानकारी दिए। साथै मृत्यु हुने अन्य ६ जना ठाकुरबाबा९ की ५५ वर्षीया कस्तुरी थापा, ५० वर्षीय काँशीराम थारू, ५० वर्षीया रूपा परियार, ३५ वर्षीया जयन्ती थारू, ६५ वर्षीय साधुराम चौधरी, बस चालक ४५ वर्षीय जुबहादुर चन्द (ठाकुरबाबा८ ) हुन्। दाङबाट बर्दिया जाँदै गरेको ना ७ ख २३२१ नम्बरको बस बाँकेको राप्तीसोनारी ८ शम्शेरगन्ज नजिक बिग्रेर सडक छेउमा रोकिराखेको ना ८ ख ६४०५ नम्बरको ट्रकसँग शुक्रबार राति ९:१५ मा ठोक्किँदा बसमा सवार ४१ जनामध्ये चार पुरुष र तीन महिलाको मृत्यु भएको हो। प्रमुख सुवेदीका अनुसार मृत्यु हुनेमा ठाकुरबाबा नगरपालिका वडा ९ को बेतहनी सामुदायिक वन समितिको पदाधिकारी सहितको भ्रमण टोली दाङको धारापानी पुगेर बर्दिया फर्किने क्रममा दुर्घटनामा परेको हो । बसमा सवार ४१ जनामध्ये २ जना गम्भीर, १२ जना मध्यम, १५ जना सामान्य घातइते भएको प्रहरीले जनाएको छ। अन्य ५ जना भने सकुशल रहेका छन्। दुर्घटनामा घाइते भएकाको नेपालगन्ज मेडिकल कलेज शिक्षण अस्पताल कोहलपुरमा उपचार भइरहेको छ । दुर्घटनामा टाउकोमा चोट लागेर गम्भीर घाइते भएका ठाकुरबाबा ९ का बलबहादुर थारु र रामु थारुको नेपालगन्ज मेडिकल कलेज शिक्षण अस्पताल नेपालगन्जको आइसीयुमा राखेर उपचार भइरहेको छ । टाउकोमा चोट लागेका सरस्वती थापा र महिनबहादुर थारुको पनि शिक्षण अस्पताल नेपालगन्जमा उपचार भइरहेको छ ।"
मेचीनगरका कोइला व्यवसायी अढाइ महिनादेखि सम्पर्कविहीन,"भारतबाट कोइला आयात गरेर नेपालमा रहेका इँटा उद्योगमा आपूर्ति गर्ने व्यवसाय सञ्चालन गर्दै आएका दुर्गाप्रसादसँग गत असार २ गते अन्तिम पटक फोनमा सम्पर्क भएको उनकी पत्नी शोभा दाहालले बताए। उनले इलाका प्रहरी कार्यालय काँकडभिट्टामा खोजीका लागि निवेदन दिएको बताए। झापा : मेचीनगर वडा नं ६ का ५१ वर्षीय कोइला व्यवसायी दुर्गाप्रसाद दाहाल विगत अढाइ महिनादेखि सम्पर्कविहीन भएका छन्। परिवारका सदस्यले खोजीका लागि प्रहरीलाई अनुरोध गरेका छन्। भारतबाट कोइला आयात गरेर नेपालमा रहेका इँटा उद्योगमा आपूर्ति गर्ने व्यवसाय सञ्चालन गर्दै आएका दुर्गाप्रसादसँग गत असार २ गते अन्तिम पटक फोनमा सम्पर्क भएको उनकी पत्नी शोभा दाहालले बताए। उनले इलाका प्रहरी कार्यालय काँकडभिट्टामा खोजीका लागि निवेदन दिएको बताए। प्रहरीले सचित्र हुलिया विभिन्न प्रहरी इकाइमा पठाएर र फोनमा भएको कल विवरण विश्लेषण गरेर खोजीकार्य गरिरहेको इप्रका काँकडभिट्टाका प्रहरी नायब उपरीक्षक दीपक भारतीले जानकारी दिए। दाहालका चार वर्षीय एक छोरा र १८ वर्षीया छोरी छन्। उनकी पत्नी शोभाले नातागोता, साथी र प्रहरीको सहयोगमा खोजीकार्य जारी रहेता पनि पत्ता लाग्न नसकेकामा चिन्ता व्यक्त गरे। 'प्रहरी, नातागोता र साथीभाइ सबै गुहारिसक्यौँ, भेटिनुभएको छैन', उनले भने, 'कहिल्यै घरझगडा पनि भएको थिएन, आर्थिक व्यवहारको पनि तनाब थिएन। उहाँको खोजीमा सघाइदिनुहुन सबैमा हार्दिक अनुरोध गर्दछु।'"
जाजरकोटमा अख्तियारको टोलीमाथि स्थानीयले गरे आक्रमण,"वीरेन्द्रनगर: अख्तियार दुरुपयोग अनुसन्धान आयोग सुर्खेतको टोलीमाथि जाजरकोटमा स्थानीयले आक्रमण गरेका छन् । जाजरकोटको भेरी नगरपालिका वडा नं ५ को निर्माणाधीन वडा कार्यालयको भवन निरीक्षण गर्न पुगेको अख्तियारको टोलीमाथि स्थानीयले आक्रमण गरेका जिल्ला प्रहरी कार्यालय जाजरकोटले जनाएको छ । आक्रमणबाट एक जना घाइते भएका छन् । अख्तियारबाट पाँच जनाको टोली निरीक्षणका लागि जाजरकोट गएको र आक्रमण हुँदा चालक मानबहादुर ठाडा मगर घाइते भएका जिल्ला प्रहरी कार्यालय जाजरकोटका प्रमूख डीएसपी सन्तोष रोक्काले बताए । उनका अनुसार अख्तियारको टोलीमाथि शुक्रबार आक्रमण हुँदा गाडी चालक मानबहादुरलाई स्थानीयले मुक्का हानी घाइते बनाएका छन् । उनको स्वास्थ सेवा कार्यालय जाजरकोटमा उपचार भइरहेको छ । उनी वीरेन्द्रनगर नगरपालिका११ का हुन् । उक्त घटनामा संलग्न सोही ठाउँका स्थानीय वीरेन्द्र चन्द, किरण शाही, चक्रबहादुर मल्ललाई प्रहरीले पक्राउ गरेको छ ।"
लालबन्दीको फोहर वार्षिक तीन लाखभन्दा बढीमा बिक्री,"उनका अनुसार यसअघि फोहर उठाउने ठेकेदार कम्पनी ग्रिन एण्ड क्लिन सिटी सर्भिस प्रालि हेटौँडा, मकवानपुरले नगरपालिकाभित्रका बजारबाट सङ्कलन भएको फोहर उठाएबापत नगरपालिकाबाट वार्षिक एक लाख ५० हजार लिँदै आएको थियो । सर्लाही : सर्लाहीको लालबन्दी नगरपालिकाका विभिन्न बजारमा सङ्कलन हुने फोहर वार्षिक तीन लाखभन्दा बढीमा बिक्री हुने भएको छ । लालबन्दी नगरपालिका र गोकर्णेश्वर सरसफाई प्रालि काठमाडौँबीच भएको सम्झौताअनुसार नगरपालिकाभित्रका बजारबाट निस्कने फोहर वार्षिक तीन लाख ५० हजारमा खरिद बिक्री गर्ने सहमति भएको लालबन्दी नगरपालिकाका नगरप्रमुख वासुदेव अधिकारीले जानकारी दिए। उनका अनुसार यसअघि फोहर उठाउने ठेकेदार कम्पनी ग्रिन एण्ड क्लिन सिटी सर्भिस प्रालि हेटौँडा, मकवानपुरले नगरपालिकाभित्रका बजारबाट सङ्कलन भएको फोहर उठाएबापत नगरपालिकाबाट वार्षिक एक लाख ५० हजार लिँदै आएको थियो । अब गोकर्णेश्वरले सङ्कलन गरेको फोहर नगरपालिकालाई दिने, नगरपालिकाले पुनः गोकर्णेश्वरलाई फोहोर फिर्ता गर्ने र त्यससँगै नगरपालिकालाई रकम दिने विषयमा सम्झौता भएको लालबन्दी नगरपालिकाका प्रमुख प्रशासकीय अधिकृत धर्मानन्द जोशीले जानकारी दिए। फोहरमैलामा सङ्कलन भएका कबाडी सामग्री बिक्रीबाट आएको रकम र घरघरबाट उठाउने रकम ठेकेदारकै हुने सम्झौतामा उल्लेख गरिएको नगरपालिकाले जनाएको छ । तर ल्याण्डफिल्डसाइट नभएकाले नगरपालिकाले यसअघि कालिञ्जोर खोला किनारमा लगेर फोहर डम्पिङ गर्दै आएको थियो । रासस"
शुक्लाफाँटा नगरपालिकामा जङ्गली हात्तीद्वारा २० बिघाको धानबाली नष्ट,"स्थानीय राजबहादुर तमोली वर्षभरि खानका लागि खेतमा रोपेको धान पाक्नै लागेका बेला जङ्गली हात्तीको बथानले खाएर सखाप पारेपछि चिन्तित भएका छन्। कञ्चनपुर : शुक्लाफाँटा नगरपालिका५ गर्जमुनी र खजुवाका २५ बढी परिवारको झण्डै २० बिघा क्षेत्रफलमा लगाइएको धानबाली जङ्गली हात्तीको बथानले नष्ट गरेको छ। शुक्लाफाँटा राष्ट्रिय निकुञ्जबाट छिर्ने हात्तीको बथानले करिब २० बिघामा लगाइएको धानबालीमा क्षति पुर्याएको हो। स्थानीय राजबहादुर तमोली वर्षभरि खानका लागि खेतमा रोपेको धान पाक्नै लागेका बेला जङ्गली हात्तीको बथानले खाएर सखाप पारेपछि चिन्तित भएका छन्। एक बिघामा लगाएको धानबाली पूरै जङ्गली हात्तीले सखाप पारेको उनले बताए। 'बीउ, मलखाद, सिँचाइ, जोताइ र रोपाहा गरी रू ३० हजार बढी खर्च गरेर धान रोपेको थिए', तमोलीले भने, 'गए राति आएको हात्तीको बथानले एकैछिनमा पूरै धानबाली स्वाहा बनाएको छ। धानका बाला सबै खाएको छ, परालमात्रै बाँकी छ।' पछि खानका लागि धान खरिद गर्नुपर्ने अवस्था सिर्जना भएको उनको भनाइ थियो। शुक्लाफाँटा राष्ट्रिय निकुञ्जबाट शुक्रबार साँझ ७:०० बजे तिर हात्तीको बथान धानखेतमा छिरेका स्थानीय जया धामीले बताए। उनका अनुसार पछिल्लो तीनदिनयता यसरी जङ्गली हात्ती गाउँ पस्न थालेका छन्। 'धान पूरै खाएर अघाएपछि उज्यालो हुनुअघिमात्रै हात्तीको बथान फर्कने गरेका छन्', धामीले भने, 'खाएर र खुट्टाले कुल्चेर धानबालीमा पूरै क्षति पुगेको छ।' हात्तीको बथान होहल्ला गरेर, टिन बजाएर, आगो बालेर र पटाका पड्काएर पनि नभाग्ने गरेको स्थानीय बताउँछन्। 'खेतमाा पसेको हात्तीको बथान भगाउन रातभरि खेतमै जाग्राम बस्दै आएका छौँ', जङ्गी साउदले भने, 'हात्तीको बथान कुनै पनि हालतमा भाग्दैन, पेट भरिएपछि आफैँ निकुञ्जतर्फ लाग्ने गरेका छन्।' वडाध्यक्ष चक्रबहादुर खड्काका अनुसार जङ्गली हात्तीले धानबालीमा क्षति पुर्याउन थालेपछि निकुञ्ज कार्यालयलाई नियन्त्रणका लागि आग्रह गरिएको बताए। 'हात्तीलगायतका जङ्गली जनावर नियन्त्रणका लागि धेरै पहिलादेखि नै विद्युतीय मेसवायर जडानको माग गर्दै आएका छौँ', उनले भने, 'त्यसको सुनवाइ हुनसकेको छैन।' नगरपालिकाबाट मेसवायर जडानका लागि बजेटको व्यवस्था हुन नसक्दा प्रदेश र सङ्घ सरकारसँग माग गरिएको वडाध्यक्ष खड्काको भनाइ थियो। यसैबीच आज बिहान सुदूरपश्चिम प्रदेशका उद्योग पर्यटन वन तथा वातावरणमन्त्री रमेश धामी र प्रदेशसभा सदस्य ओमविक्रम भाटले छुट्टाछुट्टैरूपमा धानबालीमा जङ्गली हात्तीले क्षति पुर्याएको स्थानको अवलोकन गरेका छन्। मन्त्री धामीसमक्ष स्थानीय बासिन्दाले हात्ती नियन्त्रणका लागि भरपर्दो व्यवस्था मिलाउन माग गरेका छन्। मन्त्री धामीले मन्त्रालयबाट बजेट विनियोजन गरी मेसवायर जडान हुन नसकेका क्षेत्रमा तत्काल कार्य अगाडि बढाइने प्रतिबद्धता व्यक्त गरे। निकुञ्ज नजिकैका गर्जमुनि र खजुवा क्षेत्रमा प्रत्येक वर्ष जङ्गली हात्तीले धान, गहुँ, तरकारी लगायतबालीमा क्षति पुर्याउँदै आएको छ। रासस"
"बाँकेमा रोकिराखेको ट्रकमा बस ठोक्किँदा ७ जनाको मृत्यु, २९ घाइते","नेपालगन्ज : पूर्व पश्चिम राजमार्गमा बाँकेको शम्शेरगन्ज नजिक बस दुर्घटना हुँदा बर्दियाको ठाकुरबाबा नगरपालिका९ बेतहनीका सात जनाको मृत्यु भएको छ भने अन्य २५ जना घाइते भएका छन् । जिल्ला ट्राफिक कार्यालय बाँकेका प्रमुख इन्सपेक्टर गोपीकृष्ण सुवेदीका अनुसार अनुसार दाङबाट बर्दिया जाँदै गरेको ना ७ ख २३२१ नम्बरको बस बाँकेको राप्तीसोनारी ८ शम्शेरगन्ज नजिक बिग्रेर सडक छेउमा रोकिराखेको ना ८ ख ६४०५ नम्बरको ट्रकसँग शुक्रबार राति ९:११ मा ठोक्किँदा बसमा सवार ४१ जनामध्ये चार पुरुष र तीन महिलाको मृत्यु भएको हो। प्रमुख सुवेदीका अनुसार मृत्यु हुनेमा ठाकुरबाबा नगरपालिका वडा ९ को बेतहनी सामुदायिक वन समितिको पदाधिकारी सहितको भ्रमण टोली दाङको धारापानी पुगेर बर्दिया फर्किने क्रममा दुर्घटनामा परेको हो । मृत्यु हुनेमा ठाकुरबाबा९ की ५५ वर्षीया कस्तुरी थापा, ५० वर्षीय काँशीराम थारू, ५० वर्षीया रूपा परियार, ३५ वर्षीया जयन्ती थारू, ६५ वर्षीय साधुराम चौधरी, बस चालक ४५ वर्षीय जुबहादुर चन्द (ठाकुरबाबा८ ) र ३५ वर्षीय गाडी सहचालक रहेका छन् । सह चालकको भने पहिचान खुलेको छैन । बसमा सवार ४१ जनामध्ये २ जना गम्भीर, १२ जना मध्यम, १५ जना सामान्य घातइते भएको प्रहरीले जनाएको छ। अन्य ५ जना भने सकुशल रहेका छन्। दुर्घटनामा घाइते भएकाको नेपालगन्ज मेडिकल कलेज शिक्षण अस्पताल कोहलपुरमा उपचार भइरहेको छ । २ जना गम्भीर घाइतेलाई थप उपचारका लागि शिक्षण अस्पताल नेपालगन्जमा रिफर गरिएको जिल्ला ट्राफिक कार्यालय बाँकेले जनाएको छ ।"
बस दुर्घटनापछि शोकमा डुब्यो बर्दिया,"गुलरिया : बाँकेको राप्तीसोनारी गाउँपालिका८ स्थित पूर्व पश्चिम राजमार्गको शमशेरगंजमा बस दुर्घटना भएपछि बर्दिया शोकमा डुबेको छ। शुक्रबार राति सवा ९ बजे भएको ना ७ ख २३२१ नम्बरको बस दुर्घटना परी ७ जनाको मृत्यु भएको घटनाले बर्दिया शोकमा डुबेको हो। ठाकुरबाबा नगरपालिका९ मा अवस्थित बेतहनी सामुदायिक वन उपभोक्ता समितिका सदस्य सम्मिलित टोलीहरू दाङको धारापानी भ्रमणबाट फर्किने क्रममा सडक किनारमा रोकिएको ना ८ ख ६४०५ नम्बरको ट्रकमा ठोकिएर दुर्घटना भएको थियो। बस दुर्घटनामा परी ठाकुरबाबा नगरपालिका९ निवासी ५० वर्षीय काशीराम थारु ५५ वर्षीया कस्तुरी थापा, ५० वर्षीया रुपा परियार, ४० वर्षीया जयन्ती थारु, ६५ वर्षीय साधुराम थारु, वडा नम्बर ८ निवासी ४५ वर्षीय जुगबहादुर चन्द र बारबर्दिया नगरपालिका७ रम्भापुर निवासी ३४ वर्षीय वसन्त कार्कीको निधन भएको थियो। ४१ जना सवार बस दुर्घटना हुँदा २९ जना घाइतेमध्ये २ जना गम्भीर छन्। ५ जना सकुशल छन्। घाइतेहरूको नेपालगञ्ज मेडिकल कलेज शिक्षण अस्पतालमा उपचार भैरहेको छ। बर्दिया राष्ट्रिय निकुञ्जको मध्यवर्ती क्षेत्रमा रहेको सामुदायिक वनका सदस्यहरू सवार बस दुर्घटनामा ७ जनाको मृत्युको घटनाले ठाकुरबाबा लगायत बर्दिया जिल्लानै शोकमा डुबेको चोरी सिकार नियन्त्रण युवा परिचालन अभियानका अध्यक्ष हेमन्त आचार्यले बताए। गाउँका सबै बुद्धिजिवी दुर्घटनामा परे। गाउँमा महिला केटाकेटी मात्र छन्। गाउँ पुरै शोकमा छ। उपभोक्ता समितिका पूर्व पदाधिकारीहरू, हालका अध्यक्ष लगायत सदस्यहरू दुर्घटनामा परेका छन्। अध्यक्ष राधाकृष्ण थारु पनि घाइते छन्। आचार्यले भने दुर्घटनाका घाइतेहरू कोहलपुर मेडिकल कलेजमा उपचाररत छन्। म पनि पुगेर आएँ। मृतकको भेरी अस्पताल नेपालगञ्जमा पोस्टमार्टम गरेपछि शवहरू बर्दिया ल्याउने कार्य हुन्छ। घाइतेलाई उधृत गर्दै उनले थपे ट्रक सडक किनारमा थियो। विपरीत दिशाबाट अर्को गाडी आउँदै थियो। साँघुरो सडक भएका कारण ट्रकमा बस ठोकिन गएको घाइतेहरूले बताएका छन्। घाइतेहरूको निःशुल्क उपचार गरिनुपर्ने भन्दै लुम्बिनी प्रदेश सांसद जन्मजय तिमिल्सिनाले मृतकप्रति श्रद्धाञ्जली र घाइतेको शिघ्र स्वास्थ्य लाभको कामना शोक वक्तव्य मार्फत गरेका छन्। ठाकुरबाबा नगरपालिका, नेकपा माओवादी केन्द्र लगायत विभिन्न तह र तप्काबाट विज्ञप्ति जारी गर्दै घटनाका मृतकप्रति श्रद्धाञ्जली तथा घाइतेप्रति शीघ्र स्वास्थ्य लाभको कामना व्यक्त गरिएको छ।"
आज यी प्रदेशमा भारी वर्षा हुने,"महाशाखाले जारी गरेको मौसम पूर्वानुमान बुलेटिनमा आगामी तीन दिन देशका केही स्थानमा मध्यमदेखि भारी वर्षाको सम्भावना रहेको छ । हाल देशभर सामान्य बदली रही कोशी, मधेस, बागमती, लुम्बिनी र कर्णाली प्रदेशका थोरै स्थानमा हल्कादेखि मयम वर्षा भइरहेको छ । काठमाडौं : हाल मनसुनको न्यूनचापीय रेखा सरदर स्थानको दक्षिणतिर अवस्थित छ । साथै नेपालमा हाल भारतको मध्यप्रदेश र आसपासका क्षेत्रमा रहेको न्यूनचापीय प्रणालीको समेत आंशिक प्रभाव रहेकाले बदली र वर्षा भइरहेको जल तथा मौसम विज्ञान विभाग मौसम पूर्वानुमान महाशाखाले जनाएको छ । महाशाखाले जारी गरेको मौसम पूर्वानुमान बुलेटिनमा आगामी तीन दिन देशका केही स्थानमा मध्यमदेखि भारी वर्षाको सम्भावना रहेको छ । हाल देशभर सामान्य बदली रही कोशी, मधेस, बागमती, लुम्बिनी र कर्णाली प्रदेशका थोरै स्थानमा हल्कादेखि मयम वर्षा भइरहेको छ । दिउँसो बागमती, गण्डकी, लुम्बिनी र सुदूरपश्चिम प्रदेशका केही स्थान तथा बाँकी प्रदेशका थोरै स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ । साथै लुम्बिनी र सुदूरपश्चिम प्रदेशको एक दुई स्थानमा भारी वर्षाकोसमेत सम्भावना रहेको छ । मधेस प्रदेशलगायत बागमती, गण्डकी र लुम्बिनी प्रदेशका तराई भूभागका थोरै स्थानमा हावाहुरीको पनि सम्भावना रहेको छ । रातिको समयमा पनि बागमती, गण्डकी र सुदूरपश्चिम प्रदेशका केही स्थान तथा बाँकी प्रदेशका थोरै स्थानमा मेघगर्जन चट्याङसहित हल्कादेखि मध्यम वर्षाको सम्भावना रहेको छ । साथै मधेस, गण्डकी, लुम्बिनी र सुदूरपश्चिम प्रदेशको एक दुई स्थानमा भारी वर्षाको सम्भावना रहेको छ । भोलि आइतबार पनि बागमती, गण्डकी, लुम्बिनी, कर्णाली र सुदूरपश्चिम प्रदेशका केही स्थान तथा बाँकी प्रदेशका थोरै स्थानमा मेघगर्जन र चट्याङसहित हल्कादेखि मध्यम वर्षाको सम्भावना रहेको छ । साथै लुम्बिनी र सुदूरपश्चिम प्रदेशको एकदुई स्थानमा भारी वर्षाकोसमेत सम्भावना रहेको छ ।"
ट्रक दुर्घटना हुँदा एक जनाको मृत्यु,चितवन : पुर्व पश्चिम राजमार्गमा ट्रक दुर्घटना हुँदा एक जनाको मृत्यु भएको छ । दुर्घटनामा ट्रक चालक नवलपुर गैडाकोट १ का प्रकाश कुंवरको मृत्यु भएको हो। शनिबार बिहान साढे ६ बजे राप्ती नगरपालिक ३ झुरझुरेस्थित बासुकी पेट्रोल पम्प अगाडि भण्डाराबाट पूर्वतर्फ जाँदै गरेको प्र२३००२ ख ५६०९ नम्बरको ट्रक र विपरित दिशातर्फ आउँदै गरेको ना ३ ख ५४८८ नम्बरको ट्रक आपसमा ठोक्किएको जिल्ला प्रहरी कार्यालय चितवनका प्रवक्ता डीएसपी बिजय पन्डितले जानकारी दिए । टाउकोमा गम्भीर चोट लागेका उनको उपचारको क्रममा पुरानो मेडिकल कलेजमा उपचारको बिहान सबा सात बजे मृत्यु भएको पन्डितले बताए । अर्का ट्रकका सहचालक रौतहट बौधिमाई २ का १८ वर्षीय रबिनकुमार यादवको उपचार भइरहेको छ भने चालक बाराको निजगढका २८ वर्षीय निकेश राउत कुर्मि सामान्य भएको चितवन प्रहरीले जनाएको छ ।
सुनसरीमा प्रहरीमाथि आक्रमण गरेर लुटियो हतियार र गोली,"विराटनगर : सुनसरीमा सादा पोसाकका प्रहरीमाथि आक्रमण गरेर एउटा समूहले हतियार र गोली लुटेको छ। चोरी नियन्त्रणका लागि इलाका प्रहरी कार्यालय दुहवीबाट खटिएका प्रहरीमाथि बर्जु गाउँपालिका१ मा शुक्रबार बिहानका राति आक्रमण भएको हो। घटनास्थल बर्जु१ शुक्रबारे र विराटनगर महानगरपालिका५ को सिमानास्थित सुनसरीतर्फ पर्छ। घटनास्थल आसपासका स्थानमा अत्यधिक चोरी र लुटपाट भइरहेको विशेष सूचना प्रहरीले प्राप्त गरेको थियो। उक्त एरियामा मोटरसाइकलमा यात्रा गर्नेलाई नियन्त्रणमा लिँदै हतियार देखाएर लुटपाट गर्ने समूह सक्रिय रहेको प्रहरीको भनाइ छ। त्यस सम्बन्धित सूचना संकलन गर्न र घटनालाई नियन्त्रणमा लिन प्रहरी जवान बिमन परियार र प्रेम चौधरीलाई सादा पोसाकमा खटाइएको थियो। परियार र चौधरी पुग्नासाथ अन्दाजी चार जनाको संख्यामा रहेको समूहले आक्रमण गरेको सुनसरी प्रहरी प्रमुख एसपी विपिन रेग्मीले जानकारी दिए। उनका अनुसार सुरुमा काठको चिर्पटले प्रहार गरेर प्रहरीलाई घाइते बनाइयो। पछाडिबाट टाउकोमा चिर्पट प्रहार गरियो। त्यस क्रममा दुई पक्षबीच केहीबेर घम्साघम्सीसमेत भयो, एसपी रेग्मीले भने,आक्रमणकारीको समूह ठूलो थियो। प्रहरी दुई जना मात्रै भएकाले त्यो समूहसँग भिड्नसक्ने अवस्था भएन। उनका अनुसार आक्रमण गरेर प्रहरीलाई घाइते बनाएपछि हतियार र गोली लुटेर उक्त समूह फरार बनेको हो। आक्रमणबाट प्रहरी जवान परियारको टाउकोमा चोट लागेको छ। उनको अवस्था सामान्य रहेको एसपी रेग्मीले बताए। आक्रमणकारीले प्रहरीको साथमा भएको ठूलो चाइनिज पेस्तोल, एउटा म्यागजिन र सात राउण्ड गोली लुटेको जानकारी उनले दिए। घटनाको जानकारी पाउनसाथ उक्त गिरोहको खोजीका लागि विभिन्न प्रहरी युनिटबाट प्रहरी निरीक्षक (इन्सपेक्टर)को नेतृत्वमा टोली परिचालन गरिएको थियो। अपराधिक गिरोहको खोजीका लागि इन्सपेक्टरहरु जिल्ला प्रहरी कार्यालय सुनसरीबाट गजेन्द्र राया, इलाका प्रहरी कार्यालय दुहवीबाट मोहन पोखरेल र इलाका प्रहरी कार्यालय इटहरीबाट कैलाश चौधरीको नेतृत्वमा अलगअलग टोली परिचालन गरिएको हो। प्रहरीले घटनास्थल नजिकबाट लुटिएको पेस्तोलको छ राउण्ड गोली, म्यागजिन, गोलीको खाली खोका र कटुवा पेस्तोलमा प्रयोग हुने एक राउण्ड गोली बरामद गरेको छ। पेस्तोल भने अहिलेसम्म फेला परेको छैन। घटनाको अनुसन्धान एवं सोधपुछका लागि शंकास्पद पाँच जनालाई नियन्त्रणमा लिइएको एसपी रेग्मीले बताए। प्रहरी नियन्त्रणमा रहेकाहरुको विवरण भने सार्वजनिक गरिएको छैन। घटना विगतमा विभिन्न अपराधमा संलग्न समूहले गराएको प्रारम्भिक अनुमान रहेको प्रहरीले जनाएको छ। घटनालगत्तै कोसी प्रदेश प्रहरी प्रमुख डीआईजी राजेशनाथ बास्तोलाले हतियारसहित सादा पोसाकमा एक्लैदोक्लै प्रहरी परिचालन नगर्न निर्देशन दिएका छन्। डीआईजी बास्तोलाले अपराध नियन्त्रणका क्रममा हुनसक्ने सम्भावित घटनालाई ध्यान दिएर काम गर्न प्रदेशका सबै प्रहरी युनिटलाई निर्देशन पनि दिए।"
"राष्ट्रिय निकुञ्ज नियमावली मस्यौदा : एक खोला, एक आयोजना","काठमाडौं : राष्ट्रिय निकुञ्ज तथा वन्यजन्तु संरक्षण नियमावली, २०८० को मस्यौदामा संरक्षण क्षेत्रभित्रका नदीनालामा एकभन्दा बढी जलविद्युत् आयोजना निर्माण गर्न नपाउने व्यवस्था राखिएको छ। राष्ट्रिय निकुञ्ज तथा वन्यजन्तु संरक्षण विभागले तयार पारेको प्रारम्भिक मस्यौदामा संरक्षणभित्रका नदीमा एउटामात्रै आयोजना बनाउन पाइने, क्षमता वृद्धि गर्न नपाइने र ५० प्रतिशतमात्रै पानीको उपयोग गरेर आयोजना विकास गर्नुपर्ने उल्लेख छ। त्यस्तै सीमा नदी भएमा २५ प्रतिशत पानी छोड्नुपर्ने र संवेदनशील क्षेत्रमा आयोजना विकास गर्नै नपाउने गरी मस्यौदा तयार पारिएको छ। विभागले बिहीबार सरोकारवालाको राय संकलन गर्ने उद्देश्यले आयोजित कार्यक्रममा इप्पानका उपमहासचिव प्रकाश दुलालले नियमावलीको मस्यौदा विकासमा निकै बाधक पुर्याउने रहेकाले इप्पानका सुझाव समेटेर मात्रै नियमावली जारी गर्न अनुरोध गरे। जलविद्युत् उत्पादन हुने भनेकै पहाडी र हिमाली क्षेत्रमा हो। तराईमा त जलविद्युत् उत्पादनको सम्भावना हुँदैन। अनि पहाडी क्षेत्रमा कतै चुरे संरक्षण क्षेत्र, कतै मध्यवर्ती संरक्षण क्षेत्र त कतै हिमाली संरक्षण क्षेत्रको नाममा सबै ठाउँ संरक्षणभित्रै राखिएको छ। दुलालले भने, जलविद्युत् विकास नगरांै, देश समृद्ध नबनाउँ भने मात्रै यस्ता नीति नियम जारी गरौं, होइन ऊर्जाबाट समृद्धि चाहिन्छ भने आयोजना विकास गर्ने वातावरण दिऊँ। एक रुख काटिएको ठाउँमा २५ वटा रोप्न कसरी सकिन्छ ? भन्ने प्रश्न गर्दै दुलालले भने, १ रुख काटिएको ठाउँमा २ सम्म हुर्काउन सकिएला। तर एउटाको ठाउँमा २५ रुख त रोप्ने ठाउँ पनि हुँदैन। अनि ५ इन्च मोटाइ भनेको त एउटा लठ्ठीको मोटाइ हो। यसलाई पनि रुख भन्न मिल्छ ? त्यस्तै अहिले सरकारलाई शतप्रतिशत रोयल्टी तिर्दै आएकोमा संरक्षण क्षेत्रले ५ प्रतिशत रोयल्टी कुन आधारमा मागेको हो भनेर पनि दुलालले प्रश्न गरे। सर्वोच्च अदालतको एउटा फैसलाले संरक्षणभित्र निर्माण प्रक्रियामा गएका आयोजनालाई समेट्ने गरी नियमावली बनाउनु भन्ने निर्देशनात्मक आदेश दिएको भए पनि विभागले त्यसको ठीकविपरीत आवश्यक देखिएमा मात्रै अध्ययन सहमति दिने गरी मस्यौदा अघि बढाएको छ।"

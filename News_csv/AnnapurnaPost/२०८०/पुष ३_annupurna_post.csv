शीर्षक,विवरण
दुर्गम बस्तीहरूमा स्वास्थ्यको दूरावस्था,"दुर्गम भन्नेबित्तिकै दूरदराजको ठाउँ भन्ने स्वतः बुझिन्छ। जहाँ अशिक्षामात्र हुँदैन, सँगै असुविधा र अभावैअभावको पहाड नै हुनसक्छ। खासमा परिस्थिति फेरिएको हुनुपर्ने हो। किनकि जमाना अहिले सूचनाप्रविधिको छ। २१औं शताब्दीको यो अत्याधुनिक जमानामा हरेक विषय सहज भइसकेको छ। पहिले हुलाकबाट महिनौंपछि पुग्ने सूचना अहिले क्षणभरमै विश्वका सबै कुनामा पुग्न थालेको छ। यस अर्थमा दुर्गमवासीले जिल्लामा विशेषज्ञ सेवा पाउन थाल्नु कुनै नौलो विषय रहेन। सहरीयावासी हामीलाई झट्ट सुन्दा सामान्य लागे पनि, त्यहाँका लागि भने यो एउटा ठूलै परिवर्तन हो। खासमा कुनै समय नेपालका कुनाकाप्चाका अस्पतालहरूमा एकजना पनि डाक्टर हुँदैनथे। अहेबमात्र होइन, पियनले नै डाक्टर बनेर उपचार गरेका समाचार कैयौंपटक सम्प्रेषण भएकै हुन्। त्यसैले खासमा नागरिक बनेका नेपालीले आधारभूत स्वास्थ्योपचार पाउँदैनथे। विशेषज्ञ सेवाको त कुरै नगरौं। जनताले सित्तैमा ज्यान गुमाउँथे। जनआन्दोलनको हुरीले पञ्चायत काल ढालेर ल्याएको प्रजातन्त्रले पनि खासै जनस्वास्थ्यमा सुधार दिएन। २०७२ सालको संविधानले भने मौलिक हकमै आधारभूत स्वास्थ्य सेवालाई निःशुल्क हुने व्यवस्था गरिदियो। जसले थुप्रै असमानता अन्त्यको घोषणा गर्यो। यसरी सबै नागरिकलाई स्वास्थ्यमा समान पहुँचको अवस्था सिर्जना भयो। बल्ल दुर्गमवासीले गणतान्त्रिक शासन व्यवस्थाको अनुभूति गर्न थालेका छन्। तर पनि सबै विशेषज्ञहरू राजधानीमै केन्द्रित छन्। दूरदराजका अस्पताल विशेषज्ञको अभावमा रित्ता छन् अनि नागरिक भूगोलकै कारण उत्कृष्ट स्वास्थ्य सेवा लिनबाट वञ्चित छन्। थिए र अझै लामो समयसम्म हुनेछन्। त्यसैले राज्यले अब भने सबै किसिमका विशेषज्ञहरू दूरदराजका जनताको सेवामा खटाउने व्यवस्था गर्नुपर्छ। भनेजस्तो शासन व्यवस्था मुलुकमा भइरहँदा, संघीयता लागू भइरहँदा अनि गाउँमै सिंहदरबार आइरहँदा अब भने कुनै प्रदेशले डाक्टर र विशेषज्ञ सेवा भएन भनेर संघीय सरकारसँग गुनासो पोख्ने अवस्था हुनु हुँदैन। गाउँपालिका र नगरपालिकासँगको सहकार्यमा विज्ञान विषय पढ्ने र विशेषज्ञ उत्पादन गर्नेतिर सम्बन्धित सबैको ध्यान केन्द्रित हुनुपर्छ। २१ औं शताब्दीमा कुनै नागरिकले सिटामोल नपाई ज्यान गुमायो भन्ने खबर सुन्न अब कसैले पाउनु हुँदैन। राजधानी लगायत पोखरा, विराटनगर, धरान, बुटवल, वीरगञ्ज जस्ता ठूला सहरमा लगभग राम्रै स्वास्थ सेवा छ त्यसैले संघीय सरकारले पनि अब स्वास्थ्य क्षेत्रका ठूला आयोजना दुर्गमतिर बनाउन सुरु गर्नुपर्छ। उपचारकै लागि दुर्गमबाट राजधानी धाउने दिनको अब अन्त्य होस्।"
झुलाघाट बजार सुनसान,"बैतडी : भारतसँग सिमाना जोडिएको एकमात्रै झुलाघाट बजारमा २०६१ सालदेखि व्यापार गर्दै आएका कम्मानसिंह ऐरी आजभोलि बिहान ढिलोगरी पसल खोल्छन्। एक समय बिहानै ६ नबज्दै पसल खोलेर व्यापारमा व्यस्त हुने ऐरीलाई आजभोलिका दिनमा घाम तापेरै दिन जान्छ। मान्छेहरूको आउजाउनै छैन, के गर्ने पसल खोलेर पनि, बजार निकै सुस्त छ, निरास हँदै ऐरीले भने। कोरोना संकटदेखि सुस्ताएको झुलाघाट बजार उक्सन नै सकेको छैन। लामो समयसम्मको लकडाउनका कारण यहाँका व्यापारी पलायन हँदै गएको व्यापारी ऐरीको भनाइ छ। कोरोनाकालको लामो समयसम्म रहेको लकडाउनपछि झुलाघाटमा व्यापार निकै घटेको अर्का व्यापारी प्रकाशसिंह धामी बताउँछन्। लकडाउनपछि यहाँका करिब ८० प्रतिशत व्यापारी फर्किएनन्, मानिसको आउजाउ पनि छैन, उनले भने। भारतीय बजारबाट आयात हुने सानो परिमाणको सामानमा पनि कर निर्धारण गरेदेखि चहलपहल घटेको उनी सुनाउँछन्। कुनै समय सुदूरपश्चिम र मध्यपश्चिमका पहाडी जिल्लाको सीमा बजारको रूपमा झुलाघाट बजारमा निकै चहलपहल हुने गरेको थियो। नेपाली उत्पादन पनि निर्यात हुने गरेको थियो। तर कोरोनाकालपछि यहाँको बजार निकै सुस्ताएको छ। यहाँका अधिकांश व्यापारी पलायन भइसकेका छन्। कोरोनाकालदेखि पहिलेको समयमा करिब ७५ भन्दा बढी व्यवसायी पसलहरू रहेको झुलाघाटमा २५ पनि नरहेको महाकाली भन्सार कार्यालय झुलाघाटले जनाएको छ। सरकारले बेलाबेला झुलाघाटमा मोटरेबल पुल निर्माणको कुरा उठान गरेको छ। अपेक्षाअनुसार कुनै गतिविधि नभई रहँदा यहाँको व्यवसायी निराश छन्।झुलाघाट बजारमात्रै नभई सुदूरपश्चिमकै आर्थिक समृिद्धसँग जोड्नको लागि झुलाघाटमा पुल निर्माण गर्न आवश्यक रहेको सरोकारवाला निकायको भनाइ छ।"
हतारमा हुँदैछ देशको सार्वभौम मूल्यांकन,"तेस्रो लगानी सम्मेनलको तयारीमा नेपाल जुटेको छ। मुलुकको अवस्था हेरेर मात्रै लगानीकर्ता आउने हुन्। त्यसैले अवस्था देखाउने साख मूल्यांकन प्रस्ट हुनुपर्छ। हालसम्म यस्तो मूल्यांकन भएकै छैन। तर, अहिले हतारहतारमा यसलाई टुंग्याउन लागिएको छ। विज्ञ भन्छन्, यो हतार भएन र ? काठमाडौं : नेपाल तेस्रो लगानी सम्मेलनको तयारीमा जुटेको छ। सम्मेलन आगामी वैशाख ९ र १० गते आयोजना गर्ने तय पनि भइसकेको छ। सोहीअनुसार राष्ट्रिय तथा अन्तर्राष्ट्रिय द्विपक्षीय तथा बहुपक्षीय दाता र लगानीकर्तालाई धमाधम निम्तो गर्न लागिएको छ। २०७३ साल फागुन र २०७५ साल चैतमा भव्यताका साथ लगानी सम्मेलन आयोजना भयो। यसपल्ट नेपाललाई लगानीको गन्तव्यका रूपमा चिनाउने ध्येयमा सरकार छ। देशको साख मूल्यांकनबिनै दुईवटा लगानी सम्मेलन आयोजना गरेको सरकारले तेस्रो लगानी सम्मेलन गर्नुपूर्व हतारहतारमा कन्ट्री रेटिङ टुंग्याउने तयारी गरेको छ। कन्ट्री रेटिङ वा सोभरेन रेटिङको अर्थ हुन्छ, देशको सार्वभौम मूल्यांकन अर्थात् साख मूल्यांकन। कुनै देशमा वैदेशिक लगानी गर्न र प्रतिफल फिर्ता लैजान कति सहज छ भन्ने सूचक हो, साख मूल्यांकन। रेटिङले देशको वास्तविक अवस्थाको चित्रण गर्न सहयोग पुर्याउने विज्ञ बताउँछन्। रेटिङले मुलुकमा लगानी गर्दा जोखिमसँगै देशको साख र जोखिमको स्तर निर्धारणसमेत गर्छ। नेपालको कन्ट्री रेटिङ नभएकाले हालसम्म डुइङ बिजनेसको रिपोर्टअनुसार देशको लगानीको वातावरण हेर्नु परेको छ। नेपालको साख मूल्यांकन गर्ने काम पाँच वर्षदेखिको तयारी हो। रेटिङ गर्ने कुरा उठेकै १५ वर्ष नाघिसक्यो। तर, डेब्यु (पहिलो) रेटिङमा हच्किँदा न त विदेशी लगानीकर्ताले नेपालको लगानी वातावरण अड्कल गर्न सकेका छन् न त देशले अन्तर्राष्ट्रिय मञ्चमा लगानीको वातावरण बनेको प्रमाणसहित दाबी गर्न नै। यसअघि पनि उठेको थियो मूल्यांकनको कुरा साख मूल्यांकनको काम आव २०७५०७६ (माघ)देखि अघि बढेको थियो। तत्कालीन अर्थमन्त्री युवराज खतिवडाले बजेट वक्तव्यमै देशको रेटिङ गराउने उल्लेख गरेका थिए। २०७६ को दोस्रो त्रैमासभित्रै नेपालको रेटिङ आइसक्नुपर्ने पूर्वतालिका पनि थियो। तर, हालसम्म ऐना मानिएको डुइङ बिजनेस रिपोर्टमा नेपालको पाँच स्थान घटुवा भएपछि सरकार हच्किएको थियो। २०७६ को पुसमा अमेरिकी कम्पनी फिच रेटिङ इन्कलाई रेटिङको जिम्मा दिइयो। अर्थमन्त्री युवराज खतिवडाले राजस्व सचिव लालशंकर घिमिरेको संयोजकत्वमा गठित रेटिङ ओभरसाइट कमिटीको निर्णय अनुमोदन गरेपछि यो जिम्मा फिचले पाएको थियो। घिमिरेको संयोजकत्वमा गठित समितिमा तत्कालीन अर्थ मन्त्रालयका आर्थिक कार्य विश्लेषण महाशाखा प्रमुख उत्तरकुमार कार्की, राष्ट्र बैंकका डेपुटी गभर्नर चिन्तामणि शिवाकोटी, नेपाल धितोपत्र बोर्डका अध्यक्ष रेवतबहादुर कार्की र बिमा प्राधिकरणका अध्यक्ष चिरञ्जीवी चापागाईं सदस्य थिए। फिचको अमेरिकाको न्युयोर्क र बेलायतको लन्डन दुवैतिर केन्द्रीय कार्यालय छ। उसले अस्ट्रेलिया, क्यानडा, रुस, ब्राजिल, फ्रान्सलगायत ३० देश र त्यहाँका विभिन्न कम्पनीको क्रेडिट रेटिङ गरिसकेको छ। कम्पनीले कामअघि बढाइरहेकै बेलामा विश्वव्यापी महामारीको रूपमा कोभिड१९ रोग फैलियो। फिचले रेटिङको जिम्मा पाएको तीन महिना पनि बितेको थिएन। तर, कम्पनीले आफूसँग उपलब्ध र अन्तर्राष्ट्रिय विकास साझेदारसँग भएको तथ्यांकका आधारमा काम जारी राखेकै थियो। तर, कोभिडका कारण रेटिङ कम्पनीका प्रतिनिधि नेपाल आउन पाएनन्। यद्यपि कोभिड परिस्थिति हट्ने आकलन गर्दै तत्कालीन अर्थमन्त्री युवराज खतिवडाले आर्थिक वर्ष २०७७०७८ को बजेटमा ६ महिनाभित्र नेपालको क्रेडिट रेटिङ पूरा हुने उल्लेख गरेका थिए। रेटिङको जिम्मेवारी पाएको फिचले पनि सरकारको योजनाअनुसार सो आवको ६ महिनाभित्र (२०७७ पुस मसान्तभित्र) नेपालको रेटिङ गरिसक्ने कार्ययोजना तयार पारेको थियो। तर, अर्थमन्त्री फेरिएपछि काम रोकियो। अर्थतन्त्रको बागडोर सम्हाल्न पुगेका एमालेकै अर्थमन्त्री विष्णु पौडेलले रेटिङको काम रोके। कोभिडका कारण अर्थतन्त्रसँगै समस्त आर्थिक परिसूचक नकारात्मक बनेपछि रेटिङ काम रोकिएको थियो। दुई वर्ष कोरोनाले खायो। देशको अर्थतन्त्र खुम्चियो। आर्थिक वृद्धिदर ऋणात्मक भयो। कोरोना पूर्ववत् स्थितिमा आइपुग्न थप तीन वर्ष संघर्ष गर्नु परेको छ। यसरी आधाजस्तो काम भइसकेर पनि नेपाल पहिलोपल्ट आफ्नो साख मूल्यांकन गर्न चुकेको थियो। त्यसयता साख मूल्यांकन सरकारको प्राथमिकतामा परेन। कोरोनाकालपछि जसोतसो तंग्रिएको अर्थतन्त्र २०७८ पुसदेखि थप दबाबमा पर्यो। आन्तरिकदेखि बाह्य क्षेत्रमा संकट छायो। कर्जा प्रवाह सुस्तायो, चालू खाता घाटा बढ्यो, विदेशी विनिमय सञ्चिति घटेर मात्र ६ महिनाको आयात थेग्ने स्थितिमा पुग्यो। यो समस्या समाधान गर्ने सुरमा विलासितासहित केही वस्तुको आयातमा प्रतिबन्ध लगाउने सरकारको निर्णयले राजस्व संकलनमा संकुचन आएर देश खर्च पनि धान्न नसक्ने अवस्थामा पुग्यो। यसरी सोभरेन रेटिङका लागि आँट गर्न सक्ने परिस्थिति बनेको थिएन। उचित समय हो ? जानकारहरू अहिले देशको डेब्यु रेटिङ गर्ने उचित बेला भएको बताउँछन्। रेटिङका जानकार तथा वित्तीय विश्लेषक अनलराज भट्टराई देशको बाह्य स्थिति सबल स्थितिमा भएको, राजनीतिमा केही हदसम्म स्थायित्व छाएको, नीतिगत सुधार भइरहेको तथा अन्य परिसूचकमा डिफल्ट नभएका बेला रेटिङ गराउनु उपयुक्त रहेको बताउँछन्। रेटिङका लागि कोसिस गर्दा हुन्छ, डेब्यु रेटिङ त राम्रै भएको बेस, भट्टराईले भने। उनका अनुसार सरकारी तवरबाट प्रत्यक्ष वैदेशिक लगानी एप्रभुल, रेकर्डिङ तथा रिप्याट्रिएसनको प्रक्रिया सजिलो छ। राजस्व स्रोतले खर्च धान्न गाह्रो परेको चिन्ताजनक स्थिति रहे पनि रेमिट्यान्स र वैदेशिक अनुदानको मात्रा सन्तोषजनक छ। कुल गार्हस्थ्य उत्पादनको अनुपातमा सार्वजनिक ऋण पनि कमै मानिने भट्टराईको तर्क छ। विगतकै प्रक्रियालाई निरन्तरता दिने हो भने रेटिङको काम तीनचार महिनामै सकिन्छ, उनले थपे, रेटिङ एजेन्सीसँग स्ट्यान्डर्ड पारामिटर हुन्छन्, समय लाग्दैन। उनले स्थिति अनुकूल भएकाले नेपालको मूल्यांकन इन्भेस्टमेन्ट ग्रेड (लगानी गर्न योग्य)मै आउने तर्क गरे। सबै पारामिटर सन्तुलित छ। जोखिमलाई सजिलै कम गर्ने क्षमता नेपालको अर्थतन्त्र रहेकाले सकारात्मक नतिजा आउने देखिन्छ, भट्टराईले भने, इन्भेस्टमेन्ट ग्रेडमा पर्छौं। अर्थात् लगानी गर्न उपयुक्त हुने क्याटेगोरीमा पर्छौं। लगानीविज्ञ राधेश पन्त कुनै पनि देशको सार्वभौम रेटिङ के आउनेभन्दा पनि कति सुधार गर्न सक्ने भन्नेले बढी महत्त्वराख्ने बताउँछन्। अहिले नेपालको रेटिङ नराम्रो नआउँला तर भविष्यमा रेटिङ सुधार गर्नुपर्छ, पन्त भन्छन्, सोभरेन रेटिङको आफ्नै महत्त्वहुन्छ, केही वर्षपछि रेटिङमा सुधार आयो भने महत्त्वझन् बढ्छ। उनका अनुसार नेपालको मूल्यांकन गर्ने उचित समय हो किनकि सरकारी नीति राम्रो छ, लगानी गर्न चाहनेलाई प्रोत्साहन नै गरिएको छ र देश लोकतान्त्रिक मुलुक हो। नीति राम्रो भएर पनि कार्यान्वयन पक्ष फितलो छ, हाम्रो कमजोरी त्यही हो, उनले थपे। कस्ता छन् अर्थतन्त्रका परिसूचक ? अर्थतन्त्रको वर्तमान परिसूचकले भने सोभरेन रेटिङका लागि उपयुक्त समय आएको विज्ञको तर्कलाई समर्थन गर्छन्। बृहत्तर अर्थतन्त्रमा आन्तरिकदेखि बाह्य क्षेत्र सन्तुलित देखिन्छन्। चालू आर्थिक वर्षको चार महिना बित्दा देशको शोधनान्तर स्थिति (ब्यालेन्स अफ पेमेन्ट अर्थात् देश भित्रिने र बाहिरिने रकमबीचको अन्तर) १ खर्ब ४७ अर्ब ११ करोडले बचतमा छ। जसकारण कुल विदेशी विनिमय सञ्चिति बढेर १६ खर्ब ९६ अर्ब ७८ करोड र अमेरिकी डलरमा १२ अर्ब ७५ करोड पुगेको छ। यो सञ्चितिले १३६ महिनाको वस्तु र ११३ महिनाको वस्तु तथा सेवा आयात धान्न पर्याप्त छ। बैंक तथा वित्तीय संस्थाको निक्षेप संकलन अघिल्लो वर्षभन्दा १४३ प्रतिशतले बढेको छ भने निजी क्षेत्रमा प्रवाहित कर्जा ४४ प्रतिशतले बढेको छ। मुद्रास्फीति ५३८ प्रतिशत रहेको छ। आयात ३८ प्रतिशतले घटेर तथा निर्यात ७७ प्रतिशतले घटेर कुल व्यापार घाटा ३३ प्रतिशतले घटेको छ। यही अवधिमा रेमिट्यान्स २६४ प्रतिशतले बढेर ४ खर्ब ७७ अर्ब रुपैयाँ प्राप्त भएको छ।नेपाल सरकारको खर्च भने आम्दानीभन्दा १ खर्ब २१ अर्ब रुपैयाँ बढी छ। यस अवधिमा ३ खर्ब ५५ अर्ब ६३ करोड रुपैयाँ बजेट खर्च हुँदा सरकारले जम्मा २ खर्ब ७६ अर्ब ६४ करोड रुपैयाँमात्र राजस्व संकलन गर्न सकेको छ। अर्थ मन्त्रालयको तथ्यअनुसार असोजसम्म सरकारले गत वर्षको यही अवधिभन्दा पाँच प्रतिशत बढी राजस्व संकलन गरेको छ भने खर्च ०९ प्रतिशत बढी छ। वार्षिक बिन्दुगत उपभोक्ता मुद्रास्फीतिमा केही सुधार भएको छ। चालू खाता र शोधनान्तर स्थिति दुवै बचतमा रहेका छन्। कुल वस्तु आयात सिमान्त दरले वृद्धि भए तापनि सञ्चिति पर्याप्तता सूचकांक पर्याप्त छ। पर्यटन आगमनमा उल्लेख्य वृद्धि भएको छ। चालू आर्थिक वर्षको असोज महिनासम्म सरकारले कुल साढे ५१ अर्ब रुपैयाँ सार्वजनिक ऋणको सावाँ र १६ अर्ब १६ करोड रुपैयाँ ब्याज तिरेको छ। असोजसम्म सरकारको कुल तिर्न बाँकी सार्वजनिक क्रण रु २३ खर्ब ५४ अर्ब ५९ करोड पुगेको छ जुन देशको कुल गार्हस्थ्य उत्पादनको ४३७ प्रतिशत हो। जोखिम मापनको औजार आर्थिक विकासका लागि आवश्यक विदेशी ऋण तथा लगानी भिœयाउने क्रममा सोभरेन रेटिङलाई जोखिम मापनको औजार मानिन्छ। विशेषगरी विदेशी नागरिक वा संस्थाले देशको सार्वभौम मूल्यांकन हेरेर सरकारले जारी गर्ने बोन्ड तथा इक्विटीमा लगानी गर्छन्। खासमा वैदेशिक लगानी बढाउन र संस्थागत विदेशी लगानीकर्तालाई नेपालको धितोपत्रमा कारोबार गर्न सक्ने तथा बाह्य बजारमा ऋणपत्र वा अन्य धितोपत्रमार्फत ऋण लिने वातावरण बनाउन पनि रेटिङको आवश्यकता रहन्छ। तर, प्रत्यक्ष वैदेशिक लगानीका लागि पनि जोखिम मापनको औजार साख मूल्यांकन नै हो। अन्तर्राष्ट्रिय स्तरमा मुडिज, फिच र स्ट्यान्डर्ड एन्ड पुअर्स रेटिङले सोभरेन रेटिङ गर्दै आएका छन्। तीनै कम्पनी अमेरिकी हुन्। यसबाहेक क्षेत्रीय रेटिङ एजेन्सी पनि छन्। नेपालको आफ्नो सोभरेन रेटिङ नहुँदा हालसम्म भएका लगानीकर्ता आफ्नो लगानीमा कतिको जोखिम छ ? भन्ने अड्कल लगाउन सकेका छैनन्। अर्कातर्फ रिस्क फ्याक्टर मूल्यांकन गरेर यहाँबाट प्रतिफल लैजान सहज हुन्छ कि हुन्न ? भन्ने जानकार भइरहेका छैनन्। नेपालमा लगानी गरेको पैसाको प्रतिफल डिपाट्रिएसन गर्नुपर्दा सहजअसहज के छ ? भन्ने पनि अनुमान हुँदैन। रेटिङले ऋण फिर्ता हुन सक्ने नसक्ने, कानुनी अवस्था तथा परिवर्तनशीलताको जानकारी दिन्छ। नेपालले गरेका दुईवटा लगानी सम्मेलनमार्फत १४ खर्बको प्रतिबद्धता आएका थिए। तीमध्ये धेरै प्रतिबद्धतामै सीमित भए। नेपालमा अहिलेसम्म भएका लगानी पनि रेटिङ नहेरेरै भइरहेको छ। युनिलिभर, एनसेल, होङ्सी सिमेन्टका लागि रेटिङ चाहिएको थिएन। विदेशी लगानी तथा प्रविधि हस्तान्तरण ऐन (फिट्टा)कै आधारमा बोन्ड इस्यु गर्नुपर्दा रेटिङ चाहिन्छ। अर्कातर्फ बोन्ड इस्यु गर्न नेपाल आफैं कति तयार छ ? भन्ने प्रश्न पनि छँदै छ। इक्विटी फाइनान्सिङ वा डेट फाइनान्सिङका लागि नेपाल अझै नन् रेटेड कन्ट्री भएकाले लगानीकर्ताले प्रतिफलको ग्यारेन्टी नमान्ने जानकार बताउँछन्। एसियाली विकास बैंकले नेपाली मुद्रामा ऋणपत्र (बोन्ड) जारी गर्ने तयारी गरेको छ। नेपालको पूर्वाधार तथा प्राथमिकता प्राप्त क्षेत्रमा लगानी गर्न अन्तर्राष्ट्रिय समुदायबाट पुँजी संकलन गर्ने तयारी एडीबीको हो। यो प्रयोजनका लागि पनि नेपालको रेटिङ आवश्यक छ। एकातिर लगानी सम्मेलन र अर्कातिर अन्तर्राष्ट्रिय संस्थाले नेपाली मुद्रामा ऋणपत्र जारी गर्न पनि रेटिङ चाहिने भएकाले सरकार हतारहतारमा देशको साख मूल्यांकनका लागि जुटेको छ। हतारमा किन ? अर्थमन्त्री डा प्रकाशशरण महत वैशाखमा लगानी सम्मेलन हुनुअघि देशको साखमापन हुने बताउँछन्। एक साताअघि समसामयिक विषयमा पत्रकार सम्मेलन गर्दै महतले वैशाखअघि नै यो सक्ने बताएका थिए। यति छोटो अवधिमा रेटिङ प्रक्रिया सक्न सम्भव छ ? नयाँ रेटिङका लागि प्रक्रियागत समय लाग्छ। प्रक्रिया पूरा गर्न ६ देखि ८ महिना लाग्छ तर अधिकांश काम यसअघि नै सकिएकाले दुई महिनामै प्रक्रिया सकिने जानकारको दाबी छ। रेटिङको काम फिचले नै गर्ने र तीन महिनामै प्रतिवेदन दिइसक्ने प्रतिबद्धता जनाएको अर्थ मन्त्रालय स्रोतको दाबी छ। रेटिङ प्रयोजनकै लागि अर्थमन्त्री महतले गत सेप्टेम्बरमा फिचका प्रतिनिधिसँग वार्ता गरेका थिए। अन्तर्राष्ट्रिय मुद्रा कोष र विश्व बैंक समूहको वार्षिक वैठकमा सहभागी हुन मोरक्को पुगेका बेलामा महतले उनीहरूसँग साइडलाइन भेट गरेका हुन्। लगत्तै बेलायत पुगेर उनले नेपालले कन्ट्री रेटिङको काम सुरु गरिसकेको बताएका थिए। नयाँ प्रक्रिया थाल्दा समय लाग्ने भएकाले सन् २०१९ मा आधा काम गरेको फिचलाई बाँकी काम दिने गरी अर्थले आवश्यक व्यवस्था गर्न लागेको छ। चालू आर्थिक वर्षको बजेट वक्तव्यको बुँदा नं ८१ मा देशको मूल्यांकन गर्ने उल्लेख थियो। दक्षिण एसियाली मुलुकमध्ये नेपाल, भुटान र अफगानिस्तानले रेटिङ गराएका छैनन्।"
"विदेशी पाहुना,थारू गाउँमा","चितवन : खरले छाएको अनि खडाइले बारेको सानो घर। विकसित देशबाट आएका पर्यटकको आकर्षणको केन्द्र। परम्परागत जीवनशैली र रहनसहनले पर्यटकको मन जितेको छ। विदेशी पर्यटक पैदल हिँडेर थारू गाउँ चाहार्छन्। आँगनमा खेलेका केटाकेटी, गोठमा बाँधेका पशु चौपाया, खेतीकिसानीको फोटो खिच्न व्यस्त हुन्छन्। पश्चिम चितवनको पटिहानी आउने पर्यटकका लागि पहिलो दिनको कार्यक्रम हुन्छ थारू गाउँ घुमाइ। थारू गाउँ घुम्दा पर्यटक निकै दंग देखिन्छन्। विदेशी पर्यटक गाउँमा देख्दा स्थानीय पनि रमाउँछन्। पर्यटक पुग्दा गाउँलेहरू खुसी हुन्छन्। मौलिक जातजाति र समुदायको संस्कृतिले पर्यटक लोभिने गर्छन्। थारूको घरमा उनीहरू बढी रमाउँछन्। विकास भएको ठाउँमा यस्तो घर हुँदैन, उनीहरूको देशमा परम्परागत रहनसहन हँुदैन। पर्यटकलाई हामीले दिउँसोको समयमा गाउँ घुमाउँछौ। विदेशीले गाउँको रहनसहन प्रस्ट बुझ्छन्। उनीहरू निकै चासो लिएर सोधपुछ पनि गर्छन्।, नेचर गाइड हीरामणि महतोले भने, थारू जातिको बसोबास, औलो रोगमा थारू जाति कसरी बाँचे भनेर सोध्छन्। हामीले खानेकुराको कारण यो जाति बाँचेको भन्छौं। थारू जातिका बारे जानकारी पाएपछि उनीहरू दंग पर्छन्। पर्यटकहरू थारूको उत्पत्तिको इतिहास, संस्कृति, रहनसहनका बारेमा जानकारी लिन्छन्। मुख्य रूपमा थारू जातिको विषयमा बताइछ। निकै अनौठोलाग्दो घर अनि बसाइ देख्दा रमाइलो लाग्छ, फान्सेली नागरिक माक्सिनमले भनिन्, हामी हिमाल, जंगल घुम्न आएका। तर यहाँको गाउँले जीवन हेर्दा फरक अनुभूति भयो। चितवनका होटल आएका पर्यटकलाई पहिलो दिनमा थारू गाउँ घुमाइन्छ। विदेशी परम्परागत बसाइ हेर्न रुचाउँछन्। आदिवासी थारू जातिको बसोबासको इतिहास पर्यटकका लागि मुख्य चासोको विषय हो। नेचर गाइड नन्दु महतोले भने, पर्यटक रमाउन थालेपछि थारू जातिको रहनसहनलाई हामीले प्याकेजमा समेटेका हौं। चितवन आउने पर्यटकहरू थारूको कला संस्कृति, रीतिरिवाजसँग सम्बन्ध राख्ने गरेको भरतपुर महानगरपालिका२३ का वडाध्यक्ष एवं पर्यटन व्यवसायी विष्णुराज महतोले सुनाए। चितवनमा पुराताŒिवक चिजलाई थारूहरूले महŒव दिएर जोगाएको हुनाले पनि थारू गाउँ विदेशी पर्यटकको रोजाइमा परेको हो, उनले भने, पर्यटकले त्यसलाई खोजीको विषय बनाएर आउने गरेका छन्। पर्यटक आउन थालेपछि थारू महिलाले ह्यान्डिक्राफ्ट बनाएर बिक्रीका लागि राख्न थालेका छन्। स्थानीयहरू हातेसामग्री बनाउन थालेका छन्। पर्यटकलाई बेच्न मनग्ये आम्दानी हुन थालेको छ।"
समाज कल्याणमा मुद्दा हालाहाल,"काठमाडौं : आत्मा साक्षी राखी मन, वचन र कर्मले सेवा गरौं। समाज कल्याण परिषद्को नारा हो, यो। तर, नारा एकतिर छ परिषद्का पदाधिकारीको कर्म अर्कैतिर। उनीहरू एकआपसमै रिटभ्याकेट निवेदन दायर गर्ने होड चलेको छ। मन्त्रिस्तरीय निर्णयविरुद्ध सदस्यसचिव मनोज भट्टले कानुनी लडाइँ लडेपछि यो अवस्थाको सुरुवात भएको हो। त्यसपछि भट्टविरुद्ध परिषद् उपाध्यक्ष मोनिका भट्टराई अधिकारी र मन्त्रालयले सर्वोच्चमा निवेदन दर्ता गरे। यस्तो क्रम निरन्तर चलिरहेको छ। मन्त्रीविरुद्ध सदस्यसचिव परिषद् अध्यक्ष एवं महिला बालबालिका तथा ज्येष्ठ नागरिक मन्त्री हुन्, सुरेन्द्रराज आचार्य। गत वैशाख २४ गते शपथ लिएका आचार्यले ६ महिना नपुग्दै कर्मचारीबाटै मुद्दा खेप्नु परेको छ। मन्त्रिस्तरीय निर्णयविरुद्ध परिषद्कै सदस्यसचिव मनोज भट्टले असोज १८ गते सर्वोच्चमा रिट दायर गरेका हुन्। भट्टको रिट निवेदनमाथिको प्रारम्भिक सुनुवाइमा न्यायाधीश ईश्वरप्रसाद खतिवडाको एकल इजलासले अन्तरिम आदेश जारी गरेको छ। असोज ५ गते मन्त्रालयबाट भट्टलाई मन्त्रालयमा हाजिर हुन निर्देशन दिँदै पत्र पठाइएको थियो। मन्त्रालयमा हाजिर नभई भट्टले अदालतमा रिट दायर गरेका थिए। सर्वोच्चले असोज २१ गते मन्त्रालयको निर्णय कार्यान्वयन नगर्न अन्तरिम आदेश दियो। निवेदक भट्टलाई दरबन्दी नै नरहेको स्थान मन्त्रालयमा हाजिर गराउने भनी गरिएको निर्णयको कुनै कानुनी आधारसमेत देखिएन, अन्तरिम आदेशमा भनिएको छ, मन्त्रालयको मंसिर ५ गतेको पत्र कार्यान्वयन नगरी यथास्थितिमा राख्नू र निवेदक भट्टलाई परिषद्को सदस्यसचिव पदमा रही साबिकबमोजिम कामकाज गर्न दिनू। अदालतको आदेश लिएर भट्ट कार्यभार सम्हाल्न परिषद् पुगेका भट्टविरुद्ध मन्त्रालय र परिषद्को तर्फबाट भ्याकेट निवेदन दर्ता गरिएको छ। भट्टविरुद्ध भ्याकेट निवेदन २०७८ मंसिर २ गतेको मन्त्रिपरिषद्को निर्णयअनुसार भट्ट सदस्यसचिवमा नियुक्त भएका हुन्। उनलाई चार वर्षको लागि नियुक्त गरिएको हो। २०८० भदौ २९ को मन्त्रिपरिषद्को निर्णयअनुसार भन्दै भट्टलाई मन्त्रालय हाजिर गराउने भनी निर्देशन भएको थियो। उक्त निर्देशनविरुद्ध सर्वोच्च अदालतबाट अन्तरिम आदेश ल्याएका भट्टविरुद्ध परिषद् उपाध्यक्ष मनिका भट्टराई अधिकारीले भ्याकेट निवेदन दर्ता गराएकी छन्। असोज २४ गते दर्ता भएको निवेदनमाथि सुनुवाइ हुन सकेको छैन। फुटकर निवेदनको रूपमा महिला बालबालिका तथा ज्येष्ठ नागरिक मन्त्रालयको तर्फबाट थप अर्को भ्याकेट निवेदन निवेदन दर्ता गरेको छ। तीन महिनादेखि परिषद्का पदाधिकारीहरू एकआपसमै मुद्दा मामिलामा अल्झिँदा कामकारबाही लथालिंग भएको परिषद्का कर्मचारीहरू बताउँछन्। कहीँ नभएको जात्रा हाँडीगाउँमा जस्तो कहीँ नभएको मुद्दा मामिला समाज कल्याण परिषद्का पदाधिकारीबीच भएको छ, परिषद्का एक अधिकृतले भने, सर्वोच्चको आदेश पाएर पुनर्बहाली भएका सदस्यसचिव भट्टविरुद्ध उपाध्यक्ष, अध्यक्षले भ्याकेट निवेदन दिएका छन्। सर्वोच्चले गरेको आदेश कानुनी रूपमा त्रुटिपूर्ण भएको भ्याकेट निवेदनमा उल्लेख छ।"
चोभारको मञ्जुश्री पार्कमा जिपलाइन,"काठमाडौं : काठमाडौंको चोभारस्थित मञ्जुश्री पार्कमा क्यानोपी जिपलाइन सञ्चालनमा आएको छ। तीन चरण गरेर खेल्न पाइने जिपलाइनको कुल लम्बाइ करिब चार सय मिटर छ। सबै चरणको जिपलाइन खेल्न करिब १० मिनेट लाग्छ। जिपलाइन खेल्दा गरिने अनुभूतिअनुसार पहिलो चरणलाई एड्भेन्चर, दोस्रोलाई डेयर डेभिल्स र तेस्रोलाई द फन नामकरण गरिएको छ। नायिका वर्षा राउतले शनिबार जिपलाइन उद्घाटन गरेकी छन्। उनले तीन चरणको जिपलाइनमा अन्यत्रभन्दा फरक र रोचक अनुभव लिएको बताइन्। जिपलाइनका क्रममा मञ्जुश्रीले काटेको चोभारको आकर्षक गल्छी, जलविनायक मन्दिर, चोभारको गुम्बा, नवनिर्मित सुक्खा बन्दरगाह, चम्पादेवी र चन्द्रागिरि डाँडा, काठमाडौं तथा ललितपुरका सुन्दर दृश्यावलोकन गर्न सकिनेछ। जेबी एड्भेन्चरले पर्यटन विभाग र स्थानीय तहसँग स्वीकृति लिएपश्चात् जिपलाइन सञ्चालनमा ल्याउन ल्याएको कम्पनीका निर्देशक पञ्चलाल महर्जनले जानकारी दिए। दैनिक तीन सयदेखि ३ सय ५० जनासम्मले जिपलाइन खेल्न सक्छन्। जिपलाइन हरेक दिन बिहान १० बजेदेखि साँझ ५ः३० बजेसम्म सञ्चालन हुने उनको भनाइ छ। कम्पनीले जिपलाइनको पूरै प्याकेज केही समयका लागि १२ सय रुपैयाँ प्रतिव्यक्ति उपलब्ध गराउनेछ। तर पूरै नगरेर एक स्टेपमात्रै जिपलाइन गर्ने हो भने ५ सय रुपैयाँ प्रतिव्यक्ति तिर्नुपर्नेछ। विद्यार्थी (परिचयपत्रसहित) र कीर्तिपुर नगरपालिका ६ का स्थानीयले सबैखाले जिपलाइनमा २५ प्रतिशत छुट पाउनेछन्। कम्पनीले चोभारमा एडभेन्चर हब नै बनाउने गरी परियोजना विकास गर्दैछ। जिपलाइन पनि सोहीअन्तर्गतको परियोजना भएको महर्जन बताउँछन्। कम्पनीले चोभारमा ग्लास ब्रिजमा बन्जी र स्विङ, स्काई साइक्लिङलगायत अन्य एड्भेन्चरसँगै होटल तथा बिग सिनेमाको निर्माण छिट्टै सुरु गर्ने महर्जनले बताए।"
सातौं बागलुङ महोत्सव पुस ११ देखि,"बागलुङ : बागलुङमा सातौं बागलुङ महोत्सव २०८० हुने भएको छ। पर्यटन, कृषि, कला संस्कृति, उद्योग र व्यापार, समुन्नत बागलुङ निर्माणको आधार भन्ने नाराका साथ बागलुङ उद्योग वाणिज्य संघले आगामी पुस ११ गतेदेखि २२ गतेसम्म महोत्सवको आयोजना गर्न लागेको हो। महोत्सवलाई गण्डकी प्रदेशस्तरीय पर्यटन, कृषि तथा औद्योगिक व्यापार मेला स्तरमा विकास गर्न लागिएको संघका अध्यक्ष नरेश कँडेलले जानकारी दिए। उनले पछिल्लो समय बागलुङको व्यापार सुस्ताउँदै गएकाले बजारलाई चलायमान बनाउने उद्देश्यले महोत्सवको आयोजना गरिएको बताए। महोत्सवमा व्यावसायिक १ सय २०, प्रवद्र्धनात्मक स्टल ३० र मेडइन बागलुङ स्टल रहने बताए। व्यवसायको लागि १ सय २० स्टल रहनेछन्। महोत्सवमा अंग्रेजी नयाँ वर्ष पर्ने भएकाले धेरै पर्यटकलाई बागलुङ भिœयाउने लक्ष्य रहेको अध्यक्ष कँडेलको भनाइ छ। महोत्सवमा खुल्ला राष्ट्रिय दोहोरी तथा लाइभ दोहोरी गीत प्रतियोगिता, पालिकास्तरीय खुल्ला पुरुष भलिबल प्रतियोगिता, खुल्ला महिला भलिबल प्रतियोगिता, खुल्ला भजन प्रतियोगिता, युवा उद्यमी सम्मेलन, विभिन्न झाँकी प्रदर्शनी र राष्ट्रिय कलाकारको सांगीतिक प्रस्तुतिसहित लाइभ डिजे कन्सर्ट हुने जनाइएको छ। मेलाको उद्घाटन पुस ११ गते राष्ट्रपति रामचन्द्र पौडेलले गर्ने बागलुङ उद्योग वाणिज्य संघले जनाएको छ।"
कहिले आउँछ मेलम्चीको पानी ?,"काठमाडौं : काठमाडौं उपत्यकावासी मेलम्चीको खानेपानी नपाएको भन्दै आन्दोलनमा उत्रिएका छन्। मेलम्ची खानेपानी आयोजनाले अस्थायी संरचनाबाट वितरण गर्दै आएकोमा गत असारबाट पानी नपठाएको उनीहरूको गुनासो हो। पानी नपाएको भन्दै काठमाडौं उपत्यका संघर्ष समितिले शन्तिपूर्ण दबाबमूलक र्याली निकालेको छ। समितिले पुस २ गतेबाट दबाबमूलक आन्दोलनका कार्यक्रम सुरु गरेको बताएको छ। उपत्यकामा करिब ३२ लाख मेलम्ची खानेपानीका उपभोक्ता रहेको बताइएको छ। मेलम्ची खानेपानीको चलखेल बन्द गर भन्ने नारासहित समितिले पानी शीघ्र काठमाडौं उपत्यकामा ल्याउने प्रयोजनको लागि दबाबमूलक र्याली गरेको हो। समितिले पुस २ गते कोटेश्वर चोकदेखि तीनकुने हुदेै मीनभवनसम्म दबाबमूलक र्याली गरेको समितिका संयोजक गोविन्दराज पन्तले बताए। पुस १ गते पनि समितिले माइकिङ र्याली गरेको थियो। गत असारबाट मेलम्चीको पानी धारामा नआएको पन्तले बताए। हिउँदयाममा उपत्यकामा खानेपानीको अभाव नै हुने गरेको छ। वर्षायाममा बन्द हुने मेलम्ची वर्षा सक्किएलगत्तै वितरण हुँदै आएको थियो। तर, पुस लागिसक्दा पानी नपाएपछि उपत्यकावासी आन्दोलित भएको संयोजक पन्तले बताए। यो सुरुवाती आन्दोलन भएको भन्दै उनले यही शुक्रबारसम्म सरकारले ध्यान नदिए थप कार्यक्रमसहित सडक आन्दोलनमा जाने बताए। राष्ट्रिय गौरवको आयोजनामा राष्ट्रको बेवास्ता, मनसुन सकिएको धेरै समय बित्दा पनि पानी उपत्यकामा ल्याउन तत्परता नदेखाउनु, मेलम्ची विकास समिति, खानेपानी मन्त्रालय र आयोजनाको मुहानमा धर्ना दिँदासमेत बेवास्ता गरिनु, आयोजनाको मुहानमा प्राविधिकभन्दा पनि व्यवस्थापकीय समस्या देखिएकोमा हालसम्म त्यसको समाधानको पहल नगरिनु, स्थानीयवासीको अवरोध नहुँदा पनि त्यसैलाई बहाना बनाउनुलगायतका विविध कारणहरू देखाउँदै संघर्ष समिति आन्दोलनमा गएको हो। मेलम्ची बोर्ड के भन्छ ? प्राविधिक कारणले नै मेलम्चीको पानी उपलब्ध गराउन नसकिएको मेलम्ची खानेपानी विकास समितिका प्रवक्ता राजेन्द्रप्रसाद पन्तले बताए। २०८० को असोजमा मेलम्चीमा आएको बाढीले पहुँच मार्ग बगाएको र मुख्य बाँधदेखि अस्थायी संरचनासम्मको सुरुङमा लेदो पसेको छ। मुख्यबाँधदेखि अस्थायी संरचनासम्मको २ सय १० मिटरको डाइभर्सन सुरुङमा लेदो पसेको छ। अम्बाथानमा रहेको मुख्य बाँधसम्मको पहुँच मार्ग निर्माण भए पनि मुहानमा थुप्रिएको लेदो हटाउने काम भएको छैन। मुख्य बाँधदेखि अम्बाथान अडिटसम्म नै सफाइ गर्नु पर्नेछ। गत असोजमा मेलम्चीमा आएको बाढीले पहुँच मार्ग बगाएको छ। मुख्य बाँधदेखि अस्थायी संरचनासम्मको सुरुङमा लेदो पसेको छ। मेलम्ची बोर्ड भन्छ, त्यसैले पानी आएको छैन। २०७८ को असारमा आएजस्तै नै बाढी आयो २०८० को असोजमा। बाढीका कारण पहिलाको जस्तै नै अवस्थामा आयोजना पुगेको छ। असोजपछि पहुँचमार्ग भने हेलम्बु गाउँपालिकाको सहयोगमा निर्माण गरिएको छ, भन्दै प्रवक्ता पन्तले अस्थायी संरचना पसेको बाढीको लेदो हटाउने सम्बन्धमा काम भइरहेको जानकारी दिए। मेलम्ची निर्माणको ठेक्का पाएको चिनियाँ ठेकेदार कम्पनी सिनो हाइड्रोलाई नै काम गर्न भनिएको छ। तर, ठेकेदार कम्पनीले पनि नमानेको बताइन्छ। मन्त्रिपरिषद्ले नै ठेकेदार कम्पनीलाई काम गराउने गरी भेरिएसन (थप लागत) लाई पारित गर्नुपर्छ। तर, यस पटक भेरिएसन पारित भएको छैन। २०७८ को असारमा आएको बाढीपछि काम गर्नका लागि मन्त्रिपरिषद्बाट नै भेरिएसन पारित गरी सिनो हाइड्रोले काम गरेको थियो। यसपटक पनि सिनो हाइड्रो मनाउने काम भइरहेको पन्त बताउँछन्। सिनो हाइड्रो यही डिसेम्बर ३१ मा मेलम्चीसँगको सम्झौता सकिँदै छ। यो बीचमा कम्पनीबाट काम गराउन सकिन्छ कि भनेर सिनो हाइड्रोलाई अनुरोध गरिएको हो। अब नयाँ कम्पनीबाट काम गराउनका लागि बोलपत्रको मूल्यांकनको काम अन्तिम चरणमा पुगेको समितिका प्रवक्ताले जानकारी दिए। यस पटकको बाढीपछिको मुहान सफाइ तथा पहुँचमार्ग निर्माणका लागि करिब १२ करोड लाग्ने अनुमान गरिएको छ। रकम अभावभन्दा पनि प्राविधिक कारणले पानी पठाउन नसकिएको समिति बताउँछ। काठमाडौंवासीलाई पानी कहिले पठाउन सकिन्छ भन्ने सम्बन्धमा समितिसँग पनि उत्तर छैन। सिनो हाइड्रोले नै काम गरे छिट्टै पानी आउने तर अर्को ठेक्का लगाएर गर्ने हो भने अस्थायी संरचनाबाट पनि मेलम्चीको पानी अनिश्चित जस्तै देखिन्छ। आयोजनाबाट पानी पठाए उपत्यकाको घरघरमा पानी पुर्याउन पाइपमा कुनै खराबी नभएको आयोजना कार्यान्वयन निर्देशनलायका सूचना अधिकारी इन्जिनियर चन्द्रकुमार श्रेष्ठले बताए। मुख्यबाँध नै सार्ने एडीबीको सुझावमा सरकार आफैंले अध्ययन गर्ने बाढीका कारण अनिश्चित बन्दै गएको मेलम्चीको मुख्य बाँध नै सार्न मुख्य दातृ निकाय एसियाली विकास बैंक (एडीबी)ले सुझाव दिएको छ। तर, यसलाई नै अन्तिम नमानी सरकारले आफैंले पनि अध्ययन गर्ने तयारी गरेको छ। यसअघि पनि दातृ निकायको अध्ययनको भर परेर मेलम्चीलाई गौरवको आयोजनाको रूपमा अघि बढाइएको थियो। अब पनि दातृ निकायको मात्र भर पर्नु भन्दै आपंैले पनि अध्ययन गर्ने सरकारले तयारी गरेको समितिका प्रवक्ता पन्तले बताए। दुई दशक लामो समयावधि र ६० अर्बभन्दा बढी खर्च भएको आयोजना हो मेलम्ची। मेलम्चीको मुहानदेखि सुन्दरीजल सुरुङमार्गसम्म करिब ३० अर्ब र सुन्दरीजलदेखि उपत्यकाको घरघरसम्म पुर्याउन ३० अर्ब गरी करिब ६० अर्बको लागत मेलम्चीमा गरिएको छ। दैनिक १७ करोड लिटर पानी उपत्यकामा ल्याउने संरचना हो यो। यस आयोजनाले पहिलो चरणमा मेलम्ची नदी डाइभर्सन गरी दैनिक १७ करोड लि पानी पथान्तरण गर्ने र दोस्रो चरणको कार्यक्रमअन्तर्गत याङ्ग्री र लार्के नदीबाट दैनिक थप १७१७ करोड लिटर थप ३४ करोड लिटरसमेत गरी जम्मा ५१ करोड लिटर पानी थप दुई वटा सुरुङ मार्ग निर्माण गरी प्रथम चरणको सोही २६ किमि लामो सुरुङ मार्गबाट काठमाडौं उपत्यकामा वितरण गर्ने र थप ३४ करोड लिटरको पानी प्रशोधन केन्द्र निर्माण गरिने लक्ष्य रहेको छ। लामो समयपछि २०७७ चैत्र २० गतेदेखि दुई महिना अस्थायी रूपमा काठमाडौंमा पानी पुर्याएको आयोजनामा २०७८ को असार १ गते बाढी पस्यो र बन्द हुन पुग्यो। त्यसयता मेलम्ची आयोजनाको भविष्य के हुने भन्नेमा अनिश्चित छ। बाढीले आयोजनामा २ अर्बको क्षतिसँगै आयोजनाको भविष्य नै अनिश्चित बनाइदियो। उक्त बाढी आएको ९ महिनापछि अस्थायी संरचनाबाट उपत्यकामा पानी पठाइयो। बाढीको जोखिमको मूल्यांकन गर्दै २०७९ जेठबाट मंसिरसम्म आयोजना बन्द गराइयो। वर्षा सक्किएसँगै मंसिरबाट नै उपत्यकामा फेरि पानी छोडियो। करिब ७ महिनापछि २०८० असारबाट बन्द गरिएको मेलम्चीको पानी अहिलेसम्म पठाइएको छैन।"
सेयर लकिङ खुल्ने सूचना १२ पटक !,"नेपाल धितोपत्र बोर्डले नेपाल स्टक एक्सचेन्ज (नेप्से)मा सूचीकृत कम्पनीलाई संस्थापक तथा अन्य समूहको सेयरको बिक्री बन्देज (लकइन्) अवधिसम्बन्धी व्यवस्थाको बारेमा सर्वसाधारण लगानीकर्तालाई जानकारी गराउन धितोपत्रसम्बन्धी ऐन, २०६३ को दफा ८७ बमोजिम कम्पनीलाई निर्देशन दिएको छ। बोर्डले जुन कार्य गर्नु भनी ऐनलाई टेकेर निर्देशन दियो यो कुरा धितोपत्र दर्ता तथा निष्कासन नियमावली, २०७३ को अनुसूची १४ मार्फत लागू गर्न सकिने विषय हो। बोर्डले सबै सूचीकृत कम्पनीलाई भने पनि खासगरी यो निर्देशन जलविद्युत् प्रवर्द्धक कम्पनीप्रति लक्षित छ। जुन समूहप्रति लक्षित गरेर यो निर्देशन जारी गर्यो यसले अन्य धेरैवटा मूल्य संवेदनशील जानकारी सार्वजनिक गराउन बाध्य पार्दैन। बोर्डको निर्देशन नेपाल धितोपत्र बोर्डले सूचीकृत कम्पनी, नेप्से र केन्द्रीय निक्षेपक (सीडीएस) लाई दुईबुँदे निर्देश दिएको छ। निर्देशनमा (१) सम्पूर्ण सूचीकृत कम्पनीले संस्थापक समूह तथा अन्य समूह (स्थानीय समूह) को सेयरको बिक्री गर्ने नपाइने गरी तोकिएको लकइन् अवधि समाप्त हुनुभन्दा कम्तीमा ३० दिनअगाडि लगानीकर्ता एवम् सम्बन्धित सबै सरोकारवालाको जानकारीको लागि लकइन्मा रहेको कुल सेयर संख्या, लकइन् अवधि समाप्त हुने मितिसमेत स्पष्ट रूपमा खुलाई सार्वजनिक सूचना प्रकाशन गर्नुपर्ने, सोको जानकारी बोर्ड, नेप्से र सीडीएस एन्ड क्लियरिङ लिमिटेडलाई उपलब्ध गराउनुपर्ने साथै सो सूचना तथा जानकारी सार्वजनिक भएको मितिदेखि लकइन् अवधि समाप्त भएपछिको एक हप्तासम्म सबैले सहजै देख्न सक्नेगरी सम्बन्धित संस्थाले आफ्नो वेवसाइटमा समेत राख्नुपर्ने र (२) सम्बन्धित सूचीकृत संस्थाबाट लकइन् अवधि समाप्त सम्बन्धी सूचना तथा जानकारी प्राप्त भएपश्चात् नेप्से र सीडीएस एन्ड क्लियरिङ लिले सो सूचना तथा जानकारी जारी भएको मितिदेखि लकइन् अवधि समाप्त भएपछिको एक हप्तासम्म सबैले सहजै देख्न सक्नेगरी वेवसाइटमा राख्नुपर्ने उल्लेख छ। सार्वजनिक हुनुपर्ने विषय धितोपत्र दर्ता तथा निष्कासन नियमावली, २०७३ को नियम २६(१) मा ऐन तथा यस नियमावलीबमोजिम धितोपत्र दर्ता गरेका संगठित संस्थाले अनुसूचीमा तोकिएको ढाँचामा त्रैमासिक अवधि समाप्त भएको ३० दिनभित्र वित्तीय विवरण बोर्डमा पेस गर्नुपर्ने र राष्ट्रियस्तरको दैनिक पत्रिकामा समेत प्रकाशन गर्नुपर्ने व्यवस्था छ। त्रैमासिक वित्तीय विवरणको ढाँचा अनुसूची १४ मा दिइएको छ। त्रैमासिक वित्तीय विवरणमा खुलाउनुपर्ने विषय (१) वित्तीय विवरण, (२) व्यवस्थापकीय विश्लेषण (३), कानुनी कारबाहीसम्बन्धी विवरण, (४) संगठित संस्थाको सेयर कारोबारसम्बन्धी विश्लेषण, (५) समस्या तथा चुनौती, (६) संस्थागत सुशासन (७) र सत्यतथ्य सम्बन्धमा अध्यक्षकार्यकारी प्रमुखको उद्घोषण छन्। त्रैमासिक प्रतिवेदनमा सार्वजनिक हुनुपर्ने विवरणमध्ये वित्तीय विवरणबाहेक अन्य कुरा खासै उल्लेखनीय किसिमका छैनन्। उदाहरणका लागि जलविद्युत् प्रवर्द्धक कम्पनीको कुनै त्रैमासिकमा विद्युत् बिक्री आम्दानी बढेको देखिन सक्छ। आम्दानी के कारणले बढ्यो भन्ने कतैबाट खुल्ने आधार भेटिन्न। यस्तो कुरा लगानीकर्ताले थाहा पाउनुपर्छ र थाहा पाउनको लागि यससम्बन्धी विवरण सार्वजनिक हुनुपर्छ। कम्पनी आफैंले यस्ता विवरण सार्वजनिक नगर्ने हुँदा बोर्डले कानुनमै व्यवस्था गरेर सार्वजनिक गर्न लगाउनुपर्छ। जलविद्युत् कम्पनीका हकमा (१) उत्पादन अनुमतिपत्र प्राप्त र अवधि समाप्त हुने मिति, (२) विद्युत् खरिदबिक्री सम्झौता भएको मिति र बहाल रहने अवधि, (३) व्यावसायिक उत्पादन भएको मिति, (४) तोकिएको मितिभन्दा ढिलो व्यावसायिक उत्पादन भएको भए कति वर्ष ढिलो भयो ? (५) ४ नं उल्लेखित उत्पादन ढिलाइ भएका कारण कतिवटा मूल्य वृद्धि गुम्यो, (६) हरेक त्रैमासिकको हरेक महिना र अघिल्लो वर्षको सोही अवधिको उत्पादित विद्युत् शक्ति (युनिट) को विवरण, (७) हालसम्मको उत्पादित शक्ति (युनिट) को विवरण, (८) विद्युत् प्रवर्द्धक कम्पनीले विद्युत्को व्यावसायिक उत्पादन गरेको १० वर्षसम्म आयकरमा पूरै र त्यसपछि पाँच वर्षसम्म आधा छुट पाउँछन् यस्तो पूर्ण वा आधा कति वटा गयो कति बाँकी छ ?, (९) संस्थापक, कर्मचारी, स्थानीय र वैदेशिक रोजगारीमा गएकाले धारण गरेको सेयरको लकइन् अवधि कहिलेसम्म हो र (१०) उत्पादित कति विद्युत् प्रसारण प्रणालीमा आएको विच्छेदका कारण पठाउन सकिएन भन्ने जस्ता विवरण हरेक त्रैमासिक प्रतिवेदनमा सार्वजनिक हुनुपर्छ। माथि ६ नं मा उल्लेखित विवरण सार्वजनिक हुँदा लगानीकर्ताले चालू र अघिल्लो त्रैमासको विद्युत् युनिटलाई तुलना गरी घटेको वा बढेको जानकारी लिन सक्छन्। यसबाट मूल्यवृद्धि भएर बढेको हो वा विद्युत् उत्पादन बढेर आम्दानी बढेको हो सोको यथार्थ जानकारी लिन सक्छन्। यस्ता विवरण लगानीकर्ताको लागि अत्यावश्यक कुरा हुन्। यहाँ उल्लेखित विवरण नेप्सेमा सूचीकृत वाराही हाइड्रोपावर पब्लिक लिमिटेडले आर्थिक वर्ष २०८००८१ को प्रथम त्रैमासिक प्रतिवेदनमा सार्वजनिक गरेर सुरुआत गरिसकेको छ। वाराहीले लगानीकर्ताप्रतिको उत्तरदायी बन्दै बोर्डको निर्देशन आउनुअघि नै पूरा गरिसकेको छ। व्यावसायिक उत्पादन भई नसकेकोको अवस्थामा त्रैमासिक रूपमा प्रगति विवरण पनि सार्वजनिक गर्न लगाउनुपर्छ। निर्माणाधीन आयोजनाको त्रैमासिक विवरणमा सिभिल (बाटो, विद्युत् गृह, आवास भवन), हाइड्रोमेकानिकल (पेनस्टक, टर्वाइन) र इलेक्ट्रोमेकानिकल (जेनेरेटरलगायत) निर्माण तथा जडानतर्फ के कति प्रगति भयो त्यसको वास्तविक र आगामी त्रैमासिकमा के कति कार्य सम्पन्न गरिने लक्ष्य राखिएको छ भन्ने कुरा सार्वजनिक गराउनुपर्छ। त्यस्तै निश्चित दूरीसम्म आयोजना प्रवर्द्धकले नै प्रसारण लाइन निर्माण गरी विद्युत् पुर्याउनुपर्ने पनि हुन्छ। यस्ता आयोजनाको हकमा प्रसारण लाइनका के कति संरचना बने, आगामी त्रैमासिकमा के कति कार्य सम्पन्न हुन्छन् भन्ने विवरण पनि सार्वजनिक हुनु अत्यन्तै जरुरी छ। अहिले प्रकाशन भइरहेको त्रैमासिक विवरणमा हाल आयोजना निर्माणको चरणमा छ भन्ने एक वाक्यमात्र हुन्छ। सेयर बजारमा सूचीकृत कम्पनीलाई यति एउटा वाक्यमात्र लेख्न लगाएर बोर्डले लगानीकर्ताप्रति न्याय गरेको ठहरिन्न। बोर्डको मुख्य कार्य भनेको सूचीकृत कम्पनीलाई मूल्यमा असर पार्न सक्ने सबै प्रकारका सूचना यथासमयमा सार्वजनिक गराउन लगाउनु हो। नियमावलीको नियम २६(५) सँग सम्बन्धित अनुसूची १६ मा उल्लेखित २५ वटा घटना वा परिस्थिति कुनै पनि बेला घट्न सक्ने किसिमका हुन्। यसको सम्बन्ध त्रैमासिक प्रतिवेदनसँग छैन। नेप्सेमा सूचीकृत कुनै कुनै जलविद्युत् आयोजनाको निश्चित वर्ष पूरा भएपछि विद्युत् बिक्री दरमा पुनरावलोकन हुन्छ त्यस्ता कम्पनीलाई सो को सार्वजनिक गर्न लगाउनुपर्छ। निर्देशन कि अनुसूचीमा व्यवस्था धितोपत्र बोर्डले सार्वजनिक गरेको निर्देशनमा यस्तो निर्देशन दिनुको औचित्य पुष्टि गर्दै सूचीकृत संस्थाको संस्थापक तथा अन्य समूहको सेयरको लकइन् अवधिसम्बन्धी व्यवस्थालाई प्रभावकारी रूपमा कार्यान्वयन गर्न, सर्वसाधारण लगानीकर्तालाई जानकारी प्राप्त हुने व्यवस्था गर्न तथा धितोपत्र बजारमा हुने कारोबारलाई थप व्यवस्थित तथा पारदर्शी बनाउन आवश्यक देखिएको भने पनि यो निर्देशनले त्यस्तो कुनै विशेष कुरा गरेको छैन। किनभने लकइन् अवधि कुनै ठूलो जानकारी हैन, किनभने यस्ता विवरण खोज्ने जाँगर गर्ने हो भने आईपीओ बाँडफाँड भएको मिति सहजै भेटिन्छ र सोही दिनबाट तीन वर्ष हुन्छ। यति भेटेपछि लकइन् कहिले खुल्ने रहेछ थाहा भइहाल्छ। योसँगै जोडिएर आउने अन्य धेरै कुरा थिए, जुन बोर्डको निर्देशनमा परेकै छैन। कम्पनीलाई सही सूचना सम्प्रेषण गर्न लगाएर साँच्चै बजारमा हुने कारोबारलाई थप व्यवस्थित बनाउन खोजेकै भए धितोपत्र दर्ता तथा निष्कासन नियमावली, २०७३ को त्रैमासिक प्रतिवेदनसम्बन्धी अनुसूची १४ संशोधन गरेर उहिले यस्ता विषय समावेश गरिसक्ने थियो। यसो गरेको भए यस्ता र अन्य आवश्यक जानकारी वर्षमा चार पटक र तीन वर्षमा १२ पटक सार्वजनिक हुने थियो। यस्तो व्यवस्था गर्नासाथ सर्वसाधारण लगानीकर्तालाई तीनतीन महिनामा जानकारी प्राप्त हुने थियो। यस्तो कार्यले बोर्डले भने जस्तो धितोपत्र बजारमा हुने कारोबारलाई थप व्यवस्थित तथा पारदर्शी बनाउन पनि सकिन्थ्यो। बोर्डले यसरी १२ पटक सार्वजनिक हुने बाटो छोडेर लकइन् खुल्नु एक महिनाअघि सार्वजनिक सूचना प्रकाशन गर्न लगाउने कार्य काँक्रो चोरलाई मुड्की सास्ती भने जस्तो भएको छ।  दाहाल, कर्पोरेट र धितोपत्र कानुनका अध्येताअधिवक्ता हुन्।"
"मेरो परिवारको नाम जोडेर अपमान गरियो, यो गणतन्त्र र लोकतन्त्रविरुद्धको हमला हो : प्रधानमन्त्री दाहाल","काठमाडौं : प्रधानमन्त्री पुष्पकमल दाहालले एनसेल सेयर खरिद बिक्रीमा आफ्नो परिवारको नाम जोडेर व्यवस्थामाथि हमला गरेको आरोप लगाएका छन्। राज्य व्यवस्था समितिको बैठकमा मंगलबार जवाफ दिँदै प्रधानमन्त्री दाहालले आफूलाई ह्युमिलेट (अपमानित) गर्न खोजिएको बताए। 'मेरो परिवार घट्दै गएर तीन जना रहेका छौं। त्योमध्ये एक जना भरतपुर महानगरपालिकाको मेयर छे, हामी सबैलाई थाहा छ। उतै बढी इंगेज हुन्छे। एउटी छोरी छ, विचारा त्यो कस्तो छ त तपाइँहरूले थाहा पाउनुभएकै छ,' उनले भने, 'उनलाई जोडेर उचालेको छ। म के ठान्छु भने यो संवैधानिक व्यवस्था, गणतन्त्र र लोकतन्त्रविरुद्धको हमला हो।' उनले आफ्नो परिवारको संलग्ना नरहेको साँचो भएरै आफू बाँचिरहेको बताए। 'त्यो साँचो भएको भए म बाँच्नै नसक्ने हुन्थ्यो। झुठो हो भनेर थाहा भएपछि त म ढुक्क छु। ४८० भए नि हजार भए नि त्यो सावित हुनेवाला छैन,' उनले प्रस्ट्याए। उनले यस प्रकरणमा आफ्नो परिवारको संलग्ना नरहेकोमा आफू क्लियर भएको बताए। केही व्यक्तिले प्रचण्डलाई नपछारेसम्म व्यवस्था नउल्टिने भन्दै लागिपरेको उनको भनाइ छ। 'प्रचण्डलाई नराम्रोसँग ह्युमिलेट नगरेसम्म, डीप्रेस नबनाएसम्म यो उल्टिने भएन भन्ने छ उनीहरूलाई। प्रचण्डलाई हमला गरेर नपछारेसम्म यो व्यवस्था उल्टिँदैन भनेर मेरोविरुद्ध लागिपरेका छन्,' उनले भने। उनले आफू यसअघि प्रधानमन्त्री हुँदा एनसेललाई कर तिराउन भूमिका निर्वाह गरेको प्रस्ट पारे। त्यसका लागि आफू लेखा समितिमा आएर जवाफ पनि दिएको स्मरण गराए। प्रधानमन्त्री दाहालले एनसेलका मालिकहरूलाई आफूलेमात्र होइन, शेरबहादुर देउवा र केपी ओलीसमेत चिनेको बताए। 'श्रीमती बिरामी भएर सिंगापुर जाँदा साथीहरू कहाँ बसेको छु। शेरबहादुरजी र केपी ओलीजी पनि गएर बस्नुभएको छ। तर देशको सिस्टम बाहिर गएपछि चिनजान भनेर त हुँदैन। त्यसैले लड्न तयार भएका हौं,' उनले भने।"
रुसी सेनाबाट सम्पर्कविहीन बनेका विमलको खोजी गर्न कांग्रेस सहमहामन्त्रीको चासो,"ढल्केवर (धनुषा) : रुसी सेनामा पुगेर सम्पर्कविहीन भएका विमलकुमार गजमेरको खोजीका लागि नेपाली कांग्रेसका सहमहामन्त्री महेन्द्र यादवले चासो देखाएका छन्। धनुषाको मिथिला नगरपालिका७ केमलीपुरका २९ वर्षीय गजमेरको घर पुगेर सहमहामन्त्री यादवले घटनाक्रमको विस्तृत जानकारी लिएका हुन्। तीन महिनाअघि दुबईबाट रुस पुगेर सेनामा भर्ती भएका विमल दुई महिनादेखि सम्पर्कविहीन छन्। धनुषा क्षेत्र नं ४ प्रतिनिधिसभाका प्रत्यासीसमेत रहेका नेता यादवले विमलको उद्धारका लागि आफू हदैसम्म प्रयास गर्ने बताए। विमलको घरबाटै नेता यादवले परराष्ट्रमन्त्री एनपी साउदलाई टेलिफोन गर्दै घटनाक्रम सुनाएका थिए। परराष्ट्रमन्त्री साउदलाई नेता यादवले विमलको अवस्था एकिन गरी सकुशल उद्धारका लागि इमिडेट एक्सन लिइदिन आग्रह गरे। उनले फोनमा मन्त्री साउदसँग भने जतिछिटो हुन्छ विमललाई सकुशल घर फर्काउनुपर्यो हामीले। उहाँको घरको अवस्था एकदमै बिग्रिदै गएको छ। जवाफमा मन्त्री साउदले सकारात्मक प्रतिक्रिया दिएको नेपाली कांग्रेसका युवा नेता शिवचन्द्र यादवले बताए। महेन्द्रजीले सबैको सामुनेमै कुरा गर्नुभएको छ। मन्त्रीजीले सकारात्मक रूपमा लिनुभयो। विमलको अवस्था बुझ्न तत्कालै रसियास्थित नेपाली दूतावासलाई खटाउने कुरा भएको छ, शिवचन्द्रले भने। पूर्वमन्त्रीमेत रहेका नेता महेन्द्र यादवले रुसी सेनामा नेपालीको भर्ना अवैध रहेको बताए। रुसी सेनामा नेपालीको भर्ना विषयलाई लिएर सरकार गम्भीर रहेको उनले बताए। 'यो एकदमै अवैध हो। रुसी सेनामा नेपाली भर्ना भको कुरा पनि सरकारलाई पछिबाट थाहा भयो। अहिले त्यो भर्ना रद्द गराउन पनि सरकारले पहल थालेको छ,' नेता यादवले भने। दुई वर्षअघि घरबाट दुबई पुगेका विमल गएको भदौ २० गतेमात्रै त्यहाँबाट रुस गएका थिए। गत असोज ११ गते विमलसँग परिवारमा अन्तिमपटक कुराकानी भएको थियो।"
नमुना मेयर वनदेवीले चलाइन् नगरसभा,"परासी : नवलपरासीको रामग्राम नगरपालिकामा नमुना मेयर वनदेवी यादवले नगरसभा चलाइन्। युवाहरूलार्ई स्थानीय तह सञ्चालनबारे सैद्धान्तिक तथा व्यावहारिक सचेतना अभिवृद्धि गर्ने उद्देश्यले नमुना युवा नगरसभा सञ्चालन गरिएको थियो। जसअन्तर्गत सहभागी नमुना जनप्रतिनिधिहरूलाई स्थानीय सरकार सञ्चालनबारे प्रशिक्षण तथा अभ्यास गराइएको थियो। न्यायिक सरोकार संस्था नवलपरासीले आयोजना गरेको नगरसभा पाँच दिनसम्म सञ्चालन गरिएको थियो। युवा नगरसभामा स्थानीय सरकारको निर्वाचन, कार्यपालिका गठन र यसको काम कारबाहीबारे प्रशिक्षण र अभ्यास गराइएको थियो। जसअन्तर्गत मेयरदेखि वडाध्यक्ष र वडा सदस्यहरूको नमुना निर्वाचन गराइएको आयोजक संस्थाका अध्यक्ष मोहम्मद इजहार शेषले जानकारी दिए। युवाहरूलाई स्थानीय सरकार र जनताबीचको सम्बन्ध र काम कारबाहीका बारेमा जानकारी दिने कार्यक्रमको मुख्य उद्देश्य रहेको अध्यक्षले शेषले बताए। निर्वाचनबाट वनदेवी यादव मेयरमा निर्वाचित भएकी थिइन्। यादवले प्रतिस्पर्धी सुनिता गुप्तालाई दुई मतले पराजित गरी मेयरमा निर्वाचित भएकी थिइन्। त्यस्तै, उपमेयरमा तीन जना प्रतिस्पर्धी थिए। जसमा ओमप्रकाश यादवले ३४ मत ल्याएर उपमेयरमा निर्वाचित भए भने अन्य उपमेयरका प्रतिस्पर्धी गोमा अग्रहरीले १४ मत, सुरज जयसवालले ७ मत ल्याए। निर्वाचनमा ५६ मत खसेको थियो। एक मत बदर भएको थियो। रामग्राम नगरपालिकाका सबै वडाबाट समावेशी प्रतिनिधित्व हुने गरी १६ देखि २४ उमेरसमूहका युवाहरू छनोट गरिएको थियो। हरेक वडाबाट ३३ र नगरपालिकाले छनोट गरेका ६ जना गरी कुल ६० जनाको नगरसभामा सहभागिता रहेको थियो। मतदानको दिन ६० मध्ये ५६ जनाले निर्वाचनमा भाग लिएका थिए। नमुना नगरसभाको अन्तिम दिन सोमबार नमुना जनप्रतिनिधिहरूले रामग्राम नगरपालिकाका मेयर धनपत यादव, उपमेयर सम्झना चौधरी, प्रमुख प्रशासकीय अधिकृत मोहन अर्याललगायत नगरपालिकाका कर्मचारी र जनप्रतिनिधिका अगाडि नगरसभा सञ्चालन गरेर देखाएका थिए। नमुना नगरसभामा आयोजक संस्थाका अध्यक्ष शेष र कोषाध्यक्ष सन्दीपकुमार यादवले प्रशिक्षण दिएका थिए।"
नेताका कमजोरी देखाएर व्यवस्थामाथि प्रहार भयो : पुन,"काठमाडौं : नेकपा माओवादी केन्द्रका उपमहासचिव वर्षमान पुनले नेताहरूका कमजोरीलाई देखाएर व्यवस्थामाथि प्रहार गर्ने प्रयास भइरहेको बताएका छन्। पार्टीको मागमती प्रदेश समिति बैठकलाई मंगलबार राजधानीमा सम्बोधन गर्दै उनले नेताका कमजोरी औंल्याएर व्यवस्था परिवर्तन सम्भव नरहेको बताए। नेताका कमजोरी पार्टीका कमजोरी हुन सक्दैन। पार्टीको कमजोरी व्यवस्थाको कमजोरी हुन सक्दैन,' पुनले भने। पुनले गणतन्त्र, संघीयता, समानुपातिकता, समावेशी प्रतिनिधित्व र सामाजिक न्याय वर्तमान राज्य व्यवस्थाका पाँच पिलर भएको र एउटा कमोर हुँदा त्यसको प्रभाव स्वतः अर्कोमा पर्ने उल्लेख गरे। उनले परिवर्तनविरोधीले परिवर्तनका पिलरहरूमध्ये केही भत्काउन खोज्दा भ्रमबस नागरिकले समर्थन जनाए बाँकी पनि संकटमा पर्नेबारे समयमै सचेत हुनुपर्ने बताए। 'हजारौंको बलिदानबाट स्थापित परिवर्तनका आधार स्तम्भमध्ये एउटामा प्रहार हुँदा अर्को पनि कमजोर हुन्छ,' पुनले भने, संघीयता, धर्मनिरपेक्षता र समावेशीताको विरोधमा उठेका आवाजमा जनताले समर्थन गरे त्यो गणतन्त्रविरुद्धकै समर्थन हुन्छ भन्ने बुझ्नुपर्छ। व्यवस्था सञ्चालनका क्रममा विक्रिती र बिसंगती देखिएको स्वीकार गर्दै पुनले कमजोरी सुधारेर अघि बढ्नुको विकल्प नरहेकोमा जोड दिए। कमजोरीहरू र सीमाहरू अवश्य रहन गएका छन्। तर यसको अर्थ गणतन्त्र र लोकतन्त्रको विकल्प वंशपरम्परामा आधारित निरंकुशतन्त्र हुन सक्दैन। यो हामीलाई किमार्थ स्वीकार्य छैन,' उनले भने। उनले लामो समय व्यवस्थाले अन्यायमा पारेका महिला, दलित, जनजाति, मधेसी, मुस्लिम र पिछडिएको क्षेत्रका जनतालाई मूलप्रवाहमा ल्याउन गरिएको समावेशीता र समानुपातिकताको व्यवस्था निरंकुशता पक्षधरलाई मन नपरेको टिप्पणी गरे। राज्यको धर्म नहुने भन्दै पुनले मर्ध मानिसको निजी आस्थाको विषय भएको उनले स्पष्ट पारे।"
"मलाई अरु केही गर्नु छैन, भ्रष्टाचारी र भूमाफियामाथि हान्न मन छ : प्रधानमन्त्री","काठमाडौं : प्रधानमन्त्री पु्ष्पकमल दाहाल 'प्रचण्ड' ले देशमा भ्रष्टाचारका काण्डहरू दिनप्रतिदिन बढ्दै गएको भन्दै चिन्ता व्यक्त गरेका छन्। मंगलबार प्रतिनिधिसभाको राज्य व्यवस्था तथा सुशासन समितिको बैठकमा बोल्दै प्रधानमन्त्री दाहालले भ्रष्टाचार नियन्त्रणमा आफूले सक्दो प्रयास गरिरहेको बताए। प्रधानमन्त्री दाहालले आफू देशको सुशासन, समृद्धि र सामाजिक न्यायको पक्षमा काम गरिरहेको जिकिर गरे। आफूले चाहेजति काम गर्न नसकेको उनको भनाइ । 'मलाई अरु केही गर्नु छैन। र मैले जति चाहेको छु त्यति अझै गर्न सकेको छैन पाएको छैन भनेर पब्लिक्लीरुपमा भन्दै आएको छु। मेरो यो पटकको आकांक्षा अझ गर्न सकेको छैन भन्ने चिन्ता छ,'प्रधानमन्त्री दाहालले भने,'अझ बढी भ्रष्टाचारमाथि हान्न मन छ मलाई। भूमाफियामाथि हान्न मन छ।' नेपालको कुटनीतिक अवस्थालाई केन्द्रमा राखेर नयाँ ढंगले काम गरिरहेको उनको भनाइ छ। प्रधानमन्त्री दाहालले राजनीतिक दल र नेतृत्वले देश विकास निर्माण र सुशासनका क्षेत्रमा काम गर्न नसकेको बताए। यसको समीक्षा गर्न आवश्यक रहेको उनको भनाइ छ। प्रधानमन्त्री दाहालले आफू प्रधानमन्त्री भएको एक वर्षभित्र गरेका कामको निष्पक्ष छानबिन गरेर राष्ट्रका नाममा सम्बोधनको तयारीमा रहेको जानकारी दिए। 'म प्रधानमन्त्री भएको एक वर्ष पूरा हुँदैछ। एक वर्षमा गरेका कामको निष्पक्ष छानबिन गरेर राष्ट्रको नाममा सम्बोधन गर्ने तयारीमा छु,'उनले भने। प्रधानमन्त्री दाहालले सरकारप्रति जनताको आशा जगाउन आफू एकपटक फेरि अगाडि बढ्ने विश्वास व्यक्त गरे। उनले भने,'जनताको आशा मर्यो भने देशका लागि दुर्भाग्य हुन्छ भनेर अब फेरि आशा जगाउने ढंगले बल गर्दैछु।'"
जिल्ला अधिवशेन स्थगित गर्ने एकीकृत समाजवादीको निर्णय,काठमाडौं : नेकपा एकीकृत समाजवादीले पार्टीको जिल्ला अधिवशेन स्थगित गर्ने निर्णय गरेको छ। पार्टी कार्यालय आलोकनगरमा मंगलबार बसेको सचिवालय बैठकले पार्टीको राष्ट्रिय सम्मेलनले पछि मिति तोक्ने गरी हाललाई जिल्ला अधिवशेन स्थगित गर्ने निर्णय गरेको पार्टी सचिव जीवनराम श्रेष्ठले जानकारी दिए। त्यस्तै सचिवालय बैठकमा पार्टीको विधान संशोधन कार्यसमितिले पेस गरेको विधान संशोधन प्रस्तावमाथि छलफल जारी रहेको उनले बताए। सचिवालयको अर्को बैठक शनिबार बस्ने र विधान संशोधन प्रस्तावमाथि छलफल हुने श्रेष्ठले जानकारी दिए। आगामी जेठ ३ देखि ७ गतेसम्म काठमाडौंमा हुने महाधिवेशनका क्रममा विधान संशोधनका लागि पार्टीका संगठन बिभाग प्रमुख वेदुराम भुसाल संयोजकत्वको समितिले सोमबार सचिवालय बैठकमा संशोधन प्रस्ताव पेस गरेको थियो। समाजवादीले माघको १४ र १५ गते राष्ट्रिय सम्मेलनको आयोजना गर्ने जनाएको छ।
सभापति देउवाले गरे कांग्रेस गण्डकी प्रदेश सम्मेलनको उद्घाटन,गण्डकी : नेपाली कांग्रेस सभापति शेरबहादुर देउवाले कांग्रेस गण्डकी प्रदेश समितिको प्रथम सम्मेलनको उद्घाटन गरेका छन्। सभापति देउवाले पोखरा सभागृहमा प्रदेश सम्मेलनको उद्घाटन गरेका हुन्। सम्मेलनमा सभापति देउवासहित पार्टी केन्द्रीय समितिका पदाधिकारी उपस्थित छन्। बन्दसत्र भोलि पोखरा पार्टी प्यालेसमा हुने गरी व्यवस्था मिलाइएको छ । सम्मेलनमा पार्टीको गण्डकी प्रदेश कार्यसमितिसहित पाँच सय जना प्रतिनिधिले बन्दसत्रमा भाग लिने पार्टीको गण्डकी प्रदेश प्रचारप्रसार समितिका उपप्रमुख शिरोमणि बरालले बताएका छन्।
एनसेलको सेयर खरिदबिक्रीविरुद्धको रिटमा कारण देखाउ आदेश जारी,"काठमाडौं : दूरसञ्चार सेवा प्रदायक कम्पनी एनसेलको सेयर खरिदबिक्री प्रकरणबारे दायर रिटमा सर्वोच्च अदालतले कारण देखाउ आदेश जारी गरेको छ। प्रतिनिधिसभाका स्वतन्त्र उम्मेदवार अमरेश सिंहले गत मंसिर २० गते दायर गरेको रिटमाथि सुनुवाइ गर्दै न्यायाधीश प्रकाशमान सिंह राउतले यस्तो आदेश दिएका हुन्। न्यायाधीश राउतको एकल इजलासले रिटमा कारण देखाउ आदेश जारी गर्दै दुवै पक्षलाई छलफलका लागि पुस १६ गते बोलाउने आदेश दिएको हो। सांसद सिंहले एनसेलको सेयर स्वामित्व खरिद बिक्री रोक्न माग गर्दै सर्वोच्चमा रिट दिएका थिए। रिटमा नेपालको नियम, कानुनको पालना नगरी कर छल्ने उद्देश्यले निकै कम मूल्यमा ८० प्रतिशत सेयर बिक्री गर्न भएको सम्झौतालाई मान्यता नदिन परमादेशको माग गरिएको छ। नेपालको नियमनकारी निकायले अनुमति नदिएको अवस्थामा गरिएको सेयर कारोबारको वैधानिकता उत्प्रेषणको आदेशले बदर गर्न समेत रिटमा माग गरिएको छ। आजियाटा र स्पेक्ट्रलाइट यूके लिमिटेडबीच कारोबार अपारदर्शी भएको र एनसेलको अनुमतिपत्र रहुञ्जेलसम्म आजियाटाले एनसेलको आम्दानी लैजाने गरी सेयर खरिदबिक्रीको सम्झौता भएको दाबी रिट निवेदनमा गरिएको छ। एनसेल कम्पनीको सेयरबिक्रीमा विधिको शासनलाई चुनौती भएको उल्लेख गर्दै रिटमा अहिलेसम्मकै सबैभन्दा ठूलो भ्रष्टाचार काण्ड भएको जिकिर गरिएको छ। मलेसियाको कम्पनी आजियाटाले आफूसँग भएको एनसेलको ८० प्रतिशत स्वामित्व बेचेको सार्वनजिक भएपछि विवाद सुरू भएको छ।"
राजसंस्था स्थापना र प्रदेश खारेजीको मागसहित राप्रपाले गर्यो आन्दोलनको उद्घोष,"काठमाडौं : राष्ट्रिय प्रजातन्त्र पार्टी (राप्रपा)ले राजसंस्था स्थापना, हिन्दू राष्ट्र र प्रदेश खारेजीको माग गर्दै बृहत् आन्दोलन गर्ने निर्णय गरेको छ। काठमाडौंमा बसेको तीन दिने केन्द्रीय कार्यसमितिको बैठकले देशव्यापी आन्दोलन गर्ने निर्णय भएको अध्यक्ष राजेन्द्र लिङ्देनले बताए। मुलुकको बिग्रदो अर्थतन्त्र, जनतामा देखिएको निराशा, चरम बेरोजगारी, आर्थिक मन्दीले किसान तथा उद्यमीहरूमाथिको बढ्दो ऋणभार, युवा शक्तिको विदेश पलायन, भष्ट्रचारलगायतका जनजीविकाका मुद्दा सम्बोधन गर्नुपर्ने मागसहित आन्दोलन घोषणा गरिएको उनले बताए। आन्दोलन तयारीका लागि पुसमाघमा देशभरि सभा गर्ने, फागुनमा मेचीमहाकाली एकता यात्रा गर्ने र उपत्यका केन्द्रित प्रदर्शन गर्ने निर्णय गरिएको भएको उनले बताए। आन्दोलनलाई सफल बनाउन अध्यक्ष लिङ्देनको अध्यक्षतामा केन्द्रीय आन्दोलन मूल समिति गठन गरिएको छ। उक्त समितिमा केन्द्रीय कार्यसमितिका सबै पदाधिकारी, केन्द्रीय सदस्यहरू तथा आमन्त्रित केन्द्रीय सदस्यहरू रहने राप्रपाले जनाएको छ।"
प्रधानमन्त्रीलाई लामिछानेको प्रश्न : नियामक निकाय हुँदाहुँदै एनसेलबारे छानबिन गर्न किन छुट्टै समिति ?,"काठमाडौं : राष्ट्रिय स्वतन्त्र पार्टीका सभापति रवि लामिछानेले एनसेल खरिदब्रिक्रीबारे बनाइएको छानबिनका समितिमाथि प्रश्न उठाएका छन्। प्रतिनिधिसभाको राज्य व्यवस्था तथा सुशासन समितिको मंगलबारको बैठकमा सांसद लामिछानेले प्रचण्डलाई एनसेल प्रकरणमा करछली गरेको कुरा लुकाउने व्यक्तिलाई नै किन संयोजक बनाएको भन्दै प्रश्न गरेका हुन्। सरकारले पूर्वमहालेखा परीक्षक टंकमणि शर्मा दंगालको संयोजकत्वमा छानबिन समिति गठन गरेको छ। पूर्वउपप्रधान एवम् गृहमन्त्री लामिछानेले प्रश्न गर्दै भने, सरकारी नियामक निकायहरु हुँदाहुँदै किन छुट्टै छानबिनका समिति बनाइयो ? सांसद लामिछानेले सरकारी निकायहरुलाई अविश्वास गर्दा सबै प्रणाली नै ध्वस्त हुनसक्ने चेतावनीसमेत दिए । उनले एनसेलमा विगतदेखि जहिल्यै पनि झुक्याउने काम भइरहेको बताए। उनले दूरसञ्चार प्राधिकरणले आफ्नो क्षेत्राधिकार भित्र रहेर कारबाही गर्नुपर्नेमा किन निकम्मा बनाइरहनुभएको छ ? भन्दै प्रश्न समेत गरे। लामिछानेसहित अन्य सांसदहरुले एनसेलको सेयर खरिदबिक्री प्रकरणमा प्रधानमन्त्रीलाई विभिन्न आशंका उब्जिएको भन्दै जवाफ मागेका थिए। जवाफमा प्रधानमन्त्री प्रचण्डले दूरसञ्चारको क्षेत्रको विकास र वैदेशिक लगानीमा पार्ने प्रभावका बारेमा छुट्टै अध्ययन गर्ने आवश्यकता महसुस भएकाले समिति बनाइएको दाबी गरे। उनले भने,यो खरिदबिक्री प्रक्रिया राजश्व छली नेपाल सरकारमा स्वामित्व हस्तान्तरणको सम्बन्धमा कानुनी व्यवस्थाको उल्लंघन भएको हो कि भन्ने आमचासो रहेकाले र यसबाट नेपालको समग्र दूरसञ्चारको क्षेत्रको विकास र वैदेशिक लगानीमा पार्ने प्रभावका बारेमा छुट्टै अध्ययन गर्ने आवश्यकता महशुस भएकाले समिति बनाइएको हो। उनले समितिको काम कारवाहीबाट नियमकको नियमाकीय अधिकारमा कुनै हस्तक्षेप र असर नपार्ने समेत दाबी गरे। यो कुरा सचेत रुपमा गरिएको हो। यसैले नियमकले आफ्नो भूमिका कानुन: पूरा गर्छ। सबैसँग सम्बन्धित विज्ञहरूसँग छलफल गरेर समिति गठन गरिएको हो।प्रचण्डले भने, समितिमा पुनर्विचार गर्न आवश्यक छैन। समितिबारे प्रश्न उठाउनु आवश्यक छैन। औपचारिक रुपमा काम भइरहेको छ। एनसेलको सेयर बिक्री अध्ययन तथा छानबिन समितिमा कोको छन् ? सार्वजनिक स्तरमा व्यापक विरोध हुन थालेपछि यस अगाडि सरकारले एनसेलको सेयर बिक्री अध्ययन तथा छानबिन समिति बनाएको छ। छानबिन समिति गत मंसिर २१ गते सरकारले पूर्वमहालेखा परीक्षक टंकमणि शर्मा दंगालको संयोजकत्वमा गठन गरेको थियो। समितिको सदस्यहरूमा सरकारका सचिव फणीन्द्र गौतम, अर्थ मन्त्रालयका सहसचिव रितेशकुमार शाक्य, सञ्चार तथा सूचना प्रविधि मन्त्रालयका सहसचिव बाबुराम भण्डारी र आइक्यानका अध्यक्ष सुजनकुमार काफ्ले छन्। समितिले काम थालिसकेको जनाएको छ। एनसेलको सेयर खरिदबिक्रीको सम्बन्धमा प्रचलित कानुनको परिपालनाको विषय, राजस्व र नेपालमा वैदेशिक लगानीमा पर्न सक्ने असर लगायतका विषय अध्ययन र छानबिनका लागि यो समिति बनेको हो। ३० दिनभित्र प्रतिवेदन पेस गर्ने कार्यदेश समितिलाई दिइएको छ।"
एनसेलको सेयर कारोबारमा रोक लगाउन संसदीय समितिको निर्देशन,"काठमाडौं : प्रतिनिधिसभा अन्तर्गतको राज्यव्यवस्था तथा सुशासन समितिले एनसेलको सेयर कारोबारमा कुनै पनि स्वीकृति वा सहमति नदिन सरकारलाई निर्देशन दिएको छ। एनसेल प्रकरणका विषयमा मंगलबार प्रधानमन्त्रीसँग जानकारी लिएपछि समितिले सरकारले बनाएको छानविन समितिको प्रतिवेदन नआउन्जेलसम्म यसको शेयर कारोबारमा कुनै पनि स्वीकृत तथा सहमति नदिन मन्त्रिपरिषद्को कार्यालय, अर्थमन्त्रालय र उद्योग मन्त्रालयलाई निर्देशन दिएको हो। बैठकले प्रचलित कानुनबमोजिम राज्यलाई तिर्नुपर्ने वा बुझाउनुपर्ने करगैरकर रकम एनसेलबाट असुल उपर गर्न पनि निर्देशन दिएको छ भने दूरसञ्चार ऐन र नियमावली समय सापेक्ष संशोधन गरी यथाशीघ्र ल्याउन सरकारलाई निर्देशन दिइएको समिति सभापति रामहरि खतिवडाले जानकारी दिए। उनले एनसेलले सेयर किनबेच गरेको सम्बन्धमा नेपाल दूरसञ्चार प्राधिकरणले गरेको काम कारबाहीको सम्बन्धमा जानकारी माग्ने पत्र लेख्ने निर्णय गरेको बताए। त्यस्तै बैठकले आगामी २०८६ मा एनसेल सरकारको स्वामित्वमा ल्याउन पहल गर्न पनि सरकारलाई निर्देशन दिइएको समिति सभापति खतिवडाले बताए। त्यसअघि बैठकमा सांसदहरूले एनसेललाई सरकारको स्वामित्वमा ल्याउने गरी आगामी कदम चाल्न सरकारलाई सुझाव दिएका थिए। रास्वपा सभापति रवि लामिछानेले दूरसञ्चार प्राधिकरण नियामक निकाय हुँदा पनि सरकारले आफुखुसी छानविन समिति बनाउन उचित नभएको बताए। उनले ऐन सुधार गरेर देखिएका कमीकमजोरीलाई सुधार गर्नुपर्ने जिकिर गरे। त्यस्तै समिति सदस्य रघुजी पन्तले एनसेल मुलुकको हातबाट गुम्ने खतरा सिर्जना भएकाले यसलाई रोक्नुपर्ने धारणा राखे। त्यस्तै समिति सदस्य दिलेन्द्रप्रसाद बडूले शेयर न्यून गरेर लाभ दिने र राज्यलाई घाटा गराउने काम क्षम्य नहुने भन्दै गम्भीर रुपमा अध्ययन गरेर कानुनी दायरामा ल्याउनुपर्ने जिकिर गरे। त्यस्तै अन्य समिति सदस्यहरूले एनसेलले कर छलिका विषयमा यसअघि पनि गलत गरेकाले सबै छानविनको दायरामा ल्याउनुपर्ने र कारबाही गर्नुपर्ने धारणा राखेका थिए।"
माओवादी केन्द्रले किन बोलायो पदाधिकारी बैठक ?,"काठमाडौं : सत्तारुढ दल नेकपा (माओवादी केन्द्र)को पदाधिकारी बैठक आज अपराह्न ३ बजे हुँदैछ । बैठकमा आगामी केन्द्रीय समिति बैठक, विधान सम्मेलनलगायत विषयमा छलफल हुने पार्टी उपाध्यक्ष एवं प्रवक्ता अग्निप्रसाद सापकोटाले जानकारी दिए। बैठकमा पार्टीको आगामी कार्ययोजनाका सम्बन्धमा छलफल हुनाका साथै माओवादीले सञ्चालन गरेको पार्टी रुपान्तरण अभियानको समीक्षा हुने प्रवक्ता सापकोटाले बताए ।  रासस"
"सम्बन्ध स्थानीय, सन्देश राष्ट्रिय","नेपालमै उन्नत जीवन बाँच्न सकिन्छ भन्ने आत्मविश्वास जगाउन एमालेको समृद्धिका लागि संकल्प यात्रा सफल देखिन्छ। नेकपा एमालेको जारी समृद्धिका लागि संकल्प यात्रा अहिले देशमा चर्चाको शिखरमा छ। सुदूरपश्चिम बैतडीको झुलाघाटमा एमाले अध्यक्ष केपी शर्मा ओलीबाट उद्घाटन भएको यात्रा पूर्वी नेपालको पाँचथरस्थित चिवाभन्ज्याङ पुगी समापन भइसकेको छ। पछिल्लो समयमा राजनीतिक दलप्रति आमनागरिकको चासो कम हुँदै गएको भाष्य बनेका बेला एमालेले गरेको संकल्प यात्रा आममनोवैज्ञानिक चुनौती थियो। पुष्पलाल मध्यपहाडी लोकमार्ग आसपासका बासिन्दाको चासोको विषय बन्छ कि बन्दैन भन्ने सबैको मनमा प्रश्न थियो। १ हजार ८ सय ७९ किलोमिटर लामो यात्रामा राजनीतिक विषय कम, विकास निर्माण र समाज रूपान्तरणका विषयमा धेरै केन्द्रित थियो। नेपालको इतिहासमा एमालेबाट भएको यस्तो यात्रा पहिलो हो। प्रायः आरोपप्रत्यारोपमा चलिरहने नेपाली राजनीतिमा यो यात्राले नेपालको राजनीतिक विकास, समृद्धि, सुशासन र सामाजिक सद्भावको नयाँ कोर्स थपेको छ। नेपालको राजनीतिले छिचोल्न नसकेका र केन्द्रभागमा राख्न नसकेका दलीय विकास अनि समृद्धिका मुद्दा यो यात्राले छिचोल्न सकेको छ। चुनावदेखि चुनावसम्म, नेतादेखि कार्यकर्तासम्म हुने नेपालको राजनीतिलाई यसले नयाँपन दिएको छ। यात्राले आमनागरिकमा समृद्धिका लागि रसायनको काम गर्ने देखिन्छ। राजनीतिक अस्थिरताका कारण आत्मविश्वास गुमाउँदै गरेका नागरिकमा यो यात्रा गुमेको आत्मविश्वाससमेत फर्काउन सफल भएको छ। यात्रामा अध्यक्ष ओलीको सक्रियतामा भएका नागरिकसँगको भेटघाट, छलफलदेखि सबै दलका नेतासँगको संवादले दल र जनताको बीचको दूरी कम भएको छ। हालका प्रधानमन्त्री पुष्पकमल दाहालको नेतृत्वमा सञ्चालित १० वर्षे सशस्त्र द्वन्द्वका कारण पहाडी लोकमार्ग आसपास सबैभन्दा धेरै प्रभावित क्षेत्र हो। जहाँका नागरिकका द्वन्द्वका घाउ अझै ताजै छन्। तत्कालीन सशस्त्र द्वन्द्वका कारण भौतिक संरचनामात्र होइनन्, यो क्षेत्रका धेरै चेलीका सिन्दूर पनि पुछिए। धेरै बालबालिका टुहुरा भए। सशस्त्र द्वन्द्वका कारण नै सामाजिक रूपमा विक्षिप्त भएको यो क्षेत्र राजनीतिक रूपले पनि खण्डित छ। फरक दलमा आस्था राखेकै कारण धेरै नागरिकले ज्यान गुमाउनु परेको थियो। प्राकृतिक सम्भाव्यताका दृष्टिले अथाह सम्भावना बोकेको मध्य पहाडी भूभाग राजनीतिक उथलपुथलका कारण तीन दशकयता गरिब मात्र बस्ने भूभागको रूपमा परिचित छ। पछिल्लो समयमा गाउँ छाड्ने र धेरै पैसा कमाए थातथलो नै छाड्ने गरेका छन्। प्राकृतिक स्रोत र सम्भावनाका हिसाबले समृद्धिको मुहान बन्नपर्ने क्षेत्र सशस्त्र द्वन्द्व र राजनीति अस्थिस्ताका कारण नागरिकका निम्ति यो क्षेत्र अरुचिको विषय बनेको छ। महाकाली, सेती, कर्णाली, भेरी, राप्ती, गण्डकी, नारायणी र कोशीजस्ता जलाधार भएका नदी यही मध्यपहाडी क्षेत्रकै आँगनबाट यात्रा गर्छन्। विकसित देशमा यस्ता नदी भएका भए यी बहुपयोगी हुन्थे सायद। देश समृद्धिका प्रमुख आधार यी नदी हुन्थे होलान्। लाखौं नागरिकलाई यी नदीले रोजगारी दिएका हुन्थे होलान्। तिनै नदीमा काम गर्न आउन विदेशी नागरिक लालायित हुन्थे होलान्। तर नेपालमा भने यी नदी वर्षात्मा बाढीपहिरोका कारक र हिउँदमा कहिलेकाहीँ माछा मार्ने कामका लागि मात्र उपयोगमा आउने गरेका छन्। यी भीमकाय विशाल नदी शदियौंदेखि राज्य व्यवस्थाको नपुंसकता गिज्याउँदै अविरल यात्रामा छन्। विडम्बना, यी नदीहरूलाई चिता जलाउने घाटबाहेक केही भएनन्। नेपालको राजनीति परिवर्तन गर्न जनतालाई बलिदान दिने संस्कार सिकायौं तर प्राप्त उपलब्धिलाई दिगो बनाउने आधार देशको समृद्धि हो भन्ने सिकाएनौं। खाडी मुलुकको समृद्धिको आधार तेल खानी हुन् भन्यौं। स्विट्जरल्यान्ड समृद्धिको आधार पर्यटन व्यवसाय हो भन्यौं। जापानको समृद्धिको आधार प्रविधि हो भन्यौं। सबै देशका समृद्धिका आधार भन्यौं तर नेपालको समृद्धिको आधार के हो ? कहिल्यै भनेनौं। जे भन्यौं त्यो पनि व्यवहारमा लागू गरेनौं। परिणामस्वरूप आजका नेपाली युवा हामीले भनेकै देशमा गएर निजी जीवनको समृद्धिको आधार खोज्न गए र उतै रमाउन थाले। कुनैबेला हिमाल केही हुँदैन भन्दै पहाडतिर बसाइँसराइ गर्ने चलन थियो। आज सहरमा केही हुँदैन भन्दै नेपालमा केही गर्न सकिँदैन भन्दैछन्। वर्तमान नेपालीको आम मनोविज्ञान अध्ययन गर्दा विदेश जान नसक्ने मात्र नेपाल बस्ने सक्ने भन्ने देखिन्छ। नेपालमा केही गर्न सकिन्छ, नेपालकै माटोमा मेहनत गरे उन्नत जीवन बाँच्न सकिन्छ भन्ने आत्मविश्वास जगाउन नेकपा एमालेले सञ्चालन गरेको समृद्धिका लागि संकल्प यात्रा यो क्षेत्रका बासिन्दाका निम्ति ओखती हुने देखिन्छ। यात्राका क्रममा भएका संवाद, छलफल र अन्तक्र्रियामा स्थानीय नागरिकले खुलेर भाग लिएका छन्। यो संकल्प यात्राले स्थानीय जनताका समस्या के हुन् र समाधानका उपाय के हुन्, सबैमा दोहोरो संवाद गरेको छ। जनताका आमसमस्या र विकासका निम्ति बाधक तत्त्वसँग जानकार राजनीतिक दलले मात्र जनताका सबालको नेतृत्व गर्न सक्छ भन्ने मान्यता यो यात्राले स्थापित गरेको छ। आम नागरिकमा आत्मविश्वास जगाउँदै जनजनसँग जोडिँदै अगाडि बढेको यात्राले समग्र यो क्षेत्रको अध्ययन गर्न सफल भएको छ। नागरिकदेखि नागरिकसम्म र गाउँदेखि गाउँहुँदै आधारभूत समाजको जगबाट फक्रिएमात्र नेतृत्वले अवसर पाउँदा जनताप्रति जवाफदेही हुन्छ। आलोचना र गालीले स्थापित भएको नेतृत्व क्षणिकका निम्ति चर्चा परिचर्चाको विषय त बन्ला तर जनताका समस्याको नेतृत्व गर्न सक्दैन भन्ने कुरा यो यात्राले स्पष्ट पारेको छ। वास्तवमा यो यात्राको क्रममा आमजनताको सहभागिताले नेपालको दलीय राजनीतिप्रति आकर्षण पैदा गरेको छ। समृद्धिका लागि संकल्प यात्रामा एमाले पार्टीपंक्तिको उपस्थिति मात्र थिएन, त्यसमा अन्य दलका आस्था राख्ने नेता, कार्यकर्ता र जनताले समेत यो यात्राको स्वागत गरेका थिए। छलफलमा पनि सहभागी भएका थिए। यो यात्रामा देखिएको जनताको सहभागिताले एमालेका अध्यक्ष केपी ओलीलाई सिंगो देशको नेतामा स्थापित गरेको छ भने एमालेलाई समृद्धिको एजेन्डा बोक्ने पार्टी बनाएको छ।"
"राष्ट्रपति र प्रधानमन्त्रीबीच भेट, पछिल्लो राजनीतिक अवस्थाबारे छलफल",काठमाडौं : प्रधानमन्त्री पुष्पकमल दाहाल 'प्रचण्ड'ले राष्ट्रपति रामचन्द्र पौडेलसँग भेट गरेका छन्। राष्ट्रपति पौडेल भेट्न प्रधानमन्त्री दाहाल मंगलबार बिहान शीतलनिवास पुगेका थिए। भेटमा उनीहरूबीच देशको पछिल्लो राजनीतिक अवस्था र समसायिक विषयमा छलफल भएको राष्ट्रपतिको कार्यालयले जनाएको छ। राष्ट्रपति पौडेलले पछिल्लो समय सरकारका कामप्रति निरन्तर चासो राख्दै आएका छन्। भेटमा राष्ट्रपति पौडेलले राष्ट्रियसभा निर्वाचनबारे पनि चासो राखेको बताइएको छ। राष्ट्रियसभामा राष्ट्रपतिबाट मनोनीत हुने एक महिला सदस्यसहित २० जना सदस्यहरुको पदावधि सकिदैछ । मन्त्रिपरिषद्को सिफारिसमा राष्ट्रपतिबाट एकजना मनोनीत हुने व्यवस्था छ। सरकारले १९ सिटका लागि माघ ११ मा निर्वाचन गर्ने मिति तोकेको छ ।
एनसेलको सेयर खरिदबिक्री कानुन विपरित पाइए कारबाही हुन्छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले एनसेलको सेयर खरिदबिक्री कानुन विपरित पाइए हसैसम्मको कारबाही हुने बताएका छन्। मंगलबार प्रतिनिधिसभाको राज्य व्यवस्था तथा सुशासन समितिको बैठकमा बोल्दै प्रधानमन्त्री दाहालले एनसेलको सेयर खरिदबिक्रीमा आफूलाई आशंका लागेर नै छानबिन समिति गठन गरेको बताए। उनले भने,'एनसेलको सेयर खरिदबिक्री प्रकरणमा अनुसन्धानका लागि छानबिन समिति बनाइएको छ। समितिको प्रतिवेदनपछि सरकारले आवश्यक कदम चाल्छ। कानुन विपरीत सेयर बिक्री भएको पाइए कारबाही हुन्छ।' प्रधानमन्त्री दाहालले एनसेलको ८० प्रतिशत सेयर न्यून मूल्यांकन गरी खरिदबिक्री भएको समाचार आएपछि आफू गम्भीर भएको बताए। नियामक निकाय (दूरसञ्चार प्राधिकरण) लाई थाहै नदिई एनसेलको सेयर खरिद बिक्रीप्रति आशंका व्यक्त गर्दै सरकारले पूर्वमहालेखा परीक्षक टंकमणि शर्माको संयोजकत्वमा पाँच सदस्यीय समिति गठन गरेको छ। मन्त्रिपरिषद् बैठकले गठन गरेको समितिमा सरकारका सचिव फणिन्द्र गौतम, सहसचिव बाबुराम भण्डारी, सहसचिव रितेशकुमार शाक्य र आइक्यानका अध्यक्ष सुजनकुमार काफ्ले छन्। समितिलाई ३० दिनभित्र प्रतिवेदन पेस गर्न समयावधि तोकिएको छ। एनसेलको सेयर स्वामित्व खरिद बिक्री रोक्न माग गर्दै सर्वोच्च अदालतमा रिट समेत परेको छ। मलेसियाको कम्पनी आजियाटाले आफूसँग भएको एनसेलको ८० प्रतिशत स्वामित्व बेचेको सार्वजनिक भएपछि विवाद सुरू भएको हो।"
समाज कल्याणमा मुद्दा हालाहाल,"काठमाडौं : आत्मा साक्षी राखी मन, वचन र कर्मले सेवा गरौं। समाज कल्याण परिषद्को नारा हो, यो। तर, नारा एकतिर छ परिषद्का पदाधिकारीको कर्म अर्कैतिर। उनीहरू एकआपसमै रिटभ्याकेट निवेदन दायर गर्ने होड चलेको छ। मन्त्रिस्तरीय निर्णयविरुद्ध सदस्यसचिव मनोज भट्टले कानुनी लडाइँ लडेपछि यो अवस्थाको सुरुवात भएको हो। त्यसपछि भट्टविरुद्ध परिषद् उपाध्यक्ष मोनिका भट्टराई अधिकारी र मन्त्रालयले सर्वोच्चमा निवेदन दर्ता गरे। यस्तो क्रम निरन्तर चलिरहेको छ। मन्त्रीविरुद्ध सदस्यसचिव परिषद् अध्यक्ष एवं महिला बालबालिका तथा ज्येष्ठ नागरिक मन्त्री हुन्, सुरेन्द्रराज आचार्य। गत वैशाख २४ गते शपथ लिएका आचार्यले ६ महिना नपुग्दै कर्मचारीबाटै मुद्दा खेप्नु परेको छ। मन्त्रिस्तरीय निर्णयविरुद्ध परिषद्कै सदस्यसचिव मनोज भट्टले असोज १८ गते सर्वोच्चमा रिट दायर गरेका हुन्। भट्टको रिट निवेदनमाथिको प्रारम्भिक सुनुवाइमा न्यायाधीश ईश्वरप्रसाद खतिवडाको एकल इजलासले अन्तरिम आदेश जारी गरेको छ। असोज ५ गते मन्त्रालयबाट भट्टलाई मन्त्रालयमा हाजिर हुन निर्देशन दिँदै पत्र पठाइएको थियो। मन्त्रालयमा हाजिर नभई भट्टले अदालतमा रिट दायर गरेका थिए। सर्वोच्चले असोज २१ गते मन्त्रालयको निर्णय कार्यान्वयन नगर्न अन्तरिम आदेश दियो। निवेदक भट्टलाई दरबन्दी नै नरहेको स्थान मन्त्रालयमा हाजिर गराउने भनी गरिएको निर्णयको कुनै कानुनी आधारसमेत देखिएन, अन्तरिम आदेशमा भनिएको छ, मन्त्रालयको मंसिर ५ गतेको पत्र कार्यान्वयन नगरी यथास्थितिमा राख्नू र निवेदक भट्टलाई परिषद्को सदस्यसचिव पदमा रही साबिकबमोजिम कामकाज गर्न दिनू। अदालतको आदेश लिएर भट्ट कार्यभार सम्हाल्न परिषद् पुगेका भट्टविरुद्ध मन्त्रालय र परिषद्को तर्फबाट भ्याकेट निवेदन दर्ता गरिएको छ। भट्टविरुद्ध भ्याकेट निवेदन २०७८ मंसिर २ गतेको मन्त्रिपरिषद्को निर्णयअनुसार भट्ट सदस्यसचिवमा नियुक्त भएका हुन्। उनलाई चार वर्षको लागि नियुक्त गरिएको हो। २०८० भदौ २९ को मन्त्रिपरिषद्को निर्णयअनुसार भन्दै भट्टलाई मन्त्रालय हाजिर गराउने भनी निर्देशन भएको थियो। उक्त निर्देशनविरुद्ध सर्वोच्च अदालतबाट अन्तरिम आदेश ल्याएका भट्टविरुद्ध परिषद् उपाध्यक्ष मनिका भट्टराई अधिकारीले भ्याकेट निवेदन दर्ता गराएकी छन्। असोज २४ गते दर्ता भएको निवेदनमाथि सुनुवाइ हुन सकेको छैन। फुटकर निवेदनको रूपमा महिला बालबालिका तथा ज्येष्ठ नागरिक मन्त्रालयको तर्फबाट थप अर्को भ्याकेट निवेदन निवेदन दर्ता गरेको छ। तीन महिनादेखि परिषद्का पदाधिकारीहरू एकआपसमै मुद्दा मामिलामा अल्झिँदा कामकारबाही लथालिंग भएको परिषद्का कर्मचारीहरू बताउँछन्। कहीँ नभएको जात्रा हाँडीगाउँमा जस्तो कहीँ नभएको मुद्दा मामिला समाज कल्याण परिषद्का पदाधिकारीबीच भएको छ, परिषद्का एक अधिकृतले भने, सर्वोच्चको आदेश पाएर पुनर्बहाली भएका सदस्यसचिव भट्टविरुद्ध उपाध्यक्ष, अध्यक्षले भ्याकेट निवेदन दिएका छन्। सर्वोच्चले गरेको आदेश कानुनी रूपमा त्रुटिपूर्ण भएको भ्याकेट निवेदनमा उल्लेख छ।"
"१२,४१५ विद्यार्थी दीक्षित","काठमाडौंं : त्रिभुवन विश्वविद्यालयको ४९औं दीक्षान्त समारोहमा सोमबार विभिन्न संकाय र तहमा उपाधि प्राप्त १२ हजार ४ सय १५ विद्यार्थी दीक्षित भएका छन्। त्रिपुरेश्वरस्थित दशरथ रंगशालामा भएको समारोहमा राष्ट्रपति रामचन्द्र पौडेलको उपस्थितिमा प्रधानमन्त्री एवम् कुलपति पुष्पकमल दाहाल प्रचण्डबाट विद्यार्थीहरू दीक्षित भएका हुन्। त्रिविको ६१औं ग्रेसलिस्टमा परेका ७४ हजार ७ सय ४९ विद्यार्थीमध्ये यसपटक १२ हजार ४ सय १५ जनाले दीक्षान्त समारोहमा सहभागिताका लागि आवेदन दिएको परीक्षा नियन्त्रक पुष्पराज जोशीले बताए। जोशीका अनुसार गत वर्षहरूमा पनि त्रिविले ६० देखि ७० हजारको हाराहारीमा वार्षिक रूपमा विद्यार्थी दीक्षित गर्दै आएको थियो। दीक्षान्त समारोहका लागि निवेदन दिएकामध्ये स्नातक तहतर्फ ८ हजार ९८ जना, स्नातकोत्तर तहतर्फ ४ हजार १ सय ४, एमफिलतर्फ ४४ तथा विद्यावारिधितर्फ १ सय १२ विद्यार्थी दीक्षित भएका हुन्। विश्वविद्यालयका कार्यवाहक उपकुलपति प्राडा शिवलाल भुसालले २०७९ असार १ देखि २०८० जेठ मसान्तसम्म उत्तीर्ण गरेका विद्यार्थी दीक्षान्त समारोहमा सहभागी हुन पाउने व्यवस्था गरिएको जानकारी दिए। गत वर्ष १० हजार ३ सय विद्यार्थी दीक्षान्त समारोहमा सहभागी भएका थिए। त्रिभुवन विश्वविद्यालयले ५ अध्ययन संस्थान र चार संकायका आंगिक र सम्बन्धन प्राप्त क्याम्पसबाट पढाइ पूरा गरेका विद्यार्थीलाई दीक्षित गरेको हो। दीक्षित हुने विद्यार्थीहरू कालो गाउनमा सजिएर अभिभावक र आफन्तसँगै उक्त समारोहमा आएका थिए। उपकुलपति भुसालले त्रिविले अब विश्वका प्रचलित विश्वविद्यालयसँगको सहकार्यमा शैक्षिक कार्यक्रम अघि बढाउने बताए। विश्वविद्यालयले छिट्टै साइबर सेक्युरिटी, योग विज्ञान, आयुर्वेद विज्ञान, माउन्टेन टुरिजम र माउन्टेन साइन्सजस्ता विषयमा नयाँ कार्यक्रम सुरु गर्ने पनि जानकारी दिए। कार्यक्रममा बोल्दै राष्ट्रपति रामचन्द्र पौडेलले शिक्षा नीति समाज सापेक्ष, बजारमुखी र प्रतिस्पर्धी बनाउन आग्रह गरेका छन्। उनले प्रसिद्ध विश्वविद्यालयका प्राध्यापक, विद्यार्थी, कर्मचारीका सामुन्ने नेपालीले हासिल गरेको ज्ञान, कला, कौशल, सीप र क्षमतामा कुनै कमी हुन नहुने बताए। शिक्षा विकासमा सरकारले ठूलो लगानी गरे पनि पर्याप्त नभएको भन्दै उनले, सक्षम, सबल, तथा समृद्ध राष्ट्र निर्माणका लागि दीक्षित छात्रछात्राहरूको भूमिका महत्त्वपूर्ण हुनेछ। भोलि देशलाई कुन दिशामा लैजाने हो। त्यो तपाईंंहरूकै हातमा छ उनले भने। देशबाट मैले के पाएँ भन्दा पनि देशलाई मैले के दिए, के दिँदै छु र भविष्यमा के योगदान गर्न सक्छु भन्ने तर्फ एक पटक सबैले सोच्ने बेला आएको भन्दै उनले भने, आजको यस प्रतिस्पर्धात्मक वातावरणमा तपाईंहरूले बेहोर्नु परेको चुनौतीप्रति पनि राष्ट्र अनिभज्ञ छैन। एकातिर पढाइमा अब्बल बन्नुपर्ने दबाबमा अभिभावक र समाजबाट हुन्छ भन्ने अर्कोतर्फ आकर्षक रोजगारी पाइन्छ कि पाइन्न भन्ने चिन्ता पनि रहिरहन्छ। प्रधानमन्त्री दाहालले विश्वविद्यालयहरू स्वायत्त प्राज्ञिक निकाय हुनुपर्ने बताएका छन्। दाहालले विश्वविद्यालय राजनीतिक भागबन्डा र दाउपेचबाट अलग हुन नसकेको भन्दै यसको गम्भीर छलफल र समीक्षा हुन आवश्यक रहेको बताए। प्रधानमन्त्री दाहालले विश्वविद्यालयहरूमा राजनीतिक भागबन्डा गर्नु हुँदैन भन्ने राजनीतिक दलहरू नै भागबन्डा खोज्दै हिँड्नु विडम्बना भएको बताए।प्रधानमन्त्री दाहालले भने, एकातर्फ हामी विश्वविद्यालयहरूमा राजनीतिक भागबन्डा हुनु हुँदैन, विश्वविद्यालयहरू स्वायत्त प्राज्ञिक निकायहरू हुनुपर्दछ भनिरहेका छौं, अर्कोतर्फ हामी आफैं राजनीतिक भागबन्डा र दाउपेचका निम्ति दौडिरहेका हुन्छौं। यस्ता चुनौती र प्रश्नहरूबारे पनि हामीले गम्भीरतापूर्वक छलफल गर्ने र निर्णय लिने बेला आएको छ। दाहालले विश्वविद्यालयहरूको वर्तमान अवस्थामा रूपान्तरण गर्न सरकार र राजनीतिक नेतृत्वको पनि महत्त्वपूर्ण भूमिका रहेको बताए। प्राज्ञिक संस्थाहरूलाई आवश्यक साधनस्रोत र पर्याप्त प्राज्ञिक जनशक्तिको व्यवस्थामा राज्यले पनि आफ्नो भूमिका बढाउनुपर्ने उल्लेख गरे। दीक्षित विद्यार्थीलाई बधार्ई दिँदै प्रधानमन्त्री दाहालले आफूलाई सचेत र इमान्दार नागरिकका रूपमा स्थापित गर्दै आफ्नो राष्ट्रप्रतिको कर्तव्यलाई जिम्मेवारीका साथ निभाउन आग्रह गरेका थिए। उनले मुलुकको समृद्धिमा प्राविधिक जनशक्तिको महत्त्वपूर्ण योगदान हुने बताए। त्रिभुवन विश्वविद्यालयले प्राविधिक शिक्षालाई जोड दिँदै उच्चस्तरीय जनशक्ति उत्पादन गरी देश विकासमा अग्रणी भूमिका खेलेको र आगामी दिनमा पनि प्राविधिक शिक्षाको भूमिका बढाउँदै लैजाने बताए। उक्त समारोह दीक्षित भएका एक विद्यार्थी सुष्मा चौधरी भने अब मास्टर्स विदेश पढ्न जाने ढोका खुलेको भन्दै उत्साहित देखिन्थिन्। नेपालको पढाइ सकियो। अब मास्टर्स पढ्न विदेश जान पाइयो भनेर निकै खुसी लाग्या छ। प्लस टु सकेरै जान खोजेकी थिएँ। उनले भनिन्। यद्यपि ठूलो संख्यामा विद्यार्थी दीक्षित भएको विषयमा भने स्वयम् प्राध्यापकहरू नै असन्तुष्टि व्यक्त गर्छन्। पूर्वप्राध्यापक डाराजकुमार पोख्रेल भन्छन्, दीक्षान्त समारोहमा विद्यार्थीको उपस्थिति भए पनि कलेजहरूमा विद्यार्थीको उपस्थिति छैन। एकदमै समस्या देखिएको छ। कसरी हुन्छ प्राविधिक र व्यावहारिक शिक्षामा जोड दिन आवश्यक छ। शिक्षाविद् डा विद्यानाथ कोइराला भने शिक्षा र दीक्षा फरक कुरा भएको बताउँछन्। कोइराला भन्छन्, दीक्षित हुने पहिलेको सिस्टम बिगार्यौं। विद्यार्थीलाई शिक्षा दिए पछि खुसी हुने हो। यहाँँ दीक्षान्तमा उपस्थिति भएको संख्या गनिन्छ। एकातिर क्याम्पसमा विद्यार्थी रित्तिँदै छन्। अर्कोतिर विश्वविद्यालयले दीक्षान्तको विश्व रेकर्ड बनाउँदैछन्। बाबुआमा एउटा बच्चामा सीमित हुँदैछन्। अब नितान्त व्यावहारिक शिक्षामा जाने बेला भएको छ। अनलाई्न र अफलाई्न दुई माध्यमबाट समाजका सबै पाटो र सबै क्षेत्रलाई शिक्षित गराउने समय आएको छ।"
"कांग्रेसको गण्डकी प्रदेश सम्मेलन आज, सभापति देउवाले उद्घाटन गर्ने",गण्डकी : नेपाली कांग्रेस गण्डकी प्रदेश समितिको आजदेखि हुने प्रथम सम्मेलनको तयारी पूरा भएको छ । कांग्रेसका केन्द्रीय सभापति एवं पूर्वप्रधानमन्त्री शेरबहादुर देउवाले उद्घाटन गर्ने सम्मेलनको सम्पूर्ण तयारी पूरा भएको नेपाली कांग्रेस गण्डकी प्रदेश सभापति शुक्रराज शर्माले जानकारी दिए । सम्मेलनमा सभापति देउवासहित पार्टी केन्द्रीय समितिका पदाधिकारीसमेत उपस्थित हुने सभापति शर्माले बताए । सम्मेलनको उद्घाटन पोखरा सभागृहमा हुने र बन्दसत्र भोलि पोखरा पार्टी प्यालेसमा हुने गरी व्यवस्था मिलाइएको छ । सम्मेलनमा पार्टीको गण्डकी प्रदेश कार्यसमितिसहित पाँच सय जना प्रतिनिधिले बन्दसत्रमा भाग लिने पार्टीको गण्डकी प्रदेश प्रचारप्रसार समितिका उपप्रमुख शिरोमणि बरालले बताए ।रासस
"एनसेलको सेयर खरिदबिक्रीविरुद्धको रिटमाथि सु्नुवाइ सकियो, आजै फैसला आउने","काठमाडौं : दूरसञ्चार सेवा प्रदायक कम्पनी एनसेलको सेयर खरिदबिक्री प्रकरणबारे परेको रिटमाथिको सुनुवाइ सकिएको छ। रिटमाथिको सुनुवाइ सकिएको सर्वोच्चका प्रवक्ता भद्रकाली पोखरेलले जानकारी दिए। प्रवक्ता पोखरेलले सुनुवाइ सकिएकाले आजै बेलुकासम्म फैसला आउने बताए। सुनुवाइका लागि रिटको पेशी न्यायाधीश प्रकाशमान सिंह राउतको एकल इजलासमा तोकिएको थियो। यसअघि रिटमाथि सुनुवाइका लागि पटकपटक पेशी तोकिदै आएपनि 'हेर्न नभ्याइने' सूचीमा राखिएको थियो। प्रतिनिधिसभा सांसद अमरेश कुमार सिंहले एनसेलको सेयर स्वामित्व खरिद बिक्री रोक्न माग गर्दै गत शुक्रबार सर्वोच्च अदालतमा रिट दिएका थिए। रिटमा नेपालको नियम, कानुनको पालना नगरी कर छल्ने उद्देश्यले निकै कम मूल्यमा ८० प्रतिशत सेयर बिक्री गर्न भएको सम्झौतालाई मान्यता नदिन परमादेशको माग गरिएको छ। नेपालको नियमनकारी निकायले अनुमति नदिएको अवस्थामा गरिएको सेयर कारोबारको वैधानिकता उत्प्रेषणको आदेशले बदर गर्न समेत रिटमा माग गरिएको छ। आजियाटा र स्पेक्ट्रलाइट यूके लिमिटेडबीच कारोबार अपारदर्शी भएको र एनसेलको अनुमतिपत्र रहुञ्जेलसम्म आजियाटाले एनसेलको आम्दानी लैजाने गरी सेयर खरिदबिक्रीको सम्झौता भएको दाबी रिट निवेदनमा गरिएको छ। एनसेल कम्पनीको सेयरबिक्रीमा विधिको शासनलाई चुनौती भएको उल्लेख गर्दै रिटमा अहिलेसम्मकै सबैभन्दा ठूलो भ्रष्टाचार काण्ड भएको जिकिर गरिएको छ। मलेसियाको कम्पनी आजियाटाले आफूसँग भएको एनसेलको ८० प्रतिशत स्वामित्व बेचेको सार्वनजिक भएपछि विवाद सुरू भएको छ।"
"राप्रपा सरकारमा नजाने, आन्दोलनको घोषणा गर्ने","काठमाडौं : राष्ट्रिय प्रजातन्त्र पार्टीले सडक आन्दोलन गर्ने निर्णय गरेको छ। राष्ट्रिय प्रजातन्त्र पार्टी (राप्रपा)को मंगलबार बिहान जारी केन्द्रीय समितिको बैठकको बीचमा बसेको पदाधिकारीहरुको बैठकले फागुनबाट आन्दोलनमा जाने निर्णय गरेको प्रवक्ता मोहनकुमार श्रेष्ठले जानकारी दिए। पदाधिकारी बैठकले सर्वसम्मत रुपमा आन्दोलनमा जाने निर्णय गरेको छ। राप्रपाले सशक्त प्रतिपक्षको भूमिका निर्वाह गर्ने, समान विचार भएकाहरूसँग एकता, सहकार्य गर्ने, हिन्दुराष्ट्र पुनर्स्थापना र राजतन्त्रको पक्षमा आन्दोलन गर्ने निर्णय भएको हो। श्रेष्ठले अन्नपूर्णसँग भने,पदाधिकारी बैठकमा फागुनबाट सशक्त आन्दोलन गर्ने गरी छलफल भएको छ। पदाधिकारी बैठकका निर्णय केन्द्रीय समितिको बैठकमा पेस गरिने र केन्द्रीय समितिबाट पारित गरेपछि आन्दोलनमा जाने हो। अहिले सबै निर्णय भइसकेको छैन। दिउँसो २ बजे पत्रकार सम्मेलनमार्फत बैठक निर्णयहरु सार्वजनिक हुन्छ। राप्रपा पुस र माघमा आन्दोलनको आन्तरिक तयारी गर्ने र फागुनदेखि चरणबद्ध आन्दोलनमा जाने भएको हो। राप्रपा संघीय सरकारमा नजाने निर्णय भएको छ। राप्रपाले तत्काल केन्द्र र प्रदेश सरकारमा राप्रपा सहभागी नहुने निर्णय गरेको छ।"
एनसेलको शेयरबारे जवाफ दिन प्रधानमन्त्री राज्य व्यवस्था तथा सुशासन समिति बैठकमा,"काठमाडौं : प्रधानमन्त्री पुष्पकमल दाहाल 'प्रचण्ड' मोबाइल सेवा प्रदायक कम्पनी एनसेलको शेयर खरिद बिक्रीबारे सरकारको जानकारी गराइरहेका छन्। शक्तिको आडमा एनसेलको शेयर खरिद बिक्री भएको भन्दै सर्वत्र आलोचना भएपछि संसदको राज्य व्यवस्था तथा सुशासन समिति बैठकले मंगलबार प्रधानमन्त्री प्रचण्डलाई छलफलमा बोलाएको हो। सरकारले हालसम्म गरिएको कामको बारेमा उनले समितिमा जानकारी गराइरहेका छन्। बैठकमा उनले सरकारले एनसेलको सेयर बिक्री अध्ययन तथा छानबिन समिति बनाएको जानकारी दिएका छन्। कांग्रेस नेता शेखर कोइराला र प्रतिपक्ष दलका नेताहरुले एनसेल प्रकरणमा राजनीतिक दलका नेता, व्यापारी र कर्मचारीको मिलेमतोमा अर्बौं रुपैयाँका भ्रष्टाचार भएको दाबी गर्दै आएका छन्। सार्वजनिक स्तरमा व्यापक विरोध हुन थालेपछि यस अगाडि सरकारले एनसेलको सेयर बिक्री अध्ययन तथा छानबिन समिति बनाएको छ। छानबिन समिति गत मंसिर २१ गते सरकारले पूर्वमहालेखा परीक्षक टंकमणि शर्मा दंगालको संयोजकत्वमा गठन गरेको थियो। समितिको सदस्यहरूमा सरकारका सचिव फणीन्द्र गौतम, अर्थ मन्त्रालयका सहसचिव रितेशकुमार शाक्य, सञ्चार तथा सूचना प्रविधि मन्त्रालयका सहसचिव बाबुराम भण्डारी र आइक्यानका अध्यक्ष सुजनकुमार काफ्ले छन्। समितिले काम थालिसकेको जनाएको छ। एनसेलको सेयर खरिदबिक्रीको सम्बन्धमा प्रचलित कानुनको परिपालनाको विषय, राजस्व र नेपालमा वैदेशिक लगानीमा पर्न सक्ने असर लगायतका विषय अध्ययन र छानबिनका लागि यो समिति बनेको हो। ३० दिनभित्र प्रतिवेदन पेस गर्ने कार्यदेश समितिलाई दिइएको छ। समितिका संयोजक शर्माले अध्ययन तथा छानबिनको क्रममा सम्बन्धित विषय क्षेत्रका नियामक निकाय, सरकारी अधिकारी, सम्बन्धित सेवा प्रदायक कम्पनीसँग छलफल गर्ने तथा सम्बन्धित विषय विज्ञ, विभिन्न सरोकारवाला संघ, संस्था र व्यक्तिहरूसँग समेत आवश्यकताअनुसार छलफल गरी रायसुझाव प्राप्त गर्ने जानकारी दिएका छन्।"
इन्टरपोलबाट रेड नोटिस जारी भएका फरार व्यक्ति कुवेतबाट पक्राउ,काठमाडौं : जबरजस्ती करणी मुद्दामा इन्टरपोलबाट रेड नोटिस जारी भई फरार रहेका काभ्रेपलान्चोक चौरीदेउराली गाँउपालिका८ घर भएका ३१ वर्षीय उमेश लामा पक्राउ परेका छन्। एनसीबी कुवेतको समन्वयमा कुवेतमा पक्राउ परेका उनलाई सम्बन्धित मुद्दामा कारबाही गर्नेगराउने प्रयोजनार्थ मंगलबार नेपाल फिर्ता ल्याइएको छ। लामाविरुद्ध प्रहरी वृत्त जगाती भक्तपुरमा जबरजस्ती करणी मुद्दामा मुद्दा दर्ता भएपछि अनुसन्धानको क्रममा उनी वैदेशिक रोजगारीको सिलसिलामा कुवेतमा रहेको खुल्न आएको थियो। अन्तर्राष्ट्रिय स्तरमा खोजतलास एवं पक्राउ गर्नको लागि नेशनल सेन्ट्रल व्युरो (एनसिबी) काठमाडौंको अनुरोधमा इन्टरपोल महासचिवालयबाट २०८० असोज ११ गते उनीविरुद्ध रेड नोटिस जारी भएको थियो। यस सम्बन्धमा प्रहरीले आवश्यक अनुसन्धान गरिरहेको छ।
वायुसेवा निगमको आम्दानी बढ्यो,काठमाडौं : नेपाल वायुसेवा निगम (नेपाल एयरलाइन्स)को आम्दानी गत तीन वर्षमा दोब्बरभन्दा बढीले वृद्धि भएको छ। महालेखापरीक्षकको लेखापरीक्षण प्रतिवेदनअनुसार निगमको कूल आम्दानी आव २०७७७८ मा नौ अर्ब १० करोड ९७ लाख ३१ हजार आठ सय ४५ रुपैयाँ रहेको थियो। आव २०७८७९ मा १६ अर्ब ४६ करोड ३२ लाख ६० हजार तीन सय ३३ रहेको निगमको आम्दानी आव २०७९८० को प्रारम्भिक कूल आम्दानी २२ अर्ब २४ करोड १९ लाख ७८ हजार देखिएको निगमका प्रवक्ता रमेश पौडेलले जानकारी दिए। निगमले गत तीन वर्षको आम्दानीमा एक सय १४ प्रतिशतले वृद्धि गरेको पनि जनाएको छ। विगत आठ वर्षदेखि निगमसँग अन्तर्राष्ट्रियतर्फ चार र आन्तरिकतर्फ दुई जहाज उडानमा रहेका छन्। निगमसँग उपलब्ध भएका जहाज तथा साधन स्रोतको उचित उपयोग गरेर यो उपलब्धि हासिल गर्न सफल भएको निगमले आज जारी गरेको विज्ञप्तिमा उल्लेख छ। साथै हालको बजार मागअनुरुप प्रतिस्पर्धी बजारमा आम्दानी बढाउनका लागि निगमलाई पर्याप्त मात्रामा जहाजको कमी रहेकाले आवश्यक कार्ययोजनाका साथ अघि बढ्ने पनि निगमले उल्लेख गरेको छ।
साँदनी खोलाको पुलले बस्तीमा दिएको खुसी,"कञ्चनपुर : डडेल्धुराको भित्रीमधेश क्षेत्र परशुराम नगरपालिका७ का ५३ वर्षीय रामदत्त भट्टले साँदनी गाउँमा व्यापार थालेको दुई दशक भयो। गाउँमै सामान्यस्तरको व्यापारबाट घर गुजारा चलाइरहेका उनी हिजोआज भने बस्तीमा क्रमिक रुपमा हुँदै गएको विकासले हर्षित मात्रै होइन, व्यापार बढाउन हौसिएका छन्। परशुराम नगरपालिकाभित्र भौगोलिक रुपले विकास साँदनी गाउँ आवातजावत गर्न विगतमा भोग्नुपरेको बाध्यता हटेसँगै गाउँमा खुसीयाली छाएको छ। २०२८ सालमा बैतडीको पुर्चौडी क्षेत्रबाट साँदनी सरेका भट्टले विगतमा दिनभर हिँडेर कञ्चनपुरको महेन्द्रनगर, भारतको टनकपुर झरेर कुटानीपिसानी गरेर जीविका चलाएको विगत सुनाए। तर हालै परशुराम ६ चन्दनी र ७ को बीचमा पर्ने साँदनी खोलामा पक्की मोटेरेवल पुल बनेपछि गाउँको विकासको ढोका खुलेको भट्टको भनाइ छ। हामी त कुवाका भ्यागुतासँगै भएर चार दशक सङ्घर्ष गर्दै दुर्गम बस्ती बस्यौँ, उनले भने, यो पुल हिँडडुलका लागि मात्रै होइन महाकाली करिडोरमा समेत पर्ने भएकाले यसको महत्व धेरै छ। उनले पुल नहुँदा पारी चन्दनीमा रहेको विद्यालयमा बर्खामा विद्यार्थीले जानसमेत छाडेको विगतको अवस्था सुनाए। पुल नभएकै कारण खोलामा पानीको बहाव बढ्दा स्कुले बालबालिका चन्दनीको बस्तीमा आश्रय लिएरै पनि बसे' उनले भने 'आज भन्दा डेढ दशकअघि मेरै छोरी विद्यालय जाँदा खोलामा बगेपछि मुस्किलले ज्यान जोगायौं। साँदनीका स्थानीय व्यापारीले बर्षात अघि तीनचार महिनाका लागि अगावै सामान भण्डार गर्नुपर्ने बाध्यता पनि पुल बनेपछि हटेको उनको भनाइ छ। त्यसैगरी बस्ती भएरै महाकाली करिडोरको ट्याकसमेत खोल्ने काम थालिएपछि साँदनीबासीमा खुसीको सीमा छैन। स्थानीय ८० वर्षीय वृद्ध गङ्गादत्त भट्टले साँदनीवासीले निकै अभाव र गरिबीकाबीच महाकाली नदी र साँदनी खोलाको पीडा सहेर बस्ती बचाएको बताए। बस्तीमा बिरामी पर्दा डोकोमा बोकेर महाकालीमा तुईनमा तारेर भारतीय बजारमा उपचारका लागि जानुपर्ने बाध्यता थियो, उनले भने, अहिले पुल, सडक लगायतका विकास पूर्वाधार जोडिँदा गरिबका पनि दिन आएजस्तो भान भयो। उनले साँदनी खोलामा बस्ती बसेको साँढे पाँच दशकपछि पुल बनेको बताए। उत्तरतिर चुरे पहाड, पश्चिम दक्षिणमा महाकाली र पूर्वतर्फको साँदनी खोला भएको यो बस्तीमा बर्खामा त हलचलसमेत गर्न गाह्रो हुन्थ्यो, उनले भने, अहिले त गाउँमै मोटर गाडी आउन थालेपछि सपना जस्तै लाग्छ। यसैगरी विसं २०२६ मा बैतडीबाट साँदनी सरेका उज्वलदत्त भट्टले आफूहरु खेतीपानी अन्न फल्ने आशमै यहाँ आएको बताए। त्यो बेलाको जस्तो अन्न फल्न पनि अहिले छोड्यो, उनले भने, ९० किलोग्राम चामल महेन्द्रनगरबाट बोकेर पनि परिवारको छाक टारेका थियौं। उनले पनि साँदनी खोलाको पुल आफूहरुका लागि बरदान जस्तै भएको बताए। जोगबुढा र आलिताल क्षेत्रमा मात्रै ठेक्का भएर पनि सडक र पुल लामो समयदेखि अलपत्र नै छन्, उनले भने, तर साँदनी खोलामा तोकिएको समय भन्दा सात महिना अघि नै पुल बन्दा गाउँलेहरु खुसीले गद्गद् छन्। उनले खोलामा पुल नहुँदा विसं २०५२ मा विद्यार्थीको एसएलसी परीक्षा नै प्रभावित भएको बताए। जोगबुढा बजार गएर दैनिक उपभोग्य सामान ल्याउन अब दिनरात जतिबेला जाँदा नी सहज भयो, उनले भने, विद्यार्थी अहिले पुल तरेर विद्यालय आवतजावत गरेको देख्दै आनन्द लाग्छ। त्यसैगरी पुल छेउमै (पारी) तर्फ रहेको सिद्धनाथ माध्यमिक विद्यालयका प्रधानाध्यापक गौरीदत्त भट्टराईले सडक पूर्वाधार क्रमिक रुपले विकास भएसँगै बस्तीको मुहार फेरिएको बताए। २६ वर्षदेखि सोही विद्यालयमा कार्यरत उनले विगतमा खोलामा पुल नहुँदा दर्जनौँ विद्यार्थी समस्यामा पर्ने गरेको बताए। खोला बढ्यो की ३०४० विद्यार्थी साँदनी गाउँमै रोकिन्थे, उनले भने, अलि पानी कम भएका बेला अभिभावक र विद्यालयका शिक्षकले विद्यार्थी तार्ने काम गर्थे। त्यसैगरी साँदनीमा स्वास्थ्य चौकी उपचारका लागि जानवारी चन्दनीका स्थानीयवासीलाई समस्या हुन्थ्यो। महाकाली करिडोरअन्तर्गत कञ्चनपुरको ब्रह्मदेवदेखि डडेल्धुराको परशुराम पुग्ने ट्र्याकसमेत हालै खुलिसकेको छ। लामो समय रुख कटानकै कारण कञ्चनपुर र डडेल्धुरालाई करिडोरले जोड्न सकेको थिएन्। साँदनीका स्थानीयवासीले करिडोरको ट्र्याक खुलेपछि आवागमन पनि हुन थालेको बताएका छन्। ४२ महिनाको समयावधि पाएर पुल निर्माण थालेको लुम्बिनीकुमार राजेन्द्र जेभीका इञ्जीनीयर किशोरराज पाण्डेले ३४ महिनामै काम सकेर पुल सञ्चालनमा ल्याएको बताए। रु ३२ करोड ६१ लाख लागतमा निर्मित पुलको लम्बाइ दुई सय पचास मिटर रहेको छ। उनले उक्त पुल महाकाली करिडोर अन्र्तगत नै पर्ने भएकाले महाकाली पुल योजना कार्यालय मार्फत बनेको बताए। पुलको दुवै तर्फ गरेर पाँच सय मिटर पहुँच मार्ग र नौ सय मिटर खोलाको तटवन्ध समेत निर्माण भएको छ, उनले भने, पुल बनेपछि गाउँहरुबाट पनि राम्रो प्रतिक्रिया पायौं। उनले निर्धारित समय भन्दा आठ महिना अघि नै पुल निर्माण गरेर पुल योजना कार्यालयलाई हस्तान्तरण गरेर बोसनका लागि समेत निर्माण कम्पनी दाबेदार बनेको बताए। तोकिएको भन्दा २ सय दिन अगाढी काम सके सरकारले प्रोत्साहन स्वरुप रकम दिने सम्झौतामा उल्लेख छ, उनले भने, सोही अनुसार हामीले पनि बोनसका लागि दाबी गरेका छौं। रासस"
आदिवासी जनजाति महासंघ झापाका अध्यक्ष चौधरी रिहा,झापा : नेपाल आदिवासी जनजाति महासंघ झापाका अध्यक्ष पाण्डवलाल चौधरी मंगलबार रिहा भएका छन्। जिल्ला प्रशासन कार्यालय झापामा २० हजार रुपैयाँ धरौटी बुझाएर चौधरी ८ दिनपछि रिहा भएका हुन्। कोशी प्रदेशका मुख्यमन्त्री केदार कार्कीको गाडीमा तोडफोड गरेको आरोपमा प्रहरीले उनलाई मंसिर २६ गते राति घरबाटै पक्राउ गरेको थियो। प्रदेश १ पुनः नामकरण संयुक्त संघर्ष समिति झापाका संयोजकसमेत रहेका उनीमाथि मुख्यमन्त्रीको गाडीमा तोडफोड गरेको भन्दै ५ लाख रुपैयाँको बिगो हालिएको थियो। अभद्र व्यवहारसम्बन्धी मुद्दा दायर गरिएका चौधरीमाथि अनुसन्धान गर्न प्रहरीले दुई पटक म्याद थपेको थियो। पहिलो पटक पाँच दिन र त्यसपछि तीन दिन म्याद थप गरिएको थियो। ८ दिनको म्याद सकिएकाले अब म्याद थप नगरी रिहा गरिएको झापा प्रहरीले जनाएको छ। कांग्रेसका महाधिवेशन प्रतिनिधिसमेत रहेका चौधरीलाई तीन दिनअघि नै रिहा गर्ने भनिएकोमा कोशी प्रदेशका मुख्यमन्त्री कार्कीका कारण उनलाई ८ दिनसम्म थुनामा राखिएको बताइएको छ।
विश्वविद्यालय स्थापना गर्ने बागमती प्रदेशको निर्णय,मकवानपुर : बागमती प्रदेश मन्त्रिपरिषद् बैठकले बागमती प्रदेश विश्वविद्यालय स्थापना गर्ने निर्णय गरेको छ। प्रदेशका मुख्यमन्त्री शालिकराम जमकट्टेलको अध्यक्षतामा आज बसेको मन्त्रिपरिषद् बैठकले उक्त निर्णय गरेको हो। प्रदेशको शैक्षिक विकासका लागि प्रदेश सार्वजनिक विश्वविद्यालय स्थापना गर्नका लागि संरचना तयार गर्न अनुमति प्रदान गर्ने निर्णय गरेको मन्त्रीपरिषद्ले गरेको भौतिक पूर्वाधार विकास मन्त्री युवराज दुलालले जानकारी दिए। विश्वविद्यालय स्थापना गर्नका लागि संरचना तयार गर्न अनुमति प्रदान गर्ने निर्णय गरिएको छ। बैठकले प्रदेश निजामती सेवा नियमावली मस्यौदा परामर्शका लागि प्रदेश लोकसेवा आयोगमा पठाउन स्वीकृति प्रदान गर्ने निर्णयसमेत गरेको छ। यस्तै बैठकले बागमती प्रदेशको मुख्यमन्त्री कार्यालय तथा स्वास्थ्य मन्त्रालयको संगठन संरचना र दरबन्दी स्वीकृति प्रदान गर्ने पनि निर्णय गरेको मन्त्री दुलालले बताए। स्वास्थ्य मन्त्रालयतर्फको स्थानीय तहमा रहेका स्वास्थ्य संस्थाको रिक्त दरबन्दी पदपूर्ति गर्न समेत प्रदेश लोकसेवा आयोगलाई अनुमति दिने निर्णय गरिएको छ।
नदी उकास जमिन अतिक्रमण,"रौतहट : जिल्लाको वृन्दावन नगरपालिका१ स्थित बागमती नदी उकास जमिन अतिक्रमण हुँदै आएको छ। केही वर्ष अघिदेखि त्यस क्षेत्रको सयौ विगाहा जमिन अतिक्रमण हुँदै आएको छ। मधेस प्रदेशको सर्लाही र रौतहटको सिमाना भएर बग्ने बागमती नदीको उकास जमिन अतिक्रमण भएको हो। यसको एकातर्फ रामलाल वृन्दावन साझेदारी वन व्यवस्थापन समूह र अर्कोतर्फ बागमती नदीको पानी बग्ने क्षेत्र छ। बयरघारी क्षेत्रमा भूमिहीन, विपन्न मात्र नभएर हुनेखाने समेतले जंगलझांडी,खरघारी फाँडेर धमाधम खेत बनाइरहेका छन्। सरकारी जमिन तीव्र रूपमा अतिक्रमण भइरहँदा समेत कुनै निकायले ध्यान नदिएको सरोकारवाला बताउँछन्। उक्त क्षेत्रमा वृन्दावन नगरपालिका१,२,३ र ४ वडाका वासिन्दाने बढी जमिन अतिक्रमण गरेका छन्। त्यसबाहेक अन्य ठाउँबाट आएकाहरूले अतिक्रमण गरेका छन्। अतिक्रमित क्षेत्रभन्दा करिब २ किलोमिटर टाढा सब डिभिजन वन कार्यालय भए पनि वन कर्मचारीले संरक्षणप्रति चासो देखाएका छैन। जनशक्ति अभावका कारण त्यस क्षेत्रमा जान नसकेको सब डिभिजन प्रमुख अनिलकुमार महतोले बताए। कार्यालयबाट अतिक्रमणको प्रतिवेदन माग भएको र प्रतिवेदन बनाउने क्रममा रहेको महतोले जानकारी दिए। संरक्षण गर्नुपर्ने ठाउँमा अतिक्रमण बढ्दै जानु दुःखद भएको वृन्दावन नगरपालिका२ का वडाध्यक्ष सिकेन्द्र पटेलले बताए। उनले डिभिजन वन कार्यालय रौतहटले ठोस कदम चाल्नुपर्ने वडाध्यक्ष पटेलको भनाइ छ। कार्यालयका डीएफओ शैलेन्द्र मिश्रले अतिक्रमण हटाउन सक्रिय रहेको दावी गरेका छन्। सो क्षेत्रको अतिक्रमण हटाउन सबैको साथ आवश्यक रहेको डीएफओ मिश्रले बताए। उक्त क्षेत्रमा वडा सदस्य रामगणेश प्रसाद पटेल (बच्चु)ले सरकारी जग्गा अतिक्रमण गरेको विषयमा अख्तियारमा उजुरी परेको छ। वृन्दावन नगरपालिका१ बलेरी क्षेत्रमा पर्ने सरकारी वन क्षेत्रको जमिन अतिक्रमण गरी पर्खाल समेत निर्माण र गुम्बा बनाउन लगाएर आर्थिक अनियमितता गरेको भन्दै उजुरी परेको हो। गत साउन २८ गते अख्तियार दुरुपयोग अनुसन्धान आयोगमा दर्ता नम्बर २२९ रहेको उजुरीका आधारमा डिभिजन वन कार्यालय चन्द्रनिगाहपुरले वडा सदस्य पटेललाई डिभिजन वन कार्यालयमा हाजिर हुन पत्र काटेको थियो। पटेलले वनको सरकारी जमिनमा गुम्वा बनाउने नाममा अतिक्रमण गर्नुका साथै नगरपालिकाबाट निकासा भएको बजेटमा समेत आर्थिक अनियमितता गरेको उजुरीमा उल्लेख छ। अतिक्रमित क्षेत्रमा केहीले पशुपालन समेत गरेका छन्। अतिक्रमित क्षेत्रमा किसानले मकै, गहुँ, मुसुरो, तोरी लगायतको बाली लगाउँदै आएका छन्।"
ठेला पसलमा सुन्तला किन्न गएका भारतीय नागरिक नक्कली नोटसहित पक्राउ,रौतहट : जिल्लाको चन्द्रपुर नगरपालिका१० बालचनपुरस्थित ठेला पसलमा सुन्तला किन्न गएका भारतीय नागरिक २० हजार नक्कली नोटसहित पक्राउ परेका छन्। पक्राउ पर्नेमा बिहार राज्यको पूर्वी चम्पारण दार्पा थाना१ सुखलहिया टोलका ३८ वर्षीय सुरेन्द्र ठाकुर रहेका छन्। इलाका प्रहरी चन्द्रनिगाहपुरका प्रहरी निरीक्षक गायत्री शर्माले पक्राउ परेका ठाकुरलाई जिल्ला अदालत रौतहटबाट पाँच दिनको म्याद थपेर अनुसन्धान सुरु गरिएको बताए। ठाकुर नक्कली नोटको पेसेवर कारोबारी रहेको प्रारम्भिक अनुसन्धानबाट देखिएको र थप अनुसन्धान भइरहेको प्रहरी निरीक्षक शर्माले बताए। गत मंसिर ३० गते पक्राउ गरिएको भए पनि सोमबार अदालतबाट म्याद थप गरेर प्रहरीले सार्वजनिक गरेको हो । ठाकुरले बालचपुरमा रहेको ठेला पसलमा एक किलो सुन्तला खरिद गरेको र एक हजारको नोट दिएपछि पसलेले प्रहरीलाई सूचना दिएका थिए। इलाका प्रहरी कार्यालयबाट प्रहरी नायब निरीक्षक आनन्द रायको टोलीले शरीर खानतलासी गर्दा पाइन्टको खल्तीबाट २० हजार नेपाली नक्कली नोट बरामद गरेको थियो।
भैसेपाटीको निर्माणाधीन मन्त्री क्वार्टर परिसरमा आगलागी,काठमाडौं : ललितपुरको भैंसेपाटीमा रहेको निर्माणाधीन मन्त्री क्वार्टर परिसरमा आगलागी भएको छ। आज बिहान ११ बजे क्वाटर निर्माणमा खटिएका कामदार बस्ने छाप्रोमा आगो लागेको हो। बिहान खाना बनाउने क्रममा क्वार्टरभित्र रहेको कामदार बस्ने छाप्रोमा आगो लागेको जिल्ला प्रहरी परिसर ललितपुरका प्रवक्ता नवराज कार्कीले बताए। आगोलागीबाट मानवीय क्षति नभएको उनले बताए। आज बिहान ११ बजे लागेको आगो अहिले नियन्त्रणमा आइसकेको छ। सामान्य क्षति मात्र भएको प्रवक्ता कार्कीको भनाइ छ।
हुकिङ गरिरहेको अवस्थामा मिटर नियन्त्रण,महोत्तरी : अनधिकृत रूपमा विद्युत चोरी गरिएको अवस्थामा नेपाल विद्युत् प्राधिकरण गौसला वितरण केन्द्रले महोत्तरीको गौशालाबाट ८ वटा मिटर नियन्त्रणमा लिएको छ । मंगलबार वितरण केन्द्र गौशाला शाखाबाट खटिएको टोलीले विभिन्न स्थानमा हुकिङ गरिरहेको अवस्थामा सो मिटरहरू नियन्त्रणमा लिएको हो। केन्द्रले अनियमितता सुधार तथा विद्युत चुहावट नियन्त्रण गर्नका लागि टोली खटाइएको शाखा प्रमुख जगन्नाथ ठाकुरले जानकारी दिए। शाखा प्रमुख ठाकुरका अनुसार विभिन्न स्थानहरूमा डाइरेक्ट हुकिङ गरिरहेको अवस्थामा नियन्त्रणमा लिएको जनाएको छ। नियन्त्रणमा लिएको मिटर सम्बन्धमा थप अनुसन्धानका लागि गौशाला वितरण केन्द्रको जिम्मा लगाइएको छ।
स्रोत नखुलेको १६ लाख १० हजारसहित विराटनगरबाट एक जना पक्राउ,"विराटनगर : विराटनगरबाट स्रोत नखुलेको १६ लाख १० हजार रुपैयाँ नगदसहित एक जनालाई सशस्त्र प्रहरीले मंगलबार पक्राउ गरेको छ। पक्राउ पर्नेमा विराटनगर महानगरपालिका१५ रानीका ४० वर्षीय लक्ष्मणप्रसाद साह रहेका छन्। साहलाई विराटनगर७ स्थित प्रशासन रोडबाट पक्राउ गरिएको सशस्त्र प्रहरी बल कोशी प्रदेशका प्रवक्ता एसएसपी रविनराज कर्णजितले जानकारी दिए। उनका अनुसार को १९ प ४४३४ नम्बरको मोटरसाइकलमा सवार रहेका साहलाई सशस्त्र प्रहरी बल नेपाल प्रस्तावित सीमा सुरक्षा गुल्म रानीबाट खटिएको टोलीले पक्राउ गरेको हो। मोटरसाइकल रोकेर चेकजाँच गर्दा साथबाट १६ लाख १० हजार नेपाली रुपैयाँ बरामद भएको कर्णजितले बताए। उक्त रकमको स्रोत खुलाउन नसकेपछि साहलाई आवश्यक अनुसन्धान एवं कारबाहीका लागि राजस्व अनुसन्धान कार्यालय इटहरीमा बुझाइएको जानकारी उनले दिए। पक्राउ परेकाको साथबाट एक हजार दरका ८ सय ८५, पाँच सय दरका १२ सय ६९, एक सय दरका ९ सय, ५० दरका ५, २० दरका १२ र १० दरको एउटा नोट बरामद भएको सशस्त्रले जनाएको छ। सशस्त्र प्रहरीका अनुसार बरामद भएको रकम अवैध हुण्डी कारोबारको हुनसक्ने अनुमान गरिएको छ।"
रुकुम पश्चिममा करिब साढे १३ हजार लाभग्राहीले पाए पहिलो किस्ता,"रुकुम पश्चिम : रुकुम पश्चिममा करिब साढे १३ हजार लाभग्राहीले पहिलो किस्ता पाएका छन्। गत कात्तिक १७ गते जाजरकोट रामीडाँडा केन्द्र विन्दु बनाएर गएको भूकम्पले क्षति पुर्याएको रुकुम पश्चिममा झण्डै साढे १३ हजार लाभग्राहीले अस्थायी आवास निर्माण गर्न किस्ता पाएका हुन्। जिल्लाका छवटै पालिकाका १३ हजार तीन सय ८३ लाभग्राहीले पहिलो किस्ताबापत २५ हजारका दरले रकम प्राप्त गरेका हुन्। सबैभन्दा बढी आठबीसकोट नगरपालिकाका चार हजार सात सय ४२ र सबैभन्दा कम मुसिकोट नगरपालिकामा ५९ लाभग्राहीले पहिलो किस्ताबापत रकम प्राप्त गरेका हन्। त्यस्तै सानीभेरी गाउँपालिकामा दुई हजार तीन सय २१, त्रिवेणी गाउँपालिकामा दुई हजार ६८ लाभग्राहीले पहिलो किस्ता प्राप्त गर्दा बाँफीकोट गाउँपालिका भने लाभग्राहीले अझै अस्थायी आवास निर्माणको रकम पाउन सकेका छैनन्। आठबीकोटमा सात हजार लाभग्राहीका लागि जिल्ला विपद् व्यवस्थापन कोषबाट रकम प्राप्त भए पनि बैंकमा खाता सञ्चालन भएका चार हजार सात सय ४२ लाभग्राहीलाई पहिलो किस्ता बापतको रकम पठाइएको निमित्त प्रमुख प्रशासकीय अधिकृत मणिराज शाहले जानकारी दिए। उनका अनुसार नगरिपालिकाभर नौ हजार नौ सय ६२ लाभग्राहीको संख्या एकीन भएको छ। बाँकी लाभग्राहीलाई पनि खाता सञ्चालन भएपछि तत्काल रकम पठाइने उनले जानकारी दिए। त्यहाँ हालसम्म दुई हजार दुई सय ४० अस्थायी आवास निर्माण भइसकेको छ भने तीन हजार छ सय ९० वटा अस्थायी आवास निर्माणको चरण रहेको नगरपालिकाले जनाएको छ। चौरजहारी नगरपालिकामा चार हजार एक सय ९३ लाभग्राहीको खातामा रकम पठाइएको छ। जिल्ला विपद् व्यवस्थापन कोषबाट छ हजार दुई सय ७९ लाभग्राहीका लागि रकम प्राप्त भएको निमित्त प्रमुख प्रशासकीय अधिकृत शेरप्रसाद ढकालले जानकारी दिए। उनका अनुसार नगरपालिकामा आठहजार तीन सय ८३ लाभ्रग्राहीको पहिचान भएको छ।"
"अछाममा जीप दुर्घटना, १३ जना घाइते",अछाम : अछाममा जिप दुर्घटना हुँदा १३ जना घाइते भएका छन् । मङ्गलसेन नगरपालिका६ ठूलासैन नजिकै मध्यपहाडी पुष्पलाल राजमार्गमा जिप दुर्घटना भएको हो । हुम्ला जिल्लाको सिमीकोट गाउँपालिका३ का कार्बु लामाले चलाएको भे१च २५७६ नंको जिप दुर्घटनामा परी १४ जनामध्ये १३ जना घाइते र एकजना सामान्य घाइते भएका हुन् । घाइतेहरुको जिल्ला अस्पतालमा उपचार भइरहेको जिल्ला प्रहरी कार्यालयका प्रमुख प्रहरी नायब उपरीक्षक सन्तोष पाठकले बताए। बाजुराबाट सुर्खेततर्फ जाँदै गरेको जिप ओरालोमा एक्कासि ब्रेक फेल भई सडकको किनारमा पल्टिएको थियो ।
कपिलवस्तुबाट ब्राउन सुगरसहित ६ जना पक्राउ,"कपिलवस्तु : लागुऔषध ब्राउन सुगरसहित ६ जना पक्राउ परेका छन्। वाणगंगा नगरपालिका २ गोवडिहवाको एक घरबाट ६ जनालाई ७ सय १० मिलिग्राम ब्राउन सुगरसहित पक्राउ गरिएको इलाका प्रहरी कार्यालय पिपराका इन्चार्ज प्रहरी निरीक्षक गोपाल रायमाझीले बताए । यसरी पक्राउ पर्नेमा नवलपरासीको देवचुली नगरपालिका  २ का २३ वर्षीय मुक्तिप्रसाद खनाल, कपिलवस्तुकै बुद्धभूमि नगरपालिका  २ का २६ वर्षीय विवेक थापा मगर, रुपन्देहीका सैनामैना नगरपालिका  ९ का १८ वर्षीय मनोज दर्जी, सोही स्थानका १८ वर्षीय समीर परियार रहेका छन् । यसैगरी कपिलवस्तुको वाणगंगा नगरपालिका२ बस्ने २८ वर्षीय विनोद परियार र सोही स्थानका ३३ वर्षीय विष्णु श्रेष्ठ पक्राउ परेको प्रहरीले जनाएको छ । पक्राउ परेकामध्ये केही लागुऔषध कारोवारी, केही सेवनकर्ता र केही विभिन्न स्थानमा चोरी डकैती गर्ने गिरोहमा संलग्न हुनसक्ने प्रारम्भिक अनुसन्धानबाट खुलेको प्रहरी निरीक्षक गोपाल रायमाझीले बताए । पक्राउ परेकालाई जिल्ला अदालतको आदेशमा प्रहरीले ५ दिन थुनामा राखी थप अनुसन्धान सुरु गरेको छ । उनीहरुको साथबाट बरामद भएको दुईवटा मोटरसाइकल, ३ लाख ४९ हजार २ सय ५५ रुपैयाँ नगद, सुन जस्तो देखिने धातुका गरगहनालगायतका सामग्री बरामद गरेको छ।"
चार वर्षदेखि प्रयोगविहीन सार्वजनिक शौचालय,"टीकापुर : कैलालीको टीकापुर नगरपालिकाको मुख्य भानु चोकमा पर्ने ओपनस्पेसमा रहेको सार्वजनिक शौचालय विगत चार वर्षदेखि बन्द छ । नगरपालिका केन्द्रबाट पाँच सय मिटरको दुरीमै रहेको ओपनस्पेसमा निर्मित सार्वजनिक शौचालय सञ्चालन गर्नुको साटो नगरपालिकाले त्यही ठाउँमा अर्को शौचालय बनाउने तरखर गरेको छ । नगरपालिकाले सहरी खानेपानी तथा सरसफाइ क्षेत्रगत आयोजनाको लागतमा झण्डै २० लाख रुपैयाँको लागतमा ओपनस्पेशमै सार्वजनिक शौचालय बनाउने तरखर गरेको हो । झण्डै दुई दशकअघि नै सञ्चालन भएर बन्द रहेको शौचालयकै छेउमा अर्को शौचालय बनाउने तरखर गरेपछि स्थानीयहरु आक्रोशित भएका छन् । मुख्य बजार क्षेत्रमै भएको शौचालय सञ्चालन गर्नुको साटो अर्को बनाउन निर्माण कम्पनीले लेआउट गरेपछि स्थानीयले अवरोध गरे । टीकापुर उद्योग वाणिज्य संघका पूर्वअध्यक्ष भीमबहादुर रावलले बजार क्षेत्रमा पार्किङका लागि छोडिएको ओपनस्पेसमा शौचालय निर्माण गर्ने कुरा उचित नभएको बताए । बजारको दुबैतर्फ पार्किङका लागि ओपनस्पेस छोडिएको हो, यसमा पार्किङ गर्ने स्थान बनाउनुको साटो शौचालय बनाउने कुरा सुहाउँदैन,' रावलले भने, भएको शौचालय बन्द छ,नयाँ बनाउने नाममा बजेट सक्नु उचित हुँदैन । स्थानीय होमबहादुर तुलाचनले नगरको सौन्दर्य नै बिगार्ने गरी बजारको मुख्य क्षेत्रमा अर्को शौचालय बनाउने तरखर गर्दा आफूहरुले विरोध गरेको बताए । हामीले मेयरसापलाई समेत कुरा राखेका छौं, निर्माण कम्पनीलाई काम रोक्न भनेका छौं,'तुलाचनले भने बजारमा किनमिल गर्नेहरुका गाडीहरु पार्किङ गर्ने ठाउँमा शौचालय बनाएर बजार र प्लानको सौन्दर्य बिगार्नु बाहेक केही होइन । स्थानीय व्यवसायी तपेन्द्र स्वाँरले केन्द्रबाट आएको बजेट भन्दै जथाभावी गरिने निर्माणले व्यवस्थित सहर,टीकापुर कुरुप बन्ने खतरा रहेको बताए । केन्द्रबाट बजेट आयो भनेका छन्, जथाभावी निर्माण गरेका छन्, बजेट सक्ने मेलो बाहेक केही होइन,'आक्रोशित हुँदै स्वाँरले भने, बजारको मुख्य क्षेत्रमा शौचालयको समस्या भए मोबाइल शौचालय राख्नुपर्छ, यहाँ स्थायी संरचना बनाउन कुनै पनि हातलमा दिइँदैन । स्थानीयले अवरोध गरेपछि निर्माण कम्पनीले काम रोकेको छ । टीकापुर नगरपालिका नगर प्रमुख रामलाल डगौरा थारु र प्रमुख प्रशासकीय अधिकृत नारायणबहादुर विष्टले स्थानीयसँग काम सुचारु गर्न आग्रह गरे । टीकापुर नगरपालिकाका नगर प्रमुख थारुले बजार क्षेत्रका सेवाग्राहीलाई ध्यानमा राखेर व्यवस्थित ढंगको शौचालयसहित ओपनस्पेस सौन्दर्यकरण गर्न काम अघि बढाएको बताए । शौचालय निर्माण गरेर बजार कुरुप हुन्छ भन्ने लाग्दैन,बजारमा आउने सेवाग्राहीका लागि सहज होस् भन्ने उद्देश्यले निर्माण गर्न भनेका हौं,'नगर प्रमुख थारुले भने, आक्रोशित स्थानीयहरुसँग छलफल गरेर शौचालय निर्माणको प्रक्रिया अगाडि बढाउँछौं । आक्रोशित स्थानीयले बजेट फिर्ता गए पनि पार्किङका लागि छोडिएको ठाउँमा शौचालय बनाउन नदिने अडान लिए । बजारका मुख्य चोकमा रहेका सार्वजनिक शौचालय बन्द रहेको अवस्थामा सोही ठाउँमा अर्को बनाउन नहुने स्थानीयहरु बताउँछन् ।"
धादिङमा सुख्खा पहिरो खसेपछि पृथ्वी लोकमार्ग अवरुद्ध,काठमाडौं :धादिङको बेनिघाट रोराङ गाउँपालिका९ लालटिन बजार नजिकै सुख्खा पहिरो खस्दा पृथ्वी लोकमार्ग अवरुद्ध भएको छ। मंगलबार मध्यान्नतिर पहिरो खसेपछि दुईतर्फी सडक अवरोध भएको छ। अहिले जेसीबीसहित प्रहरीको टोलीले सडक खुलाउने काम गरिरहेको धादिङ प्रहरीले जनाएको छ। सडक अवरुद्ध हुँदा दुई तर्फी चल्ने सवारी साधनहरू बीच बाटोमै रोकिएका छन्।
आठ लाख रुपैयाँको अवैध चक्लेटसहित एकजना पक्राउ,"बुटवल : राजश्व अनुसन्धान कार्यालय बुटवलले भारतबाट लुकाइछिपाइ ल्याइएका आठ लाख रुपैयाँ बराबरको अवैध चक्लेट बरामद गरेको छ । मंगलबार विशेष सुराकीका आधारमा चोरी पैठारी गरी ल्याएका विभिन्न ब्राण्डका एक सयवटा कार्टुन बरामद गरिएको हो । अवैध काममा संलग्न भारतको गोरखपुर बस्ने मुकेश राधेश्याम गुप्तालाई नियन्त्रणमा लिइ थप अनुसन्धान भइरहेको राजश्व अनुसन्धान कार्यालय बुटवलका प्रमुख अनुसन्धान अधिकृत पशुपतीबाबु पुरीले जानकारी दिए । भारतबाट ल्याउँदै गरेका अवैध चक्लेट भैरहवा, बुटवललगायत क्षेत्रबाट बरामद गरिएको उनले बताए ।"
चितवनमा ३ सय ८० किलो गाँजासहित दुईजना पक्राउ,चितवन : भरतपुर महानगरपालिका१ आँपटारीबाट करिब ३ सय ८० किलो अवैध लागुऔषध गाँजासहित दुईजनालाई प्रहरीले पक्राउ गरेको छ । पक्राउ पर्नेहरूमा भारत सम्बल बस्ने ४५ वर्षीय अनिल गिरी र सोही ठाउँ बस्ने ३० वर्षीय राजपाल रहेका छन् । जिल्ला प्रहरी कार्यालय चितवनबाट खटिएको प्रहरीले जेएच०२ डब्लु ९६३१ नम्बरको भारतीय ट्रकलाई जाँच गर्ने क्रममा ट्रकको अगाडि क्याबिनमा फल्स बटम बनाई लुकाई छिपाई २८ वटा पोकामा राखेको उक्त परिमाणको गाँजा फेला पारी चालक अनिल र सहचालक राजपाललाई पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।
तीन दशकदेखि फाल्गुनन्द मार्ग नबन्दा स्थानीयलाई सास्ती,"इलाम : झापाको दमकबाट इलामको माङसेबुङ हुँदै पाँचथरको चिसोपानी पञ्चमी जोड्ने दमकचिसोपानी सडक (फाल्गुनन्द मार्ग) निर्माण सुरु भएको तीन दशक बित्यो। फाल्गुनन्द मार्ग निर्माणका लागि अर्बौँ लगानी भइसक्यो तर यो लगानी बालुवामा पानीझैँ भएको छ भने आवागमन सहज नहुँदा स्थानीयले सास्ती खेप्नुपरेको छ। तीन दशक बितिसक्दा समेत सडक निर्माणले पूर्णता पाउन सकेको छैन। रतुवाखोला किनारमा खुलेको ट्रयाकमा सवारी साधन सञ्चानबाहेक केही प्रगति भएको छैन। दमकबाट घर्ती दोभानसम्म सोही खोलको ट्रयाकमा गाडी चलेका छन् तर सामान्य वर्षा हुनासाथ आवतजावत नै ठप्प हुन्छ। पूर्वप्रधानमन्त्री एवं नेकपा (एमाले) अध्यक्ष केपी शर्मा ओलीको निर्वाचन क्षेत्र दमक (झापा) र पूर्व संविधानसभा अध्यक्ष स्व सुवासचन्द्र नेम्वाङको निर्वाचन क्षेत्र माङसेबुङ (इलाम) जोड्ने सडक निर्माणले पूर्णता पाउन नसकेपछि एमाले नेतृत्वको तीव्र आलोचना हुँदै आएको छ। ठेकेदार कम्पनीको लापरवाहीका कारण सडक निर्माणले गति लिन नसकेको हो। तेत्तीस किलोमिटर दूरीको सो सडक कालोपत्रका लागि ठेक्का लागेको पनि पाँच वर्ष बितिसक्यो। ठेक्काको समय बारम्बार थपिँदासमेत काम भएको छैन। सडक चौडा गर्दै कालोपत्र गर्नुपर्नेमा त्यसो गरिएको छैन। तीन खण्डमा विभाजन गरेर पाँच वर्षअघि तीन वर्षमा काम पूरा गर्नेगरी ठेक्का लागेको थियो। पहिलो खण्डअन्तर्गत दमकको पहिलो बिन्दुबाट सात किलोमिटर सडक कालोपत्र गर्ने ठेक्का महालक्ष्मीकिरातेश्वर जेभीले ३० महिनाभित्र सक्नेगरी २०७५ साल साउन अन्तिममा सम्झौता गरेको थियो। उक्त कम्पनीले रु २२ करोड ५९ लाख ६४ हजारमा ठेक्का लिएर काम नगरेको हो। चारपटक म्याद थप भएको र अन्तिमपटक थपिएको म्याद गत असार मसान्तमा सकिएको सडक डिभिजन कार्यालय दमकले जनाएको छ। राजमार्गको दोस्रो खण्ड १५ किलोमिटर सडक रु ५४ करोड ४४ लाख ८७ हजारमा र तेस्रो खण्ड ११ किलोमिटर सडक रु ५९ करोड १५ लाख ३५ हजारमा निर्माणको ठेक्का लुम्बिनीगणपति जेभीले पाएको थियो। दोस्रो खण्डमा करिब ६२ प्रतिशत र तेस्रो खण्डमा २८ प्रतिशत काम भएको सडक डिभिजन कार्यालय इन्जिनियर गौतमकुमार देवले राससलाई जानकारी दिए। समग्रमा ३३ किलोमिटर सडकमा ५० प्रतिशतमात्र काम भएको उनले बताए। काम चाँडो गर्न सरोकारवालाको ताकेता निर्माणकार्य अधुरै छाडेपछि सवारीसाधन सञ्चालनमै समस्या भएको भन्दै काम चाँडो गर्न सरोकारवालाले ताकेता गरेका छन्। घर्ती दोभानबाट चिसोपानीसम्मको सडकखण्ड सवारी चल्न नसक्ने गरी बिग्रिएको भन्दै चाँडो मर्मत गर्न निर्माण कम्पनीलाई ताकेता गरेका हुन्। जिल्ला प्रशासन कार्यालय इलाममा सोमबार भएको सर्वदलीय बैठकले सडक निर्माणको गति अत्यन्त सुस्त भएको निष्कर्ष निकाल्दै चाँडो गर्न ताकेता गरेको हो। बैठकले चार बुँदे निर्णय गर्दै तोकिएको गुणस्तरमा आउँदो वर्षायाम अगाडि नै निर्माण सम्पन्न गर्न अनुरोध गरेको छ। बैठकले सडक निर्माणमा भएको प्रगतिको तत्काल अनुगमन गर्ने निर्णय पनि गरेको छ। बैठकले घर्ती दोभानबाट चिसोपानीसम्मको सडकखण्ड पुस १० भित्र मर्मत गर्न प्रशासनले निर्माण कम्पनीलाई सचेत गराउने निर्णय गरेको छ। ठेकेदार कम्पनीले ढिलासुस्ती गरेपछि माङसेबुङ गाउँपालिकाले तीन महिनाअघि जिल्ला प्रशासन कार्यालय इलाममा समन्वय गराउन पत्रचार गरेको थियो। तीन महिनापछि प्रशासनले बोलाएको सर्वदलीय बैठकमा निर्माण कम्पनीका प्रतिनिधिमाथि सरोकारवालाले चर्को असन्तुष्टि र गुनासो राखेका थिए। माङसेबुङ गाउँपालिका अध्यक्ष हेमन्त राईले ठेकेदार कम्पनीको लापरवाहीले सडक निर्माण गति सुस्त भएको बताए। 'ठेकेदारको लापारवाहीले काममा ढिलाइ भएको छ। त्यसको दोष भने हामी जनप्रतिनिधिले खेप्नु परिरहेको छ', अध्यक्ष राईले भने, 'सडकको काम सहज बनाउन ढुङ्गा, गिट्टी, बालुवाको ठेक्कासमेत नलगाएर सहयोग गरेका छौँ तर ठेकेदारले जिम्मेवार भएर काम गर्नुपर्यो।' उनले ठेकेदार कम्पनीबाट जनप्रतिनिधि र नागरिकलाई पटकपटक ढाँट्ने काम भएको भन्दै अब पनि ढाँट्ने काम भए जनप्रतिनिधि नै आन्दोलनमा उत्रनुपर्ने अवस्था आउने चेतावनी दिए। निर्माण कम्पनी प्रतिनिधिले भने कोभिडको पहिलो र दोस्रो लहर नै सबैभन्दा ठूलो कारण देखाएर जोगिने प्रयास गरेका थिए। पटकपटक म्याद थप्दासमेत काम गर्न नसकेको कमजोरी भने दुवै कम्पनीका प्रतिनिधिले स्वीकार गरेका थिए। रासस"
म्याग्दीमा सुन्तला उत्पादन घट्यो,"म्याग्दी : गत वर्षको तुलनामा यस वर्ष म्याग्दीमा सुन्तला उत्पादन घटेको छ। गत वर्षको तुलनामा करिब १० प्रतिशतले उत्पादन घटेको अनुगमन गरिएको जिल्लास्थित कृषि ज्ञान केन्द्र र प्रधानमन्त्री कृषि आधुनिकीकरण परियोजनाअन्तर्गत सुन्तला जोन कार्यालयले जनाएका छन्। जिल्लाबाट निकासी हुने प्रमुख कृषि उपजका रुपमा सुन्तलालाई लिने गरिन्छ। सुन्तला जोनका कृषि अधिकृत विक्रम बस्यालले फूल खेल्ने र बटिला लाग्ने समयमा बेमौसमी वर्षा, असिनापानी र रोगकीराको समस्याका कारण सुन्तला उत्पादन घटेको बताए। 'सुन्तला खेती हुने क्षेत्रफल र उत्पादनयोग्य बोटको सङ्ख्या बढेपनि प्रतिकूल मौसम र रोगकीराका कारण उत्पादकत्व नौ प्रतिशतले घटेको प्रारम्भिक अनुमान गरेका छौँ,' उनले भने, 'क्रम कटिङ रिपोर्ट तयार पार्न बाँकी छ। किसनाको भनाइ र स्थलगत अनुगमन गर्दा यसपाली म्याग्दीमा सुन्तला उत्पादन घटेको पाइएको छ।' म्याग्दीको राखु, मरेक, सुर्केमेला, बरङ्जा, भेडाबारी, अर्मन, रुन्मा, बिम, ओखरबोट, ताकम, घतान, पिप्ले, भगवती, बेग, दोवा, दोसल्ले, घार, भुरुङ तातोपानी, दाना र नारच्याङमा दुई सय भन्दा बढी सुन्तला बगैँचा छन्। यतिबेला बगैँचाबाट सुन्तला टिपेर बजार पठाउन थालिएको छ। बेनी, पोखरा, काठमाडौं, चितवनलगायत ठाउँका व्यापारी सुन्तला खरिद गर्न किसानको बगैँचामै पुगेका छन्। सात सय छ हेक्टरमा सुन्तला जातका फलफूलको खेती भएको जिल्लास्थित ज्ञान केन्द्रले जनाएको छ। तीन सय ५५ हेक्टर भन्दा बढी जमिनको बोटले उत्पादन दिने गरेको छ। गतवर्ष तीन हजार नौ सय पाँच मेट्रिक्टन सुन्तला उत्पादन भएको थियो। अन्नपूर्ण गाउँपालिका७ को दोसल्ले सुन्तला जात किसान समूहका अध्यक्ष प्रेम पाइजाले गतवर्ष ७५ लाखको सुन्तला बिक्री भएकामा यस वर्ष २५ लाख रुपैयाँ बराबरको मात्र फलेको बताए। 'बजारको समस्या छैन तर यसपाली सुन्तलानै कम फल्यो,' उनले भने, 'सुन्तला कम फलेकाले व्यापारीले अग्रिम पैसा दिएर हामीले नटिप्दै बगैँचाबाटै सुन्तला किनेका छन्।' फल पाक्ने बेलामा कीराको संक्रमणबाट औसा परेर झर्ने समस्या देखिएपछि उत्पादनमा कमी आएको किसानले बताएका छन्। पाक्ने बेलामा दाना झर्ने समस्या सुन्तला खेतीमा केही वर्षयता मुख्य चुनौतीका रुपमा देखिएको दोसल्लेका किसान बेगबहादुर पाइजाले बताए। 'सुन्तला जातका फलफूलको दानाभित्र पसेको औसाले असोजदेखि पुससम्म पहेँलो बनाइ दाना प्वाल पारेर अथवा दानालाई आफूसँगै भूइँमा खसाल्छन्', कृषि ज्ञान केन्द्रका प्राविधिक श्यामशरण कुर्मीले भने, 'यसरी खसेका दानालाई सही तरिकाले बेलैमा व्यवस्थापन गर्नु पर्छ।' भूइँमा खसेका औसालाई प्लास्टिकको बोरामा हावा नछिर्ने बनाएर राख्ने, पानीको पोखरीमा डुबाउने र डेढ फिट भन्दा बढी गहिरो खाडल खनेर व्यवस्थापन गर्न तालिम र प्लास्टिकको थैला वितरण गरिएको उनले जानकारी दिए। 'झरेका दानालाई हावा नछिर्ने प्लास्टिकको बोरामा हालेर खाडलमा गाड्नुका साथै फ्रुट फलाई कीरा मार्ने खाद्यपासो प्रोटिन बेट प्रयोग गर्नुपर्छ,' कुर्मीले भने, 'किसानलाई औसाले झरेका दाना, बगैँचा व्यवस्थापन र सरसफाइ गर्ने ज्ञान, सीप र प्रविधि सिकाउन स्थलगत तालिम सञ्चालन गरेका छौँ।'"
सामाजिक सञ्जालमार्फत् महिलामाथि दुर्व्यवहार गर्ने फरार व्यक्ति पक्राउ,काठमाडौं : सामाजिक सञ्जालमार्फत् महिलामाथि दुर्व्यवहार गर्ने फरार एकजनालाई प्रहरीले पक्राउ गरेको छ। पक्राउ पर्नेमा गुल्मी सत्यवति गाउँपालिका७ का ४४ वर्षीय डिलबहादुर गलामी रहेको नेपाल प्रहरी प्रधान कार्यालयका प्रवक्ता एवं सूचना अधिकारी प्रहरी उपरीक्षक पशुपति कुमार रायले जानकारी दिए। म्यासेजिङ एपमा साथी बनी कुराकानी हुने क्रममा भएका वार्तालापको स्क्रिनको रेकर्ड गरी राखेको तथा उक्त स्क्रिन सट सम्पादन गरी सामाजिक सञ्जालमा अश्लील सन्देशसहित पोष्ट गरी चरित्र हत्या गरेको भन्दै पीडित महिलाले साइबर ब्युरोमा उजुरी दिएकी थिइन्। सोही उजुरीका आधारमा प्रहरीले अनुसन्धान गर्दा गलामीले सामाजिक सञ्जालमार्फत पीडित महिलाको चरित्र हत्या गर्नेजस्ता क्रियाकलाप गरेको खुल्न आएपछि विद्युतीय कारोबार ऐन २०६३ अपराध अन्तरगतको कसूरमा गत भदौ २६ गते मुद्दा दर्ता गरेको थियो। फरार रहेका गलामीलाई जिल्ला प्रहरी कार्यालय बाँकेको सहयोगमा सोमबार बाँकेबाट पक्राउ गरी आज जिल्ला अदालत काठमाडौंमा उपस्थित गराइएको प्रहरीले जनाएको छ।
पाल्पामा जेष्ठ नागरिकलाई घरमै पुगेर सेवा,"तानसेन : पाल्पामा जेष्ठ नागरिकलाई घरमै पुगेर उपचार सेवा प्रदान गरिने भएको छ। पाल्पाका १० वटै स्थानीय तहमा पुसको चौथो हप्तादेखि सेवा सुरु गरिन लागिएको हो। माघको दोस्रो हप्तासम्म सञ्चालन गरिने कार्यक्रममा ८० वर्षभन्दा माथिका ज्येष्ठ नागरिक र अति अशक्त नागरिकहरूको घर घरमै पुगेर उपचार गरिने छ। जिल्ला समन्वय समिति, जिल्ला प्रशासन कार्यालय, जिल्ला स्वास्थ्य कार्यालय र सबै पालिकाका स्वास्थ्य शाखाको संयुक्त बैठकले उक्त निर्णय गरेको हो। पाल्पामा गत वर्ष ७० वर्षभन्दा माथिका ६ हजार ५ सय ९६ जना ज्येष्ठ नागरिकहरूको घर घरमै पुगेर उपचार गरिएको जिल्ला स्वास्थ्य कार्यालय पाल्पाका सूचना अधिकारी टीकाराम अधिकारीले बताए।"
करैया सामुदायिक वनबाट बन्दुकसहित दुई जना पक्राउ,"बुटवल : रुपन्देहीबाट प्रहरीले हतियारसहित दुई जनालाई पक्राउ गरेको छ। सोमबार रुपन्देहीको तिलोत्तमा वडा नम्बर ८ स्थित गणेशनगरको करैया सामुदायिक वनबाट हतियारसहित स्थानीय दिपक परियार र कर्ण बहादुर परियारलाई पक्राउ गरिएको इलाका प्रहरी कार्यालय बुटवलका प्रहरी नायव उपरीक्षक दान बहादुर थापाले जानकारी दिए। उनीहरुको साथबाट भरुवा बन्दुक नाल २ थान, धातुको गोलि, छर्रा ३२ पिस, फलामको काटिएको ससाना छर्रा ११० पिस, बारुद जस्तो देखिने कालो धुलो पदार्थ, फलामको विनेट १ थान, ११ नम्बर पाना थान १ थान, ११ नम्बरको रेन्चि थान १ थान, हसिँया थान, चक्कु, दाउसहित फेला पारेपछि हातहतियार खरखजना सम्बन्धि कसुरमा मुद्दा दर्ता गरेर अनुसन्धान भइरहेको थापाले जानकारी गराए।"
दाङमा माछा उत्पादन बढ्दै,"दाङ : दाङमा वार्षिक छ सय नौ टन माछा उत्पादन हुने गरेको छ। केही वर्षअघिसम्म माछाको लागि पनि बाह्य जिल्लाको भर पर्नुपर्ने अवस्था थियो। अहिले आन्तरिक उत्पादनले बजार मागलाई धान्न थालेको छ। माछाका लागि अन्य जिल्लाको भर पर्नुपर्ने अवस्था नभएको भेटेरिनरी अस्पताल तथा पशु सेवा विज्ञ केन्द्र दाङका मत्स्य विकास अधिकृत प्रेम चौधरीले बताए। पछिल्लो समय माछामा आत्मनिर्भर हुँदै गएको उनको भनाइ छ। जिल्लामा पाँचदेखि ७ प्रतिशत मात्रै माछा बाहिरबाट आउने गरेको उनले बताए। जिल्लामा अहिले करिब एक सय ९५ हेक्टर क्षेत्रफलमा माछापालन हुने गरेको छ। यसमा व्यावसायिक रूपमा एक सय १५ हेक्टरमा माछापालन गर्ने गरिन्छ। अरू प्राकृतिक तथा कृत्तिम जलाशयमा माछापालन हुने गरेको छ। जिल्लामा करिब दुई सय ८५ जना माछापालन किसान रहेका छन्। विगतमा कार्प प्रजातिका माछा मात्रै पालन हुने गरेको जिल्लामा अहिले पङ्गास प्रजातिका माछापालन हुन थालेसँगै माछा उत्पादन बढेको हो। विगतमा कार्प प्रजातिका कमन, सिल्भर, रोहु, नैनीलगायतका माछापालन हुन्थ्यो। अहिले पंगास प्रजातिका वैखालगायत माछापालन हुन थालेसँगै माछाको उत्पादन पनि बढेको कार्यालयले जनाएको छ। जिल्लामा वार्षिक रूपमा उत्पादन हुने माछाको बजार भने बाह्रैमहिना धान्ने अवस्थामा अझै पुग्न सकेको छैन्। खासगरी, चैत, वैशाख, जेठमा बाहिरबाट माछा आउने गर्छ। बाँकी समय भने यहीँको उत्पादनले बजारको माग धान्ने गरेको छ। व्यावसायिक रूपमा माछापालन गर्ने किसानको आकर्षण बढ्दै गएको र राज्यले माछापालनका लागि किसानलाई पनि सहुलियत प्रदान गर्ने नीति बनाएकाले यसतर्फ किसानको रुचि बढ्दै गएको उनको भनाइ छ। राज्यले किसानलाई माछापालनका लागि प्रोत्साहन गर्नका लागि पनि विभिन्न कार्यक्रम सञ्चालन गरेको छ। यसले पनि किसनाको आकर्षण बढेको छ। यद्यपि, माछा खाने उपभोक्ताको अवस्थामा सुधार आउन सकिरहेको छैन्। स्वास्थ्यका दृष्टिकोणले पनि माछा लाभदायक भए पनि काँडाको डरले माछा खानेको संख्या अपेक्षागत रूपमा बढ्न सकेको छैन्। माछा उत्पादनको सिजनमा माछाको खपत हुन नसक्दा जिल्ला बाहिर पनि निर्यात हुने गरेको चौधरीले बताए। अहिले पनि जिल्लामा माछाको खपत हुन नसकेको अवस्थामा रुकुम, रोल्पा, सुर्खेतसम्म किसानले माछा बिक्रीका लागि पठाउने गरेका छन्। माछाको बजार राम्रो रहेकाले किसानले माछामा घाटा व्यहोर्नुपर्ने अवस्था नरहेको भेटेरिनरी अस्पताल तथा पशुसेवा विज्ञ केन्द्र दाङले जनाएको छ। माछामा आत्मनिर्भर बन्दै गए पनि माछाको भुराका लागि भने परनिर्भर हुने अवस्था कायमै रहेको छ। जिल्लामा माछाको भुरा उत्पादन भए पनि आत्मनिर्भर हुन सकेको छैन। रासस"
कहिले आउँछ मेलम्चीको पानी ?,"काठमाडौं : काठमाडौं उपत्यकावासी मेलम्चीको खानेपानी नपाएको भन्दै आन्दोलनमा उत्रिएका छन्। मेलम्ची खानेपानी आयोजनाले अस्थायी संरचनाबाट वितरण गर्दै आएकोमा गत असारबाट पानी नपठाएको उनीहरूको गुनासो हो। पानी नपाएको भन्दै काठमाडौं उपत्यका संघर्ष समितिले शन्तिपूर्ण दबाबमूलक र्याली निकालेको छ। समितिले पुस २ गतेबाट दबाबमूलक आन्दोलनका कार्यक्रम सुरु गरेको बताएको छ। उपत्यकामा करिब ३२ लाख मेलम्ची खानेपानीका उपभोक्ता रहेको बताइएको छ। मेलम्ची खानेपानीको चलखेल बन्द गर भन्ने नारासहित समितिले पानी शीघ्र काठमाडौं उपत्यकामा ल्याउने प्रयोजनको लागि दबाबमूलक र्याली गरेको हो। समितिले पुस २ गते कोटेश्वर चोकदेखि तीनकुने हुदेै मीनभवनसम्म दबाबमूलक र्याली गरेको समितिका संयोजक गोविन्दराज पन्तले बताए। पुस १ गते पनि समितिले माइकिङ र्याली गरेको थियो। गत असारबाट मेलम्चीको पानी धारामा नआएको पन्तले बताए। हिउँदयाममा उपत्यकामा खानेपानीको अभाव नै हुने गरेको छ। वर्षायाममा बन्द हुने मेलम्ची वर्षा सक्किएलगत्तै वितरण हुँदै आएको थियो। तर, पुस लागिसक्दा पानी नपाएपछि उपत्यकावासी आन्दोलित भएको संयोजक पन्तले बताए। यो सुरुवाती आन्दोलन भएको भन्दै उनले यही शुक्रबारसम्म सरकारले ध्यान नदिए थप कार्यक्रमसहित सडक आन्दोलनमा जाने बताए। राष्ट्रिय गौरवको आयोजनामा राष्ट्रको बेवास्ता, मनसुन सकिएको धेरै समय बित्दा पनि पानी उपत्यकामा ल्याउन तत्परता नदेखाउनु, मेलम्ची विकास समिति, खानेपानी मन्त्रालय र आयोजनाको मुहानमा धर्ना दिँदासमेत बेवास्ता गरिनु, आयोजनाको मुहानमा प्राविधिकभन्दा पनि व्यवस्थापकीय समस्या देखिएकोमा हालसम्म त्यसको समाधानको पहल नगरिनु, स्थानीयवासीको अवरोध नहुँदा पनि त्यसैलाई बहाना बनाउनुलगायतका विविध कारणहरू देखाउँदै संघर्ष समिति आन्दोलनमा गएको हो। मेलम्ची बोर्ड के भन्छ ? प्राविधिक कारणले नै मेलम्चीको पानी उपलब्ध गराउन नसकिएको मेलम्ची खानेपानी विकास समितिका प्रवक्ता राजेन्द्रप्रसाद पन्तले बताए। २०८० को असोजमा मेलम्चीमा आएको बाढीले पहुँच मार्ग बगाएको र मुख्य बाँधदेखि अस्थायी संरचनासम्मको सुरुङमा लेदो पसेको छ। मुख्यबाँधदेखि अस्थायी संरचनासम्मको २ सय १० मिटरको डाइभर्सन सुरुङमा लेदो पसेको छ। अम्बाथानमा रहेको मुख्य बाँधसम्मको पहुँच मार्ग निर्माण भए पनि मुहानमा थुप्रिएको लेदो हटाउने काम भएको छैन। मुख्य बाँधदेखि अम्बाथान अडिटसम्म नै सफाइ गर्नु पर्नेछ। गत असोजमा मेलम्चीमा आएको बाढीले पहुँच मार्ग बगाएको छ। मुख्य बाँधदेखि अस्थायी संरचनासम्मको सुरुङमा लेदो पसेको छ। मेलम्ची बोर्ड भन्छ, त्यसैले पानी आएको छैन। २०७८ को असारमा आएजस्तै नै बाढी आयो २०८० को असोजमा। बाढीका कारण पहिलाको जस्तै नै अवस्थामा आयोजना पुगेको छ। असोजपछि पहुँचमार्ग भने हेलम्बु गाउँपालिकाको सहयोगमा निर्माण गरिएको छ, भन्दै प्रवक्ता पन्तले अस्थायी संरचना पसेको बाढीको लेदो हटाउने सम्बन्धमा काम भइरहेको जानकारी दिए। मेलम्ची निर्माणको ठेक्का पाएको चिनियाँ ठेकेदार कम्पनी सिनो हाइड्रोलाई नै काम गर्न भनिएको छ। तर, ठेकेदार कम्पनीले पनि नमानेको बताइन्छ। मन्त्रिपरिषद्ले नै ठेकेदार कम्पनीलाई काम गराउने गरी भेरिएसन (थप लागत) लाई पारित गर्नुपर्छ। तर, यस पटक भेरिएसन पारित भएको छैन। २०७८ को असारमा आएको बाढीपछि काम गर्नका लागि मन्त्रिपरिषद्बाट नै भेरिएसन पारित गरी सिनो हाइड्रोले काम गरेको थियो। यसपटक पनि सिनो हाइड्रो मनाउने काम भइरहेको पन्त बताउँछन्। सिनो हाइड्रो यही डिसेम्बर ३१ मा मेलम्चीसँगको सम्झौता सकिँदै छ। यो बीचमा कम्पनीबाट काम गराउन सकिन्छ कि भनेर सिनो हाइड्रोलाई अनुरोध गरिएको हो। अब नयाँ कम्पनीबाट काम गराउनका लागि बोलपत्रको मूल्यांकनको काम अन्तिम चरणमा पुगेको समितिका प्रवक्ताले जानकारी दिए। यस पटकको बाढीपछिको मुहान सफाइ तथा पहुँचमार्ग निर्माणका लागि करिब १२ करोड लाग्ने अनुमान गरिएको छ। रकम अभावभन्दा पनि प्राविधिक कारणले पानी पठाउन नसकिएको समिति बताउँछ। काठमाडौंवासीलाई पानी कहिले पठाउन सकिन्छ भन्ने सम्बन्धमा समितिसँग पनि उत्तर छैन। सिनो हाइड्रोले नै काम गरे छिट्टै पानी आउने तर अर्को ठेक्का लगाएर गर्ने हो भने अस्थायी संरचनाबाट पनि मेलम्चीको पानी अनिश्चित जस्तै देखिन्छ। आयोजनाबाट पानी पठाए उपत्यकाको घरघरमा पानी पुर्याउन पाइपमा कुनै खराबी नभएको आयोजना कार्यान्वयन निर्देशनलायका सूचना अधिकारी इन्जिनियर चन्द्रकुमार श्रेष्ठले बताए। मुख्यबाँध नै सार्ने एडीबीको सुझावमा सरकार आफैंले अध्ययन गर्ने बाढीका कारण अनिश्चित बन्दै गएको मेलम्चीको मुख्य बाँध नै सार्न मुख्य दातृ निकाय एसियाली विकास बैंक (एडीबी)ले सुझाव दिएको छ। तर, यसलाई नै अन्तिम नमानी सरकारले आफैंले पनि अध्ययन गर्ने तयारी गरेको छ। यसअघि पनि दातृ निकायको अध्ययनको भर परेर मेलम्चीलाई गौरवको आयोजनाको रूपमा अघि बढाइएको थियो। अब पनि दातृ निकायको मात्र भर पर्नु भन्दै आपंैले पनि अध्ययन गर्ने सरकारले तयारी गरेको समितिका प्रवक्ता पन्तले बताए। दुई दशक लामो समयावधि र ६० अर्बभन्दा बढी खर्च भएको आयोजना हो मेलम्ची। मेलम्चीको मुहानदेखि सुन्दरीजल सुरुङमार्गसम्म करिब ३० अर्ब र सुन्दरीजलदेखि उपत्यकाको घरघरसम्म पुर्याउन ३० अर्ब गरी करिब ६० अर्बको लागत मेलम्चीमा गरिएको छ। दैनिक १७ करोड लिटर पानी उपत्यकामा ल्याउने संरचना हो यो। यस आयोजनाले पहिलो चरणमा मेलम्ची नदी डाइभर्सन गरी दैनिक १७ करोड लि पानी पथान्तरण गर्ने र दोस्रो चरणको कार्यक्रमअन्तर्गत याङ्ग्री र लार्के नदीबाट दैनिक थप १७१७ करोड लिटर थप ३४ करोड लिटरसमेत गरी जम्मा ५१ करोड लिटर पानी थप दुई वटा सुरुङ मार्ग निर्माण गरी प्रथम चरणको सोही २६ किमि लामो सुरुङ मार्गबाट काठमाडौं उपत्यकामा वितरण गर्ने र थप ३४ करोड लिटरको पानी प्रशोधन केन्द्र निर्माण गरिने लक्ष्य रहेको छ। लामो समयपछि २०७७ चैत्र २० गतेदेखि दुई महिना अस्थायी रूपमा काठमाडौंमा पानी पुर्याएको आयोजनामा २०७८ को असार १ गते बाढी पस्यो र बन्द हुन पुग्यो। त्यसयता मेलम्ची आयोजनाको भविष्य के हुने भन्नेमा अनिश्चित छ। बाढीले आयोजनामा २ अर्बको क्षतिसँगै आयोजनाको भविष्य नै अनिश्चित बनाइदियो। उक्त बाढी आएको ९ महिनापछि अस्थायी संरचनाबाट उपत्यकामा पानी पठाइयो। बाढीको जोखिमको मूल्यांकन गर्दै २०७९ जेठबाट मंसिरसम्म आयोजना बन्द गराइयो। वर्षा सक्किएसँगै मंसिरबाट नै उपत्यकामा फेरि पानी छोडियो। करिब ७ महिनापछि २०८० असारबाट बन्द गरिएको मेलम्चीको पानी अहिलेसम्म पठाइएको छैन।"
प्रश्नपत्र दिने बहानामा यौन दुर्व्यवहार गर्ने शिक्षक पक्राउ,रामेछाप : लिखुतामाकोशी गाउँपालिका ७ मा रहेको नवदर्शन माध्यमिक विद्यालयका शिक्षक मानबहादुर सार्की यौन दुर्व्यवहारको आरोपमा पक्राउ परेका छन्। सोही विद्यालयमा कक्षा ९ मा अध्ययनरत छात्रामाथि यौन दुर्व्यवहार गरेको आरोपमा उनलाई पक्राउ गरिएको रामेछापका प्रहरी नायव उपरीक्षक होमबहादुर पराजुलीले बताए। पीडित छात्राले आफूमाथि शिक्षक सार्कीले यौन दुर्व्यवहार गरेकाले कारबाहीका निम्ति आवेदन दिएपछि अभियुक्तलाई नियन्त्रणमा लिएर अनुसन्धान थालिएको उनले बताए। प्रहरीका अनुसार अभियुक्तले गत मङ्सिर २७ गते दिउँसो विद्यालय बाहिरको एउटा घरमा बोलाएर परीक्षाका लागि तयार पारेको प्रश्नपत्र प्रदान गर्ने बहानामा निजमाथि यौन दुर्व्यवहार गरेका थिए। उनी नेकपा माओवादी केन्द्र तिल्पुङको वडा कमिटी सचिवसमेत हुन्।
सूचना प्रविधि सम्मेलन गर्दै काठमाडौं महानगर,"काठमाडौं : काठमाडौं महानगरपालिकाले आगामी चैतमा सूचना प्रविधि सम्मेलन आयोजना गर्ने भएको छ। महानगरवासीलाई सरल, सहज र सूचना प्रविधिमा आधारित सेवा प्रदान गर्नका लागि सम्मेलन आयोजना गर्न लागिएको कामपाको प्रवक्ता नवीन मानन्धरले जानकारी दिए। कामपा सूचना प्रविधि समिति संयोजनसमेत रहेका मानन्धरका अनुसार सम्मेलनमा आविष्कार, नवीनतम् सोच र प्रविधिलाई सम्मेलनमार्फत कसरी जोड्न सकिन्छ, युवा, साझेदार र अन्तर्राष्ट्रिय समुदायलाई कसरी सहभागी गराउन सकिन्छ भन्ने विषय मुख्यरूपमा रहनेछन्। 'जिम्मेवार, पारदर्शी, उत्तरदायी, सरकार बन्न कामपाले प्राप्त गरेका उपलब्धिलाई संस्थागत र सिकाइलाई प्रवर्द्धन गर्न, नयाँ आविष्कारलाई ग्रहण गर्न कामपाले नीति, योजना र कार्यक्रम बनाउनु पर्नेछ,' प्रवक्ता मानन्धरले भने, 'सम्मेलनले दिएको निचोड र सिफारिसहरू, काठमाडौंका जनता र नागरिकलाई प्रविधिमा आधारित गुणस्तरीय सेवा दिन, सेवाग्राहीलाई डिजिटल आचरण विकास गर्न आवश्यक पर्ने नीति निर्माणको आधार हुनेछ।' नागरिकले अपेक्षा गरेको सेवाका लागि सरकारको प्रतिबद्धता देखाउन सम्मेलनले भूमिका खेल्ने महानगरको विश्वास छ। नीतिमा, शासनमा, सेवामा, समुदायमा डिजिटल समावेशीकरण प्रवर्द्धन गर्दै यसको पहुँच सामाजिक क्षेत्र, निजी व्यवसाय, उद्योग, उद्यमशीलता र वाणिज्य क्षेत्रमा समेत पुग्ने र साझेदारी विकास हुनेछ। सम्मेलनबाट यसका रणनीति तथा कार्यक्रम निर्माण हुनेछन्। यी विषयलाई सम्मेलन आयोजनाको उद्देश्यका रूपमा राखिएको छ। शासन सञ्चालन गर्न तथा सेवा प्रदान गर्न सरकारले प्रयोग गरेका प्रविधि, सेवाग्राहीमा यसको पहुँच र प्रयोग, साझेदार सरकार तथा कार्यालयबीचको अन्तरसम्बन्ध, प्रविधि प्रयोग तथा विस्तार सम्मेलनका प्रस्तुतीकरण तथा छलफलका विषय रहने बताइएको छ। प्रविधिले प्रदान गरेका परिवर्तित अवसरमा वर्तमान सम्भावनाजस्ता विषयमा विशेषज्ञ र साझेदारहरूबीच समूहगत छलफल तथा अन्तरक्रियात्मक कार्यशाला सम्मेलनका कार्यक्रममा समेटिने बताइएको छ। प्रविधिहरूको व्यावहारिक प्रयोग, पेसाकर्मी, उद्यमी, युवा तथा सरकारी संयन्त्रका बीच क्षेत्रगत सञ्जाल निर्माण (नेटवर्किङ) को अवसर सिर्जना गरिनेछ। सम्मेलनबाट कामपाले सरकार र प्रविधि प्रदायकहरू बीचको साझेदारी नजिक हुनाका साथै एकीकृत र कार्यान्वयनयोग्य दस्तावेज प्राप्त हुने विश्वास लिएको जनाएको छ।"
समाज कल्याणमा मुद्दा हालाहाल,"काठमाडौं : आत्मा साक्षी राखी मन, वचन र कर्मले सेवा गरौं। समाज कल्याण परिषद्को नारा हो, यो। तर, नारा एकतिर छ परिषद्का पदाधिकारीको कर्म अर्कैतिर। उनीहरू एकआपसमै रिटभ्याकेट निवेदन दायर गर्ने होड चलेको छ। मन्त्रिस्तरीय निर्णयविरुद्ध सदस्यसचिव मनोज भट्टले कानुनी लडाइँ लडेपछि यो अवस्थाको सुरुवात भएको हो। त्यसपछि भट्टविरुद्ध परिषद् उपाध्यक्ष मोनिका भट्टराई अधिकारी र मन्त्रालयले सर्वोच्चमा निवेदन दर्ता गरे। यस्तो क्रम निरन्तर चलिरहेको छ। मन्त्रीविरुद्ध सदस्यसचिव परिषद् अध्यक्ष एवं महिला बालबालिका तथा ज्येष्ठ नागरिक मन्त्री हुन्, सुरेन्द्रराज आचार्य। गत वैशाख २४ गते शपथ लिएका आचार्यले ६ महिना नपुग्दै कर्मचारीबाटै मुद्दा खेप्नु परेको छ। मन्त्रिस्तरीय निर्णयविरुद्ध परिषद्कै सदस्यसचिव मनोज भट्टले असोज १८ गते सर्वोच्चमा रिट दायर गरेका हुन्। भट्टको रिट निवेदनमाथिको प्रारम्भिक सुनुवाइमा न्यायाधीश ईश्वरप्रसाद खतिवडाको एकल इजलासले अन्तरिम आदेश जारी गरेको छ। असोज ५ गते मन्त्रालयबाट भट्टलाई मन्त्रालयमा हाजिर हुन निर्देशन दिँदै पत्र पठाइएको थियो। मन्त्रालयमा हाजिर नभई भट्टले अदालतमा रिट दायर गरेका थिए। सर्वोच्चले असोज २१ गते मन्त्रालयको निर्णय कार्यान्वयन नगर्न अन्तरिम आदेश दियो। निवेदक भट्टलाई दरबन्दी नै नरहेको स्थान मन्त्रालयमा हाजिर गराउने भनी गरिएको निर्णयको कुनै कानुनी आधारसमेत देखिएन, अन्तरिम आदेशमा भनिएको छ, मन्त्रालयको मंसिर ५ गतेको पत्र कार्यान्वयन नगरी यथास्थितिमा राख्नू र निवेदक भट्टलाई परिषद्को सदस्यसचिव पदमा रही साबिकबमोजिम कामकाज गर्न दिनू। अदालतको आदेश लिएर भट्ट कार्यभार सम्हाल्न परिषद् पुगेका भट्टविरुद्ध मन्त्रालय र परिषद्को तर्फबाट भ्याकेट निवेदन दर्ता गरिएको छ। भट्टविरुद्ध भ्याकेट निवेदन २०७८ मंसिर २ गतेको मन्त्रिपरिषद्को निर्णयअनुसार भट्ट सदस्यसचिवमा नियुक्त भएका हुन्। उनलाई चार वर्षको लागि नियुक्त गरिएको हो। २०८० भदौ २९ को मन्त्रिपरिषद्को निर्णयअनुसार भन्दै भट्टलाई मन्त्रालय हाजिर गराउने भनी निर्देशन भएको थियो। उक्त निर्देशनविरुद्ध सर्वोच्च अदालतबाट अन्तरिम आदेश ल्याएका भट्टविरुद्ध परिषद् उपाध्यक्ष मनिका भट्टराई अधिकारीले भ्याकेट निवेदन दर्ता गराएकी छन्। असोज २४ गते दर्ता भएको निवेदनमाथि सुनुवाइ हुन सकेको छैन। फुटकर निवेदनको रूपमा महिला बालबालिका तथा ज्येष्ठ नागरिक मन्त्रालयको तर्फबाट थप अर्को भ्याकेट निवेदन निवेदन दर्ता गरेको छ। तीन महिनादेखि परिषद्का पदाधिकारीहरू एकआपसमै मुद्दा मामिलामा अल्झिँदा कामकारबाही लथालिंग भएको परिषद्का कर्मचारीहरू बताउँछन्। कहीँ नभएको जात्रा हाँडीगाउँमा जस्तो कहीँ नभएको मुद्दा मामिला समाज कल्याण परिषद्का पदाधिकारीबीच भएको छ, परिषद्का एक अधिकृतले भने, सर्वोच्चको आदेश पाएर पुनर्बहाली भएका सदस्यसचिव भट्टविरुद्ध उपाध्यक्ष, अध्यक्षले भ्याकेट निवेदन दिएका छन्। सर्वोच्चले गरेको आदेश कानुनी रूपमा त्रुटिपूर्ण भएको भ्याकेट निवेदनमा उल्लेख छ।"

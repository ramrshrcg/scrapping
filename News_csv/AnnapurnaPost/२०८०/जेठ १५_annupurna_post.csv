शीर्षक,विवरण
गणतन्त्रको थाँक्रो हामी,"आज गणतन्त्र दिवस। जनताले शासकीय स्वअभिभावकत्वको झन्डा गाडेको गौरवशाली दिन। यस उलपक्ष्यमा सम्पूर्ण नागरिक समुदायमा हार्दिक बधाई तथा शुभकामना। एक सन्दर्भमा, प्राचीन ग्रीक दार्शनिक एरिस्टोटलले भनेका थिए, गणतन्त्रहरू लोकतन्त्रतर्फ खस्कन्छन् र लोकतन्त्रहरू निरंकुशतातिर पतन हुन्छन्। हाम्रो शासकीय प्रणाली भने यसको ठीक उल्टो यात्रामा छ। हामीले पहिला निरंकुशता भोग्यौं। प्रजातन्त्र हुँदै लोकतन्त्र चाख्यौं। र, अहिले गणतन्त्रको उपभोग गरिरहेका छौं। गणतन्त्र यस्तो व्यवस्था हो, जसले जनतालाई सर्वशक्तिमान बनाउँछ। त्यसैले यसलाई सर्वशक्तिमान बनाउने हामी जनताले नै हो। तर, दुःखपूर्वक भन्नुपर्छ यसका पछाडि कालो बादल मडारिइरहेको आभास हुन थालेको छ। सुदूर नेपथ्यमा गड्याङगुडुङ गरिरहेको छ। निरंकुशता मिश्रित प्रदूषणले नेपाली राजनीतिको औसत तापमान बढाइरहेको छ। यसका प्रदूषक हामी स्वयं छौंहौं। आजको दिन हामीले बाचा गर्नै पर्छ, गणतन्त्रको साख धमिल्याउने हरेक हर्कतलाई मिलेर परास्त गरौं। गणतन्त्र प्राप्तिको पृष्ठभूमि दोस्रो जनआन्दोलन र नागरिक स्वायत्तताका अन्य संघर्षमा मिडिया जगतको अग्रणी भूमिका रहँदै आएको छ। तीमध्ये अन्नपूर्ण पोस्ट् सधैं अग्रमोर्चामा छ। लोकतान्त्रिक आन्दोलनको थाँक्रो हौं हामी। गणतन्त्रका लहरा फैलाउन र यसलाई बलियो बनाउन हामी सदा मिसन बन्दै आएका छौं। बनिरहने छौं। आजको विशेष संस्करण यसैलाई दर्शाउने ऐतिहासिक कदम हो। तस्बिरको तागतबाट इतिहासका अब्बल मोडहरू यसमा प्रस्तुत गरेका छौं। यसको एक मात्र ध्येय हो गणतन्त्र युगयुग छापिएर रहोस्। पत्रिकामा। अनि, मनमनमा।"
गणतन्त्रको थाँक्रो हामी,"आज गणतन्त्र दिवस। जनताले शासकीय स्वअभिभावकत्वको झन्डा गाडेको गौरवशाली दिन। यस उलपक्ष्यमा सम्पूर्ण नागरिक समुदायमा हार्दिक बधाई तथा शुभकामना। एक सन्दर्भमा, प्राचीन ग्रीक दार्शनिक एरिस्टोटलले भनेका थिए, गणतन्त्रहरू लोकतन्त्रतर्फ खस्कन्छन् र लोकतन्त्रहरू निरंकुशतातिर पतन हुन्छन्। हाम्रो शासकीय प्रणाली भने यसको ठीक उल्टो यात्रामा छ। हामीले पहिला निरंकुशता भोग्यौं। प्रजातन्त्र हुँदै लोकतन्त्र चाख्यौं। र, अहिले गणतन्त्रको उपभोग गरिरहेका छौं। गणतन्त्र यस्तो व्यवस्था हो, जसले जनतालाई सर्वशक्तिमान बनाउँछ। त्यसैले यसलाई सर्वशक्तिमान बनाउने हामी जनताले नै हो। तर, दुःखपूर्वक भन्नुपर्छ यसका पछाडि कालो बादल मडारिइरहेको आभास हुन थालेको छ। सुदूर नेपथ्यमा गड्याङगुडुङ गरिरहेको छ। निरंकुशता मिश्रित प्रदूषणले नेपाली राजनीतिको औसत तापमान बढाइरहेको छ। यसका प्रदूषक हामी स्वयं छौंहौं। आजको दिन हामीले बाचा गर्नै पर्छ, गणतन्त्रको साख धमिल्याउने हरेक हर्कतलाई मिलेर परास्त गरौं। गणतन्त्र प्राप्तिको पृष्ठभूमि दोस्रो जनआन्दोलन र नागरिक स्वायत्तताका अन्य संघर्षमा मिडिया जगतको अग्रणी भूमिका रहँदै आएको छ। तीमध्ये अन्नपूर्ण पोस्ट् सधैं अग्रमोर्चामा छ। लोकतान्त्रिक आन्दोलनको थाँक्रो हौं हामी। गणतन्त्रका लहरा फैलाउन र यसलाई बलियो बनाउन हामी सदा मिसन बन्दै आएका छौं। बनिरहने छौं। आजको विशेष संस्करण यसैलाई दर्शाउने ऐतिहासिक कदम हो। तस्बिरको तागतबाट इतिहासका अब्बल मोडहरू यसमा प्रस्तुत गरेका छौं। यसको एक मात्र ध्येय हो गणतन्त्र युगयुग छापिएर रहोस्। पत्रिकामा। अनि, मनमनमा।"
रास्वपाकी सांसद बिन्दबासिनी कंसाकारले लिइन् शपथ,काठमाडौं : राष्ट्रिय स्वतन्त्र पार्टीबाट प्रतिनिधिसभाको समानुपातिक सांसद् बिन्दबासिनी कंसाकारले पद तथा गोपनीयताको शपथ ग्रहण गरेकी छिन्। प्रतिनिधिसभा सभामुख देवराज घिमिरेले कंसाकारलाई सिंहदरबारस्थित कानून समितिको हलमा शपथ ग्रहण गराएका हुन्। रास्वपाले घुस काण्डमा मुछिएका ढाकाकुमार श्रेष्ठलाई निलम्बन गरेपछि कंसाकारलाई समानुपातिक सांसद्मा सिफारिस गरेको थियो ।
पुराना सरकारी गाडीहरू ६ महिना भित्रमै लिलामी गरिने,"काठमाडौं : सरकारले विभिन्न सरकारी निकायमा रहेका पुराना तथा प्रयोगविहीन अवस्थामा रहेका गाडीलाई ६ महिना भित्र लिलामी गर्ने भएको छ । आगामी आर्थिक वर्षको बजेट सार्वजनिक गर्दै अर्थमन्त्री डाप्रकाशशरण महतले सरकारी निकायमा रहेका पुराना र प्रयोगविहीन सवारी साधनलगायतका सामानहरू छ महिनाभित्र लिलाम गरिने जानकारी दिए। सार्वजनिक प्रशासनलाई व्यावसायिक, दक्ष र नतिजामूखी बनाइ सरकारको उद्देश्य प्राप्तिमा प्रभावकारी रूपमा परिचालन गर्नुपर्ने चुनौतीका बाबजुद सरकारले लिएका पहलकदमीले अर्थतन्त्रमा सकारात्मक संकेत देखिन थालेका छन्। चालु आर्थिक वर्षको प्रथम र दोस्रो त्रैमासको तुलनामा पछिल्लो त्रैमासमा आर्थिक क्रियाकलाप विस्तार भएको छ। गत आर्थिक वर्षको तुलनामा पर्यटक आगमनको सङ्ख्या झण्डै दोब्वर भएको छ। विप्रेषण आप्रवाहमा वृद्धि भएसँगै शोधनान्तर स्थिति बचतमा रहेको छ। विदेशी विनिमय सञ्चिति बढ्दै गएको छ। मुद्रास्फीति नियन्त्रण उन्मुख रहेको छ। हालै मौद्रिक नीति केही लचिलो बनाइएको, बैंकिङ प्रणालीको तरलतामा सुधार आएको र बैङ्कको औसत आधार दर घट्दै गएको हुँदा कर्जाको ब्याजदर कम हुने क्रममा छ। आगामी दिनमा नीतिगत, प्रणालीगत तथा प्रक्रियागत सुधार गरी अर्थतन्त्रलाई लयमा फर्काउन सरकार दृढ संकल्पित रहेको अर्थमन्त्री डामहतले बताए।"
आर्थिक वर्ष २०८००८१ को बजेट प्रस्तुत गर्दै अर्थमन्त्री डाप्रकाशशरण महत,काठमाडौं : आर्थिक वर्ष २०८००८१ को बजेट वक्तव्य सुरू भएको छ। संघीय संसदको दुवै सदनको संयुक्त बैठकमा अर्थमन्त्री डाप्रकाशशरण महतले बजेट सार्वजनिक गरिरहेका छन्।
प्रधानमन्त्रीको भारत भ्रमणमा जाने टोलीको लाग्यो टुंगो,"काठमाडौं : प्रधानमन्त्री पुष्पकमल दाहाल प्रचण्डको भारत भ्रमणमा जाने टोलीको टुंगो लागेको छ। सोमबार बसेको मन्त्रिपरिषद् बैठकले प्रधानमन्त्रीको भारत भ्रमणको टोली टुंगो लागाएको हो। सञ्चार तथा सूचना प्रविधि मन्त्री रेखा शर्माले प्रधानमन्त्रीको टोलीमा अन्य पाँच जना मन्त्री सहभागी हुने बताइन्। उनका अनुसार टोलीमा भौतिक पूर्वाधारमन्त्री प्रकाश ज्वाला, ऊर्जामन्त्री शक्ति बस्ने, परराष्ट्रमन्त्री एनपी साउदलगायत छन्। प्रधानमन्त्री प्रचण्ड बुधबार भारत भ्रमणमा जाँदैछन्। उनी भारतीय प्रधानमन्त्री नरेन्द्र मोदीको निमन्त्राणामा तीन दिने भारत भ्रमणमा जान लागेका हुन्।"
"सामाजिक सुरक्षामा डेढ खर्बभन्दा बढी रकम विनियोजन,वृद्ध भत्ता बढेन","काठमाडौ : ज्येष्ठ नागरिक भत्तालगायत सामाजिक सुरक्षाका कार्यक्रमका लागि १ खर्ब ५७ अर्ब ७३ करोड विनियोजन गरेको छ । अर्थमन्त्री डा प्रकाशशरण महतले आगामी आर्थिक वर्ष २०८०र८१ बजेट सार्वजनिक गर्दै गत वर्षको भन्दा २३ अब बढी रकम यो शीर्षकमा छुट्ट्याएका छन् । चालु आर्थिक वर्षबाट ६८ वर्ष उमेर पुगेका जेष्ठ नागरिकलाई प्रदान गरिदै आएको मासिक ४ हजार रुपैयाँ भत्तालाई निरन्तरता दिइएको छ । ६० वर्ष पूरा भएका दलित,एकल महिला, विपन्न, सीमान्तकृत वर्ग र समुदाय तथा बालबालिकालाई दिइदै आएको सामाजिक सुरक्षा भत्ताका लागि रकम विनियोजन गरिएको छ । छात्रवृति, स्वास्थ्योपचार, स्वास्थ्य बीमालगायतका क्षेत्रमा प्रदान गरिएको सामाजिक सुरक्षाका कार्यक्रमलाई निरन्तरता दिएको छ । चालू आवमा सामाजिक सुरक्षा र औषधि उपचार तथा आर्थिक सहायताका लागि १ खर्ब ३४ अर्ब १ करोड रुपैयाँ विनियोजन गरिएको थियो । उक्त रकम पनि अपुग भएपछि सरकारले सेवा निवृत्त कर्मचारीको पेन्सन दिन अतिरिक्त स्रोत खोज्नुपरेको थियो । सरकारले दोस्रो चरणको आर्थिक सुधार र अर्थतन्त्रको संरचनागत परिवर्तनको नारासहित आर्थिक वर्ष २०८०र८१ को बजेट तयार पारेको अर्थमन्त्री डा महतले बताए ।"
"१७ खर्ब ५१ अर्ब ३१ करोडको बजेट सार्वजनिक, गत वर्षभन्दा ४२ अर्बले घट्यो","काठमाडौं : सरकारले आगामी आर्थिक वर्ष २०८०८१ का लागि १७ खर्ब ५१ अर्ब ३१ करोड रुपैयाँ बजेट सार्वजनिक गरेको छ। अर्थमन्त्री प्रकाशशरण महतले संघीय संसदको संयुक्त सदनमा गत आर्थिक वर्षभन्दा ४२ अर्ब सानो सानो बजेट प्रस्तुत गरेका हुन्। गत वर्ष १७ खर्ब ९३ अर्ब ८३ करोड रूपैयाँको बजेट आएको थियो। महतले गरेको कूल विनियोजनमध्ये संघले खर्च गर्ने चालुतर्फ ११ खर्ब ४१ अर्ब ७८ करोड, पुँजीगततर्फ ३ खर्ब २ अर्ब ७ करोड र वित्तीय व्यवस्थातर्फ ३ खर्ब ७ अर्ब ४५ करोड छुट्याइएको छ। यो खर्च अनुमान चालु आर्थिक वर्षको विनियोजनको तुलनामा २३७ प्रतिशतले कम र संशोधित अनुमानको तुलनामा १६३७ प्रतिशतले बढी हो। कूल विनियोजनमा प्रदेश र स्थानीय तहमा वित्तीय हस्तान्तरण तर्फ ४ खर्ब ८ करोड विनियोजन रहेको छ। आगामी आर्थिक वर्षका लागि अनुमान गरिएको खर्च व्यहोर्ने स्रोत मध्ये राजस्वबाट १२ खर्ब ४८ अर्ब ६२ करोड र वैदेशिक अनुदानबाट ४९ अर्ब ९४ करोड व्यहोर्दा ४ खर्ब ५२ अर्ब ७५ करोड न्यून हुनेछ। सो न्यून पूर्ति गर्न वैदेशिक ऋणबाट २ खर्ब १२ अर्ब ७५ करोड जुटाइनेछ। राजस्व परिचालन र वैदेशिक सहायता परिचालन गर्दा नपुग हुने खुद २ खर्ब ४० अर्ब आन्तरिक ऋणबाट व्यहोरिनेछ। राष्ट्रिय योजना आयोगले आगामी आर्थिक वर्षको बजेट १६ खर्ब ८८ अर्ब रुपैयाँको हुने गरी योजना बनाउन सिलिङ दिएको थियो। महतले योजना आयोगको भन्दा ६३ अर्ब ठूलो बजेट ल्याएका हुन्। तत्कालीन अर्थमन्त्री जनार्दन शर्माले चालु आर्थिक वर्षको लागि १७ खर्ब ९३ अर्ब ८३ करोड रुपैयाँको बजेट पेश गरेका थिए। जसमध्ये चालु तर्फ ४२ प्रतिशत अर्थात ७ खर्ब ५३ अर्ब ४० करोड रुपैयाँ, पुँजीगततर्फ २१२ प्रतिशत अर्थात ३ खर्ब ८० अर्ब ३८ करोड रुपैयाँ र वित्तीय व्यवस्थापन तर्फ १२८ प्रतिशत अर्थात २ खर्ब ३० अर्ब २२ करोड रुपैया र प्रदेश तथा स्थानीय तहमा वित्तीय हस्तान्तरणतर्फ २४ प्रतिशत अर्थात ४ खर्ब २९ अर्ब ८३ करोड रुपैयाँ थियो। त्यस्तै तत्कालित उपप्रधानमन्त्री तथा अर्थमन्त्री विष्णु पौडेलले बजेटको मध्यावधि समीक्षा गर्दै बजेटको आकार १५ खर्ब ४९ अर्ब ९९ करोडमा झारेका थिए। फराकिलो आर्थिक वृद्धि हासिल गर्ने गरी बजेट लक्षित छ। समृद्धि र सुसाशन कायम गर्न, डिजिटल र हरित अर्थतन्त्र निर्माणमा पनि बजेट केन्द्रित हुने छ। स्रोतको उच्चतम प्रयोग गर्ने विनियोजन विधेयकका प्राथमिकताहरू सुझावको रुपमा लिएको महतले बताए। निजी क्षेत्रका सुझाव र जनअपेक्षा सम्बोधन गर्ने, आशाको सञ्चार गर्ने गरि बजेट आएको उनले बताए। सरकारले दोस्रो चरणको आर्थिक सुधार र अर्थतन्त्रको संरचनागत परिवर्तनको नारासहित आर्थिक वर्ष २०८०र८१ को बजेट तयार पारेको अर्थमन्त्री डा महतले बताए।"
भारत भ्रमणमा प्रधानमन्त्रीका के छन् एजेण्डा? संसदलाई गराए जानकारी,"काठमाडौं : प्रधानमन्त्री पुष्पकमल दाहाल 'प्रचण्ड'ले भारत भ्रमणबारे सदनलाई जानकारी गराएका छन्। उनले सोमबार बजेट भाषणलगत्तै बसेको बैठकलाई भारत भ्रमणमा उठाइने एजेण्डाबारे जानकारी गराए। उनले प्रतिनिधि मण्डलमा परराष्ट्रमन्त्री, अर्थमन्त्री, उर्जा तथा जलस्रोत मन्त्री, भौतिक पूर्वाधारमन्त्री र उद्योगमन्त्री रहने जानकारी दिए। त्यस्तै विभिन्न मन्त्रालयका सचिव, वरिष्ठ अधिकारी, निजी क्षेत्रका प्रतिनिधि एवं सञ्चरकर्मीसमेत रहने बताए। उनले भ्रमणमा उठाइने एजेण्डाका विषयमा विज्ञहरूसँग छलफल गरेको बताए। उनले भ्रमणमा दुई देशबीचको मित्रवत् सम्बन्धलाई कायम गरिने बताए। उनले भारत भ्रमणका क्रममा त्यहाँका राष्ट्रपति, उपराष्ट्रपतिसँग शिष्टाचार भेटवार्ता हुने बताए। त्यस्तै भारतीय प्रधानमन्त्री नरेन्द्र मोदीसँग हैदरावाद हाउसमा द्विपक्षीय भेटवार्ता र दुई देशबीच सम्झौता पत्रमा हस्ताक्षर हुने बताए। उनले छलफलमा व्यापार, पारवहन, लगानी प्रवर्द्धन, ऊर्जा क्षेत्रमा व्यापार, अन्तरदेशीय विद्युत प्रसारण लाइन, सिँचाइ, बाढी तथा डुबान नियन्त्रण, कृषि, हवाइ प्रवेश मार्ग, सम्पर्क सञ्जाललगायतका विषयमा छलफल हुने बताए। उनले विद्युतमा भारतीय लगानी भित्र्याउने प्राथमिकताका विषय हुने बताए। भारतको भूमि हुँदै बंगलादेश निर्यात गर्ने कुराबारे ठोस कुराकानी हुने बताए। त्यस्तै पञ्चेश्वर परियोजनामा प्रगति हुन नसकेको भन्दै त्यस विषयमा समेत छलफल हुने बताए। उनले सिँचाइ र जलविद्युतको लागि महाकालीमा साझा उपयोग हुनेगरी डीपीआर टुंगो लगाउने, नयाँ पारवहन सन्धिलाई टुंगो पुर्याउने, सीमा समस्या लगायतका कतिपय विषय सम्बोधन गर्न वातावरण बनाउन छलफल अगाडि बढाउने बताए। उनले नेपाल फर्किनुअघि इन्दोर र उज्जेनको भ्रमण गर्ने बताए। स्वच्छ भारत अभियानअन्तर्गत इन्दोरमा सोलिड वेस्ट म्यानेजमेन्टको अवलोकन गर्ने कार्यक्रम रहेको उनले बताए। त्यस्तै आइटी पार्कको अवलोकनसमेत गर्ने उनले बताए।"
बजेटले मुलुकको आर्थिक समस्याको समाधान दिँदैन : ओली,काठमाडौं : नेकपा एमालेका अध्यक्ष केपी शर्मा ओलीले बजेटले मुलुकको आर्थिक समस्याको समाधान नदिने बताएका छन्। सोमबार बजेट सार्वजनिक भएपछि संसद भवनमा संक्षिप्त प्रतिक्रिया दिँदै ओलीले यस्तो बताएका हुन्। उनले बजेटले संकट दर्शाएको भए पनि संकटको समाधान केही पनि नदिने बताए। उनले बजेटका बारेमा विस्तृतरूपमा पछि धारणा सार्वजनिक गर्ने उल्लेख गरे।
शिक्षा क्षेत्र सुधारको माग राख्दै नेविसंघले बुझायो प्रधानमन्त्रीलाई ज्ञापनपत्र,"काठमाडौं : नेपाली कांग्रेसको विद्यार्थी संगठन नेपाल विद्यार्थी संघ (नेविसंघ) ले प्रधानमन्त्री पुष्पकमल दाहाल 'प्रचण्ड' सँग भेट गरेको छ । प्रधानमन्त्री कार्यालय सिंहदरबारमा भएको भेटमा नेविसंघले प्रधानमन्त्री प्रचण्डले सुशासन र भ्रष्टाचारविरुद्ध चालेको कदमको प्रशंसा गर्दै सरकारको भ्रष्टाचार विरोधी अभियानमा साथ रहेको बताएको छ । साथै,नेविसंघले प्रधानमन्त्रीसँग विभिन्न मागहरू राखेको छ । संगठनको तर्फबाट आफ्ना मागहरू प्रस्तुत गर्दै नेविसंघ अध्यक्ष दुजाङ शेर्पाले त्रिवि सेवा आयोगको अध्यक्ष नियुक्ति ,नास्टको उपकुलपति नियुक्तिका साथै शैक्षिक सुधारको निम्ति राज्यले नीति अवलम्बन गर्नुपर्ने भन्दै विभिन्न माग राखेको बताए। सो क्रममा प्रधानमन्त्री प्रचण्डले त्रिवि सेवा आयोगको अध्यक्ष छिट्टै नियुक्त हुने बताए। साथै,शैक्षिक क्षेत्रको सुधार र विश्वविद्यालयलाई अविष्कार र अनुसन्धानको केन्द्रको रुपमा विकास गर्ने कुरा नीति तथा कार्यक्रममा समावेश गरिएको र आवश्यक बजेट व्यवस्था गर्ने कोशिस भइराखेको प्रधानमन्त्रीले आश्वासन दिए।"
पहिचान पक्षधर २६ जनाविरुद्ध मुद्दा चलाउने तयारी,"विराटनगर : कोसी प्रदेशको राजधानी विराटनगरमा पहिचान पक्षधरले गरेको प्रदर्शनका क्रममा प्रहरीले नियन्त्रणमा लिएका २६ जनाविरुद्ध मुद्दा चलाउने तयारी गरिएको छ। प्रहरीले विराटनगरबाट आइतबार ८६ जना प्रदर्शनकारीलाई नियन्त्रणमा लिएको थियो। तीमध्ये तोडफोड एवं आक्रमणमा संलग्न २६ जनाविरुद्ध मुद्दा चलाउने तयारी गरिएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार नियन्त्रणमा लिइएकामध्ये ६० जनालाई छाडिसकिएको छ। अन्यलाई भने घटनाको विश्लेषणपछि अभद्र व्यवहार मुद्दा चलाउने निस्कर्षमा प्रहरी पुगेको हो। सोमबार सार्वजनिक बिदा परेका कारण उनीहरूविरुद्ध मंगलबार म्याद थप गरेर घटनाको बाँकी अनुसन्धान अघि बढाइने प्रहरीले जनाएको छ। प्रहरीका अनुसार हिंसात्मक एवं उग्र प्रदर्शनका क्रममा नियन्त्रणमा लिइएकामध्ये महिला, अशक्त र वृद्धवृद्धालाई मात्रै छाडिएको छ। अराजक गतिविधिमा संलग्न नभएका तथा शारीरिक अवस्था कमजोर रहेकालाई छाडिएको हो, डीएसपी दाहालले भने, अन्यविरुद्ध कानुन अनुसार कारबाही अघि बढाउने तयारी छ। नियन्त्रणमा लिइएकाबाट भाला, लाट्ठी, भाटा, बाँस, गुलेली, ढुंगासमेत बरामद भएको उनले बताए। प्रदर्शनका क्रममा उत्तेजना फैलाएर हिंसा भड्काउने, प्रदेशको स्वास्थ्य मन्त्रालयमा तोडफोड एवं सुरक्षाकर्मीमाथि आक्रमण गर्ने र शान्ति सुरक्षामा खलल पुर्याउनेलाई मुद्दा चलाउन लागिएको प्रहरीको भनाइ छ। कोसी प्रदेशको दोस्रो एवं बजेट अधिवेशन बिथोल्ने हिसाबले पहिचान पक्षधरले आइतबार विराटनगरमा प्रदर्शन गरेका थिए। त्यस क्रममा प्रदर्शनकारीले प्रदेशसभा भवनको सुरक्षाका लागि खटिएका सुरक्षाकर्मीमाथि ढुंगामुडा एवं आक्रमण गरे। ढुंगा प्रहार गरेर प्रदेशको स्वास्थ्य मन्त्रालयमा क्षति पुर्याए। ढुंगाले मन्त्रालय भवनको शिशा फुटेका छन्। अवस्था तनावग्रस्त बनेपछि मन्त्रालयका कर्मचारीबीचमा भाडदौड मच्चिएको थियो। प्रहरीका अनुसार स्वास्थ्य मन्त्रालयमा तोडफोड एवं ढुंगामुडा गरिँदा ३० लाख माथिको क्षति भएको छ। आन्दोलनकारीले ढुंगाले हानेर मन्त्रालयको बा २ झ ३१२८ र बा २ झ २४०८ नम्बरका गाडीमा क्षति पुर्याएका छन्। पार्किङ गरेर राखिएका सरकारी गाडीको शिशा फुटाइएको प्रहरीले जनाएको छ। आन्दोलनकारीको ढुंगा प्रहारबाट सुरक्षाकर्मीको ५ थान सिल ढाल र हेल्मेट कामै नलाग्ने गरी क्षतिग्रत बनेका छन्। आन्दोलनकारीले प्रदर्शन उग्र बनाउँदै ढुंगा, इँटा, बियरको बोतल र गुलेली प्रहार गर्न थालेपछि भीडलाई नियन्त्रणमा लिन सुरक्षाकर्मीले बल प्रयोग गरेका थिए। स्थिति नियन्त्रण बाहिर जान लागेपछि सुरक्षाकर्मीले पानीको फोहोरा, अश्रुग्यास र लाट्ठी प्रहार एवं हवाईफायर गरेका थिए। प्रदर्शनकारीसँगको दोहोरो झडपमा परेर ५४ जना सुरक्षाकर्मी घाइते भएका छन्। घाइते हुनेमध्ये ३८ जना नेपाल र १६ जना सशस्त्र प्रहरी छन्। आन्दोनकारीतर्फ १७ जना घाइते भएको प्रहरीले जनाएको छ। पहिचान पक्षधर नेता अर्जुन जम्नेली राईले भने ४० जनाभन्दा बढी प्रदर्शनकारी घाइते भएको बताए। प्रदेशसभाबाट करिब ५० मिटरजति पूर्वमा डेढ घण्टाजति प्रदर्शन र झडप हुँदा विराटनगरको देवकोटा चोक रणमैदानमा परिणत भएको थियो। घटनापछि सर्वसाधारण र स्थानीय आतंकित एवं त्रसित बनेका थिए। सुरक्षित स्थानको खोजीमा उनीहरूबीच भागदौड मच्चिएको थियो। प्रदेशसभाको दुईतिहाइभन्दा बढी बहुमतले गत फागुन १७ गते तत्कालीन प्रदेश १ को नाम कोसी राखेको थियो। प्रदेशको नामकरणपछि पहिचान पक्षधर असन्तुष्ट बनेका छन्। कोसी नाम खारेज र ऐतिहासिक पहिचानका आधारमा प्रदेशको पुनः नामांकन गरिनुपर्ने माग राख्दै पहिचान पक्षधरले निरन्तर आन्दोलन गरिरहेका छन्। नेताहरूले शान्तिपूर्ण भनेर दाबी गरिरहे पनि आन्दोलन हिंसात्मक बन्दै गएको सुरक्षा विश्लेषण छ। यी हुन् मुद्दा चलाउन लागिएकाहरू मुद्दा चलाउने तयारी गरिएकामध्ये झापा र सुनसरीका ६६, इलामका ५, मोरङका ४ र पाँचथर, ताप्लेजुङ, धनकुटा, भोजपुर एवं उदयपुरका ११ जना छन्। झापाको कमल गाउँपालिका२ का खड्क लिम्बू, कमल४ का सुमन केरुङ, हल्दिबारी३ का सुकराज लिम्बू, मेचीनगर११ का सुकराज थेबे, बिर्तामोड४ का प्रयास वान्तवा, अर्जुनधारा४ का सन्तोष सुम्पाफेविरुद्ध मुद्दा चलाइने भएको हो। सुनसरीको इटहरी५ का अशोक चेम्जोङ, धरान८ का आरभी लिम्बू (भविश्वर), धरान१५ का कूलप्रसाद लिम्बू, प्रदीप लिम्बू, पदम खेवाङ र धरान१७ का सीताराम राईविरुद्ध मुद्दा चलाइँदै छ। त्यस्तै मुद्दा चलाउन लागिएकामध्ये इलामको माई६ का मनकुमार थेगिम, माई८ का मनकुमार लिम्बू, माङ्सेबुङ५ का शंकर लिम्बू, रोशन लिम्बू र चुलाचुली४ का जेबी साँवा तथा मोरङको पथरीशनिश्चरे८ का ताराकुमार लिम्बू, लेटाङ७ का प्रमोद लिम्बू, लेटाङ२ का छविरमण सार्की र मिक्लाजुङ२ का राजभक्त लिम्बू रहेका छन्। ताप्लेजुङको फुङलिङ८ का नवीन पोमु, पाँचथरका सञ्जीव लिम्बू, धनकुटाको चौबीसे२ का दुर्गा मगर, भोजपुरको आमचोक४ का अमृत राई र उदयपुरको गाईघाट३ का सुकुम राईविरुद्ध पनि मुद्दा चल्दैछ।"
गणतन्त्र संस्थागत गर्न तीनै तहका सरकार जिम्मेवार बन्नुपर्छ : मुख्यमन्त्री चौधरी,"दाङ : लुम्बिनी प्रदेशले एक समारोहको आयोजना गरी १६ औं गणतन्त्र दिवस मनाएको छ । राजधानी क्षेत्र राप्ति उपत्यका दाङमा सोमबार गणतन्त्र दिवस मनाइएको छ । प्रदेश सरकारले गणतन्त्र दिवस तीन दिनसम्म औपचारिक कार्यक्रम गरेर मनाइरहेको छ । आइतबार सांस्कृतिक कार्यक्रम र प्रतियोगिता गरेको प्रदेश सरकारले सोमबार मूल समारोह आयोजना गरि दिवस मनायो । भोलि मंगलबार राप्ती प्रादेशिक अस्पताल तुलसीपुरमा बिरामीलाई फलफूल वितरण गर्ने कार्यक्रम छ । मुख्यमन्त्री डिल्लीबहादुर चौधरीको अध्यक्षतामा भएको कार्यक्रममा प्रदेश सभामुख,मन्त्रीहरु, सचिव, कर्मचारी, अन्य निकायका पदाधिकारीहरूको सहभागिता रहेको थियो । कार्यक्रममा लुम्बिनी प्रदेशका मुख्यमन्त्री चौधरीले अधिकार प्राप्तिको लडाइँ भइरहेको बताए । उनले केन्द्र सरकारले प्रदेश र स्थानीय सरकारलाई तोके अनुसारको अधिकार दिन नसकेको भन्दै प्रदेश सरकारमा पूर्ण अधिकार नआउँदासम्ममा गणतन्त्र संस्थागतमा चुनौति थपिइरहेको बताए । उनले कुनै न कुनै अधिकार दिन कन्जुस्याइँ गरेको जसले गर्दा गणतन्त्र संस्थागत हुन चुनौती थपिएको बताए। 'अहिले पनि तहगत रुपमा संविधानले तोकेको अधिकारहरु प्राप्त हुन नसकेको भन्दै मुख्यमन्त्रीले गणतन्त्र संस्थागत हुन नसक्ने,जनताको अपेक्षा पूरा गर्न नसकिने,आआफ्नो दायित्व पूरा गर्न नसक्ने जस्ता समस्या देखिएका छन्,'उनले भने। साथै उनले संघीय लोकतान्त्रिक गणतन्त्रलाई संस्थागत गर्न तीन तहकै सरकार जिम्मेवार बन्नु पर्ने बताए । अधिकार बाँडफाँडमा केन्द्र सरकारले हस्तक्षेप गर्न नहुने उनको भनाइ छ। 'अधिकारहरू प्रदेशमा दिन म ध्यानाकर्षण गराउँदछु । गणतन्त्रको उपलब्धीलाई तल्लो तहसम्म पुर्याउन छ । अनिमात्र गणतन्त्रामा सबैको अपनत्व बढ्छ । प्रदेश सरकार यसलाई ध्यानमा राखेर कार्यक्रम बनाउँछौँ,'मुख्यमन्त्री चौधरीले भने । आन्तरिक मामिला कानुन तथा सहकारीमन्त्री सन्तोषकुमार पाण्डेले गणतन्त्र चन्दा चिठ्ठा र दानमा प्राप्त नभएको भन्दै यसमो महत्व ठूलो रहेको बताए । कार्यक्रमममा विभिन्न प्रतियोगितामा सहभागी र विजेता टोलीलाई पुरस्कार समेत प्रदान गरिएको थियो ।"
फेवातालको सिमसार जोगाउन माग गर्दै प्रदर्शन,"पोखरा : तालको अस्तित्वसँग जोडिएको फेवातालको मुहानको ढाप,दलदल क्षेत्र पुरेर स्थानीयले धमाधम घडेरी बनाउन थालेपछि पोखराका नागरिक अभियान्ता, संरक्षणकर्मी र युवाहरु सिमसार जोगाउन सडकमै प्रदर्शन गर्न थालेका छन् । पोखरेली जेठोबुढो धानको पकेट क्षेत्र समेत रहेको फेवा फाँट यति बेला धमाधम पुरिएको छ । पहिला डुंगा घाट रहेको पामे नजिकै घाट समेत पुरेर अहिले घडेरी बनेको छ । यसरी पानीको घोल,दलदल,सिम क्षेत्र पुरिदा वर्षायाममा यस्ता घोल,सिमसार क्षेत्रमा फैलन माटो, गेग्रयान समेत सोझै बगेर तालमा पुग्दा ताल पुरिने क्रम तीब्र बनेको छ । वर्षायामको मुखमा ताल मुहानको सिमसार पुरिदा ठूलो पानी पर्दा आलो माटो तालमा पुगेर ताल पुरिने अवस्था रहेको छ । तालको अस्थित्वसँग जोडिएको विश्व रासमसार सूचीमा सूचिकृत ताल पुरेर घडेरी बन्ने क्रम तीब्र बढेकाले स्वस्फूर्त रुपमा युवाहरु सिमसार संरक्षणका लागि दबाब दिन सडकमा उत्रन परेको अभियान्ता मध्येका एक इञ्जिनियर दिपक सुवेदीले बताए । युवाहरु पोखराको फेवाताल किनार हल्लनचोकमा भेला भएर नो लेक नो लेकसाइड, फेवाको अस्थित्व मास्ने गरी फेवा सिमसार पुर्न पाइँदैन,ताल मास्नेलाई कारवाही गर लगायतका नारा लेखिएका प्लेकर्ड लिएर प्रदर्शनमा उत्रेका थिए । प्रदर्शन निरन्तर जारी रहने सुवेदीले बताए । यसअघि वातावरण संरक्षणका लागि महाअभियन कास्की र नागरिक समाज कास्कीले गण्डकी प्रदेशका मुख्यमन्त्री सुरेन्द्रराज पाण्डेसँग भेटेर सिमसार पुर्ने काम तत्काल रोकेर फेवाताल संरक्षणका लागि पहल गर्न अनुरोध गरेका थिए । तालको मुहान क्षेत्रको डाँडा काटेर पोखरा १८,२२,२३ र २४ वडा नम्बर वडामा पर्ने फेवा सिमसार पुरेर घडेरी बनाउने क्रम चलिरहेको भन्दै वातावरण संरक्षणका लागि महाअभियन कास्की र नागरिक समाज कास्कीका संयोजक सहितको टोलीले मुख्य मन्त्री पाण्डेलाई ज्ञापन पत्र बुझाएका थिए । तालको सिरानका घोल, दलदल क्षेत्र, मुल पुरेर घडेरी बन्दा ताल सुक्ने र तालको मुख्य स्रोत हर्पन खोला प्रदूषण बढीरहेकोले सिमसार पुर्ने क्रम तत्काल रोक्न मुख्यमन्त्रीसँग अनुरोध गरिएको वातावरण संरक्षणका लागि महाअभियान कास्कीका संयोजक रामबहादुर पौडेलले बताएका छन् ।"
"गणतन्त्र दिवस जनता विजयी भएको महान उत्सव हो, अविस्मरणीय दिन हो : ओली","नयाँ प्रणालीको जग मजबुत नहुँदै जनतालाई अधिकार सम्पन्न बनाउने लोकतान्त्रिक प्रणाली गलत भयो र अघिल्लो पुस्ताले भोगेको बंशीय एकाधिकारको राजतन्त्रात्मक प्रणाली ठीक थियो भन्ने मिथ्या प्रचारबाट कोही पनि प्रभावित हुनु हुन्न। काठमाडौं : नेपाल कम्युनिष्ट पार्टी (एमाले) का अध्यक्ष केपी शर्मा ओलीले एकाधिकारको राजतन्त्रात्मक प्रणाली ठीक थियो भन्ने मिथ्या प्रचारबाट कोही पनि प्रभावित हुनु नहुने बताएका छन्। सोमबार शुभकामना दिँदै उनले गणतन्त्र दिवस जनताले ऐतिहासिक सफलता प्राप्त गरेको र जनता विजयी भएको महान उत्सव भएको बताएका हुन्। आज हामी १५ औं गणतन्त्र दिवस मनाइरहेका छौं। यो नेपाली जनताको बलिदान र सङ्घर्षको सफलताको दिवस हो। नेपाली जनताको उल्लासपूर्ण पर्वको दिन हो।पूर्वप्रधानमन्त्री ओलीले भनेका छन्, गणतन्त्र दिवस जनताले ऐतिहासिक सफलता प्राप्त गरेको र जनता विजयी भएको महान उत्सव हो। जनता वास्तविक अर्थमा सार्वभौम बनेको यो दिन नेपालको राजनीतिक इतिहासको महत्वपूर्ण र अविस्मरणीय दिन हो। ओलीले गणतन्त्र बंशीय एकाधिकार तोडेर जनता स्वयं आफ्नो मालिक बन्ने प्रणाली स्थापनाका लागि भएको बताएका छन्। शुभकामना सन्देशमार्फत उनले भनेका छन्,हामीले गणतान्त्रिक प्रणालीका लागि जीवन जोखिममा राखेर संघर्ष गरेको राज्य सञ्चालनमा रहेको बंशीय एकाधिकार तोडेर जनता स्वयं आफ्नो मालिक बन्ने प्रणाली स्थापनाका लागि हो। सबैलाई अवसरमा समानता, न्यायमा पहुँच र जीवनमा सुखको प्रत्याभूति गर्नका लागि हो।सबैलाई अवसरमा समानता, न्यायमा पहुँच र जीवनमा सुखको प्रत्याभूति गर्नका लागि हो। उनले निरंकुश तन्त्रलाई २०६२०६३ को ऐतिहासिक जनआन्दोलनका माध्यमबाट एक बंशीय एकाधिकारको प्रणाली तोडेर जनताको शासन स्थापित गर्न सफल भएको बताएका छन्। आफ्ना मत र मान्यताहरुलाई राख्ने र राज्य सञ्चालकहरुमाथि प्रश्न उठाउन पाउने संवैधानिक अधिकार जनतालाई भएको उनको भनाई छ। अहिलेको आवश्यकता गणतन्त्र स्थापनापछिका त्रुटिहरुको प्रचार नगरी त्रुटि भए तिनलाई सच्याउनु पर्न बताएका छन्। अहिले हामी स्वतन्त्रताको निर्वाध उपभोग गर्न पाउने खुला समाजमा छौं। आफ्ना मत र मान्यताहरुलाई राख्ने र राज्य सञ्चालकहरुमाथि प्रश्न उठाउन पाउने संवैधानिक अधिकार जनतालाई छ। अहिलेको आवश्यकता गणतन्त्र स्थापनापछिका त्रुटिहरुको प्रचार गर्ने होइन। त्रुटि भएका छन्, तिनलाई सच्याउनु पर्छ। त्रुटि गर्नेले महसुस गर्ने र सच्चिने काम गर्नु पर्छ। तर, नयाँ प्रणालीको जग मजबुत नहुँदै जनतालाई अधिकार सम्पन्न बनाउने लोकतान्त्रिक प्रणाली गलत भयो र अघिल्लो पुस्ताले भोगेको बंशीय एकाधिकारको राजतन्त्रात्मक प्रणाली ठीक थियो भन्ने मिथ्या प्रचारबाट कोही पनि प्रभावित हुनु हुन्न। यसले गणतान्त्रिक शासन व्यवस्था र जनतालाई कमजोर बनाउँछ। शुभकामना सन्देशमा भनिएको छ, गणतन्त्रात्मक प्रणाली सञ्चालन गर्ने क्रममा भएका त्रुटिको अर्थ हिजोको निरंकुश कालमा जनतामाथि भएका क्रूर दमन, जनताका अधिकारहरुमाथिका बन्देज र हुकुम नै कानुन हुने परिपाटी सही थियो भन्ने होइन। त्यो बर्बरता बिर्सिइएको हुन सक्ला, सही सावित भएको किमार्थ होइन। मुलुकको मालिक जनता बन्ने प्रणालीको विकल्प एक परिवार, एक बंशको हुकुमी शासन हुन नसक्ने ओलीको भनाई छ। पूर्वप्रधानमन्त्री ओलीले भनेका छन्, अहिले लोकतान्त्रिक आन्दोलनको ऐतिहासिकता नबुझेका वा निरंकुशतन्त्र मार्फत राज्यस्रोतमाथिको हालीमुहाली गुमेकाहरुबाट गणतन्त्रको कारण अख्तियारको दुरुपयोग भयो, भ्रष्टाचार बढ्यो' भन्नेजस्ता मिथ्या प्रचार सुरु गरिएका उनको भनाई छ। २००७ सालमा राणा शाहीको अन्त्य गरेदेखि नै गणतन्त्रको सपना देख्ने हामी नेपालीहरुले यसको तथ्यसंगत खण्डन गर्नु पर्दछ। शासनाधिकार एउटा बंशमा हुन्थ्यो, उसको बोली कानुन हुन्थ्यो, राज्यस्रोतमा उसले चाहेजसरी मनमौजी गर्थ्यो, गणतन्त्रमा जस्तो त्यसबारे प्रश्न उठाउने अधिकार जनतालाई हुँदैनथ्यो। जनताका मुख बन्द गरेर देखाइने सुशासन सुशासन थिएन, हुकुमी बन्देजले खडा गरेको मूर्दाशान्ति थियो। तसर्थ हाम्रा बाआमा, दाजुभाइ, दिदीबहिनीहरुले शहादत गरेर, अङ्गभङ्ग हुनेगरी घाइते भएर र रगत बगाएर ल्याएको यस प्रणालीको दृढतापूर्वक पक्षपोषण गर्नु पर्छ। मुलुकको मालिक जनता बन्ने प्रणालीको विकल्प एक परिवार, एक बंशको हुकुमी शासन हुन सक्दैन। यसमा हामी सबै स्पष्ट हुनु पर्दछ। ओलीले गणतन्त्र एउटा शासन प्रणाली मात्र नभएर सभ्यता, संस्कृति र सामाजिक जीवन पद्दतिसमेत भएको बताएका छन्। उनले भनेका छन्, गणतन्त्रलाई अभ्यासद्वारा नै लोकप्रिय बनाउनु पर्छ, जहाँ सीमान्तकृत, अल्पसंख्यक, गरिबी र बेथितिमा बाँचेका वर्गहरू, महिला, बालबालिका, पछाडि परेका र पारिएका समुदायहरुको बीचमा विभेद र बहिस्करण होइन, राज्यको संरक्षणले स्थान पाउन सकोस्। लोकतान्त्रिक गणतन्त्रको यस सुन्दर प्रणालीलाई मजबुत बनाएर हामीले गरिबी र पछौटेपन विरूद्धको लडाईं जित्नु पर्ने छ। शुभकामना सन्देशमा भनिएको छ, जन्मसिद्ध श्रेष्ठताको सामन्ती प्रणालीमा आधारित र जबरजस्ती थोपरिएको राजतन्त्रको अन्त्य गरेर गणतन्त्र स्थापनाको लागि आफ्नो जीवन उत्सर्ग गरेर हामीलाई गणतन्त्रको उज्यालो प्रदान गर्नुहुने प्रातःस्मरणीय शहीदहरूप्रति भावपूर्ण श्रद्धाञ्जली अर्पण गर्दछु। गणतन्त्रको सपना देख्नुहुने र हामीलाई आन्दोलनमा मार्गदर्शन गर्नुहुने अग्रजहरूप्रति म हार्दिक सम्मान व्यक्त गर्दछु। गणतन्त्र प्राप्तिको यस लामो आन्दोलनमा सहभागी सबै न्यायप्रेमी जनसमुदायलाई हार्दिक अभिनन्दन गर्दछु।"
"गणतन्त्रबाटै नेपाललाई सभ्य, सुखी र सम्पन्न राष्ट्रका रुपमा रुपान्तरण गर्न सकिन्छ : देउवा","काठमाडौं : नेपाली कांग्रेसका सभापति शेरबहादुर देउवाले गणतन्त्रबाटै नेपाललाई सभ्य, सुखी र सम्पन्न राष्ट्रका रुपमा रुपान्तरण गर्न सकिने बताएका छन्। गणतन्त्र दिवसको शुभकामना दिँदै उनले नेपाली जनताको त्याग, बलिदान र उत्सर्गबाट प्राप्त ऐतिहासिक उपलब्धीको रक्षार्थ सबैले आआफ्नो तहबाट जिम्मेवारीपूर्वक भूमिका निर्वाह गर्न आवश्यक भएको बताएका हुन्। नेपालको संविधानको संरक्षण र संघीय लोकतान्त्रिक गणतन्त्रात्मक शासन व्यवस्थाको संस्थागत विकासबाट नै नेपाललाई सभ्य, सुखी र सम्पन्न राष्ट्रका रुपमा रुपान्तरण गर्न सकिन्छ।पूर्वप्रधानमन्त्री देउवाले भनेका छन्, नेपाली जनताको त्याग, वलिदान र उत्सर्गबाट प्राप्त यो ऐतिहासिक उपलब्धीको रक्षार्थ सबैले आआफ्नो तहबाट जिम्मेवारीपूर्वक भूमिका निर्वाह गर्न आवश्यक छ। नेपाली जनताको अभूतपूर्व त्याग र बलिदानबाट ऐतिहासिक जनआन्दोलन २०६२६३ को सफलतापश्चात गणतन्त्र आएको उनको भनाई छ। शुभकामना सन्देशमा भनिएको छ,नेपाली जनताको अभूतपूर्व त्याग र वलिदानबाट ऐतिहासिक जनआन्दोलन २०६२६३ को सफलता पश्चात नेपाली कांग्रेसका सभापति गिरिजाप्रसाद कोइरालाको नेतृत्वको सरकारले संविधानसभाको निर्वाचन सम्पन्न गरी गणतन्त्र कार्यान्वयनको लागि विसं २०६५ जेठ १५ गते संविधान सभाको पहिलो बैठकमा पेश गरेको प्रस्ताव पारित भई नेपालमा राजतन्त्रको अन्त्य र संघीय लोकतान्त्रिक गणतन्त्रको स्थापना भएको हो। यो दिनलाई हामी सबैले गौरवका साथ स्मरण गर्दै हरेक वर्ष गणतन्त्र दिवसका रुपमा मनाउँदै आएका छौं। लोकतान्त्रिक संस्कार, संस्कृति, मूल्य र मान्यतामा आधारित समतामूलक समाजको निर्माण गर्न गणतन्त्र दिवसले सबैलाई प्रेरणा प्रदान गर्ने देउवाले विश्वास लिएका छन्।लोकतन्त्रको स्थापना र पुर्नस्थापनाका ऐतिहासिक जनआन्दोलनहरुमा देशका थुप्रै होनाहार सन्ततिले गौरवपूर्ण शहादत प्राप्त गरेका छन्। आफ्नो जीवन उत्सर्ग गर्नुहुने ज्ञातअज्ञात सबै वीर शहिदप्रति गणतन्त्र दिवसको अवसरमा उहाँहरुको समर्पण, साहस र वलिदानको म स्मरण गर्दछु, उच्च सम्मान साथ भावपूर्ण श्रद्धाञ्जली अर्पण गर्दछु।सन्देशमा भनिएको छ, मुलुकलाई आर्थिक समृद्धिको मार्गमा अग्रसर गराउँदै लोकतान्त्रिक संस्कार, संस्कृति, मूल्य र मान्यतामा आधारित समतामूलक समाजको निर्माण गर्न यो गणतन्त्र दिवसले हामी सबैलाई प्रेरणा प्रदान गर्नेछ भन्ने मैले विश्वास लिएको छु।"
नयाँ आएका पार्टीबारे चिन्ता नगरौं : गगन थापा,"पार्टी सपार्ने नाममा महामन्त्री पद गए जाओस्, सुधारको अभियानमा लाग्छु काठमाडौं : नेपाली कांग्रेसका महामन्त्री गगन थापाले नयाँ आएका पार्टीबारे चिन्ता गर्न जरुरी नरहेको बताएका छन्। ललितपुरमा गणतन्त्र दिवसको अवसरमा आयोजित कार्यक्रममा थापाले कांग्रेसले काम गरेर देखाउनुपर्ने बेला आएको भन्दै नयाँ आएका पार्टीबारे चिन्ता गर्न जरुरी नरहेको बताएका हुन्। थापाले भने, कांग्रेसले काम गरेर देखाउने हो। हाम्रा कांग्रेसका मन्त्रीहरुले काम गरेर देखाउने हो। म त अरु राजनीतिक दलको कमेन्टनै नगरौं भन्छु। हामी जनताको सुःख दुःखमा लाग्ने हो। कांग्रेस देख्ना साथ ओज देखियोस्। यतिधेरै नागरिकको भरोसा छ हेर्नुस्। हामीले केहि कुरा सच्याउनु पर्नेछ। थापाले कांग्रेसको तला बिग्रिएको र जरा ठिक रहेको बताए। थापाले भने,कांग्रेसको धुरी बिग्रिएको हो। जरा ठिक छ। पार्टी सुधार गर्नका लागि गुट बिर्सिनुस्। समूह बिर्सिनुस्। सबै समूह, गुट भत्काउने हो। कांग्रेसमा अब सुधार चाहने र सुधार रोक्ने गुट मात्रै हुन्छ। पार्टीलाई जनमुखी बनाउन जरुरी छ। हामी नयाँ पुराना कोहीसँग डराउनुपर्दैन। पार्टीलाई सुधार गर्न प्रत्येक सदस्य जोखिम उठाउन तयार हुनुपर्ने बताए। थापाले भने, पार्टी सपार्ने नाममा महामन्त्री गए जाओस्। तर, म पार्टी सुधारको अभियानमा लाग्छु। निराशालाई अन्त्य गर्नुपर्छ।"
गणतन्त्रले ल्याएका परिवर्तनलाई नागरिकको जीवनपद्धतिमा प्रयोग गरौं : सभामुख घिमिरे,"काठमाडौं : सभामुख देवराज घिमिरेले गणतन्त्रले ल्याएका परिवर्तनलाई नागरिकको जीवनपद्धतिमा प्रयोग गर्नुपर्ने बताएका छन्। गणतन्त्र दिवस २०८० को अवसरमा शुभकामना दिँदै व्यवस्थामा परिवर्तन ल्याए पनि अवस्थामा परिवर्तन नभएको आम अनुभूति रहेको बताएका हुन्। हाम्रा आन्दोलनहरूले व्यवस्थामा परिवर्तन ल्याए पनि अवस्थामा खासै परिवर्तन नभएको आम अनुभूति छ। सन्देशमार्फत सभामुख घिमिरेले भनेका छन्,नागरिकका विकासका चाहनाहरू, समृद्धिका अपेक्षाहरू र सेवा प्रवाहका लागि अपेक्षित सहजताहरू प्रदान गर्न अझै प्रयत्न गर्नुपर्ने आवश्यकता देखिएको छ भने सुशासनका पक्षमा निर्ममतापूर्वक काम गर्न जनताको प्रयत्न उत्तिकै बलशाली हुँदै गएको छ। उनले लोकतान्त्रिक गणतन्त्र स्थापना गर्न अमूल्य जीवन बलिदान गर्नुहुने अमर सहिदहरूप्रति भावपूर्ण श्रद्धाञ्जली अर्पण गरेका छन्। लोकतान्त्रिक गणतन्त्र स्थापनाका लागि विभिन्न समयमा भएका आन्दोलनमा नेतृत्व गर्ने राजनीतिक दल, राजनीतिक कार्यकर्ता, नागरिक समाज एवं आम जनसमुदायको योगदानको स्मरण गर्न चाहन्छु सन्देशमा भनिएको छ। उनले गणतन्त्रले ल्याएका परिवर्तनलाई नागरिकको जीवनपद्धतिमा प्रयोग गर्न सबैलाई प्रेरणा मिलोस् भन्ने कामनासमेत गरेका छन्। नेपालमा प्रजातन्त्र, लोकतन्त्र, गणतन्त्रका लागि पटकपटक आन्दोलन भएको उल्लेख गर्दै घिमिरेले आन्दोलनको जगमा बनेको संविधान सभाले निर्माण गरेको सङ्घीयतासहितको संविधान कार्यान्वयन भइसकेको बताएका छन्। राजनीतिक आन्दोलनबाटै वंश परम्पराको शासन अन्त्य भएको छ भने शासन सत्ता जनताको हातमा आएको छ। आवधिक निर्वाचनबाट जनताले आफ्ना प्रतिनिधिमार्फत तीन वटै तहमा शासनको नेतृत्व गरिरहेका छन्। सन्देशमा भनिएको छ सङ्घीय लोकतान्त्रिक गणतन्त्रको संस्थागत विकाससँगै देशको समृद्धि र सुशासन आजको प्रमुख आवश्यकता हो। हाम्रा आन्दोलनहरूले व्यवस्थामा परिवर्तन ल्याए पनि अवस्थामा खासै परिवर्तन नभएको आम अनुभूति छ। नागरिकका विकासका चाहनाहरू, समृद्धिका अपेक्षाहरू र सेवा प्रवाहका लागि अपेक्षित सहजताहरू प्रदान गर्न अझै प्रयत्न गर्नुपर्ने आवश्यकता देखिएको छ भने सुशासनका पक्षमा निर्ममतापूर्वक काम गर्न जनताको प्रयत्न उत्तिकै बलशाली हुँदै गएको छ। सभामुख घिमिरेले गणतन्त्र प्राप्ती र यसका उपलब्धीलाई रक्षा गर्दै अघि बढ्न सरकार, राजनीतिक दल, प्रशासन संयन्त्र तथा आम नागरिकलाई अपिल गरेका छन्।"
रास्वपाकी बिन्दबासिनी कंसाकारले सांसद्को सपथ लिँदै,काठमाडौं : प्रतिनिधि सभाका समानुपातिक सांसद् बिन्दबासिनी कंसाकारले पद तथा गोपनीयताको सपथ लिदैंछिन्। प्रतिनिधि सभा सभामुख देवराज घिमिरेले कंसाकारलाई आज दिउँसो ३ बजे सिंहदरबारस्थित कानून समितिको हलमा सपथ ग्रहण गराउन लागेका हुन् । राष्ट्रिय स्वतन्त्र पार्टीले घुस काण्डमा मुछिएका ढाकाकुमार श्रेष्ठलाई निलम्बन गरेपछि कंसाकारलाई समानुपातिक सांसद्मा सिफारिस गरेको थियो ।
"राजनीति नाफा, नोक्सानको हिसाबकिताब मिलाउने पेशाजस्तो होइन : राष्ट्रपति पौडेल","राष्ट्रपति पौडेलले केही व्यक्ति विशेषका आचरण र व्यवहारलाई लिएर जनताको व्यवस्थामाथि नै आँच पुर्याउने गतिविधि र बारम्बारको नयाँ प्रयोग यो राष्ट्रले अब धान्न नसक्ने बताएका छन्। काठमाडौं : राष्ट्रपति रामचन्द्र पौडेलले राजनीति नाफा, नोक्सानको हिसाबकिताब मिलाउने पेशा, व्यवसायजस्तो नभएको बताएका छन्। गणतन्त्र दिवस, २०८० को अवसरमा शुभकामना दिँदै उनले राजनीति विशुद्ध समाजसेवा हो भन्ने भावना हामी सबैमा जागृत नभएसम्म हामीभित्रैबाट पैदा हुने राजनीतिक नेतृत्वमा पनि गलत प्रवृत्ति र प्रभाव रहिरहने बताएका छन्। राजनीति नाफा, नोक्सानको हिसाबकिताब मिलाउने पेशा, व्यवसायजस्तो होइन यो त विशुद्ध समाजसेवा हो भन्ने भावना हामी सबैमा जागृत नभएसम्म हामीभित्रैबाट पैदा हुने राजनीतिक नेतृत्वमा पनि गलत प्रवृत्ति र प्रभाव रहिरहन्छ। शुभकामना सन्देशमा भनिएको छ,यो यथार्थलाई बुझेर राजनीति देश र जनताप्रति समर्पित हुने सेवाभाव हो भन्ने प्रमाणित गर्ने गरी आफ्ना आचरणहरू परिवर्तन गर्न तथा संघीय लोकतान्त्रिक गणतन्त्रात्मक शासन व्यवस्था तथा बहुलवादमा आधारित संसदीय लोकतान्त्रिक प्रणालीको माध्यमद्वारा राष्ट्रियता र राष्ट्रिय एकता प्रवर्द्धन गर्न हामी सबैलाई आजको यस ऐतिहासिक दिवसबाट सत्प्रेरणा मिलोस् भन्ने शुभेच्छासहित पुनः हार्दिक शुभकामना व्यक्त गर्दछु। मुलुकको आजको सबैभन्दा दारुण दृश्य भनेकै युवा पुस्ताको विदेश पलायनको लहर भएको उनको भनाई छ। सन्देशमा भनिएको छ, सक्षम युवा विदेशिँदा देशलाई चाहिने जनशक्तिको अभावबाट मुलुकले ठूलो मूल्य चुकाउनुपर्छ भन्ने हेक्का समयमै राखेर उनीहरूलाई स्वदेश फर्कने वातावरण तयार गर्न गाउँबाट विचलित भइरहेको मनलाई गाउँमा नै सेवा सुविधा पुर्याएर गाउँमा नै बसौंबसौं बनाउँने वातावरण तयार गर्न आवश्यक छ। राष्ट्रपति पौडेलले श्रमको सम्मान गर्ने संस्कृतिको विकास गरी उत्पादन, रोजगार र उद्योगधन्दासहितको अवस्था सृजना गर्ने विकास प्रयासको थालनी आजको सबैभन्दा ठूलो आवश्यकता भएको बताएका छन्। उनले संघीय लोकतान्त्रिक गणतन्त्रका मूल्यमान्यतालाई नीति निर्माण तह र नेतृत्वमा बसेका सबैले जीवनशैली र संस्कारका रुपमा व्यवहारतः अपनाउनुपर्ने खाँचो रहेको टिप्पणी गरेका छन्। लोकतन्त्रका लागि भएका आन्दोलनको मुख्य वाचा शासन प्रणाली जनता सुहाउँदो हुनुपर्ने उनको भनाई छ। कुनै एक वंश विशेषमा ज्येष्ठताको आधारमा श्रेष्ठता तय गरिने प्रणालीलाई नागरिकको सहभागिताद्वारा आमूल परिवर्तन गरी हरेक नागरिक समान हुने प्रणालीको स्थापना हुनु हाम्रो बहुलवादमा आधारित लोकतान्त्रिक गणतन्त्रको प्रमुख विशेषता हो। यो व्यवस्थाले त्यही अनुकूलको राजनीतिक आचरण र चरित्र खोजेको कुरालाई हामीले बिर्सियौँ भने हाम्रा अग्रजहरूको लामो संघर्ष तथा नागरिकको ठूलो बलिदानप्रति नै अपमान गरेको ठहर्छ।सन्देशमा भनिएको छ, लोकतन्त्रका लागि भएका आन्दोलनको मुख्य वाचा शासन प्रणाली हावा, पानी माटो सुहाउँदो होइन जनता सुहाउँदो हुनुपर्छ र त्यसले जनताको जीवनस्तरमा सुधार ल्याउनुपर्छ भन्ने थियो। आन्दोलनमा जनतालाई सहभागी हुन तिनताका गरिएका वाचाहरूमा हाम्रो ध्यान कति पुग्न सक्यो कि सकेन भनेर वर्तमानमा आत्मसमीक्षा गर्न जरुरी छ। जनताको अधिकारका लागि एउटै पुस्ताले तीनतीन पटक संघर्ष र आन्दोलन गर्नुपरेको इतिहास संसारमा विरलै पाइन्छ । राष्ट्रपति पौडेलले केही व्यक्ति विशेषका आचरण र व्यवहारलाई लिएर जनताको व्यवस्थामाथि नै आँच पुर्याउने गतिविधि र बारम्बारको नयाँ प्रयोग यो राष्ट्रले अब धान्न नसक्ने बताएका छन्। संघीय लोकतान्त्रिक गणतन्त्र नै एकमात्र त्यस्तो व्यवस्था हो जसले जनताको घर आँगनमा सेवा, सुविधा र विकास पुर्याउन सर्वोत्कृष्ट माध्यमको काम गर्दछ। तर अहिलेको देशको परिस्थितिले यस्तो हो भनेर प्रमाणित गर्नुपर्ने मुख्य चुनौती हाम्रा सामु छ। यो चुनौतीको सामना गर्न शासन प्रणालीको पारदर्शिता, जनताप्रति जवाफदेही राज्यप्रणाली, सुशासन, जनसहभागितासहितको विकास प्रक्रिया, सामाजिक न्याय, अवसरको न्यायोचित वितरण, रोजगारीमा तीव्र वृद्धि र सेवा प्रवाहमा चुस्तता अनिवार्य आवश्यकता हो। यसका लागि आदर्शप्रेरित, सिद्धान्तनिष्ठ राजनीति, आचरणशील तथा उच्च नैतिक राजनीतिक नेतृत्व पहिलो शर्त हो। सन्देशमा भनिएको छ, संघीय लोकतान्त्रिक गणतन्त्रलाई संस्थागत गर्नेक्रममा हामीले दुईपटक आम निर्वाचन र दुई पटक स्थानीय तहको निर्वाचन सम्पन्न गराइसकेका छौं। आम निर्वाचन र स्थानीय तहको निर्वाचन समयमा नै हुनु भनेको लोकतान्त्रिक गणतन्त्र संरचनागत संस्थागत विकासतर्फ उन्मुख हुनु हो। यो सबैका लागि खुशीको विषय हो। तर निर्वाचन केवल निर्वाचनका लागि मात्र नभएर जनताका आकांक्षा, आवश्यकता र समस्या मिहिन ढंगबाट सम्बोधन हुन्छ भन्ने विश्वासको आधार र अवसर पनि हो। देशको आवश्यकता, नागरिकको अपेक्षा र विश्वासलाई हामीले आत्मसात गर्दै समुन्नत, आधुनिक र समृद्ध नेपाल निर्माणको मार्ग प्रशस्त गर्नुपर्ने उनको जोड छ। शुभकामना सन्देशमार्फत पौडेलले भनेका छन्, विपन्न, निमुखा र मूलधारबाट बञ्चित नागरिक नै लोकतन्त्रको सच्चा पहरेदार हुन्। उनीहरूको उत्थान नहुँदासम्म समृद्ध नेपाल निर्माण हुँदैन भन्ने कुरालाई ध्यानमा राखी हाम्रा नीति तथा योजनाहरू त्यसैमा केन्द्रित होऊन् भन्ने म चाहन्छु।"
"प्रचण्डको अपील : समृद्ध नेपालका लागि राष्ट्रिय एकताको खाँचो छ, गम्भीरतापूर्वक लिऊँ","उनले भनेका छन्, संघीय लोकतान्त्रिक गणतन्त्रप्रति नै वितृष्णा जगाउने र बलिदानीपूर्ण संघर्षबाट प्राप्त अधिकारलाई उल्ट्याउने षडयन्त्र पनि भइरहेका छन्। काठमाडौं : प्रधानमन्त्री पुष्पकमल दाहाल प्रचण्डले सुशासन र सामाजिक न्यायसहितको समृद्ध नेपालका लागि राष्ट्रिय एकताको खाँचो रहेको तथ्यलाई गम्भीरतापूर्वक लिन अपील गरेका छन्। गणतन्त्र दिवसको अवसरमा शुभकामना दिँदै उनले संघीय लोकतान्त्रिक गणतन्त्रप्रति नै वितृष्णा जगाउने र बलिदानीपूर्ण संघर्षबाट प्राप्त अधिकारलाई उल्ट्याउने षडयन्त्र पनि भइरहेको उल्लेख गरेका हुन्। प्रधानमन्त्री प्रचण्डले संविधान कार्यान्वयन र शासन सञ्चालनमा देखिने कतिपय कमजोरीलाई आधार बनाएर व्यवस्था र प्रणालीप्रति नै भ्रम छर्ने, वितृष्णा छर्ने प्रयासहरु सफल नहुने बताएका छन्। हामी संविधानले निर्दिष्ट गरे अनुरुप समाजवादउन्मुख आत्मनिर्भर अर्थतन्त्रको निर्माण गर्दै सुशासन सहितको राज्य सञ्चालनका पक्षमा दृढतापूर्वक उभिनु जरुरी छ। सुशासन र सामाजिक न्यायसहितको समृद्ध नेपालका लागि फेरी राष्ट्रिय एकताको खाँचो रहेको तथ्यलाई गम्भीरतापूर्वक लिन म सबैमा अपील गर्दछु। उनले भनेका छन्, संघीय लोकतान्त्रिक गणतन्त्रप्रति नै वितृष्णा जगाउने र बलिदानीपूर्ण संघर्षबाट प्राप्त अधिकारलाई उल्ट्याउने षडयन्त्र पनि भइरहेका छन्। संविधान कार्यान्वयन र शासन सञ्चालनमा देखिने कतिपय कमजोरीलाई आधार बनाएर व्यवस्था र प्रणालीप्रति नै भ्रम छर्ने, वितृष्णा छर्ने यी प्रयासहरु कदापी सफल हुने छैनन्। लोकतन्त्रको विकास लोकतन्त्रभित्रैबाट सम्भव छ भन्ने कुरा पछिल्ला दिनका कतिपय घटनाक्रमले पुष्टि गरिसकेका छन्। जनताको वीरतापूर्ण सङ्घर्षबाट हामीले समावेशी संघीय लोकतान्त्रिक गणतन्त्र स्थापना गरेको पन्ध्र वर्ष पूरा भएको उल्लेख गर्दै उनले संविधानसभाबाट संविधान जारी गरी गणतन्त्रलाई संस्थागत गर्ने सवालमा दुईपटक सबै तहको निर्वाचन सफल पारेको र जननिर्वाचित प्रतिनिधिबाट शासन सञ्चालन गर्ने सर्वोत्तम लोकतान्त्रिक अभ्यासलाई बलियो बनाउँदै लगेको बताएका छन्। उनले भनेका छन्, संविधान र गणतन्त्र सर्वस्वीकार्य बन्दै जानु, मौलिक हकको कार्यान्वयनमार्फत् जनताले पाउने आधारभूत सेवाहरु सहज बन्दै जानु, सयौं वर्षदेखि उत्पीडनमा पारिएका वर्ग, जाति, भाषा, धर्म, क्षेत्र, लिङ्ग र सँस्कृतिका समुदायको अधिकार स्थापित हुँदै नेपाल राज्यप्रतिको उनीहरुको अपनत्व बलियो बन्दै जानु गणतान्त्रिक व्यवस्था संस्थागत हुँदै गएको देखिने बलिया आधारहरु हुन्। नेपाली समाजको विशेषता अनुकूलका चरित्र थप गरिएको संघीय लोकतान्त्रिक गणतन्त्र नेपालको मौलिक राजनीतिक प्रणाली हो भन्ने तथ्य स्थापित हुँदै गएको उनको भनाई छ। प्रचण्डले नेपालमा संघीय लोकतान्त्रिक गणतन्त्रलाई लोकतन्त्रको अभ्यास गर्ने उत्कृष्ट व्यवस्थाका रुपमा स्थापित गर्न पहल भइरहेको बताएका छन्। नेपाली समाजको संरचना तथा भौगोलिक विशिष्टतालाई सम्बोधन गर्न समावेशी तथा समानुपातिक प्रतिनिधित्वको सिद्धान्त र नेपाल राज्यलाई संघीय लोकतान्त्रिक गणतन्त्रको रुपमा स्थापित गरेका छौं। उनले भनेका छन्, विश्वब्यापीरुपमा स्थापित लोकतन्त्रका आधारभूत सिद्धान्त र नेपाली समाजको विशेषता अनुकूलका चरित्र थप गरिएको संघीय लोकतान्त्रिक गणतन्त्र नेपालको मौलिक राजनीतिक प्रणाली हो भन्ने तथ्य स्थापित हुँदै गएको छ। यसलाई अझै जनताको जीवन व्यवहारसँगै जोडेर स्थापित गर्दै लैजानुपर्ने आवश्यकता छ।"
जेलबाट छुटेपछि रेशम चौधरी भन्छन् : असली दोषीलाई राज्यले कारबाही गर्नुपर्छ,"२०७२ भदौ ७ मा टीकापुरमा भएको प्रदर्शनमा ८ प्रहरी र एक नाबालकको ज्यान गएको थियो। काठमाडौं : नागरिक उन्मुक्ति पार्टीका संरक्षक रेशम चौधरी जेलबाट छुटेका छन्। राष्ट्रपति रामचन्द्र पौडेलले चौधरीको कैद सजाय माफी गरेपछि उनी आज जेलबाट छुटेका हुन्। डिल्लीबजार कारागारबाट छुटेपछि सञ्चारमाध्यमलाई प्रतिक्रिया दिँदै उनले आफू निर्दोष रहेको बताएका छन्। उनले कसैले कसैलाई आरोप लगाएर नहुँने बताउँदै असली दोषीलाई राज्यले कारबाही गर्नुपर्ने धारणा राखे। उनले टीकापुर घटनाको छानबिन गरिनुपर्ने भन्दै त्यसका लागि पुनः उच्चस्तरीय छानविन आयोग गठन हुनुपर्ने माग गरे। उनले टीकापुर घटना बन्द कोठामा भएको घटना नभएको धारणा राखे। घटनामा पूर्ण रुपमा थारुहरूको संलग्नता नरहेको उनको भनाई छ। टिकापुर घटनाबारे धेरै मानिसहरू गुमराहमा रहेको बताउँदै यो रहस्यमय घटना भएको चौधरीको दाबी छ। उनले भने, 'टीकापुर घटनाको कथा र पटकथा अर्को थियो।' उनले आफूलाई रिहाई गरेकोमा सरकारलाई धन्यवादसमेत दिए। चौधरीलाई लिन उनका बुबा र आमा र श्रीमती एवम् मन्त्री रञ्जीता चौधरी डिल्लीबजार कारागार पुगेका थिए । उनको स्वागतका लागि नागरिक उन्मुक्ति पार्टीका नेताकार्यकर्ता शुभेच्छुक फूल माला लिएर कारागार पुगेका थिए। २०७२ भदौ ७ मा टीकापुरमा भएको प्रदर्शनमा ८ प्रहरी र एक नाबालकको ज्यान गएको थियो। उक्त घटनामा मुख्य दोषी रेशम भएको भन्दै कैलाली जिल्ला अदालत र उच्च अदालत दिपायलले जन्मकैदको सजाय हुने गरी फैसला गरेको थियो। सोही फैसलालाई सर्वोच्च अदालतले गत जेठ २ मा सदर गरेको हो। यता सामाजिक सञ्जालमा भने चौधरीलाई राष्ट्रपतिले माफि दिन गणतन्त्रको उपहास भएको भन्दै विरोध गरेका छन्।"
गणतन्त्र राजाबाट नभई राजनीतिक दलबाटै खतरामा छ : डा शेखर कोइराला,"ललितपुर : नेपाली कांग्रेसका नेता डा शेखर कोइरालाले गणतन्त्र राजाबाट नभई राजनीतिक दलहरुबाटै खतरामा रहेको बताएका छन्। सोमबार नेपाली कांग्रेस ललितपुर निर्वाचन क्षेत्र नं १ को प्रथम सम्मेलनलाई सम्बोधन गर्दै उनले राजनीतिक दलका शैली र क्रियाकलाप ठिक नभएको बताएका हुन्। उनले दलका क्रियाकलापले गणतन्त्रप्रति जनताको बितृष्णा पैदा भएको बताए। उनले भने,राजाका गतिविधि हुने बित्तिकै गणतन्त्र खतरामा पर्ने भयो भनेर भन्छौं तर उनीबाट होइन, यदि गणतन्त्र खतरामा कसैबाट छ भने राजनीतिक दलहरुबाटै छ। सरकारले भ्रष्टाचार नियन्त्रण गर्न, सुशासन दिन, विधिको शासनमा देशलाई हिँडाउन, महंगी नियन्त्रण गर्न नसकेकै कारण जुन व्यवस्था आए पनि उस्तै रहेछ भन्ने छाप जनतामा परेको उनले बताए। कोइरालाले कांग्रेस पार्टीका बारेमा नकारात्मक कुरा गरेर संगठन कमजोर बनाउने काम नगर्न कार्यकर्तालाई निर्देशन दिए।"
सैनिक मञ्चमा सिमित गणतन्त्र दिवस (तस्बिर),"काठमाडौं : नेपाल सरकारले सैनिक मञ्च टुँडिखेलमा सरकारले १६ औं गणतन्त्र दिवस मनाएको छ । सोमबार बिहान राष्ट्रपति रामचन्द्र पौडेलको प्रमुख आतिथ्यमा सरकारले गणतन्त्र दिवस मनाएको हो। कार्यक्रममा उपराष्ट्रपति रामसहाय यादव, प्रधानमन्त्री पुष्पकमल दाहाल, प्रतिनिधिसमाभा सभामुख, राष्ट्रिय सभा अध्यक्ष, संवैधानिक निकायका प्रमुखहरू, मन्त्रीहरू लगायत उच्चपदस्त व्यक्तिहरूको उपस्थिति थियो। सैनिक मञ्चमा सेना, नेपाल प्रहरी, सशस्त्र प्रहरीले विभिन्न कला कौशल देखाएका छन्। समयमा सैनिक मञ्चमा कार्यक्रम गर्दा जनतालाई सहभागी हुन बञ्चित गराइएको भन्दै आलोचना हुँदै आएको छ। जननिर्वाचित पहिलो संविधानसभाबाट विसं २०६५ जेठ १५ गते निरंकुश राजतन्त्रको विधिवत् अन्त्य गर्दै नेपालमा सङ्घीय लोकतान्त्रिक गणतन्त्रात्मक शासन व्यवस्था प्रारम्भको घोषणा भएको थियो । जनआन्दोलन ०६२ र ६३ को जगमा गणतन्त्र घोषणा भएको दिनको स्मरणमा हरेक वर्ष जेठ १५ गते देशभर गणतन्त्र दिवस मनाइन्छ।"
आज गणतन्त्र दिवस,काठमाडौं : आज १६ औं गणतन्त्र दिवस देशभर विभिन्न कार्यक्रम गरी मनाइँदैछ।जननिर्वाचित पहिलो संविधानसभाबाट विसं २०६५ जेठ १५ गते निरंकुश राजतन्त्रको विधिवत् अन्त्य गर्दै नेपालमा सङ्घीय लोकतान्त्रिक गणतन्त्रात्मक शासन व्यवस्था प्रारम्भको घोषणा भएको थियो । राज्यको सम्पूर्ण शक्ति जनतामा निहित हुने गरी सङ्घीय लोकतान्त्रिक गणतन्त्रात्मक शासन व्यवस्था प्रारम्भ भएको दिनलाई गणतन्त्र दिवसको रुपमा मनाइँदै आइएको छ।यस दिनलाई निरंकुश एकात्मक राजतन्त्रको विधिवत् अन्त्य गर्दै मुलुकमा सङ्घीय लोकतान्त्रिक गणतन्त्रात्मक शासन व्यवस्था प्रारम्भ घोषणा भएको दिनलाई गणतन्त्र दिवसको रुपमा मनाइँदै आइएको छ। विंस २०६३ वैशाख ११ गते तत्कालीन राजा ज्ञानेन्द्र शाहले आन्दोलनरत दलको मार्गचित्र बमोजिम विसं २०५९ जेठ ८ गते विघटन भएको संसद् पुनःस्थापना गरेका थिए।गणतन्त्र स्थापनाका लागि यही आन्दोलन जगका रूपमा स्थापित भयो। रासस
प्रधानमन्त्री प्रचण्डलाई सांसदको प्रश्न : भारत भ्रमणमा ऊर्जा व्यापार सम्झौता गर्ने तयारी हो ?,"काठमाडौं : पूर्व मन्त्री एवम् एमाले सांसद गोकुल बास्कोटाले प्रधानमन्त्री पुष्पकमल दाहाल (प्रचण्ड)को भारत भ्रमणमा सुटुक्क ऊर्जा व्यापार सम्झौता गर्ने भित्रि तयारी रहेको आशंका व्यक्त गरेका छन्। सोमबार बिहान बास्कोटाले संसद र तालुकदार मन्त्रालयलाई गुमराहमा राखेर ऊर्जा व्यापार सम्झौता सुटुक्क किन गर्न लागिएको भन्दै प्रश्नसमेत गरेका हुन्। नेकपा एमालेका पोलिटब्युरो सदस्य बास्कोटाले भारत भ्रमणको क्रममा गरिने सम्झौताबारे संसदलाई जानकारी गराउन माग गरे। प्रधानमन्त्रीको भारत भ्रमणका क्रममा ऊर्जा व्यापार सम्झौता लामो समयका लागि गर्ने भित्री तयारी रहेछ। विडम्बना, तालुकदार मन्त्रालयलाई नै गुमराहमा राखेर। पूर्व सञ्चारमन्त्री बास्कोटाले ट्वीटरमा लेखेका छन्, सचिव जर्मन, सहचिव बंगलादेश छन् भन्ने सुनियो। संसद चालु छ, सरकारले त्यसबारे संसदमै जानकारी र छलफल गराए हुने हो नि प्रावधान के छन् भनेर। सुटुक्क किन ? प्रधानमन्त्री प्रचण्ड भारतीय प्रधानमन्त्री नरेन्द्र मोदीको निमन्त्रणामा जेठ १७ देखि २० गतेसम्म औपचारिक भ्रमणमा जान लागेका हुन्। शनिबार परराष्ट्र मन्त्रालयले जारी गरेको भ्रमण कार्यतालिकामा प्रधानमन्त्री प्रचण्डको प्रतिनिधिमण्डलले हैदरावाद हाउसमा वार्ता गर्ने उल्लेख छ। उनीहरुबीच द्वीपक्षीय हितका विषयमा छलफल हुनेछ। वार्तापछि दुई प्रधानमन्त्रीले संयुक्त पत्रकार सम्मेलन गर्नेछन्। परराष्ट्र मन्त्रालयले जेठ १५ गते संघीय संसद्मा बजेट पेस गरेलगत्तै प्रधानमन्त्री प्रचण्ड भारत जानेगरी तयारी थालेको थियो।"
बजेट पास र भारत भ्रमणका एजेन्डा टुंग्याउन मन्त्रिपरिषद् बैठक बस्दै,"काठमाडौं : आगामी आर्थिक वर्ष २०८०८१ को बजेट पास गर्न मन्त्रिपरिषद् आज दिउँसो बस्ने भएको छ। सिंहदरबार बस्ने मन्त्रिपरिषद्को बैठकले पास गरेपछि संघीय संसद्मा अर्थमन्त्री प्रकाशशरण महतले आज दिउँसो ४ बजे पेश गर्ने छन् । यसैगरी आजको बैठकमा प्रधानमन्त्री पुष्पकमल दाहाल प्रचण्ड भारत भ्रमणमा जाँदा नेपालको तर्फबाट समावेश गर्ने एजेन्डा र प्रतिनिधि मण्डलको विषय पनि टुंगो लगाउने सरकारका प्रवक्ता तथा सूचना तथा सञ्चार मन्त्री रेखा शर्माले जानकारी दिएकी छन्। भ्रमणमा कोको जाने ? प्रधानमन्त्रीको प्रतिनिधिमण्डलमा कोको रहने भन्ने विषयमा निर्णय भइसकेको छैन। भ्रमणका विषयहरू मन्त्रालयले तयार गरिरहेका छन्। करिब करिब अन्तिमअन्तिम चरणमा पुगेको छ। खासगरी ऊर्जासँग सम्बन्धित विषयहरु छन्। कैयन् कुराहरू हाम्रा सीमाहरु पनि छन्। सरसफाइसँग सम्बन्धित विषय छन्। विषयबारे निर्णयचाहिँ भइसकेको छैन। भोलीको बैठकबाट अन्तिम टुंगो लगाउँछौं।शर्माले आइतबारको बैठकपश्चात भनेकी थिइन्, जुनजुन क्षेत्र, सम्बन्धित विषयमा त्यहाँ कुराकानी हुन्छ। त्यहाँ सम्झौता हुन्छ। मन्त्री जानुपर्ने ठाउँमा मन्त्री, सचिव जानुपर्ने ठाउँमा सचिव जाने कुरा भएको छ। जानैपर्ने आवश्यकबाहेक अरू जाने कुरा हुँदैन। त्यो कोको पर्ने औपचारिक अझै निर्णय भएको छैन। प्रधानमन्त्री प्रचण्ड भारतीय प्रधानमन्त्री नरेन्द्र मोदीको निमन्त्रणामा जेठ १७ गते भारत भ्रमणमा जाँदैछन्। यस अगाडि शनिबार नेपाल र भारतका मन्त्रालयले विज्ञप्तिमार्फत औपचारिक भ्रमणको जानकारी दिएपनि भ्रमण राजकीय हुनेनहुने उल्लेख गरेको छैन।"
बागमती प्रदेशका प्रमुख शर्माले दिए गणतन्त्र दिवसको शुभकामना,"मकवानपुर : बागमती प्रदेश प्रमुख यादवचन्द्र शर्माले १६ औँ गणतन्त्र दिवसको अवसरमा स्वदेश तथा विदेशमा रहेका नेपालीहरूलाई शुभकामना दिएका छन् । प्रमुख शर्माले सोमबार शुभकामना सन्देश जारी गर्दै देशलाई सुशासन,विकास एवं समृद्धिको पथमा लम्किने आधार गणतन्त्रबाट निर्माण भएको उल्लेख गरे । मुलुक शाहवंशीय राजतन्त्रात्मक शासन व्यवस्थाको अन्त्य भइ संघीय लोकतान्त्रिक गणतन्त्रात्मक शासन व्यवस्थामा प्रवेश गरेको ऐतिहासिक र गौरवमय दिनका रुपमा गणतन्त्र दिवसलाई प्रमुख शर्माले उल्लेख गरेका छन् । गणतन्त्र स्थापनाका लागि विभिन्न कालखण्डमा भएका आन्दोलनहरूमा आफ्नो अमूल्य जीवन उत्सर्ग गर्ने सम्पूर्ण ज्ञात,अज्ञात अमर शहीदहरूप्रति हार्दिक श्रद्घासुमन अर्पण गर्दै बेपत्ता, घाइते तथा अपाङ्ग योद्हरूमा उच्च सम्मान प्रकट गर्दछु,'शुभकामना सन्देशमा उल्लेख छ । प्रमुख शर्माले ऐतिहासिक जनआन्दोलन २०६२०६३ को बसन्त क्रान्तिको जगमा नेपाली जनताका प्रतिनिधिमार्फत् २०६५ जेठ १५ गते संविधानसभाको पहिलो बैठकबाट नेपाललाई संघीय लोकतान्त्रिक गणतन्त्रात्मक मुलुक घोषणा गरिएको उल्लेख गरे । गणतन्त्रात्मक व्यवस्थापश्चात नेपालीहरु संघीयता, धर्मनिरपेक्षता, समानुपातिक एवं समावेशीतासहितको संविधान प्राप्त गर्दै अधिकार सम्पन्न नागरिक भएको प्रमुख शर्माले बताए । नेपालको संविधानले मौलिक हकका रूपमा व्यवस्था गरेका सम्मानपूर्वक बाँच्न पाउने, स्वतन्त्रता, समानता, शिक्षा, स्वास्थ्य, रोजगारी, सामाजिक न्याय, सामाजिक सुरक्षा, श्रम, महिला, बालबालिका, दलितका हक जस्ता विषय हाम्रा लागि अत्यन्त सुखद् र खुशीको विषय भएको प्रमुख शर्माले सन्देशमा उल्लेख गरेका छन् । प्राप्त उपलब्धिमाथि धावा बोल्नेबाट सचेत रहँदै मुलुकको भौगोलिक अखण्डता,सार्वभौमिकता, राष्ट्रिय एकता, स्वाधीनता र स्वाभिमानलाई अक्षुण राख्दै संविधानको मर्म र भावना अनुसार चल्नु सबै नेपाली नागरिकको दायित्व भएको प्रमुख शर्माको भनाइ छ ।"
जनताको जीवनस्तरमा गुणस्तरीय सुधार नआएसम्म गणतन्त्रको औचित्य प्रमाणित हुँदैन : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले संविधान र कानूनमा रहेका सम्पूर्ण अधिकारको प्रयोग जनताले सहज रूपमा गर्न सक्ने अवस्था नभएसम्म गणतन्त्र दिगो नहुने बताएका छन्। सैनिक मञ्च टुँडिखेलमा गणतन्त्र दिवसको समारोहलाई सम्बोधन गर्दै उनले आम जनताको जीवनस्तरमा गुणस्तरीय सुधार नआएसम्म लोकतन्त्र र गणतन्त्रको औचित्य प्रमाणित नहुने दाबी गरेका हुन्। उनले जनताको जीवनस्तरलाई यथाशीघ्र माथि उकास्ने प्रतिवद्धतासाथ कर्म क्षेत्रमा जुट्नुपर्ने खाँचो रहेको उल्लेख गरे। ठूलो संघर्ष र बलिदानबाट प्राप्त राजनीतिक परिवर्तनलाई संस्थागत गर्दै मुलुकलाई छिट्टै अतिकम विकसित राष्ट्रबाट विकासशील र विकसित राष्ट्रमा रूपान्तरण गरी मुलुक र जनताको प्रतिष्ठा अभिवृद्धि गर्न वर्तमान सरकार क्रियाशील छ। उनले भनेनेपाली जनताले पटक पटक नागरिक हक अधिकार प्राप्तिका लागि गरेको संघर्ष केवल गणतन्त्र र राजनीतिक स्वतन्त्रता प्राप्तिका लागि मात्र सीमित थिएन। राजनीतिक परिवर्तनमार्फत् देशको आर्थिक र सामाजिक अवस्था सुधार गरी नेपाललाई समृद्ध र समुन्नत मुलुकका रूपमा स्थापित गर्ने पनि यसको उद्देश्य थियो। प्रचण्डले जनताबाट चुनिएका जनप्रतिनिधिहरूबाट आज देशको शासनप्रणाली सञ्चालित भइरहेको उल्लेख गरे। उनले नेपाली जनताको आर्थिक, सामाजिक र साँस्कृतिक रूपान्तरण यो व्यवस्थाको अभिष्ट भएको दाबी गरे। संघीय लोकतान्त्रिक गणतन्त्रात्मक शासन व्यवस्थाको संस्थागत विकासका लागि सबै राजनीतिक दल र नेपाली जनताबीच एकता र सहकार्य अझ बलियो हुन जरुरी रहेको उनको भनाई छ। गणतन्त्र दिवसको अवसरमा आयोजित कार्यक्रममा सम्माननीय प्रधानमन्त्री पुष्पकमल दाहाल प्रचण्डको मन्तव्यको पूर्णपाठ सम्माननीय राष्ट्रपतिज्यू, सम्माननीय उपराष्ट्रपतिज्यू, सम्माननीय कामु प्रधानन्यायाधिशज्यू,सम्माननीय सभामुखज्यू,राष्ट्रिय सभाका सम्माननीय अध्यक्षज्यू,उपस्थित विशिष्ट पदाधिकारीज्यूहरू,विदेशी मित्रराष्ट्र तथा नियोगका प्रमुख तथा प्रतिनिधिज्यूहरू,सञ्चारकर्मी साथीहरूका साथै कार्यक्रममा उपस्थित सम्पूर्ण जनप्रतिनिधि, राष्ट्रसेवक तथा दिदीबहिनी एवं दाजुभाइहरू गणतन्त्र दिवस, २०८० को अवसरमा स्वदेश तथा विदेशमा रहनुभएका सम्पूर्ण नेपाली दिदीबहिनी, दाजुभाइमा हार्दिक बधाईसहित शुभकामना व्यक्त गर्दछु। राष्ट्रहित, लोकतन्त्र र अग्रगामी परिवर्तनका लागि नेपाली जनताले इतिहासका विभिन्न कालखण्डमा गरेका जनयुद्ध, राजनीतिक आन्दोलन तथा जनताको बलिदानीपूर्ण संघर्षको जगमा विसं २०६५ जेठ १५ गते तत्कालीन संविधान सभाबाट मुलुकमा लोकतान्त्रिक गणतन्त्रको स्थापना गर्ने ऐतिहासिक निर्णय भएको स्मरणीय छ। गणतन्त्र दिवसको ऐतिहासिक अवसरमा जनयुद्ध, ऐतिहासिक जनआन्दोलन, मधेश आन्दोलनसहित संघीय लोकतान्त्रिक गणतन्त्र स्थापनाका लागि भएका तमाम आन्दोलनमा आफ्नो अमूल्य जीवन बलिदान गर्नुहुने ज्ञात अज्ञात सहिदहरुप्रति भावपूर्ण श्रद्धाञ्जली अर्पण गर्दछु। बेपत्ता तथा घाइते अपाङ्ग योद्धाहरुसहित गणतान्त्रिक आन्दोलनमा योगदान गर्ने राजनीतिक नेता, कार्यकर्ता, नागरिक समाज एवं आम जनसमुदायप्रति उच्च सम्मान व्यक्त गर्दछु। एकात्मक सामन्ती केन्द्रीकृत राज्यव्यवस्थाको समूल अन्त्य गर्दै जनताका प्रतिनिधिहरुबाट जनताले शासन गर्न पाउने संघीय, समावेशी लोकतान्त्रिक गणतन्त्रको स्थापना भएको पन्ध्र वर्ष पूरा भएको छ। आजको दिनलाई नेपालको राजनीतिक इतिहासलाई नयाँ युगतर्फ लैजाने ऐतिहासिक दिनका रुपमा स्मरण गर्नुपर्छ। सयौं वर्षदेखिको वंशवादी सामन्ती प्रणालीलाई अन्त्य गरी जनताको व्यवस्था स्थापना गरिएको घटना सामान्य कदापी होइन। त्यसैले गणतन्त्र दिवसको ओज, महिमा र महत्वलाई उच्चरुपमा सम्मान गर्दै यो दिवसलाई भव्यरुपमा मनाउन म आम जनसमुदायसँग अपील गर्न चाहन्छु। हामीले संविधानसभाबाट संविधान जारी गरी गणतन्त्रलाई संस्थागत गर्ने सन्दर्भमा दुईपटक सबै तहको निर्वाचन सफल पारेका छौं र जननिर्वाचित प्रतिनिधिबाट शासन सञ्चालन गर्ने सर्वाेत्तम लोकतान्त्रिक अभ्यासलाई बलियो बनाउँदै लगेका छौं। संविधान र गणतन्त्र सर्वस्वीकार्य बन्दै जानु, मौलिक हकको कार्यान्वयनमार्फत् जनताले पाउने आधारभूत सेवाहरु सहज बन्दै जानु, सयौं वर्षदेखि उत्पीडनमा पारिएका वर्ग, जाति, भाषा, धर्म, क्षेत्र, लिङ्ग र सँस्कृतिका समुदायको अधिकार स्थापित हुँदै नेपाल राज्यप्रति उनीहरुको अपनत्व बलियो बन्दै जानु गणतान्त्रिक व्यवस्था संस्थागत हुँदै गएको देखिएका बलिया आधारहरु हुन्। हामी आज स्वतन्त्र, सार्वभौमसत्ता सम्पन्न एवं गणतान्त्रिक देशका सम्मानित र सार्वभौम नागरिक भएका छौँ। जनताबाट चुनिएका जनप्रतिनिधिहरूबाट आज देशको शासनप्रणाली सञ्चालित भइरहेको छ। विना भेदभाव सबै नेपालीलाई समान हक, समान अवसर र समान हैसियत प्रदान गर्ने संवैधानिक सुनिश्चितता हुनु गौरवको विषय हो। गणतन्त्रलाई संस्थागत गर्ने क्रममा हाम्रा सामु कैयौं चुनौती देखिएपनि हामीले नेपालमा संघीय लोकतान्त्रिक गणतन्त्रलाई समावेशी लोकतन्त्रको अभ्यास गर्ने उत्कृष्ट व्यवस्थाका रुपमा स्थापित गर्न पहल गरिरहेका छौं। नेपाली समाजको संरचना तथा भौगोलिक विशिष्टतालाई सम्बोधन गर्न संघीयता, समावेशिता एवं समानुपातिक प्रतिनिधित्वको सिद्धान्त अंगिकार गरिएको छ। विश्वब्यापीरुपमा स्थापित लोकतन्त्रका आधारभूत सिद्धान्त र नेपाली समाजको विशेषता अनुकूलका चरित्र थप गरिएको संघीय लोकतान्त्रिक गणतन्त्र नेपालको मौलिक राजनीतिक प्रणाली हो भन्ने तथ्य स्थापित हुँदै गएको छ। यसलाई अझै जनताको जीवन व्यवहारसँगै जोडेर स्थापित गर्दै लैजानुपर्ने आवश्यकतामा म जोड दिन चाहन्छु। नेपाली जनताको आर्थिक, सामाजिक र साँस्कृतिक रूपान्तरण यो व्यवस्थाको अभिष्ट हो। संविधान र व्यवस्थाअनुरुप सञ्चालित सरकारलगायत सबै पक्षको ध्यान अब गणतान्त्रिक व्यवस्थाका अभिष्ट पूरा गर्नतिर केन्द्रित हुनुपदर्छ र हुँदै पनि गएका छन्। यसको निम्ति नागरिक हक अधिकारको पूर्ण सुनिश्चितता गर्दै छोटो समयमा मुलुकलाई आर्थिक सामाजिक रूपमा एक सबल र समुन्नत राष्ट्र बनाई जनताको जीवनस्तरमा उल्लेखनीय सुधार ल्याउने हाम्रो प्रयासले क्रमशः आकार लिन थालेको छ। संघीय लोकतान्त्रिक गणतन्त्रात्मक शासन व्यवस्थाको संस्थागत विकासका लागि सबै राजनीतिक दल र नेपाली जनताबीच एकता र सहकार्य अझ बलियो हुन जरुरी छ। लोकतन्त्रमा विभिन्न धारणा र विचारहरू हुनु स्वाभाविक हो। यसो भए तापनि महत्वपूर्ण राष्ट्रिय मुद्दामा सबै राजनीतिक दल र आम नेपाली जनताको समान र अविचलित धारणा हुनसके मात्र मुलुकलाई अघि बढाउन र राष्ट्रिय एकताको जगलाई अझ मजबुत बनाउन सकिन्छ। संविधान र कानूनमा रहेका सम्पूर्ण अधिकारको प्रयोग जनताले सहज रूपमा गर्न सक्ने अवस्था नभएसम्म गणतन्त्र दिगो हुँदैन। साथै, आम जनताको जीवनस्तरमा गुणस्तरीय सुधार नआएसम्म लोकतन्त्र र गणतन्त्रको औचित्य प्रमाणित हुँदैन। यस कुरालाई हामीले गम्भीरतासाथ मनन गरी जनताको जीवनस्तरलाई यथाशीघ्र माथि उकास्ने प्रतिवद्धतासाथ कर्म क्षेत्रमा जुट्नुपर्ने खाँचो छ। ठूलो संघर्ष र बलिदानबाट प्राप्त राजनीतिक परिवर्तनलाई संस्थागत गर्दै मुलुकलाई छिट्टै अतिकम विकसित राष्ट्रबाट विकासशील र विकसित राष्ट्रमा रूपान्तरण गरी मुलुक र जनताको प्रतिष्ठा अभिवृद्धि गर्न वर्तमान सरकार क्रियाशील छ। नेपाली जनताले पटक पटक नागरिक हक अधिकार प्राप्तिका लागि गरेको संघर्ष केवल गणतन्त्र र राजनीतिक स्वतन्त्रता प्राप्तिका लागि मात्र सीमित थिएन। राजनीतिक परिवर्तनमार्फत् देशको आर्थिक र सामाजिक अवस्था सुधार गरी नेपाललाई समृद्ध र समुन्नत मुलुकका रूपमा स्थापित गर्ने पनि यसको उद्देश्य थियो। अतः राजनीतिक परिवर्तनले जहिलेसम्म जनताको जीवनस्तरमा सुधार ल्याउने काममा योगदान गर्दैन, मुलुकको राष्ट्रिय स्वाधीनता र स्वाभिमानलाई संरक्षण र संवद्र्धन गर्ने काम गर्दैन, त्यो परिवर्तन अधुरै रहन्छ। यस कुरालाई मध्यनजर गरी हामी सबैले राजनीतिक परिवर्तनलाई अर्थतन्त्रको सबलीकरण र सामाजिक रूपान्तरणमा सहयोगी हुने हिसाबले अघि बढाउन आवश्यक छ। यस बीचमा संघीय लोकतान्त्रिक गणतन्त्रप्रति नै वितृष्णा जगाउने र बलिदानीपूर्ण संघर्षबाट प्राप्त अधिकारलाई उल्ट्याउने कसरत पनि भइरहेका छन्। संविधान कार्यान्वयन र शासन सञ्चालनमा देखिने कतिपय कमजोरीलाई आधार बनाएर व्यवस्था र प्रणालीप्रति नै भ्रम छर्ने, वितृष्णा छर्ने यी प्रयासहरु कदापी सफल हुने छैनन्। किनकी लोकतन्त्रको विकल्प अझ सुदृढ लोकतन्त्र र गणतन्त्रको विकल्प उन्नत गणतन्त्र हो।लोकतन्त्रको विकास लोकतन्त्रभित्रैबाट सम्भव छ भन्ने कुरा पछिल्ला दिनका कतिपय घटनाक्रमले पुष्टि गरिसकेका छन्। त्यसैले हामी संविधानले निर्दिष्ट गरे अनुरुप समाजवादउन्मुख आत्मनिर्भर अर्थतन्त्रको निर्माण गर्दै सुशासन सहितको राज्य सञ्चालनका पक्षमा दृढतापूर्वक उभिनु जरुरी छ। सुशासन र सामाजिक न्यायसहितको समृद्ध नेपालका लागि फेरी राष्ट्रिय एकताको खाँचो रहेको तथ्यलाई गम्भीरतापूर्वक लिन म सबैमा अपील गर्दछु। अन्त्यमा, गणतन्त्र स्थापना र नागरिक अधिकार प्राप्तिका लागि विभिन्न समयमा भएका राजनैतिक आन्दोलनका क्रममा ज्यानको आहुति दिने महान शहीदहरू, अग्रज राजनेता र राजनीतिक कार्यकर्ताहरू, बुद्धिजीवी, नागरिक समाजका अगुवाहरू, लोकतन्त्र र गणतन्त्रप्रति आस्थावान सबैमा सम्मान व्यक्त गर्दै आजको दिवसले शहीदहरूले देखाएको सत्य र न्यायको मार्गमा हिँड्न तथा उहाँहरूले देखेको सुन्दर, समृद्ध र समतामूलक नेपाल निर्माणको सपनालाई साकार पार्न हामी सबैलाई प्रेरणा प्रदान गरोस भन्ने कामनाका साथ पुनः गणतन्त्र दिवसको हार्दिक शुभकामना व्यक्त गर्दछु।धन्यवाद।"
जुन दिन जनता राष्ट्रप्रमुख बने,"सयमक्रमसँगै क्रान्तिका प्रकृति परिवर्तन हुन सक्छन्। तर, जनआन्दोलनहरूले सदा राष्ट्रलाई अग्रगमन र जीवितता प्रदान गर्छन्। गणतन्त्र दिवस नेपालको त्यस्तै एक गौरवाशाली दिन हो, जसले हरेकलाई जनताको शक्ति अनुभूत गराउँछ। यो यस्तो क्षण हो, जसले प्रत्येक नागरिकलाई राष्ट्रप्रमुख बन्न सक्ने अवसर दिन्छ। र, नेपाली नागरिक हुनुको सर्वाधिक गौरवको स्वामित्व दिलाउँछ। मिडिया जगत्का लागि पनि यो उत्तिकै महान् दिन हो, जसले प्रेस तथा अभिव्यक्ति स्वतन्त्रताको हकलाई थप बलियो बनाउँछ। किनभने, लोकतान्त्रिक आन्दोलनका जगमा प्राप्त नागरिक स्वायत्तताको उच्चतम उपलब्धि नै गणतन्त्र हो। यो हर्षोल्लासपूर्ण दिवसमा हामी अन्नपूर्ण मिडिया नेटवर्कका तमाम सहकर्मी सार्वभौमसत्ता सम्पन्न सबै नेपाली जनमाझ खुसीको उत्सव मनाउन चाहन्छौं। क्याप्टेन रामेश्वर थापा अध्यक्षअन्नपूर्ण मिडिया नेटवर्क"
हिंसात्मक गतिविधि त्याग्न पहिचान पक्षधरलाई मुख्यमन्त्री कार्कीको आग्रह,"विराटनगर : कोसी प्रदेशका मुख्यमन्त्री हिक्मतकुमार कार्कीले आन्दोलनरत पहिचान पक्षधरलाई हिंसात्मक गतिविधि त्यागेर शान्तिपूर्ण बनाउन आग्रह गरेका छन्। १६ औँ गणतन्त्र दिवसका अवसरमा सोमबार बिहान प्रदेश राजधानी विराटनगरस्थित मुख्यमन्त्री तथा मन्त्रिपरिषद्को कार्यालयमा आयोजित कार्यक्रमलाई सम्बोधन गर्दै कार्कीले सबै खालका हिंसात्मक गतिविधि त्यागेर आन्दोलनलाई शान्तिपूर्ण बनाउन पहिचान पक्षधरलाई आग्रह गरेका हुन्। हिंसात्मक गतिविधिले कसैलाई पनि फाइदा नपुग्ने उनको भनाइ छ। प्रदेशसभाको दुईतिहाइभन्दा बढी बहुमतले गत फागुन १७ गते तत्कालीन प्रदेश १ को नाम कोसी राखेको थियो। प्रदेशको नामकरणप्रति असन्तुष्टि जनाउँदै पहिचान पक्षधर आन्दोलित छन्। कोसी नाम खारेजी र ऐतिहासिक पहिचानका आधारमा प्रदेशको पुनः नामकरण गर्नुपर्ने माग आन्दोलनरत पक्षको छ। आन्दोलनका क्रममा भइरहेका प्रदर्शन हिंसात्मक बन्दै गएका छन्। शान्तिपूर्ण भनिएको प्रदर्शन हिंसा र तोडफोडमा परिणत हुन थालेपछि सर्वत्र चिन्ता छाएको छ। नेतृत्वकर्ताहरुले भने आफूहरुको आन्दोलन शान्तिपूर्ण रहेको दाबी गरिरहेका छन्। अघिल्लो ५ वर्ष हामीले प्रदेशको नामकरण गर्न सकेनौं। छैटौं वर्षमा प्रवेश गरेपछि प्रदेशले नाम पाएको छ, मुख्यमन्त्री कार्कीले भने, त्यसप्रति विमती हुँदा आफ्ना मागलाई शान्तिपूर्ण हिसाबले राख्दा हुन्छ। वार्ता र संवादका माध्यमबाट समस्याको समाधान निकाल्न सकिन्छ। प्रदेश नामकरणको विपक्षमा विभिन्न कार्यक्रम भइरहेको बताउँदै उनले वार्ता र संवादबाट समस्याको समाधान खोज्न आन्दोलनरत पक्षले हिंसा त्याग्नुपर्ने उल्लेख गरे। संवैधानिक हिसाबले र कानुनी प्रक्रिया पूरा गरेर प्रदेशको नामकरण गरिएको छ। त्यसलाई परिवर्तन गर्न संवैधानिक एवं कानुनी बाटो नै अवलम्बन गर्नुपर्ने हुन्छ, कार्कीले भने, नामकरणमा चित्त नबुझे आगामी निर्वाचनबाट जनमत ल्याएर त्यसलाई परिवर्तन गर्न सकिन्छ। संवैधानिक प्रक्रिया अपनाएर अघि बढ्नु उत्तम हुन्छ। उनले जुनसुकै आन्दोलन पनि सामाजिक सद्भाव र शान्ति प्रक्रिया नबिग्रने खालको हुनुपर्नेमा जोड दिए। आन्दोलनरत पक्षले उठाएको मागप्रति सरकार संवेदनशील रहेको बताउँदै उनले हिंसात्मक गतिविधि त्याग्दै मर्यादामा रहेर आफ्ना गतिविधि गर्न पहिचान पक्षधरलाई आग्रह गरे। समस्याको समाधान वार्ता है। मुलुकका ठुल्ठूला समस्या पनि वार्ताकै माध्यमबाट समाधान भएका छन्, मुख्यमन्त्री कार्कीले भने, हिंसा त्यागेर आउनुहोस्। सरकार वार्ता गर्न तयार छ। हिंसात्मक हिसाबले आन्दोलनलाई अघि बढाउँदा जनताको बलिदानीबाट प्राप्त उपलब्धि र स्थापित व्यवस्था गुम्ने खतरा रहने उनको भनाइ छ। विभिन्न कालखण्डमा देखा परेका साझा चुनौतीविरुद्ध सबै एक भएर लड्नुको विकल्प नहुने कार्कीले बताए। बलिदानीबाट मुलुकमा प्राप्त उपलब्धिको रक्षा गर्दै व्यवस्थालाई बचाइरहन एवं प्रभावकारी बनाउन पहिचान पक्षधरको भूमिका पनि उत्तिकै महत्वपूर्ण हुने उनको भनाइ छ। मुख्यमन्त्री कार्कीले आन्दोलनका क्रममा घाइते भएका आन्दोलनकारी र प्रहरीको शीघ्र स्वास्थ्य लाभको कामना पनि गरेका छन्। गणतन्त्रको स्थापनासँगै मुलुकमा विकास र समृद्धिको यात्रा प्रारम्भ भएको उनको भनाइ छ। भौतिक विकासतर्फ भएको उल्लेख्य प्रगति, शिक्षा र स्वास्थ्य क्षेत्रमा भएका नीतिगत र संरचनागत सुधारका प्रयासहरु, नीति निर्माण तहमा बढ्दो समावेशी सहभागिता, विगतमा पछाडि पारिएको जाति, वर्ग र क्षेत्रलाई राज्यको मूल प्रवाहमा ल्याउन भइरहेको प्रयास गणतन्त्रकै प्रतिफल हुन्, मुख्यमन्त्री कार्कीले भने।"
डडेल्धुरा कारागारबाट तीन कैदी रिहा,"डडेल्धुरा : १६ औं गणतन्त्र दिवस २०८० को अवसरमा डडेल्धुरा कारागारबाट ३ जना कैदीबन्दी रिहा भएका छन् । कारागारबाट दुई पुरुष र एक महिला गरी तीनजना कैदीबन्दी रिहा भएका हुन् । कारागारबाट कर्तव्य ज्यान मुद्दाका एक महिला, सवारी ज्यान मुद्दाका एक पुरुष र डाका चोरी मुद्दाका एक पुरुषलाई रिहा गरिएको कारागारका जेलेर जितेन्द्र ओझाले जानकारी दिए । मन्त्रिपरिषद्ले गृह मन्त्रालयको प्रस्तावमा गणतन्त्र दिवसका उपलक्ष्यमा ५० प्रतिशत कैद सजाय भुक्तान गरिसकेका कैदीको बाँकी कैद सजाय मिनाहा हुने निर्णयपछि उनीहरूको रिहाइ गरिएको ओझाले बताए । रिहा हुनेमा असल चालचलन भएको, ५० प्रतिशत कैद भुक्तान भएको, मुद्दा अन्तिम भएको र सरकारले प्रतिवन्धलगायत १९ प्रकारका मुद्दाबाहेकका कैदीलाई रिहा गरिएको उनले बताए ।"
मोटरसाइकलको ठक्करबाट एक पैदलयात्रीको मृत्यु,झापा : झापामा मोटरसाइकलको ठक्करबाट एक पैदलयात्रीको मृत्यु भएको छ। मृत्यु हुनेमा भारतीय नागरिक ६५ वर्षीय दिपराज चरज रहेको जिल्ला प्रहरी कार्यालय झापाले जनाएको छ। कनकाई नगरपालिका१ स्थित चुके कल्भर्टमा आइतबार बिहान बाटो पार गर्दै गरेका दिपराजलाई मे ९ प ५७४४ नम्बरको मोटरसाइकलले ठक्कर दिएको थियो। ठक्करबाट घाइते भएका उनलाई बिर्ता सिटी अस्पताल पुर्याउना साथ चिकित्सकले मृत घोषणा गरेका थिए। यता मोटरसाइकलसहित चालकलाई इलाका प्रहरी कार्यालय अनारमनिले नियन्त्रणमा लिएको प्रहरीले जनाएको छ।
सर्वसाधारणका लागि खुल्यो फेवाताल किनारको रत्न मन्दिर,"पोखरा : फेवाताल किनारमा रहेको रत्न मन्दिर (राजदरबार) आजदेखि सर्वसाधारणका लागि खुला गरिएको छ। गणतन्त्र दिवसको अवसर पारेर संस्कृति, पर्यटन तथा नागरिक उड्ययनमन्त्री सुदन किरातीले खुला गरेका हुन्। राजा महेन्द्रले आफ्नी कान्छी रानी रत्नको नाममा २०१३ सालमा रत्नमन्दिर बनाएका थिए । २०६४ सालमा गणतन्त्र आएसँगै दरबार नेपाल ट्रस्टको स्वामित्वमा आएको थियो । नेपाल ट्रस्टको स्वामित्वमा आएको दरबारलाई शाहवंशीय राजाको इतिहास अध्ययन केन्द्रको साथै जैविक विविधता पार्कको रुपमा विकास गरी खुला गर्न पोखराका पर्यटन व्यवसायीले माग गर्दै आएका थिए । रत्नमन्दिर सर्वसाधारणका लागि आजदेखि खुला भएको नेपाल ट्रस्टका प्रवक्ता दिपकराज नेपालले जानकारी दिए । रत्न मन्दिर परिसरको २८ रोपनी क्षेत्रको अवलोकनका लागि मात्र दरबार खुला गरिएको हो। दरबारभित्र अवलोकनका लागि व्यवस्थित गर्न साँगुरो संरचनाका कारण अप्ठ्यारो पर्ने भएकोले दरबारभित्र अवलोकन गर्ने सहज वातावरण बनाउन भने केही समय लाग्ने बताइएको छ । रत्नमन्दिर दरबार अवलोकन गर्न विदेशी नागरिकलाई १ हजार,नेपालीलाई १०० र विद्यार्थी तथा ज्येष्ठ नागरिकलाई ५० रुपैयाँ प्रवेश शुल्क निर्धारण गरिने गरी तयारी गरिएको प्रवक्ता नेपालले बताए । तत्कालीन राजा महेन्द्र,विरेन्द्र र ज्ञानेन्द्र पोखरा आउँदा यही दरबारमा बस्ने गर्थे । चारैतिर पर्खालले घेरिएको राजा बस्ने दरबार पर्यटकका लागि मात्र होइन स्थानीयका लागि पनि कौतुहल विषय बन्दै आएको छ । २०१३ सालमा निमार्ण पुरा भएको रत्नमन्दिर एक सय ७४ रोपनी क्षेत्रफलमा रहेको छ । रत्नमन्दिर परिसरमा राजा बस्ने बंगला प्रमुख आकर्षण रहेको छ । बंगलामा ११ कोठा रहेका छन् । त्यससँगै राजा पोखरा आउँदा दैनिक रुपमा कामकाज गर्ने स्थान,बोट हाउस,एडीसी अफिस र सुन्दर बगैचा रहेका छन् । तालको किनारमा रहेको दरबार आकर्षक छ । चराचुरुङ्गीको चिरवीर आवाज र फेवातालको मनोरम दृश्य त्यहाँ पुग्ने जोकोहिलाई पनि लोभ्याउँछ । रत्न मन्दिर सर्वसाधारणका लागि खुला भएसँगै पोखरा घुम्न आउने पर्यटकको बसाइँ लम्बिने पोखरा पर्यटन परिषदका सचिव हरि भुजेलले सुनाए । पोखरा घुम्न आउने स्वदेशी र विदेशी पर्यटकले ताल किनारको राजदरबार कस्तो छ भन्ने जिज्ञासा राख्ने गर्छन् । दरबार खुला भएसँगै पर्खालले घेरिएर रहेको राजा बस्ने दरबार कस्तो छ भन्ने जिज्ञासा मेटिने स्थानीय अनिल थापाले बताए । रत्न मन्दिरमा ४१ वर्ष जागीर खाएर रिटायर जीवन बिताइरहेकी ८२ वर्षीय प्रताप कुमारी अधिकारी राजा बस्ने दरबार कस्तो होला भन्ने जिज्ञा सबैमा भएपनि दरबार सामान्य रहेको बताउँछिन् । दरबारका कोठा साँगुरा रहेको र खाट,बेड विस्तारा पनि समान्य रहेको उनले सुनाइन् । राजा महेन्द्र,राजा वीरेन्द्र दरबार आउने वित्तिकै सबैलाई सन्चो बिसन्चो के कस्तो छ भनेर सोध्ने गरेको अधिकारीले सम्झिइन् । राजा मेहेन्द्र,राजा विरेन्द्र सारै दयालु रहेको पनि अधिकारीले बताइन् । रत्न मन्दिर दरबार नजिकै घर भएकी अधिकारी दरबार हत्या काण्डपछि रत्नमन्दिर जान मननै नलागेको बताइन् ।"
मंगलबार देशका तीनवटा प्रदेशमा वर्षा हुने,"काठमाडौं : मंगलबार देशका तीनवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार सुदूरपश्चिम र कर्णाली प्रदेशका थोरै स्थानहरूमा तथा बाँकी पहाडी भूभागका एक वा दुई स्थानमा मेघगर्जनचट्याङसहित हल्का वर्षाको सम्भावना रहेको छ। मंगलबार राति सुदूरपश्चिम, कर्णाली र गण्डकी प्रदेशका पहाडी भूभागका एक वा दुई स्थानमा मेघ गर्जन चटयाङसहित हल्का वर्षाको सम्भावना रहेको छ।"
आइसीयुमा उपचारत छोरीका लागि बावुले मागे आर्थिक सहयोग,"जाजरकोट : जाजरकोट भेरी नगरपालिका ७ पुन्माका वीरबल कामीकी १४ वर्षीया छोरी कमला विकको नेपालगञ्ज मेडिकल कलेज कोहलपुरमा उपचार भइरहेको छ । यद्यपी,उपचारमा दिनहुँ हजारौं रुपैया खर्च हुन थालेपछि वीरबल निकै तनाबमा छन् । कमललाई गत जेठ ८ गते एक्कासी पेट दुख्न थालेपछि उपचारका लागि मेसिन अस्पताल चौरजहारी लगिएको थियो । चौरजहारीले आन्द्रामा समस्या देखिएको भन्दै सुविधा सम्पन्न अस्पताल लैजान रेफर गरिदिएको थियो । रेफर पछि कोहलपुर लगिएकी उनको आइसीयुमा राखेर उपचार भइरहेको छ । दैनिक ४० हजार रुपैयाँसम्म खर्च हुन्छ । विकले भने,घरबाट आउँदा साहुबाट ऋण काढेर ल्याएको केही रकम थियो सबै सकियो । अहिले म सँग एक सुको पैसा छैन । अहिले मलाई न साहुले ऋण पत्याउँछन् । अब थप उपचार कसरी गरुँ । सम्पतीको नाममा वीरबलको सानो एउटा पाखोवारी छ । ज्याला मजदुरी गरेर परिवार पाल्दै आएका उनी जवान हुन थालेकी छोरीको उपचारमा लाखौं रकम खर्च हुने भएपछि निकै चिन्तामा परेका छन् । साहुले पत्याउने भए ऋण काढेर पनि छोरीको उपचार गर्थे तर धेरै ठाउँ हारगुहार गरे कसैले पत्याएनन् । 'म अब के गरुँ छोरीको उपचार कसरी गरुँ,' उनले दुखित हुँदै भने, कसैले सहयोग गरिदिए मेरी छोरीको ज्यान बच्ने थियो म उसलाई बचाउन चाहन्छु ।'"
पाँच पटक म्याद थप्दा पनि भएन लोकमार्ग कालोपत्रे,"ढोरपाटन : साँढे दुई दशक अगाडि ट्रयाक खुलेको राष्ट्रिय गौरवको आयोजना मध्यपहाडी लोकमार्गअन्तर्गत बागलुङको अक्षतेघोडाबाँधे खण्ड अहिलेसम्म कालोपत्रे हुनसकेको छैन। विसं २०७३ मा निर्माण कम्पनीसँग ठेक्का सम्झौता भइ हालसम्म पाँच पटक म्याद थप्दा पनि उक्त सडक कालोपत्रे हुन सकेको छैन। निर्माण कम्पनीले पटकपटक म्याद थप्दै काम नगर्दा यहाँका स्थानीय मर्कामा परेका छन्। यस खण्डअन्तर्गत पर्ने २५ किलोमिटर मध्ये हालसम्म १४ किलोमिटर मात्रै कालोपत्रे भएको छ। वर्षौँदेखि सडक कालोपत्रे नहुँदा सडक वरपरका स्थानीय र यात्रुले हिउँदमा धुलो र बर्खामा हिलोका कारण सास्ती भोग्दै आएका छन्। सडकको काठेखोला गाउँपालिका५ र ६ का दर्जनौँ स्थानीय विस्थापितसमेत भएका छन्। विसं २०७३ मा सम्झौता गरेर कालोपत्रेका लागि दुई निर्माण कम्पनीलाई जिम्मा दिइएको लोकमार्ग कार्यालयले जनाएको छ। कार्यालयका अनुसार माथिल्लो बिहुँ खण्डमा कालोपत्रे गर्न एपिएस सिएफ इसिसी जेवी र तल्लो खण्डको भरत सिद्धिशाही जेभीले जिम्मा लिएको थियो। माथिल्लो खण्डमा काम गर्ने म्याद असार ५ गते र तल्लो अक्षते खण्डको असार २० गतेसम्म छ। बिहुँ खण्डमा निर्माण कम्पनी बेलाबेला सम्पर्कविहीन हुँदा काम हुनसकेको छैन। सडकमा काम गर्ने मजदुर र उपकरण निकै न्यून हुँदा असार अन्तिमसम्म काम सक्ने सम्भावना नरहेको मध्यपहाडी लोकमार्ग कार्यालय पर्वतका इञ्जिनीयर पवन सुवेदीले बताए। उनका अनुसार तल्लो खण्ड अन्तर्गत बागलुङ बजारदेखि अक्षतेसम्म कालोपत्रे गर्ने र सडक फराकिलो बनाउने, नाली निर्माण गर्ने काम भएको छ। इञ्जिनीयर सुवेदीले काम गर्नका लागि निर्माण व्यवसायीलाई ताकेदा गरे पनि अटेरी गरिरहेको बताए। निर्माण व्यवसायीले काम नगर्दा यात्रुले दुःख पाउनुका साथै आफूहरूलाई पनि समयसमयमा दबाव आइराख्ने उनको भनाइ थियो। हालसम्म निर्माण कम्पनीले पाँच पटक म्याद थपेको इञ्जिनीयर सुवेदीले बताए। गत पुसमा निर्माण कम्पनी सम्पर्कविहीन भएको र कार्यालयले ठेक्का किन नछोड्ने भनि सूचना प्रकाशन गरेपछि सम्पर्कमा आएर काम गर्ने प्रतिबद्धता जनाएको उनले जानकारी दिए। त्यस बेला काम सुरु गर्ने भने पनि अहिलेसम्म कामलाई निरन्तरता दिन नसकेको भन्दै असार २० गतेसम्म काम सम्पन्न नभए ठेक्का सम्झौता रोक्ने र विकल्प खोजिने सुवेदीले बताए। इञ्जिनीयर सुवेदीका अनुसार हालसम्म ७० प्रतिशत काम सम्पन्न भएको छ। तल्लो खण्ड आठ किलोमिटर र माथिल्लो छ किलोमिटर सडकमा काम भएको इञ्जिनीयर सुवेदीले बताए। स्थानीय कृष्णप्रसाद कँडेलले सम्बन्धित निकायले चसो नदिँदा ठेकेदार कम्पनीले काम गर्न आलटाल गरिरहेको बताए। उनले २५औँ वर्षदेखि सडक छेउमा घर भएका नागरिकले सडकको हिलो र धुलो पन्छ्याएर दिन बिताउने गरेको गुनासो पोखे। सुरुमा सडक आउँदा निकै खुसी लागेको स्थानीय कँडेलको भनाइ थियो। उनले सडकले सुविधा दिने, जनजीवन फेरिने, व्यापार व्यवसाय गर्न सहज हुने स्थानीयको आशा निराशामा बदलिएको भन्दै हिलो र धुलोका कारण स्वास्थ्यमा समेत समस्या आउन थालेको बताए। लोकमार्गको कूल एक हजार सात सय ७६ किलोमिटरमध्ये बागलुङ खण्डमा मात्रै एक सय ४२ किलोमिटर पर्छ। हालसम्म एक सय ३१ किलोमिटर सडक कालोपत्रे भइसकेको छ। सडकको दुरावस्था हुँदा दुर्घटनाको जोखिम बढेको चालक रेमबहादुर विकले बताए। ठाउँठाउँमा ठूलाठूला खाल्डाखुल्डी हुँदा गाडी बिग्री रहने र यात्रा गर्नै कठिन हुने उनले गुनासो पोखे।"
ट्रकको ठक्करबाट घाइते महिलाको मृत्यु,काठमाडौं : कलंकीमा ट्रकको ठक्करबाट घाइते भएकी तनहुँ घर भई चन्द्रागिरि नगरपालिका१४ नैकाप बस्ने महिलाको मृत्यु भएको छ। ट्रकको ठक्करबाट गम्भीर घाइते भएकी ६४ वर्षीया सन्तुमाया राउतको उपचारका क्रममा आज वीर अस्पतालमा मृत्यु भएको प्रहरी प्रधान कार्यालय नक्सालले जनाएको छ। आइतबार दिउँसो कलंकी चोकमा सुदूरपश्चिम प्रदेश ०१००१ ख २९४१ नम्बरको ट्रकले बाग्मती प्रदेशको ०२००४ प ४७०३ नम्बरको स्कुटरलाई ठक्कर दिँदा स्कुटरको पछाडि सवार राउत गम्भीर घाइते भएका थिए। ट्रक र चालकलाई प्रहरीले नियन्त्रणमा लिएको छ।
अन्नपूर्णकर्मी बुढालाई प्रादेशिक पत्रकारिता पुरस्कार,"सुर्खेत : अन्नपूर्ण पोष्ट राष्ट्रिय दैनिकका कर्णाली ब्युरो प्रमुख ललितबहादुर बुढा प्रादेशिक पत्रकारिता पुरस्कारबाट सम्मानित भएका छन्। कर्णाली प्रदेश सरकारले १६ औं गणतन्त्र दिवसको अवसरमा सोमबार बुढालाई कर्णाली प्रदेश पत्रकारिता पुरस्कार प्रदान गरेको हो। पत्रकारितामार्फत कर्णालीको विकास र समृद्धिमा योगदान पुर्याएको भन्दै उनलाई पुरस्कृत गरिएको प्रदेश सरकारको आन्तरिक मामिला तथा कानुन मन्त्रालयले जानकारी दिएको छ। अन्नपूर्णकर्मी बुढालाई ५० हजार नगद र प्रमाणपत्रसहित कर्णालीका प्रदेश प्रमुख तिलक परियारले सम्मान गरे। प्रदेश सरकारले पत्रकारलाई पहिलो पटक यो पुरस्कार वितरण सुरु गरेको हो। मन्त्रालयका अनुसार अबदेखि हरेक वर्ष कर्णालीको विषयमा कलम चलाउने तीन जना पत्रकारलाई जनही ५० हजार रुपैयाँका दरले पुरस्कृत गरिनेछ। यो वर्ष अन्नपूर्णकर्मी बुढासँगै पत्रकार चाँदनी कठायत र सरिता चलाउने पनि पुरस्कृत भएका छन्। यसअघि अन्नपूर्णकर्मी बुढा शुक्रबार मात्र युवा तथा खेलकुद मन्त्रालयले प्रदान गर्ने खेलकुद पत्रकारिता प्रोत्साहन पुरस्कारबाट पुरस्कृत भएका थिए। संघीय सरकारका युवा तथा खेलकुद मन्त्री डिगबहादुर लिम्बुले अन्नपूर्णकर्मी बुढालाई २५ हजार नगद र प्रमाणपत्रबाट सम्मान गरेका थिए। अन्नपूर्णकर्मी बुढाले यसअघि प्रादेशिक शिक्षा पुरस्कारसँगै पर्यटन, आर्थिक, बाल संवेदनशील, विपद् पत्रकारिता र स्वास्थ्य पत्रकारिता पुरस्कार पनि प्राप्त गरिसकेका छन्।"
बालश्रम उन्मूलनमा योजनाविहीन मधेश प्रदेश,"जनकपुरधाम : मधेश प्रदेशमा बालश्रमको विकराल समस्या भएपनि प्रदेश सरकारसँग नत यससम्बन्धी कुनै तथ्यांक छ नत कुनै ठोस योजना नै । गरिबी, अशिक्षा र बेरोजगारीका कारण ग्रामिण मात्र नभइ सहरी क्षेत्रमा पनि बालबालिकाहरू श्रम गर्ने उमेर नपुग्दै काम गर्नुपर्ने बाध्यता रहेको छ । यातायात, होटेल, पसल, भौतिक निर्माणको क्षेत्र र घरेलु कामदारको रुपमा यस प्रदेशका बालबालिकाहरू काम गरिरहेका भेटिन्छन् । तर, प्रदेशभित्र बालश्रम र बालमजदुरहरूको के कस्तो अवस्था छ भन्ने बारे सामान्य जानकारी समेत प्रदेश सरकारसँग छैन् । नेपालमा कानुनले १६ वर्ष उमेर नपुगेकालाई बालबालिका परिभाषित गरेको छ । नेपालमा बालश्रमको रुपमा काम गर्नका लागि बालबालिकाहरू कम्तीमा १४ वर्ष उमेरको हुनुपर्दछ । त्यसमा पनि १४ वर्षका बालबालिकालाई काममा लगाउँदा ६ घण्टा बढी काममा लगाउन नपाउने । काम गर्दा साँझको ६ बजेदेखि बिहानको ६ बजेसम्म गर्न नपाइने । ६ घण्टामा ३ घण्टा पछि ३० मिनेटको मध्यान्तर हुनैपर्ने र काम गर्नलाई कसैले पनि दबाव दिन नपाउने भनि कानुनी व्यवस्था छ । तर, मधेश प्रदेशमा घर परिवार धान्नकै लागि बालबालिकाहरूले जोखिमयुक्त कामहरू गर्नुपर्ने बाध्यता छ । मधेश प्रदेशमा २० लाख २८ हजार २४२ जना ० देखि १४ वर्ष उमेर समूहका बालबालिकाहरू रहेका छन् । जसमध्ये कतिले शिक्षा हाँसिल गरिरहेका छन् । कति विद्यालय बाहिर छन् र कति बालश्रम गरिरहेका छन् यस सन्दर्भमा प्रदेश सरकारसँग कुनै यकिन तथ्यांक नरहेको मधेश प्रदेशको शिक्षा तथा समाज कल्याण मन्त्रालय अन्तर्गतको समाज कल्याण महाशाखा प्रमुख उपसचिव देवकुमारी खत्री बताउँछिन् । यस प्रदेशमा बालबालिकाहरू कस्ता खालका श्रममा बढि लागेका छन् । उनीहरूको समस्या के छ, बालश्रम उन्मुलनका लागि तत्कालै के गर्नु आवश्यक छ भन्ने सन्दर्भमा महाशाखासँग कुनै तथ्यांकनै नरहेको कुरा मैले बडो दुःखका साथ भन्न बाध्य छु,'उपसचिव खत्री भन्छिन्,अन्य तथ्यांकहरूलाई आधार मान्ने हो भने यस प्रदेशमा ११५ प्रतिशत बालबालिकाहरू बालश्रममा लागेका छन् तर, यसभन्दा बढि बालश्रममा लागेको हुन सक्ने अवस्था म देख्छु । प्रदेश सरकारले बालबालिकाहरूको सवाललाई खासै महत्व नै नदिएको उपसचिव खत्रीको गुनासो छ। एक त अन्य मन्त्रालयभन्दा हाम्रो मन्त्रालयको बजेट कम छ र त्यसमाथि पनि समाज कल्याण महाशाखाले आफ्नो योजनाहरूमा बालश्रमको अवस्था विश्लेषण गर्ने भनि उल्लेख गर्दा त्यसका लागि अर्थ मन्त्रालयबाट एक लाख भन्दा पनि कम बजेट छुट्याएर पठाइयो । यस्तोमा हामीले के गरि कार्यक्रम चलाउने । प्रदेशका सबै पालिकाहरूमा तथ्यांक संकलनका लागि कार्यक्रम चलाउन समेत महाशाखा असमर्थ छ । मधेश प्रदेशको जम्मा १३६ स्थानीय तहमध्ये सप्तरीको कञ्चनरुप नगरपालिका मात्रै बालमैत्री स्थानीय तहको रुपमा घोषणा हुन सकेको छ । डेढ लाख बढि बालबालिका विद्यालय बाहिर रहेको अनुमान छ । शिक्षा, विज्ञान तथा प्रविधि मन्त्रालयको तथ्यांक अनुसार मधेश प्रदेशको आठै जिल्ला पूर्णसाक्षर हुन बाँकी छ । राष्ट्रिय तथ्यांक विभागले हालै सार्वजनिक गरेको मधेश प्रदेशको शैक्षिक उपलब्धीमा शिशु कक्षा तहमा २ लाख २० हजार भन्दा बढि बालबालिकाहरू अध्ययनरत रहेका छन् भने प्राथमिक तह पुरा गर्नेको संख्या ११ लाख ४८ हजार ६३९ छ । त्यसैगरी प्राथमिक तहसम्म पढेका ७ लाख ४२ हजार ५१६ छन्, निम्न माध्यमिक सम्म ५ लाख ६८ हजार १८८ जना पुगेका छन् । माध्यमिक तहसम्मको शिक्षा ५ लाख ६८ हजार १८८ ले लिएका छन् भने एसइइ तह पुरा गर्ने बालबालिकाहरुको संख्या मात्र २ लाख ६५ हजार २७९ छ । प्रदेशभरी रहेका २ हजार १३१ आधारभूत र ६७४ वटा माध्यमिक तहका सरकारी विद्यालय छन् । जसमा १२ लाख ७३ हजार ९३४ जना बालबालिका अध्ययनरत रहेको तथ्यांक छ । प्रदेश सरकारले हालसम्म शिक्षा सम्बन्धी नत कानुन बनाउन सकेको छ नत सरकारसँग साक्षरता सम्बन्धी योजना नै रहेको छ । स्थानीय पालिकाहरूले समेत बालबालिकालाई बालश्रमबाट हटाएर शिक्षाको मूलधारमा ल्याउन कुनै प्रकारको ठोस योजनाहरु अगाडि बढाउन नसकेको शिक्षक सुनिल मल्लिक बताउँछन् । जो भविष्यका कर्णधार छन् । जसले देश बनाउँछन् उनीहरुको भविष्य राम्रो बनाउन हाम्रो मधेश प्रदेश सरकारसँग कुनै योजनानै छैन्, शिक्षक मल्लिक भन्छन्, स्थानीय पालिकाहरूले पनि बालश्रम उन्मुलन र सबै बालिबालिकालाई विद्यालयमा पहुँच पुर्याउनका लागि खासै काम गरेको छैन् । उनीहरूको महत्वकै विषय बन्न सकेको छैन् ।"
"तीन पटक म्याद थप्दा पनि बनेन पुल, स्थानीय अनसनमा","रौतहट : पुलको ठेक्का रद्ध गरि अर्को ठेकेदारलाई काम दिनुपर्ने माग राख्दै अलपत्र पुलमुनि स्थानीयले रिले अनसन सुरू गरेका छन् । पुल अलपत्र पारेर ठेकेदार निस्क्रिय बसेको भन्दै सडक डिभिजन कार्यालय र ठेकेदारलाई स्थानीयले ध्यानाकर्षण गराउँदै आएका थिए । गैंडाटारहुँदै मकवानपुर जोड्ने चन्द्रपुर४ र ३ स्थित चाँदी नदीमा निर्माणाधीन पुल अलपत्र पारिएको भन्दै अनसन थालिएको हो । सडक डिभिजन चन्द्रनिगाहपुरका प्रमुख दरोगाप्रसाद साह, ठेकेदार दयाराम साह गैरजिम्मेवार हुँदा पुल नबनेको स्थानीयको ठम्याइ छ । पुल निर्माण संघर्ष समितिका अध्यक्ष गोविन्द तिमल्सिनाले पुल निर्माणको काम सुरु नभएसम्म अनसन जारी राख्ने जानकारी दिएका छन् । उनले सडक डिभिजन प्रमुख र ठेकेदार लाई कारबाही गर्न समेत माग गरेका छन् । पुल निर्माण गर्न पप्पु शिवशंकर जेभीले २०७४ असार ३१ गते २५ करोड ३६ लाख २४ हजारमा सम्झौता गरेको थियो । सम्झौतामा २०७६ असार ३१ गते पुल निर्माणको काम सम्पन्न गरिसक्नु पर्ने थियो । तेस्रो पटक यही असार मसान्तसम्म सक्ने गरी म्याद थप भएको छ । थपिएको म्यादमा निर्माण सम्पन्न नहुने भएपछि स्थानीय अनसनमा बसेका हुन् । सडक डिभिजन कार्यालय चन्द्रपुरका प्रमुख दरोगा प्रसाद साहले सम्झौता मितिमा निर्माण नसकिएपछि पहिलो पटक साधारण खरिद नियमावली अनुसार अनुसार डेढ वर्ष म्याद थप गरेका थिए । थपिएको म्याद अनुसार २०७७ पुस १४ मा निर्माण कार्य सक्नुपर्नेमा ठेकेदारले कोरोना महामारी,लकडाउन,बन्द हड्ताल देखाउँदै अलपत्र राखेको थियो । कोरोनाको कारण देखाउँदै दोस्रो पटक २०७७ माघ ११ को निर्णय अनुसार २०७८ असार १३ गतेसम्म काम सम्पन्न गर्ने गरी ६ महिना म्याद थप गरिएको थियो । अलपत्र पुलको पुन: तेस्रो पटकका लागि २०७९ असार सम्मको म्याद थपे पनि निर्माण सम्पन्न हुन सकेन । ठेकेदारलाई काम सम्पन्न नगरेकोमा यसअघि नै स्पष्टीकरण सोधिएको डिभिजन सडक कार्यलयको भनाइ छ । पुलको हाल सम्म ७५ प्रतिशत काम भएको बताइएको छ । ठेकेदारले आर्थिक र निर्माण सामग्रीको अभावको कारण देखाउँदै निर्माण सम्पन्न नभएको स्थानीयको गुनासो छ।"
वनभित्रको पोखरीमा डुबेका बालकको मृत्यु,विराटनगर : मोरङको मिक्लाजुङ गाउँपालिका६ कालीदहस्थित वनभित्र रहेको पोखरीमा डुबेका १ जना बालकको उपचारका क्रममा सोमबार दिउँसो मृत्यु भएको छ। पोखरीबाट घाइते अवस्थामा उद्धार गरिएका मिक्लाजुङ६ का पदम राईका ८ वर्षीय छोरा साङकेन राईको मृत्यु भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार सामुदायिक वनभित्र रहेको पोखरीमा पौडी खेल्ने क्रममा साङकेन डुबेर घाइते भएका थिए। प्रहरीले दिउँसो १२:३० बजेतिर उद्धार गरेर उपचारका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टर लगेको थियो। उपचारकै क्रममा दिउँसो १:४५ बजेतिर बालकलाई चिकित्सकले मृत घोषित गरेको डीएसपी दाहालले बताए। शवलाई पोस्टमार्टमका लागि अस्पतालमै राखेर प्रहरीले घटनाको अनुसन्धान सुरु गरेको छ।
गणतन्त्र दिवसमा काभ्रेमा चार जनाको कैद मिनाह,"काभ्रे : गणतन्त्र दिवसका अवसरमा आज काभ्रे जिल्ला कारागारबाट चार जनाको कैद मिनाह भएको छ। जिल्ला कारागार धुलिखेलको सिफारिसमा गृह मन्त्रायलले पठाएको पत्र अनुसार राष्ट्रपति कार्यालयबाट काभ्रे जिल्ला कारागारमा विभिन्न मुद्दामा रहेका चार जनालाई रिहाई गरिएको धुलिखेल कारागार प्रमुख पर्शुराम थापाले जानकारी दिए। नमोबुद्ध नगरपालिका१० का टाटे भन्ने नारायण तामाङ चोरी मुद्दा, रोशी गाउँपालिका६ को बिम बिक डाँका चोरी मुद्दामा, रामेछाप उमाकुण्ड गाउँपालिका१ को दोर्जे शेर्पा सवारी ज्यान र पाँचखाल नगरपालिका१ को बलराम भन्ने विशाल श्रेष्ठ सवारी ज्यान मुद्दामा जेल परेका थिए। कालो सूचीमा नरहेका मुद्दामा कैद भुक्तान गरिरहेकाहरूलाई जिल्लाले सिफारिस गरिएको थापाले बताए।"
भैरहवा सेज पूर्ण क्षमतामा सञ्चालन गरिने,भैरहवा : सरकारले भैरहवास्थित विशेष आर्थिक क्षेत्र (सेज) लाई पूर्ण क्षमतामा सञ्चालनमा ल्याउने भएको छ। दुई पटक उद्घाटन भइसकेको सेजमा क्रमशः उधोगहरू स्थापना भइ सञ्चालन भइरहे पनि अझैं पनि पूर्ण रुपमा सञ्चालन हुन सकेको छैन । अर्थमन्त्री डाप्रकाशशरण महतले आर्थिक वर्ष २०८००८१ को बजेटमा भैरहवा सेजलाई पूर्ण क्षमतामा सञ्चालन गर्नका लागि समावेश गरिएको बताए । ५२ विघा क्षत्रफलमा फैलिएको भैरहवा सेजमा १४ सय देखि ३७ सय वर्ग मिटरसम्मका सेजमा कुल ६८ वटा प्लट छन् । जसमा सातवटा उधोग सञ्चालनमा छन् भने दुईवटा उधोगले पूर्वाधार निर्माण गरिरहेका छन् ।
गणतन्त्र दिवसमा अन्नपूर्णकर्मी ढकालसहित ६ पत्रकार पुरस्कृत,"हेटौंडा : बागमती प्रदेशले गणतन्त्र दिवसका अवसरमा अन्नपूर्ण पोष्ट दैनिकका चितवन संवाददाता अनिल ढकाल सहित ६ जना पत्रकारलाई विभिन्न विधामा पुरस्कार प्रदान गरेको छ। ढकाललाई विकास पत्रकारिता पुरस्कार प्रदान गरिएको हो। बागमती पत्रकारिता पुरस्कार दोलखाका प्रभु जिरेल, अग्रज सम्मान पत्रकारिता पुरस्कार सिन्धुपाल्चोकका सुरेश कसजु, ग्रामीण पत्रकारिता पुरस्कार मकवानपुरका शिव कुमार रिजाल, प्रदेश गौवर पत्रकारिता पुरस्कार नुवाकोटका शक्तिमाया तामाङ र प्रदेश युवा पत्रकारिता पुरस्कारबाट सिन्धुलीका बिक्रम रत्न पुरस्कृत भए। उनीहरूलाई जनही २० हजार नगदसहित सम्मान गरिएको छ। पुरस्कृतहरूलाई प्रदेश प्रमुख यादवचन्द्र शर्मा र मुख्यमन्त्री शालिकराम जम्कट्टेलले पुरस्कार वितरण गरेका थिए।"
सामाजिक सुरक्षामा २३ अर्ब बढी बजेट,"काठमाडौं : सरकारले ज्येष्ठ नागरिक भत्तालगायत सामाजिक सुरक्षाका कार्यक्रमका लागि एक खर्ब ५७ अर्ब ७३ करोड विनियोजन गरेको छ। अर्थमन्त्री प्रकाशशरण महतले आगामी आर्थिक वर्ष २०८०८१ बजेट आज सङ्घीय संसद्को संयुक्त बैठकमा सार्वजनिक गर्दै गत वर्षको भन्दा २३ अर्ब बढी रकम यो शीर्षकमा छुट्याएको बताए। चालु आर्थिक वर्षदेखि ६८ वर्ष उमेर पुगेका ज्येष्ठ नागरिकलाई प्रदान गरिँदै आएको मासिक रु चार हजार भत्तालाई निरन्तरता दिइएको छ। त्यसैगरी, ६० वर्ष पूरा भएका दलित, एकल महिला, विपन्न, सीमान्तकृत वर्ग र समुदाय तथा बालबालिकालाई दिइँदै आएको सामाजिक सुरक्षा भत्ताका लागि रकम विनियोजन गरिएको छ। छात्रवृति, स्वास्थ्योपचार, स्वास्थ्य बीमालगायत क्षेत्रमा प्रदान गरिएको सामाजिक सुरक्षाका कार्यक्रमलाई निरन्तरता दिएको छ। चालु आवमा सामाजिक सुरक्षा र औषधि उपचार तथा आर्थिक सहायताका लागि रु एक खर्ब ३४ अर्ब एक करोड विनियोजन गरिएको थियो। उक्त रकम पनि अपुग भएपछि सरकारले सेवा निवृत्त कर्मचारीको पेन्सन दिन अतिरिक्त स्रोत खोज्नु परेको थियो। सरकारले दोस्रो चरणको आर्थिक सुधार र अर्थतन्त्रको संरचनागत परिवर्तनको नारासहित आर्थिक वर्ष २०८०८१ को बजेट तयार पारेको अर्थमन्त्री महतले बताए।"
गणतन्त्र दिवस : वीरगन्ज कारागारबाट १९ कैदी रिहा,"वीरगन्ज : गणतन्त्र दिवसको अवसरमा वीरगन्ज कारागारबाट १९ जना कैदी रिहा भएका छन् । विभिन्न अपराधमा दोषी ठहर भई कैद सजाय भुक्तानी गरिरहेका १९ जना कैदी सोमबार रिहा भएका हुन् । १६ औं गणतन्त्र दिवसको अवसरमा सरकारको सिफारिसमा राष्ट्रपतिले देशभरका विभिन्न कारागारमा रहेकामध्ये ५०१ जना कैदीको सजाय माफी दिएका छन् । त्यहिमध्ये सोमबार वीरगन्ज कारागारबाटपनि १९ जना कैदी साजय माफी पाएर रिहा भएका हुन् । वीरगन्ज कारागारबाट सोमबार रिहा हुनेहरुमा कर्तव्य ज्यान मुद्दाका ७ जना , सवारी साधन मुद्दाका २ जना , चोरी मुद्दाका ३ जना , हातहतियार खरखजाना मुद्दाका २ जना तथा ज्यान मार्ने उद्योग, अपराधिक लाभ , सवारी ज्यान उद्योग तथा अंभंग , लागु औषध र बिना इजाजत वन पैदावार हानी नोक्सानी मुद्दाका ११ जना रहेका छन् । सोमबार बिहान उनीहरुलाई वीरगन्ज कारागारका निमित्त जेलर नवराज बर्तौलाले फुलमाला र टिका लगाएर बिदाई गरे । त्यसक्रममा उनले कारागारबाट रिहा भइ घर फर्किएकाहरुलाई समाजमा असल काम गरेर उदाहरणीय बन्न शुभकामना पनि दिए ।"
नमोबुद्धलाई विश्व सम्पदामा सूचीकृत गर्न प्रक्रिया सुरु,"काभ्रे : ऐतिहासिक एवं पर्यटकीय काभ्रेपलाञ्चोकको नमोबुद्धलाई विश्व सम्पदा सूचीमा सूचीकृत गर्ने प्रक्रिया थालिएको छ। नमोबुद्ध नगरपालिकाले नमोबुद्ध क्षेत्र ऐतिहासिक, पर्यटकीय एवं धार्मिकस्थल भएकाले विश्व सम्पदामा सूचीकृतका लागि आवश्यक थप प्रक्रिया अघि बढाइने गत पुसमा सम्पन दोस्रो नगरसभाले निर्णय गरेको थियो। सोही निर्णयानुसार नगरले धार्मिक, ऐतिहासिक, पुरातात्विक, सांस्कृतिक एवं वातावरणीय महत्व बोकेको विश्वप्रसिद्ध तथा प्राचीन नमोबुद्ध चैत्य परिसरको दीर्घकालीन गुरुयोजना निर्माण गरी विश्व सम्पदा सूचीमा सूचीकृत गर्ने प्रारम्भिक चरणको कार्य सुरु गरिएको जनाइएको छ। नगरप्रमुख कुन्साङ लामाले जनताको सेवामा पहिलो वर्षकार्यक्रममा नगरको ११ नं वडास्थित नमोबुद्ध मन्दिर परिसरलाई मौलिक स्वरूप कायम गर्न नगरले निर्माण गरेको दीर्घकालीन गुरुयोजनालाई सम्बन्धित सरोकारवालाको सहकार्य, सहयोग र समन्वयमा थप परिमार्जन गरी विश्व सम्पदा सूचीमा सूचीकृत गर्न आवश्यक प्रक्रिया अगाडि बढाइएको बताए। उनले भने, नगरसभाको निर्णयानुसार नै विश्व सम्पदामा सूचीकृत गर्न प्रक्रिया थालेका हौँ। पर्यटकीयस्थल नमोबुद्धलाई विशेषगरी बौद्ध धर्मालम्बीको तीर्थस्थलका रूपमा समेत लिइने गरिन्छ। नगरले यसअघि नै गुरुयोजना बनाएर काम अघि बढाएको छ भने सरोकारवालासँग विभिन्न चरणमा छलफलसमेत गरेको छ। नमोबुद्धलाई विश्व सम्पदामा सूचीकृत गर्न नगरले यसअघि जनप्रतिनिधिलाई आग्रह गर्दै आएको थियो। सम्पदामा सूचीकृत गर्ने मापदण्ड करिब पुगिसकेकाले नगरको योजनामा समेटिएकाले संयुक्त राष्ट्रसङ्घीय अङ्ग (युनेस्को)का नेपाल प्रतिनिधिलाई औपचारिकरूपमा अवलोकन भ्रमण गराउने योजनासमेत बनाएको छ। युनेस्कोले कुनै पनि राष्ट्रको विशेष सांस्कृतिक महत्व राख्ने (जस्तैः वन, पहाड, ताल, द्वीप, मरुभूमि, स्मारक, भवन वा सहर)धरोहरलाई आफ्नो सूचीमा सूचीबद्ध गर्ने गर्दछ। जुन विश्व सम्पदा समितिद्वारा चयन गर्ने गरिन्छ। सोही समितिले नै यस सम्पदा क्षेत्रको रेखदेख युनेस्कोको तत्वावधानमा हुनेछ। पुरातत्व विभागका अनुसार नेपालको चार क्षेत्रलाई विश्व सम्पदा सूचीमा सूचीकृत गरिएको छ। जसमा काठमाडौँ उपत्यका (उपत्यका सात क्षेत्रः काठमाडौँ दरबार क्षेत्र, पाटन दरबार क्षेत्र, भक्तपुर दरबार क्षेत्र, पशुपतिनाथको मन्दिर, स्वयम्भूनाथ, बौद्धनाथ र चाँगुनारायण मन्दिर), चितवन राष्ट्रिय निकुञ्ज, लुम्बिनी र सगरमाथा राष्ट्रिय निकुञ्ज रहेका छन्। नमोबुद्ध शान्तिका प्रतीक गौतमबुद्धको पूर्वजन्ममा राजकुमारले देहत्याग गरी बघिनीलाई जीवन प्रदान गरेको स्थल हो। बुद्धले लुम्बिनीमा पुनर्जन्म प्राप्त गरेपछि पूर्वजन्ममा जीवन त्याग गरेको भूमिमा नमोबुद्धाय नमःबाट नमोबुद्ध नामकरण भएको पाइन्छ। किंवदन्तीअनुसार द्वापर युगका उनै राजकुमारको अस्थिपञ्जर गाडी बनाइएको चैत्य र जीवन त्याग गरेको स्थानमा कात्तिक शुक्ल पूर्णिमाका अवसरमा पूजाअर्चना र दीप प्रज्ज्वलन गर्न बौद्ध धर्मालम्बीको निकै ठूलो भीड लाग्ने गरेको छ। हाल उक्त स्थानमा विशाल गुम्बा, मन्दिर, गुम्बा र चैत्य छन्। गुम्बामा बुद्ध पाठशालासमेत रहेको छ। यसैबीच नगरले नमोबुद्धलाई विश्वकै नमूना पर्यटकीयस्थल बनाउन गुरुयोजना तयार गरी काम अघि बढाइएको छ। रु ८७ करोड लागतको विस्तृत परियोजना प्रतिवेदन (डिपिआर) तयार गरी काम अघि बढाइएको हो। यसबाट नमोबुद्ध क्षेत्रमा पर्यटन विकासका लागि सिँढी, पर्खाल, दुई स्थानमा प्रवेशद्धार, सडकबत्ती, सौर्यबत्ती, ढुङ्गा छाप्ने, सार्वजनिक शौचालयलगायतका पूर्वाधार विकासका काम भइरहेको छ। सुरक्षा व्यवस्थापनको लागि सिसीटिभी क्यामेरासमेत जडान गरिएको छ भने डिपिआरअनुसार थप काम अघि बढाउन सङ्घीय पर्यटन मन्त्रालय, प्रदेशस्थित पर्यटन मन्त्रालयलगायत सरोकारवाला निकायमा पहल गरिएको छ। यस्तै नमोबुद्ध भगवान् घ्याँ गुठी व्यवस्थापन समिति गठन गरी संस्थागत विकास गर्न पहल भएको छ भने समितिले नै मन्दिर र गुठीमा सङ्कलन भएको दान, भेटी पनि समितिमार्फत व्यवस्थित गर्न थालेको छ। जिल्ला सदरमुकाम धुलिखेलबाट १३ किलोमिटर तथा सङ्घीय राजधानी काठमाडौँबाट ५० किलोमिटरको दूरीमा रहेको पर्यटकीय क्षेत्र नमोबुद्ध पुग्ने काभ्रेभञ्ज्याङबाट फूलबारी सडकखण्ड असहज हुँदा पर्यटकले सास्ती व्यहोर्दै आएकाले यसप्रति विशेष ध्यान दिन थालिएको छ। पनौतीबाट शङ्खु उपत्यका हुँदै र पर्यटकीय नगरी धुलिखेलबाट हाइकिङ गर्दै पुग्न सकिने नमोबुद्धबाट मनोरम हिमशृङ्खला देख्न सकिन्छ।  रासस"
सगरमाथा आरोहणको ७० वर्षमा ७८५१ जनाले चुमे शिखर,"सोलुखुम्बु : विश्वको सर्वोच्च शिखर सगरमाथामा ७० वर्षको इतिहासमा साढे ७ हजार बढीले शिखरमा पाइला टेकेका छन् । सन् १९५३ मे २९ मा पहिलो पटक मानव पाईला पुगेको दिनदेखि हालसम्मको अवधिमा करिब ७ हजार ८ सय ५१ जनाले शिखर चुमेको पर्यटक विभागको तथ्यांक छ । विभागका सूचना अधिकारी सर्यप्रसाद उपाध्यायका अनुसार सन् २०२२ सम्ममा ७ हजार २ सय ५१ जनाले आरोहण गरेका छन् भने सन् २०२३ को चालु सिजनमा करिब ६ सय जनाले आरोण गरेको गरेका छन् । यस सिजनमा १३ जना आरोहीले सगरमाथा क्षेत्रमा ज्यान गुमाएका छन् । जसमा नेपालका ५ जना, मलेसियाका २ जना, चीन, भारत, अमेरिका, सिङ्गापुर, मालदोवा र अस्ट्रेलियाका ११ जना छन् । तिमध्ये १० जनाको शव उद्धार भइसकेको छ भने ३ जनाको शव उद्धार हुन बाँकी रहेको पर्यटन विभागले जनाएको छ । यद्यपी सगरमाथामा मानव पाइला पुगेको ७० वर्षको इतिहासमा कतिले ज्यान गुमाए भन्ने यकिन तथ्यांक कुनै पनि सरकारी निकायसँग नभएको विभागले जनाएको छ । जसका लागि विभिन्न एजेन्सीहरुसँगको समन्वयमा गरेर तथ्यांक सकंलन भइरहेको विभागका सूचना अधिकारी उपाध्यायले बताए । ७० वर्षमा झण्डै ३०० जनाले सगरमाथामा ज्यान गुमाएको एजेन्सीहरुको तथ्यांक छ । नेपालले २९ मेलाई अन्तर्राष्ट्रिय सगरमाथा दिवसको रूपमा मनाउँदै आएको छ। विश्वको सर्वोच्च शिखर सगरमाथामा पहिलोपटक मानव पाइला पुगेको दिनलाई नेपालले दिवसको रूपमा मनाउने गरेको हो। २९ मे १९५३ मा न्युजिल्यान्डका सर एडमन्ड हिलारी र नेपालका तेन्जिङ नोर्गे शेर्पाले सगरमाथाको सफल आरोहण गरेका थिए। नेपालले त्यही दिन (२९ मे) लाई सन् २००७ देखि अन्तर्राष्ट्रिय सगरमाथा दिवसको रूपमा मनाउन सुरु गरेको हो। अहिले सगरमाथाको उचाइ थप ८६ सेन्टिमिटरले अग्लिएको छ। नेपाल र चीनले संयुक्त रूपमा गरेको सर्वेक्षणपछि सगरमाथाको उचाइ आठ हजार आठ सय ४८ दशमलव ८६ मिटर पुगेको हो। सगरमाथाको नयाँ उचाइपछि पनि आरोहीहरूले नियमित आरोहण गरिरहेका छन्।"

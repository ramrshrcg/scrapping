शीर्षक,विवरण
अब सन्तुलित मौद्रिक नीति,"काठमाडौं : नेपाल राष्ट्र बैंक आगामी आर्थिक वर्षको मौद्रिक नीति तर्जुमाको तयारीमा रहेको छ। गत जेठ १५ गते संघीय संसद्को संयुक्त सदनमा अर्थमन्त्री डा प्रकाशशरण महतले बजेट (वित्त नीति) प्रस्तुत गरेपछि बजेटसँग तादम्यता हुने गरी मौद्रिक नीति बनाउनुपर्ने हुन्छ। बजेटमार्फत ६ प्रतिशतको आर्थिक वृद्धि हासिल गर्नुपर्ने र मुद्रास्फीति ६५ प्रतिशतको सीमाभित्र राख्ने लक्ष्य लिइएको छ। समष्टिगत आर्थिक स्थायित्व कायम राख्दै आर्थिक क्रियाकलाप विस्तारमा सहयोग पुर्याउन देशको केन्द्रीय बैंकले तर्जुमा गर्ने नीति मौद्रिक नीति हो। मौद्रिक नीतिले मुद्रा प्रदाय, कर्जा र व्याजदरको व्यवस्थापनमार्फत आर्थिक स्थायित्व कायम राख्दै आर्थिक वृद्धि तथा रोजगारी सिर्जनामा सहयोग पुर्याउने उद्देश्य राखेको हुन्छ। देशको वित्तीय स्रोतलाई मुलुकको उत्पादन, रोजगारी अनि वित्तीय स्थायित्व कायम गरेर भुक्तानी प्रणालीलाई पनि बलियो बनाउने उद्देश्य लिएर निर्माण गरिने नीति नै मौद्रिक नीति हो। मौद्रिक नीतिले ब्याजदरको कुरा गर्छ र विनिमय दरको विषयमा पनि केही कुरा गर्छ। सबै कुरालाई सञ्चालन गरेर अर्थतन्त्र सहज रूपमा सञ्चालन गर्नुका लागि अनुकूल वातावरण बनाइदिने लक्ष्य मौद्रिक नीतिको हो। मौद्रिक नीति तर्जुमा कार्यविधिअनुसार साउनको पहिलो साताभित्र आगामी आर्थिक वर्षको मौद्रिक नीति जारी गरिसक्नुपर्ने छ। अहिले नेपाल राष्ट्र बैंकले नीतिमा सुझाव माग गरिरहेको छ। केन्द्रीय बैंकलाई असार १० गतेसम्म सुझाव दिन सकिन्छ। नेपाल व्यवस्थापन संघले आयोजना गरेको एक कार्यक्रममा जानकारहरूले केन्द्रीय बैंकलाई मौद्रिक नीतिमाथि सुझाव दिएका थिए। उनीहरूले निजी क्षेत्रबाट विस्तारकारी मौद्रिक नीति ल्याउनुपर्ने सुझाव आएको थियो। केन्द्रीय बैंकका गभर्नरले भने यसपल्टको मौद्रिक नीतिबाट धेरै अपेक्षा गर्नु नहुने आशय राखे। निक्षेप र कर्जाको ब्याजदर अन्तर (स्प्रेड दर) ४ प्रतिशतभन्दा घटाउन हुँदैन। डा युवराज खतिवडापूर्वगभर्नर एवं पूर्वअर्थमन्त्री आर्थिक वृद्धि ६ प्रतिशत र मुद्रास्फीति ६५ प्रतिशत कायम राख्ने मौदिक नीतिको लक्ष्य हुनेछ। महाप्रसाद अधिकारी, गभर्नर, नेपाल राष्ट्र बैंक पूर्वअर्थमन्त्री एवम् नेपाल राष्ट्र बैंकका पूर्वगभर्नर डा युवराज खतिवडाले बैंकहरूले थप पुँजी बढाउन नहुने बताए। त्यसैगरी, उनले निक्षेप र कर्जाको ब्याजदर अन्तर (स्प्रेड दर) ४ प्रतिशतभन्दा घटाउन नहुने सुझाव दिए। अहिले व्यवसाय विस्तार गर्ने बेला रहेको भन्दै उनले केन्द्रीय बैंकलाई कर्जा वृद्धि १२ प्रतिशतले गर्ने गरी मौद्रिक नीति तर्जुमा गर्न सुझाव दिए। निक्षेपको ब्याज एकल अंकमा राख्न, पुनर्कर्जाको रकम बढाउन उनको सुझाव छ। यस्तै सहकारीको जिम्मा राष्ट्र बैंकले लिनुभन्दा बचत तथा ऋण सहकारीसहितको नियमन गर्न दोस्रो तहको नियामक ल्याउनुपर्नेमा उनको जोड छ। पूर्वगभर्नर तिलक रावलले सन्तुलित मौद्रिक नीतिको आवश्यकता औंल्याए। अहिले मौद्रिक नीतिको प्राथमिकतामा मुद्रास्फीति नियन्त्रण हुनुपर्ने उनको सुझाव छ। पूर्वगभर्नर गणेशबहादुर थापाले निक्षेपको ब्याजदर १ प्रतिशतले घटाउन केन्द्रीय बैंकले हस्तक्षेप गर्न आवश्यक गरेको औंल्याए। बैंकमा पर्याप्त पैसा हुँदा पनि कर्जाको माग नहुनुले मन्दीको संकेत गरेको भन्दै उनले निजी क्षेत्रको मनोवल घटिरहेको बताए। नेपाल बैंकर्स संघका पूर्वअध्यक्षसमेत रहेका नबिल बैंकका प्रमुख कार्यकारी अधिकृत ज्ञानेन्द्र ढुंगानाले अहिलेको मुख्य चुनौती कर्जाको असुली रहेको बताए। यसले प्रणालीमा जोखिम निम्त्याउने उनको दाबी छ। स्रोतको अभाव र मागमा आएको संकुचनका कारण बैंकिङ प्रणालीले सोचेजति कर्जा विस्तार गर्न नसकेको विषय मौद्रिक नीतिले सम्बोधन गर्नुपर्ने माग गरे। नेपाल चेम्बर अफ कमर्सका वरिष्ठ उपाध्यक्ष कमलेशकुमार अग्रवालले स्प्रेडदर ३ प्रतिशतमा झार्न माग गरे। सो अवसरमा नेपाल व्यवस्थापन संघका अध्यक्ष उपेन्द्र पौडेलले कृषि क्षेत्रलाई सहजीकरण गर्ने मौद्रिक नीतिको माग गरे। कृषि क्षेत्रलाई सहजीकरण गर्दा वास्तविक क्षेत्रलाई समर्थन मिल्छ, पौडेलले भने, भ्यालु चेन सिस्टक निजी क्षेत्र वा बैंकलेमात्र बनाउन सम्भव छैन। राष्ट्र बैंकको पनि साथ चाहिन्छ। अर्थतन्त्र सहज स्थितिमा नभएको भन्दै उनले भारत बेलायतको झैं मौद्रिक नीति परिषद् बनाएर मौद्रिक नीति तर्जुमा गरिनुपर्नेमा जोड दिए। उनको भनाई छ, छुट्टै परिषद बनाउँदा सबैको माग समेटिन्छ र अर्थतन्त्रको समस्ता समाधान गर्नमा केन्द्रित हुन सकिन्छ। पौडेलले मौद्रिक नीतिमा स्थिरताको माग पनि गरे। कार्यक्रमलाई सम्बोधन गर्दै नेपाल राष्ट्र बैंकका गभर्नर महाप्रसाद अधिकारीले मौद्रिक नीतिबाट व्यवसायी र बैंकरले धेरै अपेक्षा राख्न नहुने आशय व्यक्त गरे। मौद्रिक नीतिबाट सबैले धेरै अपेक्षा गरेको भए पनि राष्ट्र बैंकको आफ्नै सीमितता हुने उनको भनाइ छ। उनले भने, व्यवसायी र बैंकरले आफ्ना कुरा मात्रै गर्नुहुन्छ, कोरोना कालको जस्तो सुविधा अहिले खोजेर सम्भव छैन। अधिकारीले बैंकहरू मर्जर गर्ने राष्ट्र बैंकको नीतिले परिणाम दिइरहेको भन्दै मर्जरमा दिइएको सुविधालाई पनि सधंै निरन्तरता दिन नसकिने बताए। उनले कसैको स्वार्थमा केन्द्रित भएर मौद्रिक नीति नआउने संकेत गरे। आर्थिक पुनर्रुत्थानका लागि सरकारसँग कम स्रोत भएका बेला खुकुलो मौद्रिक नीति आएको थियो, उनको भनाइ छ, तर अहिले पनि त्यही सुविधाको आकांक्षा दखिएको छ। जुन सम्भव नहुन सक्छ।"
नक्कली शरणार्थी प्रकरणमा कोकिन दोषी ?,"काठमाडौं : झन्डै पाँच घण्टासम्म इजलासमा बस्दा पूर्वउपप्रधानमन्त्री टोपबहादुर रायमाझी, पूर्वगृहमन्त्री बालकृष्ण खाँणसहित नक्कली शरणार्थी प्रकरणमा समातिएका १८ अभियुक्तलाई छटपटी थियो। बहस सकिएपछि आदेश नआउन्जेलसम्म सबै अभियुक्त बेचैन देखिन्थे। दुई जनालाई मात्र धरौटीमा छोड्ने र बाँकी १६ लाई पुर्पक्षका लागि थुनामा पठाउने आदेश आएपछि उनीहरूको अनुहारको रंग नै उड्यो। जिल्ला अदालत काठमाडौंका न्यायाधीश प्रेमप्रसाद न्यौपानेको एकल इजलासले दुई साता लामो बहसपछि उक्त आदेश दिएको हो। अदालतले नेपाली नागरिकलाई नक्कली भुटानी शरणार्थी बनाई अमेरिका लैजाने प्रकरणमा तानिएका लक्ष्मी महर्जनलाई ५ लाख र टंक गुरुङलाई १० लाख धरौटीमा छोड्न आदेश दिएको छ। झन्डै दुई महिना लामो अनुसन्धानपछि गजेन्द्र बुढाथोकीको जाहेरीले ३० जनाविरुद्ध ठगी, लिखत किर्ते, राज्यविरुद्ध र संगठित अपराधको मुद्दा जिल्ला अदालतमा दायर गरिएको थियो। १० जेठमा जिल्ला अदालत काठमाडौंमा मुद्दा दायर गरिएको थियो। त्यसपछिको बहसका क्रममा इजलासमा उपस्थित हुँदा अभियुक्तहरू बिचलित देखिएका थिए। शुक्रबार अदालतले कारागार चलान गरेपछि खिन्न भएका थिए। अदालतको आदेशपछि पूर्वउपप्रधानमन्त्री रायमाझी, पूर्वगृहमन्त्री खाँण, तत्कालीन गृहमन्त्रीका सुरक्षा सल्लाहकार इन्द्रजित राई, तत्कालीन गृहसचिव टेकनारायण पाण्डे पुर्पक्षका लागि थुनामा चलान भएका छन्। योजनाकार केशव दुलाल र सानु भण्डारी, भुटानी अधिकारवादी नेता टेकनाथ रिजाल, सागर राई, सन्देश शर्मा, टोपबहादुरका छोरा सन्दीप रायमाझी, खाँणका स्वकीय सचिव नरेन्द्र केसी, गोविन्द चौधरी, रामशरण केसी, पूर्वसभासद् आङटावा शेर्पा, हज कमिटीका अध्यक्ष शमशेर मिया र हरिभक्त महर्जन पनि थुनामा कारागार चलान भएका छन्। एक्लिएका रायमाझी कारागार चलान हुनुअघि इजलासमा बस्दा पूर्वउपप्रधानमन्त्री रायमाझी धैर्य थिएनन्। उनीले नजिकै रहेका तत्कालीन गृहसचिव पाण्डेसँग केहीबेर कुराकानी गरेका थिए। आफूसँग कुराकानी गर्नेहरूसँग आफ्नो राजनीतिक करिअर समाप्त भएकोमा चिन्ता व्यक्त गरेका थिए। पुर्पक्षका लागि कारागार पठाउने आदेशसँगै रायमाझी सांसदबाट पनि निलम्बित भएका छन्। प्रतिनिधिसभा नियमावलीमा कुनै पनि सांसद फौजदारी अभियोगमा पुर्पक्षका लागि कारागार चलान भएको अवस्थामा निलम्बनमा पर्ने कानुनी प्रावधान छ। रायमाझीलाई सानु भण्डारीले एक करोड ६० लाख नगद दिएको बयान दिएका थिए। रायमाझीको छोरा सन्दीपलाई ४० लाख बैंकिङ प्रणालीबाट दिएको समेत भण्डारीले उल्लेख गरेका थिए। भण्डारीको घरबाट बरामत भएको डायरीमा पनि रायमाझीलाई विभिन्न मितिमा रकम दिएको उल्लेख छ। टंककुमार गुरुङको रेस्टुरेन्टमा रायमाझी, उनका पिए लीला जीसी, केशवप्रसद दुलाल, सानु भण्डारी र भेषराज शर्मासमेत घन्टौं मिटिङ गर्ने गरेका थिए। बानेश्वरको एभरेस्ट होटलमा रायमाझीले टेन्सन नलिनु तपाईंहरूको काम पक्का हुन्छ भनेको र संसद् विघटनपछि सरकार परिवर्तन भएकाले अब हाम्रो सरकार आएपछि मात्र तपाईंहरूको काम हुन्छ भन्ने उल्लेख गरेको आदेशमा जनाइएको छ। सहप्रतिवादीहरू सानु भण्डारी, केशबप्रसाद दुलाल र टेकनाथ रिजालको बयानबाट समेत रायमाझीको कसुरमा संलग्नता देखिएको आदेशमा उल्लेख छ। खाँणको पुनरावेदन अपेक्षा कारागार चलान भएका नेपाली कांग्रेसका नेता एवं पूर्वगृहमन्त्री बालकृष्ण खाँण शुक्रबार दिनभर जसो तनावमा देखिएका थिए। अदालतको आदेशपछि प्रहरीले कारागारतर्फ लैजाने क्रममा सञ्चारकर्मीसँग कुराकानी गर्दै उनले आफू नक्कली भुटानी शरणार्थी प्रकरणमा संलग्न नभएको बताए। घटनामा संलग्न थिइन्। निर्दोष थिएँ, कारागार जाने क्रममा पूर्वगृहमन्त्री खाँणले भने, सबैलाई धन्यवाद छ। अब न्याय होला। थुनछेक आदेशप्रति असन्तुष्ट खाँणले उच्च अदालतमा पुनरावेदन गर्ने संकेत गरे। गृहमन्त्री रहेको बेला खाँणले बालकृष्ण पन्थी संयोजक रहेको कार्यदल गठन गराएका थिए। सो कार्यदलको अवधि व्यतित भएपछि खाँणले नै दुई महिनाको म्याद थप गरेको अदालतको आदेशमा उल्लेख छ। खाँण गृहमन्त्री रहेका बखत मन्त्रिपरिषद्बाट प्राप्त भएको प्रतिवेदनसँग मिल्ने अर्को नक्कली समानान्तर प्रतिवेदन गृह मन्त्रालयमा तयार भएको थियो। अभियुक्त केशव दुलालले गृहमन्त्री हाम्रै मान्छे हुन्, गृहमन्त्री र गृहसचिवसँग कुरा भइरहेको छ। अब रकम फिर्ता गर्ने होइन, अमेरिका जाने हो भन्ने उल्लेख गरेका थिए। दुलाल र सचिव टेकनारायण पाण्डेका बीचको सम्वाद र पाण्डेको मौकाको बयान समेतबाट खाँणको कसुरमा संलग्नता रहेको जिल्ला अदालतको आदेशमा उल्लेख छ। स्तब्ध टेकनारायण पाण्डे तत्कालीन गृहसचिव पाण्डे पुर्पक्षका लागि थुनामा पठाउने आदेश आएलगत्तै स्तब्ध देखिए। उनले सचिवस्तरीय निर्णय पुनः छुट शरणार्थीको विवरण पेस गर्न कार्यदल गठन गरेका थिए। शरणार्थीको दर्ता प्रक्रिया र पुनस्र्थापना गराउने कार्य ३१ डिसेम्बर २०१६ मा बन्द भएको थियो। यूएनएचसीआर जोइन्ट भेरिफिकेसन टिमले भेरीफाई गरेका ४ सय २९ जनाको नाम विवादित रहेको भन्ने उल्लेख गर्दा पाण्डेले सचिवस्तरीय निर्णय गरेको आदेशमा उल्लेख छ। म्याद थप भएपछि थप कार्यादेश दिएको भन्ने देखिएको छ। मन्त्रिपरिषद्बाट प्राप्त भएको प्रतिवेदनसँग मिल्ने अर्कै नक्कली समानान्तर प्रतिवेदन पाण्डे गृहसचिव भएकै बेला तयार भएको देखिएको छ। प्रतिवेदनका सन्दर्भमा पनि पाण्डेको अस्वाभाविक चासो रहेको र ४ ५ दिनसम्म प्रतिवेदन राखेको भन्ने तत्कालीन सम्बन्धित फाँटमा कार्यरत सन्तोष प्रधानले कागज गरेका थिए। पाण्डेको अस्वाभाविक चासो रहेको गृह मन्त्रालयका तत्कालीन सहसचिव फणिन्द्रमणि पोखरेल, सागरमणि पाठकको कागजबाट देखिएको आदेशमा उल्लेख छ। जाहेरी व्यहोरामा केशवप्रसाद दुलालले टेकनारायण पाण्डेलाई फोन गरी फोन हयान्ड्स फ्रिमा राख्दा पाण्डेले जसरी भए पनि काम गरिदिन्छु भनेको भन्ने उल्लेख गरेका थिए। दुलाल र पाण्डेबीच भएका संवाद समेतबाट आरोपित कसुरमा उनको संलग्नता रहेको भन्ने देखिएको अदालतको आदेशमा उल्लेख छ। वृद्धावस्थामा टेकनाथको कारागार यात्रा ७६ वर्षीय भुटानी शरणार्थी नेता टेकनाथ रिजाल वृद्धावस्थामा कारागार चलान भएपछि दुःखित देखिन्थे। यो मुलुकले मलाई के गर्छ ? जिल्ला अदालतको आदेश आउनु अघि कानुन व्यवसायीसँग यहीँ जिज्ञाशा राखेका रिजाल कारागार चलानको आदेशपछि निराश देखिएका थिए। रिजालले सहप्रतिवादी रामशरण केसीलाई अब नेपालीलाई भुटानी शरणार्थी बनाई अमेरिका लैजाने कार्य हुन्छ भनी विश्वास दिलाएको देखिएको आदेशमा उल्लेख छ। ३४ जना नेपालीलाई भुटानी शरणार्थीको कार्ड (परिचयपत्र) भुटान ह्युमन राईट्स अर्गनाइजेसनको मेम्बरसिप कार्डमा हस्ताक्षर गरेको भन्ने सहप्रतिवादी रामशरण केसीले बयान गरेका थिए। केही परिचयपत्रमा सही गरेको तथ्य रिजालले नै स्वीकार गरेको देखिएको अदालतको आदेशमा उल्लेख छ। सहप्रतिवादी केसीले रिजाललाई ११ लाख झापास्थित घरमा बुझाएको भनी मौकाको बयानमा समेत उल्लेख गरेको जनाइएको छ। सो बयानलाई सानु भण्डारीबाट बरामद भएको डायरीमा उल्लेखित व्यहोराले पुष्टि गरेको देखिँदा रिजाल पनि कसुरमा संलग्नता रहेको देखिएको अदालतको थुनछेक आदेशमा उल्लेख छ। मलाई सोह्रै आना अन्याय भयो: मियाँ कारागार चलान हुनुअघि शमशेर मियाँले आफूलाई अन्याय भएको गुनासो गरे। म माथि सोह्रै आना अन्याय भएको छ, उनले भने। खाँण र मियाँबाहेक अन्य भने सार्वजनिक रूपमा बोलेनन्। मियाँले नेपाल सरकारले उपलब्ध गराएको बा १ झ १५८१ नम्बरको सरकारी गाडी पूर्वउपप्रधानमन्त्री टोपबहादुर रायमाझीका छोरा सन्दीपलाई दिएको पाइएको छ। सो गाडीमा २०७६ जेठ २७ र २८ गते चितवनको सौरहाको भिजन होटलबाट जाहेरवालाहरूको बायोमेट्रिक गरी उठाएको ठूलो रकम सोही गाडीमा राखी काठमाडौं ल्याएको भन्ने झपडबहादुर खत्रीको कागजबाट देखिएको थियो। उक्त गाडी एक दिन मात्र नदिएर सात दिनसम्मभन्दा बढी समयसम्म प्रयोग गर्दा दिई सरकारी सुबिधाको गाडीको चरम दुरुपयोग गरी आरोपित कसुरमा सहयोग गरेको देखिएको अदालतको आदेशमा उल्लेख छ। निन्याउरा नरेन्द्र केसी तत्कालीन गृहमन्त्री खाँणका स्वीकीय सचिव हुन्, नरेन्द्र केसी। खाँण र केसीबाट बरामद भएको कागजमा उल्लेखित लिखतको व्यहोरा, केशव दुलाल र टेकनारायण पाण्डेको बीचमा भएको संवादमा नरेन्द्रजीले पनि आशा गर्लान, ५ दिँदा हुन्छ भनी केशव दुलालले सोधकोमा पाण्डेले हुन्छ भनि जवाफ दिएको प्रमाण पेस भएको थियो। त्यस्तै आङटावा शेर्पाले घटना विवरण कागज गर्दा केसीले मेरा घरमा आई पटकपटक मलाई दिएको नगर्दै रकम एक करोड सानु भण्डारीबाटै लिएको रकम फिर्ता गरेको हो। सो रकम नेपाली नागरिकहरूलाई नक्कली भुटानी शरणार्थी बनाई अमेरिका लैजाने भनी दिएको रकममध्येकै रकम हो भनि लेखाएको देखिन्छ। भण्डारीका दाजु राजुले अनुसन्धानका क्रममा गरेको कागजसमेतबाट नरेन्द्र केसीको कसुरमा संलग्नता रहेको आदेशमा उल्लेख छ। बुवासँगै जेलतिर सन्दीप पूर्वउपप्रधानमन्त्रीका टोपबहादुरका छोरा हुन्, सन्दीप। सन्दीप लियोन ट्रेडर्स कम्पनीका सञ्चालकसमेत हुन्। सो कम्पनीमा सानु भण्डारी पार्टनरसीप नभएको भन्ने कम्पनीको रजिस्टारका कार्यालयबाट जवाफ प्राप्त भएको देखिएको छ। सानु भण्डारीले रायमाझीको बैंक खातामा एकपटक २० लाख जम्मा गरेको र अर्कोपटक २० लाख निजी खातामा जम्मा गरेको देखिएको छ। कम्पनीको कारोबारका सम्बन्धमा सानु भण्डारीले उक्त रकम जम्मा गरेको भन्ने तथ्य सानु भण्डारी स्वयंले बयानमा गरेका थिए। यसबाट सन्दीपको कसुरमा संलग्नता रहेको देखिएको आदेशमा उल्लेख छ। डा इन्द्रजित राई तत्कालीन गृहमन्त्री रामबहादुर थापाका सुरक्षा सल्लाहकार हुन्, डा इन्द्रजित राई। सानु भण्डारीको घरबाट बरामद भएको डायरीको पानामा डा इन्द्रजित र उनका छोरा निरजको २०७६ असार २ गतेदेखि २६ गतेसम्म तीनपटक (भुटानी शरणार्थीका लागि खर्च भएको विवरण) शीर्षकमा १ करोड ५० लाख नगद दिएको उल्लेख छ। सानु भण्डारीले मौकाको बयानमा डा इन्द्रजितलाई १ करोड ५० लाख नगद, त्रिपुरेश्वस्थित घरमा एक करोड र हिमालय होटलमा दुई करोड बुझाएको भन्ने उल्लेख गरेका छन्। सहप्रतिवादी टेकनाथ रिजाल र टोपबहादुर रायमाझीको बयानबाट समेत डा इन्द्रजित कसुरमा संलग्नता रहेको देखिन आएको आदेशमा उल्लेख छ। आङटावा शेर्पा पोलिग्राफ जाँच हुँदा इन्कारी जवाफ दिएका शेर्पाको बयान झुटो पाइएको छ। लेनदेन, किटानी जाहेरी, सानु भण्डारीको डायरीमा लेखिएको हस्ताक्षर उनकै भएको परीक्षण प्रतिवेदनमा उल्लेख छ। मिसिल संलग्न प्रमाणबाट पनि कसुरमा संलग्नता देखिएको आदेशमा उललेख छ। रामशरण केसी रामशरण केसी यस प्रकरणमा योजनाकारका रूपमा देखिएका छन्। उनले केशवप्रसाद दुलाल र सानु भण्डारीसँग मिलेर नेपाली नागरिकलाई नक्कली भुटानी शरणार्थी बनाई अमेरिका लैजान योजना गरेको आदेशमा जनाइएको छ। उनी योजनाकार भएको टेकनाथ रिजालले बयानमा समेत उल्लेख गरेका छन्। उनले रकम लिएको तथ्य मिसिल संलग्न बैंक स्टेटमेन्टबाट देखिएकोले कसुरमा संलग्नता रहेको देखिएको आदेशमा जनाइएको छ। केशवप्रसाद दुलाल सानु भण्डारीको घरबाट बरामद भएको डायरीमा रकम उठाएको, रकम सानु भण्डारीलाई दिएको, सरकारी निर्णयहरू, कागजात र विवरण प्राप्त गर्ने गरेको देखिएको छ। सचिव पाण्डेसँगको संवाद र विभिन्न किटानी जाहेरी समेतका आधारमा कसुरमा संलग्नता देखिएको आदेशमा उल्लेख छ। सानु भण्डारी सानु भण्डारीले निरज राई, टोपबहादुर रायमाझी, डा इन्द्रजित राईलाई नगद दिएको देखिएको छ। विभिन्न रकमको आयव्यय उनको घरमा बरामद डायरीमा देखिएको छ। किटानी जाहेरी समेतका आधारमा उनी पनि कसुरमा संलग्नता देखिएको आदेशमा उल्लेख छ। गोविन्द चौधरी जाहेरवालाहरूलाई बैंकमा रकम जम्मा गर्न लगाएको र केशवप्रसाद दुलाल र सानु भण्डारीले बयानमा खुलाएकाले कसुरमा संलग्नता रहेको देखिएको छ। सागर राई केशव दुलाल र सानु भण्डारीसँग रकम लेनदेन र किटानी जाहेरीका आधारमा कसुरमा संलग्नता रहेको देखिएको छ। सन्देश शर्मा रकम उठाउने, चितवनको सौरहा गएर बायोमेटिक गर्ने व्यक्तिबाट रकम बुझेको पाइएको छ। किटानी जाहेरी समेतबाट कसुरमा संलग्नता रहेको देखिएको आदेशमा उल्लेख छ। दुई जनालाई धरौटी किन ? न्यायाधीश प्रेमप्रसाद न्यौपानेले आदेश सुनाउन इजलासमा आएर संक्षिप्त रूपमा बोले, लक्ष्मी महर्जनको हकमा ५ लाख र टंककुमार गुरुङको हकमा १० लाख धरौटीमा माग्ने आदेश भएको छ। बाँकीको हकमा पुर्पक्षका लागि थुनामा पठाउने आदेश छ। न्यायाधीश न्यौपानेले आदेश सुनाए लगत्तै महर्जन र गुरुङको परिवारका सदस्यलाई रकम जम्मा गरी बुझाउन दौडादौड भयो। लक्ष्मीको नाममा जाहेरवाला गजेन्द्र बुढाथोकीले हिमालयन बैंकको खातामा रकम पठाएको आदेशमा उल्लेख छ। लक्ष्मीका पति हरिभक्तलाई पासवर्ड दिएको र हरिभक्तले खाताको रकम हस्तान्तरण गरेको देखिँदा लक्ष्मीको बैंक खाताको दुरुपयोग भई कसुरमा संलग्नता रहेको भन्ने देखिएको आदेशमा उल्लेख छ। टंककुमार गुरुङ रेस्टुरेन्ट सञ्चालक हुन्। ललितपुरस्थित नर्वेजियन एम्बेसीको अगाडि रेस्टुरेन्ट सञ्चालन गर्दै आएका थिए। रेस्टुरेन्टमा शमशेर मियाँले सरकारी सुबिधाबापत प्राप्त गरेको बा १ झ १५८१ नम्बरका गाडी चालक प्रेमकुमार गौतमले छाडेका थिए। सो गाडी बायोमेट्रिक प्रयोजनका लागि चितवनको सौराहा लगेको भन्ने झप्पडबहादुर खत्रीको कागजबाट देखिन्छ। गुरुङ केशव दुलालका घरबेटीसमेत हुन्। घरबेटी भएकाले उनको रेष्टुरेन्टमा केशव दुलाललगायत अन्य व्यक्तिहरू जाने गरेकोसम्म देखिएको छ। गजेन्द्र बुढाथोकीको जाहेरी परेको र गुरुङको समेत मिलेमतोमा ठगी गर्ने कार्य गरी गृह मन्त्रालयको पत्रका आधारमा करोडौं रकम उठाइ नेपालीहरूलाई नक्कली भुटानी बनाई अमेरिका लैजाने कार्यमा संलग्नता रहेको भन्ने अभियोगपत्र छ। कसुरको प्रकृति र गम्भीरताका आधारमा दुई जनालाई धरौटी माग भएको छ।"
काभ्रेमा बन्दै हरित औद्योगिक पार्क,"काठमाडौं : काभ्रेको होक्सेमा प्रथम महिला उद्यमी हरित औद्योगिक पार्क निर्माण गरिने भएको छ। दक्षिण एसियाली महिला विकास मञ्च र उद्योग वाणिज्य तथा आपूर्ति मन्त्रालयले पाँचखाल नगरपालिकासँगको सहकार्यमा पीपीपी मोडेल मा औद्योगिक पार्क बनाउने भएको हो। उक्त पार्क दक्षिण एसियामै द्रोस्रो ठूलो औद्योगिक पार्क हुने जनाइएको छ। जेठ २४ गते बसेको मन्त्रिपरिषद् बैठकको निर्णयले नेपाल सरकारको औद्योगिक ग्रामअन्तर्गत काभ्रेको पाँचखालमा महिला औद्योगिक ग्रामको रूपमा निर्माण गरिने भएको दक्षिण एसियाली महिला विकास मञ्चकी अध्यक्ष प्रमिला आचार्य रिजालले बताइन्। महिला उद्यमी र हरित अर्थतन्त्रका लागि औद्योगिक पार्क स्थापना गर्न अत्यन्त आवश्यक रहेको उनले जनाइन्। अन्य ६ वटै प्रदेशमा पनि यस्तै पार्क स्थापनाका लागि महिला उद्यमी हरित औद्योगिक पार्क ऐनको रुपमा कानुन बनाउन अध्यक्ष रिजालले नेपाल सरकारलाई आग्रह गरिन्। उनले लघु, साना र मझौला महिला उद्यमीका लागि उपयुक्त वातावरण सिर्जना गर्ने यस्ता आयोजना कार्यान्वयनमा केन्द्रित हुँदै राष्ट्रिय अर्थतन्त्रमा महिला उद्यमीको भूमिकाको महत्वलाई जोड दिइन्। महिला उद्यमी हरित औद्योगिक पार्क समितिकी अध्यक्ष शारदा रिजालले औद्योगिक पार्क परियोजनाबारे प्रस्तुतीकरण गर्दै पार्क प्रदूषणमुक्त, फोहोरमैला व्यवस्थापन र फोहोर पानीको पुनः प्रयोग, ऊर्जा संरक्षणका लागि साझा योजना, स्थानीय रुपमा उपलब्ध सामग्रीहरू प्रयोग गरी भवनः र्याम्ड अर्थ टेक्नोलोजी र साझा सेवा केन्द्रहरू जस्ता सुविधाको बारेमा प्रष्ट्याइन्। नेपालको हरित औद्योगिक अवधारणालई एकीकृत जलवायु परिवर्तन अनुकूलन रणनीतिमार्फत अगाडि बढाउने लक्ष्यका साथ पार्कलाई कृषि पर्यटन हरित औद्योगिक पार्क को रूपमा प्रचार गरिने पनि उनले बताइन्। यो परियोजना नेपालमा पहिलो र दक्षिण एसियामा दोस्रो रहेको जानकारी दिँदै उनले यसमा कृषि खाद्य क्षेत्रका साथै पर्यटन केन्द्रित सेवा क्षेत्रसँग सम्बन्धित ५० साना उद्योग स्थापना गरिने सुनाइन्। पाँचखाल नगरपालिकाका मेयर महेश खरेलले यस पार्कले महिला उद्यमशीलताको विकास गर्नुका साथै पाँचखालको आर्थिक वृद्धिमा पनि योगदान पुर्याउने बताए। उनले भने, नेपालमा यस्तो परियोजना पहिलोपटक हुँदैछ जसमा महिला उद्यमीहरू संलग्न छन्। विशेषगरी पाचँखालमा उत्पादन हुने कृषिलाई प्यकेजिङ गरेर राष्ट्रिय र अन्तर्राष्ट्रिय बजारसम्म पुर्याउन यसले मद्दत गर्छ। मेयर खरेलले यस परियोजनाका फाइदाका विषयमा बताउँदै किसानको उत्पादकत्व वृद्धि, उच्च गुणस्तरको प्रशोधन पूर्वाधारको निर्माण, प्रभावकारी आपूर्ति श्रृंखला प्रणाली, प्रत्यक्ष र अप्रत्यक्ष रोजगारी सृजनालगायतका विषयमा प्रष्ट पारे। मञ्चकी बरिष्ठ उपाध्यक्ष तथा बाग्मती प्रदेशकी सांसद यांकिला शेर्पाले नेपालको पहिलो महिला उद्यमी हरित औद्योगिक पार्कको प्रवद्र्धनमा मिडियाको भूमिका महत्वपूर्ण रहेको बताइन्। उनले पार्क निर्माणको क्रममा आफूले सांसदका रूपमा सरकारसँग लबिङ गर्ने जनाइन्। त्यसैगरि मञ्चकी उपाध्यक्ष शान्ता बास्कोटाले पार्कको स्थापनाले त्यहाँका स्थानीय कारखानालाई प्रवद्र्धन गर्ने बताइन्।"
प्रदेशका बजेटमा केन्द्रकै झल्को,"प्रदेश सरकारले असार १ गते आगामी वर्षको बजेट ल्याउनुपर्ने संवैधानिक व्यवस्था छ। सोहीअनुसार शुक्रबार ६ वटै प्रदेश सरकारले आआफ्ना बजेट ल्याएका छन्। कोसी प्रदेश सरकारले भने अध्यादेशमार्फत अघिल्लो दिन जेठ ३२ गते नै आगामी वर्षको बजेट प्रस्तुत गरिसकेको छ। बजेटमा कतिपयले पुरानै कार्यक्रमलाई निरन्तरता दिएका छन् भने कतिपयले नयाँलाई पनि प्राथमिकतामा राखेका छन्। सुदूरपश्चिममा ४ अर्ब घटेर आयो बजेट सुदूरपश्चिममा यसवर्ष बजेट घटेर आएको छ। गत वर्ष ३३ अर्बको बजेट आएकोमा यसवर्ष झन्डै ४ अर्ब घटेर २९ अर्ब २६ करोड ५९ लाख ३२ हजारको बजेट प्रस्तुत भएको हो। सुदूरपश्चिमका आर्थिक मामिला मन्त्री नरेशबहादुर शाहीले विहिबार प्रदेश संसद्मा बजेट प्रस्तुत गरेका हुन्। चालूतर्फ ९ अर्ब ५९ करोड ६० लाख अथवा ३२७९ प्रतिशत र पुँजीगततर्फ १७ अर्ब २ करोड २३ लाख ६० हजार अथवा ५८ं१६ प्रतिशत बजेट प्रस्तुत गरिएको छ। यस वर्ष पनि सबैभन्दा बढी ५ अर्ब ६८ करोड रकम भौतिक पूर्वाधार विकासतर्फ विनियोजन भएको छ। यस्तै, सामाजिक विकास मन्त्रालयतर्फ ५ अर्व २९ करोड रकम विनियोजन गरिएको छ। सरकारले विगतका भन्दा खासै नयाँ कार्यक्रम ल्याउन नसके पनि किसानलाई सुन्य ब्याजदरमा ऋण दिन ४ करोड रकम विनियोजन गरेको छ। भूमि व्यवस्था कृषि र सहकारीतर्फ २ अर्ब ५० करोड विनियोजन गरिएको छ। डडेल्धुराको महाभारत बन र अछामको रामारोसन बन क्षेत्रलाई संरक्षित बन बनाउने लक्ष्यसहित उद्योग बन वातावरण तथा पर्यटन मन्त्रालयअन्तर्गत १ अर्व ८१ करोड रकम विनियोजन गरिएको छ। भूमिगत सिँचाइलाई प्राथमिकता दिँदै ऊर्जा र सिँचाइका लागि २ अर्ब ८७ करोड विनियोजन गरिएको छ। डडेल्धुरा र अर्थमन्त्री शाहीको जिल्ला बाजुरामा एकीकृत आवासका लागि ५ करोड, बाजुरामा सामुदायिक आधारभूत विद्यालयका लागि ५ करोड रकम विनियोजन गरिएको छ। अस्पतालहरूको स्तरोन्नति, थारु समुदायमा मात्र देखिएको सिकलसेल एनेमिया, सेती, महाकाली र टीकापुर अस्पतालमा डायलासिस विस्तारका योजनासहित स्वास्थ्यका लागि ३ अर्व ७४ करोड बजेट बिनियोजन गरिएको छ। कर्णालीको बजेट ३३ अर्ब कर्णाली प्रदेश सरकारले आगामी आर्थिक वर्ष २०८०८१ का लागि ३३ अर्ब ३७ करोड ९७ लाख सात हजारको बजेट ल्याएको छ। प्रदेश सरकारका आर्थिक मामिला तथा योजनामन्त्री बेदराज सिंहले शुक्रबार प्रदेशसभा बैठकमा बजेट सार्वजनिक गरेका हुन्। मन्त्री सिंहले कुल विनियोजनमध्ये चालूतर्फ ९ अर्ब २० लाख २४ हजार, पुँजीगततर्फ १९ अर्ब ५७ करोड ७२ लाख ४३ हजार विनियोजन गरिएको बताए। स्थानीय तहमा वित्तीय हस्तान्तरणतर्फ चार अर्ब ८० करोड ४ लाख ४० हजार बजेट विनियोजन गरिएको मन्त्री सिंहले बताए। आगामी आर्थिक वर्षको लागि अनुमान गरिएको खर्च व्यहोर्ने स्रोतमध्ये आन्तरिक राजस्वबाट ८३ करोड ६२ लाख १२ हजार, चालु आर्थिक वर्षको खर्च नभई बचत हुने अनुमानित सात अर्ब, ४१ करोड, ६ लाख, पाँच हजार, संघीय सरकारबाट राजश्व बाँडफाँटबापत प्राप्त हुने ८ अर्ब ८४ करोड तीन लाख र वित्तीय समानीकरण अनुदानबाट प्राप्त हुने १० अर्ब १६ करोड ४१ लाख र सशर्त अनुदानबाट चार अर्ब ७५ करोड ३ लाख परिचालन गरिने मन्त्री सिंहले बताए। सिंहका अनुसार संघीय सरकारबाट प्राप्त हुने समपुरक अनुदानतर्फ ७६ करोड १६ लाख, विशेष अनुदानतर्फ ५९ करोड ७९ लाख परिचालन गरिने छ। संघीय सरकारबाट सशर्त अनुदानमा प्राप्त हुने वैदेशिक सहायताबाहेक अन्य वैदेशिक सहायताबाट सञ्चालित हुने कार्यक्रम कार्यान्वयनका लागि १ करोड ८६ लाख ९० हजार परिचालन गरिने उनले बताए। प्रदेश गौरवका आयोजना, बहुवर्षीय अधुरा तथा क्रमागत आयोजना सम्पन्न गर्ने, नतिजामुखी नयाँ आयोजना अध्ययन गरी कार्यान्वयन, प्रत्येक वर्ष कम्तीमा १० हजार रोजगारी सिर्जना हुने गरी बहुक्षेत्रीय उपयोग र बहुपक्षीय साझेदारीमा कर्णाली समृद्धि अभियानमार्फत स्वरोजगारी सिर्जना गर्ने कार्यक्रम प्राथमिकतामा राखिएका छन्। सरकारले भौतिक पूर्वाधार, यातायात तथा सहरी विकासतर्फ १० अर्ब ११ करोड, ४२ लाख, खानेपानी तथा सरसफाइतर्फ ९४ करोड १४ लाख र जलस्रोत तथा ऊर्जा विकास मन्त्रालय ३ अर्ब ५३ करोड ९७ लाख बजेट विनियोजन गरिएको मन्त्री सिंहको भनाइ छ। प्रदेश सरकारको सेवा प्रवाहलाई प्रभावकारी बनाउन कर्णाली प्रदेश सरकारका मन्त्रालयहरूको एकीकृत तथा आधुनिक भवन निर्माण कार्य अघि बढाउने कार्यक्रम बजेटमा उल्लेख छ। यस्तै छोरीहरूको जीवन निर्वाह कार्यक्रमका लागि २५ करोड बराबरको रकम विनियोजन गरिएको छ। यसअघि यो कार्यक्रम बैंक खाता छोरीको सुरक्षा जीवन भरीको भन्ने नाराका साथ सञ्चालनमा थियो। प्रदेश सरकारले कर्णालीमा कार्यथलो बनाएका उत्कृष्ट कार्यसम्पादन गर्ने कर्मचारीलाई कर्णाली सेवा पुरस्कार प्रदान गर्ने कार्यक्रम बजेटमा समावेश गरेको छ। लुम्बिनीमा ४० अर्ब ४८ करोड लुम्बिनी प्रदेश सरकारले आगामी वर्षका लागि ४० अर्ब ४७ करोड ९७ लाखको बजेट प्रस्तुत गरेको छ। आर्थिक मामिलामन्त्री धनबहादुर मास्कीले संसद् बैठकमा चालु आर्थिक वर्षको भन्दा २ अर्ब १६ करोड कम बजेट प्रस्तुत गरेका हुन्। बजेटमध्ये चालु खर्चतर्फ १३ अर्ब ६३ करोड ३० लाख ९९ हजार (३३६८ प्रतिशत) र पुँजीगततर्फ २३ अर्ब २५ करोड ६९ लाख (५७४५ प्रतिशत) छ। यस्तै वित्तीय हस्तान्तरणतर्फ ३ अर्ब ५८ करोड ९७ लाख (८८७ प्रतिशत) रहने अनुमान गरिएको छ। यो गत वर्षभन्दा २ अर्ब १६ करोड कम हो। अनुमान गरिएको खर्च ब्यहोर्ने स्रोतमध्ये आन्तरिक राजस्वबाट ६ अर्ब ७३ करोड ७१ लाख संकलन हुने अनुमान गरिएको छ। यस्तै, संघबाट राजस्व बाँडफाँटबाट ११ अर्ब ३ करोड ७४ लाख, रोयल्टीबाट २९ करोड, स्थानीय तहबाट २ अर्ब ५० करोड ३० लाख संकलन हुने अनुमान गरिएको छ। प्रदेश सरकारले गत वर्ष ४२ अर्ब ६३ करोड ५७ लाख रुपैयाँको बजेट ल्याएको थियो। अहिले संघीय सरकारले लुम्बिनीलाई दिने बजेटमा ४ अर्ब घटाएको छ। कृषि, पर्यटन, रोजगार स्थापनामा बजेट बिनियोजन भएको छ। सबैभन्दा धेरै बजेट एक घर एक धाराका लागि १ अर्ब ३२ करोड बिनियोजन भएको छ। त्यस्तै दाङको देउखुरीमा प्रदेश राजधानीको पूर्वाधार निर्माणमा १ अर्ब १० करोड बजेट राखिएको छ। दुई वर्षमा २ लाखलाई रोजगारी दिने महत्वाकांक्षी योजनासहित मुख्यमन्त्री आर्थिक विकास कार्यक्रममा १ अर्ब बजेट राखिएको छ। प्रदेश गौरवका आयोजनामा लुम्बिनी प्रादेशिक अस्पताल, पाल्पारोल्पा सडकलाई निरन्तरता दिइएको छ। प्रदेश विश्वविद्यालयमा इन्जिनियरिङ अध्ययन गर्न बजेट राखिएको छ। स्वास्थ्य सेवामा दुई अस्पतालमा निःशुल्क टिकट र बेड कार्यक्रमले निरन्तरता पाएको छ। लुम्बिनी प्रदेश सरकारले भने घरेलु मदिरालाई प्रवद्र्धन गर्ने गरी बजेट विनियोजन गरेको छ। मुख्यमन्त्री डिल्लीबहादुर चौधरीले यसअघि सांसदका हैसियतमा संसद बैठकमा बोल्दै विदेशबाट मदिरा आयात रोक्न घरेलु मदिरा प्रवद्र्धन गरिनुपर्ने बताउँदै आएका थिए। उनैको नेतृत्वको सरकारले पहिलोपटक घरेलु मदिरा प्रवद्र्धनका लागि १२ करोड बिनियोजन गरेको छ। घरायसी रुपमा उत्पादन भइरहेको कोदोको रक्सीलाई ब्रान्डिङ गरे बेच्न सकिने विश्वास मुख्यमन्त्री चौधरीको छ। गण्डकीमा सांसदलाई बजेट अत्यन्तै आलोचनाकाबीच सांसदका योजनालाई पनि पैसा दिने गरी गण्डकी प्रदेशको बजेट आएको छ। सांसद विकास कोष नाम आलोचित हुने भएपछि पूर्वाधार विकास कार्यक्रम भन्दै ७२ करोड रुपैयाँ सांसदका योजनालाई छट्ट्याइएको छ। आगामी आर्थिक वर्ष २०८०८१ का लागि ३३ अर्ब ४२ करोड रुपैयाँको बजेट ल्याउँदा सांसदका योजनालाई पनि समेटिएको हो। आर्थिक मामिलामन्त्री जितप्रकाश आलेले प्रदेशसभामा शुक्रबार सार्वजनिक गरेको आउँदो वर्षको बजेट चालु आर्थिक वर्षको तुलनामा कम छ। चालु आवमा गण्डकीको बजेट ३५ अर्ब ९० लाख रुपैयाँको थियो। चालु आवमा तत्कालीन अर्थमन्त्री रामजी बरालले सांसदको योजनाको कार्यक्रम नराखेपछि बजेटमाथि छलफल नै हुन सकेको थिएन। जसरी पनि बजेट पारित गर्नुपर्ने असारको अन्तिम घडीमा आएर बरालले उक्त कार्यक्रम समेट्न बाध्य भएका थिए। प्रदेशको आन्तरिक राजस्व अपेक्षित रुपमा विस्तार हुन नसकेको, संघीय सरकारबाट प्राप्त हुने अनुदान घटेको भनेर सानो आकारको बजेट ल्याउँदा ल्याउँदै पनि अर्थमन्त्री आलेले सांसदलाई पैसा भने छुट्ट्याइ छाडेका छन्। गण्डकीमा ३६ वटा प्रदेशसभा निर्वाचन क्षेत्र छन्। प्रत्येक निर्वाचन क्षेत्रका लागि २ करोड रुपैयाँ पर्ने गरी बजेट विनियोजन गरिएको छ। आलोचना हुँदै आएको कृषि अनुदानलाई पनि अर्थमन्त्री आलेले निरन्तरता दिएका छन्। बाँदर नियन्त्रणका लागि १ करोड ७२ लाख रुपैयाँ विनियोजन गरिएको छ। अर्थमन्त्री आलेले पुँजीगततर्फ २० अर्ब १९ करोड र चालुतर्फ १२ अर्ब ७३ करोड रुपैयाँ विनियोजन गरेका छन्। पुँजीगततर्फको सबैभन्दा धेरै बजेट भौतिक पूर्वाधारमा छ। भौतिक पूर्वाधार शीर्षकमा ११ अर्ब १६ करोड रुपैयाँ बजेट विनियोजन भएको छ। आर्थिक वर्ष २०७९८० को फागुनसम्म गण्डकी प्रदेशको कुल खर्चमा पुँजीगत खर्च र चालु खर्चको अंश क्रमशः ५४७ प्रतिशत र ४५३ प्रतिशत छ। यसअघिको सरकारले सयौं होमस्टेका लागि अनुदान वितरण गर्दै आएको थियो। यसपालि भने सरकारले एक निर्वाचन क्षेत्रमा एउटा होमस्टेलाई नमुना छनोट गर्ने गरी बजेट विनियोजन गरेको छ। यसपटक गण्डकी प्रदेश सरकारले आन्तरिक ऋणसमेत उठाउने लक्ष्य राखेको छ। १ अर्ब ७० करोड रुपैयाँ आन्तरिक ऋणलाई बजेटमा स्रोत मानिएको छ। यसअघि संघ सरकारले कानुन नबनाइदिएको हुँदा प्रदेशहरूले आन्तरिक ऋण उठाउन सक्ने अवस्था थिएन। अहिले भने कानुन बनिसकेको छ। आठ अर्ब घट्यो बागमतीको बजेट बागमती प्रदेश सरकारले पुरानै कार्यक्रमहरूलाई निरन्तरता दिँदै नयाँ आर्थिक वर्ष २०८०८१ का लागि ६२ अर्ब ७० करोड ९० लाख ७८ हजार रुपैयाँ बजेट ल्याएको छ। बागमती प्रदेशसभामा शुक्रबार बजेट प्रस्तुत गर्दै आर्थिक मामिला तथा योजना मन्त्री बहादुरसिंह लामाले उक्त बजेटमध्ये २६ अर्ब ७० करोड २७ लाख ६९ हजार चालु र ३५ अर्ब ५० करोड ६३ लाख ९ हजार पुँजीगततर्फ विनियोजन गरेका छन्। साथै वित्तीय व्यवस्थातर्फ ५० करोड रुपैयाँ विनियोजन गरिएको छ। आगामी आर्थिक वर्षको बजेटमा चालुतर्फ ४२ दशमलव ५८ प्रतिशत, पुँजीगततर्फ ५६६२ प्रतिशत र वित्तीय व्यवस्थातर्फ ०८ प्रतिशत बजेट छट्ट्याइएको छ। आगामी आर्थिक वर्षको बजेटको खर्च कर राजस्वबाट २५ अर्ब १७ करोड २६ लाख, अन्य राजस्वबाट ५ अर्ब २६ करोड ९४ लाख, संघीय वित्तीय हस्तान्तरणबाट १७ अर्ब ८१ करोड २३ लाख, चालु आर्थिक वर्षको अनिुमानित सञ्चित कोष बचत र अन्य प्राप्तिबाट १४ अर्ब ४५ करोड ४७ लाख बेहोरिने अनुमान गरिएको छ। चालु आर्थिक वर्षको तुलनामा आगामी आर्थिक वर्षमा ८ अर्ब २३ करोड बजेट कम आएको हो। चालु आर्थिक वर्षको लागि बागमती प्रदेश सरकारले ७० अर्ब ९३ करोड ९२ लाख रुपैयाँ बजेट विनियोजन गरेको थियो। बजेटमा प्रदेशको सबलीकरण तथा सार्वजनिक सेवा प्रवाहमा सुधारे, भौतिक पूर्वाधार र सामाजिक क्षेत्रको विकास, कृषि क्षेत्रको रुपान्तरण तथा वन क्षेत्रको व्यवसायीकरण, पर्यटन प्रवद्र्धन, वातावरण संरक्षण र विपद् व्यवस्थापनलगायत विषय उल्लेख छ। सरकारले २० वर्ष पुराना सवारी साधनको नवीकरणमा लाग्ने जरिवानामा ९० प्रतिशत छुट दिने, घरजग्गा कारोबारमा लाग्दै आएको बागमती सभ्यता क्षेत्र सुधार तथा विकास शुल्क र नारायणी तथा राप्ती सभ्यता क्षेत्र सुधार तथा विकास शुल्क हटाएको छ। प्रदेशको स्रोत परिचालन सम्बन्धमा अध्ययन गरी सुझाव पेस गर्न एक उच्चस्तरीय आयोग गठन गर्ने, प्रदेशभित्र मनोरञ्जन करको दायरा फराकिलो बनाउन मनोरञ्जनात्मक सिसाको आकाशे पुल, भ्यूटावर, स्वीङ र केबल कारमा ५ प्रतिशत मनोरञ्जन कर लगाउने भएको छ। औद्योगिक विकास र निजी क्षेत्रको प्रवद्र्धन, वातावरण संरक्षण र बिपत् व्यवस्थापनलगायतका विषयलाई प्राथमिकता दिएर बजेट ल्याएको आर्थिक मामिला तथा योजनामन्त्री बहादुर सिंह लामाले बताए। मुख्यमन्त्री शालिकराम जम्कट्टेलले बजेटको आकार घटे पनि नयाँ कार्यक्रमहरू समेटेर नवीनतम बजेट ल्याइएको बताए। नेकपा एमाले बागमती प्रदेश संसदीय दलका नेता जगन्नाथ थपलियाले हालसम्मकै कमजोर बजेट आएको प्रतिक्रिया दिए। मधेस सरकारले ल्यायो ४४ अर्ब ११ करोडको बजेट मधेस प्रदेश सरकारले आगामी आर्थिक वर्ष २०८०८१ का लागि ४४ अर्ब ११ करोड ४६ लाख ३२ हजारको बजेट ल्याएको छ। अर्थमन्त्री सञ्जयकुमार यादवले शुक्रबार प्रस्तुत गरेका वार्षिक आयव्यय विवरणमा चालुतर्फ १८ अर्ब २१ करोड ७६ लाख १४ हजार अर्थात् ४१३० प्रतिशत रकम विनियोजन गरिएको छ। पुँजीगततर्फ २५ अर्ब ६९ करोड ७० लाख १८ हजार अर्थात् ५८२५ प्रतिशत, वित्तीय व्यवस्थातर्फ २० करोड विनियोजन गरिएको छ। आगामी आर्थिक वर्षका लागि अनुमान गरिएको खर्च व्यहोर्ने स्रोतमध्ये आन्तरिक स्रोतको राजस्वबाट ४ अर्ब ३७ करोड ८१ लाख २ हजार, नेपाल सरकारबाट राजश्व बाँडफाँटबापत प्राप्त ११ अर्व ३८ करोड १९ लाख र समानीकरण बापत प्राप्त अनुदान ७ अर्ब ४१ करोड ५० लाख छ। चालु आर्थिक वर्षको विनियोजनबाट बचत हुने नगद मौज्दात १२ अर्ब ९० करोड ११ लाख, विशेष अनुदान ४९ करोड, समपुरक अनुदान ९८ करोड, संघीय सरकारबाट सशर्त योजनाका लागि प्राप्त अनुदान ४ अर्ब ५६ करोड ८५ लाख गरी जम्मा ४४ अर्व ११ करोड ४६ लाख ३२ हजार व्यहोर्दा २ अर्ब न्यून हुने देखिन्छ। सो न्यून पूर्ति गर्न आगामी आर्थिक वर्षमा आन्तरिक ऋण परिचालन गरिनेछ। निर्वाचन क्षेत्र विकास कार्यक्रमका लागि आगामी आर्थिक वर्षमा २ अर्ब ३५ करोड विनियोजन गरिएको छ। मधेस प्रदेश सरकारले यसअघि आर्थिक वर्ष २०७६७७ मा ३८ अर्ब ७२ करोड ५६ लाख ६१ हजार रुपैयाँको बजेट ल्याएको थियो। जसमा चालुतर्फ १९ अर्ब ११ करोड ९७ लाख ३८ हजार र पुँजीगततर्फ १९ अर्ब २६ करोड ५४ लाख ६४ हजार रुपैयाँ छुट्ट्याइएको थियो। मधेस प्रदेश सरकारले २०७७७८ का लागि ३३ अर्ब ५६ करोड ९ लाख ८९ हजार र २०७८७९ मा ३३ अर्ब ७९ करोड १४ लाख ३० हजार रुपैयाँको बजेट सार्वजनिक गरेको थियो। चालू आर्थिक वर्ष २०७९८० मा ४६ अर्ब ९१ करोड ४८ लाख ८८ हजारको बजेट ल्याइएको थियो। अध्यादेशमार्फत बजेट ः सत्ता र प्रतिपक्षका आआफ्नै तर्क कोसी प्रदेश सरकारले अध्यादेशमार्फत आगामी आर्थिक वर्ष २०८०८१ को बजेट ल्याएपछि यसका सन्दर्भमा सत्ता र प्रतिपक्षले आआफ्नै तर्क दिइरहेका छन्। मुख्यमन्त्री हिक्मतकुमार कार्कीले बिहीबार ३६ अर्ब २४ करोड ३५ लाख १० हजार रुपैयाँको बजेट प्रस्तुत गरेका थिए। नेकपा (माओवादी केन्द्र) र जनता समाजवादी पार्टी (जसपा)ले समर्थन फिर्ता लिएसँगै अल्पमतमा परेपछि बजेट ल्याउन नेकपा (एमाले) नेतृत्वको सरकारले अध्यादेशको सहारा लिनुपर्यो। प्रदेश सरकारका तर्फबाट प्रदेश प्रमुख पर्शुराम खापुङले संसदमा बुधबार आगामी नीति तथा कार्यक्रम प्रस्तुत गरेका थिए। प्रतिपक्षीको साथ नपाउने र नीति तथा कार्यक्रम पास नहुने भएपछि संसद्मा छलफल नै नगरिकन संसद् अधिवेशन अन्त्य गर्दै सरकारले अध्यादेशमार्फत बजेट ल्याएको हो। सरकारको बजेट सार्वजनिक कार्यक्रम प्रतिपक्षी दलहरूले बहिष्कार गरेका छन्। आर्थिक मामिला तथा योजना मन्त्रालयमा बजेट सार्वजनिक गर्न आयोजित कार्यक्रममा विपक्षी दलहरू नेपाली कांग्रेस, माओवादी, नेकपा (एकीकृत समाजवादी) र जसपा अनुपस्थित रहे। अल्पमतमा परेको सरकारले विश्वासको मत लिएर मात्रै बजेट ल्याउनुपर्ने माग विपक्षीको थियो। माओवादी प्रदेश संसदीय दलका नेता इन्द्रबहादुर आङ्बोले अल्पमतको सरकारले विश्वासको मत लिनुको साटो संविधानविपरीत अध्यादेशमार्फत बजेट ल्याएकाले बहिष्कार गरिएको बताए। आङ्बोका अनुसार संविधानको धारा २०७ मा प्रदेशको अर्थमन्त्री (आर्थिक मामिला तथा योजनामन्त्री) ले संसद्मै बजेट प्रस्तुत गर्नुपर्ने व्यवस्था छ। संविधानले बजेट प्रस्तुत गर्न संसद्बाहेक अन्य कुनै बाटो तथा अध्यादेशको परिकल्पना नगरेको उनको तर्क छ। नेकपा (एमाले) कोसी प्रदेशका प्रमुख सचेत रेवतीरमण भण्डारी भने अध्यादेशमार्फत बजेट ल्याउनु कानुनी र संवैधानिक हिसाबले अनौठो विषय नभएको बताउँछन्। भण्डारीका अनुसार संसद्बाट पास हुने सम्भावनामा शंका भएपछि बजेट सार्वजनिक गर्न संसदीय प्रक्रियाको बाटोमा जान नसकिएको हो। अध्यादेशमार्फत बजेट ल्याउँदा केही फरक नपर्ने बताउँदै उनले त्यसलाई पूरक बजेटमार्फत प्रतिस्थापन गर्न सक्ने अधिकार नयाँ सरकारसँग रहने उल्लेख गरे। शिवराज भट्टधनगढीहिक्मतबहादुर नेपालीदैलेखलक्ष्मण पोखरेलबुटवलकेशवशरण लामिछानेपोखराकृष्ण सारु मगर,बलराम पुडासैनीहेटौंडागोविन्द महतोजनकपुरधामकिशोर बुढाथोकीविराटनगर"
"राष्ट्रपति पौडेलको मुटुको चाल मनिटरिङ गर्न अस्पताल भर्ना, अवस्था स्थिर","यसअघि मुटुमा समस्या देखिएर मंगलबार बिहान राष्ट्रपतिलाई बाँसबारीस्थित सहिद गंगालाल राष्ट्रिय हृदय केन्द्रमाा लगिएको थियो । स्वास्थ्य परीक्षण सकिएपछि मंगलबार भर्ना भएका पौडेल बुधबार बिहान डिस्चार्ज गरिएको थियो । काठमाडौंः राष्ट्रपति रामचन्द्र पौडेलको स्वास्थ्य अवस्था स्थिर रहेको अस्पतालले जनाएको छ । मुटुमा पुनः समस्या देखिएपछि राष्ट्रपति पौडेललाई शुक्रबार राति २ बजे मनमोहन कार्डियोथोरासिक भास्कुलर तथा ट्रान्सप्लान्ट सेन्टरमा भर्ना गरिएको हो । अस्पतालका कार्यकारी निर्देशक प्राडारत्न मणि गजुरेलले पौडेलको मुटुको चाल मनिटरिङ गर्न आवश्यक देखिएकाले उपचाररत रहेको बताए । अस्पतालले जारी गरेको विज्ञप्तिमा भनिएको छ, राष्ट्रपति रामचन्द्र पौडेलको मुटुको चाल मनिटरिङ्ग गर्न आवश्यक देखिएको हुँदा आज बिहान सबेरै यस सेन्टरमा उपचारार्थ भर्ना हुनुभएको छ । राष्ट्रपतिको स्वास्थ्य अवस्था हाल स्थिर रहेको जानकारी गराइन्छ । यसअघि मुटुमा समस्या देखिएर मंगलबार बिहान राष्ट्रपतिलाई बाँसबारीस्थित सहिद गंगालाल राष्ट्रिय हृदय केन्द्रमा लगिएको थियो । स्वास्थ्य परीक्षण सकिएपछि मंगलबार भर्ना भएका पौडेललाई बुधबार बिहान डिस्चार्ज गरिएको थियो । गएको वैशाख ६ गते राष्ट्रपति पौडेल पेटमा समस्या देखिएपछि महाराजगन्जस्थित त्रिवि शिक्षण अस्पताल भर्ना भएका थिए । त्यहाँ उपचार हुन नसकेपछि थप उपचारका लागि वैशाख ६ गते भारत लगिएको थियो । उनको भारतको नयाँ दिल्लीस्थित अल इण्डिया इन्स्टिच्युट अफ मेडिकल साइन्सेसमा उपचार भएको थियो । करिब दुई हप्ता लामो उपचार पछि राष्ट्रपति पौडेल वैशाख १८ गते स्वदेश फर्केका थिए ।"
बागमती प्रदेशः मन्त्री र सांसद रिझाउन ठूलो रकम विनियोजन,"हेटौंडा : बागमती सरकारले आगामी आर्थिक वर्ष २०८००८१ मा प्रदेशका सांसदलाई बजेट विनियोजन गरेको छ। सांसदकै अगुवाइमा योजना छनौट तथा सञ्चालन गर्ने गरी प्रदेश विकास कार्यक्रम सञ्चालन गर्न बजेट विनियोजन भएको हो। प्रदेश सभाका सदस्य र स्थानीय तहबीच सुमधुर सम्बन्ध कायम गरी अन्तरतह समन्वय प्रभावकारी बनाउन तथा विकास र शासनलाई थप जनमुखी बनाउनका लागि आवश्यक रकम विनियोजन गरिएको आर्थिक मामिला तथा योजनामन्त्री बहादुर सिं लामाले बताए। यो कार्यक्रमले प्रदेश सभाका सदस्यको प्रत्यक्ष सहभागितामा विकास कार्यक्रम र आयोजनाहरू छनौट गरी कार्यान्वयन र प्रदेश विकास कार्यक्रम सञ्चालन गर्न सहज हुने उनले बताए। प्रत्यक्ष निर्वाचित सांसदलाई ३ करोड र समानुपातिक सांसदलाई १ करोड रुपैयाँ प्रदान गर्ने सरकारको तयारी छ। त्यस्तै समाजवाद उन्मुख अर्थतन्त्रको अभ्यास स्थानीयस्तरबाट नै गरेर प्रदेशको विकासमा गतिशीलता र प्रभावकारिता अभिवृद्धि गर्न भन्दै मानव विकास सूचकांकमा पछाडि परेका १५ स्थानीय तहका एकएक वडामा नमूना वडा समाजवादी कार्यक्रम कार्यान्वयन गर्न १५ करोड विनियोजन गरेको छ। विभिन्न नामका कार्यक्रममार्फत् सांसद विकास कोष ब्यूँताइएको भन्दै विरोध हुँदै आएको छ। यस योजना अन्तर्गत खर्च हुने बजेट भूगोलको अवस्था र जनताको आवश्यकताको आधारमा नहुने स्थानीय तहकै जनप्रतिनिधिहरु बताउँछन्। स्थानीय जनताको मत पाएर निर्वाचित भएका सांसदहरुप्रति जनताको अपेक्षा हुन्छ, यो योजना नराम्रो होइन। तर, कतिपय सन्दर्भमा भोट बैंक केन्द्रित भएर खर्च हुने गरेको र मतदाता संख्याका आधारमा विभेद हुने गरेको भन्ने गुनासो आइरहन्छ। यसप्रति माननीयज्यूहरु सचेत हुनुपर्छ। प्रदेश सरकारका प्रवक्ता एवम् आन्तरिक मामिला तथा कानूनमन्त्री गंगानारायण श्रेष्ठले बताए।"
एमालेमा प्रवेश गर्न चाहनेलाई बाटो खुल्ला गर्न उमेर हदलाई हटाउनुपर्यो : ओली,"काठमाडौं : नेकपा एमालेका अध्यक्ष केपी शर्मा ओलीले एमालेमा ७० वर्षको उमेरहद उपयुक्त नभएको र यसका कारण प्रगति गर्न पनि अप्ठेरो भएको बताएका छन् । शनिबार ललितपुरमा अखिल नेपाल महिला संघ बागमती प्रदेश प्रथम सम्मेलन उद्घाटन गर्दै ओलीले संसारमा कहि नभएको ७० वर्षे प्रावधानले पार्टीलाई नै अघि बढाउन समस्या भएको र उपयुक्त नभएकाले हटाउने निर्णय गर्नुपरेको बताएका हुन्। उनले ७० वर्षको उमेरहदका विषयमा असन्तुष्टि जनाउनु राजनीतिक कुरा नभएको भन्दै पार्टी नेतृत्वमा आउन मन लागे आगामी महाधिवशेनमा अध्यक्ष, उपाध्यक्ष, महासचिव लगाएतका पदमा चूनाव लड्न पार्टी नेताहरुलाइ सुझाव दिए । ओलीले ७० वर्षको उमेरहदका कारण धेरै नेताहरु हच्चिएको र राजनीति नै छोडनुपर्ने स्थिति देखा परेको जिकिर गरे । एमालेलाई एकतावद्ध गर्न र एमालेमा प्रवेश गर्न चाहनेहरुलाई बाटो खुल्ला गर्न पनि उमेरहदलाई हटाउनै पर्ने देखिएको उनको भनाइ छ । ओलीले अनावश्यक विषयमा नअल्झन पार्टीका नेताहरुलाई आग्रह गर्दै देश बनाउने काममा एमालेलाई बलियो बनाउनका लागि एकजुट हुन सुझाव दिए।"
समाजवादी मोर्चाको औचित्य छैन : ओली,"काठमाडौं : नेकपा एमालेका अध्यक्ष केपी शर्मा ओलीले समाजवादी मोर्चा एमाले विरुद्ध मुकाबिला गर्न बनाउन खोजेको बताएका हुन्। शनिबार एमाले पार्टी कार्यालयमा आयोजित पार्टी प्रवेश गर्ने कार्यक्रमलाई सम्बोधन गर्दै ओलीले माओवादी केन्द्र, एकीकृत समाजवादीसहितका साना दल मिलेर बन्न लागेको समाजवादी मोर्चाको कुनै औचित्य नभएको बताएका हुन् । उनले समाजवादी मोर्चा एमालेसँग मुकाबिला गर्न र कांग्रेसलाई तर्साउन बन्न लागेको तर्क गरे। ओलीले भने,गठबन्धन सठबन्धन हुँदै गर्छ। गठबन्धनले मात्र नपुगेर एउटा समाजवादी मोर्चा चर्चा रहेछ। समाजवादी मोर्चा के का लागि भन्दा एमाले विरुद्ध मुकाबिला गर्नलाई रहेछ। त्यसका दुई वटा उद्देश्य छ एउटा एमालेविरुद्ध मुकाबिला गर्ने र अर्को कांग्रेसलाई तर्साउने। समाजवादी मोर्चा बनाउँ त भनेर । उनले भने, समाजवादी मोर्चा बनाएर हुन्छ के ? तिनै चिनेका मान्छे हुन्, सँगै हिँडिरहेका छन्। लिभिङ टुगेदर त चलिरहेकै छ। राष्ट्रियता, सामाजिक न्याय, लोकतन्त्र र लोकतान्त्रिक राजनीतिक संस्कारको सवालमा एमाले अगाडि रहेको बताए। उनले भने, देश, विकास र जनताप्रति समर्पित भएको एउटा यस्तो राष्ट्रिय शक्ति बनाउन चाहन्छौं । त्यो चारतिर फर्किएका र उद्देश्य फरक भएका तत्त्वहरु राष्ट्रिय शक्ति बन्दैन। एमाले केहि समय सकार बाहिर हुनसक्छ, ८४ सम्मलाई सरकार बाहिर एमालेलाई राख्न सकिन्छ तर मिसन ८४ मा एमाले बलियो राष्ट्रिय शक्ति बनेर आउँछ, मिसनमा ८४ मा लाग्नुस्। उनले थोपा थोपा मिलेर समुद्ध मिलेजस्तै हुने बताए। ओलीले जनतालाई राजनीतिप्रति वितृष्णा जगाउने उल्टो बाटो गरिरहेको भन्दै त्यसतर्फ सचेत हुनुपर्ने बताए। एमाले आदेशबाट नियुक्त गर्ने र आदेशबाट बर्खास्त गर्ने पार्टी नभएको बताए। उनले एमाले प्रतिस्पर्धा गर्ने भएकाले नवप्रवेशीलाई क्षमता र योग्यताका आधारमा सबैलाई जिम्मेवारी दिइने बताए।"
मेलम्ची आयोजनाको समस्या समाधान गर्ने प्रधानमन्त्री प्रचण्डको प्रतिबद्धता,प्रधानमन्त्री दाहालले आयोजनाको मुहान र मुख्य सुरुङ रहेको अम्बाथानमा मेलम्ची खानेपानी आयोजनाका सम्बन्धमा जानकारी लिए। काठमाडौं : प्रधानमन्त्री पुष्पकमल दाहाल प्रचण्डले मेलम्ची खानेपानी आयोजनासँग सम्बन्धित समस्या समाधानको पहल गर्ने प्रतिबद्धता व्यक्त गरेका छन्। मेलम्ची खानेपानी आयोजनाको स्थलगत अवलोकन गर्न आज सिन्धुपाल्चोकको हेलम्बु गाउँपालिका१ अम्बाथानस्थित मुहान क्षेत्रमा पुगेका प्रधानमन्त्री दाहालले याङ्ग्री र लार्के खोलाबाट थप पानी ल्याउने विषयमा काठमाडौं पुगेर गृहकार्य गर्ने बताएका हुन्। त्यसका लागि आवश्यक बजेटको व्यवस्था मिलाउने उनको भनाइ थियो। प्रधानमन्त्री दाहालले आयोजनाको मुहान र मुख्य सुरुङ रहेको अम्बाथानमा मेलम्ची खानेपानी आयोजनाका सम्बन्धमा जानकारी लिए। आयोजनाका बारेमा मेलम्ची खानेपानी विकास समितिका कार्यकारी निर्देशक कमलराज श्रेष्ठले उनलाई जानकारी गराए। प्रधानमन्त्री दाहालसँगको भेटमा हेलम्बु१ का वडाध्यक्ष दावा ग्याल्जेन लामाले यस क्षेत्रका स्थानीयले भोग्दै आएका समस्या समाधान गर्न सरकारले पहल गर्नुपर्ने बताएका थिए। उनले हेलम्बु१ मा करिब नौ किलोमिटर सडक तत्काल कालोपत्र गर्नुपर्ने अवस्था रहेकाले सरकारको ध्यानाकर्षण गराए। प्रधानमन्त्री दाहाल आज राष्ट्रिय गौरवको आयोजनाका रुपमा रहेको मेलम्ची खानेपानी आयोजनाको स्थलगत अवलोकन गर्न मेलम्ची आइपुगेका थिए। विसं २०७७ चैतमा पहिलोपटक मेलम्चीको पानी अस्थायीरुपमा काठमाडौँ उपत्यकामा वितरण थालिएको थियो। विसं २०७८ असारमा मेलम्ची खोलामा आएको बाढी र पहिरोले मुख्य सुरुङबाहेकमा क्षति गरेपछि पानी वितरण रोकिएको थियो। मुहानमा मर्मत गरेर २०७८ चैतदेखि पुनःमेलम्चीको पानी वितरण थालिएको थियो।  रासस
"समाजवादी मोर्चा छिट्टै घोषणा हुन्छ,पार्टी विलय गराउँदैनौं : नेपाल","काठमाडौं : नेकपा (एकीकृत समाजवादी)का अध्यक्ष माधवकुमार नेपालले मुलुकमा बलियो कम्युनिष्ट शक्ति निर्माणका लागि समाजवादी मोर्चा गठन गर्न लागिएको बताएका छन् । पार्टी निकट गोरखा काठमाडौँसम्पर्क मञ्चको प्रथम जिल्ला अधिवेशनलाई सम्बोधन गर्दै नेपालले मुलुकमा राजनीतिक स्थिरता कायम गरी जनताको लामो सङ्घर्षबाट प्राप्त भएको अहिलेको संविधान तथा राजनीतिक व्यवस्थालाई संरक्षण गर्न मोर्चाको आवश्यकता रहेको बताएका हुन् । विसं २०४६ को आन्दोलनमा पनि वामपन्थीको मोर्चा बनाएर राजनीतिक परिवर्तनमा उल्लेखनीय भूमिका निर्वाह गरेको बताउँदै उनले देशमा राजनीतिक स्थायित्व र स्थिरता प्रदान गर्न तेस्रो शक्तिका रूपमा मोर्चालाई स्थापित गराइने बताए । अध्यक्ष नेपालले शोषण, दमन, उत्पीडन, भेदभावविरुद्धका मुद्दामा समाजलाई सही दिशानिर्देश गर्न, कम्युनिष्ट आन्दोलनलाई लोकप्रिय बनाउन निर्माण गरिएको मोर्चा छिट्टै घोषणा हुने जानकारी दिँदै कुनै पनि पार्टीलाई मोर्चामा विलय गराउने उद्देश्य नभएको प्रष्ट पारे । अहिले मौलाइरहेको भ्रष्टाचारको अन्त्य गर्न राजनीतिमा शुद्धीकरणको खाँचो औँल्याउँदै उनले त्यसका लागि स्वच्छ छवि भएका निष्कलङ्क व्यक्ति राजनीतिप्रति आकर्षित हुनुपर्नेमा जोड दिए। पूर्वप्रधानमन्त्रीसमेत रहेका अध्यक्ष नेपालले तत्कालीन एमालेका नवौं महाधिवेशनमा सुखी नेपाली र समृद्ध नेपाल भन्ने नारा आफूले अगाडि सारेको बताए । शिक्षा, स्वास्थ्य, विकास र जनताको समृद्धिका विषयलाई आफ्नो पार्टीले प्राथमिकतामा राखेकाले राष्ट्रिय राजनीतिमा नेकपा (एकीकृत समाजवादी)को भूमिका बढ्दै गएको उनको भनाइ थियो ।  रासस"
कम्युनिष्ट दलबीच असार ४ गते कार्यगत एकता,"चितवन : नेपाल कम्युनिष्ट पार्टी (एकीकृत समाजवादी)का उपाध्यक्ष राजेन्द्र पाण्डेले सरकारमा रहेका र सरकार बाहिर रहेका कम्युनिष्ट दलबीच कार्यगत एकता असार ४ गते हुने बताएका छन्। चितवनमा आयोजना गरेको पत्रकार सम्मेलनमा उनले असार १ गते घोषणा गर्ने भनिएको समाजवादी मोर्चा प्राविधिक कारणले केही दिन ढिला हुन पुगेको बताए। उनले यस विषयमा छलफल जारी रहेको जानकारी दिए। उपाध्यक्ष पाण्डेले भने, 'कम्युनिष्टबीच कार्यगत एकता गर्दै देशको राजनीतिक अस्थिरता रोक्नका लागि मोर्चा गठन गर्न लागिएको हो।' सरकारमा रहेका र बाहिर रहेका कम्युनिष्ट पार्टीबीच भएका छलफल टुङ्गिए पनि केही प्राविधिक समस्याका कारण घोषणामा ढिलाइ भएको उनको भनाइ थियो। उनले थपे, 'सरकारमा देखिएको अस्थिरता रोक्न र सबैलाई एकीकृत गरेर अगाडि बढ्न सहज होस् भनेर मोर्चा गठनको पहल एक वर्षअघिदेखि भएको थियो।' सरकारमा रहेका दलले सरकार सञ्चालनमा सहयोग गर्ने र बाहिर रहेका दलले बाहिरी वातावरण तयार गर्ने गरी मोर्चा गठन गर्न लागिएको उपाध्यक्ष पाण्डेले बताए। नक्कली भुटानी शरणार्थी प्रकरणमा आरोपी पुर्पक्षमा जानुले भ्रष्टाचार विरुद्धको अभियान सुरु भएको उनले बताए। उनले भने, नक्कली भुटानी शरणार्थीका विषयमा अनुसन्धान जहाँदेखि रोकिएको छ त्यहीँबाट पुनःसुरु गर्नुपर्छ। जो संलग्न भए पनि कारबाहीको दायरामा ल्याउनुपर्छ। फरक प्रसङ्गमा उनले बजेट हरेक निर्वाचन क्षेत्र र जिल्लामा समानुपातीक हुन जरुरी रहेको बताए। अहिलेको बजेटमा विभेद देखिएको भन्दै यसलाई सच्याएर जानुपर्ने उनको भनाइ थियो।"
कमाएर खानुपर्छ भन्ने भावना राजनीतिज्ञमा हुनुपर्छ : पूर्वप्रधानन्यायाधिश कार्की,"काठमाडौं : पूर्वप्रधानन्यायाधिश सुशिला कार्कीले कमाएर खानुपर्छ भन्ने भावना राजनीतिज्ञमा हुनुपर्ने बताएकी छन्। कार्कीले राजनीतिज्ञ भएर जीवनभर पुग्ने गरि कमाएर बस्ने प्रवृति भन्दा कमाएर खानुपर्छ भन्ने भावना हुनुपर्ने बताएकी हुन् । शनिबार काठमाडौंमा दिपेश घिमिरेद्वारा लिखित पुस्तक शासन र शासक, नेपाली दुखका विविध आयाम पुस्तक लोकार्पण गर्दै उनले राजनीतिमा गएर जुका जस्तो टासिएर तीन पुस्ता, चार पुस्तालाइ पुग्ने प्रवृतिमा परिवर्तन आउनुपर्ने बताइन्। उनले गरिब जनताले सिटामोल समेत खान नपाउने अवस्था हुँदा सांसद पद पाएपछि लाखौं दिईरहनुपर्ने प्रवृति पनि समाप्त हुनुपर्ने जिकिर गरिन् । कार्कीले भ्रष्टाचारमा लिप्त भएकाहरुलाई पाखा लगाएर युवाहरुलाई हरेक क्षेत्रमा अवसर दिनुपर्नेमा जोड दिइन्।"
नागरिकता माग्दै माओवादी नेता शर्माले थाले भोक हड्ताल,"काठमाडौं : नागरिकताविहिन नेपालीलाई नागरिकता दिनुपर्ने माग राख्दै माओवादी केन्द्रका पोलिटब्यूरो सदस्य रामकुमार शर्माले माइतीघर मण्डलामा सत्याग्रह (भोक हडताल) थालेका छन् ।यु वाहरुको आन्दोनलको समर्थन गर्दै नेता शर्माले शुक्रबारबाट सत्याग्रह थालेका हुन् । उनले आज पनि भोक हडताल जारी राखेका छन्। राष्ट्रपति रामचन्द्र पौडेलले नागरिकता विधयेक जारी गरेपनि सर्वोच्च अदालतको अल्पकालिन आदेश पछि विधयेक कार्यान्वन भएको छैन। अल्पकालिन आदेशले नागरिकता वितरणमा रोक लगाएपछि नागरिकता विहिन युवाहरुले माइतिघरमा आन्दोलन चर्काउँदै आएका हुन् । त्यस आन्दोलन र सत्याग्रहमा नेपाली कांग्रेसका सहमहामन्त्री महेन्द्र यादव, जनमत पार्टी अध्यक्ष डासिके राउत, जनमत पार्टीका सांसद् अब्दुल खान, स्वतन्त्र संसद अमरेश सिंह, जसपा नेता तथा मधेश प्रदेशका पूर्वराज्य मन्त्री योगेन्द्र यादव लगायतले समर्थन गर्न धर्नास्थल पुगेका थिए । नागरिकता सम्बन्धि आदेश सर्वोच्च अदालतबाट नआउँदा लाखौँ नेपाली युवा विचल्लीमा परेको नेता शर्माले बताए । अविलम्ब नागरिकता प्रदान गर्ने फैसला सर्वोच्च अदालतले गर्नुपर्ने उनको माग छ । नेपालको संविधान २०७२ जारी भएको करिब ८ वर्ष भइसकेको छ । संविधान जारी भएको मितिले ३ वर्षभित्र संघीय संसदबाट कानुन बनाएर पूर्ण रूपमा कार्यान्वयन गरिने भनिए छ तर, राज्यद्वारा अनागरिक बनाउने प्रपञ्च हुँदै आएको छ । अब त अत्ति नै भयो, उनले भने ।"
'नक्कली भुटानी शरणार्थी प्रकरणमा जोडिएका सांसदहरूलाई पार्टीबाटै निष्कासन गर्न चुनौती',काठमाडौं : राष्ट्रिय स्वतन्त्र पार्टी (रास्वपा) का सभापति रवि लामिछानेले नक्कली भुटानी शरणार्थी प्रकरणमा जोडिएका सांसदहरूलाई पार्टीबाटै निष्कासन गर्न चुनौती दिएका छन्। रास्वपा काठमाडौं निर्वाचन क्षेत्र नम्बर ७ को प्रथम क्षेत्रीय भेलालाई शनिबार काठमाडौंमा सम्बोधन गर्दै लामिछानेले आफ्ना सांसदको अडियो टेप सार्वजनिक हुने बित्तिकै साधारण सदस्य समेत नरहने गरी निष्कासन गरिएको भन्दै शरणार्थी प्रकरणमा जोडिएका सांसदहरूलाई पार्टीबाटै निष्कासन गर्न सम्बन्धित दललाई चुनौति दिएका हुन्। सिंहदरबार र बालुवाटारमा पैसा बुझ्नेहरू पुर्पक्षका लागि जेल चलान भएको अवस्थामा निर्वाचन क्षेत्रमा पुन निर्वाचन हुने गरी निष्कासन गरे आफूहरू प्रतिस्पर्धामा उत्रने उनले बताए। उनले रास्वपाभित्र भ्रष्टाचार लगायतका क्रियाकलाप मात्रै नभई सपनामा पनि भ्रष्टाचार गरिएको देख्न पाउने छुट नरहेको उल्लेख गरे। लामिछानेले मुलुकमा भएका परिवर्तनको मानमर्दन गर्ने छुट कसैलाई पनि नभएको भन्दै जनताले चाहेको परिवर्तन बल्ल सुरु हुन लागेको बताए। त्यस्तै उनले देशका विभिन्न स्थानमा बजेको घण्टीको आवाज अब नरोकिने भन्दै आगामी निर्वाचन केन्द्रित कार्यक्रममा जुट्न आह्वान गरे।
काठमाडौं महानगरका विद्यालयमा कक्षा सञ्चालनमा बाधा पुर्याए कारबाही गर्ने बालेनको चेतावनी,"काठमाडौं : काठमाडौं महानगरपालिकाका मेयर बालेन शाह (बालेन्द्र)ले विद्यालयमा नियमित कक्षा सञ्चालनमा बाधा पुर्याए कारबाही गर्ने चेतावनी दिएका छन्। शनिबार सामाजिक सञ्जालमार्फत शाहले विद्यालय बन्द गर्नेलाई कारबाही गर्ने चेतावनी दिएका हुन्। उनले काठमाडौं महानगरभित्रका विद्यालयमा विद्यालय शान्तिक्षेत्रको अवधारणा विपरीत हुने गरी कुनैपनि कार्य गर्न बन्देज गरिएको जानकारी दिए। मिति २०८०।३।३ गते देशभरका सामुदायिक विद्यालयका पठनपाठन बन्द गर्ने भनी केही पत्रपत्रिकामा आएको समाचारप्रति यस महानगरपालिकाको ध्यानाकर्षण भएको छ । उनले भनेका छन्, नेपाल सरकारको मिति २०६८।२।११ गतेको निर्णयानुसार विद्यालयलाई शान्ति क्षेत्र घोषणा गरिएको तथा विद्यालय शान्तिक्षेत्र राष्ट्रिय ढाँचा र कार्यान्वयन निर्देशिका २०६८ को बुँदा न ६२ को (घ) ले विद्यालयमा कुनै पनि दलीय राजनीतिक तथा अन्य स्वार्थका लागि विद्यालय बन्द, हडताल र पठनपाठनमा अवरोध गर्ने जस्ता क्रियाकलापहरू नभएको हुनुपर्ने व्यवस्था गरेको स्मरण गराउँदै काठमाडौं महानगरपालिकाभित्रका विद्यालयमा विद्यालय शान्ति क्षेत्रको अवधारणा विपरीत हुने गरी कुनैपनि कार्य गर्न बन्देज गरिएको व्यहोरा सम्बद्ध सबैलाई जानकारीका लागि अनुरोध छ । मेयर शाहले काठमाडौँ महानगरपालिका, महानगरपालिकाका सम्पूर्ण सामुदायिक विद्यालय, सामुदायिक विद्यालयमा कार्यरत कर्मचारीहरू, एवं विद्यालय व्यवस्थापन समितिलाई महानगरपालिकाका सम्पूर्ण विद्यालयहरूमा नियमित कक्षा सञ्चालन गर्न निर्देशन दिए। उनले विद्यालयहरूमा नियमित कक्षा सञ्चालन गर्न बाधा पुर्याउने कुनै पनि संस्था वा कर्मचारीलाई कारवाही गर्ने बताए। मेयर शाहले शिक्षक वा कर्मचारी अनुपस्थित भएमा काठमाडौँ महानगरपालिका शिक्षा ऐनको दफा ४१(क) बमोजिम शिक्षक वा कर्मचारीलाई पदबाट हटाइने उल्लेख गरेका छन्। यसैगरी विद्यालय व्यवस्थापन समितिबाट नियमित कक्षा सञ्चालनका निम्ति पहल नभएमा एवं नियमित कक्षा सञ्चालनमा कुनै बाधा पुर्याउने काम भएमा महानगरपालिका शिक्षा ऐनको दफा २८ बमोजिम विद्यालय व्यवस्थापन समिति विघटन गरिने, कुनै संस्थाले बल प्रयोग गरी बन्द गरेको खण्डमा नेपाल प्रहरीसँग समन्वय गरी नियन्त्रणमा लिन लगाई फौजदारी मुद्दा चलाउन पहल गरिने र काठमाडौँ महानगरपालिका शिक्षा ऐन एवं प्रचलित अन्य कानुन बमोजिम कारबाही गरिने चेतावनी दिएका छन्।"
राष्ट्रपति पौडेल पुन: अस्पताल भर्ना,यसअघि मुटुमा समस्या देखिएर मंगलबार बिहान राष्ट्रपतिलाई बाँसबारीस्थित सहिद गंगालाल राष्ट्रिय हृदय केन्द्रमा लगिएको थियो । स्वास्थ्य परीक्षण सकिएपछि मंगलबार भर्ना भएका ७८ वर्षीय पौडेल बुधबार बिहान डिस्चार्ज गरिएको थियो। काठमाडौँ : राष्ट्रपति रामचन्द्र पौडेल पुन: अस्पताल भर्ना भएका छन् । मुटुमा पुन: समस्या देखिएपछि राष्ट्रपति पौडेललाई शुक्रबार राति २ बजे मनमोहन कार्डियोथोरासिक भास्कुलर एन्ड ट्रान्सप्लान्ट सेन्टरमा भर्ना गरिएको हो। यसअघि मुटुमा समस्या देखिएर मंगलबार बिहान राष्ट्रपतिलाई बाँसबारीस्थित सहिद गंगालाल राष्ट्रिय हृदय केन्द्रमा लगिएको थियो । स्वास्थ्य परीक्षण सकिएपछि मंगलबार भर्ना भएका ७८ वर्षीय पौडेल बुधबार बिहान डिस्चार्ज गरिएको थियो। गएको वैशाख ६ गते राष्ट्रपति पौडेल पेटमा समस्या देखिएपछि महाराजगन्जस्थित त्रिवि शिक्षण अस्पताल भर्ना भएका थिए। त्यहाँ उपचार हुन नसकेपछि थप उपचारका लागि वैशाख ६ गते भारत लगिएको थियो । उनको भारतको नयाँ दिल्लीस्थित अल इण्डिया इन्स्टिच्युट अफ मेडिकल साइन्सेसमा उपचार भएको थियो। करिब दुई हप्ता लामो उपचार पछि राष्ट्रपति पौडेल वैशाख १८ गते स्वदेश फर्केका थिए।
बालिका सम्मेलन गर्नुपर्ने माग गर्दै चन्द्रनगरमा प्रदर्शन,"सर्लाही : स्थगित बालिका सम्मेलन हुनुपर्ने माग गर्दै सर्लाहीको चन्द्रनगरमा प्रदर्शन गरिएको छ। बालबालिका, महिला अधिकारकर्मी तथा महिलाहरू लगायत अन्य व्यक्तिहरूको उपस्थितिमा सम्मेलन गर्नुपर्ने भन्दै प्रदर्शन गरिएको हो। बालबालिकाहरूले बालिका सम्मेलन चाडै गर, बालिका सम्मेलन रोक्न पाइँदैन,बाल विवाह अन्त्य गर, महिला अधिकार हनन गर्न पाइँदैन, बालिका बिरोधी जनप्रतिनिधि तथा नेता चाहिँदैन, लगायतको नारा लगाउँदै प्रदर्शन गरेको छ। चन्द्रनगरको कुना कुनाबाट बालबालिका तथा महिलाहरूको जनसागर ओर्लिएर बालिका सम्मेलन गर्नुपर्ने माग गर्दै प्रदर्शन गरेको छ। बाल विवाह सन् २०३० सम्म अन्त्य र बालिकालाई सक्षम बनाउने उद्देश्यका साथ शनिबार नाढिमन तालमा हुने बालिका सम्मेलन तय गरिएको थियो। तर, गाउँपालिका उपाध्यक्ष गीतादेवी महतो, वडा नम्बर ७ का वडा अध्यक्ष रामस्वरुप कुर्मी, वडा नम्बर ६ का वडा अध्यक्ष दिपेन्द्र चौधरी, वडा नम्बर ५ का वडा अध्यक्ष, वडा नम्बर ४ का वडा अध्यक्ष राजिव सिंह, वडा नम्बर ३ का वडा अध्यक्ष सिताराम महतो लगायतका टोलीले शुक्रबार गाउँपालिकाको कार्यालय अगाडि नाराबाजी सम्मेलन स्थगित गरेका थिए। चन्द्रनगर गाउँपालिका ७ बस्ने विद्यार्थी कल्याणी कुमारी चौधरीले बालिका सम्मेलन भएन भने चन्द्रनगर गाउँपालिका तथा गाउँपालिका अन्तर्गत रहेको ७ वटै वडामा तालाबन्दी गर्ने बताइन्। उपाध्यक्ष महतो महिला भएर पनि महिला तथा बालिकाहरूको हक अधिकार खोसेर बालिका सम्मेलन स्थगित गराउन आन्दोलन गर्नु घिन लाग्दो विषय बनेको उनको भनाइ छ। स्थानीय जैमन देवी माझीले चन्द्रनगर गाउँपालिका अध्यक्ष राजकुमार महतोले विकास गर्न खोज्दा तथा बालिका हितमा काम गर्न खोज्दा कुन लोभले उपाध्यक्ष महतोले बालिका सम्मेलन स्थगित गराएको हो? भन्दै प्रश्न गरिन्। 'उपाध्यक्ष महिला हो तर महिलाको अधिकार बुझेन, बजेटको भागबण्डामा मात्र अग्रसर छ', उनले भनिन्। गाउँपालिका अध्यक्ष महतोले बालिका सम्मेलन काठमाडौंमा महिला बालबालिका समाज कल्याण मन्त्रालयको आयोजनामा राष्ट्रिय स्तरमा कार्यक्रम गरिएको थियो र सो कार्यक्रममा नेपालमा सन २०३० सम्म बाल विवाह अन्त्य गर्ने घोषणा भयो। सोही अनुरूप नेपालमै पहिलो पटक बालिका सम्मेलन पालिकास्तरबाट गर्न लागेपछि अहिलेको उपाध्यक्ष लगायत अन्य विभिन्न व्यक्तिहरूले बहुमतको आडमा कार्यक्रम स्थगन गराएको बताए। 'माओवादीबाट निर्वाचित उपाध्यक्ष र वडा अध्यक्षहरूले भागबण्डा गरी ९ करोड रुपैयाँ लिएको छ तर बिडम्बना सबै बजेट माटो र ग्रेबलमा खर्च भइरहेको छ तर बालबालिकाको हित तथा जनमुखी कार्यमा उहाँहरूको ध्यान छैन', अध्यक्ष महतोले भने, 'स्थगन गरिएको बालिका सम्मेलन बालबालिका तथा महिलाहरूले गर्नुपर्ने माग गरिरहेको हुँदा असार १५ गतेभित्रमा आयोजना गर्छौं।'"
पाँच वर्षमा पनि सडक सम्पन्न नगरेको भन्दै स्थानीय आन्दोलित,"काठमाडौं : करिब दुई किलोमिटर सडक ५ वर्षमा पनि सम्पन्न नगरी अलपत्र पारेर राखेको भन्दै बाँके खजुराका स्थानीय आन्दोलित भएका छन्। नेपालगन्ज गुलरिया सडक अन्तर्गतको खजुरा बजार क्षेत्रमा पर्ने १८ सय मिटर सडक निर्माणमा अनियमितता भएको र ठेकेदार र सडकका अधिकारीहरुको मिलेमतोमा सडकमा अधुरो गुणस्तरहिन काम भएको भन्दै स्थानीयले नेपालगन्ज गुलरिया सडक अवरुद्ध गरेका हुन्। खजुरा क्षेत्र संरक्षण समितिको आह्वानमा खजुरा बजारका हरेक घरबाट एक सदस्य सडकमा निस्केर प्रदर्शन गरिएको खजुरा क्षेत्र संरक्षण समितिका अध्यक्ष प्रेम बुढाथोकीले बताए। बाँकेको खजुरा बजारमा एक हजार आठ सय मिटर लम्बाइको चार लेन सडक २०७४ चैतमा गजुरमुखी कन्स्ट्रक्सन कम्पनी, इलामले निर्माण थालेको थियो। उक्त सडक २०७७ चैतमा निर्माण सम्पन्न गर्नुपर्ने थियो। बाँकेको खजुरा बजारमा एक हजार आठ सय मिटर र बर्दियाको गुलरियामा दुई हजार दुई सय मिटर लम्बाइको सडक निर्माणका लागि रु २१ करोड ४९ लाखमा सम्झौता भएको थियो। निर्माण कम्पनीले निर्माणकार्यमा ढिलाइ गर्दा यात्रु स्थानीयले विगत ५ वर्ष देखि धुलो, हिलोबाट सास्ती खेपिरहेका छन्। ठेकेदार कम्पनीलाई सडक डिभिजनले काम गरेको भन्दा बढी रकम भुक्तानी दिएका कारण ठेकेदारको लापरबाही र अराजकता बढेको स्थानीयको आरोप छ।"
सरकारले बढाएको करबाट उद्योगी व्यवसायीलाई मार,"परासी : चेम्बर अफ कमर्सका अध्यक्ष राजेन्द्र मल्लले सरकारले बढाएको करबाट उद्योगी व्यवसायीहरू मारमा परेको बताएका छन्। नवलपरासी चेम्बर्स अफ कमर्सको प्रथम साधारणसभा एवं अधिवेशन उद्घाटन गर्न शनिबार नवलपरासी पुगेका उनले कर बढाउँदा उद्योगी व्यवसायीहरू हत्तोत्साहित भएको बताए। सरकारले कर घटाएर उद्योगी व्यवसायीहरूलाई राहत दिने अपेक्षा गरिरहेका बेला कर बढाएर लगानीको वातावरण बिगारेको उनको आरोप थियो। राज्यले कर बढाएर देशभित्रका उद्योगी व्यवसायीहरू निराश भएका छन्। यस्तो अवस्थामा विदेशी लगानीको अपेक्षा कसरी गर्न सकिन्छ ? उनले भने। स्थानीय स्तरमा थ्रि पि का आधारमा लगानीमैत्री वातावरण सिर्जना गर्नुपर्नेमा उनले जोड दिए। स्थानीय तहमा अब पब्लिक, प्राइभेट र पाटनर सीपका माध्यमबाट लगानी गर्न सकिने छ त्यसका लागि स्थानीय सरकारले वातावरण बनाउन पर्यो, उनले भने। उनले बैंकले व्यवसायीहरूलाई पक्षपात गरेको गुनासो गरे। सानालाई ऐन र ठूलालाई चैन बनाएको भन्दै बैंकले कर्जा दिँदा सम्बन्धका आधारमा बेस रेटमा शून्य दशमलव ५ प्रतिशत प्रिमियम लिने र सम्बन्ध नभएका व्यवसायीहरूलाई ५ प्रतिशत लिने गरेको बताए । लुम्बिनी प्रदेश चेम्बर अफ कमर्सका अध्यक्ष टंक प्रसाद पोखरेलले नेपालको राजनीति थितिमा नभएका कारण उद्योगी व्यवसायीहरूले दुःख पाइरहनु परेको बताए।"
फर्जी श्रीमती कायम गरेको भन्दै वडा अध्यक्षविरुद्ध मुद्दा,"दायर गरिएको मुद्दामा भनिएको छ, स्व मनोज कुमार साह र म सिमा महतोबीच धार्मिक परम्परा बमोजिम एक विवाह हुँदाहुँदै मेरो अनुपस्थितिमा जानकारी बिनै मेरो स्व श्रीमान्को अर्को फर्जी श्रीमती खडा गरेको गैरकानूनी हो। जनकपुरधाम : धनुषाको लक्ष्मिनियाँ गाउँपालिकाका एक वडा अध्यक्षविरुद्ध फर्जि श्रीमती कायम गरेको भन्दै मुद्दा परेको छ। धनुषा लक्ष्मिनियाँ ४ का वडाध्यक्ष रमेश कुमार साहले आफ्नै वडाको मनोज कुमार साह र सिमा कुमारीबीच गैरकानूनी रुपमा श्रीमती कायम गरेको भन्दै मुद्दा परेको हो। धनुषाको लक्ष्मिनियाँ गाउँपालिका ४ घर भई हाल जनकपुरधाम उपमहानगरपालिका १ बस्ने स्व मनोजकुमार साहको श्रीमती सिमा महतोले वडा अध्यक्ष रमेश कुमार साह, देवर अरुण कुमार साहसहित १७ जनाविरुद्ध गैरकानूनी रुपमा श्रीमती नाता कायम गरेको विरुद्ध जिल्ला अदालतमा मुद्दा दायर गरेकी छन्। स्व मनोज कुमार साह र म सिमा महतोबीच जातीय एवं धार्मिक परम्परा बमोजिम जातीय रितिरिवाज अनुसार एक विवाह हुँदाहुँदै मेरो अनुपस्थितिमा जानकारी बिनै मेरो स्व श्रीमान्को अर्को फर्जी श्रीमती खडा गरेको गैरकानूनी हो। दायर गरिएको मुद्दामा भनिएको छ, हाल श्रीमान् मजोज कुमार साह, ससुरा जीवछ साह र सासु विमला देवी साहको देहावसान भइसकेको र देवर अरुण कुमार साहले सगोलको श्री सम्पति आफ्नो अंश बुझिलिएको अवस्थामा मेरो स्व श्रीमान्को सम्पतिबाट मलाईसहित छोराछोरीलाई बेदखल गर्न वडा अध्यक्ष रमेश कुमार साहसहित देवर अरुण कुमार साहले प्रपञ्च रचि अर्को विवाहको फर्जी कागजात बनाउनुलाई गैरकानूनी हो। दायर गरिएको मुद्दामा देवर अरुण कुमार साहले वडा अध्यक्ष रमेश कुमार साह, वडा सचिव (पञ्जाधिकारी) राजकुमार यादवको सहयोगमा सिमा महतो र सिमा कुमारी गरी दुई कागजी श्रीमती खडा गरेको उल्लेख गरिएको छ। फिरादपत्रमा महतोले नाबालक छोरा छोरीको हक मेट्ने उदेश्यले श्रीमान्का् मृत्यु पश्चात् विदेश भारत राज्यको सितामढी जिल्ला बथनाहा थाना सरगहिया ग्राम निवासी सिमा कुमारी र मनोज कुमार साहको मिति २०७३ अषाढ २७ गते विवाह, २०७७ श्रावण १० गते विवाह सिफारिस, ११ गते जीवछ साह र सिमा कुमारी बीच ससुरा बुहारी नाता प्रमाणित गरेको तथा वडा अध्यक्ष रमेश कुमार साहको मिलोमत्तोमा स्व मनोज साहको दुई पत्निहरु सिमा महतो र सिमा कुमारी भएको उल्लेख गराई वडाध्यक्षले सरकारी पदको दुरुपयोग गरेको उल्लेख गरिएको छ। यसैगरी फिरादपत्रमा वडाध्यक्षको सिफारिसबाट सिमा कुमारीर मनोजबाट आरुही र मुस्कान साहको जन्म भएको र २०७७ श्रावण १८ गते वैवाहिक अंगिकृत नेपाली नागरिकता प्राप्त गरेको उल्लेख गरिएको छ। त्यसैले मुलुकी देवानी संहिता २०७४ को दफा ७२ (१) (घ) ले विवाहित पुरुष र महिला दुवैको वैवाहिक सम्बन्ध कायम नरहेको अवस्थामा अर्को विवाह गरेमा त्यस्तो विवाह स्वतः बदर हुने व्यवस्था छ। मुलुकी देवानी संहिता, २०७४ को दफा ७२ (१) (ग) मा पुरुष र महिला दुवैको वैवाहिक नरहेको अवस्थामा विवाहित पुरुषले वैवाहिक सम्बन्ध कायम नरहेको अवस्थामा मात्र विवाह गर्न पाउने कानून प्रावधान छ। दफा ७४(१) मा कुनै पुरुषसँगको शारिरिक सम्पर्कबाट गर्भाधारण भई शिशु जन्मिएमा स्वतः विवाह भएको मानिने कानूनी व्यवस्था भएपनि उक्त व्यवस्थालाई ऐ को दफा ७२(२)(घ) को व्यवस्थाले बाहेक गर्दै बहुविवाह कायम हुने अवस्थामा स्वतः विवाह नहुने कानूनी व्यवस्था छ। विवाह दर्ता गर्ने अधिकार जन्म मृत्यु तथा अन्य व्यक्तिगत घटना दर्ता गर्ने ऐन, २०३३ ले स्थानीय पंजिकाधिकारीलाई मात्र प्रदान गरेको छ। सोही ऐनको दफा ४(१) को देहाय (ख) ले स्थानीय पंजिकाधिकारी समक्ष विवाहको सूचना पति पनि दुबैले दिनु पर्ने प्रष्ट कानूनी व्यवस्था छ। समान व्यवस्था मुलुकी देवानी संहिता, २०७४ को दफा ७६(१) मा समेत रहेको छ। सोको विपरित विवाहको सिफारिस गर्ने अधिकार वडा अध्यक्षलाई प्रचलित कानूनले प्रदान गरेको छैन। त्यसैले कानून विपरित र वडाध्यक्षको पदको दुरुपयोग गरेको भन्दै कारवाहीको लागि माग गरेको छ। कानूनले स्वतः बदर हुने विवाहको श्रेणीमा राखेको अवस्थामा विवाहित पुरुषलाई अविवाहित भएको सिफारिस गरेको गैरकानूनी एवं प्रारम्भदेखि नै बदरको माग गरिएको छ। वडाध्यक्षको रोहबरमा गरिएका रघुनन्दन यादव, तसलिम धोबी, चन्देश्वर यादव, विश्वेश्वर यादव, रामविलास साह तेली, जगदिश साह सुडी, श्रीचन्द्र साह, मिथलेश साह, लालबाबु ठाकुर बरही, ललित ठाकुर बरही, गणेश यादव, सत्यनारायण यादव, झपसि यादव, दिप लाल साहु सुडी, किशोरी साह सुडी, रामआधार महतो, भवनेश्वर सहितका व्यक्तिलाई विपक्षी बनाइएको छ।"
भूमे पर्व जोगाउँदै गाउँपालिका,"रुकुम पूर्व : जिल्लाको भूमे गाउँपालिकाले भूमे पर्व जोगाउनका सांस्कृतिक कार्यक्रम सञ्चालन गरेको छ। मगर जातिले प्रकृति पूजकका रुपमा मनाइने महान चाड बल पूजा अर्थात भूमे पर्वलाई संरक्षण गर्नका लागि पालिकाले यसअघि पनि विभिन्न कार्य गर्दै आएको छ। यसपटक चौथो भूमे सांस्कृतिक प्रतियोगिता आयोजना गरेको पालिकाका प्रमुख प्रशासकीय अधिकृत चन्द्रसिंह श्रेष्ठले बताए। असार २ गतेदेखि पालिकाको केन्द्र समेत रहेको खाबाङबगरमा बल पूजाको विधिवत् रूपमा सुरु गरिएको थियो। अठार मगरातहरूको ऐतिहासिक परम्परासँग जोडिएको बल पूजामा यसपटक पनि विभिन्न स्थानबाट आउने स्थानीय झाँकीहरूलाई प्रतिस्पर्धा गराइनेछ। प्रतिस्पर्धामा पुरस्कारको व्यवस्था समेत गरिएको गाउँपालिकाले जानकारी दिएको छ। भुमे पूजा मगर समुदायको चर्चित र महत्त्वपूर्ण पर्व हो। जहाँ जेठ मसान्तमा धुमधामसँग सुरु गरेर ७ दिनसम्म मनाइन्छ। यस पूजालाई नेपाली भाषीहरूले बलपूजा भन्ने गर्छन्। बाढी पहिरो, हुरी बतास जस्ता प्राकृतिक प्रकोपबाट बच्न,खेतिपातीको वृद्धि विकासको कामना गर्न भूमि माताको भुमे थानमा गएर पूजा गरि करिब १ हप्तासम्म भुमे नाच लगाएर मनाइन्छ। भुमे पूजाको अवसर पारि हरेक गाउँहरूमा साना साना मेला लगाउने गरिन्छ । त्यसकारण यस पर्वलाई भुमे मेलाका रूपमा मनाउने चलन पनि छ। हिउँदे बाली भित्र्याई सकेपछि पूजा प्रारम्भ हुने हुँदा अन्न जोगाउनका लागि प्रकृतिलाई पूजा गर्ने चलन छ।"
"एमालेले सरकार छाडेपछि अर्थतन्त्र ओरालो लाग्यो, गठबन्धन भ्रम छर्न व्यस्त छ : ओली","काठमाडौं : नेकपा एमालेका अध्यक्ष केपी शर्मा ओलीले एमालेले सरकार छाडेपछि अर्थतन्त्र ओरालो लागेको दाबी गरेका छन् । शनिबार एमाले पार्टी कार्यालयमा आयोजित पार्टी प्रवेश गर्ने कार्यक्रमलाई सम्बोधन गर्दै उनले २ वर्ष अगाडि एमालेले सरकार छाड्नु परेपछि अर्थतन्त्र निरन्तर ओरालो लागेको बताएका हुन्। गठबन्धनले देश विकासको पक्षमा काम गर्न नसकेको टिप्पणी गरे। उनले भने,एमालेले सरकार छाडेपछि अर्थतन्त्र सुधार र देश विकासभन्दा पनि जनताबाट कसरी एमाले र एमालेका नेतृत्वलाई अलग्याउन सकिन्छ भनेर षडयन्त्र र विरोधमा लागेका छन्। एमालेविरुद्धमा लागेर प्रतिफल कहाँ आउँछ ? अर्थतन्त्र निरन्तर ओरालो लागेको छ। गठबन्धनले जनतालाई अल्मल्याएका छन्, भ्रम पारेका छन्। ओलीले जनता र कार्यकर्तालाई भ्रमबाट मुक्त पार्ने एमाले लाग्नुपर्ने धारणा राखे। उनले गलत बाटो र नीतिले सहि परिणाम नल्याउने बताए।"
आइतबार देशका यी स्थानमा हुने छ वर्षा,"काठमाडौं : आइतबार कोशी प्रदेशमा सामान्य बदली रहनुका साथै सुदूरपश्चिम प्रदेश लगायत देशका पहाडी भूभागमा आंशिकदेखि सामान्य बदली रही बाँकी भूभागमा आंशिक बदलीदेखि मौसम सामान्यतया सफा रहनेछ। मौसम पूर्वानुमान महाशाखाका अनुसार कोशी र गण्डकी प्रदेशका पहाडी भूभागका केही स्थानहरूमा, कोशी प्रदेशका तराई भूभागका साथै देशका बाँकी पहाडी भूभागका थोरै स्थानहरूमा र देशका बाँकी तराई भूभागका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। कोशी प्रदेश र गण्डकी प्रदेशको एकदुई स्थानमा भारी वर्षाको पनि सम्भावना रहेको छ। आइतबार राति कोशी प्रदेशका केही स्थानहरूमा, देशका बाँकी पहाडी भूभागका थोरै स्थानहरूमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। कोशी प्रदेशको एकदुई स्थानमा भारी वर्षाको पनि सम्भावना रहेको छ।"
चुरे आसपासका क्षेत्रमा वृक्षरोपण,"काठमाडौं : नवौं चुरे संरक्षण दिवस विभिन्न कार्यक्रमको आयोजना गरि देशैभरी मनाइएको छ । राष्ट्रपति चुरेतराई मधेश संरक्षण विकास समितिले शनिबार स्थापनाको अवसरमा नवौं चुरे संरक्षण दिवस मनाएको हो । समिति र सम्बन्धित निकायले चुरे आसपासका क्षेत्रमा वृक्षरोपण तथा जनचेतनाका विभिन्न कार्यक्रम गरी दिवस मनाएका हुन् । सरकारले २०७१ असार २ गते समितिको गठन गरेको थियो । राष्ट्रपति चुरे संरक्षण कार्यक्रम सरकारको प्रकृति संरक्षण र सम्वद्र्धन गर्ने उद्देश्य लिएको एकमात्र राष्ट्रिय गौरवको आयोजना हो । दिवसका अवसरमा डिभिजन वन कार्यालय उदयपुरको आयोजना तथा डिभिजन वन कार्यालय हडिया सुन्दरपुरको समन्वयमा जिल्लाकै ठुलो नदी त्रियुगा नदिको उकास जग्गा आसपासका क्षेत्रमा वृक्षरोपण गरिएको छ । चौदण्डीगढी नगरपालिका १० स्थिती महाभारत सामुदायिक वन उपभोक्ता समितिको हाताभित्रको नदी उकास रहेको २० हेक्टर जग्गामा खयर, अमला र टिक जातको विरुवा रोपेर दिवस मनाइएको हो । दिवस अन्तर्गत नै झन्डै एक हेक्टर जमिनमा खयरको बिउ मैकै रोपेझै रोपिएको छ । पुर्वी नेपालको इलामदेखि पश्चिम कञ्चनपुरसम्मका ३७ वटा जिल्लामा फैलिएको चुरे कूल भूभागको १२ दशमवलव ७८ प्रतिशत क्षेत्रमा फैलिएर रहेको छ ।"
बालविवाह रोक्न धामी र पण्डित नै सक्रिय,"वीरेन्द्रनगर : कालिकोटमा बालविवाह रोक्नका लागि देवताका धामी, झाँक्री र विवाह गराउने पण्डित नै सक्रिय हुन थालेका छन्। पछिल्ला समय स्थानीय सरकार र बालविवाह बिरुद्ध अभियान चलाइरहेका गैरसरकारी निकायहरूको सहजीकरणमा बालविवाह रोक्न देवताका धामी र विवाह गरिदिने पण्डित नै सक्रिय हुन थालेका हुन्। जिल्लाको शुभकालिका गाउँपालिकामा शनिबार गाउँपालिकामा रहेको सबै धाँमी झाँक्री र पण्डितहरूले बालविवाह विरुद्ध एक भएर लाग्ने प्रतिबद्धता जनाए। धाँमी झाँक्री तथा पण्डितहरूको भेलामा बालविवाह कोही कसैले गर्ने र गराउने छैनौँ, २० वर्ष नपुगेकालाई लगन दिने छैनौँ, लगन माग्ने आउनेलाई दुलाह र दुलहीको जन्मदर्ता माग्नेछौँ, बालविवाह विरुद्धको अभियानको नेतृत्व धामी झाँक्री र पण्डितहरूले नै गर्नेछौँ र कसैले बालविवाह गर्न लागे सम्बन्धित ठाउँमा जानकारी गर्ने प्रतिबद्धता जनाएका हुन्। गाउँपालिका अध्यक्ष गोविन्द आचार्यले बालविवाह, छाउपडी प्रथा, घरेलु हिंसा जस्ता सामाजिक विकृति मुक्त गाउँपालिका बनाउने अभियानमा धाँमी, झाँक्री र पण्डितहरूको साथले उत्साह थपिएको बताए। उनले भने, 'हामी हिंसा र विभेद मुक्त समाज बनाउने अभियानमा छौँ। यो अभियानलाई सफल बनाउनका लागि सबैको सहयोगको अपेक्षा गरेका छौँ।' गाउँपालिका उपाध्यक्ष धर्मा शाहीले सामाजिक विकृतिहरूका कारण महिला, दलित, बालबालिका जस्ता लक्षित समूहहरूले समस्या भोग्नु परेको बताउँदै यसका बिरुद्ध कडा रुपमा लाग्ने बताइन्। उनले भनिन्, 'हामीले सुरुवातमा सबैलाई सचेतना जोगाउछौँ। सबै पक्षहरूसँग छलफल गरेर बालविवाह, छाउपडी प्रथा, बहुविवाह, लैंगिक हिंसा जस्ता सामाजिक विकृति विरुद्धको अभियान थाल्छौँ। तर सचेत बनाउँदा बनाउदै पनि कसैले हिंसा र विभेद गरे कडा रुपमा कानुनी कारबाही गर्ने व्यवस्था मिलाउछौँ।' नेपाली कांग्रेसका उपसभापति नन्दबहादुर शाहीले बालविवाह कानुनी र सामाजिक अपराध भएकाले हामी त्यसलाई अन्त्य गर्न लागिरहेको बताए। उनले भने, 'विभेद र हिंसा गर्ने जोकोही भएपनि राजनीतिक संरक्षण हुँदैन। सरकार, स्थानीय नागरिक, पण्डित र धामीहरू सबैले थालेको यो सामाजिक विकृति विरुद्धको अभियानमा नेपाली कांग्रेसले पनि ऐक्यबद्धता जनाउँछ। विभेद र हिंसा गर्नेलाई कुनै पनि पार्टीले राजनीतिक संरक्षण गर्नु हुँदैन।' कार्यक्रममा २० वर्ष पुग्दा पनि विवाह नगरेर बसेका ६ जना किसोरीहरूलाई सम्मान गर्नुका साथै सामाजिक विकृति विरुद्धका देउडा, एकल गीत लगायतका सांस्कृतिक प्रस्तुतिहरू पनि प्रस्तुत गरिएको थियो।"
मोरङको लेटाङमा सर्पले डसेर नाबालकको मृत्यु,"विराटनगर : मोरङको लेटाङ नगरपालिका१ साक्फारामा सर्पले डसेर शुक्रबार राति नाबालकको मृत्यु भएको छ। सर्पले टोक्दा सुजन मगरका ५ वर्षीय छोरा समीत मगरको मृत्यु भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। ओछ्यानमा सुतिरहेका नाबालकलाई शुक्रबार बिहान ५ बजेतिर सर्पले डसेको प्रारम्भिक अनुसन्धानबाट खुलेको उनले बताए। प्रहरीका अनुसार नाबालक ओछ्यानमै चिच्याउन थालेपछि अभिभावकले हेर्दा हरियो रंगको सर्प देखेका थिए। तर, कुन प्रजातिको सर्प हो भन्ने यकिन भइसकेको छैन। त्यही सर्पले टोकेको हुनसक्ने अनुमान प्रहरीको छ। दाहिने हातको पातोमा नीलडाम रहेको अवस्थामा नाबालकलाई अभिभावकले उपचारका लागि धरानस्थित बीपी कोइराला स्वास्थ्य विज्ञान प्रतिष्ठान लगेका थिए। चिकित्सकले आईसीयूमा राखेर उपचार प्रक्रिया अघि बढाउन सुझाव दिएपनि अभिभावकले घर फर्काएर लगेको पाइएको डीएसपी दाहालको भनाइ छ। अवस्था गम्भीर बन्दै गएपछि नाबालकलाई विराटनगरस्थित नोबेल शिक्षण अस्पताल ल्याइएको थियो। अस्पताल ल्याइपुर्याउना साथ राति १० बजेतिर चिकित्सकले मृत घोषित गरेको प्रहरीले जनाएको छ। प्रहरीका अनुसार उपचारमा संलग्न चिकित्सकले नाबालकलाई सर्पले टोकेको जानकारी दिएका छन्। पोस्टमार्टमपछि शव अभिभावकलाई बुझाइएको र घटनाको अनुसन्धान सुरु गरिएको डीएसपी दाहालले बताए। नाबालकको पारिवारिक आर्थिक अवस्था कमजोर छ। छोरालाई सर्पले टोकेपनि पैसा अभाव भएका कारण समयमा उपचार गराउन नसकिएको बुवा सुजनले बताए। ओछ्यानमा सुतिरहेका बेला छोरालाई सर्पले टोक्यो। उपचारका लागि अस्पताल पुर्याइयो, उनले भने, डाक्टरले आईसीयूमा राखेर उपचार गर्नुपर्छ भनेपनि हामीसँग पैसा नभएकाले घर फर्काएर लगियो। स्वास्थ्यमा थप समस्या हुन थालेपछि पुनः अस्पताल लगिए पनि छोरालाई बचाउन सकिएन। पारिवारिक आर्थिक अवस्था कमजोर भएकै कारण छोरालाई जीवितै फर्काउन नसकिएको गुनासो सुजनले गरे। भने, पैसा भएको भए छोरालाई बचाउन सकिने थियो।"
मेलम्ची आयोजना प्रभावकारी रूपमा सञ्चालन गर्न प्रधानमन्त्री दाहालको निर्देशन,"सिन्धुपाल्चोक : प्रधानमन्त्री पुष्पकमल दाहाल प्रचण्डले मेलम्ची खानेपानी आयोजनासँग सम्बन्धित सबै समस्या समाधान सरकारले गर्ने बताएका छन्। मेलम्ची खानेपानी आयोजनाको स्थलगत अवलोकन गर्न शनिबार सिन्धुपाल्चोकको हेलम्बु गाउँपालिका १ अम्बाथानस्थित मुहान क्षेत्र आइपुगेका प्रधानमन्त्री दाहालले मेलम्चीको पानीले राजधानीवासीको तिर्खा मेटिने भन्दै जुनसुकै अवस्थामा पनि पानी रोकिन नदिन सरकारले प्रयत्न गर्ने बताए। जुनै हालतमा पनि पानी जान रोकिनु हुँदैन, प्रधानमन्त्री दाहालले मेलम्ची खानेपानी विकास समितिलाई निर्देशन दिँदै भने आयोजनामा भएको समस्याहरू सरकारले हल गर्छ, तपाईंहरू प्रभावकारी रुपमा आयोजना सञ्चालन गर्नुस्। मेलम्चीको संरचना मर्मतमा ढिलाई भइरहेको भन्ने जानकारी पाएपछि आफू स्थलगत अवलोकनको लागि आएको उनले प्रष्ट्याए। प्रधानमन्त्री दाहालले याङ्ग्री र लार्के खोलाबाट थप पानी ल्याउने विषयमा काठमाडौं पुगेर गृहकार्य गर्ने बताए। त्यसका लागि आवश्यक बजेटको व्यवस्था मिलाउने उनको भनाई थियो। खानेपानी नागरिकको प्रत्यक्ष सरोकारको विषय भएको बताउँदै राष्ट्रिय गौरवको आयोजनाका रुपमा रहेको मेलम्ची खानेपानी आयोजनाले प्रतिफल दिनुपर्ने उनको भनाइ थियो। प्रधानमन्त्री दाहालले आयोजनाको मुहान, मुख्य सुरुङ रहेको अम्बाथान क्षेत्र र मेलम्ची खानेपानी आयोजनाका सम्पूर्ण पक्षबारे जानकारी लिएका थिए। आयोजनाका बारेमा मेलम्ची खानेपानी विकास समितिका कार्यकारी निर्देशक कमलराज श्रेष्ठले प्रधानमन्त्रीलाई जानकारी गराए। निर्देशक श्रेष्ठले बाढीपहिरोको सम्भावित जोखिमबाट आयोजनालाई बचाउन अहिलेसम्म कुनै ठोस उपाय अपनाउन नसकेको स्वीकारे। उनले बाढीको समयमा आयोजनाको गेट नं १ र ९ लाई बन्द गर्न सकिने तथा धमिलो पानीलाई सफा गर्न सकिने प्रणाली जडान गरिएको भएपनि आयोजनाको मुहान, हेडवर्क्स र सुरुङसम्म बाढी पहिरोलाई आउन नदिन संरचना बनाउन नसकिएको जनाए। प्रधानमन्त्री दाहालसँगको भेटमा हेलम्बु गाउँपालिकाका अध्यक्ष निमा ग्याल्जेन शेर्पाले मेलम्ची खोला र सो क्षेत्रमा आउन सक्ने बाढीपहिरोको रोकथाम तथा जोखिमबाट बच्न कुनै उपाय नअपनाइएको बताए। उनले हेलम्बु क्षेत्रका बासिन्दा जोखिम र त्रासमा नै बाँच्नु परेको भन्दै आमनागरिकको जिउधनको क्षति हुन नदिन बेलैमा बाढीपहिरोबाट यस क्षेत्रलाई बचाउने गरी आवश्यक संरचना निर्माण गरिदिन संघ र प्रदेश सरकारलाई पटक पटक आग्रह गर्दा पनि अहिलेसम्म सुनुवाइ नभएको बताए। त्यस्तै हेलम्बु गाउँपालिका १ का वडाध्यक्ष दावा ग्याल्जेन लामाले यस क्षेत्रका स्थानीयले भोग्दै आएका समस्या समाधान गर्न सरकारले पहल गर्नुपर्नेमा जोड दिए। उनले हेलम्बु १ मा करिब नौ किलोमिटर सडक तत्काल कालोपत्रे गर्नुपर्ने अवस्था रहेकाले सरकारको ध्यानाकर्षणसमेत गराए। प्रधानमन्त्री दाहालसँगै स्थलगत अवलोकनमा खानेपानी मन्त्री महिन्द्र राय यादव समेत आएका थिए। प्रधानमन्त्रीको टोलीलाई स्वास्थ्य तथा जनसंख्या मन्त्री मोहनबहादुर बस्नेत, बागमती प्रदेशका भौतिक पूर्वाधारमन्त्री युवराज दुलाल, बागमती प्रदेशसभा सदस्य सरल सहयात्री पौडेल, मेलम्ची नगरपालिकाका प्रमुख आइतमान तामाङलगायतले मेलम्चीमा स्वागत गरेका थिए। दुई वर्षअघि २०७८ असार १ र साउन १६ गते मेलम्ची खोलामा आएको बाढीले मेलम्ची खानेपानी आयोजनालाई क्षति पुर्याएको थियो। तर अहिलेसम्म आयोजनाको बाँध, अडिट सुरुङ, हेडवर्क्स, पुल, प्रवेश मार्ग र अन्य भौतिक संरचना पुनर्निर्माण वा मर्मतका पूर्ण रुपमा सम्पन्न भइसकेको छैन। आयोजनाको बाँधस्थलमा अस्थायी संरचना बनाई सुरुङको सामान्य मर्मत गरेर अहिले पानी काठमाडौं लगिएको छ। स्थायी रूपमा संरचना पुनर्निर्माण वा मर्मत भइनसकेको मेलम्ची खानेपानी विकास समितिका कार्यकारी निर्देशक श्रेष्ठले बताए। उनले बाढीले क्षति पुर्याएको आयोजनाको पुनर्निर्माणको काम कसरी अगाडि बढाउने भन्नेमानै अन्यौलता रहेको जनाए।"
दोस्रो राष्ट्रिय डुंगा प्रतियोगिताको उपाधि सुनसरीलाई,"रामेछाप : नगरपालिका६ सेलेघाटस्थित सुनकोसी र तामाकोसी नदीको संगमस्थल नजिकै आयोजना गरिएको दोस्रो राष्ट्रिय लाउ (डुङ्गा) प्रतियोगिताको उपाधि सुनसरी के ले जितेको छ। डबलतर्फ सुनसरी जिल्ला के ले २ मिनेट ३२ सेकेण्डमा दूरी पूरा गर्दै उपाधि जितेको हो। त्यसैगरी डबलतर्फ रामेछापको खाँडादेवी गाउँपालिका१ कोथबे २ मिनेट ३६ सेकेण्डमा दूरी पूरा गरी द्वित्तीय भएको छ भने सुनसरी बि ले २ मिनेट ४१ सेकेण्डमा दूरी पार गर्दै तृतीय स्थान हासिल गरेको छ। त्यसैगरी सिङ्गलतर्फ सुनसरी ए ले ३ मिनेट १४ सेकेण्डमा दूरी पूरा गरी प्रथम भएको छ भने सुनसरी सि ३ मिनेट ३२ सेकेण्डमा दूरी पूरा गरी द्वित्तीय र रामेछापको त्रिवेणी क्लबले ३ मिनेट ३३ सेकेण्डमा निर्धारित दूरी पूरा गरी तृतीय स्थान हासिल गर्न सफल भएको बालकृषण माझीले जानकारी दिए। डबलतर्फ ४ जना र सिङ्गलतर्फ २ जनाको समूह रहेको थियो। डबलतर्फ प्रथम हुने समूहले ४० हजार नगद र प्रमाणपत्र प्राप्त गरेका छन् भने द्वित्तीयले ३० हजार र तृतीयले २० हजार र प्रमाणपत्र पाएका छन्। त्यसैगरी सिङ्गलतर्फ प्रथम पुरस्कार नगद ३० हजार र प्रमाणपत्र रहेको थियो भने द्वित्तीय पुरस्कार २० हजार रुपैयाँ र तृतीय पुरस्कार १० हजार रुपैयाँ र प्रमाणपत्र रहेको थियो। राष्ट्रिय खेलकुद परिषद र मन्थली नगरपालिकाको आर्थिक सहयोग तथा नेपाल माझी उत्थान संघ रामेछाप र न्यू स्टार युवा क्लब मन्थली६ कुनौरीद्वारा आयोजित १ दिने प्रतियोगितामा दोलखा, सिन्धुपाल्चोक, काभ्रे, रामेछाप, सिन्धुली, सर्लाही र सुनसरी जिल्लाका गरी डबलतर्फ ३५ र सिङ्गलतर्फ ३१ गरी ६६ टिम खेलाडीको सहभागिता रहेको थियो।"
धनकुटाका अन्नपूर्णकर्मी लम्जेल पुरस्कृत,"धनकुटा :अन्नपूर्णकर्मी हरिबहादुर लम्जेल सहिद भीमनारायण श्रेष्ठ युवा पत्रकारिता पुरस्कारबाट सम्मानित भएका छन्। नेपाल प्रेस युनियन धनकुटा शाखाको १० औं जिल्ला अधिवेशनको अवसर पारेर अन्नपूर्णकर्मी लम्जेललाई नगद ११ हजार १ सय ११ रुपैयाँ नगदसहित सम्मान गरेको हो। कार्यक्रमका प्रमुख अतिथि नेपाल प्रेस युनियनका केन्द्रीय अध्यक्ष शिव लम्साल, जिल्ला अध्यक्ष हिमा चेम्जोङ लगायतले सम्मानपत्रसहित सम्मान गरेका हुन्। सम्मानित लम्जेल अन्नपूर्ण पोस्ट् दैनिक, एपीवान टेलिभिजन तथा अन्नपूर्ण अनलाइनका धनकुटा संवादाता हुन्। सो अवसरमा प्रेस युनियन धनकुटाका पूर्वअध्यक्षहरुलाई समेत सम्मान गरिएको थियो।"
९ वर्षीय बालक हत्याका आरोपित चुवाई पक्राउ,स्याङ्जा : हँसिया प्रहार गरी ९ वर्षीय बालकको हत्याका आरोपित सुजन चुवाई पक्राउ परेका छन्। हत्यापछि फरार रहेका चुवाई ३ दिनपछि पक्राउ परेका हुन्। असार १ गते साँझको समयमा अर्जुनचौपारी गाउँपालिका६ सिंउडिबारीमा २१ वर्षीय चुवाईले बालकको हत्या गरेको आरोप छ। वर्षीय चुवाईले ९ वर्षीय हर्षित देवकोटाको हँसिया प्रहार गरी हत्या गरेपछि फरार रहेका उनलाई पक्राउ गरिएको प्रहरी नायब निरीक्षक रविन्द्र खनालले जानकारी दिए। हत्यापछि चुवाई फरार रहेको र उनलाई पुतलीबजार नगरपालिकाबाट शुक्रबार पक्राउ गरिएको प्रहरीले जनाएको छ। बालकको हत्याका कारणबारे अनुसन्धान जारी रहेको प्रहरीको भनाई छ ।
देशका यी प्रदेशमा भइरहेको छ वर्षा,"काठमाडौं : हाल देशको पूर्वी तथा मध्य भूभागमा मनसुनी प्रणालीको प्रभाव रहेको छ भने बाँकी भूभागमा स्थानीय वायु र पश्चिमी वायुको आंशिक प्रभाव रहेको छ। यसका कारण हाल गण्डकी प्रदेशका थोरै स्थानमा र कर्णाली प्रदेशका एकदुई स्थानमा मेघगर्जनचट्याङसहित हल्कादेखि मध्यम वर्षा भइरहेको जल तथा मौसम विज्ञान विभाग, मौसम पूर्वानुमान महाशाखाले जनाएको छ। महाशाखका मौमसविद् रोजल लामिछानेका अनुसार पछिल्लो तीन घन्टामा गण्डकी प्रदेशका थोरै स्थान, बागमती प्रदेशका एकदुई स्थानमा हल्कादेखि मध्यम वर्षा भइरहेको छ। काठमाडौँ उपत्यकासहित बागमती प्रदेशमा रातिको समयमा वर्षाको सम्भावना रहेको छ। यस्तै कोशी प्रदेश, मधेस प्रदेश र देशका पहाडी भूभागमा बदली रहनुका साथै हल्का वर्षाको सम्भावना रहेको महाशाखाले उल्लेख गरेको छ। मौसमविद् लामिछानेले मनसुन प्रणाली क्रमिक रूपमा देशभर फैलिने क्रममा रहेको र यो देशभर विस्तार हुन अझै एक साता लाग्ने बताए। गत जेठ ३१ गते बुधबार नेपालको पूर्वी भेग भएर मनसुन प्रणाली भित्रिएको थियो। मनसुन सुस्तगतिमा रहेकाले देशको पश्चिम क्षेत्रमा फैलिन केही दिन लाग्ने जनाइएको छ।"
रोकियो बालिका सम्मेलन,"ढल्केवर(धनुषा) : सर्लाहीको चन्द्रनगर गाउँपालिकाको आर्थिक वर्ष २०७९८० को हिउँदे गाउँ सभाबाट बालिका सम्मेलन गर्ने भनेर २५ लाख रुपैयाँ छुट्याएको रेडबुकमा स्पष्ट उल्लेख छ। बालिकालाई हरेक कोणबाट सक्षम बनाउने उद्देश्यसहित बालिका सम्मेलनको प्रस्ताव गाउँपालिका अध्यक्ष राजकुमार महतोले गाउँसभामा लगेका थिए। सभामा अध्यक्ष महतोले सम्मेलनको लक्ष्य, उद्देश्य र प्रभावसहित ब्रिफिङ गरेपछि उक्त प्रस्ताव स्वीकृत भयो। उक्त सम्मेलन सम्पन्न गर्न गाउँसभाबाट दुई खर्च शीर्षकमा १० लाख र १५ लाख गरेर २५ लाख रुपैयाँको बजेट पारित गरेको छ। तर, सम्मेलन सञ्चालन गर्न खोज्दा गाउँपालिकाकी उपाध्यक्ष गीता देवी महतोसहितको जनप्रतिनिधिले विरोध जनाएपछि विवाद सिर्जना भएको छ। गाउँपालिकाले शनिबार(आज) नाढीमन तालमा बालिका सम्मेलनको आयोजना गरेको थियो। तर उपाध्यक्ष महतोसहितको जनप्रतिनिधिको अवरोधका कारण सम्मेलन स्थगित गरिएको हो। ग्रावेल र सडक ढलानलाई मात्र विकास बुझ्ने केही जनप्रतिनिधिको मनोवैज्ञानिकका कारण काम गर्न समस्या भएको अध्यक्ष महतोको गुनासो छ। यहाँ ग्रावेल र सडक ढलानलाई मात्र विकास बुझ्छ। बालिका सम्मेलनको भाव बुझ्न नसक्नु दुखद हो, उनले भने। सम्मेलनमा बालिकालाई उच्च शिक्षा अध्ययनमा आकर्षित पार्न प्रोत्साहित गर्ने खालका कार्यक्रमहरू समेटिएको थियो। स्नातक अध्ययन गरिरहेका छोरीहरूलाई प्रोत्साहन स्वरूप नगद राशीसहित सम्मान गर्ने योजना रहेको अध्यक्ष महतोले सुनाए। यसका लागि पनि हाम्रो तयारी भइसकेको थियो। गाउँपालिका भित्रका ६९ जना छोरीहरूलाई सम्मान गर्ने कार्यक्रम तय थियो, अध्यक्ष महतोले भने यो कार्यक्रमले पनि बालविवाह न्यूनीकरणमा मद्दत पुग्ने र छोरीहरूलाई उच्च शिक्षा पढ्न प्रेरित गर्ने हाम्रो लक्ष्य छ। सम्मेलनमा बाल विवाह, दाइजो र शिक्षासम्बन्धी सवाल केन्द्रित प्यानल डिस्कसन सञ्चालनको योजना थियो। बालविवाह र दाइजोविरुद्धका योद्धाहरूलाई सम्मान, जिल्ला स्तरमा बालविवाहको अन्त्यका लागि भएका प्रयास, चुनौती लगायतका विषयमा छलफल समेत चलाइने कार्यक्रम रहेको थियो। सम्मेलनमा विभिन्न धर्मका गुरु, जातीय मान्यजनहरू, महिला अधिकारकर्मीबीचमा पनि छलफलको कार्यक्रम थियो। महिला उत्थानको योजना सञ्चालनमा उपाध्यक्षबाटै अवरोध हुनु सोचनीय विषय भएको बताए। सम्मेलनका लागि बनाइएको टेन्ट भत्काउने र जलाउने लगायतको धम्कीका कारण आफू पछि हटेको अध्यक्ष महतोले सुनाए। केही जनप्रतिनिधि र विभिन्न राजनीतिक दलका प्रतिनिधिहरूले बालिका सम्मेलन रोक्न शुक्रवार गाउँपालिका कार्यालयको मुख्य प्रवेशद्वारमा धर्ना समेत दिएका थिए। गाउँपालिका अध्यक्षले एकलौटी रुपमा बालिका सम्मेलन गर्न खोजेको उनीहरूको आरोप छ। गाउँपालिका अध्यक्षले अनावश्यक खर्चहरू कटौती गरेपछि विवाद बढेको स्थानीय बताउँछन्। विरोधका लागि विरोध गर्नेहरूको यहाँ जमात छ। सब कमिसन र भागबण्डाको लागि विरोध र धर्नामा छन्, नाम उल्लेख नगर्ने शर्तमा एक स्थानीय युवाले भने सबैलाई अहिले केही रकम दिने सहमति भयो भने एकछिनमै सबै ठिकठाक हुन्छ। अघिल्लो अध्यक्षको कार्यकालमा हामीले पनि पालिका पुग्दा मिनरल वाटर खान सकेका थिएनौं। अहिले कार्यालयका सबैले कलको पानी खानु परेको छ। यो मुखियाजीले धेरै राम्रो प्रयासहरू गरिरहेको छ। राम्रो कामको पनि विरोध भइरह्यो भने हामी प्रतिवाद गर्छौ, ती युवाले भने। यता, उपाध्यक्ष महतोले कमिसनका लागि आफूहरूले बालिका सम्मेलन रोकेको हल्ला निराधार रहेको बताइन्। अध्यक्षले कार्यपालिकामा कुनै सल्लाह नगरेर सम्मेलन गर्न खोजेपछि अवरोध गरेको उनले प्रष्टाइन्। गाउँभाबाट पारित भइसकेको योजना फेरि कार्यपालिकामा लग्नुपर्छ भन्ने जिज्ञासामा उपाध्यक्ष महतोले कार्यपालिकाका सबै साथीहरूसँग सल्लाह गरेर सहमति गराएर मात्र योजना सञ्चालन गर्नुपर्ने दोहोर्याइन्। 'अब कुनै शर्तमा सम्मेलन गर्न दिँदैनौ। कुनै सहमति सम्झौता हुँदैन, उनले भनिन्।"
पाँचवटा विद्यालयमा साइकल वितरण,"परासी : लुम्बिनी प्रदेशका प्रदेश सभा सदस्य बैजनाथ जयसवालले आफ्नो निर्वाचन क्षेत्रमा २८ लाखको साइकल वितरण गरेका छन्। नवलपरासी निर्वाचन क्षेत्र नं २ ख बाट निर्वाचित प्रदेश सांसद जयसवालले आफ्नो निर्वाचन क्षेत्रका ७ वटा सामुदायिक विद्यालय छनौट गरेर साइकल वितरण गरेका हुन्। जसमध्ये हालसम्म ५ वटा विद्यालयमा २४४ साइकल वितरण गरिएको छ। अन्य दुई विद्यालयमा केही दिनमा वितरण गर्ने तयारी गरिएको छ। लुम्बिनी प्रदेशको क्षेत्र विकास कोषअन्तर्गत जयसवालले बेटी बचाउँ, बेटी पढाउँ कार्यक्रम राखेर चालु आर्थिक वर्षमा साइकलका लागि रकम छुट्टाएका थिए। कक्षा ११ र १२ मा अध्ययनरत छात्राहरूलाई साइकल वितरण गर्न जयसवालले आफ्नो क्षेत्र विकास कोषमा उक्त रकम छुट्टाएका हुन्। वितरण गरिएका विद्यालयमा पवन माध्यामिक विद्यालय परासीका १०४, आदर्श मावि परासीका ६४ र जनता मावि डैनहवाका ३९ जना छात्रा छन्। त्यस्तै जनता मावि सुक्रौलीका १९ र सुकदेव मावि सनईका १८ जना छात्रालाई साइकल वितरण गरिएको हो। सिद्धार्थ मावि कुस्मा र राजनारायण मावि गेर्मीमा भने केही दिनमा वितरण गरिने छ। लुम्बिनी प्रदेशको सामाजिक विकास मन्त्रालयबाट निकासा हुने रकम सामाजिक डिभिजन कार्यालय भैरहवाबाट सोझै विद्यालयको खातामा पठाइने र विद्यालयले साइकल खरिद गरेर वितरण गरेका हुन्। एउटा साइकल ८ हजार ४ सयदेखि ८ हजार ५ सयसम्म विद्यालयले खरिद गरेका हुन्। एउटा साइकल बढीमा ९ हजारसम्म खरिद गर्न सकिने भएकाले कोटेशनमार्फत खरिद गर्दा कम मूल्य परेको आदर्श मावि परासीका प्रधानाध्यापक दीपक भट्टराईले बताए। साइकल पाउनका लागि मापदण्ड तोकिएको छ। मापदण्डमा कलेजबाट टाढा रहेका, विपिन्न, दलित, जेहेन्दार छात्राहरू हुनुपर्ने उल्लेख छ। तराई मधेसमा छोरीहरूलाई उच्च शिक्षा पढाउन अभिभावकहरूले रुचि देखाउन छाडेकाले शिक्षाप्रति अभिप्रेरित गर्न कार्यक्रम सञ्चालन गरिएको गरिएको प्रदेश सांसद जयसवालले बताए।"
"कमलाको दुख : तीन मिनेटको बाटो डेढ घण्टा, यात्रु मारमा","लहान : शुक्रबार सुरजकुमार मुखिया निकै हतारमा थिए। केही घण्टा भए पनि छिटो पुगिएला भनेर पूर्वपश्चिम महेन्द्र राजमार्ग छलेर जनकपुरबाट विराटनगर जान हिँडेका उनी निकै हतारमा रहेको मोटरसाइकलको गतिबाट प्रष्ट थाहा हुन्थ्यो। त्यस्तै हतारमा थिए रामदेव महतो पनि। हतार गरेर के गर्नु ! उनीहरूको मोटरसाइकलको गति १२ वर्षदेखि भाँसिएको धनुषासिरहा जोड्ने हुलाकी सडकअन्तर्गतको कमला नदि छेउमा पुगेर रोकिनु थियो। जसरी केही समयअघिदेखि सिरहा नगरपालिका७ का कपिलदेव यादव रोकिएका थिए। छिटो पुगिन्छ भनेर पहिले यही बाटो आइन्थ्यो तर यस पटक भने दुःख पाइयो। पुल बगाएको बारे यही पुगेपछि मात्रै थाहा भयो। अब फर्किने कि अर्को बाटोबाट जाने दोधारमा छु, यादवले मलिन मुद्रामा भने। यस्तै पछुतो थियो सुरजकुमार मुखियाको पनि। साथीले एकाध घण्टा छोटो हुन्छ भनेर यो बाटो आए तर यहाँ त कामचलाउ काठको पुल पनि बगाइसकेको रहेछ, उनले भने, यस्तो हविगत होला भन्ने के थाहा ! फँसादमा परियो। अब कुन बाटो भएर जाने थाहा नै छैन। यतिबेलै आइपुग्नुभयो धनुषाको विदेह नगरपालिका वडा नं ६ का सुविन्दर झा। वर्षौंदेखि कमलाको दुःखबारे जानकार झाले पारी पुग्न दुई विकल्प सुनाए। ती दुई विकल्पमध्ये या त भारतीय बजार जयनगर हुँदै जाने वा सारश्वरघाट हुँदै डुङ्गा चढेर पुलपारी पुग्ने। के गर्नु हजुर केही दिनअघि मात्रै आएको बाढीले अस्थायी काठेपुल पनि बगायो। धेरै मान्छेले यसरी नै पुलसम्म पुगेर धोका पाउनुपरेको छ। यस्तो दुःख वर्षायामभरि भोग्नु्पर्छ, उनले भने। उनले तीन मिनेटको दूरीमा पुग्ने ठाउँमा अब डेढदुई घण्टा समय लाग्ने बताए। हुलाकी सडकअन्तर्गत धनुषासिरहा जोड्ने कमला पुल निर्माण सम्झौता भएको १२ वर्षपछि सञ्चालन नहुँदै डेढ वर्षअघि भाँसिएको थियो। स्थानीयले वर्षौंदेखि काम चलाउ काठेपुल बनाएर आवतजावत गरिरहे पनि वर्षायाममा भने सोही पुल बगाएर सधैँ यस्तै सास्ती हुने गरेको छ। यो समय स्थानीयले वारपार गर्न भारतीय बजार जयनगर वा रु एक सय तिरेर डुङ्गाको जोखिमपूर्ण यात्रा परिरहेको स्थानीय पत्रकार नरेश रौनियारले जानकारी दिए। अन्य बेला त काठेपुल वा अन्य विकल्प प्रयोग गरेर नदी वारपार गर्न सकिन्थ्यो तर वर्षायामभरी यो विकल्प पनि रहँदैन। खै ! कहिलेसम्म यस्तो सास्ति खेप्नुपर्ने हो ?, उनले भने। निर्माण कम्पनी लुम्बिनी बिल्डर्स कन्सट्रक्सनले आगामी चैत मसान्तसम्म भाँसिएको पुल पुनःनिर्माण गर्ने गरी काम गरिरहेको थियो तर कमला नदीमा बढेको पानीको बहावका कारण पुनःनिर्माणको काम पनि रोकिएको छ। निर्माण कम्पनीका आयोजना प्रमुख सुदीप थापाले आगामी असोजसम्म काम रोकिएको जानकारी दिए। विसं २०६८ मा तीन वर्षभित्र पुल निर्माण गरिसक्ने सम्झौता भएको थियो तर पटक पटक म्याद थपेर करिब दश वर्ष लाग्यो। निर्माण कम्पनिले ९५ प्रतिशतभन्दा बढी काम सम्पन्न भई उद्घाटनको तयारी गरिरहेकै बेला विसं २०७८ असार र कात्तिकमा आएको बाढीले पुल भाँसिएपछि पुनःनिर्माण अनिश्चित भयो। गत चैत २६ गते प्राविधिक नक्सा स्वीकृत भई पुनःनिर्माणको काम सुरु पनि गरियो तर शुक्रबारदेखि सो कार्य पूर्णरुपमा ठप्प भएको छ।  रासस"
रौतहटमा करेन्ट लागेर २ जनाको मृत्यु,रौतहट : बौधीमाई नगरपालिका५ कोपवा टोलमा करेन्ट लागेर दुई जनाको मृत्यु भएको छ। गएराती करेन्ट लागेर घाइते भएका दुबैजनाको उपचारका क्रममा गौरस्थित प्रादेशिक अस्पतालमा मृत्यु भएको प्रहरीले जनाएको छ। मृत्यु हुनेमा ३० वर्षीय अरुणकुमार साह र २८ वर्षीय पण्डित कुम्हाल छन्। चापाकल मा पानीथाप्ने क्रममा दुबैजनाको करेन्ट लागेर मृत्यु भएको हो। मृतक अरुणको किराना र पण्डितको पान पसल रहेको छ। दुवै जना चापाकलमा पानी थाप्न जाँदा करेन्ट लागेर घाइते भएको र उपचारको क्रममा मृत्यु भएको इलाका प्रहरीका सई परमानन्द यादवले बताए।
"नयाँ बसपार्कबाट मात्र उपत्यका बाहिर जाने गाडी चल्ने, ५६ टिकट काउण्टर थपियो","काठमाडौंमहानगरपालिकाले काठमाडौंभित्रको सार्वजनिक सवारी साधनलाई व्यवस्थित बनाउनका लागि असार १ गतेदेखि नयाँ बसपार्कभित्रबाट लामो, मध्यम तथा छोटो दूरीका सवारीसाधन सञ्चालनका लागि ५६ टिकट काउण्टर थपिएको हो। काठमाडौं : काठमाडौंभित्रबाट उपत्यका बाहिर चल्ने सार्वजनिक जीप तथा माइक्रोबस नयाँ बसपार्कभित्रबाट सञ्चालन हुन थालेसँगै ५६ टिकट काउण्टर थप भएका छन्। काठमाडौंमहानगरपालिकाले काठमाडौंभित्रको सार्वजनिक सवारी साधनलाई व्यवस्थित बनाउनका लागि असार १ गतेदेखि नयाँ बसपार्कभित्रबाट लामो, मध्यम तथा छोटो दूरीका सवारीसाधन सञ्चालनका लागि ५६ टिकट काउण्टर थपिएको हो। यसअघि काठमाडौंभित्रको बल्खु, कलङ्की, बालाजु, माछापोखरी, गोङ्गबु, कोटेश्वरलगायतका क्षेत्रमा काउण्टर राखेर सञ्चालन हुँदै आएका माइक्रोबस नयाँ बसपार्कभित्रबाट सञ्चालन हुन थालेपछि त्यहाँ टिकट काउण्टर थपिएको हो। काठमाडौंमहानगरपालिकाले शुक्रबार बिहानैदेखि चक्रपथ क्षेत्रमा अव्यवस्थितरुपमा सञ्चालन भएका टिकट काउण्टरसमेत हटाएको थियो। काठमाडौंमहानगरपालिकाका प्रहरी प्रमुख राजुनाथ पाण्डेले गोङ्गबु, कलङ्की, चाबहिल क्षेत्रमा अव्यवस्थित रुपमा राखिएका टिकट काउण्टर हटाइएको जानकारी दिनुभयो । महानगरपालिकाको निर्णय कार्यान्वयनसँगै माईक्रोबस तथा जीप नयाँ बसपार्कभित्रबाट सञ्चालन भएका छन्। माइक्रोबस तथा जीपलाई सञ्चालन गर्नका लागि लोत्से मल पछाडि पार्किङ तथा काउण्टरको व्यवस्था गरिएको छ। नयाँ बसपार्कभित्रबाट माइक्रोबस तथा जीपलाई सञ्चालन गर्नका लागि यातायात व्यवसायीको सहकार्यमा नयाँबसपार्क सञ्चालन गरेको लोत्से बहुउदेश्यीय प्रालिले ५६ नयाँ टिकट काउण्टर थप गरेको छ। लोत्से बहुउद्देश्यीय प्रालिका मानव संशाधन प्रमुख पङ्कज मल्लले काठमाडौंमहानगरपालिकाले गरेको निर्णयको कार्यान्वयनका लागि नयाँबसपार्कभित्र जीप तथा माइक्रोबसलाई ५६ नयाँ टिकट काउण्टर निर्माण गरिएको बताए। 'नयाँ बसपार्कभित्रबाट सार्वजनिक सवारी साधनलाई व्यवस्थित र भरपर्दो ढङ्गले सञ्चालन गर्नका लागि लोत्से बहुउदेश्यीय प्रालि लागेको छ', उनले भने। यसअघि नयाँ बसपार्कबाट ठूला सार्वजनिक सवारी साधनमात्र सञ्चालन हुँदै आएका थिए। यसअघि काठमाडौँबाट पोखरा, नारायणगढ, डुम्रे, दमौली, लमजुङ, गोरखा, धादिङ, त्रिशूली बागलुङ, बेनी, स्याङ्जा वालिङ, बुटवल, भैरहवा, कोटेश्वरबाट विपी राजमार्ग हुँदै पूर्व जाने माइक्रोबस र वल्खुबाट हेटौँडा चल्ने टाटासुमोसञ्चालन हुँदै आएका थिए। काठमाडौंउपत्यकाभित्र प्रवेश गर्ने सार्वजनिक सवारी साधनलाई व्यवस्थित तथा पार्किङ गर्नका लागि काठमाडौंमहानगरपालिकाले विसं २०५६ मा ल्होत्से बहुउद्देश्यीय प्रालिसँग सम्झौता गरी नयाँबसपार्क सञ्चालनमा ल्याएको थियो। एक सय ६१ रोपनी क्षेत्रफलमा फैलिएको नयाँ बसपार्कमा ८०० भन्दा बढी ठूला सार्वजनिक सवारी साधन पार्किङ गर्नमिल्ने क्षमता रहेको छ।रासस"
खानेपानीको स्थलगत अवलोकन गर्न प्रधानमन्त्री प्रचण्ड मेलम्चीमा,काठमाडौं : प्रधानमन्त्री पुष्पकमल दाहाल प्रचण्डमेलम्ची खानेपानी आयोजनाको स्थलगत अवलोकन गर्न मेलम्ची पुगेका छन्। गौरवको आयोजनाको प्रभावकारी सञ्चालन तथा निर्माणमा तीव्रता ल्याउन प्रधानमन्त्री दाहालले स्थलगत अवलोकन गर्न पुगेका हुन्। उनका साथमा खानेपानी मन्त्री महिन्द्र राय यादव रहेका छन्। आयोजनाको स्थलगत अवलोकनपछि प्रधानमन्त्री दाहालले स्थानीय पदाधिकारीसँग पनि अन्तर्क्रिया गर्ने कार्यक्रम छ। विसं २०७८ असार १ गते मेलम्ची खोलामा बाढी र पहिरो आउँदा खानेपानी आयोजनाको मुहानमा क्षति पुगेको थियो। वर्खा सकिएपछि मुहान क्षेत्र मर्मत गरेर आयोजना पुनः सञ्चालन गरिएको थियो। काठमाडौं उपत्यकामा विद्यमान खानेपानी अभावको दीगो एवं दीर्घकालीन रुपमा समाधान गर्ने र उपत्यकाका बासिन्दाको स्वास्थ्यस्थिति तथा जीवनस्तर सुधारमा योगदान पुर्याउने उद्देश्यले मेलम्ची खानेपानी आयोजना निर्माण गरिएको हो। सिन्धुपाल्चोकको हेलम्बु गाविसअन्तर्गत मेलम्ची खोलाको रिवर्मामा मुहान (हेडवर्क) निर्माण गरी सुन्दरीजलसम्म २६ दशमलव ५ किलोमिटर लामो सुरुङ निर्माण गरेर पानी ल्याइएको छ। सुरुङको माध्यमबाट दैनिक १७ करोड लिटर पानी काठमाडौं उपत्यकामा ल्याइने गरिएको छ। विसं २०७७ चैतमा पहिलोपटक मेलम्चीको पानी अस्थायी रुपमा काठमाडौँ उपत्यकामा वितरण थालिएको थियो। विसं २०७८ असारमा मेलम्ची खोलामा आएको बाढी र पहिरोले मुख्य सुरुङबाहेकमा क्षति गरेपछि पानी वितरण रोकिएको थियो। मुहानमा मर्मत गरेर २०७८ चैतदेखि पुनः मेलम्चीको पानी वितरण थालिएको थियो।  रासस
सवारी दुर्घटनामा चापाकोटका पूर्व नगरप्रमुख गिरीको निधन,स्याङ्जा : नेपाली कांग्रेसका महासमिति सदस्य एवं चापाकोट नगरपालिकाका पूर्व प्रमुख शिव गिरीको सवारी दुर्घटनामा परी निधन भएको छ। चापाकोट नगरपालिका ४ दार्सिङ् घर भएका ६० वर्षीय गिरी पाल्पाको रामपुर स्थित एक परिवारलाई दुख भेट गरेर फर्कने क्रममा पुतलीबजार नगरपालिका १० बरजामा सो दुर्घटना भएको हो। दुर्घटनामा गम्भीर घाइते भएका गिरीको जिल्ला अस्पतालमा निधन भएको बताइएको छ। उनको पार्थिव शरीर अहिले अस्पतालमा राखिएको छ। पुतलीबजार नगरपालिका १ स्थित आफ्नै निवासमा फर्कने क्रममा गएराती उनी सवार गाडी वडा नं १० मा दुर्घटना परेको थियो। बा १५ च १७०१ नम्बरको स्कारपियो गाडी अनियन्त्रित भई दुर्घटना भएको प्रहरी नायब उपरीक्षक रविन्द्र खनालले जानकारी दिए। गिरीका चालक पुतलीबजार नगरपालिका ९ कोल्माका ३२ वर्षी सुरज नेपाली प्रहरी नियन्त्रणमा छन्। दुर्घटनाका अनुसन्धान जारी रहेको प्रहरीले जनाएको छ।

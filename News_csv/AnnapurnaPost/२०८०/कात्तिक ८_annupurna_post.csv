शीर्षक,विवरण
चीनबाट फर्किएका गृहमन्त्री श्रेष्ठसँग प्रधानमन्त्री दाहालको भेट,काठमाडौं : प्रधानमन्त्री पुष्पकमल दाहालले उपप्रधानमन्त्री एवं गृहमन्त्री नारायणकाजी श्रेष्ठको स्वास्थ्यवस्थाबारे जानकारी लिएका छन्। पुल्चोकस्थित मन्त्री निवासमा पुगेर प्रधानमन्त्री दाहालले आज उपप्रधानमन्त्री श्रेष्ठको स्वास्थ्य लाभको कामना गरेका हुन्। सो अवसरमा उनीहरूबीच समसामयिक विषयमा कुराकानी भएको उपप्रधानमन्त्री श्रेष्ठको निजी सचिवालयले जनाएको छ। चीन भ्रमणमा रहेका बेला गत कात्तिक १ गते उपप्रधानमन्त्री श्रेष्ठलाई हृदयाघात भएको थियो। उनी बेइजिङस्थित पेकिङ युनियन मेडिकल कलेज अस्पतालमा पाँच दिन उपचार गरेर आज स्वदेश फर्किएका हुन्।
उपप्रधानमन्त्री श्रेष्ठ स्वदेश फिर्ता,काठमाडौं : उपप्रधानमन्त्री एवम् गृहमन्त्री नारायणकाजी श्रेष्ठ स्वदेश फर्केका छन् । जनवादी गणतन्त्र चीनको भ्रमणमा रहेका श्रेष्ठलाई त्यहीँ हृदयाघात भएपछि चीनको राजधानी बेइजिङमा उपचार गराएर आज स्वदेश फर्किएका हुन्। उपप्रधानमन्त्री श्रेष्ठ दसैंको नवमीका दिन अस्पतालबाट डिस्चार्ज भएका थिए। यही १७ र १८ अक्टोबरमा बेइजिङमा आयोजित तेस्रो बेल्ट एण्ड रोड फोरम फर इन्टरनेशनल कोअपरेसन (बीआरएफ)मा सहभागी भएपछि उपप्रधानमन्त्री श्रेष्ठलाई हृदयाघात भएको थियो । उनको बेइजिङस्थित पेकिङ युनियन मेडिकल कलेज हस्पिटलमा उपचार भएको थियो ।
मूर्ति विसर्जनका क्रममा बेपत्ता भएकाको खोजी जारी,"लुम्बिनी : रुपन्देहीको कोटहीमाई गाउँपालिकामा दुर्गा मूर्ति बिवर्जनका क्रममा मंगलबार दानव खोलामा डुबेर बेपत्ता भएका एकजनाको खोजी कार्य जारी रहेको प्रहरीले जानकारी दिएको छ। दुर्घटनामा परेर दुई जनाको मृत्यु भएको थियो भने एक जना बेपत्ता थिए। कोटहीमाई गाउँपालिका१ अमरगञ्जबाट मूर्ति विसर्जन गर्न दानव खोलामा गएका तीनै जना एकसाथ खोलामा डुबेको स्थानीयले बताएका छन्। सो दुर्घटनामा परेर हराइरहेका २० वर्षीय सन्तकुमार राजभरको खोजी कार्य भइरहेको र घटनास्थलमा नेपाल प्रहरी, सशस्त्र प्रहरी र नेपाली सेनाको टोली खोजीका लागि खटिएको जिल्ला प्रहरी कार्यालय रुपन्देहीले जनाएको छ। कोटहीमाई गाउपालिका१ दुइमोहानघाट स्थित दानव खोलामा डुबेर मृत्यु भएका दुइजनाको शब खोजतलासका क्रममा हिजो नै स्थानीयले फेला पारेका थिए। उनीहरूको शव पोष्टमर्टमका लागि भइरहवा लगिएको छ। खोलामा डुबेर मृत्यु हुनेमा अमरगञ्जका २४ वर्षीय अजयकुमार नाउँ र १८ वर्षीय अजय राजभर रहेका छन्। मृतक नाउँ जिल्ला प्रहरी कार्यालय पाल्पामा कर्यरत प्रहरी जवान हुन्। दसैं मान्न घरमा गएका उनी मूर्ति विसर्जनका क्रममा दानव खोलामा डुबेर मृत्यु भएको जिल्ला प्रहरी कार्यालय रुपन्देहीका प्रमुख तथा प्रहरी उपरीक्षक भरतबहादुर विश्वकर्माले जानकारी दिए।"
बागलुङमा एक पुरुष खोला किनारमा मृत फेला,बागलुङ : बागलुङमा एक पुरुष मृत फेला परेका छन् । बागलुङको गलकोट नगरपालिका११ का ५२ वर्षीय नरबहादुर राना बुधबार बिहान रिघाफेदीस्थित दरमखोला किनारमा मृत फेला परेको जिल्ला प्रहरी कार्यालय बागलुङका सूचना अधिकारी प्रहरी नायब उपरीक्षक (डीएसपी) मदन केसीले जानकारी दिए । बुधबार बिहान गलकोट११ का होमबहादुर सिंजालीले प्रहरी चौकी खर्वाङमा खोला किनारमा मृत अवस्थामा शव रहेको जानकारी दिएपछि प्रहरी घटनास्थलमा पुगेको डीएसपी केसीले बताए । दरम खोलाको किनारमा शव फेला परेकाले उनको मृत्यु बगेर भएको हो या अन्य कारणले भन्नेमा अनुसन्धान भइरहेको डीएसपी केसीले बताए ।
सुरक्षाकर्मी परिचालन गरेर दुर्गा मूर्ति विसर्जन,मलङ्गवा : सर्लाही सदरमुकाम मलङ्गवामा बुधबार व्यापक सुरक्षाकर्मी परिचालन गरेर दुर्गा माताको मूर्ति विर्सजन गरिएको छ । विगतमा मूर्ति विर्सजन गर्न जाने क्रममा दुई समुदायबीच मलङ्गवामा विवाद उत्पन भइ साम्प्रदायिक दङ्गा भड्किएपछि आज विशेष सुरक्षा व्यवस्था अपनाएर मुर्ति विसर्जन गरिएको सर्लाहीका प्रमुख जिल्ला अधिकारी कोमलप्रसाद धमलाले जानकारी दिए। यसवर्ष मलङ्गवासहित सर्लाहीमा ६५ ठाउँमा दुर्गा माताको मूर्ति बनाएर पूजा आयोजना गरिएको उनले जानकारी दिए। मूर्ति विसर्जनमा यसवर्ष सर्वसाधारणको सहभागिता घटेको थियो । विगत वर्षको मार्गमा दुर्गाजीको मूर्ति घुमाउन सुरक्षाकर्मीले दिएनन् । यसमा आपत्ति जनाउँदै अधिकांश सर्वसाधारण मूर्ति विर्सजनमा सहभागी नभएको स्थानीय सुधीर शर्माले जानकारी बताए। । यसअघि मलङ्गवामा विश्वकर्मा पूजा र गणेश पूजामा मूर्ति विसर्जन गर्न जाँदा दुई समुदायबीच झड्प भई कफ्र्यू आदेश नै जारी गर्नुपरेको थियो । मार्गबारे विवाद भएपछि मलङ्गवाको जिल्ला विकास चोकको मूर्ति विर्सजन गर्न सर्वसधारण नआएर ढिलाई भएको मेला व्यवस्थापन समितिका अध्यक्ष पङ्कज कर्णले जानकारी दिए । मलङ्गवाको जिल्ला विकास चोकको मूर्ति विसर्जनका लागि सहजीकरण भइरहेको प्रहरीले जनाएको छ । बाँकेमा सुरक्षा व्यवस्था कडा दुर्गाभवानीको मूर्ति ९प्रतिमा० विसर्जनलाई शान्तिपूर्ण रुपमा सम्पन्न गराउन जिल्ला प्रशासन कार्यालय बाँकेले सुरक्षा व्यवस्था कडा बनाएको छ । मूर्ति विसर्जनलाई सभ्य बनाउन नेपालगन्जको सुरक्षाव्यवस्थालाई कडा पारिएको र त्यसका लागि जिल्लामा करिब एक हजार पाँच सय सुरक्षाकर्मी परिचालन गरिएको बाँकेका प्रमुख जिल्ला अधिकारी श्रवणकुमार पोखरेलले राससलाई बताए। उनले सुरक्षाका दृष्टिकोणले संवेदनशील मानिएका ३१ स्थानमा केन्द्रित गरेर बढी सतर्कता अपनाइएको बताए । ती स्थानमा १२ घण्टा अघिदेखि नै सुरक्षाकर्मी परिचालन गरेर निगरानी बढाइएको छ । सुरक्षालाई थप चुस्त दुरुस्त बनाउन नेपाल भारत नाकामा पनि विशेष सतर्कता अपनाइएको छ । भारतबाट आउने भारतीय परिचयपत्र भएका नागरिकलाई आवश्यक काम बाहेक आज एक दिनका लागि आउन कडाइ गरिएको छ । जिल्लाको सुरक्षा व्यवस्था चुस्त पार्नका लागि नेपाल प्रहरी र सशस्त्रप्रहरीको एकएक वटा कमान्ड पोस्ट स्थापना गरिएको छ । नेपालप्रहरीको १६ वटा मोबाइल टोलीद्वारा २४ सै घण्टा गस्ती गरिने व्यवस्था गरिएको छ । दुई जना प्रहरी निरीक्षकको कमान्डमा स्कर्टिङ ड्युटी परिचालन गरिएको र आकस्मिक उद्धार र मद्दतका लागि १० वटा क्विक रेस्पोन्स समूह तयारी अवस्थामा राखिएको प्रजिअ पोखरेलले बताए। सुरक्षाअवस्थालाई दृष्टिगत गर्दै जिल्लामा नागरिकलाई सुरक्षा प्रदान गर्न नेपाल प्रहरीका एक हजार १३ जना र सशस्त्रप्रहरीका ४९५ जना गरी कुल एक हजार ५०८ सुरक्षाकर्मी प्रत्यक्ष रूपमा परिचालन गरिएको जिल्लासुरक्षा समिति बाँकेले जनाएको छ । अहिले मूर्ति विसर्जन गरी यहाँको राप्ती नदीतर्फ सेलाउनका लागि लगिएको छ ।
धादिङमा छुट्टाछुट्टै सवारी दुर्घटना हुँदा १८ जना घाइते,"मलेखु : धादिङमा छुट्टाछुट्टै सवारी दुर्घटना हुँदा १८ जना घाइते भएका छन्। पृथ्वी राजमार्गअन्तर्गत गल्छी गाउँपालिका४ चिरौदी पुल नजिक तीन सवारी साधन एकापसमा ठोक्किएर भएको दुर्घटना हुँदा १२ जना घाइते भएका छन्। जिल्ला प्रहरी कार्यालय धादिङका प्रहरी नायब उपरीक्षक सन्तुलालप्रसाद जैसवारका अनुसार धादिङबाट काठमाडौंतर्फ जाँदै गरेको बा३ख ८३९५ नम्बरको बसले विपरीत दिशाबाट आउँदै गरेको बा६०प ४८६९ नम्बरको मोटरसाइकललाई ठक्कर दिँदा मोटरसाइकल काठमाडौंतर्फ नै जाँदै गरेको बागमती प्रदेश ०१०२८ च ९३३६ नम्बरको कारमा समेत ठोकिन पुगेको हो। दुर्घटनामा घाइते भएका मोटरसाइकलका चालक धादिङ गल्छी गाउँपालिका६ का २६ वर्षीय जितेन्द्र पाठक र उनका श्रीमती २४ वर्षीय ज्योति पाठकको अवस्था गम्भीर रहेकाले थप उपचारका लागि काठमाडौं रिफर गरिएको प्रनाउ जैसवारले जानकारी दिए। बसमा सवार काठमाडौं चन्द्रागिरि नगरपालिका१४ का ३० वर्षीय सुनिता कार्की, उनकी छोरी ३ वर्षकी कृतिका कार्की, धादिङ नीलकण्ठ नगरपालिका११ का ७३ वर्षीय जीवप्रसाद धमला, ७० वर्षीय धनिमाया धमला घाइते भएका छन्। त्यस्तै धादिङ सिद्धलेक गाउँपालिका१ का ५५ वर्षीय खुसकुमारी तिमिल्सेना, ९ वर्षीय सन्ध्या तिमिल्सेना, नीलकण्ठ११ का ४४ वर्षीय राजकुमारी श्रेष्ठ, ४३ वर्षीय सोमबहादुर गुरुङ घाइते भएका छन्। थाक्रे गाउँपालिका२ का ४५ वर्षीय नवराज रिजाल र उनकी छोरी २१ वर्षीय सम्झना रिजाल पनि घाइते छन्। तीव्र गतिमा रहेको बस एक्कासि दुर्घटनामा पर्दा बसमा सवार अघिकांशको अनुहार र शरीरका विभिन्न भागमा चोट लागेको छ। सामान्य घाइतेहरुको गल्छीस्थित अम्वी भरोसा अस्पतालमा उपचार भइरहेको छ भने मोटरसाइकलमा सवार दुई र बसमा सवार तीन जनालाई काठमाडौं पठाइएको छ। तीनवटै सवारीसहित बस चालक र कारका चालक प्रहरीलाई प्रहरीले नियन्त्रणमा लिएको छ। धादिङमा सवारी दुर्घटनाको घटना आजमात्रै यो चौथो हो। यसअघि गजुरी गाउँपालिका६ बन्छेटारमा काठमाडौंतर्फ जाँदै गरेको बा४ख ४१७७ नम्बरको माइक्रोबस र काठमाडौंबाट गजुरीतर्फ आउँदै गरेको बा२१प ६०९० नम्बरको कार आपसमा ठोक्किएर दुर्घटना हुँदा एक जना घाइते भएका थिए। त्यस्तै बेनीघाट रोराङ३ शीतलबजारमा दुई मोटरसाइकल एकापसमा ठोकिँदा तीनजना घाइते भएका थिए भने त्रिपुरासुन्दरी गाउँपालिकाको सल्यानटारमा मोटरसाइकल दुर्घटनामा एक जना घाइते भएका थिए।"
दसैंका लागि ल्याइएका खसी च्यांग्राको भाउ घट्यो,"भक्तपुर : भक्तपुरको सल्लाघारीमा दसैंका लागि ल्याइएका च्यांग्रा, भेडा, बोका, खसी बिक्री कम भएपछि व्यपारीले मूल्य घटाएका छन्। दसैंका लागि मात्रै बजार लाग्ने भक्तपुरको सल्लाघारीस्थित नेपाल ट्रष्टको नाममा रहेको ९९ रोपनी चौरमा भक्तपुर, काठमाडौं, काभ्रेपलाञ्चोकदेखिका उपभोक्ताको भीड लागे पनि अपेक्षित रुपमा बिक्री कम भएपछि व्यापारीले आजबाट मूल्य घटाएका हुन्। दसैंको विजयादशमी सकिएपछि व्यापारीले मूल्य घटाएका हुन्। दसैंको लागि मुस्ताङ हुँदै ल्याइएको च्यांग्रा आजबाट किलोमा दुई सय ५० घटाएको उनले बताए। यहाँका सबै व्यापारीको सल्लाहअनुसार नै च्यांग्राको मूल्य घटाएर प्रतिकिलो एक हजार १०० मा बिक्री गरेको व्यापारी खड्काले बताए। बझाङबाट ल्याइएको नेपाली च्यांग्रा प्रतिकिलो ९०० मा बिक्री भइरहेको र चिनियाँ च्यांग्रा प्रतिकिलो ११०० मा बिक्री भइरहेको जानकारी उनले दिए। अर्का च्यांग्रा व्यापारी उत्तम खड्गीले मुस्ताङमै च्यांग्रा महँगो तिर्नु परेकाले यसवर्ष मूल्य बढेको भए पनि आजबाट मूल्य घटाएको बताए। उनले भने, 'चीनबाट ल्याइएको च्यांग्रा नेपाली व्यापारीले मुस्ताङबाट खरिद गर्दा किलोमा नभइ प्रति गोटा ३५ हजारदेखि ४० हजारसम्म तिर्न परेकाले यसवर्ष च्यांग्रा महँगो भएको हो।' अर्का व्यापारी रमेश खड्काले च्यांग्राको मूल्य घटेको र भेडा पनि मूल्य घटाएर प्रतिकिलो रु ६५० मा बिक्री गरेको बताए। अर्का च्यांग्रा व्यापारी कुलबहादुर श्रेष्ठले पशु स्वास्थ्य चिकित्सकबाट भेडा च्यांग्राको परीक्षण गरेर ल्याएको बताए। च्यांग्रा तयारी मासुको मूल्य पनि घटेको छ। सल्लाघारीको चौरमा तयारी च्यांग्राको मासु प्रतिकिलो दुई हजार ८०० मा व्यापारीले बिक्री गर्दै आए पनि आजबाट दुई हजार ५०० मा बिक्री गर्न थालेको व्यापारीले बताएका छन्। उता सल्लाघारीमा खसीको मूल्य पनि घटेको छ। व्यापारीहरूले खसी आजबाट प्रतिकिलो ६०० मा बिक्री गर्न थालेका छन्। यसवर्ष यहाँ करिब दुई हजार खसी, दुई हजार भेडा, च्यांग्रा ल्याइएको व्यापारीले बताएका छन्।"
अज्ञात समूहद्वारा गाउँपालिकाको डोजर तोडफोड,बैतडी : बैतडीको डिलासैनी गाउँपालिकाको एक्साभेटर (डोजर) अज्ञात समूहले तोडफोड गरेको छ। वडा न ६ को वडा कार्यालय अगाडि पार्किङ गरी राखिएको बाप्र०१००४क १२१६ नम्बरको गाउँपालिकाको एक्साभेटरमा गएराति आज्ञात समूहले तोडफोड गरेको हो। एक्साभेटरक बाह्यका सीसासहितका सबै भागमा पूर्ण क्षति पुगेको गाउँपालिकाका प्रवक्ता यज्ञ भट्टले जानकारी दिए। घटनाको विषयमा थप अनुसन्धान भइरहेको प्रहरीले जनाएको छ। केही दिनअघिसम्म ग्रामिण कच्ची सडक सफाइ गरेको एक्साभेटर अहिले तोडफोड भएको हो। तोडफोडमा संलग्नलाई पत्ता लगाई कारबाहीको दायरामा ल्याउन गाउँपालिकाले प्रशासनलाई आग्रह गरेको छ। डिलाशैनी गाउँपालिकाको वडा न ५ र ६ का पसलहरूमा समेत बेलाबेला चोरीका घटना हुने गरेका छन्।
भत्ता दिन लाभग्राहीको घरमै जनप्रतिनिधि,"भरतपुर : चितवनको इच्छाकामना गाउँपालिकामा घरघरमै पुगेर लाभग्राहीलाई सामाजिक सुरक्षा भत्ता वितरण गरिएको छ। इच्छाकामना गाउँपालिका४ का वडाध्यक्ष रुद्रप्रसाद उप्रेतीसहितको जनप्रतिनिधि र कर्मचारीको टोलीले आफ्नो वडाका सम्पूर्ण लाभग्राहीको घरघरमै पुगेर सामाजिक सुरक्षा वितरण गरेको हो। दसैंको समयमा सेवाग्राहीलाई सहज होस् भन्ने उद्देश्यले घरघरमै पुगेर सेवा प्रदान गरेको वडाध्यक्ष उप्रेतीले बताए। वडा कार्यालयले चालु आर्थिक वर्ष २०८८१ को प्रथम त्रैमासिकको सामाजिक सुरक्षा घरमै पुगेर लाभग्राहीलाई प्रदान गरिएको उनले जानकारी दिए। भूगोलका कारण वृद्ध बाआमालाई हिँडेर बैंकसम्म पुग्न समस्या हुने भएका कारण वडा कार्यालयले सहजीकरण गर्दै वडाको माथिल्लो क्षेत्र स्याक्लाङ, पातिघारी, बाझगाउँ, कमलाबारी, कुरनभित्ता, बेलडाँडा, सोतागाउँलगायत स्थानका घरघरमै पुगेर सामाजिक सुरक्षा भत्ता वितरण गरिएको वडाध्यक्ष उप्रेतीको भनाइ थियो। पछिल्लो समय सरकारको निर्देशानुसार स्थानीय तहले अनिवार्यरुपमा सामाजिक सुरक्षा भत्ता लाभग्राहीको अनिवार्य बैंकमा खाता खोली बैंकबाट वितरण गर्नुपर्ने हुँदा सेवाग्राहीलाई असहज पैदा भएकाले कतिपय स्थानीय सरकार र वडा कार्यालयले बैंकसँग सहकार्य गर्दै बैंकको कर्मचारी सहित गाउँघरमा नै पुगेर सामाजिक सुरक्षा भत्ता वितरण गर्दै आएका छन्। वडा कार्यालयबाट घरघरमै पुगेर सामाजिक सुरक्षा भत्ता दिँदा लाभग्राहीसमेत खुसी भएका छन्।"
भैंसीसँग मोटरसाइकल ठोकिँदा चालकको मृत्यु,वीरगन्ज : पर्साको जगरनाथपुर गाउँपालिका४ हरपुर टोलमा सडकमा छाडा छोडिएको भैंसीसँग मोटरसाइकल ठोकिँदा मोटरसाइकल चालकको मृत्यु भएको छ। मृत्यु हुनेमा पर्साकै जिराभवानी गाउँपालिका५ का धनेस महतो रहेका छन्। हरपुर टोलमा मंगलबार महतो र उनकी पत्नी संगीता देवी सवार बीआर ३० वाई ६०३० नम्बरको भारतीय मोटरसाइकल सडकमा छाडा छोडिएको भैंसीसँग ठोकिँदा दुवै जना गम्भीर घाइते भएका थिए। घाइते दुवैजनालाई स्थानीयले उद्धार गरी वीरगन्जको नारायणी अस्पतालमा ल्याएर भर्ना गरेका थिए। त्यहाँबाट महतोलाई बाराको नौतनस्थित एसएल न्युरो अस्पतालमा रिफर गरिएकोमा उपचारकै क्रममा उनको मृत्यु भएको जिल्ला प्रहरी कार्यालय पर्साले जनाएको छ।
बाँकेमा मुस्लिम समुदायका अगुवाहरुले मनाए दसैँ,"बाँके : सद्भावको सहरले चिनिएको नेपालगञ्जमा बडादसैंको दिन मुस्लिम समुदायका अगुवाहरुले पनि आफ्ना मान्यजनबाट टीका जमरा लगाएर दसैं मनाएका छन् । मङ्गलबार हिन्दूहरुको महानपर्व बडादसैँका अवसरमा मुस्लिम अगुवाहरुले दसैंको टीका र जमरा लगाएर धार्मिक सद्भावलाई निरन्तरता दिँदै आफ्ना मान्यजनबाट टीका जमरा लगाएर दसैं मनाएका हुन् । बाँकेका मुस्लिम अगुवा तथा नेपाल उद्योग वाणिज्य महासङ्घका केन्द्रीय सदस्य अब्दुल वाहिद मन्सुरीले आफ्ना मान्यजनबाट दसैंको टीका र जमरा लगाएका हुन्। उनले दसैं तिहार, रक्षाबन्धन, होली जस्ता चाडपर्व सधैं यसरी नै मिलेर मनाउने गरेको बताए। हामी सद्भावको सहरमा छौँ । यो सहर आफैँमा एउटा धार्मिक परम्पराअनुसार मिलेको सहर हो । यहाँ मुस्लिमले हिन्दूहरुको मात्र नभइ हिन्दू समुदायले पनि हाम्रा चाडपर्वलाई यसैगरी हर्षोल्लासका साथ मनाउने गर्नुहुन्छ,' उनले भने, मेरो अन्य समुदायको धर्म र आस्थाप्रति मनैदेखि नै सम्मान छ । टीका थाप्दा मैले मान्ने हिन्दू समुदायका मान्यजनलाई खुसी मिल्छ र उहाँहरु खुसी हुँदा मलाई पनि खुसी मिल्छ भने त्यो खुसीमा किन सहभागी नहुने ?' मुस्लिम अगुवा मन्सुरीले मुस्लिमका चाडपर्व ईद, बकरईद, मोहर्रम तथा मोहम्मद डे मा हिन्दू समुदायका मान्यजनलाई बोलाएर रमाउने गरेको राससलाई बताए । बाँकेमा हिन्दू र मुस्लिम समुदायले वर्षौंदेखि एकआपसमा मिलेर दुबै समुदायका चाडपर्व मनाउँदै आएको उनको भनाइ छ । सोही प्रकारले बाँकेका वरिष्ठ समाजसेवी तथा मुस्लिम अगुवा प्रवेजअलि सिद्धिकीले पनि दसैँमा हिन्दू समुदायका आफन्त र मान्यजनबाट टीका ग्रहण गरेका हुन्। उनले आफूले टीका र जमरा ग्रहण गरेपश्चात आफूभन्दा सानालाई टीका लगाएर आशीर्वाद दिए। सिद्धिकी वर्षौँदेखि हिन्दू समुदायले मनाउने सबै प्रकारका चाडपर्वलाई मान्दै र रमाउँदै आएका छन् । पर्वका बेला एकअर्कासँग मिलेर खुसी साट्ने गरेको उनको भनाइ छ । हिन्दूले मुस्लिमको चाडमा सहभागी हुने र मुस्लिमले हिन्दूको चाडपर्वमा सहभागी हुने यहाँको परम्परा बनिसकेको अगुवा सिद्धिकीले बताए। अर्का मुस्लिम अगुवा रहमान मियाँले पनि मान्यजनबाट दसैंमा टीका र जमरा लगाएर आशीर्वाद लिएका छन् । रहमान मियाँले दुबै समुदायबीच अभूतपूर्व एकता र सद्भाव रहेको भन्दै उक्त सद्भावलाई बिथोल्ने प्रयासमा लागे कहिल्यै पनि सफल नहुने बताए। बडादसैंका दिन मुस्लिम धर्मगुरु मौलाना अब्दुल जब्बार मन्जरीले बागेश्वरी मन्दिरका मूल महन्थ चन्द्रनाथ योगीलाई भेटेर दसैंको शुभकामना दिए। एकताका र सद्भावका लागि दुबै समुदायका धर्म गुरुले संयुक्तरुपमा सबै एकआपसमा मिलेर बस्न आग्रहसमेत गरे।"
घटस्थापनामा राखिएका दुर्गाका मूर्ति बिर्सजन,"बाँसगढी (बर्दिया) : आश्विन शुक्लपक्ष प्रतिवदा अर्थात घटस्थापनाका दिन स्थापना गरिएका माटोको देवीका मूर्तिहरु बिर्सजन गरिएको छ । दसैंका दिन मंगलबार परेकोले बुधबार मूर्ति बाजागाजा तथा भजन किर्तनसहित बिर्सजन गरिएको हो । बर्दियाका विभिन्न पालिकाका टोलहरुमा स्थापना गरिएका देवीका मूर्तिहरु नदी, तलाउ लगायतका जलाशयहरुमा सेलाइएको हो । बर्दियाको गुलरियास्थित बबई (भादा) नदी, कर्णाली नदी, मान खोला लगायतका जलाशयहरुमा सनातन धर्मावलम्बीहरुले मूर्ति बिर्सजन गरेको बाँसगढी नगरपालिका वडा नम्बर ५ निवासी बद्री पौडेलले बताए । स्थानीयहरुबाट आर्थिक संकलन गरी मूर्ति स्थापना गर्ने गरेका हुन् । बाँसगढी नगरपालिका स्थित बजार क्षेत्रमा स्थापना गरिएका मूर्तिहरु मानखोलामा बिर्सजन गरिएको उनको भनाई छ । नवरात्रको पहिलो दिन घटस्थापनासँगै मूर्ति स्थापना गरी नौ दिनसम्म पूजा अर्चना गरिन्छ । दैनिक दुर्गा सप्तसती पाठ, पूजा आरतीपछि नवमीको दिन हवन गरेपछि नवरात्रको पूर्णाहुती गरिन्छ । यसरी विधिपूर्वक गरिएको दुर्गापूजा दसैंको दिन रावण बध गरेपछि बिर्सजन गर्ने प्रचलन रही आएको छ । मंगलबार मूर्ति बिर्सजन गर्न नहुने यहाँको मान्यता छ । बर्दियाको गुलरिया स्थित भादा नदीमा मूर्ति विर्सजनका बेला ठूलो भीड हुने गर्छ । गुलरियालगायत बाँकेबाट समेत मूर्तिहरु विर्सजनका लागि आउने गरेका छन् ।"
पत्रकार शर्माको मृत्यु,"परासी : नवलपरासीकी पत्रकार सीता शर्माको ३२ वर्षको उमेरमा मंगलबार निधन भएको छ । नेपाल पत्रकार महासंघ जिल्ला शाखा नवलपरासीकी सदस्यसमेत रहेकी शर्माले १० दिनअघि काठमाडौं मेडिकल कलेज (केएमसी)मा छोरीलाई जन्म दिएकी थिइन् । प्रेसर लो सँगै अक्सिजन कम भएपछि उनलाई अस्पतालमै राखेर उपचार गरिएको थियो । अवस्था सामान्य भएको ८ दिनपछि शर्मालाई काठमाडौंबाट रामग्राम नगरपालिका१ परासीस्थित घरमा ल्याइएको थियो । मंगलबार दिउँसो स्वास प्रस्वाससँगै मुटु दुख्न थालेपछि काठमाडौं लैजाने क्रममा बाटोमा थप जटिल समस्या देखिन थालेपछि उनलाई परासीस्थित जिल्ला अस्पतालमा पुर्याइएको थियो । जिल्ला अस्पतालबाट थप उपचारका लागि बुटवल मुटु अस्पताल पुर्याइएकी शर्मालाई अस्पतालले मृत्यु घोषणा गरेको परिवारजनले जानकारी दिएको छ । सामुदायिक सूचना नेटवर्क (सिएनन), माउण्टेन टेलिभिजन, रेडियो परासीलगायतका सञ्चामाध्यममा काम गर्दै आएकी पत्रकार स्व शर्मा पछिल्लो पटक केही अनलाइनमा आवद्ध थिइन् । उनी क्रियाशिल पत्रकार महिला (डब्लुडब्लुजे) नवलपरासीकी संस्थापक अध्यक्षसमेत हुन् । पत्रकार स्व शर्माका पति राजेश साहनीसमेत पत्रकार महासंघका सदस्य हुन् । उनीहरुले पहिलो सन्तानका रुपमा छोरीलाई जन्म दिएका हुन् । छोरीको अवस्था भने स्वस्थ रहेको परिवारजनले जनाएको छ । यसैबीच पत्रकार महासंघ जिल्ला शाखा नवलपरासीले एक शोक वक्तव्य निकालेर महिला अधिकारको क्षेत्रमा सञ्चारमाध्यममार्फत कलम चलाउँदै आएकी पत्रकार शर्माको निधनले महासंघ स्तब्ध भएको जनाएको छ । पत्रकार स्व शर्माप्रति भावपूर्ण श्रद्धाञ्जली अर्पणगर्दै शोक वक्तव्यमा परिवारजनप्रति गहिरो समवेदना प्रकट गरिएको छ ।"
दुर्गा मूर्ति विसर्जनका लागि नेपालभारत सीमा नाका बन्द,"खजुरा : दुर्गा मूर्ति विसर्जनलाई ध्यानमा राख्दै आज नेपाल भारत सीमा नाका बन्द गरिएको छ। हिन्दूहरुको महान् चाड दसैंको अवसरमा विजयदशमीदेखि स्थापना गरिएका दुर्गा मूर्तिहरू धार्मिक र्याली गर्दै सेलाउन नदीतर्फ लैजाने कार्य भइरहेको हुँदा सुरक्षा सतर्कता अपनाउनका लागि आज एक दिन जमुनाहा नाका बन्द गरिएको बाँकेका प्रमुख जिल्ला अधिकारी श्रवणकुमार पोखरेलले बताए। उनले सुरक्षा अवस्थालाई ध्यानमा राख्दै सीमापारिका सुरक्षा अधिकारीसँगको समन्वयमा आज राति ८ बजेसम्मका (मूर्ति विसर्जनको कार्य नसकिएसम्म) लागि उक्त नाका बन्द गरिएको बताए। प्रजिअ पोखरेलका अनुसार एम्बुलेन्स, दमकल तथा औषधि, खाद्यान्नलगायत ढुवानी गर्ने अत्यावश्यक सवारी साधनहरुबाहेक अन्य सबैलाई नेपाल प्रवेशमा रोक लगाइएको छ। नेपालगञ्जका सडकहरुमा अहिले दुर्गा मूर्ति सेलाउन तालतलैया, जलकुण्ड तथा नदीतर्फ लैजाने कार्य धुमधामसँग भइरहेको छ। नेपालगञ्जका सडकहरुमा दुर्गा मूर्ति राखिएका ट्रक तथा ट्र्याक्टरहरुसहितको धार्मिक र्याली भइरहेको निस्किएको छ। मूर्ति विसर्जनलाई शान्तिपूर्ण रूपमा सम्पन्न गराउनका लागि जिल्लाभरि नै सुरक्षा व्यवस्था मिलाइएको बाँकेका प्रहरी उपरिक्षक सुभाषचन्द्र बोहराले बताए। उद्धार टोली परिचालन यसैगरी सम्भावित दुर्घटनाबाट बचाउन बाँकेको अगैया र राप्ती नदी सिधनिया घाटमा पूर्व तयारीका लागि उद्धार टोली खटिएका छन्। दुर्गा मूर्ति विसर्जनलाई सुरक्षित बनाउन र हुन सक्ने सम्भावित दुर्घटनाबाट बचाउन दुवै घाटमा उद्धार टोली खटाइएको बाँकेका प्रजिअ पोखरेलले जानकारी दिए। उनका अनुसार कतिपय ठाउँहरुमा दुर्गा मूर्ति विसर्जनका क्रममा नदीमा डुबेर बेपत्ता हुने तथा ज्यानसमेत जाने घटनाहरु घटिरहेको हुँदा सर्वसाधारणलाई नदीबाट हुने सम्भावित दुर्घटनाबाट बचाउन गोताखोरसहितको टोली परिचालन गरिएको हो।"
मटिहानीमा गरियो रावणबध,महोत्तरी : बडादसैंका अवसरमा महोत्तरीको मटिहानीमा रावणबध गरिएको छ। गएराति महोत्तरीको भारतीय सीमावर्ती मुख्य नाकामा रावणको विशाल पुतला बनाई रावणबध गरिएको हो। मंगलबार साँझ विजयादशमीका अवसरमा त्यहाँ निर्मित रावण प्रतिमालाई श्रीरामको भूमिकाका रहेका कलाकारले तीर (धनुष वाण) हानेर लडाएपछि रावणबध गरिएको हो। नवरात्रभरि रामायण पाठ कीर्तन गरेर दशमीका दिन रावणरुपी दुष्ट प्रवृत्तिको अन्त्य भएको खुसियालीमा उत्सव मनाउने यहाँको पुरानो परम्परा रहेको मटिहानीका मेयर हरिप्रसाद मण्डलले बताए। नवरात्रभरि (असोज शुक्लपक्ष लागेदेखि नै) रामरावणको घमासान युद्ध भएको र दशमीका दिन मर्यादा पुरुषोत्तम श्रीरामले रावणलाई ढालेको विश्वासमा मटिहानीमा रावणबध मेलाको आयोजना हुँदै आएको मेयर मण्डलले जानकारी दिएका छन्। त्यहाँ असोज शुक्ल प्रतिपदादेखि नै रामचरित मानस (श्री सन्त तुलसीदासविरचित रामायण महाकाव्य) पाठ गरिने परम्परा छ। रावणबध भएपछि साधुसन्तलाई भोजन गराइ दक्षिणा दिने र श्रीराम कीर्तन गर्दै उत्सव मनाउने यहाँको चलन छ। विजियादशमीका दिन श्रीरामले रावणको संहार गरेको र देवीले महिषासुरसहितका दैत्यको मर्दन गरेका धार्मिक जनविश्वास रहेको छ। चन्द्रमासका गणनाले एउटै पक्ष परेको विद्वानहरुको मत छ। देवीको लडाँइ सत्य युगमा र श्रीरामको त्रेतायुगमा भए पनि दुबै लडाइँ असोज शुक्लपक्षमै भएकाले विजया दशमीमा रावणबध मेला आयोजन हुने गरेको मटिहानीस्थित याज्ञवल्क्य लक्ष्मीनारायण संस्कृत क्याम्पस (विद्यापिठ) का मैथिली भाषा साहित्का उपप्राध्यापक मनोज झा मुक्तिको भनाइ छ।
कोरला नाकामा फहरायो राष्ट्रिय झण्डा,"जोमसोम : चीनको स्वशासित क्षेत्र तिब्बतसँग सीमाना जोडिएको मुस्ताङको उत्तरी कोरलानाकामा लोमान्थाङ गाउँपालिकाले राष्ट्रिय झण्डा स्थापना गरेको छ। लोमान्थाङ गाउँपालिकाले यसै हप्ता कोरलाको दजगजा क्षेत्रमा राष्ट्रिय झण्डा फहराएको हो। लोमान्थाङ गाउँपालिकाले जिल्ला प्रशासन कार्यालय मुस्ताङको अनुमतिमा आवश्यक बजेट विनियोजन गरी सशस्त्र प्रहरी बोर्डर आउट पोष्ट (बीओपी)को समन्वयमा राष्ट्रिय झण्डा स्थापना गरेको हो। कोरलाको पठार क्षेत्रमा नेपालको राष्ट्रिय झण्डा स्थापना गर्न गाउँपालिकाका जनप्रतिनिधि, कर्मचारी र सशस्त्र प्रहरीको सीमा सुरक्षा टोली कोरला पुगेका थिए। करिब २० फिट लम्बाई रहेको फलामे रड र जस्तामा रंगरोगन गरिएको राष्ट्रिय झण्डा कोरलाको २४ नं सीमा स्तम्भ नजिक फहराइएको लोमान्थाङ गाउँपालिकाका अध्यक्ष टसीनर्बु गुरुङले जानकारी दिए। चीनको तिब्बती भूमि कोरलामा चीनले ठूलाठूला लोभलाग्दा भौतिक संरचना निर्माण गरिसक्दा नेपाल तर्फबाट सीमा क्षेत्रमा कुनै संरचना बन्न सकेका छैनन्। चिनियाँ सुरक्षाकर्मी २४ सै घण्टा सुरक्षा निगरानी गरिरहे पनि नेपालतर्फ भने करिब १५ किमी दक्षिणको नेचुङमा सीमा सुरक्षार्थ सुरक्षाकर्मी बसेका छन्। नेपालको राष्ट्रियता ,सार्वभौमिकता र नेपाली पहिचानलाई सीमा क्षेत्रमा जीवन्त राख्न राष्ट्रिय झन्डा राखेको अध्यक्ष गुरुङको भनाइ छ। सीमापारि ठूल्ठूला भवन बने, हाम्रोतिर पिल्लरबाहेक केही छैन। त्यसैले नेपालको गर्विलो उपस्थिति जनाउन राष्ट्रिय झण्डा गाडेका हौं,' उनले भने।"
"बैतडीमा वार्षिक ३ हजार मेट्रीक टन मासु उत्पादन, ७५ प्रतिशत निर्यात","बैतडी : बैतडी मासुमा आत्मनिर्भर जिल्ला रहेको छ । भेटेनरी अस्पताल तथा पशु सेवा विज्ञ केन्द्र पाटनका अनुसार बैतडीबाट वार्षिक २४ सय मेट्रीक टन मासु निर्यात हुने गरेको छ । खसी, बोका, बाख्रा तथा रांगाको मासु निर्यात हुने गरेको हो । बैतडीमा ३ हजार ११ मेट्रीक टन मासु उत्पदान हुने गरेकोमा त्यसमध्ये ६ सय मेट्रीक टनमात्रै जिल्लामा खपत हुने गरेको छ भने बाँकी २४ सय मेट्रीक टन बाहिरिने गरेको भेटेनरी अस्पताल तथा पशु सेवा बिज्ञ केन्द्र पाटनका अधिकृत खडक सिंह भण्डारीले जानकारी दिए । जिल्लामा उत्पदान भइरहेको मासुको पूर्ण तथ्याङ्क संकलन गर्न नसकिएको भएपनि सबै निकायबाट गरिएको सर्वेक्षणका आधारमा जिल्ला मासुका लागि आत्मनिर्भर जिल्ला नै मानिएको विज्ञ केन्द्रका प्रमुख गुमानीदत्त पन्तले जानकारी दिए । तर, बोइलर कुखुरा भने बाह्य जिल्लाबाट आउने गरेको उनले बताए । व्यवसायिक रुपमा बाख्रा पालन तथा बंगुर पालन गर्ने किसान बढ्दै गएकाले मासु उत्पदानमा अझै वृद्धि हुने आंकलन गरिएको छ । तर, मौसमअनुकुल नभएका कारणले कुखुरा भने बाह्य जिल्लाबाट भित्रिने गरेका छन् ।"
दोस्रो दिन पनि नवदुर्गाको प्रसाद र आशीर्वाद थाप्ने क्रम जारी,काठमाडौं : आश्विन शुक्ल एकादशीका दिन आज नवदुर्गाको प्रसाद स्वरूप टीका एवं जमरा लगाउन र आशीर्वाद थाप्न मान्यजनका घरमा जानेको चहलपहल बढेको छ। विजयादशमीका दिन नौ दिनसम्म पूजा आराधना गरी देवी विसर्जन गरेपछि सुरु भएको प्रसाद लगाउने र मान्यजनबाट आशीर्वाद लिने क्रम कोजाग्रत पूर्णिमाका दिनसम्म जारी रहन्छ। पहिलो मान्यजनकहाँ जान नपाएकाहरु आज पनि टीका थाप्न हिँडेका हुन्। नेपाल पञ्चाङ्ग निर्णायक विकास समितिका अध्यक्ष प्रा श्रीकृष्ण अधिकारीले कोजाग्रत पूर्णिमाका दिन अखिल बलिपूर्ति नभएसम्म नवदुर्गाको प्रसाद लगाउन शास्त्रीय रुपमा कुनै बाधा नरहेको बताए। केही दिन सुनसान रहेको राजधानी सहरमा आजदेखि भने केही चहलपहल बढ्न थालेको देखिन्छ।
बागलुङमा अटोरिक्सा दुर्घटना,"बागलुङ : बागलुङमा अटोरिक्सा (टेम्पो) दुर्घटना हुँदा तीन जना घाइते भएका छन्। बुधबार दिउँसो बागलुङ बजारबाट बागलुङ नगरपालिका३ मुल्पानी जादै गरेको ध१ह ७५ नम्बरको अटोरेक्सा मुलपानीमा दुर्घटना हुँदा पर्वतको जलजला गाउँपालिका, ४ मल्लाजका ३७ वर्षीय बाबुराम परियार, उनकी श्रीमती २९ वर्षीया माया परियार र छोरा ७ वर्षीय दीपेन्द्र परियार घाइते भएका छन्। घाइते तीन जनाकै धौलागिरी अस्पताल बागलुङमा उपचार भइरहेको जिल्ला प्रहरी कार्यालय बागलुङले जनाएको छ। घाइतेमध्ये बाबुरामको शरीरमा केही चोटपटक लागेको छ भने बाँकी दुई जनाको अवस्था सामान्य रहेको जिल्ला ट्राफिक प्रहरी कार्यालय बागलुङका ट्राफिक प्रहरी हवल्दार टीकाराम शर्माले जानकारी दिए।"
प्रहरी जवानले गरे गोली हानी आत्महत्या,इनरुवा : सुनसरीको कोशी गाउँपालिका ४ कोशी कटानमा मंगलबार राति एक प्रहरी जवानले गोली हानेर आत्महत्या गरेका छन् । मृत्यु हुनेमा सप्तरी रुपनी नगरपालिका २ घर भइ कोशी गाउँपालिका ४ कोशी कटानमा कार्यरत प्रहरी जवान अमितेश मण्डल रहेको जिल्ला प्रहरी कार्यालय सुनसरीले राससलाई जनाएको छ । रातिको समयमा सुत्ने कोठामा कोही नभएको मौकामा पेस्तोलले टाउकोमा गोली हानेर आत्महत्या गरेको प्रहरीले जनाएको हो । घरायसी तनावका कारणले प्रहरी जवान मण्डलले गोली हानेर आत्महत्या गरेको जनाइएको छ । घटनाको विषयमा थप अनुसन्धान भइरहेको छ । शव परीक्षणका लागि जिल्ला अस्पताल इनरुवा सुनसरीमा राखिएको सुनसरी प्रहरीले जनाएको छ ।
तलेजुको वाहन सेतो घोडा जात्रा सम्पन्न,"भादगाउँ : तलेजु भवानीका वाहनको प्रतीक सेतो घोडाको जात्रा गए राति सम्पन्न भएको छ। ऐतिहासिक तथा सांस्कृतिक महत्वको घोडाजात्रा प्रत्येक वर्ष विजयादशमी र एकादशीको रात्रिकालीन समयमा गर्ने परम्परा रहेको छ। जात्रा अगाडि तलेजुका चार मूल नाइके, आचाजु, जोशी, राजोपाध्यायबाट तान्त्रिक विधिअनुरुप तलेजु भवानीलाई कालरात्रि पूजा, टीका साइत पूजा गरी विर्सजन पूजा सम्पन्न गरिन्छ। पूजा सम्पन्न भएपछि घोडालाई विधिवत्रुपमा पूजा गरी भेडा बलि दिइसकेपछि भक्तपुर नगरमा डुलाइ घोडा जात्रा सुरु गरिने तलेजुका आचाजु सिद्धिविर कर्माचार्यले जानकारी दिए। घोडालाई तलेजुको मूलचोकबाट बाहिर ल्याइसकेपछि भक्तपुर नगरको तल्लो दरबार क्षेत्रबाट खौमा, इटाछें, भार्वाचो, वंशगोपाल, भुजीकोखा, नारायणचोक र माथिल्लो दरबार क्षेत्र खिछें, चोछें, भोलाछें, थालाछें, दत्तात्रय, गोलमढी, सुकुलढोका र तमारी हुँदै नारायणचोकसम्म घुमाइ जात्रा सम्पन्न गरिन्छ।"
विदेशबाट फर्केर स्वरोजगार बनेका सुमन,"भोजपुर : सीप मानिसको जिउन सक्ने पहिलो आधार हो। सीप भए केही न केही उद्यम गरेर जीवनयापन चलाउन सम्भव बन्छ। आफ्नो सीप तथा क्षमताले स्वदेश तथा विदेशमा राम्रो तलब लिएर काम गर्न सक्ने वातावरण पनि तयार हुन्छ। तुलानात्मकरूपमा हेर्ने हो भने सवारी साधनको क्षेत्रमा काम गरेर धेरै मानिस स्वरोजगार बनेको देख्न सकिन्छ। खास गरेर युवावर्गलाई सवारी साधन चलाउन सिक्ने बढी चाहना हुन्छ तर भोजपुरवासीलाई सवारी साधन चलाउन सिक्न भने त्यति सहज छैन। उनीहरूलाई सवारी साधन चलाउने सीप आर्जन गर्न जिल्ला बाहिरका सहरमा जानुपर्ने बाध्यता छ। यसरी सीप लिनको लागि बाहिर जाँदा धेरै खर्च हुन्छ। भोजपुरवासीले भोगेको दुःखलाई ध्यानमा राखेर वैदेशिक रोजगारीबाट फर्किएका युवा सुमन प्रधानले आफू स्वरोजगार बन्ने र अरुलाई पनि स्वरोजगार बन्न उत्प्रेरित गर्ने उद्देश्यले ड्राइभिङ सेन्टर सञ्चालन गरेपछि स्थानीयवासीलाई सहज भएको छ। विदेशमा दुई वर्ष बिताएर आएका उनले सीपको अभावमा मलेसियामा नेपालीले पाएको दुःख देख्न नसकेर आफ्नै गाउँमा फर्केर पहिलो पटक यो काम सुरु गरेको बताए। 'मानिसलाई सहजरुपमा जीवनयापन गराउने आधार नै सीप हो', उनले भने, 'सीप भएको मानिसले जहाँ पनि आफ्नो क्षमता देखाएर खानसक्छ। विदेशमा पनि सीपका कारण धेरैले दुःख पाएको देखेँ। त्यहाँका नेपालीले भोगेको दुःख बुझेरै सवारी साधन चलाउने सीप प्रदान गर्दै आएको छु।' योसँगै आफूले टेम्केमैयुङ२ कृषि समूह गठन गरेर छिनामखुमा व्यावसायिकरूपले सुन्तला खेतीसमेत गर्दै आएको व्यवसायी प्रधानले बताए। उनले भने, 'मेरो अगुवाइमा कृषि समूह गठन गरेर अरुलाई पनि यसमा समेटेको छु। विदेशमा गएर दुःख गर्नुभन्दा यही नै फरक ढङ्गले काम गर्ने हो भने राम्रो आम्दानी लिन सकिन्छ।' कृषिबाट बाँकी रहेको समय सदुपयोग गर्दै व्यवसायी प्रधानले पाँच वर्षअघिदेखि पाथीभरा ड्राइभिङ सेन्टर खोलेर स्थानीयवासीलाई दुई पाङ्गे्र, तीन पाङ्ग्रे र चार पाङ्ग्रे सवारी साधन चलाउन सिकाउँदै आएका छन् 'विदेशमा धेरै दुःख गरियो। त्यहाँ गर्ने मेहनत यहीँ गर्ने हो भने राम्रो आम्दानी हुने रहेछ', व्यवसायी प्रधानले भने, 'आफ्नै ठाउँमा फरक केही काम गरेर उदाहरणीय बनौँ भनेर जिल्लामै पहिलो पटक यो काम थालेको हुँ। मैले सीप सिकाएका धेरै जना आफैँ स्वरोजगार बनेर काम गरिरहेका छन्। यहाँ सीप सिकेर वैदेशिक रोजगारीमा गएका दुई जनाले ड्राइभिङ गरेर राम्रो तलब खाँदैछन्।' भोजपुर नगरपालिका५ मा वार्षिक ७५ हजारमा पाँच रोपनी जग्गा भाडामा लिएर सीप सिकाउँदै आएको तर यो सेन्टर सञ्चालन गरे पनि त्यसलाई धान्न भने समस्या रहेको उनको भनाइ थियो। 'सीप लिनका लागि स्थानीयवासीलाई धेरै खर्च गरेर बाहिर जानुपर्ने समस्या अन्त्य भएको छ', प्रधानले भने, 'तर सानो ठाउँ भए पनि व्यवसाय धान्न भने निकै सकस भएको छ। यस्ता सीपमूलक काम गर्ने मानिसलाई स्थानीय सरकारले पनि प्रोत्साहन गर्नुपर्छ।' हालसम्म जिल्लाका सात सयभन्दा बढीलाई सवारी साधन सञ्चालनसम्बन्धी सीप दिलाएका प्रधानले भोजपुरजस्तो सानो ठाउँमा सञ्चालन गरेको यो व्यवसायबाट आफूले पनि सीप सिक्न पाउँदा खुसी लागेको अरुण गाउँपालिकाका युवा सचिन भुजेलले बताए। आफ्नै ठाउँमा सीप सिक्न पाउँदा धेरै खर्च गरेर धरान, इटहरी, विराटनगरलगायत सहरमा जानुपर्ने बाध्यता हटेको र यही सीप सिकेर अहिले आफू स्वरोजगार बनेको उनको भनाइ थियो। 'जिल्लामै सीप सिकेर स्वरोजगार बनेको छु', सचिनले भने, 'सीप सिकेर अहिले गाउँपालिकाको गाडी चलाउँदै आएको छु। आफ्नै ठाउँमा सीप लिन नपाएको भए यो सम्भव थिएन। सीपले मलाई जीवन गुजारा गर्न सहज बनेको छ। मजस्ता धेरै साथीले आफ्नो खाएर घर पाएकमै सीप लिन पाएका छौँ।'"
आज देशका यी स्थानमा हुने छ वर्षा,काठमाडौं : आज देशको पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ। मौसम पूर्वानुमान महाशाखाका अनुसार देशका पहाडी भूभागका एकदुई स्थानमा मेघ गर्जनचट्याङसहित हल्का वर्षाको सम्भावना रहेको छ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। आज राति देशको पहाडी भूभागमा आंशिक बदली तथा बाँकी भूभागमा मौसम सामान्यतया सफा रहनेछ।
कोठा लिएर बसेको मानव सेवा आश्रमका लागि भवन,"गलकोट : पाँच जनाको पहलमा २०७३ चैत २१ गते आठौँ शाखाको रूपमा स्थापना भएको मानव सेवा आश्रम बागलुङ शाखाको अहिले आफ्नै भवन निर्माणको अन्तिम चरणमा छ। युनिटीलाईफको अलपत्र जग्गा सदुपयोग गरेर बागलुङ नगरपालिका३ स्थित किनाराटोलमा सञ्चालित सो आश्रम आफ्नै भवनमा सर्ने तयारीमा छ। साँघुरो कोठाबाट सुरु गरिएको मानवता अभियान अहिले सुविधा सम्पन्न भवनबाट प्रदान गर्ने उद्देश्यले २०७७ सालदेखि वडा नं ४ स्थित निरयघाटमा तीनवटा ब्लकको भवन निर्माण भइरहेको छ। अहिले भवन निर्माणको काम ६० प्रतिशतभन्दा बढी पुगेको छ। नगरपालिकाको पहलमा पाँच रोपनी जग्गामा बनिरहेको आश्रमका लागि गण्डकी प्रदेश, स्थानीय तह र मानवता अभियानकर्मीले आर्थिक सहयोग गरिरहेका छन्। भवन निर्माणसहित डिपिआर अनुसारको संरचना तयार गर्न १२ करोड खर्च लाग्ने अनुमान गरिए पनि अहिले मुख्य तीनवटा ब्लक भने अन्तिम अवस्थामा पुगेका छन्। तीन वर्षमा भवन निर्माण गर्न हालसम्म तीन करोड २५ लाख खर्च भइसकेको आश्रमका अभिभावक तथा भवन निर्माण समितिका अध्यक्ष शिव खड्काले जानकारी दिए। उनका अनुसार गण्डकी प्रदेश सरकारले एक करोड ५० लाखका साथै सामाजिक विकास कार्यालयबाट ५० लाख, रघुगङ्गा गाउँपालिकाबाट पाँच लाख, गलकोट नगरपालिकाबाट चार लाख, ताराखोला गाउँपालिकाबाट १० लाख, बागलुङ नगरपालिकाबाट सात लाख, बरेङ गाउँपालिकाबाट छ लाख, बडिगाड गाउँपालिकाबाट दस लाख, बेनी नगरपालिकाबाट चार लाख र कालिका मन्दिरबाट १० लाख गरी एक करोड छ लाख व्यहोरिएको थियो। आश्रमले अहिले बागलुङ नगरपालिका३ स्थित किनाराटोलबाट अस्थायीरुपमा सेवा दिइरहेको छ। आश्रममा अहिले ५५ बेसहारा सडक मानवलाई आश्रय दिइरहेको शाखाका संयोजक विपना तामाङले बताए। भवनको ए बी र सि ब्लक भवनको तीन तला ढलान भएर अहिले ईंटाको पर्खाल लगाउने कार्य भइरहेको छ। आश्रममा हाल व्यक्तिगतरूपमा समेत छ लाख ४८ हजार ४८६ सङकलन भएको छ।"
भैंसीसँग मोटरसाइकल ठोकिँदा चालकको मृत्यु,वीरगन्ज : पर्साको जगरनाथपुर गाउँपालिका४ हरपुर टोलमा सडकमा छाडा छोडिएको भैंसीसँग मोटरसाइकल ठोकिँदा मोटरसाइकल चालकको मृत्यु भएको छ। मृत्यु हुनेमा पर्साकै जिराभवानी गाउँपालिका५ का धनेस महतो रहेका छन्। हरपुर टोलमा मंगलबार महतो र उनकी पत्नी संगीता देवी सवार बीआर ३० वाई ६०३० नम्बरको भारतीय मोटरसाइकल सडकमा छाडा छोडिएको भैंसीसँग ठोकिँदा दुवै जना गम्भीर घाइते भएका थिए। घाइते दुवैजनालाई स्थानीयले उद्धार गरी वीरगन्जको नारायणी अस्पतालमा ल्याएर भर्ना गरेका थिए। त्यहाँबाट महतोलाई बाराको नौतनस्थित एसएल न्युरो अस्पतालमा रिफर गरिएकोमा उपचारकै क्रममा उनको मृत्यु भएको जिल्ला प्रहरी कार्यालय पर्साले जनाएको छ।
मंगलबार काठमाडौं उपत्यकामा ४६८ सवारी चालकलाई कारबाही,"काठमाडौं : मंगलबार काठमाडौं उपत्यकामा ४६८ सवारी चालकलाई कारबाही गरिएको छ। काठमाडौं उपत्यका ट्राफिक कार्यालय र मातहतका कार्यालयबाट खटिएको टोली ती सवारीका चालकलाई कारबाही गरेको हो। जसमा ओभर स्पिड चलाउने २९१, मादक पदार्थ सेवन गरेर सवारी चलाउने ८९, लेनको पालना नगर्ने ५, रेड लाइटमा सवारी चलाउने १, जथाभाबी हर्न बजाउने ४, नम्बर प्लेट प्रष्ट नभएका १ र अन्य ७७ रहेका छन्।"
"बाँकेमा आज मदिरा बिक्री, वितरण तथा उपभोग गर्न नपाइने","बाँके : बाँकेमा आज मदिरा बिक्री वितरण तथा उपभोग गर्न नपाइने भएको छ। बडादसैंको भोलिपल्ट आज निस्कने दुर्गा मूर्ति विसर्जन र्यालीलाई सभ्य, शान्त, अनुशासित एवम् मर्यादित बनाउन जिल्ला प्रशासन कार्यालय बाँकेले आज एक सूचना जारी गर्दै मदिरा बिक्री वितरण तथा उपभोगमा प्रतिबन्ध लगाएको हो। बाँकेका प्रमुख जिल्ला अधिकारी श्रवणकुमार पोखरेलले जारी गरेको सूचनामा आज बिहान ८ बजेदेखि राति १२ बजेसम्म मदिराजन्य पदार्थको ओसारपसार, बिक्री वितरण तथा उपभोग निषेध गरिएको उल्लेख छ। सूचनाको बर्खिलाप हुने गरी कुनै गतिविधि भएमा कानुनबमोजिम कारबाही गरिने सूचनामा उल्लेख छ। प्रशासन कार्यालयले दुर्गा मूर्ति विसर्जनका लागि समय सीमा समेत निर्धारण गरेको छ। दुर्गा भवानीको मूर्ति विसर्जन र्याली अत्यन्तै मर्यादित, अनुशासित, शान्त एवम् शौम्य तुल्याउन साँझ ५ बजेअघि नै मूर्ति विसर्जन सम्पन्न स्थानीय प्रशासनले अनुरोध गरेको छ। बाँकेमा बडादसैंको भोलिपल्ट जिल्लाका विभिन्न स्थानबाट दुर्गा भवानीको मूर्ति पवित्र जलकुण्ड र नदी तथा घाटमा विसर्जन गर्ने परम्परा छ।"
हेलिकोप्टर दुर्घटनामा घाइते भएका मनाङ एयरका पाइलट सेढाईंको निधन,"काठमाडौं : मनाङ एयरका पाइलट प्रकाश सेढाईंको निधन भएको छ। उनले चलाएको हेलिकोप्टर गएको असोज २७ गते शनिबार सोलुखुम्बुमा दुर्घटना भएको थियो। दुर्घटनामा परी पाइलट सेढाईं घाइते भएका थिए। उनलाई तत्काल उपचारका लागि काठमाडौंको ह्याप्स अस्पताल लगिएको थियो। तर त्यहाँ उपचार हुन नसकेपछि थप उपचारका लागि मुम्बई लगिएको थियो। उनको भारतको नेसनल बर्न सेन्टर मुम्बईमा उपचारका क्रममा हिजो निधन भएको हो। मनाङ एयरले विज्ञप्ति निकाली चिकित्सकहरूको अथक प्रयत्नका बाबजुद उपचारका क्रममा पाइलट सेढाईंको निधन भएको जनाएको छ। सेढाईं कुशल र अनुभवी पाइलटका रूपमा चिनिन्छन्। मनाङ एयरका अनुसार सेढाईंको शव आजै काठमाडौं ल्याउने तयारी भइरहेको छ। वायु सेवा सञ्चालक संघका प्रवक्ता योगराज कडेलले उपचारका क्रममा मनाङ एयर हेलिकोप्टरका पाइलट सेढाईंको निधन भएको बताए। दुर्घटनामा परी उनको मुखको भाग, हातखुट्टालगायत ४५ देखि ५० प्रतिशत शरीर जलेको थियो। हाइ अल्टिच्युडमा रहेका यात्रु ल्याउन शनिबार बिहान ७ बजेर १३ मिनेटमा उडेको हेलिकोप्टर दुर्घटना भएको थियो।"
बडादसैंका अवसरमा जेष्ठ नागरिकलाई भोजन,"बाँके : बडाको दसैंको अवसरमा नेपाली सेनाले आश्रमका जेष्ठ नागरिकलाई भोजन गराएको छ। मंगलबार बाँके राष्ट्रिय निकुञ्जको सुरक्षामा तैनाथ शम्शेरगञ्जस्थित ओभरीमा रहेको अर्जुनवाण गणले कोहलपुर नगरपालिका५ स्थित एनसिसीको नीलसागर आश्रममा रहेका जेष्ठ नागरिकहरूलाई भोजन गराएको हो। कार्यक्रममा राझाँस्थित चारवाहिनी अड्डाका वाहिनीपति एवं सहायक रथी प्रकाश थापाले निस्वार्थ भावमा मानव सेवामा समर्पित उक्त आश्रमलाई नेपाली सेनाको साथ र सहयोग रहने प्रतिवद्धता व्यक्त गरे। चाडबाडको अवसरमा आश्रममा आश्रित जेष्ठ नागरिकलाई एक्लोपन महसुस नहोस् भन्ने उद्देश्यले खानाको व्यवस्था गरिएको गणपति अशोक खड्काले बताए। 'चाडपर्व भनेको आफन्तसँग मनाउने पर्व हो तर आश्रममा आफन्त नभएकाहरुलाई आफन्तको कमी महसुस नहोस् भन्ने उद्देश्यले हामीले बडासैंका दिन भोजन गराएर आफ्नोपनको अनुभूति गराएका मात्र हौँ, उनले भने। कोहलपुर नगरपालिकाका उपप्रमुख संगीता सुवेदीले आश्रम सञ्चालन गर्नु राज्यको दायित्व भए पनि यो काम नीलसागर आश्रमले निःस्वार्थ भावले गरेकाले उक्त संस्थालाई नगरपालिकाले पनि सहयोग गर्ने बताइन्। उनले ले फजुल खर्च गरेर मनाइने जन्मदिन र वैवाहिक वर्ष गाँठबाट केही रकम छुट्टयाएर उक्त आश्रमलाई सहयोग गर्न नगरबासीलाई आग्रह गरिन। बाँकेमा केन्द्रीय कार्यालयका रूपमा स्थापना भएको नीलसागर आश्रमका शाखाहरू काठमाण्डौ, पोखरा, पाल्पा, सुर्खेत, बर्दिया, दैलेख, कोहलपुर र दाङ गरेर आठ जिल्लामा सञ्चालित छन्। कोहलपुर शाखामा रहेका २८ जना जेष्ठ नागरिकलाई नेपाली सेनाले बडा दसैंको दिन भोजन खुवाउनाका साथै राप्तिसोनारी गाउँपालिका ५ स्थित बिनौनामा रहेको जयवागेश्वरी आश्रमका १२ बालबालिकालाई पनि भोजन गराएको थियो।"

शीर्षक,विवरण
पर्यटन दशक : पालो पर्यटकको,"नेपालको पर्यटन व्यवसायको प्रवर्द्धन गर्न आन्तरिक पर्यटकलाई पनि विशेष प्याकेज दिनुपर्छ। गएको शुक्रबार र शनिबार करिब ७ सय बंगलादेशी पर्यटक नेपाल आए। त्रिभुवन अन्तर्राष्ट्रिय विमानस्थलमा ओर्लिंदा तिनलाई नेपाल पर्यटन बोर्ड र पर्यटन व्यवसायीले भव्य स्वागत गरे। नेपालको पर्यटनको इतिहासमै यति ठूलो रूपमा पर्यटक भित्रिएको यो पहिलो भएको बताइएको छ। नेपाल सरकार र पर्यटन व्यवसायीले रणनीतिक योजना बनाएर अघि बढ्ने हो भने यस्ता थुप्रै प्रचुर सम्भावना छन् भन्ने संकेत पनि हो यो। नेपालमा पर्यटन क्षेत्र सुधार गर्ने भनेको पूर्वाधारमै हो। यसो भयो भने प्राकृतिक सौन्दर्यले पर्यटक आकर्षित गर्नेमा दुईमत हुँदैन किनकि नेपाल प्राकृतिक संग्रहालय हो। उच्च हिमाली क्षेत्रको रोमाञ्चक पदयात्रा, हिमशिखरहरूको दृश्यावलोकनका लागि उपयुक्त गन्तव्य हो। रोमाञ्चक पदयात्राका लागि उपयुक्त मानिने थाराङला पास, लार्केला पास, मेरापिक, कञ्चनजंघा सर्किटजस्ता पदमार्ग मासिँदै गएको छ। दुई दशक अघिसम्म २२ दिन लगाएर पार गरिने थाराङला पास हिजोआज पर्यटकले १० दिनमा पार गरिरहेका छन्। यसो हुँदा पर्यटकको बसाइ छोटिँदै गएको छ। सवारीसाधन चल्ने सडकका कारण पदमार्ग मासिँदै गएको हो। वार्षिक करिब ३५ लाख पर्यटकलाई सेवा दिन सक्ने क्षमता होटल व्यवसायीसँग छ तर, सोअनुसारको पर्यटक आगमन छैन। हवाईमार्गबाट आउने पर्यटकलाई विमानस्थलमा गरिने सत्कार अत्यन्तै कमजोर छ। अन्तर्राष्ट्रिय बिमानस्थलको व्यवहारले पर्यटक दोहोर्याएर नेपाल आउने विषयमा तीन पटक सोच्नुपर्ने अवस्था बन्छ। यसलाई सुधार गर्न सकिएन भने नेपालमा पर्यटक बढ्ने सम्भावना रहँदैन। विमानस्थलभित्र र बाहिर गरिने आतिथ्य वा स्वागतयोग्य व्यवहारले पनि पर्यटकलाई आकर्षित गर्न सक्छ। पर्यटन प्रवर्द्धनलाई प्राथमिकतामा राख्नुपर्छ भनेर भाषणमात्र हुन्छन्। सुधार गर्ने हिम्मत कसैले देखाउँदैनन्। तत्कालीन पर्यटनमन्त्री जीवनराम श्रेष्ठले २०२३२०३२ पर्यटन दशक घोषणा गरे। तर, अहिलेसम्म यो विषयमा सरकार र निजी क्षेत्रका व्यवसायीबीच संवाद, सहकार्य, योजना निर्माण, प्रचारप्रसार आदि काम हुन सकेको छैन। सरकारले पनि पर्यटनलाई खासै महत्त्व दिएको छैन। पदयात्रा, जलयात्रा, हिमाल आरोहण, हिमशृंखलाको दृश्यावलोकन गर्न आउने पर्यटकका लागि आकर्षक प्याकेज सरकारसँग छैन। बिदा मनाउने, घुमफिर गर्ने र प्रकृतिको अध्ययन गर्न आउने पर्यटकलाई फरकफरक खालका प्याकेज बनाउनु जरुरी छ। नेपालले तेस्रो मुलुकको पर्यटकलाई आकर्षित गर्ने खालका प्याकेज बनाएर मार्केटिङ गर्न सक्नुपर्छ। नेपालको पर्यटन व्यवसायको प्रवर्द्धन गर्न आन्तरिक पर्यटकलाई पनि विशेष प्याकेज दिनुपर्छ।"
मुस्ताङको बाढी : जलवायु परिवर्तनको असर हो ?,"काठमाडौं : मुस्ताङमा गत साता २५४ मिलिमिटर वर्षा भयो। उक्त वर्षाले विपद् नै ल्यायो। तर, विगतमा पनि २५ मिलिमिटर पानी पथ्र्यो। यसपटक मात्रै वर्षाबाट धेरै क्षति भएको जानकारहरू बताउँछन्। भूवनोटका कारण मुस्ताङमा २५ मिलिलिटर पानी पर्नु भनेको धेरै भएको विज्ञहरूको तर्क छ। जल तथा मौसम विज्ञान विभागका मौसमविद्, सुदर्शन हुमागार्इं भन्छन्, पहिला पनि धेरैपटक २५ मिलिमिटरभन्दा धेरै पानी परेको तथ्यांक विभागसँग छ। हुमागाईंका अनुसार वास्तविकता बुझ्नका लागि विभागसँग उपल्लो मुस्ताङतिर स्टेसनहरू छैनन्। जोमसोममा एउटा र तिब्बतको सिमाना छोसेरमा अर्को एउटा स्टेसन छ। उक्त समयमा जोमसोमको डाटाअनुसार २५४ मिमि पानी देखाएको छ। तर, छोसेरको डाटामा २०१ मिमि छ। विगतमा जे जस्तो भए पनि एकैदिन यतिको पानी पर्नु धेरै हो। विभागका अनुसार अगस्ट महिनाको सरदर वर्षा ४० मिमि हो। र, हाराहारीमा ३९२ हुन्छ हुमागाईंले थपे, महिनाभरी पर्ने पानी ३९२ मिमि हुँदा एकदिनमा २५ मिमि पानी पर्नु धेरै हो। माथि खोला थुनिएर पानी जमेर एक्कासि बाढी आएको भनिएको छ। त्यस्ता ठाउँका लागि उक्त पानी जम्मा हुनलाई २५ मिमि वर्षा पर्याप्त भएको हुमागाईँ बताउँछन्। जोमसोमको वार्षिक रेकर्डअनुसार त्यहाँ सरदर २९२ मिमि वर्षा हुन्छ। मुस्ताङ कम पानी पर्ने ठाउँ हो। उनले गतवर्ष मनाङमा आकस्मिक बाढी आएको र त्यहाँ दुईतीन दिनमा ८० मिमि वर्षा भएको जनाए। गत साता तिब्बती सिमानानजिकै रहेको छोचेरको तथ्यांक हेर्दा पनि १२ तारिखमा ९२ मिमि र १३ तारिखमा २०१ मिमि वर्षा भएको छ। दुईदिनको वर्षा २९३ मिमि हुन्छ। त्यसैले त्यो वर्षालाई धेरै मानिएको उनले बताए। वरिष्ठ मौसमविद्, बरुण पौडेलका अनुसार प्रारम्भिक अध्ययनमा थोरै वर्षा पनि भूवनोटका कारण समस्या बन्ने देखिएको छ। उनले भने, त्यस्ता ठाउँमा तुरुन्त डीब्रिज बगाउने हुन्छ। त्यहाँ हिलो माटो बगायो। किनभने रूख बिरुवा छैन। जंगल, घाँसेमैदान नभएर मरुभूमि जस्तो भएकाले यस्तो परिणाम आएको अनुमान गरेका छौं। सबै विपदका घटनामा जलवायु परिवर्तनको असर भन्नलाई ठोस अध्ययन चाहिने जलवायु विज्ञ तथा वरीष्ठ मौसमविद् अजय दिक्षित बताए। मुस्ताङ, मनाङ, जुम्ला, डोल्पा जस्ता ठाउँका धरातलका कारण भारी वर्षाले बिगार गर्ने कुरा सत्य हो। तर त्यहाँ कस्ता खालका हस्तक्षेप भएका छन् हेर्न आवश्यक छ। तर जलवायु परिवर्तनले भारी वर्षा भयो भन्नु वैज्ञानिक रुपमा अर्थपूर्ण नहुने बताए। जलवायु परिवर्तनको हकमा तापक्रम वृद्धिको घटना र वर्षाको हकमा इन्फ्लुएन्स देखिएको पक्का हो। तर एक पटक पानी परेको घटनालाई लिएर मात्रै जलवायुले भएको भन्ने विज्ञान नभएको बताए। यस्ता विषयमा गहन अध्ययन हुनुपर्छ। विज्ञानले सावित गर्नुपर्छ। उनका अनुसार चौबीस घण्टामा यहाँ २५ मिमि पानी पर्नु भनेको धेरै हो। विस्तृतमा अझै अध्ययन भएको छैन। प्रारम्भिक अध्ययनमा पानी धेरै पर्दा एक्कासि त्यसले खहरे ल्याएको अनुमान गरेको उनले बताए। त्यहाँको माटो थोरै मात्र पानी पर्दा बगीहाल्ने खालको भएको उनले बताए। खोला थुनिएर एकैपटक आएको पानी माथिबाट आउँदा हिलो माटो जम्मा हुँदै, ड्याम बनेर ह्वात्तै फुट्दा पनि यस्तो बाढी आउने उनले बताए। पौडेलले भने, पानी पर्ने शैली बदलिएको छ। खडेरी हुने, ह्वार्रर पानी आउने शैलीहरू देखिएको छ।"
सुन्दर खानीगाउँ पर्यो चिराचिरा,"गोरखा : धार्चे७ खानीगाउँकी ८६ वर्ष कटेकी आशमाया सुनारलाई अचेल सम्साँझै खाना खान हतार हुन्छ। साँझ नछिप्पिँदै खोलेफाँडो खाइवरी प्लास्टिक ओढेर पालतिर उकालो लाग्छिन्। पाल भनेको मात्रै हो, निद्रै लाग्दैन। आँखै चिम्म नगरी छर्लङ्गै उज्यालो हुन्छ, उनी भन्छिन्, रुनि कति रुनि, हाँस्नी कसरी हाँस्नी। म एक्लो छु। (पर देखाउँदै) पहिले ऊ त्यो खोलाको छेउमा थियो घर। भुइँचालोले भत्काइदियो। यहाँ आएर बल्लतल्ल बनाएको घर बस्नै नपाई फेरि यस्तो हालत भयो। उनी एकल महिला हुन्। गत साउन २८ गते राति ६ वर्षीय बालकले गाउँ भत्किन थालेको पहिलोपल्ट थाहा पाएको हो। अघिल्लो दिन दिनैभरि मेलामा काम गरेर आएको, खाना खाएर पल्टिनेबित्तिकै हामी भुसुक्क निदाएछौं। रातभरि पानी परेछ। बिहान चारबजेतिर यो नानी पिसाब फेर्न जान्छु भनेर उठ्यो। ओछेनबाट उठेर भुइँमा झर्नेबित्तिकै खाल्डोमा परेछ, घटना सम्झँदै सुनिता विक भन्छिन्, आमा, आमा किन यस्तरी भुईँ खनेको भनेर पो सोध्छ। के भन्छ यो भनेर उठेर हेरेको त घरभित्र खुट्टै गड्ने चिरैचिरा भइसकेको रहेछ। अनि मैले छिटो उठ्नू, छिटो उठ्नू भनेर घरको सप्पैलाई उठाएँ। हामी उठेर छिमेकी सबैलाई उठायौं। छिमेकीले गाउँले सबैलाई उठाए। सबैको घर चिरैचिरा भइसकेको रहेछ। अनि यहाँबाट पानी भित्रभित्र भागेको। त्यस दिनदेखि घरमा बास नरहेको उनको भनाइ छ। घर चिराचिरा परेपछि चिन्तित स्थानीय सुनिता विकको परिवार। बर्खा महिना यहाँ हरसाँझ झमझम पानी पर्छ। गाउँलेहरू चिरा परेको घरभित्र खाना खाएर अल्लि पर बनाइएको त्रिपालको टहरोभित्र सुत्न जाने गर्छन्। त्रिपालभित्र बस्दा पनि उनीहरूलाई डर भने लागिरहन्छ। राति एकदम डर लाग्छ। यस्तो बच्चाहरू छन्। अहिले पो लान्छ कि, अहिले पो लान्छ कि सोच्दासोच्दै निदै जान्न, रातभरि चकटी बुन्दै बस्ने हो, अर्का स्थानीय चञ्चला विक भन्छन्, भर्खरै बनाएको घर, बनाएर सक्किएको पनि छैन। बस्दै गर्ने, बनाउँदै गर्ने भनेर बस्न थालेको तीन महिना पनि भएको छैन, पहिरोले बिगार्यो। पालमा बस्न जान बालबच्चा नमान्ने उनको भनाइ छ। त्रिपालभित्र ओछ्याउने गतिलो छैन। होचो त्रिपाल, चिसो भुइँ। फलेक ओछ्याएर सुत्नुपर्छ, फूलमान बिक भन्छन्, दिनदिनै पानी पर्छ। केटाकेटीहरू पानी भित्रभित्र पालमा जान मान्दैनन्। घिच्याउँदै लैजानुपर्छ। कताको पढ्ने, कताको लेख्ने। छ, सात जनाको परिवार एउटै पालभित्र सुत्नुपर्दा बालबच्चा र बूढाबूढीलाई समस्या भएको उनको गुनासो छ। सबै घर चिराचिरा परेको धार्चे गाउँपालिका ७ खानीगाउँ । तल गण्डकी नदी छ, माथि चुङगङको पहिरो छ, छेउमा गाउँलाई तानिरहेको खोल्सा छ। घरभित्र, बाहिर, बारीमा पनि कतै खुट्टा गड्ने, कतै मान्छे सिँगै अट्ने चिरैचिरा छ। रातदिन डरैडरमा बस्नु परेको छ, काइँली सुनार भन्छिन्, डराईडराई बस्नुभन्दा बरु लाने जति एक्कैचोटी घर्याकघुरुक लगेको भए हुन्थ्यो। गाउँपालिकाले आफूलाई त्रिपाल पनि नदिएको उनको गुनासो छ। जीवनभरि कमाएको पैसाले हालसालै बनाएको घर चिरा परेपछि एकल दिदी बहिनी ७३ वर्षकी मनमाया र ७० वर्षकी विष्णु गुरुङको दिन अचेल रोएरै बित्छ। उनीहरूलाई नेपाली भाषा पटक्कै बोल्न आउँदैन। रुँदैरुँदै भनेको उनीहरूको गुनासो नेपाली भाषामा उल्था गर्दै सचिन गुरुङ भन्छन्, हुँदाखाँदाको घर भूकम्पले भत्कायो। बसोबास गरेको जमिन पनि यसरी नै चिरैचिरा पर्यो। संगोलमै बसेकाले सरकारले दिने भूकम्पको राहत उनीहरूको नाममा परेन, भाइको नाममा मात्र पर्यो। अनुदानमा थपथाप गरी भाइ नयाँ घर बनाएर छुट्टिए। वृद्धभत्ता संगालेर राखेका थियौं। दुःख गरेर जोडेको पैसाले ओत लाग्ने सानो झुप्रो बनाएका थियौं। पैसा तिर्न नसकेर घरमा बिजुली बत्ती पनि जोडेका थिएनौं। जसोतसो बसिरहेको यही घर पनि बस्नै नमिल्ने गरी चिरैचिरा पर्यो। अब हामी कहाँ बस्न जाने ? दिदीबहिनीहरू दुवै अविवाहित हुन्। बहिनी विष्णु अपांग पनि हुन्। भूकम्पपछि लगातार खानीगाउँलाई पहिरोले तानिरहेको छ। भूकम्पले चिराचिरा भएको चुङगङ (चुनडाँडा) हरेक बर्खामा पहिरिँदै जाने गरेको छ। गाउँको तल र माथि पहिरो छ। एकातर्फ गहिरो खहरे खोला छ। यही पहिरो र खोलाले गाउँको सतह हरेक वर्ष तलतल तानिरहेको स्थानीय जनप्रतिनिधि पन्दुर गुरुङको भनाइ छ। भूकम्प गएको आठ वर्षयता १९ घर पहिरोले पूरै लगिसकेको छ। उनीहरू बिस्थापित भएर स्कुल टोलमा बस्छन्। उनीहरू बसेको जग्गा पनि अर्काको हो। न किनबेच भएको छ, न लालपुर्जा बनेको छ, वडा सदस्य गुरुङ भन्छन्, भाडा तिरेको जग्गामा पनि पक्की घर बनाएर बसेका छन्। जग्गाको भाडा तिरेका छन्। अब अहिले यही घर पनि चिराचिरा भयो। त्यहाँबाट यहाँ आइयो। यहाँ पनि त्यस्तै भएपछि अब कहाँ गएर बस्ने ? समस्या यहाँनेर छ। अहिलेको बर्खाले यहाँका ८२ घरमध्ये २६ घर बिस्थापित भएका छन्। गाउँपालिकासँग पर्याप्त त्रिपाल नहुँदा १२ घरपरिवारलाई मात्र त्रिपाल दिएको उनको भनाइ छ। बाँकी १४ परिवारमध्ये कोही स्कुल टोलको आफन्तको घरमा, कोही छरछिमेकीको घरमा शरण लिइरहेका छन्। चिरिएकै घरमा बस्छिन् सानी गुरुङ घर, आँगन, करेसाबारी सबै चिराचिरा परेपछि गाउँ नै बिस्थापित भए पनि ८५ वर्षकी सार्नी गुरुङ घर छोड्न मान्दिनन्। परिवारका अन्य पाँच जना घरबाट पर त्रिपालमा सरेर बस्छन्, तर उनी एक्लै पहिरोले चिराचिरा परेको घरमा बस्दै आएकी छिन्। डर त लाग्छ तर मर्ने बेला भएको बूढी कहाँ बस्न जाने ?, नेपाली भाषा नबुझ्न् उनी स्थानीय गुरुङ भाषामा भन्छिन्, भूकम्पले त्यहाँबाट धपाएर यहाँ ल्याइपुर्यायो। अहिले फेरि यहाँबाट पनि धपाएर कहाँ पुर्याउन खोजेको हो ? अरू जहाँसुकै जाउन्, म त जान्न। यहीँ कुखुरा, बाख्रासित बस्छु। डर लागेर ननिदाइकन रात कटाउने गरेको उनको भनाइ छ। त्रिपाल पनि पाइएन रातभरि गाउँका घरघरमा पहिरोले चिराचिरा पारेको तर आफूले बिहान पाँच बजेमात्र थाहा पाएको वडा सदस्य पान्दुर गुरुङको भनाइ छ। मेरो घरचाहिँ गाउँबाट अल्ली तल छ। त्यहाँचाहिँ पहिरोको समस्या छैन, उनी भन्छन्, राति गाउँका सबै घरमा धाजा फाटेछ। भागाभाग भएछ। मैले बिहान पाँच बजे मात्र थाहा पाएँ। मैले थाहा पाएपछि वडाअध्यक्ष राकेश गुरुङलाई फोन गरेँ। अध्यक्षले गाउँपालिका अध्यक्षलाई फोन गर्नुभएछ। त्यस दिन त्यसै भयो। भोलिपल्ट गाउँपालिकाकी उपाध्यक्ष सुनिला गुरुङ १२ वटा त्रिपाल लिएर आउनुभयो। घर त सबैको चिरिएको, तर गाउँपालिकामा त्यति नै त्रिपाल भएकाले त्यति मात्र बाँड्न पाएको उनको भनाइ छ। त्रिपाल नभै भएको छैन। अब अध्यक्षज्यूले व्यवस्था हुन्छ भन्नु भएको छ। के हुन्छ होला, उनले भने। त्रिपाल नपाउँदा समस्या भएको अर्की स्थानीय सरिता गुरुङको भनाइ छ। हामी गैराटोल र काफलटोल सबैको घर बस्न हुनी छैन, उनी भन्छिन्, कसैकसैले मात्र त्रिपाल पाए, हामीले पाएनौं। अरूको घरमा कति दिन पाहुना भएर बस्न जाने ? पहिरोले घर जोखिम भएपछि त्रिपालभित्र बसेका स्थानीय। त्रिपालका लागि रेडक्रस र गण्डकी प्रदेश सरकारसँग समन्वय भइरहेको गाउँपालिकाका अध्यक्ष लक्ष्मण गुरुङको भनाइ छ। स्थानीय सुशील गुरुङका अनुसार भूकम्प लगत्तै भूगर्भ विभागबाट खटिएका हरेराम पराजुलीसहितका विज्ञ टोलीले खानीगाउँको सबै ठाउँ पहिरोको उच्चजोखिममा रहेको छ भनेका थिए। त्यसैले यथाशीघ्र सुरक्षित ठाउँ खोजेर पुनस्र्थापना गर्नुपर्ने सिफारिस गरेको थियो। तीन वर्षअघि धार्चे गाउँ कार्यपालिका बैठकले यहाँका करिब ४५ घरपरिवारलाई गोरखा सदरमुकाम बजार आसपासको सिमलगैरी क्षेत्रमा पुनस्थापित गर्ने निर्णय गरेको थियो। तर, घरमात्र भएर नहुने, गरिखाने जग्गा जमिन नभएपछि परिवार पाल्न समस्या हुने कारण देखाउँदै गाउँलेहरू सर्न मानेनन्। तर, यसपालि त्यस्तो अवस्था छैन, वडा सदस्य गुरुङ भन्छन्, अहिले वरिपरि बस्न सुरक्षित जग्गा नै नदेखिएकाले जहाँ लगेर पुनस्थापित गराए पनि जान्छौँ भनेका छन्। त्यसका लागि सरकारले निर्णय गर्नुपर्ने उनको भनाइ छ। हामीले पहिल्यै बस्ती सार्नुपर्छ भनेका थियौं : विज्ञ पराजुली भूकम्पपछि खानीगाउँ रहेको जमिन र बचेखुचेका घरहरू चिराचिरा भएर क्षतिग्रस्त भएपछि २०७५ सालमा भूगर्भविद् लेखप्रसाद भट्ट र राष्ट्रिय पुनर्निर्माण प्राधिकरणका कार्यकारी सदस्य हरिराम पराजुलीसहितको विज्ञ टोलीले सो गाउँको स्थलगत अध्ययन गरेको थियो। अध्ययनपछि सो ठाउँ पहिरोको उच्च जोखिममा रहेकाले पूरै बस्ती सार्न सुझावसहितको प्रतिवेदन बुझाएका थिए। पाँच वर्षअघि भूगर्भविद्सहित पुनर्निर्माण प्राधिकरणको टोलीले खानीगाउँका १ सय २१ घरधुरीलाई बर्खाअघि नै सुरक्षित स्थलमा सार्न सिफारिस गरेका थियौं, पराजुलीले भने, तर अहिलेसम्म पनि सुरक्षित स्थलमा नसार्नु दुखद् कुरा हो। हामीले गाउँलाई सार्न सकिने दुइटा सुरक्षित ठाउँ पनि हेरेर यहाँ उपयुक्त हुन्छ भनेर सिफारिस गरेका थियौं। त्यतिबेला जग्गा छनोट गरी स्थानान्तरणको प्रक्रियाअघि सारेको भए जग्गा किन्ने रकम पनि प्राधिकरणले उपलब्ध गराउने उनले बताए। गाउँको भित्रि सतहमा स्लोप रक रहेको र त्यसमाथि माटोको सतह रहेकाले हरेक वर्षाका बेला तलतल बगिरहने उनले बताए। त्यहाँभित्र स्लोप रक छ। बाहिरी सतहमा नरम माटो छ। माटो पनि थोरै पानीमा पनि पग्लिने कमेरे माटो छ। त्यो बगिरहने खालको माटो हो, उनले भने, त्यो एकैचोटी गल्र्यामगुर्लुम पहिरिएर जाने खालको पनि होइन। आँखाले नदेखिने, तर बिस्तारै बग्दै जाने, ढल्किँदै जाने खालको ठाउँ हो। त्यसलाई लङटर्म सेटलमेन्ट भन्छ। त्यसैले त्यहाँ बस्ती रहन दिनु नै हँुदैन भन्ने हाम्रा निश्कर्ष थियो। स्थानीय दुङ्स्योङ खोलाको भित्री बहावले जमिन तीव्र कटान गरेको र पहिरो क्रमशः बस्तीतिर सर्दै गएको उनले बताए। त्यतिबेलै पनि बस्तीभित्र ठाउँठाउँमा चिरा परेको थियो। अहिले धेरै जोखिम भयो होला। पछि झन् जोखिम हुन्छ, उनले भने। गाउँलेले आफ्नो इच्छाअनुसार सुरक्षित ठाउँ खोजेर बसोबास गर्न चाहेको ठाउँमा तत्काल स्थानान्तरण गर्नुपर्ने उनको भनाइ छ। अल्पकालीन र दीर्घकालीन योजना बनाउँदै छौं : प्रजिअ भुसाल खानीगाउँको प्रारम्भिक अवस्थाबारे जाँचबुझ गर्न प्रहरी पठाएको जिल्ला विपद् व्यवस्थापन समितिका संयोजकसमेत रहेका प्रमुख जिल्ला अधिकारी दिनेशसागर भुसालले जनाएका छन्। त्यहाँ के भइरहेको छ भन्ने बारेमा बुझ्न म गाउँपालिकाका अध्यक्षसँग नियमित सम्पर्कमा छु, उनी भन्छन्, प्रहरीबाट विस्तृत विवरण आउँछ। केके भएको रहेछ हेरुँ। प्रदेश सरकारसँग पनि त्रिपाललगायत राहत सामग्री माग गरेको छु। रेडक्रससँग पनि समन्वय भएको छ। सामग्री दिन्छौं भनेका छन्। दीर्घकालीन समाधानका लागि पुनर्वास गराउन सुरक्षित ठाउँ खोज्ने र पुनर्निर्माणका लागि पुनर्निर्माण प्राधिकरणसँग समन्वय गर्ने योजना रहेको प्रजिअ भुसालले बताए। यसअघि २०७५ सालमा भूगर्भविद् र पुनर्निर्माण प्राधिकरणको टोलीले गरेको अध्ययनको प्रतिवेदन पनि खोज्ने उनले बताए। अल्पकालीन र दीर्घकालीन योजना बनाइरहेका छौं। विज्ञको प्रतिवेदन अध्ययन गरेर अघि बढ्ने छौं।दिनेशसागर भुसाल , प्रमुख जिल्ला अधिकारी राहत सामग्रीका लागि नेपाल रेडक्रस सोसाइटीसँग समन्वय भइरहेको छ। पहिले राहतको व्यवस्था गरौं। अनि अन्य व्यवस्था पनि सँगै गर्दै लैजानुपर्ला। लक्ष्मण गुरुङ, गाउँपालिका अध्यक्ष पहिले गाउँपालिकाले सार्न खोजेको ठाउँमा सरिएन। अबचाहिँ जहाँ लगेर राखे पनि गाउँले तयार छन्। अब केही गर्नुपर्ला।पन्दुर गुरुङ, वडा सदस्य हामीले त पाँच वर्षअघि नै तत्काल स्थानान्तरण गर्नुपर्छ भनेर सुझाव दिएका थियौं। अहिलेसम्म नसर्नु दुखद् कुरा हो। अबचाहिँ स्थानीयले रोजेको सुरक्षित ठाउँमा सार्न ढिला गर्नुहुन्न।हरिराम पराजुली, विज्ञ"
पर्यटन दशक : पालो पर्यटकको,"नेपालको पर्यटन व्यवसायको प्रवर्द्धन गर्न आन्तरिक पर्यटकलाई पनि विशेष प्याकेज दिनुपर्छ। गएको शुक्रबार र शनिबार करिब ७ सय बंगलादेशी पर्यटक नेपाल आए। त्रिभुवन अन्तर्राष्ट्रिय विमानस्थलमा ओर्लिंदा तिनलाई नेपाल पर्यटन बोर्ड र पर्यटन व्यवसायीले भव्य स्वागत गरे। नेपालको पर्यटनको इतिहासमै यति ठूलो रूपमा पर्यटक भित्रिएको यो पहिलो भएको बताइएको छ। नेपाल सरकार र पर्यटन व्यवसायीले रणनीतिक योजना बनाएर अघि बढ्ने हो भने यस्ता थुप्रै प्रचुर सम्भावना छन् भन्ने संकेत पनि हो यो। नेपालमा पर्यटन क्षेत्र सुधार गर्ने भनेको पूर्वाधारमै हो। यसो भयो भने प्राकृतिक सौन्दर्यले पर्यटक आकर्षित गर्नेमा दुईमत हुँदैन किनकि नेपाल प्राकृतिक संग्रहालय हो। उच्च हिमाली क्षेत्रको रोमाञ्चक पदयात्रा, हिमशिखरहरूको दृश्यावलोकनका लागि उपयुक्त गन्तव्य हो। रोमाञ्चक पदयात्राका लागि उपयुक्त मानिने थाराङला पास, लार्केला पास, मेरापिक, कञ्चनजंघा सर्किटजस्ता पदमार्ग मासिँदै गएको छ। दुई दशक अघिसम्म २२ दिन लगाएर पार गरिने थाराङला पास हिजोआज पर्यटकले १० दिनमा पार गरिरहेका छन्। यसो हुँदा पर्यटकको बसाइ छोटिँदै गएको छ। सवारीसाधन चल्ने सडकका कारण पदमार्ग मासिँदै गएको हो। वार्षिक करिब ३५ लाख पर्यटकलाई सेवा दिन सक्ने क्षमता होटल व्यवसायीसँग छ तर, सोअनुसारको पर्यटक आगमन छैन। हवाईमार्गबाट आउने पर्यटकलाई विमानस्थलमा गरिने सत्कार अत्यन्तै कमजोर छ। अन्तर्राष्ट्रिय बिमानस्थलको व्यवहारले पर्यटक दोहोर्याएर नेपाल आउने विषयमा तीन पटक सोच्नुपर्ने अवस्था बन्छ। यसलाई सुधार गर्न सकिएन भने नेपालमा पर्यटक बढ्ने सम्भावना रहँदैन। विमानस्थलभित्र र बाहिर गरिने आतिथ्य वा स्वागतयोग्य व्यवहारले पनि पर्यटकलाई आकर्षित गर्न सक्छ। पर्यटन प्रवर्द्धनलाई प्राथमिकतामा राख्नुपर्छ भनेर भाषणमात्र हुन्छन्। सुधार गर्ने हिम्मत कसैले देखाउँदैनन्। तत्कालीन पर्यटनमन्त्री जीवनराम श्रेष्ठले २०२३२०३२ पर्यटन दशक घोषणा गरे। तर, अहिलेसम्म यो विषयमा सरकार र निजी क्षेत्रका व्यवसायीबीच संवाद, सहकार्य, योजना निर्माण, प्रचारप्रसार आदि काम हुन सकेको छैन। सरकारले पनि पर्यटनलाई खासै महत्त्व दिएको छैन। पदयात्रा, जलयात्रा, हिमाल आरोहण, हिमशृंखलाको दृश्यावलोकन गर्न आउने पर्यटकका लागि आकर्षक प्याकेज सरकारसँग छैन। बिदा मनाउने, घुमफिर गर्ने र प्रकृतिको अध्ययन गर्न आउने पर्यटकलाई फरकफरक खालका प्याकेज बनाउनु जरुरी छ। नेपालले तेस्रो मुलुकको पर्यटकलाई आकर्षित गर्ने खालका प्याकेज बनाएर मार्केटिङ गर्न सक्नुपर्छ। नेपालको पर्यटन व्यवसायको प्रवर्द्धन गर्न आन्तरिक पर्यटकलाई पनि विशेष प्याकेज दिनुपर्छ।"
कोसी प्रदेशमा मत विभाजन सुरु,"विराटनगर : कोसी प्रदेशको प्रदेशसभामा विश्वासको मत विभाजन सुरु भएको छ। मुख्यमन्त्री उद्धव थापाले राखेको विश्वासको मतको पक्ष र विपक्षमा प्रदेशसभा सदस्यबीच मत विभाजन सुरु भएको हो। मत विभाजन अवधिभरका लागि प्रदेशसभाभित्रका सबै ढोका बन्द गरिएको छ। मत विभाजन नसकिएसम्म प्रदेशसभा सदस्यले बाहिर, भित्र गर्न पाउने छैनन्। पक्ष र विपक्षमा मतदान गर्नका लागि अलगअलग व्यवस्था मिलाइएको छ। तटस्थ मतदानको व्यवस्था पनि गरिएको सभाध्यक्ष इस्राइल मन्सुरीले जानकारी दिए।"
"सिंहदरवारमा सर्वदलीय बैठक सुरू, ओली पनि सहभागी","काठमाडौं : प्रधानमन्त्री पुष्पकमल दाहालले बोलाएको सर्वदलीय बैठक सिंहदरवारमा सुरू भएको छ। संसद गतिरोध अन्त्य गर्ने विषयमा छलफल गर्न प्रधानन्त्री दाहालले राष्ट्रिय दलहरूलाई छलफलका लागि आह्वान गरेका हुन्। बैठकमा प्रमुख प्रतिपक्षी दल एवं नेकपा एमालेका अध्यक्ष केपी शर्मा ओली, नेपाली कांग्रेसका सभापति शेरबहादुर देउवा, राष्ट्रिय स्वतन्त्र पार्टीका सभापति रवि लामिछानेलगायत सहभागी छन्। आइतबार बसेको बैठकमा ओली अनुपस्थित थिए। स्वास्थ्यमा समस्या आएपछि उनी उपस्थित थिएनन्। आइतबारको बैठकमा संसद गतिरोध हटाउने विषयमा गभ्मीर छलफल भए पनि कुनै निष्कर्ष निस्किन सकेको थिएन। सोही बैठक आजका लागि लम्बिएको प्रधानमन्त्रीको सचिवालयले जनाएको छ। सुन तस्करी प्रकरणमा एमालेले उच्च स्तरीय छानविन समिति माग गर्दै निरन्तर संसद अवरोध गर्दै आएको छ।"
कोसी प्रदेशका मु्ख्यमन्त्री थापाले पाए विश्वासको मत,"विराटनगर : कोसी प्रदेशका मुख्यमन्त्री उद्धव थापाले विश्वासको मत पाएका छन्। कोसी प्रदेशका मुख्यमन्त्री उद्धव थापाले विश्वासको मत पाएको घोषणा गरिएको छ। प्रदेशसभाको अध्यक्षता गरेका प्रदेशसभा सदस्य इस्राइल मन्सुरीले उक्त घोषणा गरेका हुन्। संविधानविपरीत विश्वासको मतका पक्षमा उनी आफैंले मतदान गरेका छन्। आफूले समेत मतदान गरेपछि थापाले ४७ मत पाएको भन्दै विश्वासको मत पाएको भनेर उनले घोषणा गरेका हुन्। उनले भने, मानवीय उद्धव थापाले संविधानको धारा १६८ को उपधारा ४ बमोजिम विश्वासको मत प्राप्त गरेको घोषणा गर्दछु। कोसीको ९३ सदस्यीय प्रदेशसभामा थापाको ४७ मत र विपक्षमा ३० मत खसेको घोषणा सभाध्यक्ष इस्राइल मन्सुरीले गरेका हुन्। तटस्थतर्फ भते मत परेन। सोमबारको प्रदेशसभा बैठकमा ७७ जना सांसद उपस्थित थिए।"
"कोसीमा गठबन्धनले संविधानको हुर्मत लिने काम गर्यो, अब त अति भयो : महासचिव पोखरेल","काठमाडौं : नेकपा एमालेका महासचिव शंकर पोखरेलले कोसी प्रदेशमा सत्ता गठबन्धनले संविधानको हुर्मत लिने काम गरेको आरोप लगाएका छन्। कोसी प्रदेशका मुख्यमन्त्र उद्धव थापाले सभाध्यक्षसमेतको मत लिएर विश्वासको मत पाएपछि महासचिव पोखरेलले अब त अति भएको बताएका हुन्। पटकपटक संविधानको हुर्मत लिने सत्ता गठबन्धनले संविधान रक्षाको दाबी गर्नु 'सौ चुहे खाकर बिल्ली चली हजको' भनेजस्तै भएको उनको आरोप छ। 'त्यसैले सबैले एक स्वरमा भनौं, 'इनफ इज इनफ',' सामाजिक सञ्चालमा उनले भनेका छन्। फेसबुकमा उनले लेखेका छन्"
प्रधानन्यायाधीशमा श्रेष्ठ नियुक्त,"काठमाडाैं : प्रधानन्यायाधीशमा विश्वम्भरप्रसाद श्रेष्ठ नियुक्त भएका छन्। संसदीय सुनुवाइ समितिले साेमबार सर्वसम्मत अनुमाेदन गरेपछि राष्ट्रपति रामचन्द्र पौडेलले श्रेष्ठलाई प्रधानन्यायाधीशमा नियुक्त गरेका हुन्। यसअघि साउन २३ गते बसेको समितिको बैठकले प्रधानन्यायाधीशमा श्रेष्ठविरुद्ध उजुरी आह्वान गरेको थियो। साउन १८ गते बसेको संवैधानिक परिषद्को बैठकले वरिष्ठ न्यायाधीश श्रेष्ठलाई प्रधानन्यायाधीशमा सिफारिस गर्ने निर्णय गरेको थियो। श्रेष्ठविरुद्ध तीनवटा उजुरी परेका थिए। संसदीय सुनुवाइबाट अनुमोदन भइसकेपछि राष्ट्रपतिले प्रधानन्यायाधीश नियुक्त गर्ने संवैधानिक व्यवस्था छ। श्रेष्ठले साउन २१ गते कामु प्रधानन्यायाधीशको जिम्मेवारी सम्हालेका थिए। उमेरहदका कारण प्रधानन्यायाधीश हरिकृष्ण कार्की साउन २० गतेदेखि अवकासमा गएपछि वरिष्ठतम् न्यायाधीश श्रेष्ठले कामु प्रधानन्यायाधीशको जिम्मेवारी पाएका थिए। २०१६ सालमा डोटीमा जन्मिएका श्रेष्ठ २०३८ सालमा शाखा अधिकृताबाट सरकारी सेवामा प्रवेश गरेका थिए। उनी जिल्ला,उच्च अदालतहुँदै सर्वोच्च अदालतको न्यायाधीश बनेका थिए। २०७३ सालदेखि उनी सर्वोच्च अदालतको न्यायाधीश थिए।"
समाजवादी प्रेस संगठनले भन्यो अन्नपूर्ण पोस्ट्को समाचारमा सोधिएको स्पष्टीकरण तत्काल फिर्ता लेऊ,"काठमाडौं : समाजवादी प्रेस संगठन नेपालले अन्नपूर्ण पोस्ट् राष्ट्रिय दैनिकमा प्रकाशित सामग्रीलाई लिएर नागरिक उड्डयन प्राधिकरणले सोधेको स्पष्टीकरण तत्काल फिर्ता लिन माग गरेको छ। संगठनका महासचिव रामकुमार एलनले प्रेस विज्ञप्ति जारी गर्दै आफ्नो क्षेत्राधिकार र परिधिमा रहेर स्वतन्त्र प्रेसलाई सम्मान गर्दै अनधिकृत स्पष्टीकरण फिर्ता लिन माग गरेका हुन्। 'सरकारी निकायले अनधिकृतरूपमा सोधिएको स्पष्टीकरण स्वतन्त्र र मर्यादित पत्रकारितासँगै प्रेस स्वतन्त्रताको संवैधानिक परिकल्पनाविपरीत भएको संगठनको धारणा हो। असम्बन्धित व्यक्तिलाई स्पष्टीकरण सोध्ने कार्य स्वतन्त्र र मर्यादित पत्रकारितामाथि हस्तक्षेप हो,' विज्ञप्तिमा भनिएको छ। नेपालको प्रचलित कानुन र पत्रकार आचारसंहिता मिडिया हाउसहरूले पालना गरेको स्मरण गराउँदै संगठनले भनेको छ, 'प्रकाशित, प्रसारित सामग्रीमा चित्त नबुझे सम्पादकीय नेतृत्वलाई आफ्नो धारणा पठाउने गरिन्छ। सरोकारवालाको धारणालाई इज्जतपूर्ण हिसाबले सम्बोधन गर्ने जिम्मेवारी सम्पादकीय विभागको हो। तर प्राधिकरणले अन्नपूर्ण मिडिया नेटवर्कका अध्यक्षलाई स्पष्टिकरण सोधेर सम्पादकीय स्वतन्त्रता र प्रकाशित सामग्रीको उत्तरदायित्व बहन गर्ने सम्पादकीय विभागलाई बेवास्ता मात्र गरेका छैन, स्वतन्त्र प्रेसको अवहेलना गर्दै जाने अभ्यास पनि सुरु गरेको आभाष भएको छ।' अन्नपूर्ण पोस्ट् राष्ट्रिय दैनिकमा प्रकाशित समाचारप्रति आपत्ति जनाउँदै प्राधिकरणले सिम्रिक एयरको समेत अध्यक्ष रहेका अन्नपूर्ण मिडिया नेटवर्कका अध्यक्ष क्याप्टेन रामेश्वर थापाको नाममा स्पष्टीकरण सोधेको थियो। प्राधिकरणबाट विभिन्न मितिमा दुर्गम क्षेत्रको उडान सुरक्षा अभिवृद्धि गर्नका लागि विभिन्न निर्णय भएकोमा उक्त निर्णयहरूको बर्खिलाप हुनेगरी शृंखलाबद्धरूपमा तपाईं प्रकाशक रहेको मिडियामार्फत् उडान सुरक्षामा गम्भीर असर पर्ने प्रकृतिका विज्ञप्ति समाचार र विश्लेषण र टिप्पणी प्रकाशन गरेको देखिएको हुँदा हवाई सेवा कम्पनीमार्फत् उडान सुरक्षाको पूर्णजिम्मेवारी पालना गर्नुपर्ने दायित्व बोकेको व्यक्तिले आफू प्रकाशक रहेको मिडियामार्फत् प्रकाशकीय अधिकारलाई दुरुपयोग गरी नेपाल नागरिक उड्डयन प्राधिकरण ऐन, २०५३ र यसअन्तर्गत बनेका नियमावली, रिक्वाएरमेन्ट्स, म्यानुअल तथा अन्य नियामकीय मापदण्डहरूको विपरीत गई उडान सुरक्षामा गम्भीर चुनौती सिर्जना गर्ने गरी भ्रामक र अफवाह फैलाउने कार्य गर्न वायुसेवा कम्पनीको अध्यक्षको हैसियतमा कुन नैतिकताको आधारले दिन्छ?, प्राधिकरणको स्पष्टीकरणमा उल्लेख थियो। प्राधिकरणले समाचारको विषयलाई लिएर सोधिएको स्पष्टीकरणको चौतर्फी आलोचना भएको छ। नेपाल पत्रकार महासंघ, नेपाल प्रेस युनियन, प्रेस चौतारी नेपाललगायतले विज्ञप्ति जारी गर्दै प्राधिकरणको विरोध गरेका छन्।"
सशस्त्र प्रहरीका २ डीआईजी र १० एसएसपीको सरुवा,"काठमाडौं : गृह मन्त्रालयले सशस्त्र प्रहरी बलका नायब महानिरीक्षक (डीआईजी) कमल गिरीलाई प्रधान कार्यालयको कार्य विभागबाट प्रशिक्षण प्रतिष्ठानमा काज सरुवा गरेको छ। प्रशिक्षण प्रतिष्ठानमा कार्यरत डिआईजी अभिकुमार खत्रीलाई भने बिन्ध्यवासिनी बाहिनी मुख्यालय रुपन्देही पठाएको छ। सशस्त्रका प्रहरी वरिष्ठ उपरीक्षक (एसएसपी)बिनोदराज श्रेष्ठलाई पशुपतिनाथ बाहिनी मुख्यालयबाट राजस्व, भन्सार तथा औद्योगिक तालिम शिक्षालय कैलालीमा सरुवा गरिएको छ। त्यस्तै एसएसपीहरू प्रवीण कँडेललाई प्रधान कार्यालय मानव स्रोत विभागबाट जवान तालिम शिक्षालय बाँके, दिगविजय सुवेदीलाई प्रधान कार्यालय कार्य विभागबाट दन्तकाली विशेष कार्य तालिम शिक्षालय सप्तरी, विश्वकुमार भट्टराईलाई बराह बाहिनी मुख्यालय सुनसरीबाट सीमा सुरक्षा तालिम शिक्षालय नवलपरासी र भुपेन्द्र केसीलाई जवान तालिम शिक्षालय बाँकेबाट प्रधान कार्यालय मानव स्रोत विभागमा सरुवा गरिएको गृह मन्त्रालयले जनाएको छ। त्यस्तै एसएसपीहरू कमलप्रसाद तिउसिनालाई प्रशिक्षण प्रतिष्ठानबाट पाथिभरा जवान तालिम शिक्षालय झापा, नीरकृष्ण अधिकारीलाई विन्ध्यवासिनी बाहिनी मुख्यालय रुपन्देहीबाट बडीमालिका जवान तालिम शिक्षालय कैलाली, किरण बस्नेतलाई सीमा सुरक्षा तालिम सिक्षालय नवलपरासीबाट प्रधान कार्यालय कार्य विभाग, उद्धवबहादुर न्यौपानेलाई प्रधान कार्यालय भण्डार महाशाखाबाट पर्वतीय उद्दार तालिम शिक्षालय मनाङ र किरण ढुंगानालाई बैधनाथ बाहिनी मुख्यालय कैलालीबाट प्रधान कार्यालय सीमा सुरक्षा विभागमा सरुवा गरिएको जनाइएको छ।"
सहमतीय सरकारको पक्षमा छु : मुख्यमन्त्री थापा,"विराटनगर : कोसी प्रदेशका मुख्यमन्त्री उद्धव थापाले राष्टिय राजनीतिमा जे भएपनि कोसी प्रदेशमा सहमतिको सरकारको विकल्प नभएको बताएका छन् । म सहमतीय सरकारको पक्षमा छु । प्रदेशमा सहमतिको सरकार आवश्यक छ,उनले भने, यसको विकल्प नै छैन । सहमतिकै सरकार बनाउने बिन्दुबाट अघि बढ्नुपर्छ । प्रदेशसभामा विश्वासको मतको प्रस्ताव पेस गरेपछि उठेका प्रश्नको जवाफ दिँदै थापाले राष्टिय राजनीतिको भन्दा कोसीको अवस्था विशिष्ट रहेको उनले बताए । आफू मिलेर काम गर्ने र टसलको राजनीति गर्न नचाहेको उनको भनाइ छ। प्रदेशमा निर्णायक शक्तिका रूपमा रहेको राप्रपाले पनि साथ नदिएको उनले बताए । राप्रपासँग पटकपटक छलफल भयो । तर, प्रदेशलाई दुर्घटनाबाट जोगाउने भूमिकामा राप्रपालाई पाउन सकिनँ,उनले भने, यसअघि राप्रपासँग सहकार्यको सबै प्रयास असफल भएको छ । राप्रपाले मुख्यमन्त्री र सभामुख पनि लिन मानेन । फरक विचार भएपछि कुरा सुन्न पनि मन नलाग्ने भन्दै थापाले सबैसँग विश्वासको मत मागिसकेको बताए । भने,मैले हिक्मत कार्कीसँग त पटकपटक फोन गरेर मत मागेको छु । तर, मत नै मागेन भन्ने कुरा सुनियो । यसमा कुनै आपत्ति छैन । आफूलाई विश्वासको मत दिएर सहमतिको राजनीतिक सुरु गर्न एमाले र राप्रपालाई उनले आग्रह गरे । सरकारमा वा प्रतिपक्षमा जहाँ बसे पनि प्रदेशलाई दुर्घटनाबाट जोगाउन भने आवश्यक रहेको उनको भनाइ छ । कुनै विषयलाई मुद्दा बनाएर अघि बढ्नुभन्दा सहमति र सल्लाहबाट सरकार सञ्चालन गर्नुपर्ने थापाले दोहोर्याए । प्रदेश बनाउनुछ । कसैले केही जित्नु छैन । प्रदेशको समृद्धिको लागि लाग्नुछ । हामी नमिलेसम्म र सहकार्य नगरेसम्म केही हुँदैन,उनले भने । थापाले टसल र द्वन्द्वभन्दा पनि आफूले सहकार्य चाहेको बताए । विश्वासको मत लिएपछि मात्रै सरकारले आफ्ना काम सुरु गर्नुपर्ने मान्यताका आधारमा आफूले विश्वासको मत लिन लागेको उनको भनाइ छ । साउन २४ गतेबाट प्रदेशसभा प्रारम्भ गर्ने हाम्रो योजना थियो,उनले भने,तर, प्रमुख प्रतिपक्षीले नमानेपछि के गर्नु ? थापाले विकास र समृद्धिको बाटोमा प्रदेशलाई लैजान आफूले सक्दो प्रयास गर्ने पनि बताए । जनताको आधारभूत आवश्यकतासँग जोडिएका विषयमा सरकार गम्भीर रहेको उनको भनाइ छ । लम्पी स्किनका कारण किसान मर्कामा परेपछि कृषि मन्त्रालयसँग समन्वय गरेर भ्याक्सिन खरिद गर्दै उपलब्ध गराइएको थापाले बताए । अहिले लम्पी स्किन,डेंगुलगायतका प्रकोपजस्ता अनेक समस्याबाट प्रदेश गुज्रिएको छ । त्यसको दोष र जिम्मेवारी लिन हामी तयार छौं,थापाले भने ।"
"कोसीमा संविधानविपरीत सभाध्यक्षले गरे मतदान, प्रतिपक्षी दलको नारावाजी","विराटनगर : कोसी प्रदेशका मुख्यमन्त्री उद्धव थापाको विश्वासको मतका पक्षमा सभाध्यक्ष इस्राइल मनसुरीले पनि मतदान गरेका छन्। सभाको अध्यक्षता गर्नेले पक्ष वा विपक्षमा मतदान गर्न नपाउने संवैधानिक व्यवस्थाविपरीत मनसुरीले थापाको पक्षमा मत दिएका हुन्। मुख्यमन्त्रीले प्रदेशसभामा विश्वासको मतका लागि प्रस्ताव गरेका थिए। त्यसपछि दलका नेताहरुले आआफ्नो धारणा राखेका थिए। नेताहरुले धारणा राखिसकेपछि मुख्यमन्त्री थापाले सदनमा उठेका प्रश्नको जवाफ दिए। त्यसपछि विश्वासको मतको पक्ष र विपक्षमा मतदान भएको थियो। प्रदेशसभा सदस्यहरुले मतदान गरिसकेपछि मन्सुरी पनि मतदानमा सहभागी भएका हुन्। मतदान सकिएपछि उनले प्रदेशसभा सदस्यलाई मत सच्याउन ३ मिनेटको समय दिए। त्यसपछि आफैं गएर मतदानमा सहभागी भए। सभाध्यक्षले बराबरी मत खसेको अवस्थामा मात्रै निर्णायक मत दिन पाउने व्यवस्था छ। तर, मत बराबरी नभइकन संविधानको उल्लंघन गर्दै गठबन्धनको निर्णयका आधारमा मन्सुरीले मतदान गरेपछि यो विषय कानुनी हिसाबले विवादित बनेको छ। सभाको अध्यक्षता गर्ने व्यक्तिले पनि मतदान गर्ने निर्णय गठबन्धनले गरेकोको थियो। संविधानविद्हरु यसलाई संविधानको ठाडो उल्लंघन भएको बताउँछन्। उपसभामुख सिर्जना दनुवारसहित केही ज्येष्ठ सदस्यहरू अनुपस्थित रहेपछि सभाका ज्येष्ठ सदस्य कांग्रेसका मन्सुरीको अध्यक्षता प्रदेशसभा बैठक सञ्चालन भएको थियो। विश्वासको मत विभाजनका क्रममा अध्यक्ष मण्डलकी सदस्य गीता तिमल्सिनालाई उनले सभाध्यक्षको आशनग्रहण गराए। र आफू गएर मतदानमा सहभागी हुन खोजे। विरोधमा प्रतिपक्षी एमाले र राप्रपाका सांसदहरुले नाराबाजी र होहल्ला गरेका थिए। उनलाई मतदान गर्नबाट रोक्न खोजे। एमाले र राप्रपाका प्रदेशसभा सदस्यहरु विरोधमा उत्रिएपछि प्रदेशसभाभित्र मर्यादापालकहरुले रोकेका थिए। अहिले पनि प्रदेशसभाभित्र एमाले र राप्रपाका सांसदहरुले नाराबाजी गरिरहेका छन्।"
प्रेस युनियनले उड्डयन प्राधिकरणलाई भन्यो अन्नपूर्ण पोस्ट्को समाचारमा सोधिएको स्पष्टीकरण तत्काल फिर्ता लेऊ,"काठमाडौं : नेपाल प्रेस युनियनले अन्नपूर्ण पोस्ट् राष्ट्रिय दैनिकमा प्रकाशित सामग्रीलाई लिएर सोधिएको स्पष्टीकरण तत्काल फिर्ता लिन नागरिक उड्डयन प्राधिकरणलाई आग्रह गरेको छ। युनियनका महासचिव दिलीप पौडेलले प्रेस विज्ञप्ति जारी गर्दै संविधानले प्रत्याभूत गरेको प्रेस स्वतन्त्रता र सम्पादकीय स्वतन्त्रतामा समेत हस्तक्षेप हुनेगरी प्राधिकरणले लेखेको स्पष्टीकरण पत्र तत्काल फिर्ता लिन प्राधिकरणलाई आग्रह गरेको हो। युनियनले प्रेस स्वतन्त्रताको सम्मान गर्न, क्षेत्राधिकार बाहिर गएर काम नगर्न नेपाल उड्डयन प्राधिकरणलाई चेतावनीसमेत दिएको छ। अन्नपूर्ण पोस्ट् राष्ट्रिय दैनिकमा प्रकाशित समाचारप्रति आपत्ति जनाउँदै प्राधिकरणले सिम्रिक एयरको समेत अध्यक्ष रहेका अन्नपूर्ण मिडिया नेटवर्कका अध्यक्ष क्याप्टेन रामेश्वर थापाको नाममा स्पष्टीकरण सोधेको थियो। प्राधिकरणबाट विभिन्न मितिमा दुर्गम क्षेत्रको उडान सुरक्षा अभिवृद्धि गर्नका लागि विभिन्न निर्णय भएकोमा उक्त निर्णयहरूको बर्खिलाप हुनेगरी शृंखलाबद्धरूपमा तपाईं प्रकाशक रहेको मिडियामार्फत् उडान सुरक्षामा गम्भीर असर पर्ने प्रकृतिका विज्ञप्ति समाचार र विश्लेषण र टिप्पणी प्रकाशन गरेको देखिएको हुँदा हवाई सेवा कम्पनीमार्फत् उडान सुरक्षाको पूर्णजिम्मेवारी पालना गर्नुपर्ने दायित्व बोकेको व्यक्तिले आफू प्रकाशक रहेको मिडियामार्फत् प्रकाशकीय अधिकारलाई दुरुपयोग गरी नेपाल नागरिक उड्डयन प्राधिकरण ऐन, २०५३ र यसअन्तर्गत बनेका नियमावली, रिक्वाएरमेन्ट्स, म्यानुअल तथा अन्य नियामकीय मापदण्डहरूको विपरीत गई उडान सुरक्षामा गम्भीर चुनौती सिर्जना गर्ने गरी भ्रामक र अफवाह फैलाउने कार्य गर्न वायुसेवा कम्पनीको अध्यक्षको हैसियतमा कुन नैतिकताको आधारले दिन्छ?, प्राधिकरणको स्पष्टीकरणमा उल्लेख थियो। प्राधिकरणले समाचारको विषयलाई लिएर सोधिएको स्पष्टीकरणको चौतर्फी आलोचना भएको छ। 'सञ्चार माध्यममा प्रकाशित सामग्रीको बारेमा चित्त नबुझे सम्बन्धित निकायले खण्डन प्रकाशनका लागि सञ्चार माध्यममा अनुरोध गर्ने, खण्डन प्रकाशित नभए प्रेस काउन्सिल नेपालमा उजुरी गर्नसक्ने कानुनी व्यवस्था छ। नेपालको संविधानले पनि प्रेस स्वतन्त्रतालाई सुनिश्चित गरेको छ। स्वतन्त्र प्रेसको मूल्य मान्यता विपरीत प्राधिकरणले विधि र प्रक्रिया मिचेर आफ्नो क्षेत्राधिकार बाहिर गई अन्नपूर्ण पोस्ट् दैनिकका प्रकाशकलाई स्पष्टीकरण सोध्ने कार्य निन्दनीय छ,' विज्ञप्तिमा भनिएको छ। सञ्चार माध्यममा प्रकाशित भएको विषयवस्तुको नैतिक जिम्मेवारी सम्पादकीय समूहसँग रहने भएकाले प्राधिकरणले प्रतिशोध साँधेर प्रकाशकमाथि स्पष्टीकरण सोधेको युनियनको ठहर छ।"
एमालेद्वारा सिराहामा बस्ने सचिवालय बैठक आह्वान,"काठमाडौं : नेकपा एमालेले यही भदौ ९ गते सचिवालय बैठक बोलाएको छ। एमालेले यसपटकको सचिवालय बैठकले काठमाडौं उपत्यकाबाहिर राखेको छ। तत्कालीन नेकपा (माले)को चौथो महाधिवेशन भएको स्थल सिराहाको विष्णुपुरकट्टीमा सचिवालय बैठक राखेको एमाले प्रचार विभागका प्रमुख राजेन्द्र गौतमले जानकारी दिए। उनले बैठकको बेला नै कम्युनिष्ट पार्टी स्थापना भएको ७५ वर्ष पुगेको अवसरमा सोही ठाउँमा स्मारकको पनि शिलान्यास गर्ने कार्यक्रम रहेको बताए। 'उक्त महाविधेशनबाट पार्टीले निरङ्कुश राजतन्त्रको विरुद्ध कम्युनिष्ट एक भएर संयुक्त जनआन्दोलनमा सहभागी हुने निर्णय गरेको थियो। सोही महाधिवेशनले नै पुष्पलालले अगाडि सारेको संयुक्त आन्दोलनलाई महासचिवमा निर्वाचित भएपछि मदन भण्डारीको नेतृत्वमा कार्यान्वयन गरिएको थियो,' उनले भने। महाधिवेशन भएको ऐतिहासिक ठाउँको महत्त्व दर्शाउन यसपटक सिराहामा सचिवालय बैठक गर्ने निर्णय गरेको उनले बताए। तत्कालीन मालेको चौथो महाधिवेशन विसं २०४६ भदौ ९ देखि १४ गतेसम्म विष्णुपुरकट्टीमा भएको थियो। सोही महाधिवेशनमा महासचिवमा मदन भण्डारी निर्वाचित भएका थिए। महाधिवेशनको सम्झनामा ३४ वर्षपछि एमालेले सोही ठाउँमा पार्टीको सचिवालय बैठक राखेको छ।"
प्रेस चौतारीले भन्यो अन्नपूर्ण पोस्ट्को समाचारलाई स्पष्टीकरण सोध्ने महानिर्देशकलाई कारबाही गरियोस्,"काठमाडौं : प्रेस चौतारी नेपालले अन्नपूर्ण पोस्ट् राष्ट्रिय दैनिकमा प्रकाशित सामग्रीलाई लिएर नागरिक उड्डयन प्राधिकरणले सोधेको स्पष्टीकरण तत्काल फिर्ता लिन सरकारसँग माग गरेको छ। चौतारीका महासचिव हिरमान लामाले प्रेस विज्ञप्ति जारी गर्दै निरंशकुता शैलीमा मिडियामाथि असंवैधानिक हस्तक्षेप गर्ने प्राधिकरणका महानिर्देशक प्रदीप अधिकारीलाई आवश्यक विभागीय कारबाही गर्न सरकारसँग माग गरेका छन्। 'अन्नपूर्ण मिडिया नेटवर्कका अध्यक्षसमेत रहेका सिम्रिक एयरका अध्यक्ष क्याप्टेन रामेश्वर थापालाई सोधिएको स्पष्टीकरणमा हवाई सेवा सरोकार र सुरक्षाको विषयमा नभएर हवाई सेवासँग सम्बन्धित समाचार प्रकाशन गरेर प्रकाशकीय अधिकार दुरुपयोग गरेको अभियोग लगाइएको छ। नागरिक उड्डयन प्राधिकरण र त्यसका महानिर्देशकलाई कुनै पनि कानुनले मिडियामा प्रकाशनप्रसारण हुने सामग्रीको अनुगमन, मूल्यांकन तथा नियमन गर्ने अख्तियारी दिएको छैन। संवैधानिक सीमा नाघेर प्रेस तथा सम्पादकीय स्वतन्त्रतामा ठाडो हस्तक्षेप गरिएको उक्त कार्यको प्रेस चौतारी घोर भर्त्सना गर्छ,' विज्ञप्तिमा भनिएको छ, 'नेपालको संविधानले पूर्ण प्रेस स्वतन्त्रता र विचार तथा अभिव्यक्ति स्वतन्त्रता प्रदान गरेको छ। मिडियामा प्रकाशनप्रसारण हुने सामग्रीमा कुनै सरोकारवाला व्यक्तिनिकायलाई चित्त नबुझे उपचार खोज्ने कानुनी र पद्धतिगत बाटाहरू फरक छन्। त्यो अबलम्बन नगरी मिडियाका सामग्रीमाथि अनधिकृत निकायबाट अनधिकृत व्यक्तिलाई स्पष्टीकरण सोधिनु असंवैधानिक हर्कत हो।' अन्नपूर्ण पोस्ट् राष्ट्रिय दैनिकमा प्रकाशित समाचारप्रति आपत्ति जनाउँदै प्राधिकरणले सिम्रिक एयरको समेत अध्यक्ष रहेका अन्नपूर्ण मिडिया नेटवर्कका अध्यक्ष क्याप्टेन रामेश्वर थापाको नाममा स्पष्टीकरण सोधेको थियो। प्राधिकरणबाट विभिन्न मितिमा दुर्गम क्षेत्रको उडान सुरक्षा अभिवृद्धि गर्नका लागि विभिन्न निर्णय भएकोमा उक्त निर्णयहरूको बर्खिलाप हुनेगरी शृंखलाबद्धरूपमा तपाईं प्रकाशक रहेको मिडियामार्फत् उडान सुरक्षामा गम्भीर असर पर्ने प्रकृतिका विज्ञप्ति समाचार र विश्लेषण र टिप्पणी प्रकाशन गरेको देखिएको हुँदा हवाई सेवा कम्पनीमार्फत् उडान सुरक्षाको पूर्णजिम्मेवारी पालना गर्नुपर्ने दायित्व बोकेको व्यक्तिले आफू प्रकाशक रहेको मिडियामार्फत् प्रकाशकीय अधिकारलाई दुरुपयोग गरी नेपाल नागरिक उड्डयन प्राधिकरण ऐन, २०५३ र यसअन्तर्गत बनेका नियमावली, रिक्वाएरमेन्ट्स, म्यानुअल तथा अन्य नियामकीय मापदण्डहरूको विपरीत गई उडान सुरक्षामा गम्भीर चुनौती सिर्जना गर्ने गरी भ्रामक र अफवाह फैलाउने कार्य गर्न वायुसेवा कम्पनीको अध्यक्षको हैसियतमा कुन नैतिकताको आधारले दिन्छ?, प्राधिकरणको स्पष्टीकरणमा उल्लेख थियो। प्राधिकरणले समाचारको विषयलाई लिएर सोधिएको स्पष्टीकरणको चौतर्फी आलोचना भएको छ। नेपाल पत्रकार महासंघ, नेपाल प्रेस युनियनलगायतले विज्ञप्ति जारी गर्दै प्राधिकरणको विरोध गरेका छन्।"
"कोसीका मुख्यमन्त्री थापा भन्छन्, प्रदेशसभाको औचित्य स्थापित गर्यौं","विराटनगर : कोसी प्रदेशका मुख्यमन्त्री उद्धव थापाले सभामुखले विश्वासको मतका पक्षमा मतदान गर्नु संविधानसंवत नै भएको दाबी गरेका छन्। प्रदेशसभामा सभामुखलाई मतदान गर्न लगाएर थापाले विश्वासको मत पाएको घोषणा गरिएको थियो। सञ्चारकर्मीसँग संक्षिप्त प्रक्रिया दिँदै उनले सभामुखले विश्वासको मत दिन पाउने जिकिर गरेका हुन्। यो वैधानिक वा अवैधानिक भनेर हामीले भन्ने हैन। हामीले जे गर्यौं, ठीक गर्यौं, उनले भने, सभामुखले सभा छाडेर हिँडेपछि यो अवस्था आएको हो। उहाँले (उपसभामुख सिर्जना दनुवार)ले सभा छाडेर भाग्न मिल्छ ? दनुवारका कारण सभाको अध्यक्षतामा रहेको प्रदेशसभा सदस्यले पनि मतदान गर्नुपर्ने परिस्थिति बनेको उनको आरोप छ। थापाले विश्वासको मत लिने प्रयोजनका लागि प्रदेशसभा बैठक आह्वान गरेर उपसभामुख दनुवार काठमाडौं गएकी थिइन्। एमालेले उनी बिरामी भएकाले उपचारका लागि गएको र सहिद गंगालाल राष्ट्रिय हृदय केन्द्रमा भर्ना भएको दाबी गरेको छ। काठमाडौं जानुअघि दनुवारले ज्येष्ठ सदस्य एवं कांग्रेसका प्रदेशसभा सदस्य इस्राइल मन्सुरीलाई सभा सञ्चालनको जिम्मेवारी दिइन्। मन्सुरी आज सभामुखको भूमिकामा थिए। उनैले मुख्यमन्त्री थापालाई विश्वासको मत दिएपछि यो विषय कानुनी विवादमा परेको छ। मत विभाजन सकिएपछि मत सच्याउन दिएको ३ मिनेटको समयभित्र मन्सुरीले थापाको पक्षमा मतदान गरेका हुन्। सभाको अध्यक्षता गर्नेले पक्ष वा विपक्षमा मतदान गर्न नपाउने संवैधानिक व्यवस्था छ। सभाध्यक्षले बराबरी मत खसेको अवस्थामा मात्रै निर्णायक मत दिन पाउने व्यवस्था छ। तर, मत बराबरी नभइकन संविधानको उल्लंघन गर्दै गठबन्धनको निर्णयका आधारमा मन्सुरीले मतदान गरेका हुन्। सभाको अध्यक्षता गर्ने व्यक्तिले पनि मतदान गर्ने निर्णय गठबन्धनले गरेको थियो। मन्सुरी मतदानमा सहभागी भएपछि प्रतिपक्षी एमाले र राप्रपाका प्रदेशसभा सदस्यहरुले रोष्ट्रममा नाराबाजी गरेर विरोध जनाएका थिए। मुख्यमन्त्री थापाले भने यसको सबै जिम्मा उपसभामुखले लिनुपर्ने बताए। आफ्ना दलका ज्येष्ठ सदस्यलाई छुट्टीमा बस्न लगाएर आफू पनि भाग्ने। प्रदेशसभा खाली गरेर हिँड्ने, थापाले भने, प्रदेशसभाका सदस्यलाई सभामुख तोकेर छाडेर हिँड्ने ? सभामुख नभएका कारण उहाँ(मन्सुरी)ले आफ्नो अधिकार प्रयोग गर्नु भएको हो। उनले आफ्नो अधिकार प्रयोग गर्न नपाउने भनेर थापाले प्रश्नसमेत गरे। अधिकार प्रयोग गर्दा अवैधानिक हुँदैन। उहाँ सभामुख हैन। परिस्थितिले त्यो भूमिकामा रहनु पर्ने अवस्था आएको हो। मत हाल्ने उहाँको अधिकार छ। संविधानसंवत हिसाबले अधिकार प्रयोग गर्नु भएको हो। कुनै गलत भएको छैन, उनले भने। थापाले बरु प्रदेशको औचित्य स्थापित गरेर प्रदेशसभाको वैधानिकता बचाउने काम चैं भएको जिकिर गरे। उहाँ (मन्सुरी) ९३ भित्रकै प्रदेशसभा सदस्य हो। संविधानसंवत हिसाबले मतदान गर्नु भएको छ। उहाँ सधैंको सभामुख हैन। उपसभामुखले सभा सञ्चालन गर्ने जिम्मेवारी मात्रै दिनु भएको हो, मुख्यमन्त्री थापा भन्छन्, प्रदेशसभा सदस्यले मताधिकार प्रयोग गर्दा किन विरोध ? उहाँले विधि र प्रक्रिया अनुसार नै विश्वासको मत दिनु भएको हो।"
३२ सिटेको कामले ८० सिटेलाई बसिखानु भएको छैन : प्रधानमन्त्री दाहाल,"वीरेन्द्रनगर : प्रधानमन्त्री पुष्पकमल दाहालले ३२ सिटे माओवादी नेतृत्वको सरकारले गरेका कामले ८० सिटेलाई बसिखानु नभएको बताएका छन्। नेकपा माओवादी केन्द्र कर्णाली प्रदेश कमिटीले आयोजना गरेको प्रशिक्षण कार्यक्रमलाई सम्बोधन गर्दै प्रधानमन्त्री दाहालले कांग्रेसएमालेतिर इंगित गर्दै यस्तो बताएका हुन्। उनले भने, 'कमरेडहरू ३२ सिटेले नेतृत्व गरेको सरकारले गरेका कामले ८० सिटेलाई बसिखानु भएको छैन। यसमा हामीले गर्व गर्नुपर्छ। सरकारले भ्रष्टाचार र बेथितिविरुद्ध कडारूपमा प्रस्तुत भएपछि यसलाई रोक्न देशी विदेशी चलखेलहरू भएका छन्। यसप्रति हामी सजग भएर काम गर्नुपर्ने बेला आएको छ,' उनले भने। सरकारले सुशासन कायम गर्न र आर्थिक समृद्धिको जनताको सपना पूरा गर्न कुनै कसुर बाँकी नराख्ने बताए। 'यसमा ढुक्क हुनुस्। तपाईंहरू सरकारले गरेका कामको विषयमा प्रचार गर्दै जनतामा जानुस्,' उनले भने। प्रधानमन्त्रीले सबै माओवादी नेता तथा कार्यकर्तालाई गाँउगाँउमा गएर घरघरमा माओवादी, जनजनमा माओवादी भन्ने नारासहितको तीन महिने अभियान सफल पार्न निर्देशन दिएका थिए। माओवादी प्रदेश कमिटी सदस्य खेमबहादुर सिंहका अनुसार प्रधानमन्त्री दाहालले चीन भ्रमणसँगै कर्णाली समृद्धिको मेरुदण्ड सुर्खेत हिल्सामा ब्रेक थु हुने घोषणा गरे उनले कर्णालीको विकास र समृद्धिको लागि चीन सरकारको सहयोग लिने संकेत गरे। प्रधानमन्त्री दाहालले आफ्नो नेतृत्वको सरकारले बंगलादेश र भारतबीच १० हजार मेगावाटबाट त्रिदेशीय व्यपार सम्झौता हुनु पनि सरकारको ठूलो उपलब्धि भएको बताए। वैदेशिक रोजगारीमा रहेका झण्डै ४ लाख नेपालीहरू सामाजिक सुरक्षा कोषमा जोडिएको भन्दै यसलाई सरकारको अर्को महत्वपुर्ण उपलब्धि भएको उनको भनाइ छ।"
काठमाडौं प्रहरी प्रमुखमा खत्री र अपराध अनुसन्धानमा राठौर,काठमाडौं : गृह मन्त्रालयले जिल्ला प्रहरी परिसर काठमाडौंको प्रमुख फेरेको छ। दानबहादुर कार्कीलाई हटाएर गृह मन्त्रालयले एसएसपी भुपेन्द्र खत्रीलाई काठमाडौं प्रहरी प्रमुखको जिम्मेवारी दिएको छ। त्यस्तै अपराध अनुसन्धान कार्यालयका प्रमुख मनोज केसीलाई हटाएर गृहले सोमेन्द्र सिंह राठौरलाई ल्याएको छ। यसअघि राठौर राष्ट्रिय सुरक्षा परिषद्को सचिवालयमा थिए। एसएसपी कार्की र केसीले नक्कली भुटानी शरणार्थी प्रकरणको सुक्ष्म अनुसन्धान गरिरहेका थिए। अपराध अनुसन्धान कार्यालयका केसीलाई महिला बालबालिका तथा जेष्ठ नागरिक निर्देशनालय र कार्कीलाई प्रहरी महानिरीक्षकको सचिवालयलमा सरुवा भएको छ। निर्देशनालयका सानुराम भट्टराईलाई राष्ट्रिय सुरक्षा परिषद्को सचिवालयमा ल्याइएको छ।
"पोलिटव्युरो बैठकमा माधव नेपालले भने संसदमा एमालेले जुन धावा बोल्ने काम गरिरहेको छ, त्यसले हाम्रो विद्रोह पुष्टि भयो","काठमाडौं : नेकपा एकीकृत समाजवादीका अध्यक्ष माधव कुमार नेपालले आफूहरूले गरेको विद्रोहको औचित्य पुष्टि भएको बताएका छन्। पार्टी कार्यालयमा बसेको पोलिटव्युरो बैठकमा उनले प्रमुख प्रतिपक्ष दल नेकपा एमालेले पुनः संसदमा धावा बोल्ने काम गरेको भन्दै आफूहरूको विद्रोह पुष्टि भएको बताए। उनले आफूहरूले विद्रोह नगरेको भए केपी शर्मा ओलीले देशको संविधानलाई समाप्त पारिसक्ने बताए। 'हामीले विद्रोह नगरेको भए यो देशको संविधान, संघीयता र संसद केपी ओलीले समाप्त गरिसक्थ्यो। हाम्रा विचार समूहमा रहेका सबै पार्टी र कार्यकर्ताहरूमाथि अत्याचार गर्नुहुन्थ्यो। जुन किसिमले आज पनि संसदमा धावा बोल्ने काम भइरहेको छ। त्यसले हाम्रो विद्रोहको औचित्य पूष्टि भएको छ,' उनले भने। उनले त्यसबेला पार्टी विभाजन गरेर निर्वाह गरेको महत्वपूर्ण भूमिका आज स्थापित भएको बताए। 'हामीले आफ्नो जिम्मेवारी जनताप्रति यसरी नै निर्वाह गर्दै जानुपर्छ,' अध्यक्ष नेपालको भनाई उद्धत गर्दै पार्टी प्रवक्ता जगन्नाथ खतिवडाले भने। उनले दुई दिन चलेको पोलिटव्युरो बैठक भोलिदेखि बस्ने केन्द्रीय कमिटी बैठकमा केन्द्रित भएको बताए। उनले बैठकमा वर्तमान राजनीतिक परिस्थिति र पार्टीको आगामी कार्यभारका विषयमा छलफल भएको बताए। 'बैठकमा ४८ जनाले धारणा राख्नुभयो। हामीले माघमा महाधिवेशन गर्दैछौं। महाधिवेशनमा जाँदा राजनीतिक दस्तावेज र प्रतिवेदनहरू कस्तो बनाउने विषयमा छलफल भएको हो,' उनले भने।"
उपसभामुख दनुवारले प्रदेश सभा बैठकको अध्यक्षता गर्न मन्सुरीलाई दिएको पत्रमा के छ ?,"विराटनगर : कोसी प्रदेशकी उपसभामुख सृर्जना दनुवारले प्रदेश सभाको अध्यक्षको जिम्मेवारी इस्राइल मन्सुरीलाई दिएकी छन्। आइतबार उपसभामुख दनुवारले सभा सञ्चालनको जिम्मेवारी दिएको पत्र सोमबार बिहान संसद सचिवालयमा दर्ता भएको छ। उनले आफू अचानक बिरामी भएको र प्रदेश सभामा उपस्थित हुन नसक्ने भन्दै जानकारी गराउँदै मन्सुरीलाई सभा सञ्चालन गर्न जिम्मेवारी तोकेकी हुन्। आज कोसी प्रदेशका मुख्यमन्त्री उद्धव थापाले विश्वासको मत लिने कार्यसूची तय भएको छ। आफू बिरामी भएर उपचार गराउन बाहिर जानु पर्ने भन्दै उपसभामुख दनुवारले नफर्किन्जेलसम्मका लागि सभा सञ्चालनको जिम्मा इस्राइल मन्सुरीलाई दिएकी छन्। सभा बैठकको अध्यक्षता गर्नलाई तोकिएको पत्रमा भनिएको छ, मेरो स्वास्थ्यमा अचानक समस्या उत्पन्न भइ उपचार गर्न प्रदेश बाहिर जानुपर्ने भएकोले मिति २०८०।०५।०४ गते र तत्काल सो भन्दा पछिका सभाको बैठकको अध्यक्षता गरी सभाको बैठक संचालन गर्न असमर्थ भएको हुँदा मेरो अनुपस्थितिमा कोशी प्रदेश सभा नियमावली २०७४ (पहिलो संसोधन २०७५ को नियम ११ को उपनियम (१) बमोजिम सभामुख र उपसभामुखको अनुपस्थित भएको अवस्थामा बैठकको अध्यक्षता गर्न चार जना सदस्य मितिः २०७९।०९।२६ गतेको दोस्रो बैठकले यस अघिनै माननीय सभामुख ज्यूबाट मनोनित भएको हुदा त्यसरी मनोनित गर्दा को देहायको क्रममा रहनु भएकी माननीय मालती कुमारी लिम्बुले मिति २०८० साल भाद्र १ गते नै आगामी केहि बैठकमा अनुपस्थितहुने सूचना दिइ सक्नु भएको छ भने वर्णानुक्रममा पहिलो क्रममा रहनु भएका माननीय अम्बर बहादुर बिष्टले पनि २०८० साल भाद्र १ गते नै सोहि व्यहोराको सूचना दिनु भएकोले मनोनित गर्दाको देहायको क्रमसंख्या र वर्णानुक्रमको हिसावले पनि तपाई दोस्रो क्रम संख्या र दोस्रो वर्णानुक्रममा रहनु भएको देखिएकोले म उपस्थित नहुन्जेल सम्म तपाईले प्रदेश सभा नियमावली को नियम ११ को उपनियम २ बमोजिमको अधिकार प्रयोग गर्ने गरी चालु प्रदेश सभाको अधिवेशनका बैठकमा उपस्थित भइ बैठकको अध्यक्षता गर्न हुन कोशी प्रदेशसभा सचिवालय मार्फत यो सूचना दिएको छु । दनुवार बिहान ८ बजे विराटनगरबाट यति एयरलाइन्सको विमानमा काठमाडौं प्रस्थान गरेकी छन्। ९३ सदस्यीय प्रदेशसभामा बहुमतका लागि ४७ मत चाहिन्छ। मुख्यमन्त्री थापाको नेतृत्वमा रहेको सरकारलाई उनकै दल कांग्रेसका २९, माओवादी केन्द्रका १३, नेकपा एकीकृत समाजवादी पार्टीका ४ र जसपाको एक गरी ४७ सांसदको समर्थन छ। विपक्षमा एमालेका ३९ (उपसभामुख बाहेक) र राप्रपाका ६ जना सांसद छन्। यता नेकपा एमाले र राप्रपाले मुख्यमन्त्रीलाई विश्वासको मत नदिने पक्षमा छन्। सोहीअनुसार दुवै दलले ज्येष्ठ सदस्यलाई संसद्मा उपस्थित नहुन निर्देशन दिएको स्रोत बताउँछ। ९३ सदस्यीय प्रदेशसभामा बहुमतका लागि ४७ मत आवश्यक पर्छ। सत्तारुढ गठबन्धनसँग ४७ मत नै छ। तत्कालीन सभामुख बाबुराम गौतमलाई राजीनामा गराएर मुख्यमन्त्री बनेका थापालाई विश्वासको मत पाउन उपसभामुख दनुवार वा प्रतिपक्षी दल एमाले र राप्रपा सांसदले बैठकको अध्यक्षता गर्नुपर्ने हुन्छ। सत्ता गठबन्धनकै सांसदले बैठकको अध्यक्षता गरे विश्वासको मत पाउँदैनन्।"
मुलुकको समृद्धिको जग कर्णाली : प्रधानमन्त्री,"वीरेन्द्रनगर : प्रधानमन्त्री पुष्पकमल दाहाल (प्रचण्ड) ले कर्णाली मुलुकको समृद्धिको जग बन्ने बताएका छन् । कर्णाली प्रदेश स्थापना तथा सहिद दिवसका अवसरमा सुर्खेतमा आयोजित सभालाई सम्बोधन गर्दै नेकपा माओवादी केन्द्रका अध्यक्ष समेत रहेका प्रधानमन्त्री दाहालले मुलुकको आर्थिक समृद्धिको जग कर्णाली हुने बताएका हुन्। प्रधानमन्त्रीले कर्णालीको जल,जंगल,जडिबुटी,पर्यटनलगायतका प्राकृतिक श्रोत र साधनको सदुपयोग गर्न सकिए मुलुकको आर्थिक समृद्धिको जग कर्णाली बन्ने बताए । उनले भने,'कर्णालीमा अपार प्राकृतिक श्रोत र साधान छन् । यसको सदुपयोगका लागि कर्णाली प्रदेश सरकारले लिएको समृद्धिको अभियानमा संघीय सरकार साथ र सहयोगका लागि प्रतिबद्ध छ ।' उनले संघीय सरकार मुलुकको आर्थिक समृद्धि, सुशासन र सामाजिक न्यायका लागि कुनै कसुर बाँकी नराख्ने गरी काम गरिरहेको दाबी गरे । 'कर्णाली प्रदेशले निर्धारण गरेको विकास, पूर्वाधार र परिवर्तनको लक्ष्य, कर्णालीको मूल्यवान उत्पादन, कृषकहरूलाई प्रोत्साहन, कर्णालीले जे बेच्छ, मूल्यवान उपज बेच्छ जस्ता नारा र कर्णाली समृद्धि अभियान जस्ता कार्यक्रमबाट म उत्साहित छु । साँच्चै कर्णाली मुलुककै समृद्धिको मुहान बन्न सक्दछ। कर्णालीको जल, जमिन, पर्यटन, जडीबुटी, भेषभुषा, भाषा संस्कृतिमा रहेको अपार सम्भावनालाई मैले बुझेको छु। कर्णाली एउटा सभ्यता हो। यो मानव सभ्यता र संस्कृतिसँग जोडिएको छ,'प्रधानमन्त्री दाहालले भने,'बेरोजगारीको अन्त्य गरी गरिबी निवारण तथा आर्थिक रूपान्तरणका लागि कर्णाली प्रदेश सरकारको समृद्धि अभियानलाई संघीय सरकारको पूर्ण साथ र सहयोग रहनेछ। कर्णालीको विकासलाई मैले सधैं प्राथमिकतामा राख्दै आएको छु, आगामी दिनमा समेत नीति, कार्यक्रम र बजेटमा यस प्रदेशलाई प्राथमिकतामा राख्ने प्रतिबद्धता व्यक्त गर्दछु।' कार्यक्रममा कर्णाली प्रदेश प्राप्तिको आन्दोलनमा ज्यान गुमाउने सहिद यामबहादुर बिसी, गोपालसिंह रजवार, टिकाराम गौतम र हरिबहादुर कुवरलाई सम्झिदै नेपालको राजनीतिक तथा सामाजिक परिवर्तनका आन्दोलनमा बलिदानी गर्ने सबै सहिदलाई सम्मान व्यक्त गरेका थिए । उनले आफू तत्कालै चीन भ्रमणमा जाने भएकाले चीन सरकारसँगको साझोदारीमा कर्णालीको विकास र समृद्धिका लागि ठोस पहल गर्ने जिकिर गरे । कार्यक्रममा प्रदेश पत्रकारिता पुरस्कार अन्नपूर्णकर्मी हिक्मत नेपाली,पत्रकारहरु भक्तबहादुर शाही र पंख शाहीलाई प्रदान गर्नुका साथै कर्णाली प्रदेश प्राप्तिका लागि ज्यान गुमाउने सहिद परिवारलगायतलाई सम्मान गरिएको थियो ।"
उपसभामुखको अनुपस्थितिलाई समयले मूल्यांकन गर्छ : हिमाल कार्की,"विराटनगर : नेपाली कांग्रेस कोसी प्रदेश संसदीय दलका उपनेता हिमाल कार्कीले प्रदेशसभा बैठक सञ्चालनका लागि उपसभामुख सिर्जना दनुवार अनुपस्थित रहनु अस्वभाविक रहेको बताएका छन्। मुख्यमन्त्री उद्धव थापालाई विश्वासको मत माग्दै कार्कीले भने, उपसभामुखको अनुपस्थितिलाई समयले मूल्यांकन गर्छ। आफैंले बोलाएको बैठकमा आफैं उपस्थित नहुनु उपसभामुखको असंसदीय अभ्यास भएको उनले बताए। जिम्मेवार राजनीतिक दलकै व्यवहारका कारण संसदीय व्यवस्थाप्रति नकारात्मक सन्देश प्रवाह भइरहेको कार्कीले बताए। उनले मुख्यमन्त्री थापालाई विश्वासको मत दिन प्रतिपक्षी एमाले, राप्रपासहितका दलका प्रदेशसभा सदस्यलाई आग्रहसमेत गरे।"
संसदीय सुनुवाइ समितिबाट प्रधानन्यायाधीशमा श्रेष्ठ सर्वसम्मत,"काठमाडौं : प्रधानन्यायाधीशमा विश्वम्भरप्रसाद श्रेष्ठ संसदीय सुनुवाइ समितिबाट सर्वसम्मत अनुमोदन भएका छन्। सोमबार सिंहदरबारमा बसेको समितिको बैठकले श्रेष्ठको नाम अनुमोदन गर्न सर्वसम्मत निर्णय गरेको हो। प्रधानन्यायाधीशमा श्रेष्ठको नाम सर्वसम्मतले अनुमोदन भएको जनता समाजवादी पार्टीका सांसद तथा समिति सदस्य प्रकाश अधिकारीले जानकारी दिए। उनले अन्नपूर्णसँग भने,'संसदीय सुनुवाइ समितिले प्रधानन्यायाधीशमा श्रेष्ठलाई सर्वसम्मतले अनुमोदन गरेको छ। अब सरकारले शपथको तयारी गर्छ।' श्रेष्ठले समितिसमक्ष भावी कार्ययोजना प्रस्तुत गरेका थिए। श्रेष्ठविरूद्ध तीनवटा उजुरी परेका थिए। तर, एकजना उजुरीकर्तामात्रै सम्पर्कमा आएका थिए । संवैधानिक समितिबाट प्रधानन्यायाधीशमा सिफारिस भएका श्रेष्ठ संसदीय सुनुवाइ समितिबाट अनुमोदनपछि अब प्रधानन्यायाधीश नियुक्त हुनेछन्। यसअघि साउन २३ गते बसेको समितिको बैठकले प्रधानन्यायाधीशमा श्रेष्ठविरुद्ध उजुरी आह्वान गरेको थियो। साउन १८ गते बसेको संवैधानिक परिषद्को बैठकले वरिष्ठ न्यायाधीश श्रेष्ठलाई प्रधानन्यायाधीशमा सिफारिस गर्ने निर्णय गरेको थियो। श्रेष्ठविरुद्ध तीनवटा उजुरी परेका थिए। संसदीय सुनुवाइबाट अनुमोदन भइसकेपछि राष्ट्रपतिले प्रधानन्यायाधीश नियुक्त गर्ने संवैधानिक व्यवस्था छ। श्रेष्ठले साउन २१ गते कामु प्रधानन्यायाधीशको जिम्मेवारी सम्हालेका थिए। उमेरहदका कारण प्रधानन्यायाधीश हरिकृष्ण कार्की साउन २० गतेदेखि अवकासमा गएपछि वरिष्ठतम् न्यायाधीश श्रेष्ठले कामु प्रधानन्यायाधीशको जिम्मेवारी पाएका थिए। २०१६ सालमा डोटीमा जन्मिएका श्रेष्ठ २०३८ सालमा शाखा अधिकृताबाट सरकारी सेवामा प्रवेश गरेका थिए। उनी जिल्ला,उच्च अदालतहुँदै सर्वोच्च अदालतको न्यायाधीश बनेका थिए। २०७३ सालदेखि उनी सर्वोच्च अदालतको न्यायाधीश थिए।"
"सीआईबीलाई जवाफ दिएपछि बाबुरामले भने कर्तव्य निर्वाह गरेको छु, मुद्दा सफल टुंगोमा पुग्नेछ","काठमाडौं : ललिता निवास जग्गा हिनामिना प्रकरणमा नाम मुछिएपछि तत्कालीन प्नधानमन्त्री एवं नेपाल समाजवादी पार्टीका अध्यक्ष डाबाबुराम भट्टराईले नेपाल प्रहरीको केन्द्रीय अनुसन्धान ब्यूरो (सीआईबी)लाई जवाफ दिएका छन्। नेता भट्टराईले आफ्नो मन्त्रिपरिषदले गरेका निर्णयका सम्बन्धमा विभिन्न प्रश्नहरू उठेपछि सत्यतथ्यबारे सीआईबीलाई जानकारी गराएको बताएका छन्। सीआईबीलाई आफूले दिएको जानकारी गराउँदै डाभट्टराईले सामाजिक सञ्जाल फेसबुकमा लेखेका छन् 'ललिता निवास प्रकरणमा मेरो पालाको मन्त्रीपरिषदको निर्णय सम्बन्धमा उठेका प्रश्नहरूबारे सत्यतथ्यको जानकारी मेरो सुरूदेखिको सार्वजनिक प्रतिबद्धता बमोजिम केन्द्रीय अनुसन्धान ब्यूरो (सीआईबी ) लाई दिएर आफ्नो कर्तव्य निर्वाह गरेको छु।' उनले यो मुद्दा सफल टुंगोमा पुगेर सबै प्रकारका भ्रष्टाचार तथा अनियमितता अन्त्य गर्न दरो कोसेढुंगा सावित हुने विश्वास व्यक्त गरेका छन्। 'यो मुद्दा सफल टुंगोमा पुगेर देशमा सबै तहका सबै प्रकारका भ्रष्टाचार तथा अनियमितता अन्त्य गर्न र सुशासनको प्रत्याभूति गर्न गराउन एउटा दरो प्रस्थानविन्दू बनोस् भन्ने कामना गर्दछु,'भट्टराई लेलेखेका छन्। डाभट्टराईले आइतबार साँझ सीआईबीका अधिकारीहरूलाई घरमै बोलाएर आफूबारे उठेका प्रश्नहरूको जवाफ दिएको भट्टराईको सचिवालयले जनाएको छ। ललिता निवास जग्गा हिनामिना प्रकरणमा तत्कालीन प्रधानमन्त्री माधव कुमार नेपाल र भट्टराईविरुद्ध साढे चार वर्षअघि सर्वोच्च अदालतमा मुद्दा परेको थियो। उक्त मुद्दा पटक पटक पेसीमा चढे पनि सुनुवाइ भने भएको छैन।"
अन्नपूर्ण पोस्ट्को समाचारमा सोधिएको स्पष्टीकरण तत्काल फिर्ता लिन नागरिक उड्डयन प्राधिकरणलाई पत्रकार महासंघको चेतावनी,"काठमाडौं : नेपाल पत्रकार महासंघले अन्नपूर्ण पोस्ट् राष्ट्रिय दैनिकमा प्रकाशित सामग्रीलाई लिएर सोधिएको स्पष्टीकरण तत्काल फिर्ता लिन नागरिक उड्डयन प्राधिकरणलाई चेतावनी दिएको छ। महासंघका महासचिव रोशन पुरीद्वारा हस्ताक्षरित पत्रमा अनधिकृतरूपमा स्पष्टीकरण सोधिनु असोभनीय र पूर्ण प्रेस स्वतन्त्रताको संवैधानिक परिकल्पनाविपरीत भएको ठहर गरेको उल्लेख छ। महासंघले आफ्नो क्षेत्रअधिकार र परिधिभित्र रही प्रेसको संवैधानिक स्वतन्त्रताको सम्मान गरी अनधिकृतरूपमा सोधिएको स्पष्टीकरण फिर्ता लिन नागरिक उड्डयन प्राधिकरणलाई चेतावनी दिएको हो। अन्नपूर्ण पोस्ट् राष्ट्रिय दैनिकमा प्रकाशित समाचारप्रति आपत्ति जनाउँदै प्राधिकरणले सिम्रिक एयरको समेत अध्यक्ष रहेका अन्नपूर्ण मिडिया नेटवर्कका अध्यक्ष क्याप्टेन रामेश्वर थापाको नाममा स्पष्टीकरण सोधेको थियो। प्राधिकरणबाट विभिन्न मितिमा दुर्गम क्षेत्रको उडान सुरक्षा अभिवृद्धि गर्नका लागि विभिन्न निर्णय भएकोमा उक्त निर्णयहरूको बर्खिलाप हुनेगरी शृंखलाबद्धरूपमा तपाईं प्रकाशक रहेको मिडियामार्फत् उडान सुरक्षामा गम्भीर असर पर्ने प्रकृतिका विज्ञप्ति समाचार र विश्लेषण र टिप्पणी प्रकाशन गरेको देखिएको हुँदा हवाई सेवा कम्पनीमार्फत् उडान सुरक्षाको पूर्णजिम्मेवारी पालना गर्नुपर्ने दायित्व बोकेको व्यक्तिले आफू प्रकाशक रहेको मिडियामार्फत् प्रकाशकीय अधिकारलाई दुरुपयोग गरी नेपाल नागरिक उड्डयन प्राधिकरण ऐन, २०५३ र यसअन्तर्गत बनेका नियमावली, रिक्वाएरमेन्ट्स, म्यानुअल तथा अन्य नियामकीय मापदण्डहरूको विपरीत गई उडान सुरक्षामा गम्भीर चुनौती सिर्जना गर्ने गरी भ्रामक र अफवाह फैलाउने कार्य गर्न वायुसेवा कम्पनीको अध्यक्षको हैसियतमा कुन नैतिकताको आधारले दिन्छ?, प्राधिकरणको स्पष्टीकरणमा उल्लेख थियो। प्राधिकरणले समाचारको विषयलाई लिएर सोधिएको स्पष्टीकरणको चौतर्फी आलोचना भएको छ। पत्रकार महासंघले नेपाल नागरिक उड्डयन प्राधिकरणले अन्नपूर्ण मिडिया नेटवर्कअन्तर्गत अन्नपूर्ण पोस्ट् दैनिकलगायतका मिडियामा प्रकाशित सामग्रीलाई लिएर अध्यक्षलाई सोधिएको स्पष्टीकरणप्रति नेपाल पत्रकार महासंघको ध्यानाकर्षण जनाएको हो। 'कुनै पनि विषयमा सम्प्रेषण भएका सामग्रीका सन्दर्भमा चित्त नबुझे या गुनासो भए त्यसउपर कानुनी उपचार खोज्न सकिने प्रचलित प्रावधान र पद्धति छन्। कुनै पनि सञ्चारमाध्यममा प्रकाशित सामग्रीहरूको उत्तरदायित्व र सम्पादकीय नेतृत्व हुन्छ। सम्पादकीय स्वतन्त्रताको अभ्यासलाई आघात पुग्नेगरी सम्पादकीय समूहसँग असम्बन्धित पात्रलाई राज्यका निकायले स्पष्टीकरण सोध्नु कुनै पनि कोणबाट उचित हुनसक्दैन,' महासंघले भनेको छ।"
"कोसी प्रदेशसभाको बैठक सुरू, मुख्यमन्त्रीले राखे विश्वासको मतको प्रस्ताव","विराटनगर : मुख्यमन्त्री उद्धव थापाले विश्वासको मत लिने प्रयोजनका लागि आह्वान गएिको कोसी प्रदेशसभाको बैठक सुरू भएको छ । अध्यक्ष मण्डलमा रहेका कांग्रेसका प्रदेशसभा सदस्य इस्राइल मन्सुरीले प्रदेशसभा बैठकको अध्यक्षता गरेका छन् । आजको बैठकबाट मुख्यमन्त्री थापाले विश्वासको मत लिने कार्यसूची छ । २०७४ (पहिलो संशोधन समेत) को नियम १२८ (४) बमोजिम थापाले सभामा विश्वासको मतका लागि प्रदेशसभामा निर्णायार्थ प्रस्ताव पेस गरेका छन् । मुख्यमन्त्रीले विश्वसको मत मागेको बैठकमा एमाले र राप्रपाका ज्येष्ठ सदस्य अनुपस्थित रहे । प्रतिपक्षका ४६ मध्ये सभामा ३० जना प्रदेशसभा उपस्थित छन् । मुख्यमन्त्री थापाले आइतबार विश्वासको मत लिन चाहेका थिए । उपसभामुख सिर्जना दनुवारले सोमबार १ बजे समय तोकिदिएकी थिइन् । तर,प्रदेशसभाको बैठक बस्ने दिन बिहान अध्यक्ष मण्डलका सदस्य इस्राइल मन्सुरीलाई जिम्मेवारी तोकेर दनुवार काठमाडौं हिँडेकी थिइन् । मुख्यमन्त्रीले विश्वासको मत मागेपछि प्रदेशसभामा अहिले प्रदेशसभा सदस्यहरूले आआफ्ना धारणा राखिरहेका छन् । जसपा संसदीय दलको नेता निर्मला लिम्बूले थापालाई विश्वासको मत दिइने बताइन् । अहिले एकीकृत समाजवादी संसदीय दलका नेता राजेन्द्र राईले धारणा राखिरहेका छन् । उनले मुख्यमन्त्री थापालाई आफ्नो दलले विश्वासको मत दिने बताए ।"
"कोसी प्रदेशको कार्य परामर्श समितिको बैठक सर्यो, मन्सुरीले सञ्चालन गर्लान् त ?","विराटनगर : कोसी प्रदेशको कार्य व्यवस्था परामर्श समितिको बैठक सरेको छ। बैठकको अध्यक्षता गर्ने व्यक्ति अनुपस्थित भएपछि कार्यवस्था परामर्श समितिको बैठक दिउँसो १२ बजेसम्मका लागि सारिएको हो। कांग्रेसका प्रदेश सभा सदस्य भीम पराजुलीले कार्य व्यवस्था परामर्श समितिको बैठक दिउँसो बसेर सभाको कार्यसूची तय गर्ने बताए। कोसी प्रदेशका मुख्यमन्त्री उद्धव थापाले आज विश्वासको मत लिने सूचना दिएपछि उपसभामुख सृजना दनुवारले आज विश्वासको मत लिनेगरी मिति तोकेकी थिइन्। थापाले आइतबार विश्वासको मत लिने गरी सूचना दर्ता गराएपनि उपसभामुख दनुवारले सोमबार तोकिदिएकी थिइन् । कोसी प्रदेशकी उपसभामुख दनुवारले प्रदेश सभाको अध्यक्षको जिम्मेवारी इस्राइल मन्सुरीलाई दिएकी छन्। उनले आफू अचानक बिरामी भएको र प्रदेश सभामा उपस्थित हुन नसक्ने भन्दै जानकारी गराउँदै मन्सुरीलाई सभा सञ्चालन गर्न जिम्मेवारी तोकेकी हुन्। बिरामी भएर उपचार गराउन बाहिर जानु पर्ने भन्दै उपसभामुख दनुवारले नफर्किन्जेलसम्मका लागि सभा सञ्चालनको जिम्मा मन्सुरीलाई दिएकी छन्। आज बिहान परामर्श समितिको बैठक नबसेकाले सभा चल्नेनचल्ने विषयअझै टुंगो लागेको छैन। ९३ सदस्यीय प्रदेशसभामा बहुमतका लागि ४७ मत चाहिन्छ। मुख्यमन्त्री थापाको नेतृत्वमा रहेको सरकारलाई उनकै दल कांग्रेसका २९, माओवादी केन्द्रका १३, नेकपा एकीकृत समाजवादी पार्टीका ४ र जसपाको एक गरी ४७ सांसदको समर्थन छ। विपक्षमा एमालेका ३९ (उपसभामुख बाहेक) र राप्रपाका ६ जना सांसद छन्। यता नेकपा एमाले र राप्रपाले मुख्यमन्त्रीलाई विश्वासको मत नदिने पक्षमा छन्। ९३ सदस्यीय प्रदेशसभामा बहुमतका लागि ४७ मत आवश्यक पर्छ। सत्तारुढ गठबन्धनसँग ४७ मत नै छ। तत्कालीन सभामुख बाबुराम गौतमलाई राजीनामा गराएर मुख्यमन्त्री बनेका थापालाई विश्वासको मत पाउन उपसभामुख दनुवार वा प्रतिपक्षी दल एमाले र राप्रपा सांसदले बैठकको अध्यक्षता गर्नुपर्ने हुन्छ। सत्ता गठबन्धनकै सांसदले बैठकको अध्यक्षता गरे विश्वासको मत पाउँदैनन्।"
"उपसभामुख दनुवार अस्पताल भर्ना हुनुभएको छ, अफवाह नफैलाऔं : एमाले","विराटनगर : नेकपा (एमाले)ले कोसी प्रदेशकी उपसभामुख सिर्जना दनुवार उपचारका लागि अस्पताल भर्ना भएको जनाएको छ। मुख्यमन्त्री उद्धव थापाले प्रदेशसभामा विश्वासको मतको प्रस्ताव पेस गरेपछि दलका तर्फबाट आफ्नो धारणा राख्दै एमाले प्रदेश संसदीय दलका प्रमुख सचेतक रेवतीरमण भण्डारीले कानुनसंवत रुपमा मार्ग प्रशस्त गरेर उपसभामुख उपचारमा गएको बताए। कानुनसंवत हिसाबले उपसभामुख उपचारका लागि जानु भएको छ। स्वास्थ्यमा समस्या आएपछि काठमाडौंको शहीद गंगालाल राष्ट्रिय हृदय केन्द्रमा भर्ना हुनुभएको छ, उनले भने, तर, यहाँ त व्यक्तिगत स्वास्थ्य र जीवनलाई सामान्य मान्ने प्रयास गरिँदैछ। एमालेले बिरामी बनाएको भनेर मनगणन्ते आरोप लगाइएको छ। जिम्मेवारीमा बसेकाले नै मनगणन्ते आरोप लगाउनु उपयुक्त नहुने भण्डारीले बताए। आफू बिरामी परेको भनेर लिखित जानकारी गराउँदै सभा सञ्चालनको जिम्मेवारीसमेत तोकेर हिँडेको अवस्थामा उपसभामुखमाथि अनेक लाञ्छना लगाउने प्रयास गरिएको छ, उनले भने, उपसभामुख कानुनविपरीत प्रदेशसभा बैठकमा नआउनु भएको हो र ? तर, सभामुखको पद छँदाछँदै सरकार गठनमा सहभागी गराएर नेपालको संविधानको खिल्ली उडाएको कुरा इतिहासले कहिल्यै नबिर्सिने भण्डारी बताउँछन्। सभामुख बाबुराम गौतमसहितको हस्ताक्षरबाट बहुमत पुर्याउँदै गत असार २१ गते उद्धव थापा मुख्यमन्त्री भएका थिए। गैरसंवैधानिक भनेर सर्वोच्च अदालतले थापाको नियुक्ति बदर गरिसकेको छ। उपसभामुख बिरामी परेर सभामा उपस्थित हुन नसक्दा चैं असंसदीय हुने। सभामुखको हस्ताक्षरमा मुख्यमन्त्री बनेर मुलुकको मूल्य, मान्यता र संविधानको ठाडै उल्लंघन गर्दा चैं ठीक ? भण्डारीले भने, लिखित सूचना दिएर बिदामा बस्न नपाउने ? सूचना दिएर र नियमावलीको पालना गरेर बिदामा बस्दा चैं विरोध हुने ? उनले सभाको अध्यक्षता गरिरहेका प्रदेशसभा सदस्यलाई विश्वासको मतको पक्षमा मतदान दिन लगाउने प्रयास भइरहेको भन्दै प्रदेशसभाको ध्यानआकर्षणसमेत गराएका छन्। प्रदेशसभा सदस्य बिदामा बस्न नपाउने ? हिजो जानकारी नदिइकन र बिदा नलिइकन अनुपस्थित हुँदा चैं केही नहुने। चुपचाप अनुपस्थित हुँदा केही नहुने ? कानुनको प्रयोग र पालना गर्दा नकारात्मक टिप्पणी हुने। तर, मुख्यमन्त्री र मन्त्री प्राप्तिका लागि सभामुखलाई प्रदेशसभाको सदस्य भनेर हस्ताक्षर गराउँदा चैं ठीक हुने ? उनले प्रश्न गरे। विश्वासको मत पाएमा मुख्यमन्त्री थापालाई आफूहरू पनि ताली पड्काएर स्वागत गर्ने, तर विश्वासको मत भने दिन नसक्ने भण्डारीले स्पष्ट पारे। गठबन्धनका नाममा संविधान र कानुनको हुर्मत लिने काम भएको भन्दै भण्डारीले अब पनि हुर्मत लिने काम भयो भने प्रदेशिक संरचनामाथिको आलोचना बढेर जाने बताए। संविधान र कानुनको विषयलाई ख्याल ठट्टा गर्ने काम भएको छ। आफू अनुकूल व्याख्या गरिएको छ, उनले भने।"
प्रधानमन्त्रीले बोलाएको बैठक ७ बजेलाई सारियो,काठमाडौं : प्रधानमन्त्री पुष्पकमल दाहालले बोलाएको सर्वदलीय बैठक ७ बजेका लागि सारिएको छ। सुर्खेतमा रहेका प्रधानमन्त्री दाहाल आउने ढिलाई हुने भएपछि ४ बजेका लागि बोलाइएको बैठक सारिएको हो। बैठकमा संसदमा प्रतिनिधित्व गर्ने राष्ट्रिय दलका प्रतिनिधिहरूको सहभागी रहनेछ। आइतबार बसेको बैठककै निरन्तरता आजको बैठकमा रहने प्रधानमन्त्रीको सचिवालयले जनाएको छ। प्रमुख प्रतिपक्षी दल नेकपा एमालेले लगातार संसद अवरोध गरेपछि प्रधानमन्त्री दाहालले बैठक बोलाएका हुन्। सदनको गतिरोध अन्त्य गर्ने विषयमा बैठक केन्द्रित हुने छ।
कोसी प्रदेशलाई मध्यावधिमा जान दिन हुँदैन : राजेन्द्र राई,"विराटनगर : नेकपा (एकीकृत समाजवादी) कोसी प्रदेश संसदीय दलका नेता राजेन्द्रकुमार राईले प्रदेशलाई मध्यावधिमा जान दिन नहुने बताएका छन्। मुख्यमन्त्री उद्धव थापाले विश्वासको मतको प्रस्ताव राखिसकेपछि प्रदेशसभा बैठकलाई सम्बोधन गर्दै राईले प्रदेशलाई मध्यावधिमा जानबाट टार्नुपर्ने बताए। मध्यावधिमा जानबाट रोक्नका लागि आफ्नो दलले भूमिका खेल्ने उनको भनाइ छ। सबै मिलेर प्रदेशलाई मध्यवाधिमा जानबाट टार्नुपर्छ, राईले भने, प्रदेशलाई मध्यावधिमा जान नदिन सबै एक हुनुपर्छ। राईले मुख्यमन्त्री थापालाई आफ्नो दलका तर्फबाट विश्वासको मत दिने पनि बताए। उनले थपे, उद्धव थापाको नाम छात्तीमा टाँसे जहाँ जान पनि तयार छौं।"
गठबन्धन भित्रकै दलबाट सरकारलाई घेराबन्दी भयो : वर्षमान पुन,"काठमाडौं : नेकपा माओवादी केन्द्रका उपमहासचिव वर्षमान पुन अनन्तले सत्ता गठबन्धन भित्रकै दलबाट सरकारलाई घेराबन्दी गर्ने प्रयास भएको बताएका छन्। सोमबार एक कार्यक्रममा पुनले सरकारको राम्रो कामको समर्थन गर्नुको साटो प्रतिपक्षी दल र सत्ता सहयात्री दलबाटै घेराबन्दी र अप्ठेरोमा पार्ने प्रयास भएको खुलासा गरेका हुन्। उनले भने,नक्कली भुटानी शरणार्थी प्रकरण र नक्कली मोही खडा गरेर बालुवाटारस्थित ललिता निवासको सरकारी जमिन हडप्ने गिरोहमा संलग्नहरुमाथि छानबिन अघि बढेपछि सरकारविरुद्ध घेराबन्दी र आक्रमण तीव्र पारिएको छ। सरकारको राम्रो कामको समर्थन गर्नुको साटो प्रतिपक्षी दल र कतिपय अवस्थामा सत्ता सहयात्री दलबाटै घेराबन्दी र अप्ठेरोमा पार्ने प्रयास भएको छ। उनले सरकार जनताको साथ लिएर सबै खाले घेराबन्दी तोड्दै लक्ष्यमा अघि बढ्ने बताए। राम्रो काम गर्दा हाम्रो अध्यक्षले नेतृत्व गर्नुभएको सरकारलाई चौतर्फी घेराबन्दीमा पार्ने प्रयास भएको छ, पुनले भने, हामी सबै घेराहरु तोडेर मुलुक र जनताको पक्षमा काम गर्छौं । पुनले मुलुकमा कोही पनि राम्रा छैनन् र केही पनि राम्रो भएको छैन भन्ने भाष्य स्थापित गर्ने प्रयास भइरहेको औंल्याए। पुनले केन्द्रीय समितिको निर्णय अनुसार सुरु घरघरमा माओवादी, जनजनमा माओवादी, अभियानका क्रममा काठमाडौं उपत्यकामा रक्तदान, वृक्षरोपण तथा सफाई अभियान सञ्चालन गरिने बताए।"
देउवाको नजरमा प्रदीप गिरि : कहिल्यै नथाक्ने समाजवादी चिन्तक,"काठमाडौं : नेपाली कांग्रेसका सभापति शेरबहादुर देउवाले स्वर्गीय प्रदीप गिरिको प्रेरणाबाट सिंगो पार्टी लाभान्वित हुनुपर्नेमा जोड दिएका छन्। सोमबार पार्टी कार्यालय सानेपामा समाजवादी चिन्तक, लेखक एवं कांग्रेसका निष्ठावान त्यागी नेता प्रदीप गिरीको पहिलो वार्षिकीमा आयोजित स्मरणसभामा देउवाले स्वर्गीय प्रदीप गिरिका कृतिहरूलाई पार्टीले प्रकाशित गरेर उनको प्रेरणाबाट सिंगो पार्टी लाभान्वित हुनुपर्नेमा जोड दिएका हुन् । स्वर्गीय गिरिका लेख र कुरा हेर्दा गणतन्त्रका लागि धेरै अघिदेखि नै मत जाहेर गर्ने व्यक्तिका रुपमा आफूले बुझेको उनले बताए । पूर्वप्रधानमन्त्री समेत रहेका देउवाले स्वर्गीय प्रदीप गिरि कहिल्यै नथाक्ने समाजवादी चिन्तक भएको पनि बताए। क्यान्सरबाट पीडित नेता गिरिको उपचारका क्रममा एक वर्षअघि भाद्र ४ गते निधन भएको थियो । गिरिका एक दर्जनभन्दा बढी पुस्तक प्रकाशित छन्।"
पौडी खेल्ने क्रममा खोलाले बगाएर बालिकाको मृत्यु,हेटौंडा : मकवानपुरमा खोलाले बगाउँदा एक बालिकाको मृत्यु भएको छ । मृत्यु हुनेमा कैलाश गाउँपालिका वडा नम्वर१० निवासी सुमनसिंह स्याङ्तानको छोरी ४ वर्षकी प्रमिसा स्याङ्तान रहेको जिल्ला प्रहरी कार्यालय मकवानपुरले जनाएको छ । प्रमिसा आइतबार साँझ साथीहरुसँग पौडी खेल्न गएकी थिइन् । पौडी खेल्ने क्रममा उनलाई खोलाले बगाएको र घटनास्थलमा नै मृत्यु भएको हो । घटनाबारे थप अनुसन्धान भइरहेको जिल्ला प्रहरी कार्यालय मकवानपुरका प्रहरी नायव उपरीक्षक टेकबहादुर कार्कीले जानकारी दिए ।
संसदीय व्यवस्थामै नकारात्मक सन्देश प्रवाह भयो : इन्द्र आङ्बो,"विराटनगर : नेकपा (माओवादी केन्द्र) कोसी प्रदेश संसदीय दलका नेता इन्द्रबहादुर आङ्बोले जिम्मेवार प्रमुख प्रतिपक्षीले संसदीय व्यवस्थामै नकारात्मक सन्देश प्रवाह गरेको आरोप लगाएका छन्। मुख्यमन्त्री उद्धव थापाले विश्वासको मतको प्रस्ताव राखिसकेपछि प्रदेशसभा बैठकलाई सम्बोधन गर्दै उनले रातारात उपसभामुखलाई बिरामी बनाइएको आरोप पनि लगाए। विश्वासको मत लिने दिन ९ जना माननीयलाई एक्कासि बिदामा राख्ने काम भएको छ, आङ्बोले भने, उपसभामुखलाई रातारात बिरामी बनाइएको छ। बिरामी अवस्थाकी उपसभामुख आफैं ठमठमी हिँडेर जहाजमा चढेको भन्दै उनले ब्यंग्य पनि गरे। निकास खोज्न सकारात्मक हिसाबले वार्ता गरिएको भएपनि जिम्मेवार प्रतिपक्षीले धोका दिएको उनको भनाइ छ। पूर्वमुख्यमन्त्री हिक्मतकुमार कार्कीप्रति लक्षित गर्दै आङ्बाले आफ्नै नेतृत्वमा सरकार बन्दा मात्रै सहमतिको कुरा हुने। अरूको नेतृत्वमा बन्दा नहुने ? भनेर प्रश्न पनि गरेका छन्। सभा सञ्चालन गर्न जुन ढंगको परिस्थिति निर्माण गरियो, त्यसले राम्रो सन्देश गएन, उनले भने, षडयन्त्रमूलक काम जिम्मेवारपूर्ण राजनीतिक दलबाट कसैले अपेक्षा गरेको हुँदैन। व्यवस्थाप्रति नै वितृष्णा पैदा हुने असंसदीय खालका गतिविधि र क्रियाकलाप भइरहनु सुखद् नभएको उनले बताए। त्रुटि र कमजोरीलाई शिक्षाका रुपमा लिएर प्रदेशलाई सहमतिमा फर्काउनुपर्ने आवश्यकता रहेको आङ्बो बताउँछन्। उनले माओवादीले मुख्यमन्त्री थापालाई विश्वासको मत दिने पनि बताए।"
"प्रस्तावित प्रधानन्यायाधीश श्रेष्ठका उजुरीकर्तासँग छलफल जारी, आजै सुनुवाइ हुने",काठमाडौं : प्रस्तावित प्रधानन्यायाधीश विश्वम्भरप्रसाद श्रेष्ठका उजुरीकर्तासँग छलफल सुरू भएको छ। सिंहदरबारस्थित सार्वजनिक लेखा समितिको भवन नम्बर १ को कोठा नम्बर ४११ मा समितिको बैठकमा उजुरीकर्तासँग छलफल जारी छ। अहिले प्रस्तावित प्रधानन्यायाधीश श्रेष्ठविरुद्ध उजुरी दिएका उजुरीकर्ता र समितिका सदस्यहरूबीच छलफल भइरहेको हो। श्रेष्ठविरुद्ध तीनवटा उजुरी परेका छन्। जसमध्ये दुईवटा इमेलबाट र एसके तिमिल्सेनाले भौतिकरूपमै उपस्थित भएर उजुरी दिएका हुन्। उजुरीकर्तासँगको छलफलपछि प्रस्तावित प्रधानन्यायाधीश श्रेष्ठसँग सुनुवाइ सुरू हुनेछ। आइतबार बिहान सिंहदरबारमा बसेको बैठकमा समिति सदस्यहरूबीच श्रेष्ठविरुद्ध परेका उजुरीबारे सामान्य छलफल भएको थियो। श्रेष्ठविरुद्ध तीवटा उजुरी परेको समिति सदस्य जीवन परियारले अन्नपूर्णलाई जानकारी दिए। यसअघि साउन २३ गते बसेको समितिको बैठकले प्रधानन्यायाधीशमा श्रेष्ठविरुद्ध उजुरी आह्वान गरेको थियो। साउन १८ गते बसेको संवैधानिक परिषद्को बैठकले वरिष्ठ न्यायाधीश श्रेष्ठलाई प्रधानन्यायाधीशमा सिफारिस गर्ने निर्णय गरेको थियो। संसदीय सुनुवाइबाट अनुमोदन भएपछि श्रेष्ठ प्रधानन्यायाधीशमा नियुक्त हुनेछन्।
"कोसीका मुख्यमन्त्रीले आजै विश्वासको मत लिने, मन्सुरीले पनि मत दिने","विराटनगर : कोसी प्रदेशका मुख्यमन्त्री उद्धव थापाले आज (सोमबार)नै विश्वासको मत लिने भएका छन्। दिउँसो ३ बजेपछि बस्ने प्रदेशसभा बैठकबाट थापाले विश्वासको मत लिने बताइएको छ। विश्वासको मत लिने प्रयोजनका लागि दिउँसो १ बजेलाई बैठक बोलाइएको थियो। तर, विश्वासको मत लिने कि नलिने भन्ने दुविधाका बीच बैठक बस्न सकेको छैन। स्रोतका अनुसार प्रदेशसभा बैठकको अध्यक्षता गर्नुपर्ने प्रदेशसभा सदस्यलाई नै मतदान गर्न लगाएर भए पनि थापाले विश्वासको मत लिन लागेका हुन्। सत्तारुढ गठबन्धनको सोमबार दिउँसो बसेको बैठकले आजै विश्वासको मत लिने निर्णय गरेको हो। सभामुखको अनुपस्थितिमा प्रदेशसभाको अध्यक्षता गर्दै आएकी उपसभामुख सिर्जना दनुवार उपचारका लागि भन्दै सोमबार बिहान काठमाडौं पुगेकी छन्। विश्वासको मत लिने प्रदेशसभा बैठकमा उपसभामुख अनुपस्थित हुने भएपछि थापाले विश्वासको मत लिने कि नलिने भन्नेमा गठबन्धनमा दुविधा उत्पन्न भएको थियो। मुख्यमन्त्री थापालाई विश्वासको मत पाउने वातावरण नबनाउन एमाले र राप्रपाका ज्येष्ठ प्रदेशसभा सदस्यहरू बिदामा बसेका छन्। एमालेका ७ र राप्रपाका १ जना ज्येष्ठ सदस्य बिदामा बसेका छन्। काठमाडौं जानुअघि उपसभामुख दनुवारले कांग्रेस प्रदेशसभा सदस्य इस्राइल मन्सुरीलाई बैठक सञ्चालनको जिम्मेवारी दिइन्। मन्सुरीले सभाको अध्यक्षता गर्दा मुख्यमन्त्रीलाई विश्वासको मत दिन मिल्दैन। त्यही कारण विश्वासको मत लिने कि नलिने भन्नेमा गठबन्धन अलमलिएको थियो। कोसीको ९३ सदस्यीय प्रदेशसभामा बहुमत पुर्याउन ४७ प्रदेशसभा सदस्य चाहिन्छ। सत्ता गठबन्धनसँग ठिक्क बहुमत (४७) पुग्ने संख्या मात्रै छ। तीमध्येबाटै सभासदको अध्यक्षता गर्नुपर्ने अवस्था आउँदा मुख्यमन्त्री थापाले विश्वासको मत पाउने वातावरण बन्दैन थियो। तर, उपसभामुखले आह्वान गरेको बैठक अरूले स्थगित गर्न नमिल्ने भएपछि थापा विश्वासको मत लिनैपर्ने बाध्यतामा पुगेको गठबन्धनका एक जना प्रदेशसभा सदस्यले बताए। माओवादीका प्रदेशसभा सदस्य एवं पूर्वमन्त्री दुर्गा चापागाईंले मुख्यमन्त्रीले आज नै विश्वासको मत लिने बताए। सभाको अध्यक्षता गर्ने माननीयले पनि मतदान गर्नुहुन्छ, उनले भने, मुख्यमन्त्रीले विश्वासको मत पाउनु हुन्छ। आजको प्रदेशसभा बैठक मन्सुरीले सञ्चालन गर्ने छन्। उनलाई पनि मत हाल्न लगाएर थापाले विश्वासको मत लिन लागेका हुन्।"
महिलावादी मुद्दाको सुनुवाइका लागि पारिवारिक इजलास गठन गर्छु : श्रेष्ठ,"काठमाडौं : प्रस्तावित प्रधानन्यायाधीश विश्वम्भरप्रसाद श्रेष्ठले न्यायपालिका सुधारको अवधारणासहितको कार्ययोजना प्रस्तुत गरेका छन्। सोमबार सिंहदरबारमा जारी संसदीय सुनुवाइ समितिको बैठकमा प्रस्तावित प्रधानन्यायाधीश श्रेष्ठले न्यायपालिकाको सुधार सम्बन्धमा आफ्नो सोच,दृष्टिकोण र अवधारणासहितको १८ बुँदे कार्ययोजना लिखितरुपमा प्रस्तुत गरेका हुन्। उनले कार्ययोजना इमानदारीपूर्वक कार्यान्वयन गर्ने प्रतिबद्धता समेत जनाए। प्रस्तावित प्रधानन्यायाधीश श्रेष्ठले महिलावादी भएका मुद्दाको सुनुवाइका लागि छुट्टै पारिवारिक अदालतइजलासको स्थापनाका लागि पहल गर्ने प्रतिवद्धता जनाएका छन्। उनले पेश गरेको कार्ययोजनामा भनिएको छ महिलावादी भएका घरेलु हिंसा मुद्दा,महिला र बालबालिकावादी भइ दर्ता भएका अंश मुद्दा,महिलाविरुद्ध भएका जबर्जस्ती करणीसम्बन्धी मुद्दाहरू सुनुवाइको लागि पारिवारिक अदालतइजलासको स्थापना गर्न पहल गरिनेछ ।' उनले काठमाडौं उपत्यकाभित्र काठमाडौं,ललितपुर र भक्तपुर जिल्ला अदालतमा क्रमशः दुई र एकएक जना न्यायाधीशको   बाट यसप्रकारका मुद्दाहरूको उल्लिखित अवधारणा अनुरुपको सुनुवाइको प्रारम्भ गर्ने बताए। यस प्रकारका मुद्दामा लाग्ने अदालती खर्च छुटलगायतको निशुल्क सेवा दिने व्यवस्थाका लागि आफूले पहल गर्ने श्रेष्ठले जिकिर गरे। श्रेष्ठले सबै तहका अदालतमा रिक्त न्यायाधीशको दरबन्दी पदपूर्तिका लागि यथाशीघ्र प्रक्रिया अगाडि बढाउने बताए। श्रेष्ठले थुनुवा,वृद्ध,अशक्त र असहाय व्यक्तिहरूको मुद्दाको पेशीमा प्राथमिकता दिनेमा जोड दिए। समिति बैठकमा प्रस्तावित श्रेष्ठको संसदीय सुनुवाइ जारी छ। समितिबाट अनुमोदन भए श्रेष्ठ प्रधानन्यायाधीशमा नियुक्त हुनेछन्। यसअघि साउन २३ गते बसेको समितिको बैठकले प्रधानन्यायाधीशमा श्रेष्ठविरुद्ध उजुरी आह्वान गरेको थियो। उनीविरुद्ध तीनवटा उजुरी परेका छन्। साउन १८ गते बसेको संवैधानिक परिषद्को बैठकले वरिष्ठ न्यायाधीश श्रेष्ठलाई प्रधानन्यायाधीशमा सिफारिस गर्ने निर्णय गरेको थियो।"
प्रस्तावित प्रधानन्यायाधीश श्रेष्ठको संसदीय सुनुवाई आज,"सोमबार बिहान संसदीय सुनुवाइ समितिमा प्रस्तावित प्रधानन्यायाधीश श्रेष्ठविरुद्ध परेका उजुरीमाथि उजुरीकर्तासँग छलफल पश्चात सुनुवाइ हुनेछ। काठमाडौं : प्रस्तावित प्रधानन्यायाधीश विश्वम्भरप्रसाद श्रेष्ठको संसदीय सुनुवाई आज हुने भएको छ। सोमबार बिहान संसदीय सुनुवाइ समितिमा प्रस्तावित प्रधानन्यायाधीश श्रेष्ठविरुद्ध परेका उजुरीमाथि उजुरीकर्तासँग छलफल पश्चात सुनुवाइ हुनेछ। आइतबार बिहान सिंहदरबारमा बसेको बैठकमा समिति सदस्यहरूबीच श्रेष्ठविरुद्ध परेका उजुरीबारे सामान्य छलफल भएको थियो। श्रेष्ठविरुद्ध तीवटा उजुरी परेको समिति सदस्य जीवन परियारले अन्नपूर्णलाई जानकारी दिए। उनले भने,'प्रस्तावित प्रधानन्यायाधीशविरुद्ध ३ वटा उजुरी परेका छन्। उजुरीकर्तालाई सोमबार छलफलका लागि बिहान १०:३० बजे बोलाउने निर्णय भएको छ। प्रस्तावित प्रधानन्यायाधीश श्रेष्ठमाथि सोमबार नै संसदीय सुनुवाइ हुन्छ।' संसद सचिवालयका अनुसार दुईवटा इमेलबाट उजुरी परेका छन् भने एसके तिमिल्सेनाले भौतिकरूपमै उपस्थित भएर उजुरी दिएका छन्। यसअघि साउन २३ गते बसेको समितिको बैठकले प्रधानन्यायाधीशमा श्रेष्ठविरुद्ध उजुरी आह्वान गरेको थियो। साउन १८ गते बसेको संवैधानिक परिषद्को बैठकले वरिष्ठ न्यायाधीश श्रेष्ठलाई प्रधानन्यायाधीशमा सिफारिस गर्ने निर्णय गरेको थियो। संसदीय सुनुवाइबाट अनुमोदन भएपछि श्रेष्ठ प्रधानन्यायाधीशमा नियुक्त हुनेछन्।"
"समाजवादी मोर्चाले सातै प्रदेशमा सभा गर्ने, कुन प्रदेशमा कहिले ?","काठमाडौं : समाजवादी मोर्चाले सातै प्रदेशमा संयुक्त सभा गर्ने भएको छ। सोमबार नेकपा एकीकृत समाजवादी पार्टीको केन्द्रीय कार्यालय तिनकुनेमा समाजवादी मोर्चाको बैठकले सातै प्रदेशमा प्रदेशस्तरमा सभा गर्ने मिति तय गरेको नेकपाका महासचिव नेत्रविक्रम चन्द विप्लवले जानकारी दिए। उनले नेपाली विशेषताको समाजवाद मौलिकता हुने भएको संसदीय दल र आफ्नो मिलन भएको बताए। बैठकले ८ मधेशको वीरगञ्जमा, १२ गते लुम्बिनीको बुटवलमा, १३ गते सुदूरपश्चिमको धनगढीमा, १४ कर्णालीको सुर्खेतमा, १५ गते गण्डकीको पोखरामा, २३ गते बागमतीको हेटौंडामा, २५ गते कोसीको विरानगरमा सन्देश सभाको आयोजना हुने भएको छ। उक्त दिन नै मोर्चा प्रदेश मोर्चा गठन हुने भएको छ। प्रदेशमा पनि छुट्टाछुट्टै संयोजक तोकिनेछ। मोर्चामा सरकारमा रहेका नेकपा माओवादी केन्द्र, जनता समाजवादी पार्टी, नेकपा एकीकृत समाजवादी र विप्लव नेतृत्वको नेकपा रहेका छन्।"
समाजवादी मोर्चाको बैठक जारी,"काठमाडौं : समाजवादी मोर्चाको बैठक जारी रहेको छ । नेकपा एकीकृत समाजवादी पार्टीको केन्द्रीय कार्यालय आलोकनगर तिनकुनेमा समाजवादी मोर्चाको बैठक बसेको हो। बैठकमा मोर्चाका उद्देश्य जनतामाझ लैजान सातै प्रदेशमा गरिने सभाको मिति, सरकारका गतिविधि, समसामयिक राजनीतिक घटनाक्रमलगायत विषयमा छलफल हुनेछ । मोर्चा गठन भएको करिब तीन महिनापछि बस्न लागेको यो दोस्रो बैठक हो । यसअघि प्रधानमन्त्री पुष्पकमल दाहाल प्रचण्डकी पत्नी सीता दाहालको निधन भएपछि मोर्चाको बैठक सरेको थियो । मोर्चामा सरकारमा रहेका नेकपा माओवादी केन्द्र, जनता समाजवादी पार्टी, नेकपा एकीकृत समाजवादी र विप्लव नेतृत्वको नेकपा रहेका छन् । पछिल्लो समय मोर्चामा आबद्ध दलहरूबीच देखिएको अविश्वास देखिएको छ। मोर्चाको अध्यक्षता गर्दै आएका नेकपा एकीकृत समाजवादीका अध्यक्ष माधवकुमार नेपाल बालुवाटारको सरकारी जग्गा ललिता निवास प्रकरणमा तानिएपछि सरकारप्रति सशंकित छन् । सर्वोच्च अदालतले आफूसहित पूर्वप्रधानमन्त्री बाबुराम भट्टराईमाथि अनुसन्धान प्रक्रिया अगाडि बढाउन आदेश दिएपछि अध्यक्ष नेपाल झस्किएका हुन् । तर सत्ता गठबन्धनले भने सर्वोच्चको फैसलाप्रति आपत्ति जनाएका छन्। सरकारले गौरहत्याकाण्डका पीडितलाई न्याय दिने गरी पाँच बुँदे सम्झौता गरेपनि प्रचण्डसँग उपेन्द्र यादव रुष्ट बनेका छन्। २०६३ चैत ७ मा रौतहटको गौरमा तत्कालीन मधेशी जनअधिकार फोरमका कार्यकर्ताले २७ जना माओवादी कार्यकर्ताको निर्मम हत्या गरेका थिए ।"
"कोसी प्रदेशकी उपसभामुख दनुवार बिदामा, मन्सुरीलाई दिइन् सभा सञ्चालनको जिम्मेवारी","विराटनगर : कोसी प्रदेशकी उपसभामुख सिर्जना दनुवारले आफू बिरामी भएको भन्दै प्रदेश सभामा उपस्थित हुन नसक्ने भन्दै जानकारी गराएकी छन्। आजको प्रदेश सभाको बैठकमा उपसभामुख दनुवारले आफू बिरामी भएकाले उपस्थित हुन नसक्ने जानकारी गराएकी हुन्। आज कोसी प्रदेशका मुख्यमन्त्री उद्धव थापाले विश्वासको मत लिने कार्यसूची तय भएको छ। आफू बिरामी भएर उपचार गराउन बाहिर जानु पर्ने भन्दै उपसभामुख दनुवारले नफर्किन्जेलसम्मका लागि सभा सञ्चालनको जिम्मा इस्राइल मन्सुरीलाई दिएकी छन्। दनुवार बिहान ८ बजे विराटनगरबाट यति एयरलाइन्सको विमानमा काठमाडौं प्रस्थान गरेकी छन्। उनले कोसी प्रदेश सभा नियमावलीको नियम ११ बमोजिम सभा सञ्चालन गर्न समेत अनुरोध गरेको संसद सचिवालयले जनाएको छ। सभामुख र उपसभामुखको अनुपस्थितिमा सभा सञ्चालन गर्नका लागि संसद् नियमावली २०७४ को संशोधनसहितको नियम ११ माअध्यक्ष मण्डल गठनको व्यवस्था छ। उक्त नियम अनुसार कोसी प्रदेश सभामा नेपाली कांग्रेसका तर्फबाट इस्राइल मन्सुरी, राप्रपाका अम्बरबहादुर विष्ट, एमालेका मालती सुब्बा र माओवादी केन्द्रका गीता तिम्सिना अध्यक्ष मण्डलमा रहेका छन्। अध्यक्ष मण्डलमा रहेका राप्रपाका विष्ट र एमालेकी सुब्बाले पनि यस अगाडि नै बिदा लिइसकेका छन्। उपसभामुख बिदामा बसेको बेला जेष्ट सदस्यको हिसाबले अब प्रदेश सभा मन्सुरीले सञ्चालन गर्नुपर्ने छ। तिम्सिनाभन्दा मन्सुरी जेष्ठ सदस्य भएकाले उपसभामुख दनुवारले आफ्नो अनुपस्थिति भएको बेला सभा सञ्चालनको जिम्मा मन्सुरीलाई दिएकी हुन्। ८ ज्येष्ठ सांसदले बैठकमा उपस्थित हुन नसक्ने सूचना दिए कोसी प्रदेशसभाका आठ ज्येष्ठ सांसदले सोमबारको बैठकमा उपस्थित हुन नसक्ने सूचना प्रदेशसभा सचिवालयलाई दिएका छन्। उनीहरूले उपस्थित हुन नसक्ने कारण घरायसी काम भनेका छन्। यसले मुख्यमन्त्री थापालाई थप सकस थपेको छ। सोमबारको बैठकमा एमालेका सात र राप्रपाका एक जना सांसदले उपस्थित हुन नसक्ने भन्दै उपसभामुखलाई सम्बोधन गरेर निवेदन दिएको संसद् सचिवालयले जनाएको छ। प्रदेशसभा सचिव गोपालप्रसाद पराजुली भन्छन्, आठ जना सांसदले घरायसी काम परेका कारण केही दिन बैठकमा उपस्थित हुन नसक्ने निवेदन दिनुभएको छ। सोमबार मात्रै होइन, उहाँहरू अन्य दिन पनि नआउने सम्भावना त्यो निवेदनले देखाउँछ। सदनमा उपस्थित हुन नसक्ने भन्दै निवेदन दिनेमा एमालेका सांसद रोहितबहादुर कार्की, मालतीकुमारी लिम्बू, रामप्रसाद महतो, तारादेवी ढकाल, खड्गबहादुर बस्नेत, किशोरचन्द्र दुलाल र ज्ञानेन्द्र सुवेदी छन्। त्यस्तै, राप्रपा सांसद गोपालबहादुर विश्वकर्माले पनि उपस्थित हुन नसक्ने भन्दै निवेदन दिएका हुन्। उनीहरू सबै ६० वर्ष माथि उमेरका छन्। एमाले सांसद कार्की ७१, लिम्बू ६७, महतो ६७, ढकाल ६६, बस्नेत ६७, दुलाल ६५ र सुवेदी ६४ वर्षीय हुन्। राप्रपा सांसद विश्वकर्मा ६५ वर्षीय हुन्। राप्रपाका अर्का ज्येष्ठ सदस्य अम्बरबहादुर विष्ट (६५) ले भने निवेदन दिएका छैनन्। तर, उनले आफू बिरामी भएको बताए। एमाले र राप्रपाले मुख्यमन्त्रीलाई विश्वासको मत नदिने यता नेकपा एमाले र राप्रपाले मुख्यमन्त्रीलाई विश्वासको मत नदिने पक्षमा छन्। सोहीअनुसार दुवै दलले ज्येष्ठ सदस्यलाई संसद्मा उपस्थित नहुन निर्देशन दिएको स्रोत बताउँछ। ९३ सदस्यीय प्रदेशसभामा बहुमतका लागि ४७ मत आवश्यक पर्छ। सत्तारुढ गठबन्धनसँग ४७ मत नै छ। तत्कालीन सभामुख बाबुराम गौतमलाई राजीनामा गराएर मुख्यमन्त्री बनेका थापालाई विश्वासको मत पाउन उपसभामुख दनुवार वा प्रतिपक्षी दल एमाले र राप्रपा सांसदले बैठकको अध्यक्षता गर्नुपर्ने हुन्छ। सत्ता गठबन्धनकै सांसदले बैठकको अध्यक्षता गरे विश्वासको मत पाउँदैनन्। ९३ सदस्यीय प्रदेशसभामा बहुमतका लागि ४७ मत चाहिन्छ। मुख्यमन्त्री थापाको नेतृत्वमा रहेको सरकारलाई उनकै दल कांग्रेसका २९, माओवादी केन्द्रका १३, नेकपा एकीकृत समाजवादी पार्टीका ४ र जसपाको एक गरी ४७ सांसदको समर्थन छ। विपक्षमा एमालेका ३९(उपसभामुख बाहेक) र राप्रपाका ६ जना सांसद छन्।"
ललिता निवास प्रकरण : सर्वोच्चमा किन अल्झियो पूर्वप्रधानमन्त्रीद्वय विरुद्धको मुद्दा ?,"ललिता निवास जग्गा हिनामिना प्रकरणमा तत्कालीन प्रधानमन्त्रीद्वय माधवकुमार नेपाल र बाबुराम भट्टराईविरुद्ध साढे चार वर्षअघि सर्वोच्चमा मुद्दा पर्यो। उक्त मुद्दा पटकपटक पेसीमा त चढ्यो, तर सुनुवाइ भने भएको छैन। काठमाडौं : न्यायको मान्य सिद्धान्त हो, ढिलो न्याय दिनु न्याय नदिनु सरह हो। तर, यस्तै नियती भोग्दैछ, एउटा बहुचर्चित मुद्दाले। ललिता निवास जग्गा हिनामिना प्रकरणमा तत्कालीन प्रधानमन्त्रीद्वय माधवकुमार नेपाल र बाबुराम भट्टराईविरुद्ध साढे चार वर्षअघि सर्वोच्चमा मुद्दा पर्यो। उक्त मुद्दा पटकपटक पेसीमा त चढ्यो, तर सुनुवाइ भने भएको छैन। वरिष्ठ अधिवक्ता बालकृष्ण न्यौपानेले ०७६ माघ २६ गते मुद्दा हालेका थिए। तत्कालीन प्रधानमन्त्रीद्वय नेपाल र डा भट्टराईको पालामा भएको मन्त्रीस्तरीय निर्णयबाट भ्रष्टाचार भएको दाबी रिट निवेदनमा गरिएको छ। पूर्वप्रधानमन्त्रीद्वय नेपाल र डा भट्टराईलाई बचाउने दबाब स्वरूप समयमै मुद्दाको सुनुवाइ हुन नसकेको रिट निवेदक न्यौपानेको आरोप छ। सार्वजनिक हक र सरोकारको संवैधानिक र कानुनी प्रश्न भएको मुद्दा हो, उनले भने, ढिलो न्याय दिनु न्याय नदिनु भन्ने सिद्धान्त व्यवहारमा अनुभूति गर्न सकिन। दशौंपटक पनि भएन सुनुवाइ वरिष्ठ अधिवक्ता न्यौपानेले ०७६ माघमा दर्ता गरेको रिट दुई महिनापछि पेसीमा चढेको थियो। तत्कालीन न्यायाधीश चोलेन्द्रशमशेर जबराले कारण देखाउ आदेश जारी गर्दै मुद्दालाई अग्राधिकार दिएका थिए। ०७७ असार २१ गते न्यायाधीशद्वय विश्वम्भरप्रसाद श्रेष्ठ र प्रकाशकुमार ढुंगानाको इजलासमा पेसी चढेको थियो। मुद्दा हेर्न नभ्याइनेमा पर्यो। तेस्रोपटक ०७७ मंसिर ७ गते पेसी चढेको थियो। न्यायाधीश डा आनन्दमोहन भट्टराई र डा मनोजकुमार शर्माको इजलासले हेर्न भ्याएन। चौथोपटक ०७७ पुस २० गते न्यायाधीश दीपककुमार कार्की र हरिप्रसाद फुयाँलको इजलासमा पेसी चढेको थियो। न्यायाधीशद्वय कार्की र फुयाँलको इजलासले महान्यायाधिवक्ता कार्यालयलाई सूचना दिने आदेश गरेको थियो। पाँचौंपटक ०७७ माघ ४ गते न्यायाधीश डा आनन्दमोहन भट्टराई र हरिप्रसाद फुयाँलको इजलासमा पेसी चढ्यो। हेर्न नभ्याइनेमा पर्यो। छैटौंपटक ०७७ फागुन २ गते डा आनन्दमोशन भट्टराई र हरिप्रसाद फुयाँलको इजलासमा पेसी चढ्यो। इजलासले प्रमाण बुझ्ने आदेश गर्यो। सातौंपटक ०७७ चैत १६ गते अनिलकुमार सिन्हा र हरिप्रसाद फुयाँलको इजलासले निर्णय झिकाउने आदेश गर्यो। आठौंपटक ०७८ भदौ २१ गते न्यायाधीश तेजबहादुर केसी र नहकुल सुवेदीको इजलासमा पेसी चढेको थियो। निवेदकका कानुन व्यवसायीबाट स्थगित गरियो। नवौंपटक ०७८ असोज १८ गते चोलेन्द्रशमशेर जबरा र नहकुल सुवेदीको इजलासले कात्तिक १५ गते निर्णय सुनाउने दिन तोकेको थियो। त्यस बेला जबराको राजीनामा माग गर्दै नेपाल बार एसोसिएसन विरोधमा उत्रियो र सहकर्मी न्यायाधीशले इजलास सेयर नगर्ने अडानपछि कात्तिक १५ गते निर्णय सुनुवाइ नै हुन सकेन। दशौंपटक ०७९ साउन १८ गते हरिकृष्ण कार्की र कुमार रेग्मीको इजलासमा पेसी चढेको थियो। तर, हेर्न नमिल्ने भयो। न्यायाधीश रेग्मीले ललिता निवास जग्गा फिर्ता गरेका थिए। सोही कारण उनी सम्मिलित इजलासले हेर्न नमिलेको सर्वोच्च प्रशासनले जनाएको छ। सर्वोच्च बार एसोसिएसनका पूर्वअध्यक्ष पूर्णमान शाक्य विभिन्न प्रमाण बुझ्न र अन्य विभिन्न कारणले मुद्दा सुनुवाइमा ढिलाइ हुने गरेको बताउँछन्। वरिष्ठ अधिवक्ता शाक्य भन्छन्, निर्णय सुनाउने भनिएको तर निर्णय नसुनाएका मुद्दाको लेखाजोखा नै छैन। यसरी लम्ब्याएर राख्नु उचित होइन। रिट दर्ता मै आनाकानी पूर्वप्रधानमन्त्रीद्वयलाई विपक्षी बनाइएको भन्दै सुरुमा त सर्वोच्च प्रशासन मुद्दा दर्ता गर्नमा पन्छिन खोजेको थियो। सर्वोच्च प्रशासनले पूर्वप्रधानमन्त्रीद्वयको नाम हटाउन आग्रह गरेको थियो। रिटका मस्यौदाकार अधिवक्ता केशव अधिकारीले अन्नपूर्णसँग भने, पूर्वप्रधानमन्त्रीद्वयलाई विपक्षी गराइरहन परेन भन्दै नाम हटाएर अर्को प्रिन्ट ल्याउन भनियो। रिट निवेदनमा अख्तियार दुरुपयोग अनुसन्धान आयोग, महान्यायाधिवक्ता कार्यालय र विशेष अदालतलाई विपक्षी बनाइएको छ। अख्तियारले ललिता निवास जग्गा हिनामिना प्रकरणमा २०७६ माघ २२ गते विशेष अदालतमा मुद्दा दायर गरेको थियो। अख्तियारले ललिता निवास भित्रका सरकारी, सार्वजनिक जग्गाहरू व्यक्ति विशेषको नाममा कायम गर्ने गरी भएको कैफियत युक्त निर्णयहरूसहित सजायको मागदाबी गर्दै विशेष अदालतमा मुद्दा दर्ता गरेको थियो। तत्कालीन उपप्रधानमन्त्री विजयकुमार गच्छदार, पूर्वमन्त्रीहरू डम्बर श्रेष्ठ, चन्द्रदेव जोशीलगायत १ सय ७५ जनाविरुद्ध मुद्दा दायर गरेको थियो। तर, मन्त्रिपरिषद्बाट व्यक्ति र गुठीको नाममा जग्गा लैजाने निर्णय गरेका तत्कालीन प्रधानमन्त्रीद्वय नेपाल र डा भट्टराईविरुद्ध मुद्दा दायर गर्न अख्तियार पन्छिएको थियो। तत्कालीन प्रधानमन्त्री नेपाल नेतृत्वको मन्त्रिपरिषद्ले २०६६ चैत २९ मा ललिता निवासको जग्गामा विशिष्ट व्यक्तिको निवास विस्तार गर्ने क्रममा विवादास्पद निर्णय गरेको थियो। त्यस क्रममा सरकारमातहत समरजंग कम्पनीको स्वामित्वमा रहेको २५ रोपनीभन्दा बढी जग्गामा गैरकानुनी रूपमा नक्कली मोही खडा गरी भूमाफियालाई सट्टा भर्ना दिने निर्णय गरेको थियो। डा भट्टराई नेतृत्वको मन्त्रिपरिषद्ले ०६९ असोज १८ मा समरजंग कम्पनीका नाममा रहेको करिब साढे ३ रोपनी सरकारी जग्गा गैरकानुनी रूपमा टिकिन्छा गुठीमा परिणत गरेको थियो। अख्तियारले तत्कालीन प्रधानमन्त्री नेपाल र भट्टराईसँग बयान लिए पनि नीतिगत निर्णय भन्दै मुद्दा दायर गरेन। मन्त्रिपरिषद्का सबै निर्णय नीतिगत निर्णय भन्ने हो भने देशको बजेट र देश नै मन्त्रिपरिषद्बाट निर्णय गरी बिक्री गर्ने प्रबल सम्भावना छ, रिट निवेदनमा उल्लेख छ, मन्त्रिपरिषद्को निर्णयमा संलग्न हुने प्रधानमन्त्री र मन्त्रिपरिषद्का सदस्यलाई उन्मुक्ति दिने र अपराधिक वस्तु फिर्ता गरेपछि अपराधबाट मुक्ति हुने संसारको फौजदारी न्याय प्रणालीमा नयाँ र अनौठो सिद्धान्त स्थापना भएको छ। मुद्दामा के छ माग दाबी ? वरिष्ठ अधिवक्ता न्यौपानेले पूर्वप्रधानमन्त्रीद्वय नेपाल र डा भट्टराईविरुद्ध अभियोग दर्ता गर्नु भन्ने परमादेशको माग गर्दै रिट दायर गरेका हुन्। अख्तियारले पूर्वप्रधानमन्त्रीद्वय नेपाल र डा भट्टराईविरुद्ध अभियोग दर्ता नगरेको भन्ने आधारलाई उत्प्रेषणको आदेशले बदर गर्नसमेत रिट निवेदक न्यौपानेले माग गरेका छन्। भ्रष्टाचार निवारण ऐन २०५९ को दफा ५९ (ग) र फौजदारी कार्यविधि संहिता २०७४ को दफा ३५ बमोजिम अभियोग पत्र दर्ता गर्नु भन्ने परमादेशको आदेश वा अन्य जो चाहिने आज्ञा आदेश वा पुर्जी जारी गरी पाउँ भन्ने माग रिटमा गरिएको छ। यो मुद्दा विचाराधीन रहेकै अवस्थामा न्यायाधीश अनिलकुमार सिन्हा र डा कुमार चुडालको संयुक्त इजलासले बन्दीप्रत्यक्षीकरण मुद्दाको सुनुवाइका क्रममा ललिता निवास जग्गा प्रकरणमा २०६६ देखि २०६९ सम्म मन्त्रिपरिषद्ले गरेका निर्णयमा अनुसन्धान गर्न निर्देशन दिएको छ। ललिता निवास जग्गा प्रकरणमा मुछिएका योगराज पौडेलले दायर गरेको बन्दी प्रत्यक्षीकरणको निवेदनमा न्यायाधीश सिन्हा र चुडालको इजलासले पिरामिड शैलीमा माथिल्लो तहमा रहने निर्णयकर्तातर्फ अनुसन्धान गर्न निर्देशन दिएको छ। सुनुवाइमा किन ढिलाइ ? सर्वोच्च अदालत प्रवक्ता विमल पौडेलले मुद्दाको पेसी पटकपटक चढेर निर्णय सुनाउने चरणमा पुगेकोमा पुनः सुरुदेखि हेर्नुपर्ने अवस्था रहेको बताए। तत्कालीन प्रधानन्यायाधीश चोलेन्द्रशमशेर जबरा र नकुल सुबेदीको इजलासबाट निर्णय सुनाउने मिति तय भएकोमा जबराविरुद्ध आन्दोलन, महाभियोग प्रस्ताव दर्ता, अवकाशलगायतका घटनाक्रम विकसित हुँदा सुनुवाइ हुन नसकेको प्रवक्ता पौडेलले जानकारी दिए। सर्वोच्चमा प्रधानन्यायाधीशका अतिरिक्त बढीमा २० जना न्यायाधीश रहने व्यवस्था छ। तर, अहिले ७ जना न्यायाधीशको पद रिक्त छ।"
राष्ट्रिय मान्यता प्राप्त दलको बैठक आज पनि बस्दै,"काठमाडौं : साउन १० देखि अवरुद्ध संसद्को गतिरोध अन्त्यका लागि राष्ट्रिय मान्यता प्राप्त दलको बैठक आज पनि बस्ने भएको छ। सहमति जुटाउन प्रधानमन्त्री पुष्पकमल दाहाल प्रचण्डले आइतबार सर्वदलीय बैठक बोलाएका थिए। तर सरकार उच्चस्तरीय छानबीन समिति गठन गर्न तयार नभएकाले सोमबार पुनः बस्ने गरी बैठक टुंगिएको एमाले संसदीय दलका उपनेता सुवास नेम्बाङले बताए। यता माओवादी केन्द्रका संसदीय दलका प्रमुख सचेतक हितराज पाण्डेले एमाले अध्यक्ष केपी शर्मा ओली अनुपस्थित रहेकाले बैठकमा ठोस निर्णय नभएकाले आज बैठक पुनः बोलाइएको जानकारी दिए। आइतबारको बैठकमा एमालेको तर्फबाट उपाध्यक्ष एवम् संसदीय दलका उपनेता नेम्बाङ र प्रमुख सचेतक पदम गिरी सहभागी थिए। ६० किलो सुन प्रकरणमा उच्चस्तरीय छानबिन समितिको माग गर्दै विपक्षी एमालेले लगातार संसद् अवरोध गर्दै आएको छ। सत्तापक्ष भने नेपाल प्रहरीको केन्द्रीय अनुसन्धान ब्युरोसीआईबीलाई नै यो प्रकरणको अनुसन्धानको जिम्मा दिनुपर्ने अडानमा छ। सुन प्रकरणबाहेक अन्य भ्रष्टाचारका सबै प्रकरणको छानविन र अध्ययनका लागि उच्चस्तरीय समिति गठनका पक्षमा सत्तापक्ष लचिलो देखिएको छ। सर्वदलीय बैठकमा प्रधानमन्त्री दाहालले सुन तस्करी प्रकरणमा अहिले नै उच्चस्तरीय समिति गठन गर्दा सीआईबीले गरेको अनुसन्धान प्रभावित हुन सक्ने बताएका थिए। प्रधानमन्त्री दाहालले सीआईबीलाई दिइएको अनुसन्धानको समय सकिन १४ दिन मात्रै बाँकी रहेको र उक्त समयभित्र नतिजा नआए उच्चस्तरीय छानबिन समिति गठन गर्न सकिने प्रस्ताव राखेका थिए। उनले भने, एमालेले सरकारी संयन्त्रलाई अविश्वास गरेको होइन। तर, गृह र अर्थको जञ्जालबाट उम्केर बाहिर आइसकेको सुन तस्करीको जालोलाई सीआईबीले पार लगाउन कत्तिको सहज होला भन्ने मात्र हाम्रो भनाइ हो।नेम्बाङले सर्वदलीय बैठक पूर्णरूपमा सकारात्मक निष्कर्षमा जाँदै गरेको बताउँदै भने, सीआईबी सँगै एउटा उच्चस्तरीय छानबिन बनाऊँ भन्ने कुरा हाम्रो हो। देशलाई जतिसक्दो छिटो निकास दिन हामी चाहान्छौं। सोमबार सहमति हुन्छ। त्यसैले मंगलबार ३ बजे संसद् बोलाउने भन्ने कुरामा सहमति भएको हो। बैठकमा उपप्रधान एवं गृहमन्त्री नारायणकाजी श्रेष्ठले तत्काल अर्को छानबिन समिति बनाउँदा अहिले भइरहेको अनुसन्धान प्रभावित हुने सक्ने तर्क गरेका थिए। बैठक सुरु भएलगत्तै मन्त्री श्रेष्ठले सुन तस्करीको विषयमा सीआईबीलाई पहिला विश्वास गरौं। केही समय अनुसन्धानका लागि दिम न। यदि उहाँहरू अगाडि बढ्न सक्नुभएन भने विकल्पमा उच्चस्तरीय छानबिन समिति बनाउने ठाउँ त छँदैछ।"
विमानस्थलबाट सुन तस्करी प्रकरण : शितल निवासमा सर्वदलीय बैठक बस्दै,"काठमाडौं : राष्ट्रपति रामचन्द्र पौडेलले मंगलबार बिहान साढे ८ बजे बस्ने गरी सर्वदलीय बैठक बोलाएका छन्। लगातार संसद् अवरुद्ध भएपछि गतिरोध अन्त्य गर्ने विषयमा छलफल गर्न राष्ट्रपति पौडेलले सर्वदलीय बैठक बोलाएको प्रेस सल्लाहकार किरण पोखरेलले जानकारी दिए। उनका अनुसार बैठकमा संसद्मा सहभागी सबै दलका प्रतिनिधिलाई बोलाइएको छ। त्रिभुवन अन्तर्राष्ट्रिय विमानस्थल बाहिरबाट गत साउन २ गते बरामद भएको ६० किलो सुन तस्करी प्रकरणको विषयमा छानबिन गर्न उच्चस्तरीय समिति गठन गर्नुपर्ने अडान राख्दै एमालेले सदनमा लगातार अवरोध गर्दै आएको छ। साउन १० गते यता प्रमुख प्रतिपक्षी नेकपा एमालेले संसद बैठक चल्न दिएको छैन। सरकारले उच्चस्तरीय छानबिन समिति गठन नगर्ने अडान लिएको छ। एमालेले भने सत्तारुढ दलहरु नै प्रमुख विपक्षीको मागप्रति संवेदनशील नबनेकाले सरकार नै सदन खुलाउने विषयबाट भागेको आरोप लगाउँदै आएको छ। यस अगाडि सभामुख देवराज घिमिरे र राष्ट्रियसभा अध्यक्ष गणेशप्रसाद तिमिल्सिनाले राष्ट्रपति पौडेललाई भेटेर संसद् गतिरोध अन्त्य गर्ने विषयमा पहल गरिदिन आग्रह गरेका थिए। राष्ट्रपति पौडेलले यसअघि पनि प्रधानमन्त्री पुष्पकमल दाहाल, प्रमुख प्रतिपक्ष दलका नेता एवम् एमाले अध्यक्ष केपी शर्मा ओलीसँग समेत छलफल गरेका छन्।"
कोसीका मुख्यमन्त्रीलाई पुग्ला विश्वासको मत ?,"विराटनगर : साउन १६ मा कोसी प्रदेशको मुख्यमन्त्रीमा पुनः नियुक्त भएका उद्धव थापाले सोमबार (आज) विश्वासको मत लिने कार्यसूची छ। तर, विश्वासको मत दिने दिन सांसद भने कम उपस्थित हुने छनक आइतबार नै देखियो। कोसीको राजनीति किचलोले सांसद् तितरबितर छन्, संसद् अस्तव्यस्त छ। कोसी प्रदेशसभाका आठ ज्येष्ठ सांसदले सोमबारको बैठकमा उपस्थित हुन नसक्ने सूचना प्रदेशसभा सचिवालयलाई दिएका छन्। उनीहरूले उपस्थित हुन नसक्ने कारण घरायसी काम भनेका छन्। यसले मुख्यमन्त्री थापालाई थप सकस थपेको छ। सोमबारको बैठकमा एमालेका सात र राप्रपाका एक जना सांसदले उपस्थित हुन नसक्ने भन्दै उपसभामुखलाई सम्बोधन गरेर निवेदन दिएको संसद् सचिवालयले जनाएको छ। प्रदेशसभा सचिव गोपालप्रसाद पराजुली भन्छन्, आठ जना सांसदले घरायसी काम परेका कारण केही दिन बैठकमा उपस्थित हुन नसक्ने निवेदन दिनुभएको छ। सोमबार मात्रै होइन, उहाँहरू अन्य दिन पनि नआउने सम्भावना त्यो निवेदनले देखाउँछ। सदनमा उपस्थित हुन नसक्ने भन्दै निवेदन दिनेमा एमालेका सांसद रोहितबहादुर कार्की, मालतीकुमारी लिम्बू, रामप्रसाद महतो, तारादेवी ढकाल, खड्गबहादुर बस्नेत, किशोरचन्द्र दुलाल र ज्ञानेन्द्र सुवेदी छन्। त्यस्तै, राप्रपा सांसद गोपालबहादुर विश्वकर्माले पनि उपस्थित हुन नसक्ने भन्दै निवेदन दिएका हुन्। उनीहरू सबै ६० वर्ष माथि उमेरका छन्। एमाले सांसद कार्की ७१, लिम्बू ६७, महतो ६७, ढकाल ६६, बस्नेत ६७, दुलाल ६५ र सुवेदी ६४ वर्षीय हुन्। राप्रपा सांसद विश्वकर्मा ६५ वर्षीय हुन्। राप्रपाका अर्का ज्येष्ठ सदस्य अम्बरबहादुर विष्ट (६५) ले भने निवेदन दिएका छैनन्। तर, उनले आफू बिरामी भएको बताए। यता नेकपा एमाले र राप्रपाले मुख्यमन्त्रीलाई विश्वासको मत नदिने पक्षमा छन्। सोहीअनुसार दुवै दलले ज्येष्ठ सदस्यलाई संसद्मा उपस्थित नहुन निर्देशन दिएको स्रोत बताउँछ। ९३ सदस्यीय प्रदेशसभामा बहुमतका लागि ४७ मत आवश्यक पर्छ। सत्तारुढ गठबन्धनसँग ४७ मत नै छ। तत्कालीन सभामुख बाबुराम गौतमलाई राजीनामा गराएर मुख्यमन्त्री बनेका थापालाई विश्वासको मत पाउन उपसभामुख दनुवार वा प्रतिपक्षी दल एमाले र राप्रपा सांसदले बैठकको अध्यक्षता गर्नुपर्ने हुन्छ। सत्ता गठबन्धनकै सांसदले बैठकको अध्यक्षता गरे विश्वासको मत पाउँदैनन्। एमालेबाट निर्वाचित उपसभामुख दनुवारले आजको बैठक चलाउने सम्भावना न्यून छ। स्रोतका अनुसार यदि दनुवारले बैठक सञ्चालन गर्ने भए आफ्ना ज्येष्ठ सांसदलाई अनुपस्थित हुन एमाले र राप्रपाले निर्देशन दिने थिएन। ९३ सदस्यीय प्रदेशसभामा बहुमतका लागि ४७ मत चाहिन्छ। मुख्यमन्त्री थापाको नेतृत्वमा रहेको सरकारलाई उनकै दल कांग्रेसका २९, माओवादी केन्द्रका १३, नेकपा एकीकृत समाजवादी पार्टीका ४ र जसपाको एक गरी ४७ सांसदको समर्थन छ। विपक्षमा एमालेका ३९(उपसभामुख बाहेक) र राप्रपाका ६ जना सांसद छन्।"
सानोठिमीस्थित बालसुधार गृहमा झडप हुँदा १५ प्रहरी र ६ जना बन्दी घाइते,"काठमाडौं : भक्तपुरको सानोठिमीस्थित बाल सुधार गृहमा बालकको मृत्युको घटनालाई लिएर तनाव उत्पन्न भएको छ। बाल सुधार गृहमा रहेका कमल बस्नेतको समयमा नै उपचार नपाएको मृत्यु भएको भन्दै सुधार गृहमा रहेकाले बाहिर निस्केर प्रदर्शन गरेपछि तनाव उत्पन्न भएको भएको हो। विभिन्न अपराधमा मुछिएर बाल सुधार गृहमा राखिएका बालबालिकाहरूले बाहिर निस्केर प्रदर्शन गरेपछि प्रहरीले हस्तक्षेप गरेको थियो। सो क्रममा बाल सुधार गृहभित्रबाट सुरक्षाकर्मीमाथि ढुंगामुढा भएपछि स्थिति नियन्त्रणमा लिने क्रममा झडप भएको थियो। झडपका क्रममा ८ जना सशस्त्र प्रहरी, ७ जना प्रहरी र ६ जना बाल सुधार गृहमा रहेका बन्दीहरू घाइते भएको भक्तपुरका सहायक प्रमुख जिल्ला अधिकारी एवं सूचना अधिकारी डोरेन्द्र निरौलाले जानकारी दिए। गेट बाहिर निस्केर प्रदर्शन गर्ने क्रममा केही बालबालिका भागेको उनले बताए। भागेकामध्ये अधिकांशलाई नियन्त्रणमा लिइसकेको र अन्यको पनि खोजी कार्य जानकारी रहेको निरौलाले बताए। घटनापछि सुधारगृहबाहिर ठूलो संख्यामा सुरक्षकर्मी तैनाथ गरिएको छ।"
नेपालबाट ३० मेट्रिक टन गोलभेंडा भारत निर्यात,"काठमाडौं : नेपालबाट ३० मेट्रिक टन गोलभेंडा भारत निर्यात भएको छ। गत साउन २८ गतेसम्ममा काडभित्ताबाट र भैरहवा नाकाबाट गरेर करिब ३० मेट्रिक टन गोलभेंडा निर्यात भएको हो। कृषि तथा पशुपन्छी विकास मन्त्रालयले सोमबार सार्वजनिक गरेको तथ्यांकअनुसार भारतमा गोलभेंडा निर्यात सुरु भएपछिको यो ३ नाकाको तथ्यांक हो। भारतमा गोलभेंडाको अभाव भएकाले नेपालबाट समेत माग भएको हो। यद्यपि मागका आधारमा आपूर्ति कम हुँदा गोलभेंडाको मूल्य अधिक छ। यसअघि भारतले गोलभेंडालाई औपचारिक रूपमा निर्यात गरेको थिएन। तर अहिले यसको गुणस्तर मापन गर्न क्वारेन्टाइनको व्यवस्था समेत गरेर नेपालबाट गोलभेंडा खरिद गरिरहेको छ। यो भन्सार नाकाबाट गएको तथ्यांक मात्रै हो यसबाहेक पनि निकासी भएको अनुमान गरिन्छ। यसअघि नेपालबाट गोलभेंडासँगै हरियो मटरकोसा, हरियो खुर्सानी लगायत तरकारी बालीलाई भारतको प्लान्ट क्वारेन्टाइन अर्डर सूचीमा समावेश गरी निकासलाई सहजीकरण गर्न नेपालबाट पटक पटक अनुरोध गर्दै आएको मन्त्रालयको भनाइ छ। तर हाल भारतले शर्तसहित केही निश्चित समयलाई आयात खुला गरेको छ। मन्त्रालयका अनुसार यसलाई निरन्तरता दिन थप पहल हुन सकेमा व्यापार घाटा कम हुने तथा बजार विस्तार हुने हुँदा कृषकले समेत राम्रो मूल्य पाउने सम्भावना रहेको छ।"
कोसीका मुख्यमन्त्रीविरुद्ध सर्वोच्च जान्छौं : एमाले,"विराटनगर : संविधानविपरीत विश्वासको मत लिएको भन्दै कोसी प्रदेशका मुख्यमन्त्री उद्धव थापाविरुद्ध एमाले सर्वोच्च अदालन जाने भएको छ। सभामुखको मतसमेत जोडेर विश्वासको मत लिनु असंवैधानिक भएको एमालेको ठहर छ। सभामुखको भूमिकामा रहेर प्रदेशसभाको अध्यक्षता गरेका नेपाली कांग्रेसका प्रदेशसभा सदस्य इस्राइल मन्सुरीले सोमबार प्रदेशसभामा थापालाई विश्वासको मत दिएका थिए। एमाले कोसी प्रदेश संसदीय दलका प्रमुख सचेतक रेवतीरमण भण्डारी विश्वासको मत लिने नाममा संविधान, कानुन र संसदीय मूल्य मान्यताको हुर्मत लिने काम भएको बताउँछन्। संसदीय अभ्यास र परम्परामा योभन्दा निन्दनीय अरु हुनै सक्दैन, उनले भने, मत बराबर नभएको अवस्थामा सभामुखले मतदान गर्नु संविधान, कानुन र संसदीय मर्यादाविपरीत हो। भण्डारीले यसविरुद्ध सर्वोच्चमा जाने पनि बताए। उनले भने, प्रदेशसभाभित्र आफ्नो हिसाबले पर्दाफास गर्छौ र कानुनी लडाइँमा पनि जान्छौं। मत हाल्ने समयावधि सकिएपछि जुरुक्क उठेर सभामुखले मतदान गर्नु घोर आपत्तिजनक र संसदीय अपराध भएको भण्डारी बताउँछन्। मुख्यमन्त्री थापाविरुद्ध सर्वोच्च जाने र त्यसको तयारी थालिएको उनले बताए। सत्तारुढ गठबन्धनले पटकपटक संविधानको धज्जी उडायो। कानुन नमान्ने र संसदीय गरिमा नराख्ने काम गर्यो, भण्डारी भन्छन्, संविधानमाथिको हमलाले निर्लज्ज बनाएको छ। प्रदेशसभाभित्र संसदीय मूल्य मान्यताविपरीत दण्डनीय अपराध भएको छ। सत्ता गठबन्धनले पहिलोपटक गरेको संविधान उल्लंघनलाई सर्वोच्चले सच्याए पनि गठबन्धनले पुनः त्यही बाटो अवलम्बन गरेको उनले बताए।"
उपल्लो मुस्ताङको लोमान्थाङमा यार्तुङ पर्व सुरु,"जोमसोम : उपल्लो मुस्ताङको लोमान्थाङ बजारमा ऐतिहासिक, धार्मिक तथा सांस्कृतिक पर्व यार्तुङ सोमबारदेखि सुरु भएको छ। लोमान्थाङमा सदिंयौदेखि परम्परागत रूपमा मनाइँदै आइरहेको यार्तुङ पर्व तीन दिनसम्म विभिन्न कार्यक्रम गरी धुमधामले मनाइने प्रचलन छ। यारको अर्थ बर्खा र तुङको अर्थ हिउँद भन्ने बुझिन्छ। बर्खायामपछि हिउँदयामको सुरुवाती झल्को दिने यार्तुङको सांस्कृतिक विशेषता हो। बर्सेनि खेतीपातीको कामकाज सकेर हिउँदयामको सुरुआती महिनामा मनाइने यो पर्वलाई यार्तुङ भन्ने गरिएको हो। यार्तुङ हिमाली समुदायको महत्वपूर्ण सांस्कृतिक पर्व हो। पर्वसँगै हिउँदयाम सुरु भएको सन्देश दिने गर्छ। उपल्लो मुस्ताङीहरू यार्तुङ पर्व सकिएको २३ महिनापछि जाडो छल्न बेसी झर्ने परम्परा छ। आजदेखि सुरु भएको यार्तुङ पर्वमा राजा जिग्मे पलवर बिष्ट र रानी धोर्जे याङ्छी बिष्ट उपस्थित हुन सकेनन्। सांस्कृतिक राजा बिष्टकी आमा अस्वस्थ भई बिरामी परेपछि राजा र रानी यार्तुङमा उपस्थित हुन नसकेका हुन्। पर्वमा लोमान्थाङका स्थानीयले राजा रानीलाई दरबार पुगेर खाँदा चढाएर आर्शीवाद लिने प्रचलन छ। पर्वमा लोमान्थाङ गाउँका स्थानीय चार समूहमा बाँडिएर घोडा दौडाएर रमाइलो गर्छन्। यार्तुङमा स्थानीयहरूले गीत गाउने, नाच्ने र सांस्कृतिक स्याब्रो नाच देखाउने गर्छन्। स्थानीयले दसैं पर्व जस्तै महत्वपूर्ण मानेर यार्तुङ पर्व फरक प्रकारले मनाउने चलन रहेको छ। यार्तुङको पहिलो दिन गाउँका प्रत्येक घरधुरीले छ्याङ र खादा लिएर बिष्ट समुदायका अग्रज व्यक्तिको घरमा पुगेर आर्शीवाद ग्रहण गरेका छन्।"
नेपाल एयरलाइन्सले दमाम काठमाडौं सिधा उडान सुरु गर्ने,"साउदी : नेपाल एयरलाइन्सले साउदी अरेबियाको दमाम काठमाडौं सिधा उडान सुरु गर्ने भएको छ। भदौ २१ गतेबाट पहिलो उडान हुँदैछ। हाललाई उडानका लागि साउदी काठमाडौं एकतर्फी भाडा १६ हजार रुपैयाँ रहेको छ भने दुईतर्फीका लागी ३९ हजार रुपैयाँ रहेको छ। साथै दमाम काठमाडौं काठमाडौं दमाम हप्ताको दुई उडान हुने भएको छ। एयरलाइन्सले यो भन्दा पहिला साउदी अरेबियाको रियाद शहरबाट उडान गर्दै आएको थियो। तर रियादबाट उडान सेड्युलमा निरन्तरता, रियाद एयरपोर्टमा देखिएको सलट कन्भरमेसन समस्याले गर्दा केही समयका लागि रियादबाट उडान नहुने भनेर रियादको कार्यालय बन्द गरी दमाममा सहरमा कार्यालय खोलेको छ। दमामबाट हुने उडानका लागि टिकट बुकिङ खुला गरिएको छ भने सुरुका दिन १५८ सिट भएको न्यारोबडी फ्लाइट सुचारु हुनेछ।"
भदौ पहिलो सातासम्म देशभर ९२ प्रतिशत रोपाइँ,"काठमाडौं : भदौ १ गतेसम्म ९२ प्रतिशत रोपाइँ सकिएको कृषि तथा पशुपन्छी विकास मन्त्रालयले जनाएको छ। मन्त्रालयका सहप्रवक्ता तपेन्द्रबहादुर बोहराका अनुसार अहिलेसम्म १४ लाख ८८ हजार ४९ हेक्टर क्षेत्रफलमा मात्र रोपाइँ सकिएको छ। हालसम्म कोशी प्रदेशमा ९७ प्रतिशत, मधेस प्रदेशमा ८२ प्रतिशत, बागमती प्रदेशमा ९३ प्रतिशत, गण्डकी प्रदेशमा ९४ प्रतिशत, लुम्बिनी प्रदेशमा ९५ प्रतिशत, कर्णाली प्रदेशमा ९९ प्रतिशत र सुदूरपश्चिम प्रदेशमा पनि ९९ प्रतिशत नै रोपाइँ सकिएको छ। गत वर्ष यही समयमा देशभर ९५ प्रतिशत भूभागमा रोपाइँ सकिएको मन्त्रालयले जनाएको छ। यस वर्ष ढिला वर्षा भएकाले कम प्रतिशत रोपाइँ भएको हो। धेरै धान उत्पादन हुने मधेस प्रदेशमा सबैभन्दा कम प्रतिशत रोपाइँ भएको छ।"
सल्यानमा सवारी दुर्घटना हुँदा दुई जनाको मृत्यु,तुलसीपुर (दाङ) : रुकुम पश्चिमबाट दाङको तुलसीपुर आउँदै गरेको यात्रुवाहाक हाइस दुर्घटना हुँदा दुई जनाको मृत्यु भएको छ। मृत्यु हुनेमा रुकुम पश्चिम सानीभेरी गाउँपालिका निवासी कमारो कामी र दार्मा गाउँपालिका२ सल्यानका ओमपथ खत्री रहेको राप्ती प्रादेशिक अस्पताल स्रोतले बताएको छ। दुर्घटनामा परी अन्य १३ जना घाइते भएका छन्। घाइतेमध्ये एक जनालाई उपचारका लागि कोहलपुर रेफर गर्ने तयारी रहेको छ। अन्य घाइतेको राप्ती प्रादेशिक अस्पताल तुलसीपुरमा उपचार भइरहेको इलाका प्रहरी कार्यालय तुलसीपुरका प्रहरी नायब उपरीक्षक पुष्पराज मल्लले बताए। लु २ ख ५७३१ नम्बरको यात्रुवाहक हाइस सल्यानको कपुरकोटमा दुर्घटना भएको हो। कपुरकोट गाउँपालिका३ आगरखोला नजिकै दिउँसो ३ बजेतिर दुर्घटनामा परेको हो।
मंगलबार देशका यी स्थानमा हुने छ वर्षा,"काठमाडौं : मंगलबार देशभर सामान्य बदली रहनेछ। मौसम पूर्वानुमान महाशाखाका अनुसार लुम्बिनी, कर्णाली र सुदूरपश्चिम प्रदेशका केही स्थानहरूमा तथा बाँकी प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। लुम्बिनी, कर्णाली र सुदूरपश्चिम प्रदेशका थोरै स्थानहरूमा मेघ गर्जनचट्याङसहित भारी वर्षा र एकदुई स्थानमा धेरै भारी वर्षाको समेत सम्भावना रहेको छ। मंगलबार राति देशभर सामान्य बदली रहनेछ। कोशी, मधेस र गण्डकी प्रदेशका केही स्थानहरूमा र बाँकी प्रदेशका थोरै स्थानहरूमा हल्कादेखि मध्यम वर्षाको सम्भावना रहेको महाशाखाले जनाएको छ। कोशी, मधेस र गण्डकी प्रदेशका एकदुई स्थानमा मेघ गर्जनचट्याङसहित भारी वर्षाको समेत सम्भावना रहेको छ।"
"पीडित एकल महिलाले भनिन् साहुले कुटे, प्रहरीले पनि थुने","वीरगन्ज : पर्सामा साहुकारबाट कुटिएकी एकल महिलालाई प्रहरीले न्याय दिनुको सट्टा उल्टै थुनामा राखेको घटना सार्वजनिक भएको छ। पर्साको छिपहरमाई गाउँपालिका२ टिहुकी ५० वर्षीया तारा देवीले छोरासहित आफूलाई आइतबार दिउँसो प्रहरीले पोखरियास्थित इलाका प्रहरी कार्यालयमा थुनेर राति ११ बजेतिर छाडेको आरोप लगाएकी हुन्। सोमबार वीरगन्जमा पत्रकार सम्मेलन नै गरेर पीडित उनले भनिन्, आइतबार बिहानै साहुकार र उनका मान्छेहरूले घरमै आएर हामी दुई आमा छोरालाई मर्ने गरी कुटेर घाइते बनाए। प्रहरीले हामीलाई न्याय दिनुको सट्टा उल्टै थुनेर राति ११ बजे छाड्यो।' उनले झलमहीयाका साहुकार वीरेन्द्र साह तेलीसँग ४ लाख रुपैयाँ ऋण लिएकी थिइन्। उक्त ऋणको सावा र ब्याज गरी ५ लाख ६८ हजार रुपैयाँ तिर्नुपर्ने थियो। त्यसैका लागि तारादेवीले गाउँकै भोला साह कानुसँग गत असार १७ गते १२ लाख रुपैयाँ लिएकी थिइन्। कानुले १२ लाख रुपैयाँ दिए बापत तारादेवीको ६ कठ्ठा घडेरी मालपोतत कार्यालयमा गएर आफ्नो नाममा रजिष्ट्रेसन पास गरिदिन दबाब दिएका थिए। तर आफूले करोडौं मूल्यको जग्गा १२ लाखमै दिन नमानेपछि आइतबार घरमै आएर आमा छोरा दुवैलाई निर्घात रुपमा कुटपिट गरी घाइते बनाएको र उल्टै प्रहरीमा लगेर थुन्न लगाएको बताइन्। इलाका प्रहरी कार्यालयमा पुग्दा प्रहरीले आफूहरूको पीडा सुन्नुको सट्टा उल्टै थुनामा राखेको कुटपिटबाट घाइते भएका तारादेवीका छोरा गोखुलले पीडा पोखे। आफूहरूलाई साहुकार कानुसँगै उनी निकटका प्रदीप साह कानु, सन्दीप साह कानु, भगत साह कानु , पागल साह कानु , बृजेश यादव कानु सहितकाले कुटपिट गरी घाइते बनाएको कंकरले बताए। कंकरका अनुसार साहुकार कानुबाट गत असार १७ गते १२ लाख लिएपछि त्यसबापत ६ कठ्ठा घडेरी पास गरिदिन दबाब र धम्की दिएपछि जिउ ज्यानको सुरक्षाको माग गर्दै पीडित तारादेवीले यसअघि असार २२ गते जिल्ला प्रहरी कार्यालय पर्सामा निवेदन दिएकी थिइन्। पत्रकार सम्मेलनमा साहुकार कानुसँग लिएको १२ लाख रुपैयाँ फिर्ता गर्न आफू तयार रहेको बताइन्। इलाका प्रहरी कार्यालय पोखरियाका प्रहरी निरीक्षक मोहनविक्रम केसीले भने पीडित भनिएकी तारादेवी र उनका छोरालाई प्रहरी थुनामा नराखेको दाबी गरे। लेनदेनको विवादमा उजुरी परेपछि प्रहरी कार्यालयमा आइतबार दुवै पक्षलाई बोलाएको तर प्रहरी थुनामा कसैलाई पनि नराखेको उनले बताए। प्रहरी निरीक्षक केसीले बेलुकी अबेरसम्म चलेको छलफलमा समस्या नसुल्झिएपछि बुधबार फेरि प्रहरी कार्यालयमा हाजिर हुने शर्तमा तारादेवी र उनका छोरालाई गाउँपालिका अध्यक्ष मनोज गुप्ताको जिम्मामा घर पठाइएको बताए। कुटपिटमा संलग्नलाई कारबाहीका विषयमा भने पीडितहरूलाई अस्पतालबाट उपचार गराई प्रहरी केसको रिपोर्टसहितको जाहेरी लिएर आउन भनिएको पनि उनले बताए।"
प्रदीप गिरिको स्मृतिमा लहानमा रक्तदान,"सिरहा : नेपाली कांग्रेसका नेता तथा समाजवादी चिन्तक स्वर्गीय प्रदीप गिरिको प्रथम स्मृति दिवसमा लहानमा ६२ जनाले रक्तदान गरेका छन्। नेपाली कांग्रेस लहान नगर कार्य समितिले उक्त रक्तदान र श्रद्धाञ्जली कार्यक्रम आयोजना गरेको थियो। गाउँगाउँबाट आएका युवाहरूले रक्तदान गरेका थिए। रक्तदानसँगै स्वर्गीय गिरिको तस्बिरमा फूल र अबिर अर्पण गरी नेता तथा समाजसेवीहरूले श्रद्धाञ्जली दिएका थिए। कार्यक्रममा जिल्ला सभापति रामचन्द्र यादव, क्षेत्रीय सभापति महेश चौधरी, महासमिति सदस्य रामसुन्दर चौधरी, अच्छमितलाल चौधरी लगायत नेताहरूको उपस्थिति रहेको नगर सभापति शीतलप्रसाद चौधरीले जानकारी दिए। स्वर्गीय गिरिको घर लहान नगरपालिका१४ वस्तीपुर हुन्। उनी यसक्षेत्रका पूर्व सांसद पनि हुन्। २०७४ मा उनी निर्वाचित भएका थिए।"
बालसुधारगृहमा रामेछापका बालकको शंकास्पद मृत्यु,"३ वर्षदेखि सुधारगृहमा रहेका रामेछाप मन्थलीका १८ वर्षीय कमल बस्नेत आइतबार बिहान मृत भेटिएका हुन्। काठमाडौं : भक्तपुर सानोठिमीस्थित बालसुधार गृहमा एक बालकको शंकास्पद मृत्यु भएको परिवारका सदस्यले आरोप लगाएका छन्। ३ वर्षदेखि सुधारगृहमा रहेका रामेछाप मन्थलीका १८ वर्षीय कमल बस्नेत आइतबार बिहान मृत भेटिएका हुन्। तर, जिल्ला प्रहरी परिसर भक्तपुरका डीएसपी बसन्त पाठकका अनुसार नागरिक अस्पताल भक्तपुर पुर्याउनासाथ उनलाई डाक्टरले मृत घोषणा गरेका थिए। पाठक भन्छन्, नावालक बन्दी कमल बस्नेतको मृत्यु भएको छ। घटना के कति कारणले घट्यो ? अनुसन्धान भइरहेको छ। शव पोस्टमार्टमका लागि काठमाडौं मेडिकल कलेजमा लगिएको छ। रिपोर्ट आइसकेको छैन। पोस्टमार्टम रिपोर्ट हेरेपछि मात्रै घटनाका थप अनुसन्धान अघि बढ्ने पाठक बताउँछन्। मृतक बस्नेतकी भाउजु रोमिसा बस्नेतले सुधारगृहको लापरबाहीका कारण बस्नेतको मृत्यु भएको आरोप लगाइन्। यसको जिम्मा सरकारले लिनुपर्छ। उनले भनिन्, सुधारगृहको नाममा बच्चाको हत्या गर्न पाइँदैन नि ! यातना दिने, कुटपिट गर्ने, तीनचार घण्टासम्म उभ्याएर राख्ने, खान नदिने जस्ता अत्यन्तै क्रुर व्यवहार सुधारगृहमा हुने रहेछन। उनले थपिन्, ४५ दिनदेखि बिरामी बालकलाई अस्पताल नै नलगेर हत्या गरिएको छ। १०३ ज्वरो आएको मानिसलाई सिटामोल खान दिएर मात्रै राखिएको थियो रे ! बिहान सुधारगृहमै मृत भेटिएका थिए उनी। मरेको मान्छेलाई प्रमाण जुटाउन मात्रै अस्पताल लगिएको रैछ। सुधारगृहमा राखिएका अन्य बालकहरूसँगको कुराकानीमा कमललाई बिरामले निकै गलाउँदा पनि अस्पताल लैजान ढिला गरेको बयान प्रहरीमा दिएका छन्। मृतककी भाउजू भन्छिन्, बाबुले ज्वरो आएको छ, पिलो आएको छ, अस्पताल लैजान आउन भन्दै शनिबार मात्रै रामेछाप घरमा फोन गरेका थिए। मृत शरीर हेर्दा खुट्टाभरी निलडाम देखिन्छ। कुटपिट गरेजस्तो छ। बिहान ६ बजे नै बेहोस भएर लडेका रहेछन्। सुधारगृहले ८ बजे मात्रै तपाईंको मानिस सिरियस छ भन्दै घरमा फोन गरेका थिए। सुधार गृहका कर्मचारीले उनलाई स्वास्थ्यमा समस्या देखिएको भन्दै साढे ७ बजे बिहान मात्रै अस्पताल पुर्याएका थिए। अस्पताल पुग्नुअघि नै उनको मृत्यु भएको परिवारका सदस्यहरूले दाबी गरेका छन्। अदालतको आदेशले बस्नेत २०७७ सालदेखि उक्त बालसुधार गृहमा थिए। मृतक बस्नेतका ठूलोबुवा आकाश भट्टराईले सुधारगृहले कमललाई बिरामी भएको बेला खाना खान पनि नदिएर, जे मन लाग्यो त्यही औषधि दिएर, कुटपिट र मानसिक यातना दिएर हत्या गरेको आरोप लगाए भने, सुधानरगृहमै मारेपछि मात्रै अस्पताल लगेको थियो। सुधारगृहको चरम लापरबाहीको कारण हाम्रो मान्छेको हत्या भएको छ। ज्वरो आएको बेला ग्यास्टिकको औषधि मात्रै दिएर राख्ने रहेछ। खाना पनि अत्यन्तै गुणस्तरहीन र दुर्घन्धित मात्रै दिने रहेछ। जुटको बोरा र बन्दा काटेर पानीमा पकाएर खान दिने गरेको भन्ने सूचना हामीले पाएका छौं। प्रहरीले जाहेरी लिन मानिरहेको छैन। घटनाको निस्पक्ष छानबिन हुनुपर्छ। दोषीलाई कारबाही हुनुपर्छ। भक्तपुरका प्रमुख जिल्ला अधिकारी खगेन्द्रप्रसाद रिजालका अनुसार घटनाको छानबिनका लागि सहायक प्रमुख जिल्ला अधिकारी डोरेन्द्र निरौलाको अध्यक्षतामा ४ सदस्यीय छानबिन समिति गठन भएको छ। जसमा भक्तपुरका डीएसपी वसन्त पाठक, प्रशासन कार्यालयका दुईजना प्रतिनिधि र महिला बालबालिका मन्त्रालयका प्रतिनिधि संलग्न हुनेछन्। समितिलाई ७ दिनमा छानबिन गरेर रिपोर्ट पेस गर्नेछ।"
"सानोठिमीस्थित बाल सुधार गृहबाट भागे १३५ बढी किशोर, प्रशासन भन्छ खोजीकार्य तीव्र पारेका छौं","काठमाडौं : भक्तपुरको सानोठिमीस्थित बाल सुधार गृहबाट १३५ जनाभन्दा बढी किशोरहरू भागेका छन्। सोमबार दिउँसो उनीहरू ढोका फोडेर भागेको भक्तपुरका सहासय सीडीओ डोरेन्द्र निरौलाले बताएका छन्। उनका अनुसार सुधारगृहमा रहेका १८ वर्षीय कमल बस्नेत आइतबार विहान मृत्यु भएको थियो। ओछ्यानमा अचेत अवस्थामा भेटिएका बस्नेतलाई भक्तपुरकै नागरिक अस्पताल पुर्याइए पनि चिकित्सकले मृत घोषणा गरेका थिए। सोही कारण सुधार गृहमा उत्तेजित भीडका कारण बालबालिका तथा किशोरहरू ढाका फोडेर भागेको सहायक सिडीओ निरौलाले बताए। 'सुधारगृहमा रहेका २५६ मध्ये ४३ जना महिला किशोरी र केही ७८ जना बालकहरूमात्रै सम्पर्कमा छन्। बाँकी उत्तेजित भीडका कारण भाग्न पुगेका छन्,' अन्नपूर्णसँग उनले भने। सुधारगृहबाट भागेहरूको खोजीकार्य तीव्र पारिएको छ। काठमाडौं उपत्यकाका तीन वटै जिल्लाको नाकामा उच्च सतर्कता अपनाएर खोजीकार्य भइरहेको सहायक सीडीओ निरौलाले बताए। 'सुधारगृहमा सुरक्षाकर्मीले हातहतियार लिएर जान मिल्दैन। त्यहाँ लाठी चार्ज पनि गर्न मिल्दैन। कमजोर व्यवस्थापनका कारण कतिपय किशोरहरू भाग्न पुगेका छन्। उनीहरू सुरक्षा घेराभन्दा बाहिर छैनन्। सम्पर्कमा आउने क्रम जारी छ,' उनले भने। उनले मृतक बस्नेतको मृत्युको कारण नखुलेको बताए। उनको शव पोस्टमार्टमका लागि केएमसी अस्पताल लगिएको उनले बताए। 'राति सुत्दा हल्का ज्वरो आएको भन्ने कुरा आएको छ। तर के कारणले मृत्यु भएको भन्ने खुलेक छैन। घटनाको छानविन गर्न समिति बनाइएको छ। समितले काम गरिरहेको छ,' उनले भने।"
मुस्ताङको बाढी : जलवायु परिवर्तनको असर हो ?,"काठमाडौं : मुस्ताङमा गत साता २५४ मिलिमिटर वर्षा भयो। उक्त वर्षाले विपद् नै ल्यायो। तर, विगतमा पनि २५ मिलिमिटर पानी पथ्र्यो। यसपटक मात्रै वर्षाबाट धेरै क्षति भएको जानकारहरू बताउँछन्। भूवनोटका कारण मुस्ताङमा २५ मिलिलिटर पानी पर्नु भनेको धेरै भएको विज्ञहरूको तर्क छ। जल तथा मौसम विज्ञान विभागका मौसमविद्, सुदर्शन हुमागार्इं भन्छन्, पहिला पनि धेरैपटक २५ मिलिमिटरभन्दा धेरै पानी परेको तथ्यांक विभागसँग छ। हुमागाईंका अनुसार वास्तविकता बुझ्नका लागि विभागसँग उपल्लो मुस्ताङतिर स्टेसनहरू छैनन्। जोमसोममा एउटा र तिब्बतको सिमाना छोसेरमा अर्को एउटा स्टेसन छ। उक्त समयमा जोमसोमको डाटाअनुसार २५४ मिमि पानी देखाएको छ। तर, छोसेरको डाटामा २०१ मिमि छ। विगतमा जे जस्तो भए पनि एकैदिन यतिको पानी पर्नु धेरै हो। विभागका अनुसार अगस्ट महिनाको सरदर वर्षा ४० मिमि हो। र, हाराहारीमा ३९२ हुन्छ हुमागाईंले थपे, महिनाभरी पर्ने पानी ३९२ मिमि हुँदा एकदिनमा २५ मिमि पानी पर्नु धेरै हो। माथि खोला थुनिएर पानी जमेर एक्कासि बाढी आएको भनिएको छ। त्यस्ता ठाउँका लागि उक्त पानी जम्मा हुनलाई २५ मिमि वर्षा पर्याप्त भएको हुमागाईँ बताउँछन्। जोमसोमको वार्षिक रेकर्डअनुसार त्यहाँ सरदर २९२ मिमि वर्षा हुन्छ। मुस्ताङ कम पानी पर्ने ठाउँ हो। उनले गतवर्ष मनाङमा आकस्मिक बाढी आएको र त्यहाँ दुईतीन दिनमा ८० मिमि वर्षा भएको जनाए। गत साता तिब्बती सिमानानजिकै रहेको छोचेरको तथ्यांक हेर्दा पनि १२ तारिखमा ९२ मिमि र १३ तारिखमा २०१ मिमि वर्षा भएको छ। दुईदिनको वर्षा २९३ मिमि हुन्छ। त्यसैले त्यो वर्षालाई धेरै मानिएको उनले बताए। हुमागाईंले भने भारी पानी परेर खोला थुनिँदा आकस्मिक बहाबले बाढी ल्याएको हो। तर, यतिकै मात्रामा पानी पहिला परेकै थियो, उनले थपे। वरिष्ठ मौसमविद्, बरुण पौडेलका अनुसार प्रारम्भिक अध्ययनमा थोरै वर्षा पनि भूवनोटका कारण समस्या बन्ने देखिएको छ। उनले भने, त्यस्ता ठाउँमा तुरुन्त डीब्रिज बगाउने हुन्छ। त्यहाँ हिलो माटो बगायो। किनभने रूख बिरुवा छैन। जंगल, घाँसेमैदान नभएर मरुभूमि जस्तो भएकाले यस्तो परिणाम आएको अनुमान गरेका छौं। सबै विपदका घटनामा जलवायु परिवर्तनको असर भन्नलाई ठोस अध्ययन चाहिने जलवायु विज्ञ तथा वरीष्ठ मौसमविद् अजय दिक्षित बताए। मुस्ताङ, मनाङ, जुम्ला, डोल्पा जस्ता ठाउँका धरातलका कारण भारी वर्षाले बिगार गर्ने कुरा सत्य हो। तर त्यहाँ कस्ता खालका हस्तक्षेप भएका छन् हेर्न आवश्यक छ। तर जलवायु परिवर्तनले भारी वर्षा भयो भन्नु वैज्ञानिक रुपमा अर्थपूर्ण नहुने बताए। जलवायु परिवर्तनको हकमा तापक्रम वृद्धिको घटना र वर्षाको हकमा इन्फ्लुएन्स देखिएको पक्का हो। तर एक पटक पानी परेको घटनालाई लिएर मात्रै जलवायुले भएको भन्ने विज्ञान नभएको बताए। यस्ता विषयमा गहन अध्ययन हुनुपर्छ। विज्ञानले सावित गर्नुपर्छ। उनका अनुसार चौबीस घण्टामा यहाँ २५ मिमि पानी पर्नु भनेको धेरै हो। विस्तृतमा अझै अध्ययन भएको छैन। प्रारम्भिक अध्ययनमा पानी धेरै पर्दा एक्कासि त्यसले खहरे ल्याएको अनुमान गरेको उनले बताए। त्यहाँको माटो थोरै मात्र पानी पर्दा बगीहाल्ने खालको भएको उनले बताए। खोला थुनिएर एकैपटक आएको पानी माथिबाट आउँदा हिलो माटो जम्मा हुँदै, ड्याम बनेर ह्वात्तै फुट्दा पनि यस्तो बाढी आउने उनले बताए। पौडेलले भने, पानी पर्ने शैली बदलिएको छ। खडेरी हुने, ह्वार्रर पानी आउने शैलीहरू देखिएको छ। यो पनि पढ्नुहोस कागबेनीमा बाढी : २९ घर, ५ पुल र १३ सवारी साधन बगे अपत्यारिलो बाढीले बग्यो कागबेनी कागबेनी विपद्ले पढाएको पाठ कागबेनी बाढी पीडितको राहतका लागि पालिकाको अपील कागबेनीका बाढपीडित भन्छन् ज्यान रह्यो, अरू सबै गुम्यो मुस्ताङको कागबेनी बाढीपीडितलाई २० लाख रुपैयाँ सहयोग"
सप्तकोसीमा बेपत्ता भएका भारतीय नागरिकको शव फेला,धरान : सप्तकोसी नदीमा डुबेर बेपत्ता भएका भारतीय नागरिकको शव फेला परेको छ। सोमबार सप्तकोसी नदीमा नुहाउने क्रममा बेपत्ता भएका १९ वर्षीय अमर कुमार मेहताको शव फेला परेको सशस्त्र प्रहरी बल ४ नम्बर गण सुनसरीका प्रवक्ता सशस्त्र प्रहरी नायव उपरीक्षक प्रेम सिग्देलले बताए। भारतको सुपौल जिल्ला बैधनाथ ग्राप ३ घर भई कोशी ब्यारेजमा काम गर्ने बाबु कृष्ण देव मेहतालाई भेट्न आएका उनी सप्तकोसीमा नुहाउने क्रममा डुबेर बेपत्ता भएका थिए। सशत्र प्रहरी बल ४ नम्बर गणको समन्वयमा सशत्र प्रहरी बल प्रबलको बराह बाहिनी मुख्यालय सुनसरीको गोताखोरसहितको प्रादेशिक विपद् व्यवस्थापन टिमले फेला पारेको सप्रनाउ सिग्देलले बताए। मेहताको खोजीमा गोताखोर टोलीका सशस्त्र प्रहरी निरीक्षक टेक बहादुर कटुवालसहितको १८ जनाको तालिम प्राप्त टोली परिचालन गरिएको थियो। टोलीले २५ फिट पानीको गहिराइबाट शव निकालेको गणका प्रमुख सशस्त्र प्रहरी उपरीक्षक लकेशकुमार तुम्बाहाम्फेले बताए।
विराटनगरमा २५ शैय्याको डेंगु उपचार सेवा सञ्चालन,विराटनगर : कोशी प्रदेशमा दिनादिन डेंगुको प्रक्रोप बढ्दै गएपछि प्रदेश सरकार विराटनगरस्थित संक्रामक रोग तथा संघन उपचार केन्द्रमा २५ शैय्याको डेंगु उपचार सेवा सञ्चालनमा आएको छ। सुनसरीको धरानमा डेंगुले प्रकोपको रूप लिएपछि कोशी प्रदेश सरकारले विराटनगरमा डेंगु उपचार सेवा सञ्चालन गरेको हो । विराटनगरस्थित संक्रामक रोग तथा संघन उपचार केन्द्रमा २५ शैय्याको डेंगु उपचार सेवा आइतबारबाट सञ्चालनमा आएको हो। कोशी प्रदेशको मुख्यमन्त्री उद्धव थापाले डेंगु उपचार सेवाको उद्घाटन गरेका हुन् । धरानमा डेंगु प्रकोपको रूपमा फैलिएर अस्पतालमा शैय्या अभाव हुँदा भुइँमा बिरामीको उपचार हुँदै आएको थियो। कोशी प्रदेशको मन्त्रीपरिषदको बैठक बसेर धरानमा एक सय थान स्प्रे मेसिन पनि वितरण गरिएको छ। सो अवसरमा प्रदेश स्वास्य मन्त्री निर्मला सुब्बाले डेंगु फैलिन नदिन प्रदेश सरकार गम्भीर भएर लाग्ने बताइन् । उनले प्रकोपको रुपमा फैलिएको डेंगु रोकथाम र नियन्त्रणमा प्रदेश सरकार लागिपरेको बताइन् । उनका अनुसार बिरामीको संख्या बढे बेड थप गर्ने प्रदेश सरकार तयारीको अवस्थामा रहेको छ। संक्रमक रोग तथा सघन उपचार केन्द्रमा २२ जना स्वास्थ्यकर्मी र कर्मचारी रहेका छन् । स्वास्थ्य मन्त्रालयले थप ४३ जना जनशक्ति आवश्यक परेको भन्दै प्रदेश सरकारसँग माग गरिएको कोशी प्रदेशको स्वास्थ्य मन्त्रालयकी सचिव डासुधा देवकोटाले जानकारी दिइन् । उनले दरबन्दी स्वीकृत भएर आउने क्रममा रहेकाले जनशक्ति थप गरेर डेंगो संक्रमित बिरामीको उपचार गर्ने नीति बनाएको बताइन्। कोशी प्रदेशमा आइतबारसम्ममा २२ हजार बढीमा डेंगु संक्रमित रहेका छन् । जसमध्ये धरानमा सबैभन्दा बढी संक्रमित छन् ।
नुवाकोटमा बोलेरो दुर्घटना हुँदा लेखापरीक्षकको मृत्यु,नुवाकोट : नुवाकोटमा बोलेरो दुर्घटना हुँदा लेखापरीक्षकको मृत्यु भएको छ। मृत्यु हुनेमा भरतपुर महानगरपालिका३ पुल्चोकका ५५ वर्षीय होमबहादुर बस्नेत रहेका छन्। म्यागङ गाउँपालिकाको कार्यालय देउरालीबाट काठमाडौंतर्फ जाँदै गरेको प्रदेश ०१०२ झ ६०५६ नम्बरको बोलेरो जीप शुभघाटमा दुर्घटना भएको जिल्ला प्रहरी कार्यालय नुवाकोटले जनाएको छ । दुर्घटनामा परेका बस्नेतलाई स्थानीयवासीले उद्धार गरी नुवाकोट जिल्ला अस्पताल त्रिशूली लगेकोमा चिकित्सकले मृत घोषणा गरेका थिए। चालक म्यागङ गाउँपालिका५ का ३५ वर्षीय जसवीर तामाङको खुट्टामा चोट लागेका कारण त्रिशूली अस्पतालमा उपचार भइरहेको प्रहरी नायव उपरीक्षक खगेन्द्रबहादुर खड्काले जानकारी दिए। दुर्घटनाको थप अनुसन्धान कार्य भइरहेको नुवाकोट प्रहरीले जनाएको छ ।
सुन्दर खानीगाउँ पर्यो चिराचिरा,"गोरखा : धार्चे७ खानीगाउँकी ८६ वर्ष कटेकी आशमाया सुनारलाई अचेल सम्साँझै खाना खान हतार हुन्छ। साँझ नछिप्पिँदै खोलेफाँडो खाइवरी प्लास्टिक ओढेर पालतिर उकालो लाग्छिन्। पाल भनेको मात्रै हो, निद्रै लाग्दैन। आँखै चिम्म नगरी छर्लङ्गै उज्यालो हुन्छ, उनी भन्छिन्, रुनि कति रुनि, हाँस्नी कसरी हाँस्नी। म एक्लो छु। (पर देखाउँदै) पहिले ऊ त्यो खोलाको छेउमा थियो घर। भुइँचालोले भत्काइदियो। यहाँ आएर बल्लतल्ल बनाएको घर बस्नै नपाई फेरि यस्तो हालत भयो। उनी एकल महिला हुन्। गत साउन २८ गते राति ६ वर्षीय बालकले गाउँ भत्किन थालेको पहिलोपल्ट थाहा पाएको हो। अघिल्लो दिन दिनैभरि मेलामा काम गरेर आएको, खाना खाएर पल्टिनेबित्तिकै हामी भुसुक्क निदाएछौं। रातभरि पानी परेछ। बिहान चारबजेतिर यो नानी पिसाब फेर्न जान्छु भनेर उठ्यो। ओछेनबाट उठेर भुइँमा झर्नेबित्तिकै खाल्डोमा परेछ, घटना सम्झँदै सुनिता विक भन्छिन्, आमा, आमा किन यस्तरी भुईँ खनेको भनेर पो सोध्छ। के भन्छ यो भनेर उठेर हेरेको त घरभित्र खुट्टै गड्ने चिरैचिरा भइसकेको रहेछ। अनि मैले छिटो उठ्नू, छिटो उठ्नू भनेर घरको सप्पैलाई उठाएँ। हामी उठेर छिमेकी सबैलाई उठायौं। छिमेकीले गाउँले सबैलाई उठाए। सबैको घर चिरैचिरा भइसकेको रहेछ। अनि यहाँबाट पानी भित्रभित्र भागेको। त्यस दिनदेखि घरमा बास नरहेको उनको भनाइ छ। घर चिराचिरा परेपछि चिन्तित स्थानीय सुनिता विकको परिवार। बर्खा महिना यहाँ हरसाँझ झमझम पानी पर्छ। गाउँलेहरू चिरा परेको घरभित्र खाना खाएर अल्लि पर बनाइएको त्रिपालको टहरोभित्र सुत्न जाने गर्छन्। त्रिपालभित्र बस्दा पनि उनीहरूलाई डर भने लागिरहन्छ। राति एकदम डर लाग्छ। यस्तो बच्चाहरू छन्। अहिले पो लान्छ कि, अहिले पो लान्छ कि सोच्दासोच्दै निदै जान्न, रातभरि चकटी बुन्दै बस्ने हो, अर्का स्थानीय चञ्चला विक भन्छन्, भर्खरै बनाएको घर, बनाएर सक्किएको पनि छैन। बस्दै गर्ने, बनाउँदै गर्ने भनेर बस्न थालेको तीन महिना पनि भएको छैन, पहिरोले बिगार्यो। पालमा बस्न जान बालबच्चा नमान्ने उनको भनाइ छ। त्रिपालभित्र ओछ्याउने गतिलो छैन। होचो त्रिपाल, चिसो भुइँ। फलेक ओछ्याएर सुत्नुपर्छ, फूलमान बिक भन्छन्, दिनदिनै पानी पर्छ। केटाकेटीहरू पानी भित्रभित्र पालमा जान मान्दैनन्। घिच्याउँदै लैजानुपर्छ। कताको पढ्ने, कताको लेख्ने। छ, सात जनाको परिवार एउटै पालभित्र सुत्नुपर्दा बालबच्चा र बूढाबूढीलाई समस्या भएको उनको गुनासो छ। सबै घर चिराचिरा परेको धार्चे गाउँपालिका ७ खानीगाउँ । तल गण्डकी नदी छ, माथि चुङगङको पहिरो छ, छेउमा गाउँलाई तानिरहेको खोल्सा छ। घरभित्र, बाहिर, बारीमा पनि कतै खुट्टा गड्ने, कतै मान्छे सिँगै अट्ने चिरैचिरा छ। रातदिन डरैडरमा बस्नु परेको छ, काइँली सुनार भन्छिन्, डराईडराई बस्नुभन्दा बरु लाने जति एक्कैचोटी घर्याकघुरुक लगेको भए हुन्थ्यो। गाउँपालिकाले आफूलाई त्रिपाल पनि नदिएको उनको गुनासो छ। जीवनभरि कमाएको पैसाले हालसालै बनाएको घर चिरा परेपछि एकल दिदी बहिनी ७३ वर्षकी मनमाया र ७० वर्षकी विष्णु गुरुङको दिन अचेल रोएरै बित्छ। उनीहरूलाई नेपाली भाषा पटक्कै बोल्न आउँदैन। रुँदैरुँदै भनेको उनीहरूको गुनासो नेपाली भाषामा उल्था गर्दै सचिन गुरुङ भन्छन्, हुँदाखाँदाको घर भूकम्पले भत्कायो। बसोबास गरेको जमिन पनि यसरी नै चिरैचिरा पर्यो। संगोलमै बसेकाले सरकारले दिने भूकम्पको राहत उनीहरूको नाममा परेन, भाइको नाममा मात्र पर्यो। अनुदानमा थपथाप गरी भाइ नयाँ घर बनाएर छुट्टिए। वृद्धभत्ता संगालेर राखेका थियौं। दुःख गरेर जोडेको पैसाले ओत लाग्ने सानो झुप्रो बनाएका थियौं। पैसा तिर्न नसकेर घरमा बिजुली बत्ती पनि जोडेका थिएनौं। जसोतसो बसिरहेको यही घर पनि बस्नै नमिल्ने गरी चिरैचिरा पर्यो। अब हामी कहाँ बस्न जाने ? दिदीबहिनीहरू दुवै अविवाहित हुन्। बहिनी विष्णु अपांग पनि हुन्। भूकम्पपछि लगातार खानीगाउँलाई पहिरोले तानिरहेको छ। भूकम्पले चिराचिरा भएको चुङगङ (चुनडाँडा) हरेक बर्खामा पहिरिँदै जाने गरेको छ। गाउँको तल र माथि पहिरो छ। एकातर्फ गहिरो खहरे खोला छ। यही पहिरो र खोलाले गाउँको सतह हरेक वर्ष तलतल तानिरहेको स्थानीय जनप्रतिनिधि पन्दुर गुरुङको भनाइ छ। भूकम्प गएको आठ वर्षयता १९ घर पहिरोले पूरै लगिसकेको छ। उनीहरू बिस्थापित भएर स्कुल टोलमा बस्छन्। उनीहरू बसेको जग्गा पनि अर्काको हो। न किनबेच भएको छ, न लालपुर्जा बनेको छ, वडा सदस्य गुरुङ भन्छन्, भाडा तिरेको जग्गामा पनि पक्की घर बनाएर बसेका छन्। जग्गाको भाडा तिरेका छन्। अब अहिले यही घर पनि चिराचिरा भयो। त्यहाँबाट यहाँ आइयो। यहाँ पनि त्यस्तै भएपछि अब कहाँ गएर बस्ने ? समस्या यहाँनेर छ। अहिलेको बर्खाले यहाँका ८२ घरमध्ये २६ घर बिस्थापित भएका छन्। गाउँपालिकासँग पर्याप्त त्रिपाल नहुँदा १२ घरपरिवारलाई मात्र त्रिपाल दिएको उनको भनाइ छ। बाँकी १४ परिवारमध्ये कोही स्कुल टोलको आफन्तको घरमा, कोही छरछिमेकीको घरमा शरण लिइरहेका छन्। चिरिएकै घरमा बस्छिन् सानी गुरुङ घर, आँगन, करेसाबारी सबै चिराचिरा परेपछि गाउँ नै बिस्थापित भए पनि ८५ वर्षकी सार्नी गुरुङ घर छोड्न मान्दिनन्। परिवारका अन्य पाँच जना घरबाट पर त्रिपालमा सरेर बस्छन्, तर उनी एक्लै पहिरोले चिराचिरा परेको घरमा बस्दै आएकी छिन्। डर त लाग्छ तर मर्ने बेला भएको बूढी कहाँ बस्न जाने ?, नेपाली भाषा नबुझ्न् उनी स्थानीय गुरुङ भाषामा भन्छिन्, भूकम्पले त्यहाँबाट धपाएर यहाँ ल्याइपुर्यायो। अहिले फेरि यहाँबाट पनि धपाएर कहाँ पुर्याउन खोजेको हो ? अरू जहाँसुकै जाउन्, म त जान्न। यहीँ कुखुरा, बाख्रासित बस्छु। डर लागेर ननिदाइकन रात कटाउने गरेको उनको भनाइ छ। त्रिपाल पनि पाइएन रातभरि गाउँका घरघरमा पहिरोले चिराचिरा पारेको तर आफूले बिहान पाँच बजेमात्र थाहा पाएको वडा सदस्य पान्दुर गुरुङको भनाइ छ। मेरो घरचाहिँ गाउँबाट अल्ली तल छ। त्यहाँचाहिँ पहिरोको समस्या छैन, उनी भन्छन्, राति गाउँका सबै घरमा धाजा फाटेछ। भागाभाग भएछ। मैले बिहान पाँच बजे मात्र थाहा पाएँ। मैले थाहा पाएपछि वडाअध्यक्ष राकेश गुरुङलाई फोन गरेँ। अध्यक्षले गाउँपालिका अध्यक्षलाई फोन गर्नुभएछ। त्यस दिन त्यसै भयो। भोलिपल्ट गाउँपालिकाकी उपाध्यक्ष सुनिला गुरुङ १२ वटा त्रिपाल लिएर आउनुभयो। घर त सबैको चिरिएको, तर गाउँपालिकामा त्यति नै त्रिपाल भएकाले त्यति मात्र बाँड्न पाएको उनको भनाइ छ। त्रिपाल नभै भएको छैन। अब अध्यक्षज्यूले व्यवस्था हुन्छ भन्नु भएको छ। के हुन्छ होला, उनले भने। त्रिपाल नपाउँदा समस्या भएको अर्की स्थानीय सरिता गुरुङको भनाइ छ। हामी गैराटोल र काफलटोल सबैको घर बस्न हुनी छैन, उनी भन्छिन्, कसैकसैले मात्र त्रिपाल पाए, हामीले पाएनौं। अरूको घरमा कति दिन पाहुना भएर बस्न जाने ? पहिरोले घर जोखिम भएपछि त्रिपालभित्र बसेका स्थानीय। त्रिपालका लागि रेडक्रस र गण्डकी प्रदेश सरकारसँग समन्वय भइरहेको गाउँपालिकाका अध्यक्ष लक्ष्मण गुरुङको भनाइ छ। स्थानीय सुशील गुरुङका अनुसार भूकम्प लगत्तै भूगर्भ विभागबाट खटिएका हरेराम पराजुलीसहितका विज्ञ टोलीले खानीगाउँको सबै ठाउँ पहिरोको उच्चजोखिममा रहेको छ भनेका थिए। त्यसैले यथाशीघ्र सुरक्षित ठाउँ खोजेर पुनस्र्थापना गर्नुपर्ने सिफारिस गरेको थियो। तीन वर्षअघि धार्चे गाउँ कार्यपालिका बैठकले यहाँका करिब ४५ घरपरिवारलाई गोरखा सदरमुकाम बजार आसपासको सिमलगैरी क्षेत्रमा पुनस्थापित गर्ने निर्णय गरेको थियो। तर, घरमात्र भएर नहुने, गरिखाने जग्गा जमिन नभएपछि परिवार पाल्न समस्या हुने कारण देखाउँदै गाउँलेहरू सर्न मानेनन्। तर, यसपालि त्यस्तो अवस्था छैन, वडा सदस्य गुरुङ भन्छन्, अहिले वरिपरि बस्न सुरक्षित जग्गा नै नदेखिएकाले जहाँ लगेर पुनस्थापित गराए पनि जान्छौँ भनेका छन्। त्यसका लागि सरकारले निर्णय गर्नुपर्ने उनको भनाइ छ। हामीले पहिल्यै बस्ती सार्नुपर्छ भनेका थियौं : विज्ञ पराजुली भूकम्पपछि खानीगाउँ रहेको जमिन र बचेखुचेका घरहरू चिराचिरा भएर क्षतिग्रस्त भएपछि २०७५ सालमा भूगर्भविद् लेखप्रसाद भट्ट र राष्ट्रिय पुनर्निर्माण प्राधिकरणका कार्यकारी सदस्य हरिराम पराजुलीसहितको विज्ञ टोलीले सो गाउँको स्थलगत अध्ययन गरेको थियो। अध्ययनपछि सो ठाउँ पहिरोको उच्च जोखिममा रहेकाले पूरै बस्ती सार्न सुझावसहितको प्रतिवेदन बुझाएका थिए। पाँच वर्षअघि भूगर्भविद्सहित पुनर्निर्माण प्राधिकरणको टोलीले खानीगाउँका १ सय २१ घरधुरीलाई बर्खाअघि नै सुरक्षित स्थलमा सार्न सिफारिस गरेका थियौं, पराजुलीले भने, तर अहिलेसम्म पनि सुरक्षित स्थलमा नसार्नु दुखद् कुरा हो। हामीले गाउँलाई सार्न सकिने दुइटा सुरक्षित ठाउँ पनि हेरेर यहाँ उपयुक्त हुन्छ भनेर सिफारिस गरेका थियौं। त्यतिबेला जग्गा छनोट गरी स्थानान्तरणको प्रक्रियाअघि सारेको भए जग्गा किन्ने रकम पनि प्राधिकरणले उपलब्ध गराउने उनले बताए। गाउँको भित्रि सतहमा स्लोप रक रहेको र त्यसमाथि माटोको सतह रहेकाले हरेक वर्षाका बेला तलतल बगिरहने उनले बताए। त्यहाँभित्र स्लोप रक छ। बाहिरी सतहमा नरम माटो छ। माटो पनि थोरै पानीमा पनि पग्लिने कमेरे माटो छ। त्यो बगिरहने खालको माटो हो, उनले भने, त्यो एकैचोटी गल्र्यामगुर्लुम पहिरिएर जाने खालको पनि होइन। आँखाले नदेखिने, तर बिस्तारै बग्दै जाने, ढल्किँदै जाने खालको ठाउँ हो। त्यसलाई लङटर्म सेटलमेन्ट भन्छ। त्यसैले त्यहाँ बस्ती रहन दिनु नै हँुदैन भन्ने हाम्रा निश्कर्ष थियो। स्थानीय दुङ्स्योङ खोलाको भित्री बहावले जमिन तीव्र कटान गरेको र पहिरो क्रमशः बस्तीतिर सर्दै गएको उनले बताए। त्यतिबेलै पनि बस्तीभित्र ठाउँठाउँमा चिरा परेको थियो। अहिले धेरै जोखिम भयो होला। पछि झन् जोखिम हुन्छ, उनले भने। गाउँलेले आफ्नो इच्छाअनुसार सुरक्षित ठाउँ खोजेर बसोबास गर्न चाहेको ठाउँमा तत्काल स्थानान्तरण गर्नुपर्ने उनको भनाइ छ। अल्पकालीन र दीर्घकालीन योजना बनाउँदै छौं : प्रजिअ भुसाल खानीगाउँको प्रारम्भिक अवस्थाबारे जाँचबुझ गर्न प्रहरी पठाएको जिल्ला विपद् व्यवस्थापन समितिका संयोजकसमेत रहेका प्रमुख जिल्ला अधिकारी दिनेशसागर भुसालले जनाएका छन्। त्यहाँ के भइरहेको छ भन्ने बारेमा बुझ्न म गाउँपालिकाका अध्यक्षसँग नियमित सम्पर्कमा छु, उनी भन्छन्, प्रहरीबाट विस्तृत विवरण आउँछ। केके भएको रहेछ हेरुँ। प्रदेश सरकारसँग पनि त्रिपाललगायत राहत सामग्री माग गरेको छु। रेडक्रससँग पनि समन्वय भएको छ। सामग्री दिन्छौं भनेका छन्। दीर्घकालीन समाधानका लागि पुनर्वास गराउन सुरक्षित ठाउँ खोज्ने र पुनर्निर्माणका लागि पुनर्निर्माण प्राधिकरणसँग समन्वय गर्ने योजना रहेको प्रजिअ भुसालले बताए। यसअघि २०७५ सालमा भूगर्भविद् र पुनर्निर्माण प्राधिकरणको टोलीले गरेको अध्ययनको प्रतिवेदन पनि खोज्ने उनले बताए। अल्पकालीन र दीर्घकालीन योजना बनाइरहेका छौं। विज्ञको प्रतिवेदन अध्ययन गरेर अघि बढ्ने छौं। दिनेशसागर भुसाल , प्रमुख जिल्ला अधिकारी राहत सामग्रीका लागि नेपाल रेडक्रस सोसाइटीसँग समन्वय भइरहेको छ। पहिले राहतको व्यवस्था गरौं। अनि अन्य व्यवस्था पनि सँगै गर्दै लैजानुपर्ला। लक्ष्मण गुरुङ, गाउँपालिका अध्यक्ष पहिले गाउँपालिकाले सार्न खोजेको ठाउँमा सरिएन। अबचाहिँ जहाँ लगेर राखे पनि गाउँले तयार छन्। अब केही गर्नुपर्ला। पन्दुर गुरुङ, वडा सदस्य हामीले त पाँच वर्षअघि नै तत्काल स्थानान्तरण गर्नुपर्छ भनेर सुझाव दिएका थियौं। अहिलेसम्म नसर्नु दुखद् कुरा हो। अबचाहिँ स्थानीयले रोजेको सुरक्षित ठाउँमा सार्न ढिला गर्नुहुन्न। हरिराम पराजुली, विज्ञ"
जुम्लाको सरकारी टोली बाजुराको बडिमालिका प्रस्थान,"वीरेन्द्रनगर : जुम्लाको सरकारी टोली भगवती पूजाका लागि कालिकोट र बाजुराको सिमानास्थित बडिमालिकातर्फ प्रस्थान गरेको छ । सुदूरपश्चिम प्रदेशको बाजुरास्थित बडिमालिका माइको पूजाआजाका लागि जुम्लाको सरकारी टोलीसहित सयौं भक्तजन त्यसतर्फ प्रस्थान गरेका हुन्। बडिमालिका माइको पुजामा हरेक वर्ष जुम्लाबाट सरकारी टोली जाने परम्पराअनुसार हरेक वर्ष नाग पञ्चमीका दिन जुम्लाको टोली बडिमालिका जाने गर्छ । जिल्ला प्रशासन कार्यालय जुम्लाका नायब सुब्बा एकराज गिरीको नेतृत्व तथा पुजारी विष्णुप्रसाद उपाध्यायसहित दर्जनौँ भक्तजनको टोली बडिमालिका प्रस्थान गरेको सहायक प्रमुख जिल्ला अधिकारी दत्तराज हमालले बताए । उनका अनुसार सोमबार गएको टोली कृष्णजन्मअष्टमीको अघिल्लो दिन अर्थात् १७ दिन लगाएर जुम्ला फर्किनेछ । हरेक वर्ष साउन शुक्लपूर्णिमा नाग पञ्चमीका दिन तत्कालीन जुम्ला राज्य र डोटी राज्यद्वारा संयुक्त रूपमा बडिमालिकाको पूजा गर्ने प्रचलन अनुसार सोमबार जुम्लाको टोली बडिमालिका गएको जुम्लाका संस्कृविद् रमानन्द आचार्यले बताए । नेपाली सेनाको एक टुकुडीले बटुक भैरवनाथ, बाबा चन्दननाथ र दरबार मालिकाको सलामी अर्पण,पाँचवटा सलामी, ब्यान्डबाजा र बिगुल फुकेर पूजाको डोलीसहित बडिमालिका हिँडेको टोलीलाई फूलमाला अबिर सहित बिदाइ गरिएको हो। संस्कृतविद् आचार्यका अनुसार जिल्ला प्रशासन कार्यालयको तर्फबाट सुनको टीका, बिनायो, चाँदीको काँगियो, छत्र, मुरुली गरी ५ वटा पूजाका सामान(पेटारो) नामक झोलीमा राखेर पूजाका लागि पठाइएको छ । प्रमुख जिल्ला अधिकारी जयकुमार घिमिरेले बडीमालिका जाने टोलीको सुरक्षार्थ सीमावर्ती जिल्ला प्रशासन र प्रहरी कार्यालयसँग समन्वय भएको बताए । विगतका केही वर्ष कोरोना कारण सीमित व्यक्ति मात्रै बडिमालिका गएका थिए । यस वर्ष भक्तजनको उत्साह निकै बढेको देखियो । त्यसैले टोलीको सुरक्षालाई मजबुद बनाइएको उनको भनाइ छ ।"
सुतेकै अवस्थामा महिलाको मृत्यु,नुवाकोट : नुवाकोटको ककनी गाउँपालिका१ ठूलोखोलामा एक महिला सुतेकै अवस्थामा मृत फेला परेकी छन्। मृत्यु हुनेमा पाँचथर घर भएकी ४६ वर्षीया मनकुमारी सारुमगर रहेको नुवाकोट प्रहरीले जनाएको छ। उनी ठूलोखोलामा निर्माणाधीन कोल्डस्टोर भवनमा श्रीमान् सन्तोष राईसँगै मजदुरका रूपमा कार्यरत थिइन्। उनीहरू गएराति सोही भवनमा सुतेका थिए। राती श्रीमानले बोलाउँदा नबोलेपछि उठेर हेर्दा मृत अवस्थामा देखिएपछि सन्तोषले प्रहरीलाई जानकारी गराएका थिए।
"बागलुङमा मोटरसाइकल दुर्घटना, घटनास्थलमै एक जनाको मृत्यु",बागलुङ : बागलुङमा आइतबार राती मोटरसाइकल दुर्घटना हुँदा एक जनाको घटनास्थलमै मृत्यु भएको छ। नरेठाँटीबाट हटिया बजार आउँदै गरेको ग ८ प १२२५ नम्बरको मोटरसाइकल आइतबार राती गलकोट नगरपालिका३ हटियाको बतासेडाँडामा दुर्घटना हुँदा हटिया बजारका २८ वर्षीय गणेश परियारको घटनास्थलमै मृत्यु भएको इलाका प्रहरी कार्यालय गलकोटले जनाएको छ । मृत्तक परियार हटिया बजारस्थित गलकोट मोटरसाइकल रिपेरिङ सेन्टरका सञ्चालक हुन्। परियारको शव पोष्टमार्टमको लागि गलकोट नगर अस्पतालको शव गृहमा लगिएको प्रहरीले जनाएको छ। प्रहरीले दुर्घटनाको कारण खुल्न नसकेको र अनुसन्धान भइरहेको जनाएको छ।
मुस्ताङको जोमसोमकोरला सडक फेरि अवरुद्ध,"जोमसोम : राष्ट्रिय गौरवको जोमसोमकोरला ११० किलोमिटर सडक सोमबारदेखि अवरुद्ध बनेको छ ।आइतबार साँझ वारागुङ मुक्तिक्षेत्र३ मा पर्ने ग्रीन ताङ्वे र ताङ्वे गाउँबीचको ठाडो खोलामा पानीको सतहको बहाव उच्च हुँदा नदी कटानले सडक अवरुद्ध बनेको जिल्ला प्रहरी कार्यालय मुस्ताङका प्रहरी नायव उपरीक्षक (डीएसपी)रविन्द्रनाथ पौडेलले जानकारी दिए । उपल्लो मुस्ताङ पहुँचमार्ग जोड्ने ताङ्वे गाउँको ठाँडो खोलाको कटानले मुख्य राजमार्ग सडकको करिब २० मिटर सडक ट्याकसहित त्यहाँ राखिएको कल्भर्टसमेत बाढीले बगाइदिएको प्रहरी नायव उपरीक्षक पौडेलले जनाए। यसैगरी उपल्लो मुस्ताङ जोड्ने वारागुङ मुक्तिक्षेत्र३ को छुसाङस्थित नरसिंह खोलाको बाढीले आइतबार साँझ यसअघिको कच्ची सडक ट्याकमा क्षति पुर्याएको छ भने वारागुङ मुक्तिक्षेत्र३ को मुख्य रागमार्ग सडकमा पनि पुनःकागखोलाको बाढीले सडक ट्याकमा क्षति बनाएको बारागुङ मुक्तिक्षेत्र गाउँपालिकाका अध्यक्ष रिङझिङ नाम्ग्याल गुरुङले जानकारी दिए । सडक सुचारु गर्न पहल गरिने अध्यक्ष गुरुङले जानकारी दिए । आइबार साँझ बारागुङ३ को छुसाङ खोला बाढीमा बाढी बढेपछि स्थानीय प्रशासन र वारागुङ मुक्तिक्षेत्र गाउँपालिकाले सूचना प्रकाशित गरी कालिगण्डकी तटीय क्षेत्रका बस्तीहरूलाई सावधानी अपनाउन आग्रह गरेको थियो । यसअघि साउन २८ गतेको बाढीले लोघेरक दामोदरकुण्ड१ चराङ खोलामा अवस्थित अस्थायी काठे मोटरेबल पुल बाढीले बगाएको थियो । बाढीले अस्थायी पुल बगाउँदा चराङलोमान्थाङको सिधा यातायात सम्पर्क एक सातादेखि अवरुद्ध छ । त्यहाँ अस्थायी फलामे साँघो राखेर पैदल यात्रीलाई आवतजावतको व्यवस्था मिलाइएको वडाध्यक्ष टै ढिन्डुक ठकुरीले जानकारी दिए । चराङ खोलाको सवारी क्रस गर्ने अस्थायी पुल बाढीले लग्यो,सवारी जान सक्ने अवस्था छैन,वडाध्यक्ष ठकुरीले भने, चराङ खोलामा सवारी परिवर्तन गरी आउजाउको व्यवस्था मिलाइएको छ । उनले सवारी जानसक्ने अस्थायी पुल राख्ने काम भइरहेको र २३ दिनमा पुल बन्ने बताए । कालिगण्डकी कटानले क्षति बनाएको बारागुङ मुक्तिक्षेत्रकै छुसाङचैले जोड्ने पक्की पुल पनि सामान्य मर्मत गरी कामचलाउ गरिएको लोघेकर दामोदरकुण्ड गापाका अध्यक्ष लोप्साङ छोम्फेल बिष्टले जानकारी दिए । छुसाङचैले पुलमा नदीले दक्षिणपञ्चिमको एप्रोज सडकमा क्षति पुगेको थियो भने एप्रोज सुरक्षाका लागि बनाइएको करिब ३० मिटर लामो ग्याविन वालमा क्षति पुगेको थियो । अविरल वर्षासँगै आएको दर्जनौं स्थानको बाढीपहिरो र नदी कटानले बेनीजोमसोम सडक पनि दुई दिनदेखि अवरुद्ध छ । त्यहाँ सडक मर्मत तथा पहिरो पन्छ्याउने काम भइरहेको सडक सुपरभाइजर शेरचनले जानकारी दिए ।"
आज नागपञ्चमी पर्व : के छ शास्त्रीय मान्यता ?,"काठमाडौं : नागपञ्चमी पर्व आज परम्पराअनुसार नागको पूजाअर्चना गरी घरका मूलढोकामा टाँसेर मनाइँदै छ। यो पर्व प्रत्येक वर्ष श्रावण शुक्ल पञ्चमीको दिन मनाइन्छ। यस वर्ष साउनमा अधिकमास परेका कारण सौरमासअनुसार भदौमा यो पर्व परेको हो। धर्मशास्त्रविद् एवं नेपाल पञ्चाङ्ग निर्णायक समितिका सदस्य प्रा डा देवमणि भट्टराईले राससलाई दिएको जानकारी अनुसार नागको तस्बिर टाँस्दा वर्षभर घरमा नाग, सर्प र बिच्छीलगायतका जीवले दुःख नदिनुका साथै अग्नि, मेघ र चट्याङको भयबाट पनि बच्न सकिन्छ भन्ने धार्मिक विश्वास रहेको छ। नाग पूजाको प्रचलन वैदिककालदेखि नै सुरु भएको हो। वैदिक मान्यताअनुसार नागलाई सर्पको राजा मानिन्छ। नाग रिसाए भने पानीको अभाव हुने भएकाले पानीका लागि पनि नागलाई खुसी पार्न पूजा गर्ने परम्परा बसेको हो। बराहपुराणमा उल्लेख भएअनुसार श्रावण शुक्ल पञ्चमीमा नागराजसँग ब्रह्माको संवाद भएकाले पनि आजको दिनमा नागपूजाका लागि प्रसिद्ध मानिन्छ। भक्तपुर याछेकी ६८ वर्षीया चेतकुमारी चित्रकार नागको चित्र कोर्दै। छापिएको तस्बिरमा आफ्नै हातले रङ भर्न उनी व्यस्त छिन् । तस्बिर : अभिषेक महर्जन प्रत्येक घरमा नाग रहेका हुन्छन्। घरको जगमुनि बसेका नाग रिसाई गएमा घरको जग नै भत्कन्छ भन्ने धार्मिक विश्वासमा पनि नाग पूजा गर्ने परम्परालाई निरन्तरता दिंदै आइएको हो। नागलाई विष्णु र शिवका रुपमा मान्ने प्रचलन वैदिक सनातन कालदेखि नै छ। भगवान् शिवले नागको माला लगाउने र भगवान् विष्णु जलमाथि शेष नागको शय्यामा फणको छाता ओढी शयन गर्ने भएकाले दुवै भगवान्लाई नागका रुपमा मान्ने गरिएको हो। प्रथम पूजाको अधिकार पाउनुभएका भगवान् गणेशको एक हातमा नाग छ। भगवान् विष्णुको अवतारका रुपमा जन्म लिएका श्रीरामचन्द्रका भाइ लक्ष्मण र कृष्णका दाजु बलरामलाई पनि शेषनागको अवतारका रुपमा मानिन्छ। दुवैले दुर्जनको नाश गरी सज्जनको रक्षाका लागि भगवान् विष्णुको अवतारका रुपमा जन्म लिएका श्रीराम र श्रीकृष्णलाई सहयोग गर्न जन्म लिएको कथा विभिन्न पुराणमा उल्लेख गरिएको छ। श्रीकृष्णले बाल्यकालमै कालीनागको दमन गरेको प्रसङ्ग विभिन्न पुराणमा वर्णन गरिएको छ। भगवान् विष्णुको नवौं अवतारका रुपमा जन्म लिएका बुद्धको मूर्तिको शिरमा मुकुटाकारका रुपमा सर्पको आकृति रहेको हुन्छ। मत्स्येन्द्रनाथको घाँटीमा कर्कोटक नागको माला लगाइएको हुन्छ। जैन तीर्थङ्करहरुको शिरमा समेत सर्पाकार मुकुट हुन्छ। पाण्डुपुत्र अर्जुन र चन्द्रगुप्त द्वितीयले नागकन्यासँग विवाह गरेको प्रसङ्ग धर्मशास्त्रमा उल्लेख गरिएको छ। लक्ष्मीको वास त्यो घरमा हुन्छ जुन घरमा नागको पूजा हुन्छ भन्ने मान्यता हाम्रो समाजमा सनातनदेखि छ। नागपञ्चमी कसरी र किन मनाउन थालियो भन्ने सम्बन्धमा विभिन्न किम्बदन्ती प्रचलित छन्। जसमध्ये एउटा प्रख्यात किम्बदन्ती यस्तो छ। एक किसानले आफ्नो खेत खनिरहेका बेला नागका तीनवटा बच्चा भेट्टाए र मारिदिए। ती बच्चाकी आमा आहरा खोजेर आउँदा आफ्ना सबै बच्चा मरेको देखी किसानसँग क्रुद्ध भइन्। रीसले चुर भएकी नागिनीले तत्काल किसानलाई मार्दा पनि रीसबाट मुक्त नभएकीले किसानको घरमा गएर श्रीमती र दुई छोरालाई पनि मारिदिइन्। संयोगले किसानकी छोरी घरबाहिर रहेकीले बच्न सफल भइन्। नागिनीले किसानकी छोरीलाई पनि खोज्दै हिंडेपछि बाटामा फेला पारी मार्न खोजिन्। किसानकी छोरीले अनेक प्रकारले अनुनय विनय गरी नमार्नुस् म तपाईँको पूजाआजा गर्छु र दूध खान दिन्छु भनेर बिन्ती गरेपछि नागिनीले दया गरी किसानकी छोरीलाई छोडिन्। मृत्युको मुखबाट बची प्रसन्न भएकी किसानकी छोरीले नागिनीलाई शोडषोपचारले पूजा आराधना गरी कचौरामा दूध पनि खान दिइन्। किसानकी छोरीको प्रार्थनाबाट प्रसन्न भएकी नागिनीले तिम्रो भक्तिबाट म प्रसन्न भएँ वर माग भनेपछि उनले मौका छोपी मेरा मातापिता र भाइहरूलाई पनि जीवनदान दिनुहोस् भनी वर मागिन्। प्रसन्न भएकी नागिनीले तथास्तु भनी किसानका सपरिवारलाई बचाइदिइन्। यसरी नागिनीले किसान परिवारलाई बचाइदिएको दिन श्रावण शुक्ल पञ्चमी अर्थात् आजैको दिन भएकाले त्यही समयदेखि नागपूजा गरी घरमा टाँस्ने परम्परा बसेको विश्वास छ। गुरु गोरखनाथले नौ नागको आसनमा बसी बाह्रवर्षसम्म तपस्या गरेको र यसरी नागलाई थिचेर राख्दा पानी नपरेकाले गोरखनाथका गुरु मत्स्येन्द्रनाथलाई नेपाल बोलाइयो। गुरु आएको देखी गोरखनाथ उठेपछि नाग मुक्त भएर पानी वर्षाएको प्रसङ्ग पनि धर्मशास्त्रमा उल्लेख छ। संसारमा सबैभन्दा मूल्यवान् रहेको मणिलाई नागले नै शिरमा धारण गरेका हुन्छन्। श्रीखण्डको सुगन्ध र सङ्गीत नागलाई खुब मन पर्छ। गर्मीमा दुलोभित्र बस्ने नाग श्रावण शुक्ल पञ्चमी अर्थात् आजैको दिन वर्षात्को शीतलताका कारण बाहिर निस्कने मान्यता समेत छ। नागका बाह्र नाम भए पनि आठ कूलका आठवटा नागको पूजा गर्ने वैदिक सनातनकालदेखिको परम्परा छ। अनन्त, वासुकी, पद्म, महापद्म, तक्षक, कुलीर, कर्कट र शङ्ख गरी आठ नागलाई आजको दिन ब्राह्मण पुरोहितबाट पूजाआजा गरी घरको ढोकामाथि टाँसिन्छ। आजको दिन घरमा नाग टाँसेपछि खेतबारीमा खनजोत नगर्ने र नाग, सर्प लगायतका घिस्रने जनावरलाई मार्नुहुँदैन भन्ने मान्यता छ। आज काठमाडौंको नागपोखरी र टौदह, भक्तपुरको सिद्धपोखरीलगायत देशभरका नागदह, कुण्ड, र नाग स्थानमा विशेषरूपमा पूजाआजा गरी नागको सम्मानका साथ गाईको दूध, अक्षता, दुबो, खीर र रोटीलगायतका परिकार प्रसाद चढाउने गरिन्छ। वैज्ञानिकरुपमा प्रकृतिमा भएका बिषालु पदार्थलाई नाग, सर्पलगायत जीवले शोषण गरी मानवसहित अन्य जातिलाई बिषालु पदार्थको प्रभाव पर्न नदिने अनुसन्धानबाट पुष्टि गरेपछि ऋषिमुनिले नागजातिको पूजाआजा गर्ने रीत बसालेको विश्वास छ।"
भक्तपुरको नागपोखरीमा यसरी गरियो नागपूजा (तस्बिर),"काठमाडौं : आज देशभर नागपञ्चमी पर्व मनाइँदैछ। परम्पराअनुसार घरको मूल ढोकामा नागको तस्बिर टाँसेर नागको पूजाअर्चना गर्ने गरिन्छ। यसरी नागको तस्बिर टाँस्दा वर्षभर घरमा नाग, सर्प र बिच्छीलगायतका जीवले दुःख नदिनुका साथै अग्नि, मेघ र चट्याङको भयबाट पनि बच्न सकिन्छ भन्ने धार्मिक विश्वास रहेको धर्मशास्त्रविद् बताउँछन्। यो पर्व प्रत्येक वर्ष श्रावण शुक्ल पञ्चमीको दिन मनाइन्छ । यस वर्ष साउनमा अधिकमास परेका कारण सौरमासअनुसार भदौमा यो पर्व परेको हो । आज काठमाडौंको नागपोखरी र टौदह, भक्तपुरको सिद्धपोखरीलगायत देशभरका नागदह, कुण्ड, र नाग स्थानमा विशेषरूपमा पूजाआजा गरी नागको सम्मानका साथ गाईको दूध, अक्षता, दुबो, खीर र रोटीलगायतका परिकार प्रसाद चढाउने गरिन्छ। यसैक्रममा भक्तपुरको नाग पोखरीमा भक्तजनहरू दर्शन गर्न पुगेका छन्। नाग पूजाको प्रचलन वैदिककालदेखि नै सुरु भएको हो । वैदिक मान्यताअनुसार नागलाई सर्पको राजा मानिन्छ । नाग रिसाए भने पानीको अभाव हुने भएकाले पानीका लागि पनि नागलाई खुसी पार्न पूजा गर्ने परम्परा बसेको हो । बराहपुराणमा उल्लेख भएअनुसार श्रावण शुक्ल पञ्चमीमा नागराजसँग ब्रह्माको संवाद भएकाले पनि आजको दिनमा नागपूजाका लागि प्रसिद्ध मानिन्छ । वैज्ञानिकरुपमा प्रकृतिमा भएका बिषालु पदार्थलाई नाग, सर्पलगायत जीवले शोषण गरी मानवसहित अन्य जातिलाई बिषालु पदार्थको प्रभाव पर्न नदिने अनुसन्धानबाट पुष्टि गरेपछि ऋषिमुनिले नागजातिको पूजाआजा गर्ने रीत बसालेको विश्वास छ।"
चिनियाँ नाका खुलाउन प्रधानमन्त्रीलाई १८ बुँदे मागपत्र पेश,"वीरेन्द्रनगर : सुर्खेत उद्योग वाणिज्य संघले चिनियाँ नाका खोल्न पहल गरिदिन प्रधानमन्त्री पुष्पकमल दाहाल प्रचण्डलाई मागपत्र पेश गरेको छ। कर्णालीको निजी क्षेत्रले चीनसँग जोडिएका नाकाहरू खोल्नका लागि पहल गरिदिन प्रधानमन्त्री पुष्पकमल दाहाल प्रचण्ड समक्ष माग गरेको हो। कोरोना कालदेखि बन्द गएका उत्तरी चिनियाँ नाकाहरू अझै खुलेका छैनन्। निजी क्षेत्रले चीनसँग जोडिएका कर्णालीका मुगुको नाक्चे नांग्ला, हुम्लाको हिल्सा र डोल्पाको मुरिम्ला नाका खोल्न गम्भीर पहल थाल्नका लागि उद्योग वाणिज्य संघ कर्णाली प्रदेश अध्यक्ष पदमबहादुर शाही, सुर्खेत उद्योग वाणिज्य संघका अध्यक्ष लक्ष्मण कँडेल लगायतका व्यवसायीहरूले आग्रह गरेका छन्। प्रधानमन्त्री दाहाल सुर्खेत आएको अवसरमा संघले विभिन्न १९ बुँदे मागपत्र बुझाएको हो। उक्त मागपत्रमा लामो समयदेखि रोकिएर रहेका चौकुने र लखरपाटामा सिमेन्ट कारखाना स्थापनाका लागि सडक, विद्युत आदि लगायतका सम्पूर्ण आवश्यक पूर्वाधार एवं संरचना बनाउनुपर्ने, सुर्खेतको साटाखानीमा प्रस्तावित एक हजार विगाहा क्षेत्रफलमा औद्योगिक क्षेत्र स्थापनाका लागि यथाशीघ्र कार्यारम्भ गर्नुका साथै यस प्रदेश अन्तर्गतका प्रत्येक जिल्लामा औद्योगिक ग्राम स्थापना गर्नुपर्ने उल्लेख गरिएको छ। यस्तै सुर्खेतमा प्रादेशिकस्तरको प्रदर्शनीस्थल निर्माण गर्नुपर्ने माग निजी क्षेत्रको छ। सुर्खेत विमानस्थलको धावनमार्ग विस्तारका लागि आवश्यक बजेट विनियोजन गर्न, जडिबुटी संकलन तथा प्रशोधन केन्द्र सञ्चालनमा ल्याउनका लागि आवश्यक मेसिन, औजार उपकरणका लागि आवश्यक बजेटको माग गर्नुका साथै माथिल्लो कर्णाली जलविद्युत आयोजनाका र नलगाड लगायतका अन्य जलविद्युत आयोजना सञ्चालनका लागि सरकारका तर्फबाट गर्नुपर्ने आवश्यक नीतिगत, भौतिक पूर्वाधार निर्माणको कार्य तत्काल सुरु गर्नुपर्ने पनि उक्त मागपत्रमा उल्लेख छ। यस्तै विगतमा अन्वेषण प्रारम्भ गरिएको दैलेखको पञ्चकोशीमा पेट्रोलियम पदार्थ उत्खनन् प्रक्रिया तीव्र गतिमा अगाडि बढाउनुपर्ने, सुर्खेतलाई विद्युतको १३२ केभीए राष्ट्रिय प्रशारण लाइनमा जोड्ने उद्देश्यले सुरु गरिएको हाइटेन्सन लाइन विस्तारका क्रममा देखिएका अवरोध हटाई निर्धारित अवधिमै काम सम्पन्न गर्न प्रभावकारी भूमिका निर्वाह गर्नुपर्ने, कर्णालीमा अर्गानिक कृषिको प्रवर्द्धन तथा व्यवसायिकीकरणका लागि अर्गानिक कृषि अनुसन्धान केन्द्र तथा अन्य आवश्यक पूर्वाधार एवं नीतिगत तयारी गर्न पहल गरिनुपर्ने, जाजरकोट र कालिकोटमा पाइने बहुमूल्य रत्नपत्थर उद्योग स्थापना गर्नुपर्ने, कम्पनी रजिष्ट्रारको प्रादेशिक कार्यालय राजधानीमा स्थापना गरी सेवा आरम्भ गर्नुपर्ने, नेपाल राष्ट्र बैंकको सुर्खेत कार्यालयलाई पूर्वाधार तथा अधिकार सम्पन्न गराई क्षेत्राधिकार अनुसार सेवा प्रवाह योग्य बनाउनुपर्ने, कर्णालीमा आयोजना हुने दशौं राष्ट्रिय खेलकुद प्रतियोगिता निर्धारित समयमै आयोजना गर्नका लागि पर्याप्त बजेट लगायतको व्यवस्थापन गर्नुपर्ने जस्ता मागहरू राखेका छन्।"

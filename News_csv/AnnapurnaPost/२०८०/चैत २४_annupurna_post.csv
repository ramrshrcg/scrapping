शीर्षक,विवरण
"इलाम२ मा २० जनाको उम्मेदवारी, जनताको मन जित्ने सबैको दाबी","इलाम : गत भदौ २६ गते नेकपा एमाले उपाध्यक्ष एवं प्रतिनिधिसभा सदस्य सुवास नेम्वाङको निधन भएपछि हुन लागेको उपनिर्वाचनका लागि इलाम२ मा उम्मेदवार बन्ने सबैको दाबी छ जनताको मन मैले नै जित्ने हो। गत वर्षको मंसिर ४ गते सम्पन्न निर्वाचनको समानुपातिकतर्फ ५८६ मत प्राप्त गरेको नेकपा एकीकृत समाजवादीका वरष्ठि नेता झलनाथ खनालले आफ्ना उम्मेदवार जितबहादुर राई जित्ने दाबी गरे। उहाँ (जितबहादुर राई) भूगोल बुझेका उम्मेदवार हुन्। जनताले हामीलाई विजयी गराउँछन्,' उनले भने। राईले इलाम२ को भूगोल र समस्या बुझेको उम्मेदवार भएकाले यसपटक आफूले सबै उम्मेदवारलाई उछिन्ने दाबी गरे। राष्ट्रिय प्रजातन्त्र पार्टीका लक्ष्मी गुरुङले पनि जनताको आवश्यकताअनुसार काम गर्ने योजना सुनाउँदै आफूले नै जित निकाल्ने दाबी गरे। गत निर्वाचनमा राप्रपाले सो क्षेत्रबाट समानुपातिकमा ११९१ मत प्राप्त गरेको थियो प्रतयक्षतर्फ भने उसले ५१० मतमात्र ल्याएको थियो। तामझामसहित मनोनयनमा आएका राष्ट्रिय स्वतन्त्र पार्टी (रास्वपा)का उम्मेदवार मिलन लिम्बुले आफ्नो पार्टीले पहिचानको मुद्दालाई स्वीकार गरेरै आफूलाई उम्मेदवार बनाएको प्रष्ट पारे। उनले आफूले विजयको माला पहिरने दाबीसमेत गरे। श्रम मन्त्रीसमेत रहेका उपसभापति डोरप्रसाद अर्यालले भुगोलका भूमिपुत्रलाई उम्मेदवार बनाएकाले त्यस क्षेत्रका जनताले विजय दिलाउने दाबी गरे। पहिचानवादी उम्मेदवारको रूपमा चर्चा कमाएका स्वतन्त्र उम्मेदवार डकेन्द्रसिंह थेगिम उम्मेदवारहरूमध्येकै शिक्षित र राम्रा उम्मेदवारका रूपमा मानिन्छन्। पहिचानवादीहरू उनको उम्मेदवारीलाई कोशी प्रदेशसँग जोडिएको पहिचान आन्दोलनको जनमत संग्रहको रूपमा चर्चा गरिरहेका छन्। थेगिङ भन्छन्, पहिचना र भूगोलको विकासका लागि मलाई नै नागरिकले मत दिनेछन्। स्वर्गीय सुवासचन्द्र नेम्वाङ पुत्र सुहाङले नेकपा एमालेबाट उम्मेदवारी दर्ता गराएका छन्। उनलाई नेकपा माओवादीको समेत साथ छ। मनोनयन दर्ताको क्रममा यसअघि माओवादीबाट उम्मेदवारका लागि सिफारिसस भएका धिरेन्द्र शर्मासमेत साथमै थिए। सुहाङले मनोनयनअघि नै पार्टीले सञ्चालन गरेको घरदैलो अभियानमा नागरिकले एमालेलाई नै मत हाल्ने जाँगर देखाएको दाबी गरे। उनले अरु उम्मेदवारलाई कमजोर नठाने पनि जनताले आफूलाई सांसद बनाउने दाबी गरे। गत निर्वाचनमा एमालेले २६ हजार ५६२ मत पाएको थियो भने प्रत्यक्षतर्फ नेम्बवाङले ३० हजार २० मत पाएका थिए। यसपटक समानुपातिकमा ५ हजार १५३ मत पाएको माओवादी पनि एमालेलाई नै मत दिन तयार भएको छ। यसअघि माओवादीको मत कांग्रेसका उम्मेदवार डम्बर खड्काले पाएका थिए। माओवादी नेताकार्यकर्ताले भने भने स्वतन्त्र उम्मेदवार थेगिमको पक्षमा नारा लगाएका थिए। उम्मेदवारको रस्सकसीबीच टिकट हत्याएका नेपाली कांग्रेस इलामका सभापति डम्बरबहादुर खड्काले उम्मेदवारको मनोनयन दर्तापछि जनताको सुखदुःखमा साथमै रहने बताए। 'भुगोल बुझेको छु। समस्या सबै थाहा छ। मतदाताले मलाई नै जिताउँछन्,' उनको दाबी छ। खड्काको छेउँमै बसेका नेपाली कांग्रेसको प्रचार विभाग प्रमुख मीन विश्वकर्माले इलाममा कांग्रेस एक ढिक्का भएकाले खड्काले जित्ने दाबी गरे। उनले भने सबैसँग परिचित खड्काको विकल्पमा अर्को उम्मेदवार हुन सक्दैन। खड्काले अघिल्लो निर्वाचनमा २९ हजार ९०६ मत पाएका थिए। शनिबार इलाममा भएको मनोनयन दर्ताका क्रममा अर्जुन कुमार शाही (स्वतन्त्र), केशब कुमार चाँपागाई (स्वतन्त्र), गणेश बहादुर चौहान (राष्ट्रिय प्रजातन्त्र पार्टी नेपाल), जयवन्त विक्रम शाह (राष्ट्रिय मुक्ति आन्दोलन नेपाल), डाक प्रसाद गौतम (स्वतन्त्र), दिनेश बोहोरा (स्वतन्त्र), धनराज मगर (नेशनल रिपव्लिक नेपाल), प्रेम कुमार थाम्सुहाङ (जनमत पार्टी) मनिबहादुर लिम्बु (मंगोल नेशनल अर्गनाइजेशन), मनोज निरौला (स्वतन्त्र), योगेन्द्र गुरुङ(स्वतन्त्र), राज वश्याल (स्वतन्त्र), रेशम बहादुर सुनार (नेपाल जनता दल), श्याम बहादुर दर्जी (नेपाल मजदुर किसान पार्टी) सहित २० जनाले मनोनयन दार्ता गरेको निर्वाचन अधिकृतको कार्यालयले जनाएको छ।"
कावाखोलामा पुल पुनर्निर्माण थालियो,"भोजपुर : निर्माणको अन्तिम चरणमा भाँचिएको कावाखोलाको पक्की पुलको पुनर्निर्माण थालिएको छ। हतुवागढी गाउँपालिका२ रानीबास र रामप्रसादराई गाउँपालिका५ मानेभञ्ज्याङ जोड्ने कावाखोला पुलको पुनर्निर्माण गत महिना थालिएको थियो। हालसम्म निर्माणको काम ६० प्रतिशत सम्पन्न भएको इटहरीस्थित स्थानीय सडक पुल कार्यान्वयन एकाइले जनाएको छ। यो पुलको ९० प्रतिशत काम सम्पन्न भएपछि २०७८ मंसिरमा भाँचिएको थियो। भाँचिएपछि पुलको स्वरुप परिवर्तन गरेर पुनर्निर्माण थालिएको प्रादेशिक स्थानीय सडक पुल सहयोग एकाइ कोशी प्रदेशका प्रमुख सूर्यनारायण चौधरीले जानकारी दिए। स्टिल ट्रस ओपन फाउन्डेसनमा बन्ने यो पुल एक स्पानको हुने उनको भनाइ छ। पुल ४५ मिटर लम्बाइ, छ मिटर चौडाइ र १ दशमलव २० मिटरको दुवैतिर पैदल हिँड्न मिल्ने गरी निर्माण हुने जनाइएको छ। पुल निर्माणको काम आगामी वैशाख महिनाभित्र सम्पन्न गर्ने लक्ष्य रहेको उनको भनाइ छ। कावाखोला पुलको पुनः निर्माण भइरहेको छ, उनले भने, हालसम्म ६० प्रतिशत काम सम्पन्न भएको छ। पुल निर्माणको काम आगामी वैशाख महिनाभित्रमा सम्पन्न हुन्छ। मूल्य अभिवृद्धि कर (भ्याट)सहित चार करोड ६२ लाख ७४ हजार नौ सय १० रुपैयाँको लागतमा पुल बन्न लागेको हो। गुणस्तरीय ढंगले यथाशक्य चाँडो निर्माण सम्पन्न गराउन हतुवागढी गाउँपालिकाका अध्यक्ष प्रेमकुमार राईलगायत स्थानीय जनप्रतिनिधिको टोलीले निरन्तर अनुगमन गरिरहेको छ। स्वीस सरकारको सहयोगमा निर्माण हुने उक्त पुलको २०७६ साल फागुन १२ गते शिलान्यास भएको थियो।"
बझाङ प्रदेशसभातर्फ ७ जनाको उम्मेदवारी,"बझाङ : बझाङको प्रदेशसभातर्फ १ मा हालसम्म ७ जनाले उम्मेदवारी दर्ता गराएका छन्। निर्वाचन अधिकृतको कार्यालयका अनुसार ७ राजनीतिक दलले उम्मेदवारी दर्ता गराएका हुन्। नेपाली कांग्रेसबाट अभिषेकबहादुर सिंह, राष्ट्रिय मातृभूमि पार्टीबाट विनोदबहादुर थापा, नेपाल मजदुर पार्टीबाट खगेन्द्रबहादुर शाही, नेशनल रिपब्लिक नेपालबाट कमल घर्ति मगर, नेकपा एकीकृत समाजवादीबाट दिलबहादुर सिंह, जनता समाजवादी पार्टीबाट रामबहादुर जग्री र राष्ट्रिय प्रजातन्त्र पार्टीबाट किशोर कुमार खड्काले उम्मेदवारी दर्ता गराएका हुन्। निर्वाचित प्रदेश सभा सदस्य पृथ्वीबहादुर सिंहको दुर्घटनामा निधन भएपछि निर्वाचन आयोगले उक्त क्षेत्रमा उपनिर्वाचन गर्दैछ। बैशाख १५ गते हुने निर्वाचनका लागि आज मनोनयन दर्ता गरिँदैछ। कांग्रेस उम्मेदवार अभिषेक पृथ्वीबहादुर सिंहका छोरा हुन्।"
"पालिका स्तरीय परीक्षामा ८४ प्रतिशत विद्यार्थी फेल, ४ विद्यालयको नतिजा शून्य","सिन्धुपाल्चोक : सिन्धुपाल्चोक जिल्लाको इन्द्रावती गाउँपालिकाले आधारभूत तहको नतिजा सार्वजनिक गरेको छ। शैक्षिकसत्र २०८० मा कक्षा ८ को परीक्षामा पालिकाका ४ विद्यालयको नतिजा शून्य आएको छ। इन्द्रावतीको पालिका स्तरीय परीक्षामा सामुदायिक विद्यालयका ८४ प्रतिशत विद्यार्थी अनुत्तीर्ण भएका हुन् भने १६ प्रतिशत मात्र विद्यार्थी उत्तीर्ण भएका हुन्। आधारभूत तहको परीक्षामा सम्मिलित कुल १९ विद्यालयमध्ये ४ वटा विद्यालयको नतिजा शून्य आएको हो। शून्य नतिजा आउने विद्यालयहरू नवलपुर माध्यमिक विद्यालय, सेतिदेवी माध्यमिक विद्यालय, पञ्चकन्या आधारभूत विद्यालय र परोपकार आधारभूत विद्यालय रहेका छन्। इन्द्रावती गाउँपालिकाको शिक्षा युवा तथा खेलकुद शाखाबाट प्राप्त तथ्यांकअनुसार पालिकाका कक्षा ८ सम्म सञ्चालित १९ वटा विद्यालयबाट ४ सय ८० जना विद्यार्थीहरू परीक्षामा सामेल भएका थिए। जसमा ७७ जना विद्यार्थीले मात्र न्यूनतम ग्रेड प्राप्त गरेका छन्। विषयगत रुपमा नेपालीमा न्यूनतम् ग्रेड प्राप्त गर्ने ३ सय ३३, अंग्रेजीमा न्यूनतम् ग्रेड प्राप्त गर्ने १ सय ५९, गणितमा न्यूनतम ग्रेड प्राप्त गर्ने १ सय ५०, विज्ञानमा न्यूनतम ग्रेड प्राप्त गर्ने १ सय ७४ जना रहेका छन्। त्यस्तै सामाजिकमा न्यूनतम ग्रेड प्राप्त गर्ने ३ सय ३० जना, स्वास्थ्य शारीरिकमा न्यूनतम ग्रेड प्राप्त गर्ने ३ सय ८८ र स्थानीय विषय हाम्रो इन्द्रावतीमा न्यूनतम ग्रेड प्राप्त गर्ने ३ सय ६५ जना रहेका छन्। पालिकाले मौका परीक्षाका लागि आउँदो आइतबारबाट पुनः परीक्षा लिने तयारी गरेको छ। मौका परीक्षामा ३ विषयसम्म फेल हुनेले सहभागी हुन पाउने भएका छन्। पुनः परीक्षा सम्बन्धित विद्यालयले नै लिने बताइएको छ।"
बृहत स्वास्थ्य शिविर सञ्चालन,"गुल्मी : गुल्मीमा धुर्कोट गाउँपालिकामा बृहत निःशुल्क स्वास्थ्य शिविर सञ्चालन गरिएको छ। गुल्मीमा धुर्कोट गाउँपालिकाको आयोजना र चिकित्सा परिवारको प्राविधिक सहयोगमा शिविर सञ्चालन गरिएको हो। शिविरमा १८९ जनाले जनरल मेडिसिन, १८० जनाले हाडजोर्नी तथा नशारोग, ९२ जनाले स्त्री रोग, ७३ जनाले बालरोगको सेवा लिएका छन्। त्यस्तै ४७ जनाले दाँत र ७९ जनाले मनोरोगको सेवा लिएको गाउँपालिकाले जनाएको छ। शिविरबाट ४ सय ५८ महिला र २ सय ०२ पुरुष गरि कुल ६ सय ६० सर्वसाधारण लाभान्वित भएका छन्। शिविरमा धुर्कोटबासी सङ्गै मालिका , मदाने र इस्मा गाउँपालिकाका केही नागरिकले समेत नि:शुल्क स्वास्थ्य परिक्षण गराएका थिए। गाउँपालिका भित्रका असहाय तथा आर्थिक अभावका कारण स्वास्थ्य चेक जाँचबाट बन्चित नागरिकलाई सेवा प्रदान गर्ने हेतुले निःशुल्क स्वास्थ्य शिविर संचालन गरिएको धुर्कोट गाउँपालिका अध्यक्ष भुपाल पोखरेलले बताए। शिविरमा लुम्बिनी प्रादेशिक अस्पताल, बुटबलका कन्सलटेन्ट फिजिसियन डाक्टर शम्भु खनाल, बरिष्ठ बाल रोग विशेषज्ञ डाक्टर बिपिन खनाल, टाउको, नशा तथा मनोरोग विशेषज्ञ डाक्टर असिम रेग्मी, हाडजोर्नी तथा नसारोग विशेषज्ञ डाक्टर रमेश अर्यालले सेवा प्रदान गरेका थिए। त्यस्तै शिविरमा भीम अस्पताल, भैरहवामा कार्यरत डाक्टर सुदिप भण्डारी, डेन्टल सर्जन डाक्टर सुशील पोखरेल, मेडिकल अफिसर डाक्टर श्रीराम पन्थीले निःशुल्क रुपमा विशेषज्ञ सेवा प्रदान गरेको लुम्बिनी प्रादेशिक अस्पतालमा कार्यरत भरतजंग क्षेत्रीले जानकारी दिए। शिविरमा निःशुल्क औषधी वितरण, ल्याब सेवा पिसाब, सुगर जाँच, ईसिजी, भिडियो एक्सरे सेवा प्रदान गरिएको थियो।"
बर्खामा फोहोरका कारण सिर्जना हुने जोखिम घटाउन महानगरको पूर्वतयारी,"काठमाडौं : काठमाडौं महानगरपालिकाले बर्खायाममा फोहोरका कारण सिर्जना हुनसक्ने जोखिम घटाउन विशेष सरसफाइबाट पूर्वतयारी थालेको छ। वडा नं २६ ठमेल क्षेत्रबाट कामपाले पूर्वतयारीअन्तर्गतको सरसफाइको काम थालेको हो। सफाइका क्रममा धुलो टिप्न र पानी छर्कन ब्रुमर र सडक पखाल्न जेट मेसिनको प्रयोग गरिएको महानगरको वातावरण व्यवस्थापन विभागका प्रमुख रविनमान श्रेष्ठले जानकारी दिए। उनका अनुसार सफाइ कार्यक्रममा वडा कार्यालय, वातावरण व्यवस्थापन विभाग, महानगर प्रहरी बल, नेपाल प्रहरी, टोल विकास संस्था, क्लब तथा संघघसंस्था र स्थानीयको सहभागितामा सञ्चालन हुने सरसफाइबाट डुबान घटाउन, डेङ्गुलगायत सङ्क्रमण घटाउन मद्दत हुनेछ। उनले भने, हामीले सम्भावित जोखिमको पूर्वानुमान गरेका छौँ, यो जोखिमप्रति सर्वसाधारण सबैलाई सचेत गराउनुपर्छ, यो दायित्व पूरा गर्न सचेतनाका कार्यक्रम सञ्चालन गरिरहेका छौँ, यो कार्यक्रमलाई अपनत्व ग्रहण गरेर साझेदार र सर्वसाधारणको स्वतःस्फुर्त सहभागिताको अपेक्षा गरेका छौँ। वडा नं २६ का अध्यक्ष एवं सुशासन समितिका संयोजक ख्यामराज तिवारीले नियमितसँगै विशेष सरसफाइका कार्यक्रम चलाएर वडा क्षेत्रलाई सुन्दर बनाउन काम गरिने बताए। उनले भने, यो ठमेललगायतका पर्यटकीयस्थल, गोंगबु आवास क्षेत्रजस्ता आवासीय क्षेत्र, नयाँ बसपार्कजस्ता बाह्य सम्पर्कको पहिलो स्थान भएको वडा हो, वडा क्षेत्रलाई सुन्दर बनाउन नियमित कार्यक्रमसँगै नागरिक सहभागिता चाहिएको छ, यसको संयोजनका लागि काम गरिरहेका छौँ। ठमेल पर्यटन विकास परिषद्का अध्यक्ष भवी शर्माका अनुसार सञ्चयकोषबाट सुरु भएको सरसफाइ र सचेतनामूलक कार्यक्रम ज्याठा, क्वाबहाल, क्षेत्रपाटी, चाक्सीबारी, पर्यटनमार्ग, सातघुम्ती, भगवती मार्ग हुँदै सुरु भएकै विन्दुमा आएर समापन भएको हो। साइड ड्रेनमा भएको करिब चार रिक्सा माटो निकालिएको थियो। यसप्रकारका सफाइ कार्यक्रममा सहभागी हुनुलाई नागरिकले दायित्व मान्नु सफाइमा संलग्न अधिकारीले प्रतिक्रिया दिए। सफाइ कार्यक्रमलाई थप प्रभावकारी बनाउनका लागि कामपाले अहिले केही वडाबाट फोहोरको वर्गीकरण गरेर अन्तिम व्यवस्थापनका लागि काम गरिरहेको छ। उक्त कार्य ३२ वटै वडाबाट कार्यान्वयन गर्ने कामपाले जनाएको छ।"
फोहोर फाल्ने पोखरीमा डुबेर २ बालकको मृत्यु,धनकुटा : धनकुटा नगरपालिका१० मार्गास्थित फोहोर फाल्न बनाइएको पोखरीमा डुबेर २ बालकको मृत्यु भएको छ। त्यहाँ सञ्चालनमा रहेको विजय पोल्टी फार्मले छेउमा निर्माण गरेको पोखरीमा डुबेर धनपा१० का ११ वर्षीय मनिष खतिवडा र धनपा९ का १५ वर्षीय दिपेश ओझाको मृत्यु भएको हो। अहिले घटनास्थलमा प्रहरी पुगेको छ। घटनाको विस्तृत अनुसन्धान भइरहेको जिल्ला प्रहरी कार्यालय धनकुटाका प्रहरी निरीक्षक अनिलकुमार शाहले बताए। घटनास्थल हिलेदेखि ११ किलोमिटरको दूरीमा रहेको छ।
"बारीमा तरकारी, घरमै रोजगारी","बाँके : बाँकेको राप्ती सोनारी गाउँपालिका५ बिनौना ललहीका ४५ वर्षीय टेकराज थारूको दैनिकी तरकारी गोडमेल र स्याहारसुसारमै बित्ने गर्दछ। उनको आम्दानीको स्रोत नै खेतबारी हो। टेकराजका धेरै साथीहरू रोजगारीका लागि विदेश पुगेका छन्, कतिपय साथी मजदुरी गर्न नेपालगञ्जमा भौँतारिरहेका छन्। उनले भने तरकारी खेती छोडेर रोजगारी गर्नेतिर कहिल्यै सोचेनन्। मेरो जागिर भने पनि रोजगारी भने पनि यही तरकारीखेती हो। बिहानदेखि साँझसम्म यहीँ काम गर्छु, आफूले गरेको तरकारीखेती देखाउँदै टेकराजले भने, आफ्नो घरमा बसेर तरकारी खेती गर्दै आएको छु कुनै सिजनमा सोचेभन्दा राम्रो आम्दानी हुन्छ, कहिले अलि थोरै हुन्छ। टेकराजले आफूसँगै घरपरिवारका सदस्यहरूलाई पनि तरकारीखेतीको काममा लगाउने गरेका छन्। तरकारीखेतीबाटै जीवन निर्वाह गर्दै आएका उनले वार्षिक करिब १० देखि १२ लाख रुपैयाँसम्म कमाई गर्ने गरेको बताए। व्यावसायिक तरकारीखेतीमा दैनिक श्रम गर्ने उनलाई आफ्नै खेतबारीमै विदेशमा पाइनेभन्दा उत्तम रोजगारी मिलेको अनुभूति हुन्छ। विगतमा उनी निर्वाहमुखी खेती गर्दै आएपनि पछिल्लो एक दशकदेखि व्यावसायिक तरकारीखेती गर्दै आएका छन्। बाह्रैमास उनको खेतबारी हराभरा देखिन्छ। मौसमी र बेमौसमी तरकारीखेती गर्ने उनको दैनिकी पनि निकै व्यस्त हुन्छ। परिवारसँगै हाँसीखेली काम गर्न पाइएको छ, परिवारमा दुःख पर्दा सहयोग हुन्छ, टेकराजले भने, कोही बिरामी पर्दा विदेशबाट भनेकै बेला सहयोग गर्न घर आउँछु भन्न पाइँदैन, सबै परिवार घरमा हुँदा एकअर्काका लागि पनि निकै सहयोग पुगेको छ। अहिले उनको खेतबारीमा काँक्रा, गोलभेँडा, फर्सी, खुर्सानीलगायत तरकारी बिक्री गर्ने अवस्थामा छन् भने घिरौंला, तोराय, लौका, तर्भुजलगायत तरकारी तयार हुँदै गएका छन्। रोजगारीको खोजीमा युवा जनशक्ति विदेश पलायन बढ्दो छ। स्वदेशमा रोजगारीको सम्भावना नभएको भन्दै विदेश पस्ने युवाका लागि टेकराज प्रेरणाको स्रोत बनेका छन्। उत्पादित कृषि उपज घरबाटै बिक्री हुने गरेको उनले बताए। मेहेनत र काम गर्ने इच्छा शक्ति हुने होभने पैसा कमाउन विदेश नै जानुपर्दैन। यहाँ पनि सम्भावना छन्। मेहेनत गर्न सके बाँझो रहेको जग्गाबाटै लाखौँ आम्दानी गर्न सकिन्छ, टेकराजले भने, धनआर्जनका लागि सरकारी जागीर खानैपर्छ वा विदेश पुग्नुपर्छ भन्ने सोच मसँग छैन। बारीमा तरकारी रोपेर पनि स्वरोजगार बन्न सकिने भन्दै उनले यसमा सरकारले प्रोत्साहन गर्न जरुरी रहेकामा जोड दिए। विगतमा गहुँ, मकै लगाउने जग्गामा टेकराजले अहिले मौसमी तथा बेमौसमी तरकारी उत्पादन गर्दै आएका छन्। परिवारका लागि मुख्य आयस्रोत भनेकै तरकारी खेती हो। विदेश बसेर भन्दा घरमा बसेर तरकारी खेती गर्दा आनन्द छ। परिवारसँग बस्न पाइएको छ, खान पाइएको छ, मेहेनत गरे घरमै बसेर तरकारी खेतीबाट पनि राम्रो आम्दानी गर्न सकिन्छ, टेकराजले भने, विदेशमा पसिना बगाएर कमाएको पैसा घरखर्च मै सकिने हुन्छ, तरकारी खेती गरेर वर्षमा लाख रूपैयाँ बचत हुँदा किन विदेश गएर पैसा कमाउने सपना देख्ने ? विदेशमा पनि रुखमा पैसा फल्ने होइन, जहाँ गरेनि दुःख गर्नैपर्ने हो। टेकराजको तरकारीखेती देखेर अहिले ललही गाउँका अन्य किसान पनि व्यावसायिक तरकारीखेतीतर्फ आकर्षित हुन थालेका छन्। रोजगारीका लागि विदेश नै पुग्नुपर्छ भन्ने मानसिकता युवा पुस्ताले हटाउनुपर्ने अर्का कृषक मधु थारूले बताए। राप्ती सोनारी गाउँपालिकाले किसानलाई बगरखेतीतर्फ आकर्षित गर्न अनुदान कार्यक्रम ल्याएको छ। बगरखेती गर्ने किसानलाई पाँच लाखसम्मको अनुदान दिने कार्यक्रम रहेको गाउँपालिका कृषि शाखा प्रमुख चन्दाकुमारी शाहीले जानकारी दिइन्। उनका अनुसार यो वर्ष राप्ती सोनारी५ बिनौनास्थित ललही टेकराज थारूको बगरखेती समूह र वडा नं १ का बगरखेती कृषक मानबहादुर रानामगरलाई पाँच लाख बराबरको अनुदानको सम्झौता गरिएको छ। बगरखेतीतर्फ किसानलाई आकर्षित गर्न अनुदान कार्यक्रम सञ्चालन गरिएको गाउँपालिका प्रमुख प्रशासकीय अधिकृत ओमप्रकाश देवकोटाले बताए। उनले बगरखेती किसानले उत्पादन गरेको कृषि उपजलाई बजारीकरणका लागि समेत गाउँपालिकाले आवश्यक पहल गर्ने उल्लेख गरे। रासस"
अन्तर्राष्ट्रिय ट्याटु सम्मेलन (फोटो फिचर),"ललितपुर : नेपालमा अन्तर्राष्ट्रिय ट्याटु सम्मेलन सुरू भएको छ। ललितपुरको सानेपामा सुरू भएको ट्याटु सम्मेलन ३ दिनसम्म चल्ने आयोजकले बताएको छ। सम्मेलनमा नेपालसहित मेक्सिको, इन्डोनेसिया, क्यानडा, स्वीडेन, जापान, थाइल्याण्ड, अस्ट्रेलियाका कलाकारले ट्याटु प्रदर्शन गरिरहेका छन्।"
दक्षिण कोरियाको भ्रमण गर्ने प्रधानमन्त्रीको तयारी,काठमाडौं : प्रधानमन्त्री पुष्पकमल दाहालले दक्षिण कोरियाको भ्रमण गर्ने तयारी गरेको बताएका छन्। शनिबार प्रधानमन्त्री निवास बालुवाटारमा जुगल हिमालको आरोहण गर्न लागेको नेपाल र दक्षिण कोरियाको संयुक्त टोलीलाई नेपालको राष्ट्रिय झण्डा हस्तान्तरणसहित बिदाइ गर्दै राष्ट्रसंघको अधिवेशनको समयमा कोरियाका राष्ट्रपति योन सुक योलसँगको भेटमा दुई देशको सम्बन्धलाई अझ बलियो बनाउने र सहयोगको क्षेत्रलाई अझ बिस्तार गर्नेकुरामा छलफल भएको पनि बताए। सोही समयमा दक्षिण कोरिया राष्ट्रपति योलले भ्रमणको निम्तो दिएको बताउँदै प्रधानमन्त्री दाहालले निमन्त्रणालाई स्वीकार गरेर कोरिया जाने तयारीमा रहेको बताए। उनले दक्षिण कोरिया र नेपालको औपचारिक सम्बन्धको ५० वर्ष पुगेको अवसरमा संयुक्त आरोहणले नेपाल र कोरियाको सम्बन्धलाई अझ सुदृढ बनाउने र पर्यटन प्रवर्द्धनमा पनि ठूलो भूमिका खेल्ने विश्वास व्यक्त गरे। नेपाल र कोरियाको बीचमा विभिन्न क्षेत्रमा सहयोगको प्रगति हुँदै गएको भन्दै कोरिया र नेपालको सम्बन्धमा नेपालको आर्थिक विकासको निम्ति निकै धेरै क्षेत्रमा सहयोगको अपेक्षा गरेको उल्लेख गरे।
ग्याँस चुल्हो र सिलिन्डर वितरण,मटिहानी : मटिहानीका अति विपन्न तथा दलित परिवारलाई ग्याँस सिलिण्डर र चुल्हो सेट निःशुल्क रुपमा वितरण गरिएको छ। शनिबार नगरपालिका भरिका २ हजार घर परिवारलाई ग्याँस सिलिण्डर र चुल्हो प्रदान गरिएको हो। सुशीला ठाकुर मेमोरियल हेल्थ फाउन्डेसनले सिलिण्डर र भारत सरकारको साना विकास परियोजना अन्तर्गत चुलो प्राप्त भएको थियो। शनिबार अति विपन्न तथा दलित परिवार सिलिण्डर र चुल्हो वितरण गरिएको हो।
तनहुँमा श्रीमतीको हत्या,तनहुँ : व्यास नगरपालिका५ साँगेका ४० वर्षीय जितबहादुर कुमालले ३६ वर्षीया श्रीमती सुनमाया कुमालको हत्या गरेका छन्। जिल्ला प्रहरी कार्यालय तनहुँका प्रहरी उपरीक्षक अपिलराज बोहोराले कुमाललाई नियन्त्रणमा लिइएको जानकारी दिए। प्रहरीका अनुसार कुमालले हतियार प्रहार श्रीमतीको हत्या गरेका थिए। प्रहरीले घटनाबारे अनुसन्धान थालेको छ।
प्रदेशसभा सदस्यका लागि बझाङमा १२ जनाको उम्मेदवारी,"बझाङ : बझाङमा प्रदेश सभा सदस्य उपनिर्वाचनका लागि १२ जनाको उम्मेदवारी परेको छ। मुख्य निर्वाचन अधिकृतको कार्यालय बझाङले निर्धारित गरिएको बेलुकी ५ बजेसम्मको समयभित्र १२ जनाको उम्मेदवारी परेको जनाएको छ। नेकपा एमालेबाट दमनबहादुर भण्डारी, नेपाली कांग्रेसबाट अभिषेकबहादुर सिंह, नेकपा माओवादी केन्द्रबाट जनक बुढा, नेकपा एकीकृत समाजवादीबाट दिलबहादुर सिंहले उमेदवारी दर्ता गराएका छन्। त्यस्तै राष्ट्रिय मातृभूमि पार्टीबाट विनोदबहादुर थापा, नेपाल मजदुर किसा पार्टीबाट खगेन्द्र बहादुर शाही, नेशनल रिपब्लिक नेपालबाट कमल घर्तिमगर, राप्रपाबाट किशोर कुमार खडका र जनता समाजवादी पार्टीबाट रामबहादुर जाग्रीको उमेदवारी परेको छ। त्यस्तै नेपाल जनता दलबाट अशोक सुनार, संघीय लोकतान्त्रिक राष्ट्रिय मञ्चबाट दीपकबहादुर खडका र जनमत पार्टीबाट सुशीला देबी विष्टको उमेदवारी परेको निर्वाचन कार्यालयले जनाएको छ। नेपाली कांग्रेसबाट निर्वाचित प्रदेश सभा सदस्य पृथ्वीबहादुर सिंहको दुर्घटनामा निधन भएपछि निर्वाचन आयोगले उक्त क्षेत्रमा उपनिर्वाचन गर्दैछ। बैशाख १५ गते हुने निर्वाचनका लागि आज मनोनयन दर्ता गरिएको हो। कांग्रेस उम्मेदवार अभिषेक पृथ्वीबहादुर सिंहका छोरा हुन्।"
आठ वर्षपछि पासाङल्हामु मार्ग पुनर्निर्माण,नुवाकोट : पासाङल्हामु सडकमार्ग ८ वर्षपछि पुनर्निर्माण सुरु भएको छ। पहिलो चरणमा सो सडकमार्गको तीनपिपलेरानीपौवा सडकखण्डको पुनर्निर्माण कार्य सुरु भएको हो। पासाङल्हामु सडकको तीनपीपलेरानीपौवा खण्डको पुनर्निर्माण सुरु भएको हो। आठ वर्षअघिदेखि पुनर्निर्माण थालिएको सो सडक निर्माण व्यवसायीले काम नगरी अलपत्र पारेपछि पहिलेको ठेक्का तोडेर सरकारले नयाँ ठेक्का लगाएको हो। ककनी गाउँपालिकाका अध्यक्ष सुमन तामाङले सडक पुनर्निर्माणको शुभारम्भ गरेका छन्। यससँगै लामो समय अलपत्र परेको बालाजुरानीपौवापीपलटार सडकको तीनपीपलेरानीपौवा सडक खण्डमा अब भने पुनर्निर्माण कार्य थालनी भएपछि तोकिएकै समयमा निर्माण सम्पन्न हुने स्थानीयवासीले विश्वास लिएका छन्। सो सडकमार्गमा रहेको तिनपीपलेपीपलटार सडकमध्ये पहिलो चरणमा तिनपिपलेदेखि रानीपौवासम्मका लागि कुल ८३ करोड ३१ लाख रुपैयाँमा काम सुरु भएको हो। दुई वर्षभित्र निर्माण सम्पन्न गर्नु पर्ने अवधि रहेको ठेक्काको गत फागुन ३० गते निर्माणको जिम्मा पाएको मोतीदान कन्स्ट्रक्सन सेवासँग सम्झौता भएको हो। यो योजना आगामी २०८२ साल फागुन २९ सम्ममा निर्माण कार्य सम्पन्न गरिसक्नुपर्ने छ। पहिलो चरणमा १४ दशमलव ५ किलोमिटर सडक कालोपत्रेसहित निर्माण हुने भएको छ। पर्यटकीय रानीपौवा बजारबाट २ किलोमिटर तलसम्म सडक कालोपत्रे गर्न सकिने निर्माण कम्पनीले जनाएको छ। बालाजुरानीपौवापीपलटार सडकको कुल दूरी भने ५५ दशमलव ५ किलोमिटर रहेको छ। पहिलेको ठेक्काको काम अलपत्र बालाजुरानीपौवा खण्डको ठेक्का लिने इन्फ्रा पावर लिमिटेड (एआईपीएल) र शैलुङ कन्स्ट्रक्सन जेभीसँग गत २०७९ असार ५ मा सम्झौता तोडिएको थियो।
शंकर भण्डारीको दाबी केही महिनाभित्रै कांग्रेसएमाले नेतृत्वको नयाँ सरकार बन्छ,काठमाडौं : नेपाली कांग्रेस नेता शंकर भण्डारीले अबको केही महिनाभित्रै कांग्रेसएमाले गठबन्धनको नयाँ सरकार बन्ने दाबी गरेका छन्। दाङको घोराहीमा आयोजित कार्यक्रममा उनले अहिलेको गठबन्धन हनिमुन पिरियड पनि मनाउन नपाएर ढल्ने बताए। अस्थिर सरकारका कारण जनतालाई सेवा प्रवाहमा कठिनाइ भएको भन्दै नेता भण्डारीले कांग्रेसएमालेले यो मुलुकमा स्थायित्व कायम गर्नका लागि नयाँ सरकार निमार्णका लागि विभिन्न चरणको गृहकार्य भइसकेको बताए। पछिल्लो समय नेपाली राजनीतिमा केही डरलाग्दा परिदृश्यहरू देखा परेको भन्दै त्यसका लागि दुई ठूला राजनीतिक शक्तिबीच कार्यगत एकता कायम गरी त्यसखालका परिदृश्य परास्त गर्ने बताए। कांग्रेसएमाले गठबन्धनको सरकारपछि साना राजनीतिक दलहरूका धेरै सटरहरू बन्द हुने उनको भनाइ छ।
नुवाकोटको बञ्चरेडाँडाका स्थानीय आन्दोलित,"नुवाकोट : नुवाकोटको बञ्चरेडाँडाका स्थानीय आन्दोलनमा उत्रिएका छन्। विगतमा भएको सहमति कार्यान्वयन नभएको भन्दै उनीहरू शनिबारदेखि आन्दोलनमा उत्रिएका हुन्। उपत्यका तीनवटै सहरको फोहोर दैनिक रुपमा बञ्चरेडाँडामा विसर्जन गरिँदै आएको र माग पूरा नभएपछि आन्दोलनमा उत्रिन परेको स्थानीयको भनाइ छ। बन्चरेडाँडा ल्यान्डफिल साइटमा रहेको समस्या समाधानमा काठमाडौं महानगर र सरकारले तत्परता नदेखाएको तथा फोहोर र मानिसलाई सँगै राखिनु गलत भएको प्रतिनिधिसभा सदस्य अर्जुननरसिंह केसीले बताए। उनी प्रभावितहरूसँगै धर्नामा सहभागी भएका छन्। माग पूरा गराउन दवाव दिने उद्देश्यले बञ्चरेडाँडा ल्याण्डफिलसाइट प्रभावित क्षेत्र सरोकार समिति(नुवाकोटधादिङ)ले यसअघिका सहमति कार्यान्वयन तथा मानव बस्तीरहित ल्याण्डफिल साइट विकास क्षेत्र घोषणाको माग गर्दै फोहोर विसर्जनमा अवरोध गर्ने चेतावनी दिएको हो। चेतावनीसँगै धर्ना सुरु हुने बित्तिकै प्रहरीले सरोकार समितिका संयोजक श्रीराम ढुंगाना, सहसंयोजक सनत उप्रेती, सदस्यहरू लवकुमार घिमिरे, नित्यराज ढुंगानासहित १४ जनालाई नियन्त्रणमा लिएको समितिका सदस्य श्रीहरि ढकालले जानकारी दिए।"
पुराना नेताहरूलाई सम्मानका साथ अब विदाइ गरौं : गगन थापा,काठमाडौं : नेपाली कांग्रेसका महामन्त्री गगन थापाले पार्टीलाई विचार र व्यवहारमै सुद्धीकरण गर्नुपर्ने बताएका छन्। शनिबार ललितपुरमा आयोजित एक कार्यक्रममा थापाले महासमितिबाट केही विषयमा पार्टीभित्र सुद्धीकरण सुरु भइसकेको भन्दै आगामी वर्ष पार्टीलाई पूर्णरूपमा विचार र व्यवहारमै सुद्धीकरण गर्नुपर्ने बताए। उनले संगठनलाई सुदृढ बनाउँदै समयमै अधिवेशन गर्नुपर्ने र पुराना नेताहरूलाई सम्मानका साथ विदाइ गर्नुपर्ने बताए। उनले अरुजस्तै हुने कोसिस गर्दागर्दै पार्टीले आफ्नो मौलिकता गुमाएको भन्दै यसमा नेतृत्वले विशेष ध्यान दिनुपर्ने बताए। थापाले कुनै पनि व्यक्ति कांग्रेस भएकै कारण अपराधि बनाइनु गलत भए पनि अपराध गरेर कांग्रेस भएकै कारण जोगिनुपर्छ भन्ने कुरामा कांग्रेसले अडान लिनुपर्ने बताए। उनले यसअघि दुईपटक बहुमत पाउँदा कांग्रेसले पार्टी जोगाउन नसकेको भन्दै ८४ मा बहुमत पाए पार्टी कसरी अघि बढ्न भन्ने कुरा जनतामा स्पष्ट पार्नसक्नुपर्ने बताए।
रास्वपाका मिलन लिम्बुले गरे मनोनयन दर्ता,"इलाम : राष्ट्रिय स्वतन्त्र पार्टी (रास्वपा)का उम्मेदवार मिलन लिम्बुले मनोनयन दर्ता गराएका छन्। इलाम२ को उपनिर्वाचनका लागि उनले निर्वाचन अधिकृतको कार्यालयमा उम्मेदवारी दर्ता गराएका हुन्। यसअघि कांग्रेसका डम्बर खड्का, नेकपा एमालेका सुहाङ नेम्वाङसहित जनमत पार्टीका प्रेमकुमार थामसाङ, नेमकिपाका श्याम नेपाली, स्वतन्त्र उम्मेदवार जकप्रसाद गौतम, मंगोल नेश्नलका मणिबहादुर लिम्बु, एकीकृत समाजवादीका जीतबहादुर राई र स्वतन्त्रबाट डेकेन्द्र सिंह थेगिमले उम्मेदवारी दर्ता गराएका छन्।"
धनगढी उपमहानगरभित्रका सामुदायिक कुकुरको बन्ध्याकरण सुरु,"धनगढी : धनगढी उपमहानगरपालिकाले नगर क्षेत्रभित्रका भुस्याहा कुकुरहरूको बन्ध्याकरण सुरु गरेको छ। शुक्रबारदेखि सुरु भएको कार्यक्रममा नगर क्षेत्रका ३ सय सामुदायिक (भुस्याहा) कुकुरहरूको बन्ध्याकरण गरिने उपमहानगरले जनाएको छ। नगर क्षेत्रमा छाडा छोडिएका कुकुरको उपमहानगरपालिकाले चार दिनसम्म बन्ध्याकरण गर्नेछ। नगरपालिका परिसरमा तीन सय सामुदायिक कुकुरको बन्ध्याकरण गरिने पशु सेवा शाखा प्रमुख डाक्टर समीरकुमार ठाकुरले बताए। यो वर्ष तीन सय सामुदायिक कुकुरको बन्ध्याकरण गरिनेछ। चैत २३ देखि २६ गतेसम्म बन्ध्याकरण गरिनेछ, डाक्टर ठाकुरले भने। करिब ७ लाख बजेटमा यो वर्ष तीन सय सामुदायिक कुकुरको बन्ध्याकरण गरिने भएको हो। गत वर्ष भने १५० कुकुरको बन्ध्याकरण गरिएको थियो। उपमहानगरपालिकाले हरेक वर्ष सामुदायिक कुकुरको बन्ध्याकरण गर्दै आएको छ। गत वर्ष १५० सामुदायिक कुकुरको बन्ध्याकरण गरिएकोमा यो वर्ष दोब्बर संख्यामा कुकुरको बन्ध्याकरण गरिने डाक्टर ठाकुरले बताए। सामुदायिक कुकुरहरूको संख्या नियन्त्रण गर्न र कुकुरबाट हुने समस्या रोक्न हरेक वर्ष बन्ध्याकरण शिविर आयोजना गरिँदै आएको छ। हरेक वर्ष सामुदायिक कुकुरको बन्ध्याकरण गर्न बजेट बढाउँदै लग्ने र समुदायमा रहेका छाडा कुकुरहरूको संख्या नियन्त्रण गर्ने उपमहानगरपालिकाको उद्देश्य रहेको पशु सेवा शाखा प्रमुख प्रमुख ठाकुरले बताए।"
देश बनाउँछु भन्ने नेताले छोराहरूलाई सुन बोकाउन सिकाए : चन्द्र भण्डारी,"बुटवल : नेपाली कांग्रेसका नेता चन्द्र भण्डारीले देश बनाउँछु भनेर हिँडेका नेताहरूले आफ्ना छोराहरूलाई सुन बोकाउन सिकाएको टिप्पणी गरेका छन्। रुपन्देहीमा आयोजित कार्यक्रममा उनले देशका १२ जना नेताहरूकै कारण मुलुक आर्थिकरूपमा तहसनहस बनिरहेको उल्लेख गरे। सत्तामा हुँदा जनताको काम गर्लान् भनेको सन्तानलाई सुन तस्करी गर्न सिकाउँछन्,भण्डारीले भने,यस्ता नेताहरूबाट देश बन्छ भनेर कहिलेसम्म कुरिरहने? ३४ वर्षदेखि एउटै अनुहारलाई भोट हालेर जिताइरेका नेपाली जनताहरूले अब विवेकपूर्ण निर्णय गर्न समेत सेचत गराए। जसले घुस खाँदैन उसलाई छान्नुस् त मुलुक दुई दिनमा बन्छ,उनले भने, नेताको दास बनेर देश बन्छ भन्नु कल्पना मात्र हुनेछ। अदूरदर्शी नेतृत्वका कारण अर्बौ रुपैयाँ ऋण लिएर बनाएका गौतमबुद्ध अन्तर्राष्ट्रिय विमानस्थल र पोखरा विमानस्थल अलपत्र पर्नुले निजी क्षेत्रलाई निरुत्साहित बनाएको भण्डारीले सुनाए। नचलाउने भए यतिका धेरै खर्च गरेर किन एयरपोर्ट बनाउनु ?,भण्डारीले प्रश्नगर्दै भने, एयरपोर्टका ठाउँमा सुनवलदेखि पोखरासम्म पाँच लेनको सडक बनाएको भए करोडौं भारतीय पर्यटकलाई भित्र्याउन सकिन्थ्यो। यो क्षेत्र आर्थिक रुपमा धेरै माथी जान्थ्यो। तर, कमिशनको लोभमा विकेका नेताहरुले जनतालाई घात गरे।"
रङ बदलिएको देउडा,"कलाकारमा सबैभन्दा बढी इमान्दारिता देखिनुपर्ने हो तर विडम्बना त्यो रहेन। तोल्यानी पिपरा चर्दो जंगलको शशो जिउदाई छँदा गीत चोर्दाछन् मरिगया कसो। मौलिक संस्कृति देउडामाथि आक्रमण भइरहेको छ। दिनप्रतिदिन यो क्रम बढ्दो छ। देशमा प्रतिलिपि अधिकार ऐन लागू छ तर कार्यान्वयनमा छैन। सुदूरपश्चिम प्रज्ञाप्रतिष्ठान आन्तरिक बेमेलका कारण थला परे झैं देखिन्छ। कलासंस्कृति साहित्यसम्बन्धीको जिम्मा प्रज्ञाप्रतिष्ठानले हेर्नुपर्ने, रेखदेख गर्नुपर्ने भएता पनि कलाकार र उपकुलपति डाटीएन जोशीबीच हार्दिकता देखिँदैन। एक्लो वृहस्पति झुटो भने झैं देखिन्छन् उपकुलपति जोशी। सुदूरपश्चिम सरकारले निगरानी राख्नुपर्ने बेला आएको देखिन्छ। बडो जतनसँग मौलिक भाकाहरू संकलन गरी रेडियो नेपालमा रेकर्ड गरेका ती दिनहरूको याद निकै आउँछ। २०३४ कात्तिकदेखि रेकर्ड गरेका दर्जनौं गीत २०४३ सालदेखि २०५८ सालसम्म निजी लगानीमा म्युजिक नेपालमा रेकर्ड गरिएका झन्डै तीन सय कालीकर्णालीका देउडाका मौलिक भाका रेकर्ड त्यहीकै गाउँमा पुयाएर सांस्कृतिक सेवा गरेको गर्विलो इतिहास कसरी भुल्न सकिएला ? २० वटा देउडा गीतका अनमोल गीति क्यासेट वास्तवमा देउडा संगीतका सांस्कृतिक जग हुन्, आधारशिला हुन्। तिनै जगको आधारमा आज देउडा संगीतमा मनपरी काम भइरहेको देखिन्छ। वर्तमान पिँढी र भावी पिँढीका लागि यसले सच्चा सांस्कृतिक खुराक दिन सक्दैन। २०४६ सालमा कठैदैन नामक गीति क्यासेटमा समावेश जुनकिणी बोलको बैतडी, डँडेलधुरातिरको मार्मिक गीतलाई सत्तरीको दशकमा नयाँ पिँढीले रेकर्ड गरेर वास्तविक स्रष्टाको मानमर्दन गरेको देखिन्छ। यो त नमुना मात्र हो। अरूका गीत गाएर उत्ताउलो बाजा बजार एकैरातमा नाम र दाम कमाउने मनशायले युवाले मीठो स्वरको दुरुपयोग गर्नु भएन। अमृत गुरुङले सा कर्णाली बोलको गीतले वास्तविक मौलिकता मेरो दृष्टिमा दिएन। बरु सो गीतले दियो, कर्णाली अञ्चलको भौगोलिक र भाषिक विविधता। यसैगरी, गायक शिशिर योगीले गाएको गीत पनि लोकगीत र देउडाको सामान्य छनकभित्र पर्न गयो मलम लाउन्या कोइ भयैन चोट लायाका ठाउँमा गलिपासो लाउँदो भया साइय तेरा नाममा। छाता लैझा नन्दलाल मेघ आया रुझल्लई बैरागीको बाझोमन काँ गया बुझल्लाई। माथिका यी दुईथरी गीतले फरक धारको मर्म बुझायो। पहिलो गीतले आत्मीयताका विषयमा वर्णन गरेको पाइयो। दोस्रोमा गीत गाउँदागाउँदा मन पनि बैरागी हुने भइहाल्यो भन्ने अर्थ बुझाउँछ। यी गीतका हरफले मात्रै देउडागीत प्रेमीको होइन, प्रकृति प्रेमीतर्फ पनि आल्हादित पार्छ। अझ मौलिक बाजाहरू हार्मोनियम, सारंगी मादल र मुर्चंगा संगीतको माधुर्यतामा यी गीतको मिलनले सांगीतिक स्वाद दिलाउँछ। राजनीति छाडा भएका कारण साहित्य र संगीतमा धेरै ठूलो असर परेको देखिन्छ। कलाकारमा सबैभन्दा बढी इमान्दारिता देखिनुपर्ने हो तर विडम्बना त्यो रहेन। बिकाउ कलाकार भएका कारण मौलिकता हराउँदै गयो। संस्कृति र संस्कारको मौलिकपन अझै पनि गाउँघरमा हराएको देखिँदैन। तरुणहरूमा भन्दा वृद्धवृद्धाको लवाइखवाइ भेषभूषामा मौलिकता भेटिन्छ। नयाँ वर्षको पहिलो दिन बिसु पर्वमा खाने परिकार, नाचगान, देउडाखेलका रूपरंगमा पुराना पिँढी रमाउछन्। नयाँ पिँढी देउडा गीतसंगीत डिस्कोमा परिणत गरेर देउडाको रूपरंग फेर्न चाहन्छन्। दुवै समूहको सोचाइमा आकाशजमिनको भिन्नता देखियो। गण्डकी अञ्चलको मौलिक गीत र संस्कृति कौराले रूप फेरेको छैन। गुरुङ समुदायले आफ्नो संस्कार संस्कृति बचाइराखेको देखिन्छ। संस्कृतिविद् जगमान गुरुङले सार्वजनिक कार्यक्रममा नेपालको अरू ठाउँको रीतिस्थिति र संस्कारमा फेरबदल आउन सक्छ तर गुरुङ संस्कृति भरिलो र दरिलो नै रहनेछ भन्नु भएको कुराको याद आउँछ। देउडा संस्कृतिविद् नभएता पनि उहाँले देउडा मौलिक गीत र परम्परा भएकाले यसलाई बचाइराख्न नेपाल सरकारले विशेष ध्यान दिनुपर्ने देखिन्छ पनि भन्नुभएको थियो। सुदूरपश्चिममा देउडामात्र प्रमुख संस्कृति र गीत हो भन्ने कतिपय मानिसमा भ्रम छ। तर यो तर्क सरासर गलत हो। मात्र्या, भस्सो, हुडकेउली, भारत, फागलगायत संस्कृतिले सिंगारिएको धनी प्रदेश हो सुदूरपश्चिम र कर्णाली। अझ कर्णाली प्रदेशमा त धामी नचाउने संस्कृति अनौठो छ। यी संस्कृतिजन्य खजानालाई जतनका साथ डोटेली, बझांगी, बाजुरेली, जुम्ली, हुम्ली भाषिकामा गीतका माध्यमले राष्ट्रको सेवा गर्नु अबका गायकगायिकाको कर्तव्य देखिन्छ। तर त्यस्तो देखिँदैन, कारण थाहा छैन। तल्लो घट्ट पथ्थरीय मल्लाको पाखो लाउँ हात् पुग्याले चिउणी समाऊँ स्वर पुग्या डाको लाउँ। (लयसाँफ्याका साँझभन् साली तेरी दिदी काँ छ ?) २०५२ सालमा म्युजिक नेपालमा रेकर्ड गरेको साँफ्याका साँझ नामक गीति क्यासेटको रमाइलोे देउडा गीत हो माथिको। पंक्तिकारलाई स्वरमा साथ दिने गायिका हुन् इन्दिरा गुरुङ गोले। अछाम, बाजुरा, बझाङ जिल्लालाई केन्द्रबिन्दुमा राखेर गाएको उक्त गीत पहाडी भुखण्डमा राम्रैसँग चल्यो। त्यो बेला क्यासेटको चलन थियो। ए र बी साइड गरी ८१० गीत ती क्यासेटमा समावेश गर्ने गथ्र्यो। सबै मानिसले जापानिज पानासोनिक टेपरेकर्डर खरिद गरी गीतहरू बजाउने गथ्र्यौं, सबै ध्यान दिएरै सुन्थे। जमानाले कोल्टे फेरेको छ। युट्युबको जमाना आयो। सुन्ने र हेर्ने सुविधा एकैपटक देखा पर्यो। भ्युजहरू बढेको देखेर स्रष्टा मक्ख परे। साँफ्याका साँझ बोलको गीत हुबहु रूपमा केही वर्षपहिले एकजना कलाकारले गाएर मक्ख परे। इमान्दारिता गुमाए वास्तविक स्रष्टालाई थाहा नै नदिई नयाँ किसिमका आधुनिक बाजा समावेश गरी समाजमा फुर्तिलो रवाफ बढाए। यी त उदाहरण मात्रै हुन्। कयौं गीतमाथि अनायस अतिक्रमण गरी स्रष्टाको मेहनत र मौलिकतामाथि बलात्कार गरेको दृश्य हेर्न इमान्दार स्रष्टा अहिले बाध्य छन्। आफू ज्युँदै छँदा देउडा गीतको रङ बदलिएको देख्दा देउडा संगीतका पछि लागेर सेवा गरेको ४६ वर्षको प्रतिफल के यही हो ? चिन्ता लाग्छ। राम्रा गायक नरेन्द्रराज रेग्मी, अन्तराम विष्ट, भोजराज भट्ट, डिक्रादेवी, भुवन दाहालहरूलाई के कस्तो अनुभूति हुन्छ ? जिज्ञासा बढिरहेछ। देउडा गीतमा मात्र नभएर होलीका गीत वर्षामासमा गाइने घाँसे गीतमा पनि यही प्रवृत्ति देखा परिरहेछ। संस्कृति र संस्कार, प्रतिलिपि अधिकार, लोप हुन लागेका पुराना मौलिक सम्पदा अनि समग्र सुदूरपश्चिम र कर्णाली प्रदेशको भाषासाहित्यबारे प्रान्तीय सरकारले यथाशीघ्र चासो र चिन्ता लिनुपर्ने बेला आएको देखिन्छ। यसबारे ध्यान नदिए समाजमा डरलाग्दो गरी विकृति, विसंगति नबढ्ला भन्न सकिन्न।"
"हात्तिवनको मेटल उद्योगमा आगलागि, एक जना मृत फेला",ललितपुर : ललितपुरको हात्तिवनस्थित एक कारखानामा आगलागी भएको छ । शनिबार बिहान भएको आगलागीमा परेर एक जनाको मृत्यु भएको जिल्ला प्रहरी कार्यालयल ललितपुरले जनाएको छ। ललितपुर महानगरपालिका२३ स्थित सिक्मा मेटल इन्टेक्स प्रालिमा बिहान आगलागी भएको थियो। आगो नियन्त्रणमा लिइसकेपछि जलेको अवस्थामा एक पुरुषको शव फेला परेको हो। उनको पहिचान खुल्न नसकेको प्रहरीको भनाई छ। प्रहरीको प्रारम्भिक अनुसन्धानमा विद्युत सर्ट भएको अनुमान गरिएको छ।
न्यूयोर्कमा भूकम्पको धक्का,"न्यूयोर्कमा शुक्रबार भूकम्पको धक्का महसुस गरिएको छ। उक्त भूकम्प ४ दशमलव ८ म्याग्निच्युडको भएको जनाइएको छ। न्यू जर्सी नजिकै आएको यो भूकम्पको धक्का पेन्सिलभेनियादेखि कनेक्टिकटसम्म महसुस गरिएको जनाइएको छ। अधिकारीहरु अहिले भूकम्पबाट भएको क्षतिको आँकलन भइरहेको जनाएका छन्। युनाइटेड स्टेट्स जियोलोजिकल सर्भेका अनुसार भूकम्पपछि कम्तिमा ६ वटा पराकम्पन महसुस गरिएको थियो, जसमध्ये एउटा ४ म्याग्निच्युडको थियो। न्यूयोर्क शहर र न्यू जर्सीका केही भागहरूमा भवनहरू क्षतिग्रस्त भएका छन्। भूकम्प जाँदा संयुक्त राष्ट्र सुरक्षा परिषद्को मुख्यालयमा गाजासम्बन्धी बैठक चलिरहेको थियो । तर भूकम्पका कारण केही समय रोकिनुपरेको बीबीसी समाचारमा उल्लेख छ। अमेरिकाको पूर्वी तटीय क्षेत्रलाई भूकम्पको जोखिममुक्त क्षेत्र मानिएको छ। यो भूकम्प १४० वर्षपछि आएको बताइएको छ । जियोलोजिकल सर्भेका अनुसार लाखौं वर्ष पहिले यहाँ सक्रिय टेक्टोनिक प्लेट थियो तर पछि निष्क्रिय भएको थियो। उनीहरुका अनुसार फेरि टेक्टोनिक प्लेट सक्रिय भएको हुनसक्ने बताइएको छ।"
एसएलआरको गोलीसहित एक जना पक्राउ,नवलपुर : एसएलआरमा प्रयोग हुने गोलीसहित पूर्वी नवलपरासी प्रहरीले एक जनालाई पक्राउ गरेको छ । पक्राउ पर्नेमा पूर्वी नवलपरासीस्थित बिनयीत्रिवेणी गाउँपालिका७ का २९ वर्षीय राहुल थापा रहेका छन्। उनलाई नेपालभारत सीमामा रहेको त्रिवेणीस्थित गण्डक ब्यारेज पुलबाट शुक्रबार राति पक्राउ गरिएको जिल्ला प्रहरी कार्यालयका सूचना अधिकारी डिएसपी बेद बहादुर पौडेलले जानकारी दिए । शंकास्पद अवस्थामा रहेका उनलाई खानतलासी गर्दा ५ थान गोली बरामद भएको हो । बरामद भएको गोलीमध्ये ३ वटा एसएलआर३ मा र २ वटा थ्रिनट थ्रि राइफलमा प्रयोग हुने रहेका छन् । गोलीसहित पक्राउ परेका थापामाथि आवश्यक अनुसन्धान भइरहेको र उनीमाथि हातहतियार खरखरजना अन्तरगत मुद्दा प्रकृया अघि बढाइने प्रहरीले जनाएको छ ।
पाकिस्तानमा वोरिङको पानी पिउँदा ५ बालबालिकाको मृत्यु,"स्लामावाद : पाकिस्तानको सिन्ध प्रान्तको सङ्घर जिल्लामा बोरिङको दूषित पानी पिउँदा पाँच बालबालिकाको ज्यान गएको एआरवाई न्युजले जनाएको छ । सङ्घरका उपायुक्तले सङ्घरको नजिकैको हाते पम्पबाट तानिएको दूषित पानीसेवन गर्दा चारदेखि आठ वर्ष उमेर समूहका पाँच जना बालबालिकाको मृत्यु भएको हो । एआरवाई न्यूजका अनुसार, विषाक्त पानी सेवनको घटना पछि तुरुन्तै उनीहरूलाई अस्पतालमा लगिएको अधिकारीले जनाएका छन् । पानी सेवन गरेपछि उनीहरूलाई ज्वरो तथा बान्ता आउने भएको थियो। उनीहरुको उपचारको क्रममा अस्पतालमा मृत्यु भएको हो । घटनापछि स्वास्थ्य अधिकारीसहितको एक टोली पानीको परीक्षण गर्न उक्त गाउँमा पठाइएको थियो । जिल्ला स्वास्थ्य अधिकारीले पानीमा हानिकारक पदार्थ रहेको प्रमाणित गरेपछि कृषिका लागि चलनमा रहेको हातेपम्पसमेत बन्द गरिएको छ ।"
डाक्टरकी गुरुआमा,"सकारात्मक सोच, सक्रिय जीवनशैली र स्वस्थ खानपान नै दीर्घायुको राज हो डा सरस्वती पाध्येको। कपाल सेताम्मे फुलेको छ। सोच सकारात्मक छ। कुनै जटिल रोग छैन। बेलाबेला मुस्काउँछिन्। उनी हुन्, ८५ वर्षीय प्राडा सरस्वती पाध्ये अर्थात् नेपाली प्रसूति एवं स्त्री रोग विशेषज्ञहरूकी गुरुआमा। जो परिवार र व्यक्तिगत सुखसयलभन्दा माथि उठेर बिरामीको सेवामा समर्पित छिन्। यी डाक्टरकी गुरुआमा आउडेटेड होइन अपडेटेड छन्। शिष्यहरूसँगै बिरामी जाँच्छिन्। शल्यक्रिया गर्छिन्। जीवनको उत्तरार्धमा रानीमाहुरी झैं बनेकी छन्। कुनै सेमिनार वा सार्वजनिक कार्यक्रममा पुगिन् भने क्षणभरमै महिला वरिपरि झुम्मिहाल्छन्। डा साब ! तपार्इं त मेरो गुरुआमा डा पाध्येले ठम्याउन नपाउँदै अर्कीले सुनाइहाल्छिन्, डा साब तपाईंले त हो नि मेरो अप्रेसन गरेको। डा पाध्येले कतिजनालाई चिकित्सा शिक्षा पढाइन् र कतिको उपचार एवं शल्यक्रिया गरिन् त्यो बेहिसाब छ। अरूले गुन सम्झँदा उनी पुलकित हुन्छिन्। कर्मप्रति धन्य महसुस गर्छिन्। बुढ्यौली बेला विगत सम्झँदा गौरवान्वित महसुस हुँदोरहेछ, उनी मुस्कुराउँदै भन्छिन्, जीवनमा मरिलानु के छ र ? आखिर सम्झना न हो। वरिष्ठ प्रसूति तथा स्त्री रोग विशेषज्ञ पाध्येको डाक्टरी लाइसेन्स नम्बर हो, १ सय ७१। प्रसूति एवं स्त्री रोगका चिकित्सकमाझ उनी अनुभवी अभिभावक हुन्। अहिले पनि निजी अस्पतालको बहिरंग विभागमा बस्छिन्। शल्यक्रिया गर्छिन्। एकेडेमिक कक्षाहरूमा डाक्टरहरूलाई मार्गदर्शन गर्छिन्। हालै उनले अविवाहित युवतीको पाठेघरमा रहेको ट्युमर निकालिन्। ट्युमर निस्किहाल्यो। अब बिहे गरेपछि बच्चा पनि सिजरिएन गरेरै निकालदिन्छु, पाध्येको ठट्यौली सुनेर ती महिलाको पीडा दूर भयो। भविष्य सम्झेर मुस्काइन्। अहिले उनी भ्याली अस्पतालमा निर्देशकका रूपमा कार्यरत छन्। सरकारी सेवाबाट रिटायर्ड (अवकाश) पाए पनि टायर्ड (थकित) महसुस गरेकी छैनन्। सातआठ महिना जति भयो। व्यस्त नै छु पाध्यले सुनाइन्, दुईतीन घण्टा अस्पतालमा समय दिएकी छु। उनको अस्पतालमा भूमिका अस्पतालमा उपचारपरामर्शदेखि व्यवस्थापकीय पक्षसम्मको छ। दिउँसो करिब १ बजेसम्म उनी अस्पतालमै व्यस्त हुन्छिन्। अस्पतालबाट घर गएर एक घण्टा सुत्दिन्छु, मनमौजी जीवनशैली रहेको सुनाउँदै भनिन्, थकाइ लागेर हो कि ? के भएर हो ? सायद शरीरले मागेको पो हो कि। घरमा उनी एक्ली छन्। श्रीमान् बितेको एक दशक नाघिसक्यो। तीनैजना छोरीहरू डाक्टर छन्। जो विदेशमा व्यस्त छन्। छोरीहरूले बोलाउँछन्। तर, भरसक जाँदिनन्। किनकि उनी नेपालका छोरीहरूको उपचारमा रमाइरहेकी छन्। बिहान साढे ५ बजे मोबाइल अलार्म बज्छ। त्यो हातेफोनको घण्टीले उनको निद्रा भंग गर्छ। आँखा मिच्दै बेडबाट झर्छिन्। जीउ तन्याकतुनुक पार्छिन्। उनी मुस्कुराउँदै भन्छिन्, शरीरलाई फिट राख्नु पर्यो नि। सखारै ध्यान गर्छिन्। पाठपूजा भ्याउँछिन्। यसलाई उनी धर्मकर्म मान्छिन्। अनुशासनमा रहन पूजापाठ गरेको बताउँछिन्। त्यसपछि अदुवा हालेको मिल्क टी बनाउँछिन्। समयलाई निकै महŒव दिने उनी चिया पाकुञ्जेल यताउता टहल्छिन्। उता चिया उम्लिने बेलासम्म किचनमै मर्निङ वाक गरिसक्छु, उनले फूर्तिली हुनुका रहस्य खोल्दै भनिन्, तपाईं पत्याउनु हुन्छ ? यो उमेरमा म आफैं खाना बनाउँछु। २००८ सालमा उनी पद्मकन्या विद्याश्रममा ५ कक्षामा भर्ना भइन्। मेधावी सरस्वती कक्षामा उनी जहिल्यै पहिलो हुन्थिन्। २०१३ सालमा एसएलसी पनि प्रथम श्रेणीमै उत्तीर्ण भइन्। सर्टिफिकेट हातमा थियो। तर, के पढेपछि के भइन्छ ? यो कुरै थाहा थिएन। बुवाको निधन भइसकेको थियो। एकल आमाले हुर्काएकी छोरीको प्रगति देखेर शिक्षक गोपाल आचार्यले विज्ञान विषय लिएर उच्च शिक्षा पढ्न प्रेरित गरे। उनी त्रिचन्द्र कलेजमा भर्ना भइन्। पढाउने सबै भारतीय शिक्षक थिए। आईएस्सी गरेपछि शिक्षा मन्त्रालयबाट कोलम्बो प्लानअन्तर्गत भारतको दरभंगा भेडिकल कलेजमा छात्रवृत्ति पाइन्। एमबीबीएस गरिन्। पाँच वर्ष सरकारी अस्पतालमै काम गर्नुपर्ने नियम पालना गरिन्। २०२८ सालमा शिक्षा मन्त्रालयको छात्रवृत्ति पाइन्। बेलायती विश्वविद्यालयबाट प्रसूति तथा स्त्री रोग विषयमा मेम्बर अफ रोयल कलेज अफ अब्स्ट्रेसियन एन्ड गाइनोकोलोजी (एमआरसीओजी) गरिन्। यो पल उनलाई सुखद लाग्छ। परिवार र व्यक्तिगत सुखसयलभन्दा माथि उठेर सेवामा समर्पित छिन्, ८५ वर्षीया प्रा डा सरस्वती पाध्ये। उनी पेसालाई पूजा गर्छिन्। बिरामी जाँच्छिन्। शल्यक्रिया गर्छिन्। २०२७ सालमा आमाको निधन हुँदाको बेला उनलाई सबैभन्दा दुःखद् महसुस हुन्छ। २०५८ सालमा सरकारी सेवाबाट रिटायर्ड भएकी उनी टायर्ड भने भएकी छैनन्। २०२१ सालमा सरकारी सेवामा प्रवेश गरेकी उनी वीर अस्पताल, भेरी अस्पताल नेपालगन्ज, वीरगन्जलगायत उपत्यका बाहिर बसेर सेवा गरिन्। झन्डै ७ वर्ष जति प्रसूति गृहमा निर्देशकका रूपमा बिताइन्। करिब २० वर्ष काठमाडौं मेडिकल कलेज (केएमसी) मा सेवा गरिन्। कोभिड१९ को सुरुआत भएपछि केएमसीले कदरपत्र दिँदै बिदा गर्यो। त्यसपछि उनी डिल्लीबजारस्थित क्लिनिकमा व्यस्त भइन्। अहिले पनि बिहान र साँझपख बिरामी जाँचिरहेको अवस्थामा भेटिन्छिन्। कतिपय केसहरूलाई रेफर गर्छिन्। साथीहरू राम्रा छन्। रेफर गरेको बिरामीलाई राम्रोसँग हेर्दिन्छन्, उनी भन्छिन्, राम्रा साथीहरू पाउनु पनि भाग्यमानी हुनु नै हो। २०२१ सालमा उनी सरकारी सेवामा प्रवेश गरिन्। त्यसक्रममा सरकारले आफूमाथि गरेको लगानी सम्झँदा भावविभोर हुन्छिन्। बेलायतमा त पढ्न पठाइहाल्यो, उनले बेलिविस्तार लगाइन्, अमेरिकामा नै दुईतीन चोटी पठायो। जेनेभा पनि पुगियो। सोर्सफोर्स भएको मान्छे त होइन। तै पनि सरकारले पत्यायो। एफआरसीएस गरेर आएँ। सरकारप्रति आभारी नै छु। सरकारले लगानी गरेकै कारण प्राडा हुन पाएको बताउने उनी सक्दासम्म बिरामीको सेवा गर्ने प्रतिबद्धतामा दृढ छन्। भन्छिन्, आफ्नो शरीरले साथ दिएसम्म अरूकै सेवा गर्ने हो। सेवामै छ आनन्द। पाध्येका शिष्यहरू नीतिनिर्माण तहमा पुगिसकेका छन्। जसमध्ये एक हुन्, प्रतिनिधिसभा सदस्य (सांसद) एवं प्राडा चन्दा कार्की। प्रसूति तथा स्त्री रोग विशेषज्ञ मात्र होइन, स्वदेशबाट एमबीबीएस उत्तीर्ण गरेका अधिकांश चिकित्सकको गुरुआमा हुनुहुन्छ, कार्की भन्छिन्, ऊर्जाशील समय इमान्दारी र लगनशीलताका साथ स्वदेशमै खर्चिनु भएको छ। पाँच दशकभन्दा बढी स्वास्थ्य क्षेत्रमा खर्चनु भएको छ। उहाँ व्यक्तिमात्र होइन। एउटा संस्था हो भन्ने ठान्छु। पाध्येले एमबीबीएस, डी(अब्स) आरसीओजी, एमआरसीओजी, एफआरसीओजी (लन्डन), एफआईसीएस, एफएनएएमएससम्मको अध्ययन गरेकी छन्। एसिया, बेलायत, अमेरिकालगायतका मुलुकको भ्रमण गरेकी उनी नेपाल सोसाइटी अफ अब्स्टेट्रिसियन एन्ड गाइनोकोलोजिस्ट (नेसोग)को आजीवन सदस्य हुन्। उनले प्रबल गोरखा दक्षिण बाहु, रत्न समाज सेवा पदक, प्रख्यात त्रिशक्ति पट्ट, सुप्रबल गोरखा दक्षिण बाहु, मेनोपज अवार्ड (लन्डन), धर्म पहारी हेल्थ सर्भिस अवार्ड, वीरेन्द्रऐश्वर्य पदक पाएकी छन्। बिरामी जाँच्ने क्रममा कतिपय डाक्टर झर्कोफर्को गर्र्छन्। बिरामीसँग राम्ररी सोधपुछ गर्ने वा बिरामीको दुःख महसुस गर्न सक्दैनन्। यस खालको डाक्टरी प्रवृत्तिप्रति उनी चिन्तित छन्। अनावश्यक औषधि पे्रस्क्राइब गर्ने वा परीक्षण गर्न लगाउने प्रवृत्तिको उनी विरोधी हुन्। विपन्न परिवारमा रोगको बोझले कतिसम्म मर्माहत गर्छ, उनले नजिकबाट नियालेकी छन्। रोगले सताएपछि बिरामी शारीरिक, मानसिक र आर्थिक रूपमा कमजोर बनेको हुन्छ। पीडाले बिरामीलाई विह्वल पार्छ, पाध्ये भन्छिन्, शिक्षा र स्वास्थ्य निःशुल्क हुनु पर्छ। नेपालीको औसत आयु ७२ वर्ष हो। औसत नेपालीभन्दा बढी बाँचेकी छिन्, पाध्ये। दाँत बलिया छन्। दृष्टि र श्रवणशक्ति सबल छ। चिन्ता गर्ने होइन, हरदम मुस्कुराउने हो। पृथ्वीमा जन्मेको लिन होइन, दिन हो, पाध्येले स्वस्थ हुनुको राज खोलिन्, सकारात्मक सोच राख्नुस्। सक्रिय जीवनशैली अपनाउनुस्। स्वस्थ खानपान गर्नुस्। यी असल बानी व्यहोराले दीर्घायु भइन्छ।"
मौसममा रुमलिएको मुस्ताङ,"मुस्ताङको विकासको आधार भनेको नै यहाँको पर्यटन हो। नेपाल घुम्न आउने सार्क राष्ट्रलगायतका विदेशी पर्यटकमध्ये १० प्रतिशतभन्दा बढी मुस्ताङ जिल्लामा घुम्न आउने गर्छन्। धवलागिरि र निलगिरिलगायतका अग्ला गगनचुम्बी हिमाल र वरिपरि अनगिन्ती पहाड। यसरी घेरिएर तल खोंचमा छ, विश्वमै शालिग्रामका लागि प्रख्यात कालीगण्डकी। सोही नदीकिनारमा रहेको मुस्ताङ जिल्लाको सदरमुकाम जोमसोम। जुन भौगोलिक, जैविक विविधता र पर्यटकीय हिसाबले पनि अन्य जिल्लाभन्दा बिल्कुलै भिन्न छ। जोमसोममा बस्ने तथा यहाँ आउने जो कोहीले पनि पूर्वी र दक्षिणी शिरमा रहेका अग्ला हिमाल तथा वरिपरिका नागबेली पहाड नहेरी धरै पाउँदैन। पूर्वमा जतिबेला हेरे पनि मुसुमुसु हाँसिरहेको भान हुने नीलगिरि र दक्षिणमा मानापाथी र धवलागिरि हिमालको चुचुरो जसले जो कोहीलाई पनि मन्त्रमुग्ध बनाउँछ। पहिले पहिले त हिउँँद महिनामा जोमसोमभन्दा तल लेतेसम्म पनि हिउँँले ढपक्कै ढाक्थ्यो। हिउँँ हेर्न जोमसोम पनि पुग्न पर्दैनथ्यो, घासाको फेदीमै बाटोसमेत सेताम्मे हुन्थ्यो। अहिले अवस्था फरक छ। पुस सकिँदा पनि नीलगिरि र धवलागिरि हिमालमा समेत हिउँँ परेको छैन र पर्ने लक्षण पनि देखिँदैन। बरु दिउँसोको समयमा भएको अस्वाभाविक तापक्रमको वृद्धिले माथि हिमालको चुचुरोमा भएको हिउँँसमेत पग्लिएर चुचुरो खुइलिँदो डाँडाको रूपमा परिणत हुँदै गएको छ। केही वर्ष अघिसम्म मंसिर महिना लाग्दै गर्दा मुस्ताङको सबैजसो भागमा हिउँँ पथ्र्यो। अनि जोमसोम तथा माथिल्लो मुस्ताङमा बसोबास गर्ने मानिस पुसमाघको जाडो छल्न तल पोखरा तथा काठमाडौंलगायत सहरमा फागुनको आधाआधीसम्म उतै घुमघाममा रमाउने चलन थियो। यो चलन यद्यपि कायम पनि छ। यसलाई चलन भन्ने कि बाध्यता वा रहर ? पहिले जाडो महिनामा लगातार हिउँँ पर्ने, बाटोघाटो तथा यातायातको सुविधा नहुने हुँदा यहाँको जनजीवन अत्यन्त कष्टकर हुने भएकाले पोखरालगायतका सहरमा झर्नै पर्ने बाध्यता थियो। हिउँँद महिनामा लामो समय हिउँँ परेको अवस्थामा सवारीसाधन पनि नचल्ने हुँदा मानिसलाई खाद्यान्न समस्या हुन सक्ने भएकाले पोखरातिर झर्नु उतिबेला स्वाभाविक मानिन्थ्यो। प्रहरी, प्रशासन, सेना र केही अत्यावश्यक कार्यालयका कर्मचारीबाहेक अन्य कर्मचारी तथा मुस्ताङमा बसोबास गर्ने नागरिक जाडोमा जिल्ला छोड्नुलाई पहिले अनौठो पनि मानिँदैनथ्यो। तर अहिले पुस सकिनै लाग्दा पनि हिउँँ पर्नु त कता हो कता जोमसोममा दिउँसोको समयमा टन्टलापुर र चर्को घाम लागेका कारण घाममा एकछिन पनि बस्न नसकिने अवस्था छ। हिउँँद महिना सकिनै लाग्दा पनि जोमसोम आसपास रहेका हिमालमा हिउँँ नपर्नु र हिमालमा भएको हिउँँ पनि पग्लिएर हिमाल रित्तै हुँदै जानुमा सायद जलवायु परिवर्तनको असरको कारण नै होला भन्न सकिन्छ। हिमालमा प्रशस्त हिउँ हुँदा त्यताबाट दक्षिणतर्फ बग्ने चिसो हावाको कारण परपर तराईसम्म फागुन र चैत्रमा पनि चिसो अनुभूति हुने गथ्र्यो। तर यसपालिको अवस्था फरक देखिएको छ। हुन त हिउँँद अझै सकिएको छैन। माघफागुनमा पनि पहिले पहिले प्रशस्त हिउँँ पर्ने गरेको पाइन्छ। तर नेपाली उखान लगनपछिको पोते के काम ? चरितार्थ हुने देखिन्छ। यदि समयमा हिउँँ नपर्ने र हिमालमा हिउँ नरहने हो भने हिमपातमा आश्रित यहाँका स्याउ खेतीलगायत प्रमुख नगदेबालीको उत्पादन उल्लेख्य मात्रामा घट्ने निश्चित छ। तसर्थ जलवायु परिवर्तनको विषय हिमालमा बस्ने मानिसको सरोकारको विषय मात्र बन्नु हुँदैन। पहाड र तराईमा बस्ने सबै तह र तप्काका सरोकारवाला तथा आम नागरिकका लागि पनि चिन्ताको विषय बन्नु आवश्यक देखिन्छ। यहाँको भौगोलिक बनावट, जैविक आधार, तालतलैया, बौद्ध तथा हिन्दु धर्मावलम्बीको धार्मिक आस्थाको रूपमा रहेको प्रसिद्ध मुक्तिनाथ मन्दिर, दामोदर कुण्ड तथा शालिग्रामका लागि प्रख्यात कालीगण्डकी नदी, प्रसिद्ध लोमान्थाङ दरबार र छोसेर गुम्बालगायत यहाँका प्रमुख पर्यटकीय गन्तव्य हुन्। हिमशृंखलालगायत यी सबै क्षेत्रमा जलवायु परिवर्तनको असर देखिइसकेको छ। कालीगण्डकी नदीमा पहिले जस्तो शालिग्राम पाउन छोडेको छ। लोमान्थाङमा राजा नबस्ने र दरबार बन्द रहने हुँदा त्यहाँ आउने पर्यटकहरू निराश हुने गरेका छन्। पानीको स्रोत सुक्दै गएको छ। वर्षा कम हुने जिल्ला मुस्ताङ हो तापनि यसै वर्षको साउनमा कागबेनीमा आएको बाढीले निम्त्याएको भौतिक विनाश जलवायु परिवर्तनको ज्वलन्त उदाहरण हो भन्न सकिन्छ। सायद सोही कारण हुन सक्छ यो वर्ष कागबेनीमा पितृको सम्झनामा तर्पण तथा श्र्राद्ध गर्न आउने मानिसको संख्यामा समेत उल्लेख्य कमी आएको छ। मुस्ताङ आउने नेपाली तथा विदेशी पर्यटकको पहिलो रोजाइ नै जोमसोम, लेतेलगायतका स्थानबाट सहजै हिमाल र हिमालमा भएको हिउँँ देख्नु, हेर्नु र यसको आनन्द लिनु हो। हिमालको उचाइ तथा त्यहाँ देखिने हिउँको मनमोहक दृश्य आआफ्नो मोबाइल तथा क्यामेरामा कैद गर्दै आनन्दित हुन यहाँ आउने जो कोही पनि लालायित हुने गर्छन्। हिमालमा हिउँँ पग्लँदै गई त्यसको स्वरूप परिवर्तन भई नांगो खुइलिएको डाँडाको रूपमा परिणत भएपछि हिमालमा हिउँ हेर्ने मनोकांक्षा बोकी मुस्ताङ आउन चाहने पर्यटकको रोजाइमा मुस्ताङ नपर्न पनि सक्छ। वास्तवमा भन्ने हो भने मुस्ताङको विकासको आधार भनेको नै यहाँको पर्यटन हो। नेपाल घुम्न आउने सार्क राष्ट्रलगायतका विदेशी पर्यटकमध्ये १० प्रतिशतभन्दा बढी मुस्ताङ जिल्लामा घुम्न आउने गर्छन्। यहाँसम्म पुग्ने बाटो सहज भएकाले पनि होला, अहिले नेपाली आन्तरिक पर्यटकहरूको रोजाइमा पनि मुस्ताङ नै पर्ने गरेको छ। मुख्य सिजनमा मुस्ताङमा रहेका होटेलहरूले पर्यटकको माग धान्न सकेका छैनन्। तसर्थ यो यथार्थतालाई हृदयंगम गरी जलवायु परिवर्तन र यसले पारेका असरबारे सरोकारवाला निकाय र राज्य तहबाट समेत तत्काल उचित प्रयासको थालनी गरी यसको संरक्षण र प्रवद्र्धनमा लाग्नु अत्यन्त आवश्यक छ। मुस्ताङ जिल्ला पर्यटकीय हिसाबले मात्रै प्रख्यात छैन। धार्मिक र सांस्कृतिक हिसाबले पनि प्रसिद्ध छ। हिन्दु र बौद्ध धर्मावलम्बीको आस्थाको रूपमा रहेको मुक्तिनाथलगायतका धार्मिक धरोहरको उचित संरक्षण र समय अनुकूल व्यवस्थित गर्दै लैजानु जरुरी देखिन्छ। मुक्तिनाथ मन्दिरको व्यवस्थापन प्रभावकारी बनाउन र यसको सौन्दर्यलाई अझै ज्वाजल्यमान बनाउन सबै पक्ष इमान्दारीपूर्वक लाग्न आवश्यक देखिन्छ। भारतलगायतका मुलुकमा रहेका धार्मिक धरोहरहरूको सौन्दर्यका कारण पनि पर्यटक तथा आस्थावान्हरूको ती स्थानमा थामीनसक्नु घुइँचो लाग्ने गर्छ। यहाँका धार्मिक धरोहरहरूको समयानुकूल मर्मतसम्भार र व्यवस्थित तथा प्रचारप्रसार गर्न सकेमा उता लाग्ने भिड यता पनि लाग्ने निश्चित छ। यसै जिल्लामा रहेको दामोदर कुण्डको जुन ख्याति र महिमा छ तद्नुरूपको व्यवस्थापन हुन सकेको छैन। त्यहाँसम्म पुग्न सडक सुविधाको कठिनाइका कारण पैदल यात्रा कष्टकर छ। हेलिकोप्टर यात्रा अत्यन्त महँगो रहेका कारण जोकोहीका लागि सहज हुने कुरा पनि भएन। तसर्थ यसको सहजताका लागि प्रयास भएमा पर्यटनमा थप बलियो आधार बन्न सक्छ। मुस्ताङ जिल्ला जसरी धार्मिक, जैविक, सांस्कृतिक र पर्यटकीय हिसाबले महŒवपूर्ण छ, त्यसैगरी खेतीपातीको हिसाबले पनि प्रसिद्ध छ। यहाँ उत्पादन भएका जुनसुकै बालीहरू काठमाडौंलगायतका सहरहरूमा प्रमुख ब्रान्डको रूपमा प्रख्यात छन्। यहाँको प्रमुख नगदे बालीको रूपमा रहेको स्याउ, आलु, ओखर, उवा र फापर खेती छन्। पशुपालनमा चौरीगाई, भेडा, च्याङ्ग्रा यहाँको प्रमुख नगद आम्दानी स्रोतको रूपमा छन्। तर जलवायु परिवर्तनको असर यी सबै व्यवसायमा परेको छ। पहिले कोवाङसम्म पर्याप्त मात्रामा स्याउ उत्पादन हुने गरेकोमा अहिले जोमसोम नजिक रहेको र स्याउ खेतीका लागि प्रख्यात मार्फामा समेत पर्याप्त मात्रामा स्याउ उत्पादन हुन छाडेको छ। आलु खेती प्रशस्त हुने भएता पनि कामदारहरूको अभावमा खेतीयोग्य जमिन बाँझै रहने गरेका छन्। उवा र जौ खेतीमा पनि कामदारकै समस्या छ। यहाँ बसोबास गर्ने मानिसको प्रायः होटेल व्यवसायमा मात्र ध्यान केन्द्रित भएका कारण र प्रशस्त मात्रामा मजदुरी पाउन छाडेका छन्। त्यसैले आलु, उवा र जौ खेती बाली पलायन हुने अवस्था सिर्जना भएको हो। तापक्रम बढ्दै गएको कारण निश्चित तापक्रममा चरन हुने पशुचौपायामा समस्या देखिन थालेको छ। तसर्थ यी सबै समस्याको समाधानका लागि स्थानीय तह, विभिन्न निकायमा कार्यरत कर्मचारी, मुस्ताङवासी नागरिक र अन्य सम्बन्धित सरोकारवाला एकचित्त भई कार्य गर्न सके बदलिँदो मौसमको अविछिन्न मारमा परेको मुस्ताङलाई पुनः पुरानै अवस्थामा फर्काउन सकिन्छ।"
एमालेका सुहाङ नेम्वाङले गराए उम्मेदवारी दर्ता,"काठमाडौं : नेकपा एमालेले इलाम२ मा उम्मेदवारी दर्ता गराएको छ। सत्ता साझेदार दल एमालेले सुहाङ नेम्वाङको उम्मेदवारी दर्ता गराएको हो। सुहाङलाई माओवादी केन्द्रले समेत समर्थन गरेको छ। आगामी बैशाख १५ गते हुने उपनिर्वाचनका लागि आज उम्मेदवारको मनोनयनपत्र दर्ता जारी छ। अहिलेसम्म इलाम २ मा जनमत पार्टीका प्रेमकुमार थामसाङ, नेमकिपाका श्याम नेपाली, स्वतन्त्र उम्मेदवार जकप्रसाद गौतम, मंगोल नेश्नलका मणिबहादुर लिम्बु, एकीकृत समाजवादीका जीतबहादुर राई र स्वतन्त्रबाट डेकेन्द्र सिंह थेगिमले उम्मेदवारी दर्ता गराएका छन्। इलाम२ बाट निर्वाचित प्रतिनिधि सभा सदस्य सुवासचन्द्र नेम्वाङ र बझाङ १ (१) बाट निर्वाचित प्रदेश सभा सदस्य पृथ्वीबहादुर सिंहको निधन भएपछि दुवै क्षेत्रमा एकै दिन उपनिर्वाचन हुन लागेको हो। निर्वाचन आयोगका अनुसार मनोनयनपत्र दर्ता आज साँझ ५ बजेसम्म उम्मेदवार दर्ता गर्न समय तोकिएको छ। आयोगले आज बेलुका ५ बजेदेखि ६ बजेसम्म उम्मेदवारको मनोनयनपत्र दर्ता भएको सूची प्रकाशन गर्ने जनाएको छ।"
"बिहानैदेखि साँझसम्म नकारात्मक कुराको मात्र प्रचार भयो, यो प्रचलनलाई अन्त्य गरौं : मन्त्री शर्मा","तानसेन : सञ्चार तथा सूचना प्रविधीमन्त्री रेखा शर्माले वर्तमान संविधानको शासकीय स्वरुप र निर्वाचन प्रणालीको कारण एउटै सरकार कति दिन चल्छ भन्न सकिने अवस्था नरहेको बताएकी छन्। पाल्पाको तानसेनमा आयोजित पत्रकार सम्मेलनमा बोल्दै सूचना प्रविधि मन्त्री शर्माले नेपाली कांग्रेस, नेकपा जस्ता पार्टीले बहुमत पाउँदा पनि स्थिर सरकार दिन नसकेको बताइन्। गएको निर्वाचनमा जनमत नै मिश्रित आएकोले सरकार छिन छिनमा परिवर्तन भएको मन्त्री शर्माले बताएकी हुन्। ५ वर्षे स्थिर सरकारको लागि प्रदेश र संघमा प्रत्यक्ष निर्वाचित कार्यकारी शासकीय स्वरुपको विषयमा राजनितिक दलहरु बीच सहमति कायम गरेर संविधान संशोधन गर्नुपर्ने आवश्यकता देखिएको सरकारका प्रवक्ता सूचना प्रविधीमन्त्री शर्माले बताइन्। स्थानीय सरकार प्रमुखलाई ५ वर्षसम्म शासन सत्ता चलाउने ग्यारेन्टी भएकोले जे सुकै भएपनि स्थानीय सरकार प्रमुखलाई कसैले पनि हटाउन नसक्ने व्यवस्था संविधानमा भएकोले केन्द्र, प्रदेशमा पनि प्रत्यक्ष निर्वाचित कार्यकारीको व्यवस्था गर्नुपर्ने उनले बताइन्। भष्ट्रचार अन्त्यको लागि जिल्लादेखि केन्द्रसम्मका राजनितिक दलका नेताहरु, वडाअध्यक्षदेखि राष्ट्रपतिसम्मका जनप्रतिनिधिहरु र सबै तह तप्काका कर्मचारीहरुको वार्षिक रुपमा सम्पत्ति छानविन तथा सार्वजनिक गर्नुपर्ने नीति यम तथा ऐन कानुनको लागि सरकारले पहल गर्ने उनले बताइन्। संविधानको शासकीय स्वरुप र निर्वाचन प्रणालीको कारण एउटै सरकार कति दिन चल्छ भन्न सकिने अवस्था छैन। बन्दुकको नाल बाट ढल्न नसकेको व्यक्तिसंस्था सत्ता पाएपछि र विविध अवसरको कारण ढल्दै गएको उनले बताइन्। सूचना प्रविधीमन्त्री शर्माले पत्रकार तथा आम संचार माध्यमलाई व्यस्थित गर्ने विधेयक अर्थ मन्त्रालयबाट स्विकृत भई मन्त्रिपरिषदको बैठकमा लैजाने गरी तयारी भइरहेको बताइन्। उनले मिडिया काउन्सिल विधेयक छलफलको लागि संसद्मा लैजाने काममा मन्त्रालय लागेको मन्त्री शर्माले बताइन्। विज्ञापनमा देखिएको विकृति, विसंगति र विचौलिया प्रवृधिलाई अन्त्य गर्न मन्त्रालय सक्रिय भएर लागेको, संघ, प्रदेश र स्थानीय तहबाट हुने विज्ञापनहरुलाई व्यस्थित गरेर सोझै मिडिया हाउसले पाउने गरी समानुपातिक रुपमा वितरण गर्ने प्रणालीको विकास गर्न गर्न आफू सक्रिय भएर लागेको सूचना प्रविधी मन्त्री शर्माले जानकारी दिइन्। अहिले नेपालमा सकारात्मक तथा राम्रा कामहरुको प्रचार प्रसार नगरी बिहानैदेखि साँझसम्म सञ्चार माध्यमदेखि आम मानिसहरुमा नकारात्मक कुराको मात्र प्रचार गर्ने प्रचलनलाई अन्त्य गरी सकारात्मक काम कुराको अभियान आम मिडियावासीले चलाउनु पर्ने आवश्यकता बढ्दै गएको मन्त्री शर्माको भनाई छ।"
"सुनसरीको पाँच पालिकामा कर्फ्यू जारी, अवस्था सामान्य बन्दै","धरान : सुनसरीको हरिनगरा गाउँपालिकामा दर्जन बढीको संख्यामा रहेको समूहले स्थानीय जीवन मेहतालाई मरनासन्न हुनेगरी कुटपिट गरेपछि अशान्ति बनेको सुनसरीको हरिनगरा गाउँपालिका र आसपासको अवस्था सामान्य बन्दै गएको छ। जीवनका समर्थकहरुले उनलाई कुटपिटमा संलग्नलाई कारबाहीको माग गर्दै आन्दोलनमा उत्रिएपछि शुक्रबार यस क्षेत्रको अवस्था तानाव बनेको थियो। हजारौं सर्वसाधारण बासको भाटा लिएर प्रदर्शनमा उत्रिएपछि जिल्ला प्रशासन कार्यालय सुनसरीले शुक्रबार हरिनगरा, देवानगन्ज, कोशी, भोक्राहा नर्सिङ गाउँपालिका र सदरमुकाम इनरुवा नगरपालिकामा अनिश्चितकालिन कर्फ्यू लगाएको थियो। कर्फ्यूपश्चात् पनि प्रदर्शन नरोकिएपछि प्रहरीले ८२ राउन्ड गोली चलाएको थियो। प्रहरीको गोली र लाठी लागेर १० प्रदर्शनकारी घाइते भएका छन्। प्रदर्शनकारीको ढुंगा प्रहारबाट १५ जना प्रहरी घाइते भएको सुनसरीका प्रहरी प्रमुख एसपी बिपिन रेग्मीले बताए। कर्फ्यू उलंघन गरेपछि नेपाल प्रहरीले ३१ राउण्ड र सशस्त्र प्रहरीले ५१ राउण्ड गोली (हवाइ फायर) र अश्रुग्यास चलाएको थियो। प्रहरीको गोली लागेर घाइते भएका पाँच जना डिस्चार्ज भएको र अन्य पाँच जनाको नोबेल अस्पताल विराटनगरमा उपचार भइरहेको छ। स्थानीय प्रशासनले कर्फ्यू जारी गरेको क्षेत्रमा व्यापक रुपमा जनपद र सशस्त्र प्रहरी परिचालन गरेर शान्ति सुरक्षा प्रदान गरेको छ। बाक्लो संख्यामा प्रहरी परिचालन गरी प्रहरीले संयमता अपनाउँदा कुनै मानवीय क्षती नभएको सुनसरीका प्रहरी प्रमुख एसपी रेग्मीले बताए। उनले प्रदर्शनकारीलाई सम्झाइ बुझाइ गरेका कारण शनिबारदेखि यस क्षेत्रको अवस्था सामान्य बन्दै गएको बताए। सुनसरीमा कुनै अप्रिय घटना हुन नदिन प्रदेशभरीबाट थप प्रहरी झिकाएर शान्ति सुरक्षा मजबुत पारिएको एसपी रेग्मीले बताए।"
कांग्रेसका डम्बर खड्काले गराए उम्मेदवारी दर्ता,"इलाम : नेपाली कांग्रेसका उम्मेदवार डम्बर खड्काले मनोनयन दर्ता गराएका छन्। इलाम२ को उपनिर्वाचनका लागि उनले निर्वाचन अधिकृतको कार्यालयमा उम्मेदवारी दर्ता गराएका हुन्। उनी गत निर्वाचनमा एमाले उपाध्यक्ष सुवासचन्द्र नेम्वाङसँग झिनो मतान्तरले पराजित भएका थिए। यसअघि नेकपा एमालेका सुहाङ नेम्वाङको उम्मेदवारी दर्ता गराएका थिए। सुहाङलाई माओवादी केन्द्रले समेत समर्थन गरेको छ। आगामी बैशाख १५ गते हुने उपनिर्वाचनका लागि आज उम्मेदवारको मनोनयनपत्र दर्ता जारी छ। निर्वाचन कार्यालयका अनुसार हालसम्म जनमत पार्टीका प्रेमकुमार थामसाङ, नेमकिपाका श्याम नेपाली, स्वतन्त्र उम्मेदवार जकप्रसाद गौतम, मंगोल नेश्नलका मणिबहादुर लिम्बु, एकीकृत समाजवादीका जीतबहादुर राई र स्वतन्त्रबाट डेकेन्द्र सिंह थेगिमले उम्मेदवारी दर्ता गराएका छन्। इलाम२ बाट निर्वाचित प्रतिनिधि सभा सदस्य सुवासचन्द्र नेम्वाङ र बझाङ १ (१) बाट निर्वाचित प्रदेश सभा सदस्य पृथ्वीबहादुर सिंहको निधन भएपछि दुवै क्षेत्रमा एकै दिन उपनिर्वाचन हुन लागेको हो।"
मन्त्री अर्यालको प्रश्न : सहकारी पीडितको पैसा फिर्ता गर्नेतिर सोच्ने की मान्छेलाई जेलमा कोचेर पैसा फिर्ता नगर्नेतिर जाने ?,"उनले हाम्रो नयाँ कृषि सहकारीमा आफूले २३ लाख लगानी डुबेको बताउँदै रकम उठाइदिनेलाई एकदुई लाख रुपैयाँसम्म दिने बताए । काठमाडौं : श्रम, रोजगार तथा सामाजिक सुरक्षामन्त्री एवं राष्ट्रिय स्वतन्त्र पार्टीका उपसभापति डोलप्रसाद अर्यालले सहकारी ठगी प्रकरणमा रास्वपालक्षित टिप्पणी गर्ने सांसदहरुको अनियमितताको बारेमा खोज्न बाध्य नबनाउन चेतावनी दिएका छन्। शनिबार रास्वपा क्षेत्र नम्बर ५ समिति काठमाडौँले आयोजना गरेको कार्यक्रममा श्रममन्त्री अर्यालले रास्वपाले इक्वेल सहकारी भन्दै हिँड्ने सांसहरुप्रति लक्षित गर्दै कुन सहकारीबाट पैसा झिकेर गाडी, जग्गा किनेको र चुनाव जितेको छ भन्नेकुरा खोज्न नपरोस् भन्दै चेतावनी दिएका हुन्। उनले आजसम्म सहकारीको समस्या समाधानका लागि कुनैपनि राजनीतिक दलले केही पहल नगरेको भन्दै कुन राजनीतिक दलले सहकारी समस्या समाधानको बारेमा संसदमा आवाज उठायो ? भन्दै प्रश्न समेत गरे । उनले सहकारीको समस्या समाधानको लागि काम गरेर सहकारी पीडितको पैसा फिर्ता गर्नेतिर सोच्ने की मान्छेलाई जेलमा कोचेर उनीहरुको पैसा फिर्ता नगर्नेतिर जाने भन्नेतर्फ ध्यान दिन आग्रह गरे। उनले हाम्रो नयाँ कृषि सहकारीमा आफूले २३ लाख लगानी डुबेको बताउँदै रकम उठाइदिनेलाई एकदुई लाख रुपैयाँसम्म दिने बताए । उनले सो सहकारीमा रहँदा आफूले उपाध्यक्ष हुनका लागि एउटा सही छाप गर्नुबाहेक अरु कुनै कारोबारमा सही नगरेको दाबी समेत गरे। मन्त्री अर्याललले कांग्रेसका युवा नेताहरुलाई पार्टीका पुरानो पुस्ता सकिएपछि आफूहरुले नै नेतृत्व गर्न पाइन्छ भन्ने भएको भएपनि रास्वपा आइसकेपछि आफूहरुको अस्तित्व मेटिने र सरकारको नेतृत्व गर्न नपाइने डरले रास्वपाप्रति आक्रमण गरिरहेको आरोप समेत लगाए।"
झन्डै ७ लाख हेक्टर वनक्षेत्रमा गुँरास,"बुटवल : यतिखेर गुराँस फुल्ने मौसम। पहाडी क्षेत्रका वनजंगलमा ढकमम्कै गुराँस फुलेका छन्। गुराँस भन्नेबित्तिकै सबैको मनमस्तिष्कमा लालीगुराँस अर्थात् राष्ट्रिय फूल आउँछ। यसको सौन्दर्यले जोकोहीलाई मोहित पार्छ। नेपालमा ३२ थरीका गुराँस पाइन्छन्। लालीगुराँस तिनै प्रजातिमध्येको एक हो। अन्य ३१ प्रजातिले पनि नेपालका जंगलमा छुट्टै विशेषता र सौन्दर्य थपेका छन्। गुराँस फुल्ने समयमा यसले वातावरणीय सौन्दर्यसँगै पर्यटन प्रवर्द्धनका लागि पनि टेवा पुर्याएको छ। नेपालका ४३ जिल्लामा थरीथरीका गुराँस फुल्ने गरेको एक अध्ययनले देखाएको छ। त्यसको संरक्षण, प्रवर्द्धन र प्रशोधनमा भने राज्यले ठोस काम नचालेको जनगुनासो छ। देशका विभिन्न भूभागमा प्रकृतिले थरीथरीका गुराँस फुलाइदिएको छ। तर, राज्यले त्यसको महत्त्व बुझ्न नसकेको देखिन्छ। सिजनमा फुल्ने गुराँसकै प्रवर्द्धन र प्रशोधन गरेर आर्थिकोपार्जनसँगै धेरैलाई रोजगारी दिन सकिने बलियो सम्भावना छ। गुराँसले वातावरणीय सौन्दर्य बढाएको छ भन्नुबाहेक सरकारले थप सिन्को भाँच्न नसकेको अवस्था छ। नेपालमा पहिचान भएका करिब ६ हजार विभिन्न वनस्पतिहरूमध्ये गुराँसलाई महत्त्वपूर्ण वनस्पतिको रूपमा लिइने गरिएको छ। यी हुन् नेपालमा पाइने गुराँसहरू गुराँसका सबै प्रजातिको संरक्षण र प्रवर्द्धन गर्नुपर्ने देखिन्छ। संघ, प्रदेश र स्थानीय सरकारबाट गुराँसको संरक्षण र प्रवर्द्धनका लागि नीति तथा कार्यक्रम ल्याउनुपर्छ। गुराँसलाई पर्यापर्यटन, जैविक विविधता र आर्थिकोपार्जनसँग पनि जोडेर काम गर्न सकिन्छ। गुराँस प्रजातिहरू विभिन्न कारणले विनाश हुँदै गइरहेको देखिन्छ। धनञ्जय लामिछाने, पमहानिर्देशक, वन तथा भूसंरक्षण विभाग राष्ट्रिय हर्बेरियम तथा वनस्पति प्रयोगशाला गोदावरी ललितपुरले देशभरका वनजंगलहरूमा पाइने विभिन्न वनस्पतिहरूको खोज, अनुसन्धान, वैज्ञानिक नामकरण र नमुना संकलनको काम गर्ने गर्छ। उक्त प्रयोगशालाले पहिचान गरेकामध्ये देशका ४४ वटा जिल्लाका विभिन्न भूभागहरूमा ३२ वटा प्रजातिका गुराँसहरूको पहिचान गरेको हो। विश्वमा कतै पनि नपाइने तर नेपालमै मात्र पाइने गुराँसहरू दुई थरीका छन्। जसलाई रैथाने गुराँस भनेर चिनिन्छ। मुस्ताङ, मनाङ, डोल्पामा लोन्डेसी र मुस्ताङ, रसुवा, लाङटाङमा क्वानियनुम प्रजातिको गुराँस नेपालमा मात्र पाइन्छ। देशका प्रायःजसो भूभागमा पाइने गुराँस भने नेपालको राष्ट्रिय फूल लालीगुराँस हो। सुनपाती, चिमाल, चियाफुले गुराँस, नीलो चिमाल, पहेँलो चिमाल, जुँगे चिमाल, सानो चिमाल, लहरे चिमाल, कोरलिङ गुराँस, तकमा चिमाल, कालो गुराँस, सेतो चिमाल, गुलाबी कोरलिङ, भाले सुनपाती, सानो लहरे चिमाल, हिउँ चिमाल, झुन्डिने चिमाल, पुड्के चिमाल, झुसे सुनपाती, थम्सनको गुराँस, पहँेले चिमाल, खियाउने पाते गुराँस, हाँगिने गुराँस र डाक्टर वाइटको गुराँस नामका गुराँसहरू नेपालका भिन्नभिन्न भूभागमा पाइन्छन्। राष्ट्रिय हर्बेरियम तथा वनस्पति प्रयोगशालाका वरिष्ठ अनुसन्धान अधिकृत सुवास खत्रीका अनुसार तेह्रथुम, संखुवासभा र ताप्लेजुङको संगमस्थल तीनजुरेमिल्केजलजले क्षेत्रमा २८ प्रजातिका गुराँस फुल्छन्। वनै ढकमक्क हुनेगरी यहाँ गुराँस फुल्ने गर्छन्। देशका विभिन्न वनजंगलहरूमा फुल्ने गुराँस र अन्य वनस्पतिहरूको पहिचान र अनुसन्धानले देशको वनस्पति क्षेत्रको नीति तथा कार्यक्रम बनाउन मद्दत पुग्ने गरेको उनले जानकारी दिए। प्रयोगशालामा हाल १ लाख ७० हजार वनस्पतिका नमुनाहरू राखिएको छ, खत्रीले भने, तीमध्ये १ लाख ६० हजार वनस्पतिहरूलाई राष्ट्रिय अनलाइन तथ्यांकमा प्रविष्ट गरेका छौं। गुराँस पाइने जिल्ला र सरंक्षण कार्ययोजना वन तथा भूसंरक्षण विभागले गुराँसका सबै प्रजातिहरूको संरक्षण गर्ने उद्देश्यले बनाएको गुराँस सरंक्षण कार्ययोजना (२०७५०८०) मा देशका विभिन्न ४३ वटा जिल्लामा गुराँस पाइने उल्लेख छ। ताप्लेजुङ, पाँचथर, तेह्रथुम, धनकुटा, संखुवासभा, सोलुखुम्बु, भोजपुर, खोटाङ, ओखलढुंगा, रामेछाप, दोलखा, सिन्धुपाल्चोक, मकवानपुर, नुवाकोट, रसुवा, धादिङ, गोरखा, लमजुङ, मनाङ, मुस्ताङ, कास्की, पर्वत, गुल्मी, बागलुङ, म्याग्दी, डोल्पा, रुकुम (पूर्व), रोल्पा, प्यूठान, जाजरकोट, रुकुम (पश्चिम), जुम्ला, मुगु, हुम्ला, दैलेख, कालीकोट, बाजुरा, अछाम, डोटी, डँडेलधुरा, बैतडी, बझाङ र दार्चुलामा गुराँस पाइने कार्ययोजनामा उल्लेख छ। ग्रामीण पर्यटनसँग जोडेर गुराँसलाई प्रवर्द्धन गरी पर्यटकलाई लोभ्याउने वातावरण सिर्जना गर्न सकिन्छ। तरमन्त्रालयले गुराँससम्बन्धी हालसम्म त्यस्तो कुनै कार्यक्रम बनाएको छैन। प्यूठानको गौमुखी र नौबहिनी समेटेर सरंक्षित वन क्षेत्र घोषणाको कार्ययोजना अन्तिम चरणमा पुगेको छ। मोहनराज काफ्ले, सचिव, वन, वातावरण, पर्यटन तथा खानेपानी मन्त्रालय, लुम्बिनी प्रदेश यद्यपि उक्त कार्ययोजनामा गुराँस पाइने जिल्लाहरू छुटेको देखिन्छ। भक्तपुर, ललितपुर, अर्घाखाँचीलगायत जिल्लाहरूमा पनि गुराँस फुल्ने गरेको देखिएको छ। नेपालमा करिब ६ लाख ९२ हजार हेक्टर क्षेत्रफल वनजंगल गुराँसका प्रजातिहरूले ओगटेका छन्। जुन नेपालको कुल वन क्षेत्रको करिब १० प्रतिशत हो। विश्वभर १,१५७ प्रजातिका गुराँस गुराँस सरंक्षण कार्ययोजना र वनस्पति विभागले उल्लेख गरेअनुसार विश्वभर १ हजार १ सय ५७ प्रजाति र उपप्रजातिका गुराँसहरू पाइन्छन्। विश्वव्यापी रूपमा एसिया, उत्तर अमेरिका, युरोप र अस्ट्रेलिया महादेशमा फैलिएको गुराँसको करिब ९० प्रतिशत प्राकृतिक बासस्थान दक्षिण पूर्वी एसियाका नेपाल, चीन, भारत, भुटान, म्यानमार, थाइल्यान्ड, भियतनाम, इन्डोनेसिया र फिलिपिन्समा रहेको छ। समुन्द्री सतहबाट १ हजार मिटरदेखि ६ हजार मिटरको उचाइसम्म गुराँस फैलिने गर्छ। संरक्षण र प्रवर्द्धनको आवश्यकता देशको पूर्वदेखि पश्चिमसम्मका उच्च पहाडी तथा हिमाली क्षेत्रमा पाइने गुराँस प्रजातिहरू विभिन्न कारणले विनाश हुँदै गइरहेको पाइन्छ। ती क्षेत्रमा अत्यधिक चिसो हुने हुँदा तातोपानीका लागि वैकल्पिक ऊर्जाको व्यवस्था नभएकाले मानिसले तातोपना र खाना पकाउन गुराँसको दाउरा अधिक प्रयोग गर्ने गरेको पाइन्छ। वनमा अधिक निर्भरता, फलाम तथा सुनचाँदीका कामका लागि कोइला बनाउने प्रचलन, खुला चरीचरन, काठको चोरी निकासी र वन डँढेलो पनि गुराँसको वन संरक्षणमा चुनौतीको रूपमा रहेको छ। वातावरणीय जोखिम न्यूनीकरणका उपायहरू अवलम्बन नगरी राजमार्ग, स्थानीय सडक, जलविद्युत्लगायतका भौतिक पूर्वाधार निर्माणले पनि वनक्षेत्र अतिक्रमित भई गुराँस संरक्षण थप चुनौतीपूर्ण बनेको विज्ञहरूको भनाइ छ। गुराँसका सबै प्रजातिहरूको संरक्षण र प्रवर्द्धन गर्नु अति आवश्यक रहेको वन तथा भूसंरक्षण विभागका उपमहानिर्देशक धनञ्जय लामिछानेले बताए। संघ, प्रदेश र स्थानीय सरकारबाट गुराँसको संरक्षण र प्रवर्द्धन गर्नका लागि नीति तथा कार्यक्रम आउनुपर्ने देखिन्छ, उनले भने, गुराँसलाई पर्यापर्यटन, जैविक विविधता र आर्थिकोपार्जनसँग जोडेर काम गर्न सकिन्छ। गुराँसको फूललाई जुस बनाउने गरी प्रशोधन गर्न सके गाउँमै रोजगारी सिर्जना हुने उनको भनाइ छ। पर्यटन प्रवर्द्धन र स्थानीयको आयआर्जनमा नांगीलेक क्षेत्रमा फुलेका गुराँसहरूलाई विशेष प्राथमिकतामा राखेर योजना बनाएका छौं। यस क्षेत्रमा पुग्न पदमार्ग निर्माण गरिए पनि पर्यटनका अन्य पूर्वाधार निर्माण गर्नुपर्ने देखिएको छ। पर्यटकीय पूर्वाधार निर्माण गर्नुपर्नेछ। संघीय र प्रदेश सरकारबाट नयाँ नीति तथा कार्यक्रम आउने विश्वास गरिएको छ। महावीर राना, उपाध्यक्ष, गौमुखी गाउँपालिका, प्यूठान उनका अनुसार गुराँसका सबै प्रजातिहरूको संरक्षण गर्ने उद्देश्यले राष्ट्रिय जैविक विविधता रणनीति तथा कार्ययोजना (२०७१२०७७) को लक्ष्यअन्तर्गत गुराँस संरक्षण कार्ययोजना तयार पारिएको हो। गुराँसलाई पर्यटनसँग जोडौं ग्रामीण पर्यटनसँग जोडेर गुराँसलाई प्रवर्द्धन गरी पर्यटकहरू भित्त्याउन सकिने लुम्बिनी प्रदेशका वन, वातावरण, पर्यटन तथा खानेपानी मन्त्रालयका सचिव मोहनराज काफ्लेले प्रतिक्रिया दिए। मन्त्रालयले गुराँससम्बन्धी हालसम्म त्यस्तो कुनै कार्यक्रम बनाएको छैन, उनले भने, नागरिकको सुझाव आयो भने सम्भावनाका क्षेत्रहरूको अध्ययन गरेर नयाँ नीति तथा कार्यक्रममा योजना ल्याउन सकिन्छ। उनले गुराँसको सम्भावना भएका क्षेत्रहरूमा सम्बन्धित जिल्लाका डिभिजन वन कार्यालयहरूमार्फत मन्त्रालयमा कार्यक्रम माग गर्नसमेत आग्रह गरे। गुराँसलाई उद्यमसँग भन्दा पनि पर्यटनसँग जोडेर कार्यक्रम सञ्चालन गर्न सकिने सम्भावना उनले औंल्याए। प्यूठानको गौमुखी गाउँपालिका र नौवहिनी गाउँपालिकालाई समेटेर सरंक्षित वन क्षेत्र घोषणाको कार्ययोजना अन्तिम चरणमा पुगेको समेत काफ्लेले सुनाए। संरक्षित वन क्षेत्र घोषणापछि वनजंगलमा भएका गुराँससँगै अन्य वनस्पतिहरूको संरक्षण र प्रवर्द्धन गर्न सहज हुने उनको भनाइ छ। गुराँसको राजधानी भनेर चिनिने तेह्रथुम, संखुवासभा र ताप्लेजुङको संगमस्थल तीनजुरेमिल्केजलजले क्षेत्रमा मात्र यससँग सम्बन्धित कार्यक्रम केन्द्रित रहेको बताउँदै काफ्लेले त्यसलाई सबैतिर विस्तार गर्नपर्नेमा जोड दिए। सरकारले लगानी गर्नुपर्यो विश्वमा कतै पनि नपाइने तर नेपालमै मात्र पाइने गुराँसहरू दुई थरीका छन्। जसलाई रैथाने गुराँस भनेर भनिन्छ। मुस्ताङ, मनाङ, डोल्पामा लोन्डेसी र मुस्ताङ, रसुवा, लाङटाङमा क्वानियनुम प्रजातिको गुराँस पाइन्छ। देशका प्रायःजसो भूभागमा पाइने राष्ट्रिय फूलको रूपमा रहेको लालीगुराँस हो। सुवास खत्री, वरिष्ठ अनुसन्धान अधिकृत, राष्ट्रिय हर्बेरियम तथा वनस्पति प्रयोगशाला, गोदावरी, ललितपुर प्यूठानको गौमुखी गाउँपालिका २ र ३ स्थित अर्खाको नांगीलेकमा झन्डै तीनचार सय वर्ष अघिदेखि विभिन्न सात थरीका गुराँसहरू फुल्ने गरेको त्यस क्षेत्रका स्थानीय सामाजिक अगुवा रमेश रानाले जानकारी दिए। प्राकृतिक रूपमा आफैं सजिएर बसेका वनस्पतिहरूको संरक्षण र प्रवर्द्धन हुन नसक्दा यस क्षेत्र ओझेलमा पर्ने गरेको उनले गुनासो गरे। फागुनदेखि जेठको अन्तिम महिनासम्म यहाँ ढकमम्क गुराँसहरू फुल्ने गर्छन्। यस क्षेत्रमा छिमेकी जिल्ला बागलुङको निसीखोला गाउँपालिकाको केही भागसमेत पर्ने गर्छ। सुर्के तेस्रोधारा र तिखाचुली सामुदायिक वन क्षेत्रमा फैलिएको नांगी लेक क्षेत्रलाई संरक्षित वन क्षेत्र बनाउने योजनापछि यसलाई राष्ट्रिय वनको रूपमा पहिचान गरिनेछ। नांगी क्षेत्रको गुराँसलाई प्रचारप्रसार गर्न सके यहाँ धेरै पर्यटक भित्त्याउन सकिन्छ, रानाले भने, सरकारले लगानी गर्नुपर्यो। यहाँ दुईढाई वर्ष पुराना गुराँसका ठूलाठूला रुखहरू छन्। यस क्षेत्र समुन्द्री सतहदेखि २ हजार ५ सयदेखि ३ हजार ६ सय मिटर उचाइमा पर्छ। जेठको अन्तिम महिनासम्म सेतो चिमाल प्रजातिको गुराँस रहने गर्छ। समग्र गौमुखीको पर्यटन प्रवर्द्धन र स्थानीयको आयआर्जनमा नांगी लेक क्षेत्रमा फुलेका गुराँसलाई प्रवर्द्धन गर्ने गरी योजना बनाइएको गौमुखी गाउँपालिका उपाध्यक्ष महावीर रानाले जानकारी दिए। यस क्षेत्रमा पुग्नका लागि पदमार्ग निर्माण गरिए पनि पर्यटनका अन्य पूर्वाधारहरू निर्माण गर्नुपर्ने देखिएको उनको भनाइ छ। वन क्षेत्रमा पुग्ने पर्यटकहरूलाई खानबस्ने सुविधासहितको पर्यटकीय पूर्वाधार निर्माणका लागि पहल गर्ने उनले जानकारी दिए। संरक्षित वन क्षेत्र घोषणापछि संघीय र प्रदेश सरकारबाट नयाँ नीति तथा कार्यक्रम आउने उनको विश्वास छ। पालिकाको एक्लो प्रयासले मात्र पूर्वाधार निर्माणको काम पूरा नसकिने बताउँदै उनले सबैलाई साथ दिन आग्रह गरे। व्यावसायिक महत्त्व बढाउन जरुरी बढ्दो वन फँडानीका कारण माँसिदै जान थालेको गुराँसको व्यावसायिक महत्त्व बढाउनुपर्ने जरुरी देखिएको नेपाल विज्ञान तथा प्रविधि प्रज्ञा प्रतिष्ठान खुमलटारका वरिष्ठ वैज्ञानिक डा रामचन्द्र पौडेलले बताए। गुराँसको संरक्षणसँगै व्यावसायिक महत्त्वका बारेमा गाउँगाउँका स्थानीय पालिकामार्फत जनस्तरमा फैलाउनुपर्छ, उनले भने, गुराँसको बहुउपयोगी महत्त्व छ। तर, हामीले यसलाई सही रूपमा चिन्न सकेनौं। उनले गुराँस फुल्ने बोट नजिक सतुवा नामक बिरुवा उम्रने र उक्त बिरुवा बहुमूल्य जडीबुटीका रूपमा प्रयोग हुँदै आइरहेको जानकारी गराए। गुराँसको संरक्षणले जडीबुटीसँगै चराचुरुंगी र जंगली जनावरहरूको बासस्थानको समेत सुरक्षा हुने उनको भनाइ छ। गुराँस, वन्यजन्तु र जडीबुटीबीच अन्तरसम्बन्ध हुने उनले बताए। मानवजातिको विकाससँगै गुराँसको अस्तित्व विस्तारै मेटिँदै गइरहेको समेत पौडेल बताउँछन्। जहाँ मेटिँदै गएको छ त्यहाँ पुनः गुराँस रोप्ने अभियान पनि चलाउनुपर्ने देखिन्छ, उनी भन्छन्, विशेषगरी पश्चिमी क्षेत्रको जंगलका टापुमा मात्र फाट्टफुट्ट गुराँस पाइने गरेको छ। गुराँसकै माध्यमबाट नेपालका धेरैजसो भूभागहरूमा स्वदेशी तथा विदेशी पर्यटकहरूलाई लोभ्याउन सकिने प्रशस्त सम्भावना रहेको उनको दाबी छ। गुराँस संरक्षणका चुनौतीहरू गुराँसको महत्त्व र उपयोगितासम्बन्धी जानकारीको कमी मानव दक्खल जलवायु परिवर्तनको असर गुराँसका वन क्षेत्रमा बढ्दो अतिक्रमण वन डँढेलो खुला चरीचरन चोरी निकासी रोगको प्रकोप गुराँसको काठ फलाम, सुनचाँदी पोल्नका लागि गोल बनाउनु अव्यवस्थित सडक निर्माणले वन मासिनु गुराँसका फूल टिप्नु तथा हाँगा भाँच्नु अन्य प्रजातिबाट थिचोमिचो नेपालमा पाइने गुराँस लालीगुराँस सुनपाती बारबाटम चिया फूले गुराँस नीलो चिमाल पहेँलो चिमाल जुँगे चिमाल सानो चिमाल लहरे चिमाल कोरलिङ गुराँस चिमाल तकमा चिमाल कालो गुराँस सेतो चिमाल गुलाबी कोरलिङ भाले सुनपाती सानो लहरे चिमाल हिउँ चिमाल झुन्डिने चिमाल पुड्के चिमाल झुसे सुनपाती थम्सनको गुराँस पहँेले चिमाल खियाउने पाते गुराँस हाँगिने गुराँस डाक्टर वाइटको गुराँस चेम्बरलेनी क्वानियनुम हुकेरी ल्यानाटम लोन्डेसी मेकोन्जेन्स"
अन्तरप्रदेश खेलकुदमा सहभागी हुने कोशीका खेलाडीको बिदाइ,"चितवनमा भोलि (आइतबार) देखि सुरु हुने अन्तरप्रदेश खेलकुदमा सहभागी हुने कोशी प्रदेशका खेलाडीहरूलाई बिदाइ गरिएको छ । शनिबार इटहरी रंगशालामा कोशी प्रदेशका सामाजिक विकास मन्त्री राजेन्द्र कार्की, प्रदेश खेलकुद विकास बोर्डका सदस्य सचिव हंसराज वाग्ले, उपाध्यक्ष विन्दिया कार्कीलगायतले खेलाडीहरूलाई बिदाइ गरेका हुन् । चितवनमा आइतबारदेखि आगामी वर्षको वैशाख १ गतेसम्म बाग्मती प्रदेशको आयोजनामा अन्तर प्रदेश खेलकुद प्रतियोगिता सञ्चालन हुँदै छ । चितवनको भरतपुरस्थित गौतम बुद्ध अन्तर्राष्ट्रिय क्रिकेट रंगशालामा प्रधानमन्त्री पुष्पकमल दाहाल 'प्रचण्ड' ले प्रतियोगिताको उद्घाटन गर्ने छन् । प्रतियोगितामा एथलेटिक्स, भलिबल, फुटबल, कराते, तेक्वान्दो, बक्सिङ, पौडी, ब्याडमिन्टन र क्रिकेट गरी ९ खेलको प्रतिस्पर्धा हुने छ । पुरुष फुटबलबाहेक सबै खेल चितवनमा हुने छ। पुरुष फुबटल हेटौंडास्थित गौरीटार रंगशालामा हुने छ । प्रतियोगितामा एक सय ३६ स्वर्ण, एक सय ३६ रजत र एक सय ८४ कांस्यका लागि प्रतिस्पर्धा हुने छ । प्रतियोगितामा सातै प्रदेशका १ हजार ५ सय ४७ खेलाडी सहभागी हुने बताइएको छ । खेलका उत्कृष्ट खेलाडीलाई १० हजार नगदबाट पुरस्कृत गरिने छ । टिम च्याम्पियनलाई चाँदीको रनिङ सिल्ड प्रदान गरिने छ । उक्त प्रतियोगितामा कोशी प्रदेशबाट दुई सय ५३ खेलाडीको सहभागिता रहनेछ । महिला क्रिकेट र स्विमिङका खेलाडी भने चितवन पुगिसकेका छन् । आज फुटबलतर्फ ४०, भलिबलका २८, तेक्वान्दोका २५, एथलेटिक्समा ३९, करातेमा २४, बक्सिङमा १७ र ब्याडमिन्टनमा ८ जना गरि एक सय ८१ खेलाडी त्यसतर्फ हिँडेका हुन् । खेलाडीहरूलाई बिदाइ गर्दै कोशी प्रदेशका सामाजिक विकास मन्त्री राजेन्द्र कार्कीले प्रदेशको मात्र नभएर सिंगो राष्ट्रको नाम राख्नेगरी खेल्न आग्रह गरे । 'पदक जितेर प्रदेशको नाम उचो राख्न म खेलाडीहरूलाई आग्रह गर्छु, त्यतिमात्र नभएर खेल प्रतिभा देखाएर रेकर्ड बनाउँदै देशको नाम राख्न सफल हुनुहोस् ।' यस्तै, कोशी प्रदेश खेलकुद विकास बोर्ड सदस्य सचिव हंसराज वाग्लेले प्रतियोगितामा सहभागी हुने खेलाडीको तयारीलाई आधार मान्दा उत्कृष्ट नतिजा आउने आँकलन गरे । विभागीय खेलाडीको सहभागिता नरहने भएकाले पनि नतिजा राम्रो हुने बताउँदै उनले भने, 'यसपालि तयारी राम्रो छ । समूहतर्फको भलिबल, फुटबलमा र महिला क्रिकेटतर्फ मेडलको अपेक्षा गरेका छौं । स्विमिङका खेलाडी प्रतियोगिता खेल्न अमेरिका गएका कारण त्यसबाट आउने मेडल गुम्ने पक्का छ । तर समग्रमा राम्रो छ ।'"
झापामा ब्राउन सुगरसहित दुई जना पक्राउ,"झापा : सशस्त्र प्रहरीले झापा गाउँपालिकाबाट फेरि ६३५९ ग्राम ब्राउन सुगरसहित दुई जनालाई पक्राउ गरेको छ । झापा गाउँपालिका ७ का २५ वर्षीय सुनिराम हेमरन र सोही ठाउँका २१ वर्षीय हिरण राजवंशीलाई पक्राउ परेको सशस्त्र प्रहरी बल, नेपाल नम्बर २ गण हेडक्वाटर झापाका डीएसपी तथा सूचना अधिकारी दिनेश कटुवालले जानकारी दिए । सशस्त्रले सात घण्टाको अन्तरालमा त्यहाँबाट १०० ग्राम बढी ब्राउन सुगरसहित तीन जनालाई पक्राउ गरिसकेको छ । झापा गाउँपालिका४ लसुनामा सशस्त्र प्रहरी बल, नेपाल बोर्डर आउट पोस्ट टाघनडुब्बाबाट खटिएको चेक प्वाइन्ट टोलीले गए राति ८ बजेको समयमा पैदल आउँदै गरेका उनीहरूलाई शंका लागि चेकजाँच गर्दा हेमरनले किराना सामान बोकेको झोलाबाट ६३ दशमलव ५९ ग्राम ब्राउन सुगर फेला परेको सूचना अधिकारी कटुवालले बताए । सशस्त्रले ब्राउन सुगरसहित पक्राउ गरेका दुवै जनालाई आवश्यक कारबाहीका लागि इलाका प्रहरी कार्यालय कुमरखोद बुझाइसकेको छ । सशस्त्रका बिओपी टाघनडुब्बाबाट खटिएको टोलीले झापा१ सितुमारीबाट शुक्रबार दिउँसो १ बजेको समयमा बीआर ३७ एन ५८११ नम्बरको भारतीय मोटरसाइकलमा सवार २३ वर्षीय राहुल मण्डललाई शंका लागेर चेकजाँच गर्दा ४८ दशमलव ५५० ग्राम ब्राउन सुगर बरामद गरेको थियो । पक्राउ परेका मण्डल भारत किशनगञ्ज जिल्ला धनतोला ग्राम पञ्चायत बालुवाडीका बासिन्दा हुन् ।"
जुम्लामा पुग्यो पाठ्यपुस्तक,"जुम्ला : हिमाली जिल्ला जुम्लामा यो वर्ष समयमै पाठ्यपुस्तक पुगेको छ। यसअघिका वर्षहरूमा पाठ्यपुस्तक समयमा नपुग्ने जुम्लामा यो पटक नयाँ शैक्षिक सत्र सुरु नहुँदै पाठ्यपुस्तक पुगेको हो। सदरमुकाम खलङ्गा बजारमा रहेको जिपी स्टेसनरीका सञ्चालक गणेश रोकायाले शैक्षिक सत्र सुरु हुनु एक महिनाअघि नै पाठ्यपुस्तक जिल्लामा पुगिसकेको जानकारी दिए। उनले भने, जिल्लाका स्थानीय तहमा रहेका केही विद्यालयले पाठ्यपुस्तक खरिद गरेर लगिसकेका छन्। अहिलेसम्म पातारासी गाउँपालिकाका चार, गुठीचौरका दुई र तिलाका चारवटा विद्यालयले पाठ्यपुस्तक लिएका छन्। अरू स्थानीय तहका विद्यालयले पनि पाठ्यपुस्तक लैजाने तयारी गरिरहेका रोकायाको भनाइ छ। उनका अनुसार यही चैत ११ गते कक्षा १ देखि १० सम्मका एकएक हजार थान पुस्तक आइसकेका छन्। सरकारले हिमाली जिल्लामा माघ मसान्तभित्रै जनक शिक्षा सामग्री केन्द्रबाट पुस्तक छपाइ गरेकाले यो वर्ष पुस्तक वितरण सहज भएको हो। विद्यालय सञ्चालन हुनु पहिले प्रत्येक विद्यार्थीको हातहातमा पाठ्यपुस्तक पुग्ने भएको सध्या स्टेसनरीका सञ्चालक सुनम खड्काले बताए। उनका अनुसार शनिबार पाँचपाँच सय थान पाठ्यपुस्तक आइसकेका छन्। सूचीकृत भएका स्टेसनरीबाट पाठ्ययुस्तक विद्यालयले खरिद गरेर लैजाने गरेका सिञ्जा गाउँपालिका शिक्षा शाखा प्रमुख शंकर धितालले जानकारी दिए। उनका अनुसार पाठ्यपुस्तक खरिद गरेर तिलाका सबै विद्यालयमा समयमै पुर्याउन विद्यालयलाई परिपत्र गरिएको छ।"
महाकुम्भको रामकहानी,"अमृतको तरलाई पिण्ड बनाएर विष्णुले सीधै रुद्राक्ष वनको नजिकै कौशिकी नदीको तटमा जानुभयो जसलाई चतारा भनिन्छ भनेर पुराणमै उल्लेख गरिएको पाइन्छ। प्रत्येक १२ वर्षमा नेपालको पूर्वी भेगमा अवस्थित सुनसरीको चतारामा पूर्ण महाकुम्भ लाग्छ। कौशिकी नदी किनारमा लाग्ने यो कुम्भ मेला २०५९ सालदेखि सुरु भएको हो। जहाँ ६ वर्षमा अर्ध कुम्भ र १२ वर्षमा पूर्ण कुम्भ लाग्ने गर्छ। यस वर्षको चैत्र २७ गते एक महिनाका लागि पूर्ण कुम्भ अर्थात् महाकुम्भ सुरु हुँदैछ। नेपालमा कुम्भ नलागुञ्जेल हजारौं नेपाली भारतका नासिक, उज्वैन, प्रयाग र हरिद्वार पुगेर कुम्भ स्नान गरी फर्कन्थे। शास्त्रीय प्रमाणले भारतका ती चार स्थानमा अमृतका थोपामात्र खसेको तर चतारामा अमृतको छाली (तर) नै खसेको भन्ने पुष्टि भएपछि २१ वर्षदेखि नेपालमै भव्य रूपमा कुम्भ मेला लाग्दै आएको हो। नेपालमा कुम्भ लाग्न सक्छ र यसका शास्त्रीय आधार यी र यस्ता छन् भनेर प्रमाण पेश र शास्त्रार्थ समेत गरी पुष्टि गर्ने नेपालका जगद्गुरु बालसन्त मोहनशरण देवाचार्यसँग अन्नपूर्णकर्मी गोपीकृष्ण ढुंगानाले गरेको कुराकानी जगद्गुरुकै शब्दमा। प्रामाणिक कुम्भ नेपालमै कसरी सम्भव भयो नेपालमा कुम्भ ? पुराणमा समुन्द्र मन्थनको एउटा प्रसंग छ दैत्यहरूले स्वर्गको साम्राज्यमा हमला गरे, देवराज इन्द्रलाई पतन गराए। इन्द्र बडो दुःखी भएर हिमालयका कन्दरा र गुफाहरूमा तपस्या गर्न थाले। अब कसो गर्ने ? यत्रो समय भयो आफ्नै राज्यबाट वञ्चित भइयो, जाऔं ब्रह्माजीको शरणमा र इन्द्रादिका सामु ब्रह्माजी जानुभयो। ब्रह्माले भन्नुभयो, यो सबै काम त मबाट सम्भव छैन। जाऔं, बैकुण्ठमा भगवान् विष्णुलाई प्रार्थना गरौं। विष्णुका शरणमा पुगे र प्रार्थना गरे। विष्णुले भन्नुभयो तपाईंलाई तृप्त हुने इच्छा छ, मुक्ति हुने इच्छा छ, अजर अमर हुने इच्छा छ भने तपाईंहरू देवता र दानव भएर मन्थन गर्नुहोस्। मन्थन कहाँ गर्ने भन्ने प्रश्न उठ्यो। विष्णुले जवाफ दिनुभयो उत्तरपट्टि, हिमालयको काखमा समुन्द्र मन्थन गर्नुहोस्। अब त्यसको कहाँ ? यो जिज्ञासा नेपालमा लामो समय चल्यो। अनि म भारत गएँ। भारतका ठूल्ठूला पुस्तकालयहरू पुगें। अध्ययन गरें। किन पनि भारत पुगें भने कुम्भ लगाउने कुरो उठेपछि नेपालमा ठूलो विरोध भयो। पर्चा टाँसेर मन्दिर मन्दिरमा निषेध गर्ने काम भयो। खबरदार ! चतारामा कुम्भ हुँदैन, शास्त्रको आधार र व्याख्या होइन भनियो। नहुँदो कुम्भ नेपालमा लगायो भने शास्त्रविरुद्ध हुन जान्छ भनियो। सबै खनिए, २०५९ सालको सन्दर्भ हो यो। प्रमाण चाहियो भन्ने आवाज उठेपछि भारत पुगें। एउटा ग्रन्थ भेटें १६० वर्ष पुरानो। त्यो ग्रन्थको पछाडिको पृष्ठमा के थियो भने भारतमा कुम्भ लगानेका शास्त्रीय निरूपण विधान। सुरुमै लेखिएको रहेछ हिमालयको काखमा समुन्द्र मन्थन भएको हो। फेरि प्रश्न उठ्यो मनमा हिमालयको काख भनेको कहाँ त ? सुदूरपश्चिमको दार्चुलाको लिम्पियाधुरादेखि लिएर सुदूरपूर्वको ताप्लेजुङको कञ्चनजंघासम्म त हिमालै हिमाल छ नेपालमा। त्यसपछि बनारस पुगें। त्यहाँ काशी पण्डित सभाका सदस्यहरू सुधाकर मिश्र, डा हरिप्रसाद अधिकारी, डा गोपाल अधिकारी, राजाराम शुक्ला, मृतुञ्जय त्रिपाठी, परमात्मा दुवेसँग भेट भयो। त्यहाँ यो सन्दर्भ उठाएपछि एक विद्वान्ले भन्नुभयो महाराजजी, एउटा प्रमाण छ सत्यवतीको उत्तरपट्टि कुम्भको उत्पत्ति भएको हो भनेर। तर ती विद्वान्ले सत्यवतीका बारेमा भन्न सकेनन्। सत्यवती हो कहाँ ? भनेर खोज्न थालें। स्कन्ध पुराणको हिमवत्खण्डमा प्रमाण भेटें नेपालका चारवटा नाम हुन्। सत्य युगमा सत्यवती, तेत्रा युगमा मधुवन, द्वापर युगमा मुक्ति सोपान र कलियुगमा नेपाल। अब काशीका विद्वान्ले दिएको प्रमाण र हिमवत्खण्डमा लेखिएको कुरा मिल्न आयो। यति भएपछि नेपालको उत्तरतर्फ भन्ने त सिद्ध भयो तर अब फेरि उत्तर कहाँ त ? खोज्न थालें। पढ्दै जाँदा वाल्मीकि रामायणको बालकाण्डमा के भेटियो भने त्यहाँ सत्यवती नाम गरेकी महाराज गादीकी छोरी हुनुहुन्थ्यो। उनी पर्शुरामको जन्म हुन्छ भन्ने थाहा पाएर सशरीर स्वर्ग जानुभयो। त्यसपछि कौशिकी नदी बनेर प्रकट हुनुभयो। सत्य धर्ममा रहेकी सत्यवती नै कौशिकी नदीका रूपमा बग्नु भयो भनेर वाल्मीकिको बालकाण्डमा रामले कोशी नदीको व्याख्या सोध्दा भनेको विश्वामित्रले वर्णन गर्नुभएको छ। विश्वामित्रले भन्नु भएको छ यी सत्यवती मेरै दिदी हुन्। दिदीसँग असाध्यै स्नेह भएको हुनाले हे राम ! म पनि यही कोशी नदीका तटमा बस्छु। यसरी, सत्यवती भनेको नेपाल र कोशी भन्ने सिद्ध भयो। अब नेपालको पनि उत्तर र कोशीको पनि उत्तर भनेपछि कहाँ त ? खोज्दै जाँदा सोलुखुम्बु जिल्लाको सगरमाथाको फेदमा रहेको दूधकुण्ड भनेर पुराणले बताएको भेटें। दूधकुण्डको माथि रहेको विशाल पर्वत सगरमाथालाई पुराणले मन्दराचल पर्वत भनेको छ। एकएक प्रमाण दिएको छ। यति योजन विस्तार भएको क्षेत्र भनेको छ सगरमाथाबारे। सगरमाथालाई मदानी बनाएर विशाल समुन्द्र मन्थन गर्दा त्यहाँबाट अमृत निस्किएको वर्णन छ। पुराणमा वर्णन गरिएअनुसार त्यो अमृतको घडालाई इन्द्र महाराजको छोरो जयन्तले कौवाको रूप धारण गरेर चुच्चोले घडा बोकेर भागेछन्। यसरी भाग्दा भारतको नासिक, उज्वैन, प्रयाग र हरिद्वार यी चार ठाउँमा अमृतको थोपा झरे। तिनै थोपा झरेको आधारमा त्यहाँ कुम्भमेला सुरु भयो। जयन्तले सोचे, यो घडा बोकुञ्जेल सारा देवताले लखेटे, बडो कष्ट हुने भयो त्यसैले उहीँ सोलुखुम्बुको सगरमाथामै राख्छु। यसरी त्यो घडा शिखरमा राख्नुभयो। त्यसपछि भगवान् विष्णुले तुरुन्त मोहिनी रूप धारण गरेर शिखरमा राखिएको घडा हातमा लिएर देवता र दानव पंक्तिवद्ध भएर बस अनि अमृत बाँड्छु भनेको सन्दर्भ छ। घडा खोलेर हेर्दा त ढपक्क छाली (तर) लागेको देख्नुभयो विष्णुले। यस्तो अमृत त शिवजीले विषपान गरेर भत्भत् पोलेको छ त्यसैले यो राम्रो भाग चाहिँ शिवजीलाई दिऊँ बाँकी अरूलाई दिन्छु भनेर तर निकाल्नु भयो। पुराणमा लेखिएको छ तरलाई छानेर राखेर ती देवताहरूलाई अमृत पिलाउनुभयो। अमृतको तरलाई पिण्ड बनाएर विष्णुले सीधै रुद्राक्ष वनको नजिकै कौशिकी नदीको तटमा जानुभयो जसलाई चतारा भनिन्छ भनेर पुराणमै उल्लेख छ, वसन्त ऋतु, चैत्र महिना, शुक्ल पक्षको प्रतिपदा। त्यो चैत्र महिनामा लगेर राखेको भएर अहिले पनि चतारा भनिएको हो। चैत्र महिनाको शुक्ल पक्षको प्रतिपदा यस वर्ष २०८० सालमा चैत्र २७ गते परेको छ। त्यसैले १२ वर्षे महाकुम्भमेला कोशी प्रदेशको सुनसरी जिल्लाको चतारास्थित कोशी (कौशिकी) नदीमा सुरु हुँदैछ। ६ वर्ष र १२ वर्षमा प्रामाणिक रूपमा स्थापना गरिएको कुम्भमेला चैत २७ गतेदेखि एक महिनाका लागि प्रारम्भ हुँदैछ। ६ वर्षमा कुम्भमेला र १२ वर्षमा हुने महाकुम्भमेला। त्यस दिन भगवान् विष्णुले त्यो तर अर्थात् छाली कौशिकी तटमा लगेर राख्नुभयो। पूजा गर्नुभयो। र, विष्णुले सारा देवताहरूका साथमा कुम्भ स्नान गर्नुभयो। अब त्यो पिण्ड सुरक्षित स्थानमा राख्नुपर्छ भनेर त्रिपुरासुरलाई वध गर्ने पार्वतीलाई शिवले भन्नुभयो यो तरलाई लगेर धरान बजारको माथिको डाँडा विजयपुर (शीत शैलरुद्राक्षारण्यविजय पर्वत) को शिखरमा पिण्ड राखिदिनू। सुधा भनेको अमृतलाई पिण्डीकृत पिण्ड बनाएर त्यो डाँडामा राखेको हुनाले त्यसको नाम पिण्डेश्वर महादेव भनिएको हो। अब मेरो प्रश्न नेपाल र भारतका विद्वान्लाई भारतमा अमृतका थोपा झर्दा कुम्भ हुन्छ भने नेपालमा अमृतको डल्लो नै रहँदा किन कुम्भ हुँदैन ? कोही काँतर भन्दथे कलस यो कुम्भ सधैं कटोस् हिन्दुस्तान रिसाउने छ बरु ए यस्तो विचारै हटोस् पहिले भारतको विचार नबुझी मिल्दैन भन्ने थियो जे बोले पनि कुम्भ गर्न तिनको हुँदैन भन्ने थियो । बडो ठूलो संघर्ष रह्यो कुम्भ लगाउने सन्दर्भमा। नेपाल र भारतका विद्वान्हरूसँग बसेर अनेकौंपटक बहस, संवाद, चर्चापरिचर्चा गर्नुपयो। मैले भनें, भनिरहें अमृतको थोपा झरेको ठाउँमा कुम्भ हुने अनि अमृतको डल्लो नै भएको ठाउँमा कुम्भ किन नहुने ? अति भएपछि तर्क गरें कि यो ग्रन्थ च्यात्नु पयो मेरा अगाडि, होइन भने यही ग्रन्थमा लेखिएको कुरो भारतमा हुने नेपालमा नहुने भन्ने कसरी हुन्छ ? यो हुनै सक्दैन। नेपालमा कुम्भ सम्भव छ भनें। भारतकै विद्वान्ले मुख फोडे अच्छा है। यितना लिखा हुआ है। अपने इतने अध्ययन, अनुसन्धान किया है। यितना प्रमाण मिला तो कर सकते हो। यसमा भारतका अन्य विद्वान्ले पनि साथ दिनुभयो। यसरी २०५९ सालदेखि नेपालमा पुनः जागरण सुरु भयो कुम्भका रूपमा। देश प्रेमको जागरण सुरु भयो सुनसरीको चताराबाट। कौशिकी सभ्यताको जागरण भएको त्यो वर्ष। मानव मात्रको कल्याणको जागरण कुम्भका माध्यमबाट प्रकट भयो। अब पश्चिमका नेपाली पूर्व, पूर्वका नेपाली पश्चिम खासमा कुम्भमेलाले राष्ट्रको अस्तित्व, राष्ट्रको पहिचान, अध्यात्मको जागरण, सामाजिक जागरण, धार्मिक जागरण गर्न सफल भएको छ। यसैगरी, महाकालीको नदी तटमा ७५ फिट अग्लो नेपाल आमाको मूर्ति अष्टधातुबाट बन्दैछ। अब पूर्वमा कुम्भमेला, पश्चिममा नेपाल आमा। अब पश्चिमका नेपाली कुम्भ स्नान गर्न मेला भर्न अन्यत्र जानु परेन, पूर्व कौशिकी आए भयो अनि पूर्वका नेपाली नेपाल आमालाई हेर्न महाकाली जाने भए। यसले नेपालीबीच आत्मीयता जोड्नेछ। लामो शत्प्रयासपछि नेपालमा कुम्भमेला गरिमाको रूपमा २१ वर्षदेखि निरन्तर सञ्चालन भइरहेको छ। यस वर्ष अमेरिका, अस्टेलिया, क्यानडा, बेलायत, नर्वे, बर्मा, भुटान, बर्मा र नेपालका भक्त कुम्भका लागि आउँदै हुनुहुन्छ। नेपालमा कुम्भ लाग्न मिल्ने नमिल्ने तर्क अब कसैले गर्दैन भन्ने लाग्छ। कसैले पनि नेपालमा कुम्भ किन ? भनेर प्रश्न र तर्क गर्ने अवस्था छैन पनि अब । मैले एकएक श्लोक, एक एक अध्याय र एक एक जवाफ दिइसकेको छु। स्थापित गरिदिएको छु बरु अबको प्रश्न भनेको यसको निरन्तरता नै हो। हुन त अब नेपाल सरकार नै यसमा जोडिएको छ, प्रदेश सरकार र स्थानीय सरकार पनि जोडिनु भएको छ। अब कुम्भ र महाकुम्भमा आएर सारा राष्ट्रवासी आइदिनुभए पुग्छ। तपाईंहरू सबै कुम्भमा सहभागी हुनु भनेको देशको सम्मान हो। देशको, मातृभूमिको गरिमा बढ्नु हो। जसले कुम्भरूपी देशभक्तिको अभियानमा एउटा इँटा थपिएको महसुस गराउनेछ। भारतका चार स्थानमा कुम्भमेला लाग्छन्। जहाँ भारत सरकार एक वर्षदेखि पूरै खटेर लाग्छ, सम्बन्धित प्रदेश सरकार उत्तिकै लाग्छ। करोडौं लाग्ने सम्पूर्ण खर्च व्यहोर्छन्। नेपालको इतिहास पढौं, नेपालको माटो चिनौं हे पार्वती ! कौशिकी नदीको तटमा चैत्र महिना शुक्ल पक्षको प्रतिपदाबाट प्रारम्भ हुन्छ भनेर भगवान् शिवले भनेकोबाट के स्पष्ट हुन्छ। कुम्भमेलाको प्रारम्भ आदिकालमै नारायण (विष्णु)ले सुरु गर्नुभयो। यस्ता पौराणिक कुरा कतिलाई पच हुन्छ कतिलाई हुँदैन। इतिहास पुराण हाम्रा लागि सर्वोच्च ग्रन्थ हुन्। पश्चिमा मुलुकले पनि विश्वको सर्वोच्च प्राचीन ग्रन्थ ऋग्वेद हो भनेर स्वीकार गरेकै छ। वेदले पुराणलाई सर्वोच्च स्थानमा राखेको छ। मत्स्य पुराणले के भन्छ भने यो वेद प्रकट हुनुभन्दा पनि पहिला पुराण प्रादुर्भाव भयो भगवान्बाट। जुन कुरा शिव महापुराणमा पनि लेखिएको छ। पुराणलाई पाँचौं वेद भनिएको छ। वेदले पुराणलाई सर्वोच्च स्थानमा राखेकोबाट यसलाई प्रामाणिक मान्न सकिन्छ। त्यसैले पुराण सर्वग्राह्य छ। त्यसमा पनि नेपालको इतिहास जान्नका लागि त पुराण पढेकै हुनुपर्छ। किनकि पुराणमा नेपालको महाकाली नदीको व्याख्या छ। कर्णाली, सेती, भेरी, राप्ती, गण्डकी, बागमती, विष्णुमती, रुद्रमति, मेलाम्ची, इन्द्रावती, सप्तकोशी, कावेली, तमोर, मेची, अरुण, वरुण, तामाकोशी, भोटेकोशी, सुनकोशी, त्रियुगा आदि सारा नदीहरूको व्याख्या त्यहाँ पाइन्छ। यी कति महत्त्वपूर्ण छन् भन्ने बुझ्न पुराण नै पढ्नु पर्छ। यदि मेरो देश जान्न र प्रमाण जुटाउन पुराण पढ्नै पर्छ भने त्योभन्दा ठूलो सम्पत्ति के हुन सक्छ ? जुन नेपालीले पुराण पढेन, उसले नेपाल नै चिन्दैन, जान्दैन। नेपालको इतिहास बुझेन, नेपालको माटोलाई पनि उसले चिनेन। नेपाल पुरी र नेपालको महत्त्व नेपाल नाम गरेको भूमि बहितलमा प्रसिद्ध छ। त्यसको नाम हो, नेपाल पुरी। शिव महापुराणको कोटिरुद्र संहितामा यही उल्लेख छ। अयोध्या, मथुरा, माया, काशी, कान्ची, अवन्तिका आदिलाई कविहरूले श्लोकका रूपमा पुरी बनाइदिए तर पुराण भन्छ निश्चय नै नेपाल नै पुरी हो। यो विश्वकै प्रसिद्ध पुरी हो, चानचुने होइन। वराह महापुराणमा पनि एउटा श्लोक छ सुखको मुहान नेपाल हो, सुखको स्रोत नेपाल हो अनि सुखको भण्डार नेपाल हो। आनन्द रामायणमा लेखिएको छ जगदीश्वर भगवान् पशुपतिनाथको सेवा गर्न स्वयं मर्यादा पुरुषोत्तम राम पशुपति आउनुभयो र आराधना पनि गर्नुभयो। महाभारतमा एकपल्ट भगवान् श्रीकृष्ण द्वारकाबाट आउँदा धृतराष्ट्रले भव्य स्वागत गरेछन्। बिदाइ गर्नुपर्ने बेला भयो। अब कृष्णलाई के दिएर बिदाइ गर्ने ? भन्दा जाओ जाओ नेपाल जाओ, १८ हजार कम्बल ल्याओ भनेछन् धृतराष्ट्रले। आजभन्दा पाँच हजार वर्षपूर्व नेपालले कैयौं उत्पादन विदेश निर्यात गर्दोरहेछ र त नेपाल सम्पन्न थियो। त्यसैबेला धृतराष्ट्रले नेपाल पठाएको सन्दर्भ पढ्न पाइन्छ। त्यसबेला अर्थतन्त्रमा नेपाल कति महान् रहेछ र आफ्ना उत्पादनहरू विदेश निर्यात गर्ने हैसियत उसबेलै रहेछ नेपालको भन्ने बुझिन्छ। तर, आज सबै आयात गरिन्छन्, खाद्यान्न, लत्ताकपडा, सियो, फाली आदिजस्ता ससाना विषय पनि। निर्यात के गर्छ अहिले भन्दा मान्छे। विमानस्थल पुगेर हेरे हुन्छ, छर्लंग छ। तर पनि भन्नेहरू भनिरहेकै छन्, हामीले नेपाल बनायौं, नयाँ नेपाल बन्यो। त्यस्तो समृद्ध देश हाम्रो, दुर्भाग्यवश अहिले कता कता अल्मलिएको अवस्था छ। यस्तो विषम परिस्थितिमा पनि करोडौं नेपाली नेपालको हित चाहन्छन्। नेपाल समृद्ध होस् भनेर चाहनेहरू पनि छन्। नेपालको गरिमा बोकेका १२ ज्योतिर्लिंग मल्लिकार्जुन भारतको आन्ध्र प्रदेशमा छ भनेजस्तै नेपालमा कहाँ छ ? दार्चुला जिल्लामा छ। महाकाली नदी र चौलानी नदीको बीचमा छ शैल पर्वत छ, त्यहाँ मल्लिकार्जुन ज्योतिर्लिंग छ भन्छ पुराणले। जुन हजारौं वर्ष पुरानो मल्लिकार्जुन मन्दिर हो। पुराणले भने जसरी नै पत्ता लागेको हो। यसअघि नेपाली १२ ज्योतिर्लिंगको दर्शन र पूजाआजालाई भारतका विभिन्न स्थान पुग्दै आएका थिए। अझै पनि नेपालका १२ ज्योतिर्लिंगबारे थाहा नपाउनेहरू भारत पुगिरहेका छन्। एकपटक भारतमा लोकप्रिय दैनिकका पत्रकारले प्रश्न गरे महाराजजी ! एक विषयमे बहुत अन्योल हे, शंका हे भारतमे कि ये सरयु नदी कहाँ से पैदा होगए ? मैले यसमा कुनै शंकै छैन, कसरी अन्योल भयो भनेर सोधें। सरयुको उद्गमस्थल बताउन सक्छु भनें। पत्रकारले बडो अधैर्य भएर सोधे कहाँ है बताइए महाराजजी। सरयु नदीको उद्भवबारे स्पष्ट पार्दै भनें नेपालको बझाङ जिल्लाको विश्वपर्वतबाट प्रकट भएर नेपाल नदी बगेको हो। सरयु नदी बैतडीको रौलाकेदार हुँदै पाटन भएर बैतडीको सर्मायु र रूपालको संगममा पुग्छ। तिम्रो सरयु मेरो देशबाट बगेर आउँछ, हिँड स्नान गर्न भनेको पत्रकार छक्क परे। भोलिपल्ट पञ्जाव केसरी दैनिकको पहिलो पृष्ठमा मुख्य समाचार बनाएर छापेछन् तिनले भारतके सारा तीर्थौंका स्रोत नेपाल शीर्षकमा। हाम्रो नेपालसँग अनि हामी नेपालीसँग के छैन ? सबै छ। एकसे एक प्रमाणमा सबैसँग तर्क गर्न सकिन्छ। एकसे एक अध्यायको प्रमाण दिएर मैले पूरै नेपाल पैदल हिँडेर शास्त्रसँग तथ्य मिलाएर नेपालमै १२ वटा ज्योतिर्लिंग छन् भनेर पुष्टि गरिसकेको छु। नेपालका १२ ज्योतिर्लिंगका बारेमा मैले कोरोनाकालमा ठूलै ग्रन्थ पनि लेखिसकेको छु। नेपाल देशमा भएका १२ ज्योतिर्लिंग दर्शन गरे शिवलोक प्राप्ति हुन्छ। १२ वटैको श्लोक पनि बनाइदिएको छु। १२ ज्योतिर्लिंगका मन्दिर पनि बनेका छन्। नित्य पूजाआजा भइरहेकै छ। यो इतिहासमा अभूतपूर्व काम भएको छ। महात्मा, मान्छेको व्यवहार मरेपछि पूजा नेपाली समाजबारेको कविले कविता लेखेका छन् यो लट्टे ठग हो भनेर कतिले गाली गरेथे अरे मार्न आँट गरे लुकेर कतिले लाठी उचाले अरे। मान्छेको व्यवहार यही छ गुरुजी ठूला महात्मा प्रति बाँचुञ्जेली घृणा ! मरेपछि पूजा ! मूर्तिअघि आरति। नेपाल चिनाउन र लाखौं पर्यटक भित्त्याएर देश समृद्धि बनाउन छ भने कुम्भ र १२ ज्योतिर्लिंगको विश्वप्रचार व्यापक रूपमा गरे पुग्छ। बाँकी नेपालीमा पनि राष्ट्रिय जागरण र आध्यात्मिक जागरण आउँछ। कुम्भ स्नान किन ? यस्ता छन् पाँच कारण कुम्भको सबैभन्दा ठूलो कुरो स्नान नै हो। यसको महत्त्व नै नुहाउनुमा छ। भगवान् ब्रह्मा, विष्णु, इन्द्र र मनु महाराजले जलमा स्नान गर्नुभयो। यसकारण कुम्भ पुग्नुको पहिलो कर्तव्य हो महास्नान। कुम्भको महास्नानमा तीनवटा स्नान विशेष पर्छन् जुन दिन भगवान् विष्णुले नुहाउनु भयो, त्यो दिन। जुन दिन ब्रह्माजीले नुहाउनु भयो, त्यो दिन। अनि, जुन दिन देवराज इन्द्रले नुहाउनु भयो, त्यो दिन। अर्को मनु र मनुष्यले नुहाउने स्नान। यसरी पाँचवटा स्नान हुन्छन् कुम्भमा। कुम्भमेलाको पहिलो लक्ष्य भनेकै कुम्भस्नान हो। दोस्रो, कुम्भमा साधुसन्तको दर्शन। भगवान्को परिचय नै साधुसन्तहरूले गराउने हो। तेस्रो, ईहलोकमा सुख प्राप्तिका लागि भगवान्को यजन गरिन्छ। यज्ञको भोक्ता र यज्ञ पनि भगवान् हुने भएकाले यज्ञपुरुषको आराधना अत्यन्तै महत्त्वपूर्ण हुन्छ। चौथो, एक महिनासम्म देवलोकका देवताहरूले आआफ्नो लोकलाई परित्याग गरी चताराधाममा कौशिकी नदीको तट (किनार)मा बस्नुहुन्छ र आराधना गर्नुहुन्छ। यसरी एक महिनासम्म एक छाक खाएर कल्पवास बस्ने, कौशिकी नुहाउने र आआफ्नो इष्ट देवताको आराधना गर्नुु सबैका लागि उत्तम हुन्छ। अरूबेला कारणवश गरेको कर्मका कारणले नास पनि हुन्छ तर कुम्भमेलाका बेला गरेको पुण्यचाहिँ अक्षय हुन्छ, कहिल्यै नास नहुने प्रकृतिको हुन्छ। त्यसैले कुम्भमा जप, अनुष्ठान, सन्त आदिको दर्शन, कुम्भ स्नान र साधनाउपासना अत्यन्तै महत्त्वपूर्ण हुन्छ। भारतमा पनि कुम्भ हुन्थ्यो, बीचमा लुप्त भयो। शंकराचार्यको शुभआगमनपश्चात् त्यहाँ कुम्भले फेरि जीवन पायो। त्यहाँ कुम्भ किन जीवन्त बनाए ? भन्दा राष्ट्र जागरणका लागि। जतिबेला राजा, गुरुहरू र जनता एकै ठाउँमा बसेर कुम्भका माध्यमद्वारा राष्ट्रिय हितका विषयमा बहस र छलफल हुन्थ्यो। देशको मर्यादा, संस्कार, संस्कृतिका कुरा कुम्भमै हुन्थ्यो। राष्ट्रका लागि जाग, राष्ट्रका लागि उठ भनेर पनि कुम्भ लगाउँथे भारतमा। पाँचौं कारण, ठूला ठूला महापुरुष भेला भएर राष्ट्र के हो ? मातृभूमि के हो ? देश प्रेम के हो ? आदि महत्त्वपूर्ण विषयहरूमा जनतालाई जानकारी गराउँथे। कुम्भको महत्त्व यो पाँचौं हो। राष्ट्रभक्तको जागरण चानचुने विषय होइन। कुम्भ राष्ट्रको यज्ञ पनि हो।"
बोगटीको निधनपछि पार्टीमा समन्वयको अभाव महसुस गरेँ : प्रचण्ड,"काठमाडौँ : प्रधानमन्त्री तथा नेकपा (माओवादी केन्द्र) का अध्यक्ष पुष्पकमल दाहाल प्रचण्डले पूर्वमन्त्री एवं माओवादी केन्द्रका नेता पोष्टबहादुर बोगटीको पार्टीमा सधै अभाव महसुस हुने गरेको बताएका छन्। शनिबार बिहान पेरिसडाँडामा पोष्टबहादुर बोगटी स्मृति प्रतिष्ठानको आठौँ वार्षिक साधारण सभा तथा स्मृति दिवसमा बोल्दै प्रधानमन्त्रीले यस्तो बताएका हुन्। उनले भने,पोष्टबहादुर बोगटी एक जना इमान्दार नेता हुनुहुन्थ्यो, यहाँको सम्पूर्ण जीवन त्याग र निष्ठाले भरिपूर्ण छ। उहाँ एक जना सहयोगी भावनाको, आफ्नो जिम्मेवारीप्रति प्रतिवद्ध, सक्षम र समन्वयकारी नेता हुनुहुन्थ्यो। बोगटीको निधनपछि पार्टीमा समन्वयको अभाव महसुस हुने गरेको प्रचण्डले बताए। उनले भने,अप्ठ्यारो परेको बेला उहाँले समन्वय गर्नुहुन्थ्यो। पार्टीमा उहाँको अभाव खड्किरहन्छ। हृदयघातसँगै मस्तिष्कघात भई अस्पताल भर्ना भएका नेता बोगटीको २०७१ भदौ ३० गते निधन भएको हो। प्रचण्डले यस अगाडि पनि बोगटीको निधनपछि आफू एक्लै भएको बताएका थिए।"
बिम्बभित्र यथार्थको प्रतिबिम्ब,"पानीघट्ट आफैंमा सामाजिक मूल्य रूपान्तरण तथा सांस्कृतिक अन्तर्घुलनको साक्षी हो। सुरेश प्राञ्जाली स्टेफेन किङ, नोन ग्रिसम, जेके रोलिङ, पाउलो कोहेलो, जेरी जेन्किन्स, मिचेल चाबोन, जर्ज सन्डर्स, हारुकी मुराकामी, काजुओ इसिगुरो, चेतन भगत, खालिद हुसेनीलगायत लेखकलाई बढी रुचाइने र पढिने पुस्ताका पाठक र लेखक हुन्। त्यसैले उनीबाट पनि पाठकले आधुनिक उपन्यासको अपेक्षा गर्नु अस्वाभाविक होइन। तर शीर्षक नै क्लासिक लाग्ने उपन्यास लेखे उनले पानीघट्ट। शीर्षकले नै कुनै गाउँको कथा जस्तो लाग्ने यो उपन्यास पुरानै कथाको आधुनिक पुनर्लेखन पो हो कि भन्ने अनुमान पनि गर्लान् पाठकले। तर त्यो पनि होइन। उपन्यास क्लासिक भइकन पनि फरक स्वादको अनुभूति हुन्छ। प्राञ्जालीको यसअघि तुइन उपन्यास प्रकाशित छ। तुइन मध्यपश्चिम कर्णालीको परिवेशमा बुनिएको कथा हो भने पानीघट्ट चाहिँ पश्चिमाञ्चलको गण्डकी भेगको ज्याग्दी, रानीस्वाँरा, धिम्री, पेल्काचौर, ठाँटीचौपारी वरिपरिको परिवेशमा बुनिएको मीठो र रोचक कथा हो। क्लासिक प्रेमकथालाई नै उपन्यासको मूल कथानक बनाइएको छ। न यौनको न त हिंसाकै विषय उठाइएको छ। विषयवस्तुमा कुनै नवीनता पनि छैन। पुरानै विषयवस्तु र परम्परागत शैलीमा उपन्यास लेखिएको छ। कुनै नवीन प्रयोग पनि छैन। त्यसैले कुनै बौद्धिक पाठक अथवा विश्वविद्यालयका प्राध्यापकीय समाचोलकको आँखामा पनि यो उपन्यास पर्न सकेजस्तो लाग्दैन। तर दुई चार जना बौद्धिक पाठक अथवा दुईचार जना प्राध्यापकीय समालोचकको आँखामा नपरे पनि हजारौं सामान्य पाठकको आँखामा पर्न सक्ने सामथ्र्य भने बोकेको छ यो उपन्यासले। कुनै आडम्बर, कुनै बनावटीपन अथवा नक्कलीपन नभएको र समाज जस्तो छ त्यस्तै रूपमा दुरुस्तै प्रस्तुत गरिएको उपन्यासमा नेपाली अग्र्यानिक सुवास छ। गाउँको शुद्ध हावापानी र माटोको सुवास छ। समय धेरै परिवर्तन भइसक्यो, तर विशेषगरी नेपाली ग्रामीण परिवेशमा छोरीमान्छेले बाँच्ने समाज भने अझै पनि फेरिएको छैन भन्ने प्रमाण हो उपन्यासकी प्रमुख पात्र जूनमायाले बाँचेको समाज। उपन्यासमा वर्णित विक्रम सम्बत्को ३० वा ४० को दशकमा छोरीमान्छेले बाँच्ने समाज र ८० को दशकको समय र समाजमा केही परिवर्तन भएको छ, तर हाम्रो परिवार र हाम्रो समाजले छोरा र छोरीमा गर्ने लैंगिक विभेदमा अझै परिवर्तनको अनुभूति हुन सकेको छैन। यही तीतो यथार्थको सुन्दर कथा बुनिएको छ पानीघट्ट मा। अझै पनि हाम्रो ग्रामीण समाजमा छोरीमान्छेको स्थान दयनीय अवस्थामा छ। अझै पनि कुल र वंश अघि बढाउने, घरको रेखदेख गर्ने भूमिकामा सीमित पारिएको छ छोरीमान्छेलाई। आमाको गर्भदेखि नै अभिशप्त जीवन बाँच्नुपर्छ छोरीमान्छेले। छोरी, बुहारी र आमाको भूमिकामा पुग्दा पनि छोरीमान्छेले छोराको भन्दा फरक र उपेक्षित जीवन बाँच्नुपर्छ। यो हिजोदेखि आजसम्मको कटु यथार्थ हो। उपन्यासकी प्रमुख पात्र जूनमायामा विद्रोही चेत छ, तर त्यसलाई व्यवहारमा उतार्न दिएका छैनन् लेखकले। त्यसो गरेको भए कथानक अर्कै मोडमा पुग्थ्यो। आधुनिक कथा बन्थ्यो, आधुनिक उपन्यास बन्थ्यो। तर उसको जीवनलाई परिवारको इज्जत र कुलको मर्यादा धान्नमै सीमित राखेर एउटी असल र आज्ञाकारी तर कमजोर पात्रको रूपमा प्रस्तुत गरिएको छ। यसले गर्दा कथा हृदयस्पर्शी मात्रै बनेको छ, परिवर्तनको संवाहक बन्न सकेको छैन। उपन्यासले लैंगिक विभेदको समस्याको उठान गरेको छ। तर विद्रोहको चेत भएकी नायिकाबाट पनि त्यसको समाधान भने खोजिएको छैन। विद्रोह गर्न नसक्दा जूनमायाको अर्कै पुरुषसँग बिहे हुन्छ। तर ऊ त्यहाँ टिक्न सक्दिन। रनेको प्रेमलाई स्वीकारेर ऊसँग जान्छे। तर रनेको परिवारले उसलाई सहजै र सहर्ष स्वीकार्दैन। लैंगिक विभेद भोगेकी जूनमायाले जातीय विभेद पनि भोग्नुपर्छ त्यहाँ। निकै गाह्रोसँग स्वीकार गरिए पनि उसले रनेसँग धेरै दिन खुसीका दिन बिताउन पाउँदिन। रने लाहुर फर्किन्छ र अन्त्यमा रने होइन, रनेको सम्झनास्वरूप धागोले बाँधेको चिठीमात्रै आउँछ। जूनमायाले फेरि बिछोडको पीडा सहनुपर्छ। जन्मेदेखि लिंगीय विभेदको सिकार बनेकी जूनमाया धेरै जूनमायाहरूकी प्रतिनिधि पात्र हो। निकै मार्मिक छ उपन्यासको कथानक। पिरको पिरो धुँवामै रुमलिएको छ जूनमायाको जिन्दगी। पानीघट्टमा कोदो पिधिँएझैँ नियतिको जाँतोमा पिँधिएको छ उसको जिन्दगी। जिन्दगीको घट्टमा सधैं पिँधिएकी छे जूनमाया। उसको जिन्दगीका समयका हरपल पानी झैं बग्दै गए, तर उसको जिन्दगीचाहिँ घट्टको जाँतो झैं कहरैकहरमा फनफनी घुमको छ। लाहुरे संस्कृति, रोदी बस्ने परम्परा, चेली लतार्ने संस्कृति आदि सांस्कृतिक बिम्बहरूमा सिंगै गुरुङ समुदायको संस्कृतिको जीवनचरित्र सजीव भएर आएको छ उपन्यासमा। गण्डकी भेगको लोकसंस्कृति र लोकजीवन जीवन्त बनेर आएको छ। उपन्यासमा तत्कालीन सामाजिक यथार्थ प्रतिबिम्बित भएको छ। यही सामाजिक यथार्थको प्रतिबिम्ब उतार्ने क्रममा स्थानीय गुरुङ समुदाय र ब्राह्मण समुदायबीचको अन्तरसामुदायिक द्वन्द्वको झिनो अंश पनि उपन्यासमा आएको छ। यसो त उपन्यासमा वर्णित घटनाक्रमहरू आजको समाजमा पनि यतैकतै घटी नै रहेका छन्। यसर्थ पनि उपन्यासमा सामाजिक यथार्थ प्रतिबिम्बित भएको भन्न हिचकिचाउनु पर्दैन। उपन्यासमा भावना र संवेदना पक्ष निकै सबल छ। उपन्यास पढ्दै जाँदा ठाउँठाउँमा मनमा खुल्लखुल्ल हुन्छ। जुने अर्थात् जूनमायाले भोगेको दुःखले सासै रोकिएला जस्तो हुन्छ। कहिलेचाहिँ मुटु ढक्क फुल्छ। मनमा सुर्केनी गाँठो परे जस्तो हुन्छ। पानीघट्ट एउटा बिम्ब हो। जसरी पहराबाट हाम्फाल्दै बगेको पानीले घट्टको जाँतोलाई फनफनी घुमाउँछ र त्यसमा अन्नका दाना पिँधिन्छ, उसैगरी उपन्यासकी पात्र जूनमाया अर्थात् जूने अर्थात् जूनुको जिन्दगी पनि त्यो पानीघट्ट जस्तै भएको छ। समयले उसको जिन्दगीलाई फनफनी घुमाएको छ र पिँधिएका छन् उसका रंगीन सपना र मीठा रहरहरू। अनि ऊ बाँचेकी छे दुःखैदुःखमा। कहरैकहरमा। विद्रोही चेत भएकी कथानायिकाबाट कुनै विद्रोह नै नगराई पुरुषको शरणमा पुयाउनुले नारीपात्रप्रति नै अन्याय पो भयो कि ? उपन्यास आद्योपान्त पढिसकेपछि पाठकको मनमा यस्तो प्रश्नचाहिँ उठिरहन्छ। गुरुङ भाषाको नेपाली अनुवाद उपन्यासको पुछारमा नभई सम्बन्धित अनुच्छेमै कोष्ठकभित्र दिइएको भए पठन अझै सहज हुने थियो। पुस्तककै परिचय खण्डप्रकाशकीयका शब्द सापटी लिएर भन्नुपर्दा लैंगिक विभेदको कठोर सामाजिक यथार्थबाट सुरु भएको उपन्यास पानीघट्ट गुरुङ जातिमा प्रचलित रोधी संस्कृति र लाहुरे परम्परासँगै हुर्किएकी एउटी बाहुनी ठिटी जूनमाया र गुरुङ ठिटो रनबहादुरबीचको रोचक प्रेमकथा हो। यस अर्थमा पानीघट्ट आफैंमा सामाजिक मूल्य रूपान्तरण तथा सांस्कृतिक अन्तर्घुलनको साक्षी हो।"
उपनिर्वाचन : इलाम२ र बझाङ १ (१) मा उम्मेदवारी दर्ता जारी,"इलाम बझाङ : आगामी बैशाख १५ गते हुने उपनिर्वाचनका लागि आज उम्मेदवारको मनोनयनपत्र दर्ता भइरहेको छ। इलाम२ मा प्रतिनिधि सभा सदस्य र बझाङ १ (१) को प्रदेश सभा सदस्यका लागि आज उम्मेदवारी दर्ता जारी रहेको हो। इलाम२ बाट निर्वाचित प्रतिनिधि सभा सदस्य सुवासचन्द्र नेम्वाङ र बझाङ १ (१) बाट निर्वाचित प्रदेश सभा सदस्य पृथ्वीबहादुर सिंहको निधन भएपछि दुवै क्षेत्रमा एकै दिन उपनिर्वाचन हुन लागेको हो। निर्वाचन आयोगका अनुसार मनोनयनपत्र दर्ता आज साँझ ५ बजेसम्म उम्मेदवार दर्ता गर्न समय तोकिएको छ। आयोगले आज बेलुका ५ बजेदेखि ६ बजेसम्म उम्मेदवारको मनोनयनपत्र दर्ता भएको सूची प्रकाशन गर्ने जनाएको छ। इलाम क्षेत्र२ मा सत्ता साझेदार दल नेकपा एमालेले सुहाङ नेम्वाङलाई उम्मेदवार बनाउने भएको छ। नेम्वाङलाई माओवादी केन्द्रले समेत समर्थन गरेको छ। त्यसैगरी नेपाली कांग्रेसले इलाम२ मा डम्बर खड्का, राष्ट्रिय स्वतन्त्र पार्टी (रास्वपा)ले माओवादी परित्याग गरेका मिलन लिम्बू र राष्ट्रिय प्रजातन्त्र पार्टीले लक्ष्मी गुरुङलाई उम्मेदवार बनाउने भएको छ। यता बझाङको प्रदेशसभा उपनिर्वाचनका लागि कांग्रेसले अभिषेकबहादुर सिंह, एमालेबाट दमन भण्डारी ,नेकपा माओवादी केन्द्रबाट जनक बुढा, नेकपा एकीकृत समाजवादीबाट दिलबहादुर सिंह उम्मेदवार बन्ने भएका छन्। आइतबार उम्मेदवारको विरोधमा उजुरी दिने तथा मनोनयनपत्र र उजुरीउपर जाँचबुझ गरी निर्णय गर्ने, चैत २६ उम्मेदवारको नामावली प्रकाशन गर्ने र चैत २७ गते उम्मेदवारको नाम फिर्ता लिने कार्यक्रम छ। निर्वाचन अधिकृतको कार्यालयले सोही दिन उम्मेदवारको अन्तिम नामावली प्रकाशन गरी निर्वाचन चिह्न प्रदान गर्ने कार्य तालिकाछ। निर्वाचन आयोगले इलाम२ मा ७९ मतदानस्थल तथा १४९ मतदान केन्द्र तोकेको छ। बझाङ १ (१) मा ७४ मतदान स्थल र ९३ मतदान केन्द्र तोकिएको छ।"
अमेरिकामा आप्रवासीका लागि काम गर्ने अनुमति समय विस्तार गर्ने घोषणा,"वासिङ्टन डीसी : हालसालै अमेरिकी नागरिकता र अध्यागमन सेवा (यूएससीआईएस) ले आधुनिकीकरण प्रयासहरूको आधारमा भिसाका लागि अस्थायी अन्तिम नियम (टीएफआर) घोषणा गरेको छ। यसले काम गर्ने अनुमतिको लागि मुख्य रूपमा आप्रवासीहरूको योग्यताका आधारमा वर्गीकरण गरी सुव्यवस्थित गर्ने आधार तय गरेको छ। टीएफआरले निश्चित रोजगार प्राधिकरण कागजात (ईएडीएस)का लागि स्वचालित १ सय ८० दिनको अवधिलाई ५ सय ४० दिनसम्मका लागि विस्तार गरेको छ। यो नियमले अघिल्लो १२ महिनाको कर्मचारीको कागजात प्रमाणीकरण (ईएडीएस)का लागि छोटो पारिएको समयसमेतलाई सम्बोधन गर्छ। बिहीबार घोषणा गरिएको अस्थायी उपायले पहिले नै कार्यकारी तथा गैरनागरिकहरूको रोजगार प्राधिकरण र कागजात समाप्त हुनबाट रोक्नेछ। अमेरिकी नागरिकता र अध्यागमन सेवाले उनीहरूको विचाराधीन कागजात प्रमाणीकरण नवीकरण आवेदनहरूको निर्णय गर्न पर्खिरहेका छन्। यसै सम्बन्धमा अमेरिकी रोजगारदाताहरूका लागि भने सञ्चालनको निरन्तरता सुनिश्चित छ। अर्थतन्त्रलाई समर्थन गर्दै कार्यबलमा कार्यरत व्यक्तिहरूलाई सुविधा प्रदान गर्ने बाइडेन प्रशासनको पछिल्लो कदम हो। दक्षिण एसियाली आप्रवासीहरूलाई लाभान्वित गर्ने यो ऐतिहासिक घोषणाले ह्वाइट हाउस एसियाली अमेरिकी र हवाई प्यासिफिक आइल्यान्ड (एएएनएचपीआई) कमिसनमा राष्ट्रपति बाइडेनका सल्लाहकार अजय भुटोरियाले गरेको सिफारिसलाई अनुसरण गरेको देखिन्छ। भुटोरियाको प्रयासले आप्रवासन सुधार र ग्रिन कार्ड पर्खाइलाई घटाउने लक्ष्य राखेको छ। यसबाट १० लाखभन्दा बढी दक्षिण एसियालीहरू लाभान्वित भएका छन्। ह्वाइट हाउस एएएनएचपीआई आयोगलाई उहाँको अघिल्लो सिफारिसहरूले संयुक्त राज्य अमेरिकाभित्र अस्थायी भिसाका लागि आन्तरिक नवीकरण गर्न प्रमुख परियोजना सुरु गर्न नेतृत्व गरेको हो। यूएससीआईएसको घोषणा आप्रवासी समुदायलाई प्रभाव पार्ने नीतिहरूलाई आकार दिन सामुदायिक वकालत र सहयोगी प्रयासहरूको प्रभावको प्रमाण हो। गत वर्ष, यूएससीआईएस कार्यबलले योग्य व्यक्तिहरूमा कामको पहुँच सुधार गर्ने समग्र लक्ष्यलाई समर्थन गर्दै धेरैजसो रोजगार प्राधिकरण कागजात भएको समूहका लागि भिसा समय घटाएको छ। यद्यपि, नवीकरण संयन्त्रलाई असर गर्ने रोजगार प्राधिकरण आवेदनहरूको रेकर्ड संख्या पनि प्राप्त गरेको यूएससीआईएसका निर्देशक उर एम जादोउले प्रेस विज्ञप्तिमार्फत जानकारी दिए। विद्यमान अस्थायी स्वचालित विस्तारलाई ५ सय ४० दिनसम्म लम्ब्याउँदा रोजगार प्राधिकरणहरूमा त्रुटिहरूबाट बच्न सकिन्छ। यो घोषणाले सार्वजनिक टिप्पणीहरू मागेर दीर्घकालीन समाधानहरू विचार गर्न अतिरिक्त मार्ग प्रदान गर्दछ। यसैगरी, रोजगार प्राधिकरणका लागि योग्य गैरनागरिकहरूले लाभ कायम राख्न सक्छन् भन्ने सुनिश्चिततासहित नयाँ रणनीतिहरू पहिचान गर्दछ। जसमा शरणार्थीहरू स्थायी निवासका लागि आवेदन दिने विदेशी नागरिकहरू परिवर्तनका दुई मुख्य लाभग्राही वर्गहरू हुनेछन्। यूएससीआईएसका प्रवक्ताका अनुसार नयाँ नियम लागू नभएमा ८ लाख आप्रवासीहरू रोजगारी गुमाउने जोखिममा थिए। द हिलका अनुसार बाइडेन प्रशासनले। सन् २०२३ अक्टोबर २७ सम्मका लागि २०२२ मा गरिएको प्रारम्भिक विस्तार समाप्त भएपछि यो दोस्रो पटकको लागि ५ सय ४० दिनको म्याद थप गरेको घोषणा गरेको हो। नयाँ विस्तार २०२२ द्वारा सम्बोधन गरिएका सबै प्रकारका आप्रवासी स्तरहरूमा लागू हुनेछ।"
"कर्फ्यू उल्लंघन गर्दा ८२ राउन्ड गोली चल्यो, दर्जनौं घाइते","धरान : सुनसरीको हरिनगरा गाउँपालिकामा दर्जन बढीको संख्यामा रहेको समूहले अर्का एकजनालाई मरणासन्न हुनेगरी कुटपिट गरेपछि स्थिति तनावपूर्ण बनेको छ। बिहीबार दर्जनभन्दा बढीको समूहले स्थानीय जीवन मेहतालाई कुटपिट गरेपछि स्थिति तनावपूर्ण बनेको हो। हजारौं सर्वसाधारण बाँसको भाटा लिएर प्रदर्शनमा उत्रिएपछि जिल्ला प्रशासन कार्यालाय सुनसरीले हरिनगरा गाउँपालिकाभरि र देवानगन्ज गाउँपलिकाको २ वटा वडामा शुक्रबार १२ बजेदेखि अनिश्चितकालीन कर्फ्यूलगाएको थियो। कर्फ्यूपश्चात् पनि प्रदर्शन नरोकिएपछि प्रहरीले गोली चलाएको छ। प्रहरीको गोली र लाठी लागेर १० प्रदर्शनकारी घाइते भएका छन्। प्रदर्शनकारीको ढुंगा प्रहारबाट, १५ जना प्रहरी घाइते भएको सुनसरीका प्रहरी प्रमुख एसपी विपिन रेग्मीले बताए। कर्फ्यू उल्लंघन गरेर शान्ति सुरक्षा खल्बलाएका कारण नेपाल प्रहरीले ३१ राउन्ड र सशस्त्र प्रहरीले ५१ राउन्ड गोली (हवाई फायर) चलाएको थियो। प्रहरीको गोली लागेर घाइते भएका पाँच जना डिस्चार्ज भएको र अन्य पाँच जनाको नोबेल अस्पताल विराटनगरमा उपचार भइरहेको छ। कर्फ्यू उल्लंघन गर्दै पाँच हजारभन्दा बढीको संख्यामा एकअर्कामा आक्रमणमा उत्रिएपछि भिड नियन्त्रणका लागि प्रहरीले दर्जनौं पटक हवाई फायर र अश्रुग्यास प्रहार गरेको सुनसरीका प्रहरी प्रमुख रेग्मीले बताए। उनका अनुसार इनरुवा नगरपालिका, हरिनगरा, देवानगञ्ज, भोक्राहा नरसिंह र कोशी गाउँपालिकामा शुक्रबार अपराह्न ५ बजेदेखि लागू हुनेगरी कर्फ्यू आदेश जारी भएको छ। उनले भिड नियन्त्रणका लागि दुवै समुदायका अग्रजहरूलाई बोलाएर घटना साम्य पार्ने प्रयास भइरहेको बताए। उक्त स्थानमा स्थानीय प्रशासनले व्यापक प्रहरी परिचालन गरी कर्फ्यू जारी राखेको छ। जातीय दंगा भड्किन नदिन सुनसरीको इनरुवा, कोशी, भोक्राहा नर्सिङ, हरिनगरा र देवानगन्जमा नेपाली सेना परिचालन गरिएको छ।"
लाङटाङ पदमार्गमा बेलायती नागरिकको मृत्यु,रसुवा: रसुवाको लाङटाङ क्षेत्रको भ्रमण गर्ने त्रममा शुक्रबार एक पर्यटकको मृत्यु भएको छ । लाङटाङको भ्रमण गर्ने क्रममा बेलायती नागरिक ६७ वर्षीय कार्टर माइकल पाउलको मृत्यु भएको हो । पाउल आफ्ना दुई छोरा र पथ प्रदर्शकको साथमा स्याफ्रुबेँसीतर्फ जाँदै गर्दा लाङटाङ खोला झोलुङ्गे पुल आसपास क्षेत्रमा बेहोस अवस्थामा भेटिएका थिए । पाउललाई हेलिकप्टरमा उद्धार गरी काठमाडौँस्थित मेडिसिटी अस्पताल पुर्याउँदा चिकित्सकले शुक्रबार साँझ मृत घोषणा गरेको जिल्ला प्रहरी कार्यालय रसुवाका सूचना अधिकारी एवं प्रहरी निरीक्षक नेत्रप्रसाद पौडेलले जानकारी दिए ।  रासस
बञ्चरेडाँडामा फोहर फाल्न स्थानीयद्वारा अवरोध,"त्रिशूली : विगतमा भएका सहमति कार्यान्वयन नभएको भन्दै काठमाडौं उपत्यकाको फोहर बञ्चरेडाँडामा विसर्जन गर्न नुवाकोट र धादिङका स्थानीय बासिन्दाले अवरोध गरेका छन् । बञ्चरेडाँडा ल्याण्डफिलसाइट प्रभावित क्षेत्र सरोकार समिति(नुवाकोटधादिङ)ले यसअघिका सहमति कार्यान्वयन तथा मानवबस्तीरहित ल्याण्डफिलसाइट विकास क्षेत्र घोषणाको माग गर्दै फोहर विसर्जनमा अवरोध गरेको हो । उक्त समितिका संयोजक श्रीराम ढुङ्गानाले सर्वपक्षीय भेलाबाट प्रस्तुत ११ बुँदे माग सम्बोधनका लागि गत फागुन २१ गते प्रधानमन्त्रीसमक्ष पेस गरिएका मागको सुनुवाइ नभएकाले शान्तिपूर्ण आन्दोलनको कार्यक्रमसहित फोहर विसर्जनमा रोक लगाइएको बताए। आज बिहानैदेखि फोहर विसर्जनस्थल नुवाकोटको सिसडोलस्थित कुडुल्ले र धादिङको बञ्चरेडाँडा पुग्ने सडक अवरुद्ध पारिएको उनले जानकारी दिए। 'फोहर विसर्जनका सम्बन्धमा विगतका सहमतिको कार्यान्वयन र नयाँ मागको सम्बोधनको प्रतिबद्धता नभएसम्म फोहर फाल्न दिँदैनौँ,' उनले भने। बञ्चरेडाँडा ल्यान्डफिलसाइटमा काठमाडौं र ललितपुरका साथै अन्य नगरपालिकाबाट दैनिक एक हजार पाँच सय टन फोहर विर्सजन हुने गरेको छ। रासस"
यो गीतको मेटाफर,संसारभरि फैलिएका गालीहरू कसका राजनीति हुन् थाहा छैन मलाई मेरै मनको हिस्सा दिएर बनाएको कवि आउँदैछ वेस्ट विन्ड आए झैं सेलीमा आउँदैछ मैले मन पराएको युवा आए झैं आँधी तुफानमा एक्लो छु हुरी बताससित छु दिनको सामुन्ने उभिएको छु हेर्न सक्दिनँ नाराका प्रत्येक मान्छेले छातीमा पोस्टर टाँसेको मैले पर्छ सहरको यो मुर्दावाद हटाउन एउटा मलाई बचाउन राजनीति गर्नेको मात्र यहाँ छन् जन्ती र मलामी राजनीति गर्नेको मात्र यहाँ छन् परेड र सलामी एकचोटि आगो हुन चाहन्छु आगो हुन आफैं बल्नु पर्छ मलाई आर्यघाटले जलाउन दिन्नँ म जलाउँछु एक दिन आर्यघाट म एक दिन यो सहरका एक्लो मान्छेको शासन चलाउँछु लुट्न दिन्नँ यस बेला मलाई भोलि मेरो कविताको जन्मदिन छ मरें भने आज माफी दिन्नँ चिहानलाई ।
यात्रा गर्दै हुनुहुन्छ ? यस्तो छ आगामी तीन दिनको मौसम,"काठमाडौं : नेपालमा पश्चिमी वायु र स्थानीय वायुको प्रभाव रहेको जल तथा मौसम विज्ञान विभागले जनाएको छ। मौसम पूर्वानुमान महाशाखाले शनिबार बिहान जारी गरेको बुलेटिनमा गण्डकी र कर्णाली प्रदेश सहित देशको पहाडी भूभागमा साधारणतया बदली रहि बाँकी भूभागमा आंशिक बदलीदेखि मुख्यतया सफा रहेको छ। शनिबार दिउँसो देशको पहाडी भूभागमा साधारणतया बदली रहि बाँकी भूभागमा मौसम आंशिक मुख्यतया सफा रहने छ। गण्डकी र कर्णाली प्रदेशको पहाडी भूभागको थोरै स्थानहरुमा र बाँकी पहाडी भूभागको एकदुई स्थानमा मेघगर्जनचट्याङ्ग सहित हल्का वर्षाको सम्भावना रहेको छ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। गण्डकी, कर्णाली तथा सुदूरपश्चिम प्रदेशका पहाडी तथा बाँकी तराई भूभागका थोरै स्थानहरुमा हावाहुरीको सम्भावना रहेको महाशाखाले जनाएको छ । राती गण्डकी र कर्णाली प्रदेशका पहाडी भूभागका थोरै स्थानहरुमा मेघगर्जनचट्याङ्ग सहित हल्का वर्षाको सम्भावना रहेको छ। कोशी, गण्डकी र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। आइतबार कोशी,गण्डकी र कर्णाली प्रदेशको पहाडी भूभागको थोरै स्थानहरुमा र बाँकी पहाडी भूभागको एकदुई स्थानमा मेघगर्जनचट्याङ्गसहित हल्का वर्षाको सम्भावना रहेको छ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। मधेश प्रदेश लगायत लुम्बिनी र गण्डकी प्रदेशको तराई भूभागका थोरै स्थानहरुमा हावाहुरीको सम्भावना रहेको बुलेटिनमा उल्लेख छ । सोमबार देशको पहाडी भूभागको एकदुई स्थानमा मेघगर्जनचट्याङ्गसहित हल्का वर्षाको सम्भावना रहेको छ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको महाशाखाको भनाई छ।"
"सरी बुवा, त्यो तपाईं हुुनु हुँदो रहेछ !","अन्नपूर्ण पोस्ट्का बैतडी संवाददाता कृष्ण विष्ट दुर्घटनास्थल गए, तस्बिर खिचे । फर्किएपछि मात्र थाहा भयो पहिचान खुल्न नसक्ने गरी निधन भएका आफ्नै बुवा रहेछन् । धनगढी : कृष्ण विष्ट अन्नपूर्ण पोस्ट् र र एपीवान टेलिभिजनका बैतडी संवाददाता हुन् । उनी बैतडीको सूचनामा दक्खल राख्ने पत्रकार पनि हुन् । स्थानीय सेभेन स्टार रेडियोमा उनी समाचार प्रमुख हुन् । रेडियोको बिहानको समाचार तयार पार्ने र वाचन गर्ने ड्युटी उनकै हुन्छ । शुक्रबार एकाबिहानै उनी रेडियोमा पुगे । खोडपेबाट बझाङ जाने सडकमा ट्याक्टर दुर्घटनामा २ जनाको मृत्यु भएको खबर आयो । उनले प्रहरीसँग त्यसको सम्पूर्ण विवरण मागे । प्रहरीले ट्याक्टर दुर्घटनाको सबै जानकारी दियो । प्रहरीले दिएको सूचनामा ट्याक्टर चालक राजेश चौधरी र एक जना सनाखत हुन नसकेको व्यक्तिको मृत्युको खबर उनले आफैं लेखे पनि । त्यो खबर आफ्नै रेडियोमा पढे । अन्नपूर्ण पोस्ट्को अनलाइनमा पनि पठाए । एपीवान टेलिभिजनको जिल्ला ब्युरोको फेसबुक ग्रुपमा उनले उपलब्ध फोटो भिडियो पठाए । समाचार अनलाइनमा प्रकाशन भयो । एपीवान टेलिभिजनमा पनि प्रसारण भयो । तर कृष्णको पत्रकारिताको सक्रियता त्यत्तिमै सकिएन । उनले घटनास्थल जाने निधो गरे । उनले घटनास्थल गएर त्यहाँको फोटो भिडियो खिच्ने निधो गरे । घटनाको प्रारम्भिक खबर सबैतिर फैलिसकेको थियो । उनले घटनाको फोटो, भिडियो र विस्तृत विवरणका लागि मोटरसाइकल समाते । र, घटनास्थलतिर लम्किए । उनी घटनास्थल नजिकैको खोडपे बजारमा बस्छन् । उनले काम गर्ने स्थानीय रेडियोको कार्यालय पनि खोडपे बजारमै छ । खोडपेबाट झन्डै ६७ किलोमिटरको दूरीमा रहेको दुर्घटनास्थल झौलेक मोडमा उनी पुुगे । उनले दुर्घटनाग्रस्त ट्याक्टरको तस्बिर खिचे । चालक र नजिकैको रुखमा अँगालो हालेर रक्ताम्य भएका सनाखत हुन नसकेको भनिएका व्यक्तिको पनि उनले तस्बिर खिचे । दुर्घटनामा घाइते भएकाले उनले गुहार माग्दै रुखलाई अँगालो हालेको अनुमान गर्न सकिन्छ । घटनास्थल रक्ताम्मे थियो । कम्मर र पेटमा गहिरो चोट लागेको थियो । सायद उनी खसिसकेपछि ट्याक्टर उनीमाथि बज्रिएको हुनुपर्छ । त्यो रक्ताम्य शरीर बुवाको हुन सक्ने भनेर कृष्णले कल्पनासमेत गरेका थिएनन् । किनकि उनका बुवा काठको ठेक्कापट्टाको काम गर्छन् । बुवा केही दिनदेखि त्यही काममा व्यस्त थिए । घर आउने पक्की सडकमा दुर्घटना भएको थियो । बुवाले घर आउँदै गरेको खबर पनि परिवारलाई गरेका थिएनन् । कृष्ण तस्बिर खिचेर झन्डै दुई सय मिटर तल रहेको खोलाबाट माथि सडकमा उक्लिए । उक्त ट्याक्टर सुर्नयाबाट खोडपेतिर आइरहेको थियो । कृष्णसँगै रहेका प्रहरीले ट्याक्टरमा ज्यापुबाट को चढेको थियो भन्ने सोधी खोजी गरे । जब पत्ता लाग्यो, उनी बेहोस भए । सनाखत हुन नसकेका ट्याक्टरका यात्रु कृष्णकै बुवा मन्धीर विष्ट (नागरिकताको नाम मानबहादुर विष्ट) रहेछन् । दुर्घटनामा निधन भएका आफ्नै बुवाको तस्बिर खिचे तर अनुहार छोपिएको कारण चिन्न सकेनन् उनले । सडकमा आइसकेपछि मात्र त्यो तस्बिर बुवाको नै रहेको थाहा पाए । घटनास्थलमा रहेका अर्का पत्रकार सीपी लोहिया भन्छन्, आफैंले रिपोर्टिङ गरेर सडकमा आएपछि सनाखत हुन नसकेका व्यक्ति बुवा हुन् भन्ने उनलाई थाहा भयो । अनि उनी (कृष्ण) सडकमै ढले । सम्हाल्न गाह्रो भइरहेको छ । कृष्णका बुवाको उमेर ५२ वर्षमात्रै हो । उनी खोडपे आसपासको वन र सामुदायिक वनमा काठको काम गर्छन् । कहिले घर त कहिले वनतिर हुने भएकाले घर आउने जाने उनको ठेगान नै हुँदैनथियो । घर आउने खबर गरेको भए सायद दुर्घटनाको जानकारी राति नै आउने थियो कि ? खोजबिन गर्दा घाइते भएका बुवा बचाउन सकिन्थ्यो कि ? पत्रकार लोहियाले भने, पत्रकार आफैंले बुवाको शवको रिपोर्टिङ गरे । दुर्घटना भएको ठाउँ एकदमै साँघुरो छ । दुर्घटनास्थल नजिकको भित्तातिर गाडी घस्रिएको निसान रहेको प्रत्यक्षदर्शीले बताएका छन् । प्रहरीले पनि कुनै गाडीलाई साइड दिने बेलामा किनारातिर रहेको ट्याक्टर खसेको अनुमान लगाएको छ । सुर्नयाबाट खोडपे गइरहेको से२त ३६७८ नम्बरको ट्याक्टर बिहीबार राति ११ बजेतिर जयपृथ्वीसिंह राजमार्गको पाटन नगरपालिका ८ झौलेक मोडमा दुर्घटना भएको थियो ।"
"गिरोहको जाल, विपन्नलाई जेल","काठमाडौं : गत जेठ १२ गते दुर्लभ एकसिंगे गैंडाको खागजस्तो देखिने ओखेटोपहारसहित नवलपरासीको रामग्राम नगरपालिका १८ का होमबहादुर विक, कृष्णबहादुर महतो र सिखाराम थारू पक्राउ परे। यस्तै, असोज १५ मा चितुवाको छालाजस्तो देखिने वस्तुसहित भोजपुर आमचोक४ का लक्ष्मण विश्वकर्मा, विनोद कालिकोटे पक्राउ परे। सोही प्रकरणमा रामेछाप नगरपालिका४ का दलबहादुर आलेमगर, धादिङको गल्छी गाउँपालिका८ का उमेश दूधराज र प्रेमबहादुर विक पनि पक्राउ परे। वन्यजन्तु अपराधका घटनामा प्रायः कस्ता व्यक्ति पक्राउ पर्छन् भन्ने यी केही दृष्टान्तमात्रै हुन्। वन्यजन्तु अपराधका घटना गराउन उक्साउने र व्यापार गर्नेहरू भन्दा प्रायःजसो पिछडिएका समुदाय, गरिब, निमुखा, आदिवासी जनजातिमात्रै पक्राउ पर्न थालेका छन्। गत फागुनमा वन तथा वातावरण मन्त्रालय, राष्ट्रिय प्रकृति संरक्षण कोष र न्यायाधीश समाजले गरेको एउटा कार्यक्रमले पनि अपराध गराउन उक्साउने र व्यापार गर्नेहरू उम्किने रहेको भन्दै उनीहरूको अनुसन्धान गर्नुपर्ने निचोड निकालेको थियो। विगत एक वर्षमा वन तथा वन्यजन्तु अपराधका १६ वटा मुद्दा फैसला भएको जानकारी कार्यक्रममा गराइएको थियो। त्यसमध्ये दुई जनाले मात्रै सफाइ पाएका थिए। तर १४ वटा मुद्दामा अधिकांश पिछडिएका, गरिब, निमुखा र आदिवासी जनजाति संलग्न रहेको र उनीहरू दोषी ठहर भएका थिए। नेपाल प्रहरीको केन्द्रीय अनुसन्धान ब्युरो (सीआईबी) को तथ्यांकअनुसार २०७९ र २०८० मा वन्यजन्तु अपराधका १४ भन्दा धेरै घटनामा पक्राउ पर्नेहरू निमुखा वर्ग, दलित र आदिवासी समुदायका धेरै छन्। केहीमात्रै अन्य समुदायका संलग्न छन्। सरकारी आँकडाले प्रायःजसो निमुखा, गरिब, आदिवासी जनजातिहरू मात्रै वन्यजन्तु अपराधमा संलग्न भएको महसुस गराउँछ। तर वास्तविकता त्यस्तो नभएको जानकारहरू बताउँछन्। राष्ट्रिय निकुञ्ज तथा वन्यजन्तु संरक्षण विभागका महानिर्देशक डा सिन्धुप्रसाद ढुंगाना भन्छन्, बिचौलियाहरूले विपन्न वर्गलाई दुरुपयोग गर्दा यस्तो परिणाम आएको हो। उनीहरूलाई भरिया बनाइन्छ। अपराधको अग्रपंक्तिमा राखिन्छ। त्यसैले उनीहरू समातिन्छन्। करिब ७५ प्रतिशत कैदीहरू जनजाति समुदायका थिए। यी समुदायका त्यति धेरै ठूलो जमात जेलमा किन छन् भनेर मलाई आश्चर्य लाग्यो। कुमार पौडेल, संरक्षणकर्मी राष्ट्रिय निकुञ्ज तथा संरक्षित क्षेत्र, वनजंगल वरपर उनीहरूको बसोबास हुन्छ। त्यसैले यी समुदायका व्यक्तिहरू वन्यजन्तु अपराधका घटनामा धेरै प्रयोग भएका छन्। चेतनाको कमीले पनि उनीहरू अपराधमा संलग्न देखिन्छन। उनीहरूलाई प्रयोग गर्न सजिलोे पनि हुन्छ। जानीजानी उनीहरूलाई पक्रेको होइन तर परिबन्धमा पर्ने गर्छन। पक्राउ परे पनि बिचौलियाका बारेमा उनीहरूले मुख नखोल्दा समस्या हुन्छ, ढुंगाना भन्छन्, डरत्रास पनि होला। उनीहरू ढाँटेर सबै अपराधका जिम्मा आफैं लिन्छन्। एक त कस्ले काम लगाएको भन्दैनन्। उनीहरूले पोलेको मान्छेको बारेमा प्रमाण केही भेटिँदैन। बयानका आधारमा कतिपय पक्राउ परे पनि अदालतमा पुग्दा प्रमाण नपुगेको देखिन्छ। वन्यजन्तु अपराधमा पक्राउ हुनेहरू मोबाइल नबोक्नेहरू पनि छन्। जसले अनुसन्धानमा अप्ठेरो पर्ने गरेको छ, ढुंगानाले भने। सीआईबीका डीएसपी जीवन निरौला भन्छन्, संगठित अपराधको सबालमा तहगत संलग्नता हुने भएकाले अनुसन्धान गर्न कठिन हुन्छ। यस्ता अपराधमा माथिल्लो तह र तल्लो तहका व्यक्तिबीच चिनजान समेत नहुने गरेको निरौला बताउँछन्। यी नै समस्याले माथिल्लो तहका मानिसलाई पक्राउ गर्न समस्या पर्छ, निरौला भन्छन्, उनीहरूमा भएको सम्पर्कसमेत देखिँदैन। उनीहरूको कनेक्सनको बीचमा खाडल हुन्छ। त्यो खाडल छिचोल्न गाह्रो हुन्छ। चीनबाट बाघको छाला माग भए पनि काठमाडौंमा बसेर विपन्न र निमुखालाई काम लगाउने गरिन्छ। तर फिल्डमा खटिएर काम गर्नेहरू अरू नै हुन्छन्, निरौला भन्छन्, उनीहरूबीचको खाडल पत्ता लगाउन समस्या हुन्छ। यसका लागि प्रविधिको आवश्यक्ता पर्ने उनी बताउँछन्। त्यसैगरी संगठित अपराधलाई पछ्याउन समय चाहिन्छ। के कुराले प्रेरित गरेर अपराधमा लागेको छ भन्ने महŒवपूर्ण हुन्छ। यदि प्रलोभनमा मात्रै परेको भए केही कुरा खुलाउन सक्छन् तर संगठित अपराधमा लागेकाहरू कम खुल्छन्। यस्ता कुराहरूले माथिल्लो तहकालाई पक्राउ गर्न समस्या हुनुका साथै अनुसन्धानमा समेत प्रभाव पर्छ। पक्राउ परे पनि बिचौलियाका बारेमा उनीहरूले मुख नखोल्दा समस्या भएको छ। डरत्रास होला। उनीहरू ढाँटेर सबै अपराधका जिम्मा आफैं लिन्छन्। एक त कस्ले काम लगाएको भन्दैनन्। उनीहरूले पोलेको मान्छेको बारेमा प्रमाण केही हुँदैन। डा सिन्धुप्रसाद ढुंगाना, महानिर्देशक, राष्ट्रिय निकुञ्ज तथा वन्यजन्तु संरक्षण विभाग राष्ट्रिय प्रकृति संरक्षण कोषका प्रवक्ता अम्बिकाप्रसाद खतिवडा कानुनले प्रमाणसहित हेर्ने हुँदा विपन्न वर्गका व्यक्ति बढी पक्राउ परेको बताउँछन्। किनकि अपराधीहरूले उनीहरूलाई अगाडि राखेर काम गराउँछ। र प्रमाणसहित समातिन्छन्। रोजीरोटीको समस्या भएकाले उनीहरू प्रलोभनमा परेको देखिन्छ। आफूले कुनै लगानी नगरी पैसा पाउने हुँदा मान्छेहरू लोभिएका छन्। गरिबी एउटा समस्या हो। खतिवडा भन्छन् जति समातिन्छन् भरिया, ओसारपसार गर्नेहरू मात्रै। जो वन्यजन्तु अपराधमा फिल्डमा खटिएका हुन्छन्। खतिवडाका अनुसार भरिया, ओसारपसार गर्ने र केही मध्यस्थकर्ता गर्ने मानिसहरू पक्राउ परे पनि त्योभन्दा माथिल्लो तहकाहरू पक्राउ नपर्नुमा राज्यको स्रोतसाधन र जनशक्तिको अभाव भएको बताउँछन्। आपराधिक संगठनलाई लामो समय पछ्याउन सक्नुपर्छ। त्यसमा कमी छ। मुलुकभित्रबाट मात्रै नभएर बाहिरबाट पनि अपराधीहरू परिचालन भएका हुन्छन्। तर उनीहरूको नेटवर्कसम्म पुग्न सरकारी संयन्त्र सफल भएको छैन। हाम्रो क्षमताको कमी हुन सक्छ, उनी भन्छन, प्रयत्न कम भएको हुन सक्छ। हाम्रा प्रविधि अपर्याप्त हुन सक्छन्। त्यसैले वन्यजन्तु अपराधको मामलामा अन्तर्राष्ट्रिय सहकार्य चाहिने खतिवडा बताउँछन्। नेपाल कच्चापदार्थको कारखाना जस्तो मात्र भयो, खतिवडा भन्छन्, किनकि वन्यजन्तुको चोरीसिकारी भएर बाहिरै जाने भएकाले अन्तरदेशीय सहकार्य र फलोअप चाहिन्छ। सबैभन्दा धेरै उत्तरतिरका नाका अलि भौगोलिक रूपमा पनि निगरानी गर्न अप्ठेरो भएकाले त्यताबाट धेरै चोरीसिकारी भइरहेको उनले बताए। तर विभागका महानिर्देशक डा ढुंगाना भने विभागले मुख्य अपराधीहरू पक्राउ नै नगरेको भन्न नमिल्ने दाबी गर्छन्। केन्द्रीय अनुसन्धान ब्युरोसँग मिलेर त्यस्ता अपराधीलाई कानुनी दायरामा ल्याउन प्रयासरत रहेको उनले बताए। उनका अनुसार मकालु वरुण क्षेत्रबाट भर्खरै २ सय ८ किलो सालकको खपटासहित मुख्य व्यक्तिहरूलाई पक्राउ गरिएको जनाए। मलेसियादेखि विगतमा रेडकर्नर नोटिस जारी गरेर अपराधीलाई नेपाल ल्याएको प्रसँग पनि जोडे। संरक्षणकर्मी कुमार पौडेल भन्छन्, कुनैकुनै घटनामा ठूला मानिसहरू पक्राउ परे पनि धेरैजसो वन्यजन्तु अपराधमा ओसारपसार गर्ने तथा संकलकहरू मात्रै पक्राउ परेका छन्। उनले सन् २०१५ देखि २०१७ सम्म नेपालका कारागारहरूमा वन्यजन्तु अपराधमा सजाय भोगिरहेकाहरूको विषयमा अध्ययन गरेका थिए। मैले भेटेकामध्ये करिब ७५ प्रतिशत कैदीहरू जनजाति समुदायका थिए, उनी भन्छन् यी समुदायका त्यति धेरै ठूलो जमात जेलमा किन छ भनेर मलाई आश्चर्य लाग्यो। आदिवासीहरू जंगलनजिक बसोबास गर्ने र उनीहरूलाई प्रयोग गर्न सजिलो हुने भएकाले संगठित आपराधिक समूहले उनीहरूलाई दुरुपयोग गरेको देखिन्छ। त्यस्ता क्षेत्रका मानिसमा वन्यजन्तु अपराध सजायका विषयमा चेतना कमजोर हुँदा गिरोहले फाइदा लिएको पौडेल बताउँछन्। विपन्न तथा जनजाति समुदायका मानिसहरू प्रलोभनमा परे पनि वन्यजन्तु अपराधमा संलग्न हुनु गैरकानुनी हो भन्ने विषयमा उनीहरू जानकार रहेको पौडेलले बताए। अध्ययनका क्रममा ९९ प्रतिशतलाई यो विषय जानकारी भए पनि नियम कानुन, सजायले पार्ने प्रभाव कति हो भन्ने जानकारी भने नभएको उनले बताए। सजायको जोखिम र त्यसले पारिवारिक, सामाजिक जीवनमा कस्तो प्रभाव पार्छ ? भन्ने आकलन गर्न नसकेको देखिन्छ, पौडेल भन्छन्, म कसैलाई भनेर निस्किन्छु, केही वर्ष जेल जाँदा के भयो भन्ने बुझेका छन्। तर सजायको वास्तविक मूल्यको बारेमा जानकारी उनीहरूमा छैन। उत्तारतिरका नाका भौगोलिक रूपमा पनि निगरानी गर्न अप्ठेरो भएकाले त्यताबाट धेरै चोरीसिकारी भइरहेको छ। अम्बिकाप्रसाद खतिवडा, प्रवक्ता, राष्ट्रिय प्रकृति संरक्षण कोष किन तल्लो तहका मानिसमात्रै पक्राउ पर्छन्। सरकारले गरिबलाई मात्रै जेल हाल्ने ? तर उस्तै खालको अपराध गर्दा धनी अथवा सत्ता र शक्तिको पहुँच भएकालाई नदेखे झै किन गर्छ भन्ने विषयमा उनले सरकारलाई प्रश्न सोध्दा जवाफ नआएपछि सर्वोच्चमा मुद्दा दायर गरेका थिए। तर पाँच वर्षसम्म मुद्दा लडेपछि गत मेमा परमादेश जारी भएको उनले बताए। गरिबलाई जेल हालेर समस्या समाधान नहुने तर्क उनको छ। वन्यजन्तु अपराधमा कानुनले प्रायजसो गरिबमात्रै समातेको छ। काम देखाउन र सरकारको सफलतासँग नापिने हुँदा तल्लो तहका मानिसलाई समाउँदै सफलता देखाउन खोजेको उनको आरोप छ। जे सजिलो छ त्यही गरिएको र उस्तै अपराध गरे पनि सानालाई मात्रै कानुनी दायरामा ल्याइएको छ,उनले भने। तर, अपराधमा विपन्न तथा जनजाति समुदायको संलग्नता बढी देखिएको भन्दैमा सरकारले समुदायलाई अपराधी नै ठहयाएको भन्न नमिल्ने उनी बताउँछन्। पहिला उनीहरूले जसरी जंगलमा पाइने कुनै प्रजाति मारेर खान्थे, त्यसको संख्या पर्याप्त हुन्थ्यो र त्यो लोप हुने अवस्थामा थिएन, उनी भन्छन्, तर अहिले जनसंख्या र वन्यजन्तुको संख्या कुन अनुपातमा बढेको छ, हेर्नुपर्ने हुन्छ। पहिला घरायसी प्रयोजनका लागि सिकार हुन्थ्यो भने अहिले व्यापारिक प्रयोजनका लागि वन्यजन्तु मारिएका छन्। त्यसैले जनजाति समुदायलाई सरकारले अपराधी ठहयाएको भन्न नमिल्ने पौडेल बताउँछन्। विभागका महानिर्देशक ढुंगानाले संरक्षित क्षेत्र तथा राष्ट्रिय निकुञ्ज वरपर बस्ने समुदायमा वन्यजन्तु अपराधका विषयमा चेतनामूलक एवं प्रचारप्रसारका काम भए पनि पर्याप्त हुन नसकेको बताए। त्यसैगरी राष्ट्रिय प्रकृति संरक्षण कोषले पनि उनीहरूको जीवनस्तर उकास्ने, वन्यजन्तुको निगरानी गर्ने, जनचेतना फैलाउने, वन्यजन्तुको व्यवहारको अध्ययन गर्ने, मानव वन्यजन्तु द्वन्द्वको अवस्था कसरी व्यवस्थापन गर्न सकिन्छलगायत जनतासँग प्रत्यक्ष जोडिएका विषयमा काम गरिरहेको प्रवक्ता खतिवडाले जानकारी दिए। आदिवासीका विषयमा लचिलो कानुन ? वन, वातावरण र वन्यजन्तु मानिसको अस्तित्वसँग जोडिएका हुन्छन्। यिनीहरू समाप्त भए मानिसको अस्तित्व पनि सकिन्छ। कुनै पनि मुलुकले वन्यजन्तु अपराधलाई लचिलो नबनाएको विभागका महानिर्देशक डा ढुगानाले बताए। भारतमा ट्राइबल बिल बनाएको छ। संरक्षित क्षेत्रभित्र बसोबास गर्नेहरूलाई उनीहरूको अधिकार हुने गरी कानुन बनेको छ। प्राकृतिक स्रोतलाई दिगो उपयोग गर्ने विषयमा छुट दिएको र नेपालमा पनि त्यस्तै गर्ने तयारी भइरहेको उनले बताए। जंगलमा निगुरो टिप्न जाने, झ्याउ टिप्न जानेलाई मुद्दा लगाउनु गलत हो, ढुंगानाले भने, उनीहरूको भूमिमाथिको अधिकारको विषय कानुनमा ल्याउँदैछांै। तर अपराध गर्ने, वन्यजन्तु व्यापार गर्ने विषयमा कसैले पनि सफ्टकर्नर राख्दैन। वन्यजन्तु व्यापारलाई छोड्न मिल्दैन।"
राष्ट्रियतामा सर्जक सूत्र,"नेपाली जनताका सबै प्रकारका असन्तुष्टिहरूलाई बाह्रबुँदे मन्त्रद्वारा शान्त पारिन्छन्। विकासका नाममा शासन, प्रशासन र जमिन विभाजित छ। पेसागत रूपमा अंग्रेजी साहित्यका प्राध्यापक केपी अर्याल (कृष्णप्रसाद)ले हुरीले खसालेका पातहरू नामक कविता संग्रह प्रकाशित गराएका छन्। यसमा नेपाली भाषाका ३१ र अंग्रेजी भाषाका १० गरी जम्मा ४१ वटा कविता छन्। स्याङ्जा वालिङ नगरपालिका ११ पेखुनिवासी उनकोे यस कृतिको भूमिका लेखक डा राजेन्द्रप्रसाद चापागाईं पनि अंग्रेजी विषयकै सहप्राध्यापक हुन्। उनले भूमध्यरेखामा उभिएर हेर्दा शीर्षक राखेर नेपाली र अंग्रेजी दुवै खण्डका कविताको विस्तृत रूपमा विश्लेषण गरेका छन्। यहाँ भने नेपालको राष्ट्रियताका सन्दर्भमा मात्र ती कविताको सारसंक्षेप उतार्न खोजिएको छ। साहित्यकारहरू विभिन्न क्षेत्रका आन्दोलनबाट प्रभावित हुने गर्छन्। तसर्थ, अन्य क्षेत्रमा जस्तै साहित्यमा पनि हुरीबतासका प्रसँग आइरहन्छन्। पौराणिक साहित्यले आधुनिक साहित्यकार जन्माइरहन्छ। अग्रज साहित्यकारहरूको प्रभावमा परेका नवसाहित्यकारहरूले नयाँ नयाँ विधाहरूको विकास गर्दै साहित्यिक क्षेत्रलाई झन्झन् गहिरो र ऊर्जाशील बनाइरहेका हुन्छन्। नवसाहित्यकारले साहित्यमा नवरंग भर्न सक्छन्। जे होस्, साहित्य सन्दर्भले साहित्यकारहरूलाई समेत झक्झक्याइरहेको हुन्छ। जुनजुन तŒव र परिवेशले साहित्यकारहरूको चेत र चेतनालाई प्रभाव पार्छ, त्यसलाई पनि हुरीबतासको बिम्बका रूपमा प्रस्तुत गर्न सकिन्छ। समाज, संस्कृति, शासन र राज्यपद्धति सबैले साहित्यिक हुरीबतासको परिवेश निर्माण गर्न सक्छन्। सर्जक, कवि, कलाकारहरू कसरी प्रभावित छन् भन्ने कुरा बुझ्न सक्नुपर्छ। जसरी प्रकृतिको काखमा हुर्केको रुखबिरुवालाई प्रकृतिकै वातावरणले प्रभाव पार्छ, त्यसरी नै कवि व्यक्तित्वलाई पनि सामाजिक परिवेशले प्रभाव पारेको हुन्छ। तसर्थ, यी सबैको पृष्ठभूमिमा राखेर मात्र साहित्यकारका सिर्जनाको गहन अर्थ सरल भाषामा सम्पे्रषण गर्न सकिन्छ। नेपालमा पौराणिक साहित्य र शास्त्रीय हुरीबतासको प्रभावभन्दा पनि राज्य र राजनीतिको हुरीबतास निकै सशक्त रूपमा चलिरहेको पाइन्छ। नेपाल एकीकरणका बखत पृथ्वीनारायण शाहको राजनीतिक हावाहुरीले निकै चहलपहल ल्याइरहेको थियो, बाइसेचौबिसे ससाना राज्य भत्किँदै थिए। यो हावाहुरीले वीरत्व प्रदान गरिरहेको थियो। राष्ट्रनिर्माता पृथ्वीनारायण शाहले एक तिहाइ मात्र एकीकरण गरेर छाडेको यस देशमा उनको पछिल्लो पुस्ताले दुई तिहाइ राज्य विस्तार गयो। यस विस्तारित अभियानले बेलायती विस्तारवादीहरूलाई झस्काइरहेको थियो। गोर्खालीहरूको प्रतिरोधी शक्ति भनेकै बेलायती साम्राज्यवादीहरू हुन पुगेका थिए। उनीहरूलाई पनि निरुत्साहित पार्न खोज्ने उदीयमान शक्ति भनेकै गोर्खाली थिए। यी बहादुर गोर्खालीहरूलाई भारतमा राज गरिरहेका बेलायती शासकहरूले सुगौली सन्धिमा हस्ताक्षर गराउन बाध्य गराए। आफ्नो मातहतमा आइसकेको दुईतिहाइ जमिनसमेत गुमाएर नेपाल राज्यलाई खुम्च्याउन बाध्य गराए। तसर्थ, यसै घटनाको स्मरणार्थ कवि अर्यालले यस प्रकार व्यक्त गर्छन् : अनादि कालदेखि आक्रमण र अतिक्रमणको निशाना बन्दै आएकी मेरी आमा, सुगौलीको सन्धिले लुटिएकी मेरी आमा, कोशी, गण्डकी र महाकालीबाट ठगिएकी मेरी आमा, कालापानी र लिपुलेखबाट लखेटिएकी मेरी आमा ! (पृ २४, मातृभूमिप्रति : एक उद्गार) विशाल नेपालको क्षेत्रफल सुगौली सन्धिले खुम्च्याएपछि देशको प्रशासन कमजोर बन्दै गयो। राजदरबारका दरबारियाहरूको खिचातानीका कारण राजदरबारकै प्रशासन कमजोर साबित भयो। परिणामस्वरूप जंगबहादुर राणाले १९०४ सालमा राज्यको शक्ति हत्याए र एकलौटी पारिवारिक शासनको सूत्रपात गराए। यस्तो शासनको विरुद्धमा तत्कालै एकजना लखन थापाले विद्रोह गरे र उनले ज्यान गुमाए। जसलाई नेपालको पहिलो सहिदको रूपमा गणना गरिन्छ। यसरी पारिवारिक शासनको दमन, शोषण र उत्पीडनविरुद्ध आवाज उठाउँदा १९९७ सालमा चारजनाले ज्यान गुमाउनु पयो। २००७ सालको क्रान्तिपछि यी चारै जनालाई सहिद घोषणा गरियो। त्यसपछि यिनका सालिकहरू निर्माण भए। हरेक वर्ष सहिद सप्ताहमा फूलमाला लगाएर सम्मान गर्न थालियो। २०१७ सालमा बहुदलीय व्यवस्था हटाएर पञ्चायत व्यवस्था सुरु गरियो। ३० वर्षसम्म यो व्यवस्था रह्यो, तथापि यी सहिदहरूका शिर र पाउमा फूलपत्र राखेर सम्मान गरिएकै थियो। जनताको सामूहिक संघर्षले पञ्चायती शासन हटाए, बहुदलीय व्यवस्था स्थापित गराए, जनअधिकार स्थापित गराए। तर पनि नेताहरूले २०५२ सालदेखि जनयुद्धको उद्घोष गरे, चार सहिदले रगत बगाएको पृष्ठभूमिमा १७ हजारभन्दा बढी जनताले ज्यान गुमाए। २०६३ सालपछि राजतन्त्र हटाएर गणतन्त्र स्थापित गराए। गणतन्त्र र लोकतन्त्रको छहारीमा सयौं वर्ष अगाडिदेखिका शोषण र उत्पीडनहरू घट्नुको सट्टा मसानघाटबाट ब्युँते झैं छन्, झन्झन् व्यापक बन्दै गएका छन्। नेतृत्वदायी भूमिका असफल हुँदै गएको छ भन्ने आशयलाई कविले यसरी व्यक्त गर्छन् : हेर, ऊ त्यो नरकंकालबाट यहाँ पनि एउटा मेफिस्टो फिलिस अवतरित भइरहेछ यहाँ पनि आत्माको किनबेच भइरहेछ यहाँका थुपै्र थुपै्र फास्टस् र मेफिस्टोफिलिसहरू बीच बार्गेनिङ्ग चलिरहेछ ! (पृ ८, शब्दश्रद्धाञ्जलि : सहिदहरूप्रति) मेफिस्टोफिलिस फास्टस् र बार्गेनिङ यी तीन शब्द अंगे्रजी र अंग्रेजी साहित्यका हुन्। यस कविताको सार र गहन अर्थ सम्पे्रषणमा यी शब्द अत्यन्त महŒवपूर्ण छन्। फस्टस् र मेफिस्टोफिलिस् दुवै अंगे्रजी साहित्यमा नाटकका पात्र हुन्, भने बार्गेनिङ अंगे्रजी शब्द हो जसको अर्थ मोलतोल, सौदा, सम्झौता आदि हुन्छ। पन्ध्रौं शताब्दीका अंगे्रजी साहित्यका नाटककार हुन् क्रिस्टोफर मार्लो जसले डाक्टर फास्टस् नामक नाटक लेखेका थिए। फास्टस् विद्वान् भएर पनि लोभी र लालची व्यक्ति थिए। असीमित ज्ञान प्राप्त गर्ने र सम्पूर्ण मानवको अनुभव बटुल्ने दुष्प्रयास गरेका थिए र अकुत सम्पत्तिको मालिक बन्ने सपना लिएका थिए। असीमित ज्ञान र अकुत सम्पत्ति प्राप्त गर्ने हेतुले मेफिस्टोफिलिस जस्तो शैतानसँग उनले आफ्नो आत्मा बेचबिक्री गर्न २४ वर्षका लागि सम्झौता गर्दछन्। यस्तो सपना पूरा हुन सक्छ भन्ने कुरामा दोधारे मनस्थिति हुँदाहुँदै पनि उनले आफ्नो आत्मा धरौटीस्वरूप बेच्ने सबालमा हस्ताक्षर गर्छन्। यस्तो खालको सम्झौता गरिसकेपछि उनी साँच्चिकै बेचिन्छन्। यसैले २४ वर्षपछि ठूलो गल्ती गरेछु भन्ने पश्चाताप गरे। गरे पनि ईश्वरले समेत उनलाई संरक्षण दिँदैनन्। उनी आफ्नो पहिलेको डाक्टरको हैसियतमा वा मानिसको रूपमा फर्केर आउन सक्दैनन्। उनको मृत्यु हुन्छ र नर्क कुण्डको बाटो लाग्न बाध्य हुन्छन्। जर्मन लेखक गेटेले फास्टस्को कथालाई आफ्नो काव्यशास्त्रमा भिœयाएका छन्। ज्ञान र अनुभवलाई मानव भलाइमा डोयाउनु पर्छ भन्ने आदर्श प्रस्तुत गरेका छन्। यस प्रकारको दुःखदायी घटना र दुःखान्त नाटकबाट विश्वको सार्वभौम शक्ति र सम्पत्ति भोग गर्न अगाडि बढिरहेका बेलायती शासक र समुदायले ठूलो शिक्षा प्राप्त गरे। अति सर्वत्र वर्जयेत भन्ने पूर्वीय मुलुकको यो दर्शन पनि ठीक रहेछ भन्ने महसुस गरे। सार्वभौम ज्ञान र सार्वभौम सम्पत्तिको लालसा गरेनन्। शक्ति र सम्पन्नताका बारेमा घमण्ड गरेनन्। आफ्ना मातहतमा आएका औपनिवेशिक मुलुकहरूलाई क्रमिक रूपमा स्वतन्त्रता दिलाउन पनि कञ्जुस्याइँ गरेनन्। बुद्धिमत्तापूर्वक उनीहरूको विदेश नीतिलाई सहर्ष स्वीकार गरिदिने नेतृत्वको हातमा सत्ता हस्तान्तरण गराउँदै गए। विज्ञानको उन्नति र प्रगतिमा निरन्तर लागि रहे। फास्टस् र मेफिस्टोफिलिस बिम्बलाई कवि अर्यालले पनि आफ्ना कवितामा उतारेका छन्। बहुदलीय आवरणमा आएका नेपालका नेताहरूलाई फास्टसकै बिम्बमा उतारेका छन्। उनले यी नेताहरूलाई राष्ट्रिय आत्माको बेचबिखनमा उद्धृत रहेको आरोप लगाएका छन्। फास्टसले शैतान मेफिस्टोफिलिससँग गरेको सम्झौता जस्तै यी नेताहरूले भारतमा पुगेर बाह्रबँुदे सम्झौता गरी त्यस सम्झौताबाट बिल्कुलै भंग नहुने गरी सम्झौताका हरेक बुँदामा बाँधिएका छन्। त्यसैले कवि अर्याल भन्छन् भनिन्छ अब आत्माको हस्तान्तरण भइसकेको छ अब सम्झौताको सर्तअनुसार यहाँका बहादुर फास्टस्हरू प्रतिगमनको प्रेत जगाई आफ्नो अभीष्ट पूरा गर्दैछन्, तिम्रो रगतको उपहास गर्दै त्यो बलिदानी उत्कर्षलाई आत्म हत्यामा परिणत गर्दैछन्। (पृ ८९ शब्द श्रद्धाञ्जलि : सहिदहरूप्रति) देशको नेतृत्व सम्हाल्दै आएका नेताहरूले व्यक्तिगत स्वार्थहरू मात्र पूरा गर्दै जनहित र राष्ट्रहितलाई पर्गेल्दै रहेका कारण अर्यालले राष्ट्रको आत्मा र सहिदहरूको आत्मा रोइरहेको देख्छन्। राष्ट्र र सहिदहरूको आत्मरोदनको मूलभूत कारणलाई उनले विसंगति शीर्षक कवितामा स्पष्ट रूपमा औंल्याएका छन् प्रजातन्त्र र समाजवादको मन्त्र जप्दै समूहवादको रस्साकस्सी गर्दै आएका महामानवका चेला भनाउँदा चिम्पाञ्जीहरू ! अनि, माक्र्स, लेलिन र माओको पहिचान छाप लाए पनि सिद्धान्तका लागिभन्दा साँढे जुधाइ गर्ने क्रान्तिकारीहरू ! (पृ १४, विसंगति) यिनै पंक्तिहरूबाट बुझ्न सक्छौ कि प्रजातान्त्रिक समाजवादका पक्षधरहरू चिम्पाञ्जी बन्दै गएका छन्। यसको अर्थ हो, अत्यन्त चलाख वनमान्छे बन्दै गएका छन्। सभ्य मानिसहरू बन्न मान्छेसँग सहयात्रा गरिरहेका छन्। यो देशमा केही समययता राष्ट्रवाद ओझेलमा पर्दै समूहवाद फस्टाइरहेछ। राजनीतिको सैद्धान्तिक पक्षलाई निष्ठापूर्वक व्यावहारिक पक्षमा उतार्नुपर्ने क्रान्तिकारी भनाउँदा नेताहरू परिवर्तनकारी बन्नुको सट्टा आफ्नै लागि पद, पैसा र प्रतिष्ठा आर्जन गर्न आपसी झगडामा फसिरहेका छन्। सैद्धान्तिक धरातलमा स्थापित राजनीतिक दलहरू आआफ्ना सैद्धान्तिक घडाहरू फुटालिरहेछन् भन्ने आशयसमेत व्यक्त गरेका छन्। कवि अर्यालको आफ्नै दृष्टि र आत्मालाई सच्चाइको धागोले बाँधेजस्तो देखिन्छ। त्यसैले त आआफ्ना सैद्धान्तिक धरातललाई कुल्चेर दिशाविहीन भएका राजनीतिक दलहरूलाई उनले फुटेको घैंटोसँग तुलना गरेका छन् यो माटाको घैंटो फुटेर तीन टुक्रा भएको माटाको घैंटो ! सिद्धान्तले नभै लोभ त्रास र भयको रसायनले विधर्मी वस्तुसँग जोडेर फेरि उस्तै बनाएको तर हल्का फु ले पनि ढल्न सक्ने तासको घर जस्तो यो कच्चा घैंटो ! (पृ ३८, फुटेको घैंटो) आजीवन आफूले भोगिरहेको परिवेश, राजनीतिक खिचातानी, राष्ट्र र परराष्ट्रसमेतको नीति एवं व्यवहारलाई मध्यनजरमा राख्दा अन्ततः कवि अर्याल प्रकाश सपूतको गीतबाट साभार गरिएको शीर्षक कवितामा निम्न प्रकारको निष्कर्षमा आइपुग्छन् देश भन्नु त के रैछ र चार किल्लाको माटो त्यै माटो नि बन्न गयो विदेशीको पाटो। नेता हाम्रा बन्न गए विदेशीको दास देशको रक्षा गर्लान् भन्ने छैन केही आश। (पृ ५२, देश भन्नु त के रैछ र) नेपालका सहिदहरूका सपनालाई लाचार पार्ने विदेशीका सपनाका बारेमा समेत यस कविता कृतिमा उल्लेख पाइन्छ। विदेशीको सपना शीर्षक कवितामा कवि भन्छन् एउटा विदेशीले नेपालीको नाडी छामेको छ, नेता र कार्यकर्ताको सिटीस्क्यान गरेको छ। सटिक व्यंग्यशैलीमा उनी भन्छन् नेपाली जनताका सबै प्रकारका असन्तुष्टिहरूलाई बाह्रबुँदे मन्त्रद्वारा शान्त पारिन्छन्। विकासका नाममा शासन, प्रशासन र जमिन विभाजित छ। नेता, जनता, कर्मचारी संयन्त्र लगायत सर्वत्र विभाजनका रेखाहरू कोरिएपछि पूरै देश कब्जा गरे पनि गठबन्धनमा बाँधिएका बहादुरहरू चुपचाप रहनेछन्। परन्तु थोरै नेपालीले प्रतिकार गर्नेछन्। राष्ट्रको स्वाभिमान थाम्न र बचाउन अग्रसर हुनेछन्। विदेशीको सपना चकनाचुर पार्नेछन् भन्ने झिनो आशामात्र व्यक्त गरेका छन्। नेपाली जनताका सबै प्रकारका असन्तुष्टिहरूलाई बाह्रबुँदे मन्त्रद्वारा शान्त पारिन्छन्। विकासका नाममा शासन, प्रशासन र जमिन विभाजित छ।"
उपनिर्वाचन : आज उम्मेदवारको मनोनयनपत्र दर्ता हुँदै,"काठमाडौं : आगामी बैशाख १५ गते हुने उपनिर्वाचनका लागि आज उम्मेदवारको मनोनयनपत्र दर्ता हुँदैछ। इलाम२ मा प्रतिनिधि सभा सदस्य र बझाङ १ (१) को प्रदेश सभा सदस्यका लागि आज उम्मेदवारी दर्ता हुन लागेको हो। इलाम२ बाट निर्वाचित प्रतिनिधि सभा सदस्य सुवासचन्द्र नेम्वाङ र बझाङ १ (१) बाट निर्वाचित प्रदेश सभा सदस्य पृथ्वीबहादुर सिंहको निधन भएपछि दुवै क्षेत्रमा एकै दिन उपनिर्वाचन हुन लागेको हो। निर्वाचन आयोगका अनुसार मनोनयनपत्र दर्ता आज बिहान १० देखि ५ बजेसम्म हुने छ। इलाम र बझाङमा चैत २२ गते मुख्य निर्वाचन अधिकृतको कार्यालय स्थापना गरिएको आयोगले जनाएको छ। आयोगले आज बेलुका ५ बजेदेखि ६ बजेसम्म उम्मेदवारको मनोनयनपत्र दर्ता भएको सूची प्रकाशन गर्ने जनाएको छ। इलाम क्षेत्र२ मा सत्ता साझेदार दल नेकपा एमालेले सुहाङ नेम्वाङलाई उम्मेदवार बनाउने भएको छ। नेम्वाङलाई माओवादी केन्द्रले समेत समर्थन गरेको छ। त्यसैगरी नेपाली कांग्रेसले इलाम२ मा डम्बर खड्का, राष्ट्रिय स्वतन्त्र पार्टी (रास्वपा)ले माओवादी परित्याग गरेका मिलन लिम्बू र राष्ट्रिय प्रजातन्त्र पार्टीले लक्ष्मी गुरुङलाई उम्मेदवार बनाउने भएको छ। यता बझाङको प्रदेशसभा उपनिर्वाचनका लागि कांग्रेसले अभिषेकबहादुर सिंह, एमालेबाट दमन भण्डारी ,नेकपा माओवादी केन्द्रबाट जनक बुढा, नेकपा एकीकृत समाजवादीबाट दिलबहादुर सिंह उम्मेदवार बन्ने भएका छन्। आइतबार उम्मेदवारको विरोधमा उजुरी दिने तथा मनोनयनपत्र र उजुरीउपर जाँचबुझ गरी निर्णय गर्ने, चैत २६ उम्मेदवारको नामावली प्रकाशन गर्ने र चैत २७ गते उम्मेदवारको नाम फिर्ता लिने कार्यक्रम छ। निर्वाचन अधिकृतको कार्यालयले सोही दिन उम्मेदवारको अन्तिम नामावली प्रकाशन गरी निर्वाचन चिह्न प्रदान गर्ने कार्य तालिकाछ। निर्वाचन आयोगले इलाम२ मा ७९ मतदानस्थल तथा १४९ मतदान केन्द्र तोकेको छ। बझाङ १ (१) मा ७४ मतदान स्थल र ९३ मतदान केन्द्र तोकिएको छ।"
झन्डै ७ लाख हेक्टर वनक्षेत्रमा गुँरास,"बुटवल : यतिखेर गुराँस फुल्ने मौसम। पहाडी क्षेत्रका वनजंगलमा ढकमम्कै गुराँस फुलेका छन्। गुराँस भन्नेबित्तिकै सबैको मनमस्तिष्कमा लालीगुराँस अर्थात् राष्ट्रिय फूल आउँछ। यसको सौन्दर्यले जोकोहीलाई मोहित पार्छ। नेपालमा ३२ थरीका गुराँस पाइन्छन्। लालीगुराँस तिनै प्रजातिमध्येको एक हो। अन्य ३१ प्रजातिले पनि नेपालका जंगलमा छुट्टै विशेषता र सौन्दर्य थपेका छन्। गुराँस फुल्ने समयमा यसले वातावरणीय सौन्दर्यसँगै पर्यटन प्रवर्द्धनका लागि पनि टेवा पुर्याएको छ। नेपालका ४३ जिल्लामा थरीथरीका गुराँस फुल्ने गरेको एक अध्ययनले देखाएको छ। त्यसको संरक्षण, प्रवर्द्धन र प्रशोधनमा भने राज्यले ठोस काम नचालेको जनगुनासो छ। देशका विभिन्न भूभागमा प्रकृतिले थरीथरीका गुराँस फुलाइदिएको छ। तर, राज्यले त्यसको महत्त्व बुझ्न नसकेको देखिन्छ। सिजनमा फुल्ने गुराँसकै प्रवर्द्धन र प्रशोधन गरेर आर्थिकोपार्जनसँगै धेरैलाई रोजगारी दिन सकिने बलियो सम्भावना छ। गुराँसले वातावरणीय सौन्दर्य बढाएको छ भन्नुबाहेक सरकारले थप सिन्को भाँच्न नसकेको अवस्था छ। नेपालमा पहिचान भएका करिब ६ हजार विभिन्न वनस्पतिहरूमध्ये गुराँसलाई महत्त्वपूर्ण वनस्पतिको रूपमा लिइने गरिएको छ। यी हुन् नेपालमा पाइने गुराँसहरू गुराँसका सबै प्रजातिको संरक्षण र प्रवर्द्धन गर्नुपर्ने देखिन्छ। संघ, प्रदेश र स्थानीय सरकारबाट गुराँसको संरक्षण र प्रवर्द्धनका लागि नीति तथा कार्यक्रम ल्याउनुपर्छ। गुराँसलाई पर्यापर्यटन, जैविक विविधता र आर्थिकोपार्जनसँग पनि जोडेर काम गर्न सकिन्छ। गुराँस प्रजातिहरू विभिन्न कारणले विनाश हुँदै गइरहेको देखिन्छ। धनञ्जय लामिछाने, पमहानिर्देशक, वन तथा भूसंरक्षण विभाग राष्ट्रिय हर्बेरियम तथा वनस्पति प्रयोगशाला गोदावरी ललितपुरले देशभरका वनजंगलहरूमा पाइने विभिन्न वनस्पतिहरूको खोज, अनुसन्धान, वैज्ञानिक नामकरण र नमुना संकलनको काम गर्ने गर्छ। उक्त प्रयोगशालाले पहिचान गरेकामध्ये देशका ४४ वटा जिल्लाका विभिन्न भूभागहरूमा ३२ वटा प्रजातिका गुराँसहरूको पहिचान गरेको हो। विश्वमा कतै पनि नपाइने तर नेपालमै मात्र पाइने गुराँसहरू दुई थरीका छन्। जसलाई रैथाने गुराँस भनेर चिनिन्छ। मुस्ताङ, मनाङ, डोल्पामा लोन्डेसी र मुस्ताङ, रसुवा, लाङटाङमा क्वानियनुम प्रजातिको गुराँस नेपालमा मात्र पाइन्छ। देशका प्रायःजसो भूभागमा पाइने गुराँस भने नेपालको राष्ट्रिय फूल लालीगुराँस हो। सुनपाती, चिमाल, चियाफुले गुराँस, नीलो चिमाल, पहेँलो चिमाल, जुँगे चिमाल, सानो चिमाल, लहरे चिमाल, कोरलिङ गुराँस, तकमा चिमाल, कालो गुराँस, सेतो चिमाल, गुलाबी कोरलिङ, भाले सुनपाती, सानो लहरे चिमाल, हिउँ चिमाल, झुन्डिने चिमाल, पुड्के चिमाल, झुसे सुनपाती, थम्सनको गुराँस, पहँेले चिमाल, खियाउने पाते गुराँस, हाँगिने गुराँस र डाक्टर वाइटको गुराँस नामका गुराँसहरू नेपालका भिन्नभिन्न भूभागमा पाइन्छन्। राष्ट्रिय हर्बेरियम तथा वनस्पति प्रयोगशालाका वरिष्ठ अनुसन्धान अधिकृत सुवास खत्रीका अनुसार तेह्रथुम, संखुवासभा र ताप्लेजुङको संगमस्थल तीनजुरेमिल्केजलजले क्षेत्रमा २८ प्रजातिका गुराँस फुल्छन्। वनै ढकमक्क हुनेगरी यहाँ गुराँस फुल्ने गर्छन्। देशका विभिन्न वनजंगलहरूमा फुल्ने गुराँस र अन्य वनस्पतिहरूको पहिचान र अनुसन्धानले देशको वनस्पति क्षेत्रको नीति तथा कार्यक्रम बनाउन मद्दत पुग्ने गरेको उनले जानकारी दिए। प्रयोगशालामा हाल १ लाख ७० हजार वनस्पतिका नमुनाहरू राखिएको छ, खत्रीले भने, तीमध्ये १ लाख ६० हजार वनस्पतिहरूलाई राष्ट्रिय अनलाइन तथ्यांकमा प्रविष्ट गरेका छौं। गुराँस पाइने जिल्ला र सरंक्षण कार्ययोजना वन तथा भूसंरक्षण विभागले गुराँसका सबै प्रजातिहरूको संरक्षण गर्ने उद्देश्यले बनाएको गुराँस सरंक्षण कार्ययोजना (२०७५०८०) मा देशका विभिन्न ४३ वटा जिल्लामा गुराँस पाइने उल्लेख छ। ताप्लेजुङ, पाँचथर, तेह्रथुम, धनकुटा, संखुवासभा, सोलुखुम्बु, भोजपुर, खोटाङ, ओखलढुंगा, रामेछाप, दोलखा, सिन्धुपाल्चोक, मकवानपुर, नुवाकोट, रसुवा, धादिङ, गोरखा, लमजुङ, मनाङ, मुस्ताङ, कास्की, पर्वत, गुल्मी, बागलुङ, म्याग्दी, डोल्पा, रुकुम (पूर्व), रोल्पा, प्यूठान, जाजरकोट, रुकुम (पश्चिम), जुम्ला, मुगु, हुम्ला, दैलेख, कालीकोट, बाजुरा, अछाम, डोटी, डँडेलधुरा, बैतडी, बझाङ र दार्चुलामा गुराँस पाइने कार्ययोजनामा उल्लेख छ। ग्रामीण पर्यटनसँग जोडेर गुराँसलाई प्रवर्द्धन गरी पर्यटकलाई लोभ्याउने वातावरण सिर्जना गर्न सकिन्छ। तरमन्त्रालयले गुराँससम्बन्धी हालसम्म त्यस्तो कुनै कार्यक्रम बनाएको छैन। प्यूठानको गौमुखी र नौबहिनी समेटेर सरंक्षित वन क्षेत्र घोषणाको कार्ययोजना अन्तिम चरणमा पुगेको छ। मोहनराज काफ्ले, सचिव, वन, वातावरण, पर्यटन तथा खानेपानी मन्त्रालय, लुम्बिनी प्रदेश यद्यपि उक्त कार्ययोजनामा गुराँस पाइने जिल्लाहरू छुटेको देखिन्छ। भक्तपुर, ललितपुर, अर्घाखाँचीलगायत जिल्लाहरूमा पनि गुराँस फुल्ने गरेको देखिएको छ। नेपालमा करिब ६ लाख ९२ हजार हेक्टर क्षेत्रफल वनजंगल गुराँसका प्रजातिहरूले ओगटेका छन्। जुन नेपालको कुल वन क्षेत्रको करिब १० प्रतिशत हो। विश्वभर १,१५७ प्रजातिका गुराँस गुराँस सरंक्षण कार्ययोजना र वनस्पति विभागले उल्लेख गरेअनुसार विश्वभर १ हजार १ सय ५७ प्रजाति र उपप्रजातिका गुराँसहरू पाइन्छन्। विश्वव्यापी रूपमा एसिया, उत्तर अमेरिका, युरोप र अस्ट्रेलिया महादेशमा फैलिएको गुराँसको करिब ९० प्रतिशत प्राकृतिक बासस्थान दक्षिण पूर्वी एसियाका नेपाल, चीन, भारत, भुटान, म्यानमार, थाइल्यान्ड, भियतनाम, इन्डोनेसिया र फिलिपिन्समा रहेको छ। समुन्द्री सतहबाट १ हजार मिटरदेखि ६ हजार मिटरको उचाइसम्म गुराँस फैलिने गर्छ। संरक्षण र प्रवर्द्धनको आवश्यकता देशको पूर्वदेखि पश्चिमसम्मका उच्च पहाडी तथा हिमाली क्षेत्रमा पाइने गुराँस प्रजातिहरू विभिन्न कारणले विनाश हुँदै गइरहेको पाइन्छ। ती क्षेत्रमा अत्यधिक चिसो हुने हुँदा तातोपानीका लागि वैकल्पिक ऊर्जाको व्यवस्था नभएकाले मानिसले तातोपना र खाना पकाउन गुराँसको दाउरा अधिक प्रयोग गर्ने गरेको पाइन्छ। वनमा अधिक निर्भरता, फलाम तथा सुनचाँदीका कामका लागि कोइला बनाउने प्रचलन, खुला चरीचरन, काठको चोरी निकासी र वन डँढेलो पनि गुराँसको वन संरक्षणमा चुनौतीको रूपमा रहेको छ। वातावरणीय जोखिम न्यूनीकरणका उपायहरू अवलम्बन नगरी राजमार्ग, स्थानीय सडक, जलविद्युत्लगायतका भौतिक पूर्वाधार निर्माणले पनि वनक्षेत्र अतिक्रमित भई गुराँस संरक्षण थप चुनौतीपूर्ण बनेको विज्ञहरूको भनाइ छ। गुराँसका सबै प्रजातिहरूको संरक्षण र प्रवर्द्धन गर्नु अति आवश्यक रहेको वन तथा भूसंरक्षण विभागका उपमहानिर्देशक धनञ्जय लामिछानेले बताए। संघ, प्रदेश र स्थानीय सरकारबाट गुराँसको संरक्षण र प्रवर्द्धन गर्नका लागि नीति तथा कार्यक्रम आउनुपर्ने देखिन्छ, उनले भने, गुराँसलाई पर्यापर्यटन, जैविक विविधता र आर्थिकोपार्जनसँग जोडेर काम गर्न सकिन्छ। गुराँसको फूललाई जुस बनाउने गरी प्रशोधन गर्न सके गाउँमै रोजगारी सिर्जना हुने उनको भनाइ छ। पर्यटन प्रवर्द्धन र स्थानीयको आयआर्जनमा नांगीलेक क्षेत्रमा फुलेका गुराँसहरूलाई विशेष प्राथमिकतामा राखेर योजना बनाएका छौं। यस क्षेत्रमा पुग्न पदमार्ग निर्माण गरिए पनि पर्यटनका अन्य पूर्वाधार निर्माण गर्नुपर्ने देखिएको छ। पर्यटकीय पूर्वाधार निर्माण गर्नुपर्नेछ। संघीय र प्रदेश सरकारबाट नयाँ नीति तथा कार्यक्रम आउने विश्वास गरिएको छ। महावीर राना, उपाध्यक्ष, गौमुखी गाउँपालिका, प्यूठान उनका अनुसार गुराँसका सबै प्रजातिहरूको संरक्षण गर्ने उद्देश्यले राष्ट्रिय जैविक विविधता रणनीति तथा कार्ययोजना (२०७१२०७७) को लक्ष्यअन्तर्गत गुराँस संरक्षण कार्ययोजना तयार पारिएको हो। गुराँसलाई पर्यटनसँग जोडौं ग्रामीण पर्यटनसँग जोडेर गुराँसलाई प्रवर्द्धन गरी पर्यटकहरू भित्त्याउन सकिने लुम्बिनी प्रदेशका वन, वातावरण, पर्यटन तथा खानेपानी मन्त्रालयका सचिव मोहनराज काफ्लेले प्रतिक्रिया दिए। मन्त्रालयले गुराँससम्बन्धी हालसम्म त्यस्तो कुनै कार्यक्रम बनाएको छैन, उनले भने, नागरिकको सुझाव आयो भने सम्भावनाका क्षेत्रहरूको अध्ययन गरेर नयाँ नीति तथा कार्यक्रममा योजना ल्याउन सकिन्छ। उनले गुराँसको सम्भावना भएका क्षेत्रहरूमा सम्बन्धित जिल्लाका डिभिजन वन कार्यालयहरूमार्फत मन्त्रालयमा कार्यक्रम माग गर्नसमेत आग्रह गरे। गुराँसलाई उद्यमसँग भन्दा पनि पर्यटनसँग जोडेर कार्यक्रम सञ्चालन गर्न सकिने सम्भावना उनले औंल्याए। प्यूठानको गौमुखी गाउँपालिका र नौवहिनी गाउँपालिकालाई समेटेर सरंक्षित वन क्षेत्र घोषणाको कार्ययोजना अन्तिम चरणमा पुगेको समेत काफ्लेले सुनाए। संरक्षित वन क्षेत्र घोषणापछि वनजंगलमा भएका गुराँससँगै अन्य वनस्पतिहरूको संरक्षण र प्रवर्द्धन गर्न सहज हुने उनको भनाइ छ। गुराँसको राजधानी भनेर चिनिने तेह्रथुम, संखुवासभा र ताप्लेजुङको संगमस्थल तीनजुरेमिल्केजलजले क्षेत्रमा मात्र यससँग सम्बन्धित कार्यक्रम केन्द्रित रहेको बताउँदै काफ्लेले त्यसलाई सबैतिर विस्तार गर्नपर्नेमा जोड दिए। सरकारले लगानी गर्नुपर्यो विश्वमा कतै पनि नपाइने तर नेपालमै मात्र पाइने गुराँसहरू दुई थरीका छन्। जसलाई रैथाने गुराँस भनेर भनिन्छ। मुस्ताङ, मनाङ, डोल्पामा लोन्डेसी र मुस्ताङ, रसुवा, लाङटाङमा क्वानियनुम प्रजातिको गुराँस पाइन्छ। देशका प्रायःजसो भूभागमा पाइने राष्ट्रिय फूलको रूपमा रहेको लालीगुराँस हो। सुवास खत्री, वरिष्ठ अनुसन्धान अधिकृत, राष्ट्रिय हर्बेरियम तथा वनस्पति प्रयोगशाला, गोदावरी, ललितपुर प्यूठानको गौमुखी गाउँपालिका २ र ३ स्थित अर्खाको नांगीलेकमा झन्डै तीनचार सय वर्ष अघिदेखि विभिन्न सात थरीका गुराँसहरू फुल्ने गरेको त्यस क्षेत्रका स्थानीय सामाजिक अगुवा रमेश रानाले जानकारी दिए। प्राकृतिक रूपमा आफैं सजिएर बसेका वनस्पतिहरूको संरक्षण र प्रवर्द्धन हुन नसक्दा यस क्षेत्र ओझेलमा पर्ने गरेको उनले गुनासो गरे। फागुनदेखि जेठको अन्तिम महिनासम्म यहाँ ढकमम्क गुराँसहरू फुल्ने गर्छन्। यस क्षेत्रमा छिमेकी जिल्ला बागलुङको निसीखोला गाउँपालिकाको केही भागसमेत पर्ने गर्छ। सुर्के तेस्रोधारा र तिखाचुली सामुदायिक वन क्षेत्रमा फैलिएको नांगी लेक क्षेत्रलाई संरक्षित वन क्षेत्र बनाउने योजनापछि यसलाई राष्ट्रिय वनको रूपमा पहिचान गरिनेछ। नांगी क्षेत्रको गुराँसलाई प्रचारप्रसार गर्न सके यहाँ धेरै पर्यटक भित्त्याउन सकिन्छ, रानाले भने, सरकारले लगानी गर्नुपर्यो। यहाँ दुईढाई वर्ष पुराना गुराँसका ठूलाठूला रुखहरू छन्। यस क्षेत्र समुन्द्री सतहदेखि २ हजार ५ सयदेखि ३ हजार ६ सय मिटर उचाइमा पर्छ। जेठको अन्तिम महिनासम्म सेतो चिमाल प्रजातिको गुराँस रहने गर्छ। समग्र गौमुखीको पर्यटन प्रवर्द्धन र स्थानीयको आयआर्जनमा नांगी लेक क्षेत्रमा फुलेका गुराँसलाई प्रवर्द्धन गर्ने गरी योजना बनाइएको गौमुखी गाउँपालिका उपाध्यक्ष महावीर रानाले जानकारी दिए। यस क्षेत्रमा पुग्नका लागि पदमार्ग निर्माण गरिए पनि पर्यटनका अन्य पूर्वाधारहरू निर्माण गर्नुपर्ने देखिएको उनको भनाइ छ। वन क्षेत्रमा पुग्ने पर्यटकहरूलाई खानबस्ने सुविधासहितको पर्यटकीय पूर्वाधार निर्माणका लागि पहल गर्ने उनले जानकारी दिए। संरक्षित वन क्षेत्र घोषणापछि संघीय र प्रदेश सरकारबाट नयाँ नीति तथा कार्यक्रम आउने उनको विश्वास छ। पालिकाको एक्लो प्रयासले मात्र पूर्वाधार निर्माणको काम पूरा नसकिने बताउँदै उनले सबैलाई साथ दिन आग्रह गरे। व्यावसायिक महत्त्व बढाउन जरुरी बढ्दो वन फँडानीका कारण माँसिदै जान थालेको गुराँसको व्यावसायिक महत्त्व बढाउनुपर्ने जरुरी देखिएको नेपाल विज्ञान तथा प्रविधि प्रज्ञा प्रतिष्ठान खुमलटारका वरिष्ठ वैज्ञानिक डा रामचन्द्र पौडेलले बताए। गुराँसको संरक्षणसँगै व्यावसायिक महत्त्वका बारेमा गाउँगाउँका स्थानीय पालिकामार्फत जनस्तरमा फैलाउनुपर्छ, उनले भने, गुराँसको बहुउपयोगी महत्त्व छ। तर, हामीले यसलाई सही रूपमा चिन्न सकेनौं। उनले गुराँस फुल्ने बोट नजिक सतुवा नामक बिरुवा उम्रने र उक्त बिरुवा बहुमूल्य जडीबुटीका रूपमा प्रयोग हुँदै आइरहेको जानकारी गराए। गुराँसको संरक्षणले जडीबुटीसँगै चराचुरुंगी र जंगली जनावरहरूको बासस्थानको समेत सुरक्षा हुने उनको भनाइ छ। गुराँस, वन्यजन्तु र जडीबुटीबीच अन्तरसम्बन्ध हुने उनले बताए। मानवजातिको विकाससँगै गुराँसको अस्तित्व विस्तारै मेटिँदै गइरहेको समेत पौडेल बताउँछन्। जहाँ मेटिँदै गएको छ त्यहाँ पुनः गुराँस रोप्ने अभियान पनि चलाउनुपर्ने देखिन्छ, उनी भन्छन्, विशेषगरी पश्चिमी क्षेत्रको जंगलका टापुमा मात्र फाट्टफुट्ट गुराँस पाइने गरेको छ। गुराँसकै माध्यमबाट नेपालका धेरैजसो भूभागहरूमा स्वदेशी तथा विदेशी पर्यटकहरूलाई लोभ्याउन सकिने प्रशस्त सम्भावना रहेको उनको दाबी छ। गुराँस संरक्षणका चुनौतीहरू नेपालमा पाइने गुराँस"
मौसममा रुमलिएको मुस्ताङ,"मुस्ताङको विकासको आधार भनेको नै यहाँको पर्यटन हो। नेपाल घुम्न आउने सार्क राष्ट्रलगायतका विदेशी पर्यटकमध्ये १० प्रतिशतभन्दा बढी मुस्ताङ जिल्लामा घुम्न आउने गर्छन्। धवलागिरि र निलगिरिलगायतका अग्ला गगनचुम्बी हिमाल र वरिपरि अनगिन्ती पहाड। यसरी घेरिएर तल खोंचमा छ, विश्वमै शालिग्रामका लागि प्रख्यात कालीगण्डकी। सोही नदीकिनारमा रहेको मुस्ताङ जिल्लाको सदरमुकाम जोमसोम। जुन भौगोलिक, जैविक विविधता र पर्यटकीय हिसाबले पनि अन्य जिल्लाभन्दा बिल्कुलै भिन्न छ। जोमसोममा बस्ने तथा यहाँ आउने जो कोहीले पनि पूर्वी र दक्षिणी शिरमा रहेका अग्ला हिमाल तथा वरिपरिका नागबेली पहाड नहेरी धरै पाउँदैन। पूर्वमा जतिबेला हेरे पनि मुसुमुसु हाँसिरहेको भान हुने नीलगिरि र दक्षिणमा मानापाथी र धवलागिरि हिमालको चुचुरो जसले जो कोहीलाई पनि मन्त्रमुग्ध बनाउँछ। पहिले पहिले त हिउँँद महिनामा जोमसोमभन्दा तल लेतेसम्म पनि हिउँँले ढपक्कै ढाक्थ्यो। हिउँँ हेर्न जोमसोम पनि पुग्न पर्दैनथ्यो, घासाको फेदीमै बाटोसमेत सेताम्मे हुन्थ्यो। अहिले अवस्था फरक छ। पुस सकिँदा पनि नीलगिरि र धवलागिरि हिमालमा समेत हिउँँ परेको छैन र पर्ने लक्षण पनि देखिँदैन। बरु दिउँसोको समयमा भएको अस्वाभाविक तापक्रमको वृद्धिले माथि हिमालको चुचुरोमा भएको हिउँँसमेत पग्लिएर चुचुरो खुइलिँदो डाँडाको रूपमा परिणत हुँदै गएको छ। केही वर्ष अघिसम्म मंसिर महिना लाग्दै गर्दा मुस्ताङको सबैजसो भागमा हिउँँ पथ्र्यो। अनि जोमसोम तथा माथिल्लो मुस्ताङमा बसोबास गर्ने मानिस पुसमाघको जाडो छल्न तल पोखरा तथा काठमाडौंलगायत सहरमा फागुनको आधाआधीसम्म उतै घुमघाममा रमाउने चलन थियो। यो चलन यद्यपि कायम पनि छ। यसलाई चलन भन्ने कि बाध्यता वा रहर ? पहिले जाडो महिनामा लगातार हिउँँ पर्ने, बाटोघाटो तथा यातायातको सुविधा नहुने हुँदा यहाँको जनजीवन अत्यन्त कष्टकर हुने भएकाले पोखरालगायतका सहरमा झर्नै पर्ने बाध्यता थियो। हिउँँद महिनामा लामो समय हिउँँ परेको अवस्थामा सवारीसाधन पनि नचल्ने हुँदा मानिसलाई खाद्यान्न समस्या हुन सक्ने भएकाले पोखरातिर झर्नु उतिबेला स्वाभाविक मानिन्थ्यो। प्रहरी, प्रशासन, सेना र केही अत्यावश्यक कार्यालयका कर्मचारीबाहेक अन्य कर्मचारी तथा मुस्ताङमा बसोबास गर्ने नागरिक जाडोमा जिल्ला छोड्नुलाई पहिले अनौठो पनि मानिँदैनथ्यो। तर अहिले पुस सकिनै लाग्दा पनि हिउँँ पर्नु त कता हो कता जोमसोममा दिउँसोको समयमा टन्टलापुर र चर्को घाम लागेका कारण घाममा एकछिन पनि बस्न नसकिने अवस्था छ। हिउँँद महिना सकिनै लाग्दा पनि जोमसोम आसपास रहेका हिमालमा हिउँँ नपर्नु र हिमालमा भएको हिउँँ पनि पग्लिएर हिमाल रित्तै हुँदै जानुमा सायद जलवायु परिवर्तनको असरको कारण नै होला भन्न सकिन्छ। हिमालमा प्रशस्त हिउँ हुँदा त्यताबाट दक्षिणतर्फ बग्ने चिसो हावाको कारण परपर तराईसम्म फागुन र चैत्रमा पनि चिसो अनुभूति हुने गथ्र्यो। तर यसपालिको अवस्था फरक देखिएको छ। हुन त हिउँँद अझै सकिएको छैन। माघफागुनमा पनि पहिले पहिले प्रशस्त हिउँँ पर्ने गरेको पाइन्छ। तर नेपाली उखान लगनपछिको पोते के काम ? चरितार्थ हुने देखिन्छ। यदि समयमा हिउँँ नपर्ने र हिमालमा हिउँ नरहने हो भने हिमपातमा आश्रित यहाँका स्याउ खेतीलगायत प्रमुख नगदेबालीको उत्पादन उल्लेख्य मात्रामा घट्ने निश्चित छ। तसर्थ जलवायु परिवर्तनको विषय हिमालमा बस्ने मानिसको सरोकारको विषय मात्र बन्नु हुँदैन। पहाड र तराईमा बस्ने सबै तह र तप्काका सरोकारवाला तथा आम नागरिकका लागि पनि चिन्ताको विषय बन्नु आवश्यक देखिन्छ। यहाँको भौगोलिक बनावट, जैविक आधार, तालतलैया, बौद्ध तथा हिन्दु धर्मावलम्बीको धार्मिक आस्थाको रूपमा रहेको प्रसिद्ध मुक्तिनाथ मन्दिर, दामोदर कुण्ड तथा शालिग्रामका लागि प्रख्यात कालीगण्डकी नदी, प्रसिद्ध लोमान्थाङ दरबार र छोसेर गुम्बालगायत यहाँका प्रमुख पर्यटकीय गन्तव्य हुन्। हिमशृंखलालगायत यी सबै क्षेत्रमा जलवायु परिवर्तनको असर देखिइसकेको छ। कालीगण्डकी नदीमा पहिले जस्तो शालिग्राम पाउन छोडेको छ। लोमान्थाङमा राजा नबस्ने र दरबार बन्द रहने हुँदा त्यहाँ आउने पर्यटकहरू निराश हुने गरेका छन्। पानीको स्रोत सुक्दै गएको छ। वर्षा कम हुने जिल्ला मुस्ताङ हो तापनि यसै वर्षको साउनमा कागबेनीमा आएको बाढीले निम्त्याएको भौतिक विनाश जलवायु परिवर्तनको ज्वलन्त उदाहरण हो भन्न सकिन्छ। सायद सोही कारण हुन सक्छ यो वर्ष कागबेनीमा पितृको सम्झनामा तर्पण तथा श्र्राद्ध गर्न आउने मानिसको संख्यामा समेत उल्लेख्य कमी आएको छ। मुस्ताङ आउने नेपाली तथा विदेशी पर्यटकको पहिलो रोजाइ नै जोमसोम, लेतेलगायतका स्थानबाट सहजै हिमाल र हिमालमा भएको हिउँँ देख्नु, हेर्नु र यसको आनन्द लिनु हो। हिमालको उचाइ तथा त्यहाँ देखिने हिउँको मनमोहक दृश्य आआफ्नो मोबाइल तथा क्यामेरामा कैद गर्दै आनन्दित हुन यहाँ आउने जो कोही पनि लालायित हुने गर्छन्। हिमालमा हिउँँ पग्लँदै गई त्यसको स्वरूप परिवर्तन भई नांगो खुइलिएको डाँडाको रूपमा परिणत भएपछि हिमालमा हिउँ हेर्ने मनोकांक्षा बोकी मुस्ताङ आउन चाहने पर्यटकको रोजाइमा मुस्ताङ नपर्न पनि सक्छ। वास्तवमा भन्ने हो भने मुस्ताङको विकासको आधार भनेको नै यहाँको पर्यटन हो। नेपाल घुम्न आउने सार्क राष्ट्रलगायतका विदेशी पर्यटकमध्ये १० प्रतिशतभन्दा बढी मुस्ताङ जिल्लामा घुम्न आउने गर्छन्। यहाँसम्म पुग्ने बाटो सहज भएकाले पनि होला, अहिले नेपाली आन्तरिक पर्यटकहरूको रोजाइमा पनि मुस्ताङ नै पर्ने गरेको छ। मुख्य सिजनमा मुस्ताङमा रहेका होटेलहरूले पर्यटकको माग धान्न सकेका छैनन्। तसर्थ यो यथार्थतालाई हृदयंगम गरी जलवायु परिवर्तन र यसले पारेका असरबारे सरोकारवाला निकाय र राज्य तहबाट समेत तत्काल उचित प्रयासको थालनी गरी यसको संरक्षण र प्रवद्र्धनमा लाग्नु अत्यन्त आवश्यक छ। मुस्ताङ जिल्ला पर्यटकीय हिसाबले मात्रै प्रख्यात छैन। धार्मिक र सांस्कृतिक हिसाबले पनि प्रसिद्ध छ। हिन्दु र बौद्ध धर्मावलम्बीको आस्थाको रूपमा रहेको मुक्तिनाथलगायतका धार्मिक धरोहरको उचित संरक्षण र समय अनुकूल व्यवस्थित गर्दै लैजानु जरुरी देखिन्छ। मुक्तिनाथ मन्दिरको व्यवस्थापन प्रभावकारी बनाउन र यसको सौन्दर्यलाई अझै ज्वाजल्यमान बनाउन सबै पक्ष इमान्दारीपूर्वक लाग्न आवश्यक देखिन्छ। भारतलगायतका मुलुकमा रहेका धार्मिक धरोहरहरूको सौन्दर्यका कारण पनि पर्यटक तथा आस्थावान्हरूको ती स्थानमा थामीनसक्नु घुइँचो लाग्ने गर्छ। यहाँका धार्मिक धरोहरहरूको समयानुकूल मर्मतसम्भार र व्यवस्थित तथा प्रचारप्रसार गर्न सकेमा उता लाग्ने भिड यता पनि लाग्ने निश्चित छ। यसै जिल्लामा रहेको दामोदर कुण्डको जुन ख्याति र महिमा छ तद्नुरूपको व्यवस्थापन हुन सकेको छैन। त्यहाँसम्म पुग्न सडक सुविधाको कठिनाइका कारण पैदल यात्रा कष्टकर छ। हेलिकोप्टर यात्रा अत्यन्त महँगो रहेका कारण जोकोहीका लागि सहज हुने कुरा पनि भएन। तसर्थ यसको सहजताका लागि प्रयास भएमा पर्यटनमा थप बलियो आधार बन्न सक्छ। मुस्ताङ जिल्ला जसरी धार्मिक, जैविक, सांस्कृतिक र पर्यटकीय हिसाबले महŒवपूर्ण छ, त्यसैगरी खेतीपातीको हिसाबले पनि प्रसिद्ध छ। यहाँ उत्पादन भएका जुनसुकै बालीहरू काठमाडौंलगायतका सहरहरूमा प्रमुख ब्रान्डको रूपमा प्रख्यात छन्। यहाँको प्रमुख नगदे बालीको रूपमा रहेको स्याउ, आलु, ओखर, उवा र फापर खेती छन्। पशुपालनमा चौरीगाई, भेडा, च्याङ्ग्रा यहाँको प्रमुख नगद आम्दानी स्रोतको रूपमा छन्। तर जलवायु परिवर्तनको असर यी सबै व्यवसायमा परेको छ। पहिले कोवाङसम्म पर्याप्त मात्रामा स्याउ उत्पादन हुने गरेकोमा अहिले जोमसोम नजिक रहेको र स्याउ खेतीका लागि प्रख्यात मार्फामा समेत पर्याप्त मात्रामा स्याउ उत्पादन हुन छाडेको छ। आलु खेती प्रशस्त हुने भएता पनि कामदारहरूको अभावमा खेतीयोग्य जमिन बाँझै रहने गरेका छन्। उवा र जौ खेतीमा पनि कामदारकै समस्या छ। यहाँ बसोबास गर्ने मानिसको प्रायः होटेल व्यवसायमा मात्र ध्यान केन्द्रित भएका कारण र प्रशस्त मात्रामा मजदुरी पाउन छाडेका छन्। त्यसैले आलु, उवा र जौ खेती बाली पलायन हुने अवस्था सिर्जना भएको हो। तापक्रम बढ्दै गएको कारण निश्चित तापक्रममा चरन हुने पशुचौपायामा समस्या देखिन थालेको छ। तसर्थ यी सबै समस्याको समाधानका लागि स्थानीय तह, विभिन्न निकायमा कार्यरत कर्मचारी, मुस्ताङवासी नागरिक र अन्य सम्बन्धित सरोकारवाला एकचित्त भई कार्य गर्न सके बदलिँदो मौसमको अविछिन्न मारमा परेको मुस्ताङलाई पुनः पुरानै अवस्थामा फर्काउन सकिन्छ।"
"कर्फ्यू उल्लंघन गर्दा ८२ राउन्ड गोली चल्यो, दर्जनौं घाइते","धरान : सुनसरीको हरिनगरा गाउँपालिकामा दर्जन बढीको संख्यामा रहेको समूहले अर्का एकजनालाई मरणासन्न हुनेगरी कुटपिट गरेपछि स्थिति तनावपूर्ण बनेको छ। बिहीबार दर्जनभन्दा बढीको समूहले स्थानीय जीवन मेहतालाई कुटपिट गरेपछि स्थिति तनावपूर्ण बनेको हो। हजारौं सर्वसाधारण बाँसको भाटा लिएर प्रदर्शनमा उत्रिएपछि जिल्ला प्रशासन कार्यालाय सुनसरीले हरिनगरा गाउँपालिकाभरि र देवानगन्ज गाउँपलिकाको २ वटा वडामा शुक्रबार १२ बजेदेखि अनिश्चितकालीन कर्फ्यूलगाएको थियो। कर्फ्यूपश्चात् पनि प्रदर्शन नरोकिएपछि प्रहरीले गोली चलाएको छ। प्रहरीको गोली र लाठी लागेर १० प्रदर्शनकारी घाइते भएका छन्। प्रदर्शनकारीको ढुंगा प्रहारबाट, १५ जना प्रहरी घाइते भएको सुनसरीका प्रहरी प्रमुख एसपी विपिन रेग्मीले बताए। कर्फ्यू उल्लंघन गरेर शान्ति सुरक्षा खल्बलाएका कारण नेपाल प्रहरीले ३१ राउन्ड र सशस्त्र प्रहरीले ५१ राउन्ड गोली (हवाई फायर) चलाएको थियो। प्रहरीको गोली लागेर घाइते भएका पाँच जना डिस्चार्ज भएको र अन्य पाँच जनाको नोबेल अस्पताल विराटनगरमा उपचार भइरहेको छ। कर्फ्यू उल्लंघन गर्दै पाँच हजारभन्दा बढीको संख्यामा एकअर्कामा आक्रमणमा उत्रिएपछि भिड नियन्त्रणका लागि प्रहरीले दर्जनौं पटक हवाई फायर र अश्रुग्यास प्रहार गरेको सुनसरीका प्रहरी प्रमुख रेग्मीले बताए। उनका अनुसार इनरुवा नगरपालिका, हरिनगरा, देवानगञ्ज, भोक्राहा नरसिंह र कोशी गाउँपालिकामा शुक्रबार अपराह्न ५ बजेदेखि लागू हुनेगरी कर्फ्यू आदेश जारी भएको छ। उनले भिड नियन्त्रणका लागि दुवै समुदायका अग्रजहरूलाई बोलाएर घटना साम्य पार्ने प्रयास भइरहेको बताए। उक्त स्थानमा स्थानीय प्रशासनले व्यापक प्रहरी परिचालन गरी कर्फ्यू जारी राखेको छ। जातीय दंगा भड्किन नदिन सुनसरीको इनरुवा, कोशी, भोक्राहा नर्सिङ, हरिनगरा र देवानगन्जमा नेपाली सेना परिचालन गरिएको छ।"
महाकुम्भको रामकहानी,"अमृतको तरलाई पिण्ड बनाएर विष्णुले सीधै रुद्राक्ष वनको नजिकै कौशिकी नदीको तटमा जानुभयो जसलाई चतारा भनिन्छ भनेर पुराणमै उल्लेख गरिएको पाइन्छ। प्रत्येक १२ वर्षमा नेपालको पूर्वी भेगमा अवस्थित सुनसरीको चतारामा पूर्ण महाकुम्भ लाग्छ। कौशिकी नदी किनारमा लाग्ने यो कुम्भ मेला २०५९ सालदेखि सुरु भएको हो। जहाँ ६ वर्षमा अर्ध कुम्भ र १२ वर्षमा पूर्ण कुम्भ लाग्ने गर्छ। यस वर्षको चैत्र २७ गते एक महिनाका लागि पूर्ण कुम्भ अर्थात् महाकुम्भ सुरु हुँदैछ। नेपालमा कुम्भ नलागुञ्जेल हजारौं नेपाली भारतका नासिक, उज्वैन, प्रयाग र हरिद्वार पुगेर कुम्भ स्नान गरी फर्कन्थे। शास्त्रीय प्रमाणले भारतका ती चार स्थानमा अमृतका थोपामात्र खसेको तर चतारामा अमृतको छाली (तर) नै खसेको भन्ने पुष्टि भएपछि २१ वर्षदेखि नेपालमै भव्य रूपमा कुम्भ मेला लाग्दै आएको हो। नेपालमा कुम्भ लाग्न सक्छ र यसका शास्त्रीय आधार यी र यस्ता छन् भनेर प्रमाण पेश र शास्त्रार्थ समेत गरी पुष्टि गर्ने नेपालका जगद्गुरु बालसन्त मोहनशरण देवाचार्यसँग अन्नपूर्णकर्मी गोपीकृष्ण ढुंगानाले गरेको कुराकानी जगद्गुरुकै शब्दमा। प्रामाणिक कुम्भ नेपालमै कसरी सम्भव भयो नेपालमा कुम्भ ? पुराणमा समुन्द्र मन्थनको एउटा प्रसंग छ दैत्यहरूले स्वर्गको साम्राज्यमा हमला गरे, देवराज इन्द्रलाई पतन गराए। इन्द्र बडो दुःखी भएर हिमालयका कन्दरा र गुफाहरूमा तपस्या गर्न थाले। अब कसो गर्ने ? यत्रो समय भयो आफ्नै राज्यबाट वञ्चित भइयो, जाऔं ब्रह्माजीको शरणमा र इन्द्रादिका सामु ब्रह्माजी जानुभयो। ब्रह्माले भन्नुभयो, यो सबै काम त मबाट सम्भव छैन। जाऔं, बैकुण्ठमा भगवान् विष्णुलाई प्रार्थना गरौं। विष्णुका शरणमा पुगे र प्रार्थना गरे। विष्णुले भन्नुभयो तपाईंलाई तृप्त हुने इच्छा छ, मुक्ति हुने इच्छा छ, अजर अमर हुने इच्छा छ भने तपाईंहरू देवता र दानव भएर मन्थन गर्नुहोस्। मन्थन कहाँ गर्ने भन्ने प्रश्न उठ्यो। विष्णुले जवाफ दिनुभयो उत्तरपट्टि, हिमालयको काखमा समुन्द्र मन्थन गर्नुहोस्। अब त्यसको कहाँ ? यो जिज्ञासा नेपालमा लामो समय चल्यो। अनि म भारत गएँ। भारतका ठूल्ठूला पुस्तकालयहरू पुगें। अध्ययन गरें। किन पनि भारत पुगें भने कुम्भ लगाउने कुरो उठेपछि नेपालमा ठूलो विरोध भयो। पर्चा टाँसेर मन्दिर मन्दिरमा निषेध गर्ने काम भयो। खबरदार ! चतारामा कुम्भ हुँदैन, शास्त्रको आधार र व्याख्या होइन भनियो। नहुँदो कुम्भ नेपालमा लगायो भने शास्त्रविरुद्ध हुन जान्छ भनियो। सबै खनिए, २०५९ सालको सन्दर्भ हो यो। प्रमाण चाहियो भन्ने आवाज उठेपछि भारत पुगें। एउटा ग्रन्थ भेटें १६० वर्ष पुरानो। त्यो ग्रन्थको पछाडिको पृष्ठमा के थियो भने भारतमा कुम्भ लगानेका शास्त्रीय निरूपण विधान। सुरुमै लेखिएको रहेछ हिमालयको काखमा समुन्द्र मन्थन भएको हो। फेरि प्रश्न उठ्यो मनमा हिमालयको काख भनेको कहाँ त ? सुदूरपश्चिमको दार्चुलाको लिम्पियाधुरादेखि लिएर सुदूरपूर्वको ताप्लेजुङको कञ्चनजंघासम्म त हिमालै हिमाल छ नेपालमा। त्यसपछि बनारस पुगें। त्यहाँ काशी पण्डित सभाका सदस्यहरू सुधाकर मिश्र, डा हरिप्रसाद अधिकारी, डा गोपाल अधिकारी, राजाराम शुक्ला, मृतुञ्जय त्रिपाठी, परमात्मा दुवेसँग भेट भयो। त्यहाँ यो सन्दर्भ उठाएपछि एक विद्वान्ले भन्नुभयो महाराजजी, एउटा प्रमाण छ सत्यवतीको उत्तरपट्टि कुम्भको उत्पत्ति भएको हो भनेर। तर ती विद्वान्ले सत्यवतीका बारेमा भन्न सकेनन्। सत्यवती हो कहाँ ? भनेर खोज्न थालें। स्कन्ध पुराणको हिमवत्खण्डमा प्रमाण भेटें नेपालका चारवटा नाम हुन्। सत्य युगमा सत्यवती, तेत्रा युगमा मधुवन, द्वापर युगमा मुक्ति सोपान र कलियुगमा नेपाल। अब काशीका विद्वान्ले दिएको प्रमाण र हिमवत्खण्डमा लेखिएको कुरा मिल्न आयो। यति भएपछि नेपालको उत्तरतर्फ भन्ने त सिद्ध भयो तर अब फेरि उत्तर कहाँ त ? खोज्न थालें। पढ्दै जाँदा वाल्मीकि रामायणको बालकाण्डमा के भेटियो भने त्यहाँ सत्यवती नाम गरेकी महाराज गादीकी छोरी हुनुहुन्थ्यो। उनी पर्शुरामको जन्म हुन्छ भन्ने थाहा पाएर सशरीर स्वर्ग जानुभयो। त्यसपछि कौशिकी नदी बनेर प्रकट हुनुभयो। सत्य धर्ममा रहेकी सत्यवती नै कौशिकी नदीका रूपमा बग्नु भयो भनेर वाल्मीकिको बालकाण्डमा रामले कोशी नदीको व्याख्या सोध्दा भनेको विश्वामित्रले वर्णन गर्नुभएको छ। विश्वामित्रले भन्नु भएको छ यी सत्यवती मेरै दिदी हुन्। दिदीसँग असाध्यै स्नेह भएको हुनाले हे राम ! म पनि यही कोशी नदीका तटमा बस्छु। यसरी, सत्यवती भनेको नेपाल र कोशी भन्ने सिद्ध भयो। अब नेपालको पनि उत्तर र कोशीको पनि उत्तर भनेपछि कहाँ त ? खोज्दै जाँदा सोलुखुम्बु जिल्लाको सगरमाथाको फेदमा रहेको दूधकुण्ड भनेर पुराणले बताएको भेटें। दूधकुण्डको माथि रहेको विशाल पर्वत सगरमाथालाई पुराणले मन्दराचल पर्वत भनेको छ। एकएक प्रमाण दिएको छ। यति योजन विस्तार भएको क्षेत्र भनेको छ सगरमाथाबारे। सगरमाथालाई मदानी बनाएर विशाल समुन्द्र मन्थन गर्दा त्यहाँबाट अमृत निस्किएको वर्णन छ। पुराणमा वर्णन गरिएअनुसार त्यो अमृतको घडालाई इन्द्र महाराजको छोरो जयन्तले कौवाको रूप धारण गरेर चुच्चोले घडा बोकेर भागेछन्। यसरी भाग्दा भारतको नासिक, उज्वैन, प्रयाग र हरिद्वार यी चार ठाउँमा अमृतको थोपा झरे। तिनै थोपा झरेको आधारमा त्यहाँ कुम्भमेला सुरु भयो। जयन्तले सोचे, यो घडा बोकुञ्जेल सारा देवताले लखेटे, बडो कष्ट हुने भयो त्यसैले उहीँ सोलुखुम्बुको सगरमाथामै राख्छु। यसरी त्यो घडा शिखरमा राख्नुभयो। त्यसपछि भगवान् विष्णुले तुरुन्त मोहिनी रूप धारण गरेर शिखरमा राखिएको घडा हातमा लिएर देवता र दानव पंक्तिवद्ध भएर बस अनि अमृत बाँड्छु भनेको सन्दर्भ छ। घडा खोलेर हेर्दा त ढपक्क छाली (तर) लागेको देख्नुभयो विष्णुले। यस्तो अमृत त शिवजीले विषपान गरेर भत्भत् पोलेको छ त्यसैले यो राम्रो भाग चाहिँ शिवजीलाई दिऊँ बाँकी अरूलाई दिन्छु भनेर तर निकाल्नु भयो। पुराणमा लेखिएको छ तरलाई छानेर राखेर ती देवताहरूलाई अमृत पिलाउनुभयो। अमृतको तरलाई पिण्ड बनाएर विष्णुले सीधै रुद्राक्ष वनको नजिकै कौशिकी नदीको तटमा जानुभयो जसलाई चतारा भनिन्छ भनेर पुराणमै उल्लेख छ, वसन्त ऋतु, चैत्र महिना, शुक्ल पक्षको प्रतिपदा। त्यो चैत्र महिनामा लगेर राखेको भएर अहिले पनि चतारा भनिएको हो। चैत्र महिनाको शुक्ल पक्षको प्रतिपदा यस वर्ष २०८० सालमा चैत्र २७ गते परेको छ। त्यसैले १२ वर्षे महाकुम्भमेला कोशी प्रदेशको सुनसरी जिल्लाको चतारास्थित कोशी (कौशिकी) नदीमा सुरु हुँदैछ। ६ वर्ष र १२ वर्षमा प्रामाणिक रूपमा स्थापना गरिएको कुम्भमेला चैत २७ गतेदेखि एक महिनाका लागि प्रारम्भ हुँदैछ। ६ वर्षमा कुम्भमेला र १२ वर्षमा हुने महाकुम्भमेला। त्यस दिन भगवान् विष्णुले त्यो तर अर्थात् छाली कौशिकी तटमा लगेर राख्नुभयो। पूजा गर्नुभयो। र, विष्णुले सारा देवताहरूका साथमा कुम्भ स्नान गर्नुभयो। अब त्यो पिण्ड सुरक्षित स्थानमा राख्नुपर्छ भनेर त्रिपुरासुरलाई वध गर्ने पार्वतीलाई शिवले भन्नुभयो यो तरलाई लगेर धरान बजारको माथिको डाँडा विजयपुर (शीत शैलरुद्राक्षारण्यविजय पर्वत) को शिखरमा पिण्ड राखिदिनू। सुधा भनेको अमृतलाई पिण्डीकृत पिण्ड बनाएर त्यो डाँडामा राखेको हुनाले त्यसको नाम पिण्डेश्वर महादेव भनिएको हो। अब मेरो प्रश्न नेपाल र भारतका विद्वान्लाई भारतमा अमृतका थोपा झर्दा कुम्भ हुन्छ भने नेपालमा अमृतको डल्लो नै रहँदा किन कुम्भ हुँदैन ? कोही काँतर भन्दथे कलस यो कुम्भ सधैं कटोस्हिन्दुस्तान रिसाउने छ बरु ए यस्तो विचारै हटोस्पहिले भारतको विचार नबुझी मिल्दैन भन्ने थियोजे बोले पनि कुम्भ गर्न तिनको हुँदैन भन्ने थियो । बडो ठूलो संघर्ष रह्यो कुम्भ लगाउने सन्दर्भमा। नेपाल र भारतका विद्वान्हरूसँग बसेर अनेकौंपटक बहस, संवाद, चर्चापरिचर्चा गर्नुपयो। मैले भनें, भनिरहें अमृतको थोपा झरेको ठाउँमा कुम्भ हुने अनि अमृतको डल्लो नै भएको ठाउँमा कुम्भ किन नहुने ? अति भएपछि तर्क गरें कि यो ग्रन्थ च्यात्नु पयो मेरा अगाडि, होइन भने यही ग्रन्थमा लेखिएको कुरो भारतमा हुने नेपालमा नहुने भन्ने कसरी हुन्छ ? यो हुनै सक्दैन। नेपालमा कुम्भ सम्भव छ भनें। भारतकै विद्वान्ले मुख फोडे अच्छा है। यितना लिखा हुआ है। अपने इतने अध्ययन, अनुसन्धान किया है। यितना प्रमाण मिला तो कर सकते हो। यसमा भारतका अन्य विद्वान्ले पनि साथ दिनुभयो। यसरी २०५९ सालदेखि नेपालमा पुनः जागरण सुरु भयो कुम्भका रूपमा। देश प्रेमको जागरण सुरु भयो सुनसरीको चताराबाट। कौशिकी सभ्यताको जागरण भएको त्यो वर्ष। मानव मात्रको कल्याणको जागरण कुम्भका माध्यमबाट प्रकट भयो। अब पश्चिमका नेपाली पूर्व, पूर्वका नेपाली पश्चिम खासमा कुम्भमेलाले राष्ट्रको अस्तित्व, राष्ट्रको पहिचान, अध्यात्मको जागरण, सामाजिक जागरण, धार्मिक जागरण गर्न सफल भएको छ। यसैगरी, महाकालीको नदी तटमा ७५ फिट अग्लो नेपाल आमाको मूर्ति अष्टधातुबाट बन्दैछ। अब पूर्वमा कुम्भमेला, पश्चिममा नेपाल आमा। अब पश्चिमका नेपाली कुम्भ स्नान गर्न मेला भर्न अन्यत्र जानु परेन, पूर्व कौशिकी आए भयो अनि पूर्वका नेपाली नेपाल आमालाई हेर्न महाकाली जाने भए। यसले नेपालीबीच आत्मीयता जोड्नेछ। लामो शत्प्रयासपछि नेपालमा कुम्भमेला गरिमाको रूपमा २१ वर्षदेखि निरन्तर सञ्चालन भइरहेको छ। यस वर्ष अमेरिका, अस्टेलिया, क्यानडा, बेलायत, नर्वे, बर्मा, भुटान, बर्मा र नेपालका भक्त कुम्भका लागि आउँदै हुनुहुन्छ। नेपालमा कुम्भ लाग्न मिल्ने नमिल्ने तर्क अब कसैले गर्दैन भन्ने लाग्छ। कसैले पनि नेपालमा कुम्भ किन ? भनेर प्रश्न र तर्क गर्ने अवस्था छैन पनि अब । मैले एकएक श्लोक, एक एक अध्याय र एक एक जवाफ दिइसकेको छु। स्थापित गरिदिएको छु बरु अबको प्रश्न भनेको यसको निरन्तरता नै हो।हुन त अब नेपाल सरकार नै यसमा जोडिएको छ, प्रदेश सरकार र स्थानीय सरकार पनि जोडिनु भएको छ। अब कुम्भ र महाकुम्भमा आएर सारा राष्ट्रवासी आइदिनुभए पुग्छ। तपाईंहरू सबै कुम्भमा सहभागी हुनु भनेको देशको सम्मान हो। देशको, मातृभूमिको गरिमा बढ्नु हो। जसले कुम्भरूपी देशभक्तिको अभियानमा एउटा इँटा थपिएको महसुस गराउनेछ। भारतका चार स्थानमा कुम्भमेला लाग्छन्। जहाँ भारत सरकार एक वर्षदेखि पूरै खटेर लाग्छ, सम्बन्धित प्रदेश सरकार उत्तिकै लाग्छ। करोडौं लाग्ने सम्पूर्ण खर्च व्यहोर्छन्। नेपालको इतिहास पढौं, नेपालको माटो चिनौं हे पार्वती ! कौशिकी नदीको तटमा चैत्र महिना शुक्ल पक्षको प्रतिपदाबाट प्रारम्भ हुन्छ भनेर भगवान् शिवले भनेकोबाट के स्पष्ट हुन्छ। कुम्भमेलाको प्रारम्भ आदिकालमै नारायण (विष्णु)ले सुरु गर्नुभयो। यस्ता पौराणिक कुरा कतिलाई पच हुन्छ कतिलाई हुँदैन। इतिहास पुराण हाम्रा लागि सर्वोच्च ग्रन्थ हुन्। पश्चिमा मुलुकले पनि विश्वको सर्वोच्च प्राचीन ग्रन्थ ऋग्वेद हो भनेर स्वीकार गरेकै छ। वेदले पुराणलाई सर्वोच्च स्थानमा राखेको छ। मत्स्य पुराणले के भन्छ भने यो वेद प्रकट हुनुभन्दा पनि पहिला पुराण प्रादुर्भाव भयो भगवान्बाट। जुन कुरा शिव महापुराणमा पनि लेखिएको छ। पुराणलाई पाँचौं वेद भनिएको छ। वेदले पुराणलाई सर्वोच्च स्थानमा राखेकोबाट यसलाई प्रामाणिक मान्न सकिन्छ। त्यसैले पुराण सर्वग्राह्य छ। त्यसमा पनि नेपालको इतिहास जान्नका लागि त पुराण पढेकै हुनुपर्छ। किनकि पुराणमा नेपालको महाकाली नदीको व्याख्या छ। कर्णाली, सेती, भेरी, राप्ती, गण्डकी, बागमती, विष्णुमती, रुद्रमति, मेलाम्ची, इन्द्रावती, सप्तकोशी, कावेली, तमोर, मेची, अरुण, वरुण, तामाकोशी, भोटेकोशी, सुनकोशी, त्रियुगा आदि सारा नदीहरूको व्याख्या त्यहाँ पाइन्छ। यी कति महत्त्वपूर्ण छन् भन्ने बुझ्न पुराण नै पढ्नु पर्छ। यदि मेरो देश जान्न र प्रमाण जुटाउन पुराण पढ्नै पर्छ भने त्योभन्दा ठूलो सम्पत्ति के हुन सक्छ ? जुन नेपालीले पुराण पढेन, उसले नेपाल नै चिन्दैन, जान्दैन। नेपालको इतिहास बुझेन, नेपालको माटोलाई पनि उसले चिनेन। नेपाल पुरी र नेपालको महत्त्व नेपाल नाम गरेको भूमि बहितलमा प्रसिद्ध छ। त्यसको नाम हो, नेपाल पुरी। शिव महापुराणको कोटिरुद्र संहितामा यही उल्लेख छ। अयोध्या, मथुरा, माया, काशी, कान्ची, अवन्तिका आदिलाई कविहरूले श्लोकका रूपमा पुरी बनाइदिए तर पुराण भन्छ निश्चय नै नेपाल नै पुरी हो। यो विश्वकै प्रसिद्ध पुरी हो, चानचुने होइन। वराह महापुराणमा पनि एउटा श्लोक छ सुखको मुहान नेपाल हो, सुखको स्रोत नेपाल हो अनि सुखको भण्डार नेपाल हो। आनन्द रामायणमा लेखिएको छ जगदीश्वर भगवान् पशुपतिनाथको सेवा गर्न स्वयं मर्यादा पुरुषोत्तम राम पशुपति आउनुभयो र आराधना पनि गर्नुभयो। महाभारतमा एकपल्ट भगवान् श्रीकृष्ण द्वारकाबाट आउँदा धृतराष्ट्रले भव्य स्वागत गरेछन्। बिदाइ गर्नुपर्ने बेला भयो। अब कृष्णलाई के दिएर बिदाइ गर्ने ? भन्दा जाओ जाओ नेपाल जाओ, १८ हजार कम्बल ल्याओ भनेछन् धृतराष्ट्रले। आजभन्दा पाँच हजार वर्षपूर्व नेपालले कैयौं उत्पादन विदेश निर्यात गर्दोरहेछ र त नेपाल सम्पन्न थियो। त्यसैबेला धृतराष्ट्रले नेपाल पठाएको सन्दर्भ पढ्न पाइन्छ। त्यसबेला अर्थतन्त्रमा नेपाल कति महान् रहेछ र आफ्ना उत्पादनहरू विदेश निर्यात गर्ने हैसियत उसबेलै रहेछ नेपालको भन्ने बुझिन्छ। तर, आज सबै आयात गरिन्छन्, खाद्यान्न, लत्ताकपडा, सियो, फाली आदिजस्ता ससाना विषय पनि। निर्यात के गर्छ अहिले भन्दा मान्छे। विमानस्थल पुगेर हेरे हुन्छ, छर्लंग छ। तर पनि भन्नेहरू भनिरहेकै छन्, हामीले नेपाल बनायौं, नयाँ नेपाल बन्यो। त्यस्तो समृद्ध देश हाम्रो, दुर्भाग्यवश अहिले कता कता अल्मलिएको अवस्था छ। यस्तो विषम परिस्थितिमा पनि करोडौं नेपाली नेपालको हित चाहन्छन्। नेपाल समृद्ध होस् भनेर चाहनेहरू पनि छन्। नेपालको गरिमा बोकेका १२ ज्योतिर्लिंग मल्लिकार्जुन भारतको आन्ध्र प्रदेशमा छ भनेजस्तै नेपालमा कहाँ छ ? दार्चुला जिल्लामा छ। महाकाली नदी र चौलानी नदीको बीचमा छ शैल पर्वत छ, त्यहाँ मल्लिकार्जुन ज्योतिर्लिंग छ भन्छ पुराणले। जुन हजारौं वर्ष पुरानो मल्लिकार्जुन मन्दिर हो। पुराणले भने जसरी नै पत्ता लागेको हो। यसअघि नेपाली १२ ज्योतिर्लिंगको दर्शन र पूजाआजालाई भारतका विभिन्न स्थान पुग्दै आएका थिए। अझै पनि नेपालका १२ ज्योतिर्लिंगबारे थाहा नपाउनेहरू भारत पुगिरहेका छन्। एकपटक भारतमा लोकप्रिय दैनिकका पत्रकारले प्रश्न गरे महाराजजी ! एक विषयमे बहुत अन्योल हे, शंका हे भारतमे कि ये सरयु नदी कहाँ से पैदा होगए ? मैले यसमा कुनै शंकै छैन, कसरी अन्योल भयो भनेर सोधें। सरयुको उद्गमस्थल बताउन सक्छु भनें। पत्रकारले बडो अधैर्य भएर सोधे कहाँ है बताइए महाराजजी। सरयु नदीको उद्भवबारे स्पष्ट पार्दै भनें नेपालको बझाङ जिल्लाको विश्वपर्वतबाट प्रकट भएर नेपाल नदी बगेको हो। सरयु नदी बैतडीको रौलाकेदार हुँदै पाटन भएर बैतडीको सर्मायु र रूपालको संगममा पुग्छ। तिम्रो सरयु मेरो देशबाट बगेर आउँछ, हिँड स्नान गर्न भनेको पत्रकार छक्क परे। भोलिपल्ट पञ्जाव केसरी दैनिकको पहिलो पृष्ठमा मुख्य समाचार बनाएर छापेछन् तिनले भारतके सारा तीर्थौंका स्रोत नेपाल शीर्षकमा।हाम्रो नेपालसँग अनि हामी नेपालीसँग के छैन ? सबै छ। एकसे एक प्रमाणमा सबैसँग तर्क गर्न सकिन्छ। एकसे एक अध्यायको प्रमाण दिएर मैले पूरै नेपाल पैदल हिँडेर शास्त्रसँग तथ्य मिलाएर नेपालमै १२ वटा ज्योतिर्लिंग छन् भनेर पुष्टि गरिसकेको छु। नेपालका १२ ज्योतिर्लिंगका बारेमा मैले कोरोनाकालमा ठूलै ग्रन्थ पनि लेखिसकेको छु। नेपाल देशमा भएका १२ ज्योतिर्लिंग दर्शन गरे शिवलोक प्राप्ति हुन्छ। १२ वटैको श्लोक पनि बनाइदिएको छु। १२ ज्योतिर्लिंगका मन्दिर पनि बनेका छन्। नित्य पूजाआजा भइरहेकै छ। यो इतिहासमा अभूतपूर्व काम भएको छ। महात्मा, मान्छेको व्यवहार मरेपछि पूजानेपाली समाजबारेको कविले कविता लेखेका छन्यो लट्टे ठग हो भनेर कतिले गाली गरेथे अरेमार्न आँट गरे लुकेर कतिले लाठी उचाले अरे।मान्छेको व्यवहार यही छ गुरुजी ठूला महात्मा प्रतिबाँचुञ्जेली घृणा ! मरेपछि पूजा ! मूर्तिअघि आरति। नेपाल चिनाउन र लाखौं पर्यटक भित्त्याएर देश समृद्धि बनाउन छ भने कुम्भ र १२ ज्योतिर्लिंगको विश्वप्रचार व्यापक रूपमा गरे पुग्छ। बाँकी नेपालीमा पनि राष्ट्रिय जागरण र आध्यात्मिक जागरण आउँछ। कुम्भ स्नान किन ? यस्ता छन् पाँच कारण कुम्भको सबैभन्दा ठूलो कुरो स्नान नै हो। यसको महत्त्व नै नुहाउनुमा छ। भगवान् ब्रह्मा, विष्णु, इन्द्र र मनु महाराजले जलमा स्नान गर्नुभयो। यसकारण कुम्भ पुग्नुको पहिलो कर्तव्य हो महास्नान। कुम्भको महास्नानमा तीनवटा स्नान विशेष पर्छन् जुन दिन भगवान् विष्णुले नुहाउनु भयो, त्यो दिन। जुन दिन ब्रह्माजीले नुहाउनु भयो, त्यो दिन। अनि, जुन दिन देवराज इन्द्रले नुहाउनु भयो, त्यो दिन। अर्को मनु र मनुष्यले नुहाउने स्नान। यसरी पाँचवटा स्नान हुन्छन् कुम्भमा। कुम्भमेलाको पहिलो लक्ष्य भनेकै कुम्भस्नान हो। दोस्रो, कुम्भमा साधुसन्तको दर्शन। भगवान्को परिचय नै साधुसन्तहरूले गराउने हो। तेस्रो, ईहलोकमा सुख प्राप्तिका लागि भगवान्को यजन गरिन्छ। यज्ञको भोक्ता र यज्ञ पनि भगवान् हुने भएकाले यज्ञपुरुषको आराधना अत्यन्तै महत्त्वपूर्ण हुन्छ। चौथो, एक महिनासम्म देवलोकका देवताहरूले आआफ्नो लोकलाई परित्याग गरी चताराधाममा कौशिकी नदीको तट (किनार)मा बस्नुहुन्छ र आराधना गर्नुहुन्छ। यसरी एक महिनासम्म एक छाक खाएर कल्पवास बस्ने, कौशिकी नुहाउने र आआफ्नो इष्ट देवताको आराधना गर्नुु सबैका लागि उत्तम हुन्छ। अरूबेला कारणवश गरेको कर्मका कारणले नास पनि हुन्छ तर कुम्भमेलाका बेला गरेको पुण्यचाहिँ अक्षय हुन्छ, कहिल्यै नास नहुने प्रकृतिको हुन्छ। त्यसैले कुम्भमा जप, अनुष्ठान, सन्त आदिको दर्शन, कुम्भ स्नान र साधनाउपासना अत्यन्तै महत्त्वपूर्ण हुन्छ। भारतमा पनि कुम्भ हुन्थ्यो, बीचमा लुप्त भयो। शंकराचार्यको शुभआगमनपश्चात् त्यहाँ कुम्भले फेरि जीवन पायो। त्यहाँ कुम्भ किन जीवन्त बनाए ? भन्दा राष्ट्र जागरणका लागि। जतिबेला राजा, गुरुहरू र जनता एकै ठाउँमा बसेर कुम्भका माध्यमद्वारा राष्ट्रिय हितका विषयमा बहस र छलफल हुन्थ्यो। देशको मर्यादा, संस्कार, संस्कृतिका कुरा कुम्भमै हुन्थ्यो। राष्ट्रका लागि जाग, राष्ट्रका लागि उठ भनेर पनि कुम्भ लगाउँथे भारतमा। पाँचौं कारण, ठूला ठूला महापुरुष भेला भएर राष्ट्र के हो ? मातृभूमि के हो ? देश प्रेम के हो ? आदि महत्त्वपूर्ण विषयहरूमा जनतालाई जानकारी गराउँथे। कुम्भको महत्त्व यो पाँचौं हो। राष्ट्रभक्तको जागरण चानचुने विषय होइन। कुम्भ राष्ट्रको यज्ञ पनि हो।"
"गिरोहको जाल, विपन्नलाई जेल","काठमाडौं : गत जेठ १२ गते दुर्लभ एकसिंगे गैंडाको खागजस्तो देखिने ओखेटोपहारसहित नवलपरासीको रामग्राम नगरपालिका १८ का होमबहादुर विक, कृष्णबहादुर महतो र सिखाराम थारू पक्राउ परे। यस्तै, असोज १५ मा चितुवाको छालाजस्तो देखिने वस्तुसहित भोजपुर आमचोक४ का लक्ष्मण विश्वकर्मा, विनोद कालिकोटे पक्राउ परे। सोही प्रकरणमा रामेछाप नगरपालिका४ का दलबहादुर आलेमगर, धादिङको गल्छी गाउँपालिका८ का उमेश दूधराज र प्रेमबहादुर विक पनि पक्राउ परे। वन्यजन्तु अपराधका घटनामा प्रायः कस्ता व्यक्ति पक्राउ पर्छन् भन्ने यी केही दृष्टान्तमात्रै हुन्। वन्यजन्तु अपराधका घटना गराउन उक्साउने र व्यापार गर्नेहरू भन्दा प्रायःजसो पिछडिएका समुदाय, गरिब, निमुखा, आदिवासी जनजातिमात्रै पक्राउ पर्न थालेका छन्। गत फागुनमा वन तथा वातावरण मन्त्रालय, राष्ट्रिय प्रकृति संरक्षण कोष र न्यायाधीश समाजले गरेको एउटा कार्यक्रमले पनि अपराध गराउन उक्साउने र व्यापार गर्नेहरू उम्किने रहेको भन्दै उनीहरूको अनुसन्धान गर्नुपर्ने निचोड निकालेको थियो। विगत एक वर्षमा वन तथा वन्यजन्तु अपराधका १६ वटा मुद्दा फैसला भएको जानकारी कार्यक्रममा गराइएको थियो। त्यसमध्ये दुई जनाले मात्रै सफाइ पाएका थिए। तर १४ वटा मुद्दामा अधिकांश पिछडिएका, गरिब, निमुखा र आदिवासी जनजाति संलग्न रहेको र उनीहरू दोषी ठहर भएका थिए। नेपाल प्रहरीको केन्द्रीय अनुसन्धान ब्युरो (सीआईबी) को तथ्यांकअनुसार २०७९ र २०८० मा वन्यजन्तु अपराधका १४ भन्दा धेरै घटनामा पक्राउ पर्नेहरू निमुखा वर्ग, दलित र आदिवासी समुदायका धेरै छन्। केहीमात्रै अन्य समुदायका संलग्न छन्। सरकारी आँकडाले प्रायःजसो निमुखा, गरिब, आदिवासी जनजातिहरू मात्रै वन्यजन्तु अपराधमा संलग्न भएको महसुस गराउँछ। तर वास्तविकता त्यस्तो नभएको जानकारहरू बताउँछन्। राष्ट्रिय निकुञ्ज तथा वन्यजन्तु संरक्षण विभागका महानिर्देशक डा सिन्धुप्रसाद ढुंगाना भन्छन्, बिचौलियाहरूले विपन्न वर्गलाई दुरुपयोग गर्दा यस्तो परिणाम आएको हो। उनीहरूलाई भरिया बनाइन्छ। अपराधको अग्रपंक्तिमा राखिन्छ। त्यसैले उनीहरू समातिन्छन्। करिब ७५ प्रतिशत कैदीहरू जनजाति समुदायका थिए। यी समुदायका त्यति धेरै ठूलो जमात जेलमा किन छन् भनेर मलाई आश्चर्य लाग्यो। कुमार पौडेल, संरक्षणकर्मी राष्ट्रिय निकुञ्ज तथा संरक्षित क्षेत्र, वनजंगल वरपर उनीहरूको बसोबास हुन्छ। त्यसैले यी समुदायका व्यक्तिहरू वन्यजन्तु अपराधका घटनामा धेरै प्रयोग भएका छन्। चेतनाको कमीले पनि उनीहरू अपराधमा संलग्न देखिन्छन। उनीहरूलाई प्रयोग गर्न सजिलोे पनि हुन्छ। जानीजानी उनीहरूलाई पक्रेको होइन तर परिबन्धमा पर्ने गर्छन। पक्राउ परे पनि बिचौलियाका बारेमा उनीहरूले मुख नखोल्दा समस्या हुन्छ, ढुंगाना भन्छन्, डरत्रास पनि होला। उनीहरू ढाँटेर सबै अपराधका जिम्मा आफैं लिन्छन्। एक त कस्ले काम लगाएको भन्दैनन्। उनीहरूले पोलेको मान्छेको बारेमा प्रमाण केही भेटिँदैन। बयानका आधारमा कतिपय पक्राउ परे पनि अदालतमा पुग्दा प्रमाण नपुगेको देखिन्छ। वन्यजन्तु अपराधमा पक्राउ हुनेहरू मोबाइल नबोक्नेहरू पनि छन्। जसले अनुसन्धानमा अप्ठेरो पर्ने गरेको छ, ढुंगानाले भने। सीआईबीका डीएसपी जीवन निरौला भन्छन्, संगठित अपराधको सबालमा तहगत संलग्नता हुने भएकाले अनुसन्धान गर्न कठिन हुन्छ। यस्ता अपराधमा माथिल्लो तह र तल्लो तहका व्यक्तिबीच चिनजान समेत नहुने गरेको निरौला बताउँछन्। यी नै समस्याले माथिल्लो तहका मानिसलाई पक्राउ गर्न समस्या पर्छ, निरौला भन्छन्, उनीहरूमा भएको सम्पर्कसमेत देखिँदैन। उनीहरूको कनेक्सनको बीचमा खाडल हुन्छ। त्यो खाडल छिचोल्न गाह्रो हुन्छ। चीनबाट बाघको छाला माग भए पनि काठमाडौंमा बसेर विपन्न र निमुखालाई काम लगाउने गरिन्छ। तर फिल्डमा खटिएर काम गर्नेहरू अरू नै हुन्छन्, निरौला भन्छन्, उनीहरूबीचको खाडल पत्ता लगाउन समस्या हुन्छ। यसका लागि प्रविधिको आवश्यक्ता पर्ने उनी बताउँछन्। त्यसैगरी संगठित अपराधलाई पछ्याउन समय चाहिन्छ। के कुराले प्रेरित गरेर अपराधमा लागेको छ भन्ने महŒवपूर्ण हुन्छ। यदि प्रलोभनमा मात्रै परेको भए केही कुरा खुलाउन सक्छन् तर संगठित अपराधमा लागेकाहरू कम खुल्छन्। यस्ता कुराहरूले माथिल्लो तहकालाई पक्राउ गर्न समस्या हुनुका साथै अनुसन्धानमा समेत प्रभाव पर्छ। पक्राउ परे पनि बिचौलियाका बारेमा उनीहरूले मुख नखोल्दा समस्या भएको छ। डरत्रास होला। उनीहरू ढाँटेर सबै अपराधका जिम्मा आफैं लिन्छन्। एक त कस्ले काम लगाएको भन्दैनन्। उनीहरूले पोलेको मान्छेको बारेमा प्रमाण केही हुँदैन। डा सिन्धुप्रसाद ढुंगाना, महानिर्देशक, राष्ट्रिय निकुञ्ज तथा वन्यजन्तु संरक्षण विभाग राष्ट्रिय प्रकृति संरक्षण कोषका प्रवक्ता अम्बिकाप्रसाद खतिवडा कानुनले प्रमाणसहित हेर्ने हुँदा विपन्न वर्गका व्यक्ति बढी पक्राउ परेको बताउँछन्। किनकि अपराधीहरूले उनीहरूलाई अगाडि राखेर काम गराउँछ। र प्रमाणसहित समातिन्छन्। रोजीरोटीको समस्या भएकाले उनीहरू प्रलोभनमा परेको देखिन्छ। आफूले कुनै लगानी नगरी पैसा पाउने हुँदा मान्छेहरू लोभिएका छन्। गरिबी एउटा समस्या हो। खतिवडा भन्छन् जति समातिन्छन् भरिया, ओसारपसार गर्नेहरू मात्रै। जो वन्यजन्तु अपराधमा फिल्डमा खटिएका हुन्छन्। खतिवडाका अनुसार भरिया, ओसारपसार गर्ने र केही मध्यस्थकर्ता गर्ने मानिसहरू पक्राउ परे पनि त्योभन्दा माथिल्लो तहकाहरू पक्राउ नपर्नुमा राज्यको स्रोतसाधन र जनशक्तिको अभाव भएको बताउँछन्। आपराधिक संगठनलाई लामो समय पछ्याउन सक्नुपर्छ। त्यसमा कमी छ। मुलुकभित्रबाट मात्रै नभएर बाहिरबाट पनि अपराधीहरू परिचालन भएका हुन्छन्। तर उनीहरूको नेटवर्कसम्म पुग्न सरकारी संयन्त्र सफल भएको छैन। हाम्रो क्षमताको कमी हुन सक्छ, उनी भन्छन, प्रयत्न कम भएको हुन सक्छ। हाम्रा प्रविधि अपर्याप्त हुन सक्छन्। त्यसैले वन्यजन्तु अपराधको मामलामा अन्तर्राष्ट्रिय सहकार्य चाहिने खतिवडा बताउँछन्। नेपाल कच्चापदार्थको कारखाना जस्तो मात्र भयो, खतिवडा भन्छन्, किनकि वन्यजन्तुको चोरीसिकारी भएर बाहिरै जाने भएकाले अन्तरदेशीय सहकार्य र फलोअप चाहिन्छ। सबैभन्दा धेरै उत्तरतिरका नाका अलि भौगोलिक रूपमा पनि निगरानी गर्न अप्ठेरो भएकाले त्यताबाट धेरै चोरीसिकारी भइरहेको उनले बताए। तर विभागका महानिर्देशक डा ढुंगाना भने विभागले मुख्य अपराधीहरू पक्राउ नै नगरेको भन्न नमिल्ने दाबी गर्छन्। केन्द्रीय अनुसन्धान ब्युरोसँग मिलेर त्यस्ता अपराधीलाई कानुनी दायरामा ल्याउन प्रयासरत रहेको उनले बताए। उनका अनुसार मकालु वरुण क्षेत्रबाट भर्खरै २ सय ८ किलो सालकको खपटासहित मुख्य व्यक्तिहरूलाई पक्राउ गरिएको जनाए। मलेसियादेखि विगतमा रेडकर्नर नोटिस जारी गरेर अपराधीलाई नेपाल ल्याएको प्रसँग पनि जोडे। संरक्षणकर्मी कुमार पौडेल भन्छन्, कुनैकुनै घटनामा ठूला मानिसहरू पक्राउ परे पनि धेरैजसो वन्यजन्तु अपराधमा ओसारपसार गर्ने तथा संकलकहरू मात्रै पक्राउ परेका छन्। उनले सन् २०१५ देखि २०१७ सम्म नेपालका कारागारहरूमा वन्यजन्तु अपराधमा सजाय भोगिरहेकाहरूको विषयमा अध्ययन गरेका थिए। मैले भेटेकामध्ये करिब ७५ प्रतिशत कैदीहरू जनजाति समुदायका थिए, उनी भन्छन् यी समुदायका त्यति धेरै ठूलो जमात जेलमा किन छ भनेर मलाई आश्चर्य लाग्यो। आदिवासीहरू जंगलनजिक बसोबास गर्ने र उनीहरूलाई प्रयोग गर्न सजिलो हुने भएकाले संगठित आपराधिक समूहले उनीहरूलाई दुरुपयोग गरेको देखिन्छ। त्यस्ता क्षेत्रका मानिसमा वन्यजन्तु अपराध सजायका विषयमा चेतना कमजोर हुँदा गिरोहले फाइदा लिएको पौडेल बताउँछन्। विपन्न तथा जनजाति समुदायका मानिसहरू प्रलोभनमा परे पनि वन्यजन्तु अपराधमा संलग्न हुनु गैरकानुनी हो भन्ने विषयमा उनीहरू जानकार रहेको पौडेलले बताए। अध्ययनका क्रममा ९९ प्रतिशतलाई यो विषय जानकारी भए पनि नियम कानुन, सजायले पार्ने प्रभाव कति हो भन्ने जानकारी भने नभएको उनले बताए। सजायको जोखिम र त्यसले पारिवारिक, सामाजिक जीवनमा कस्तो प्रभाव पार्छ ? भन्ने आकलन गर्न नसकेको देखिन्छ, पौडेल भन्छन्, म कसैलाई भनेर निस्किन्छु, केही वर्ष जेल जाँदा के भयो भन्ने बुझेका छन्। तर सजायको वास्तविक मूल्यको बारेमा जानकारी उनीहरूमा छैन। उत्तारतिरका नाका भौगोलिक रूपमा पनि निगरानी गर्न अप्ठेरो भएकाले त्यताबाट धेरै चोरीसिकारी भइरहेको छ। अम्बिकाप्रसाद खतिवडा, प्रवक्ता, राष्ट्रिय प्रकृति संरक्षण कोष किन तल्लो तहका मानिसमात्रै पक्राउ पर्छन्। सरकारले गरिबलाई मात्रै जेल हाल्ने ? तर उस्तै खालको अपराध गर्दा धनी अथवा सत्ता र शक्तिको पहुँच भएकालाई नदेखे झै किन गर्छ भन्ने विषयमा उनले सरकारलाई प्रश्न सोध्दा जवाफ नआएपछि सर्वोच्चमा मुद्दा दायर गरेका थिए। तर पाँच वर्षसम्म मुद्दा लडेपछि गत मेमा परमादेश जारी भएको उनले बताए। गरिबलाई जेल हालेर समस्या समाधान नहुने तर्क उनको छ। वन्यजन्तु अपराधमा कानुनले प्रायजसो गरिबमात्रै समातेको छ। काम देखाउन र सरकारको सफलतासँग नापिने हुँदा तल्लो तहका मानिसलाई समाउँदै सफलता देखाउन खोजेको उनको आरोप छ। जे सजिलो छ त्यही गरिएको र उस्तै अपराध गरे पनि सानालाई मात्रै कानुनी दायरामा ल्याइएको छ,उनले भने। तर, अपराधमा विपन्न तथा जनजाति समुदायको संलग्नता बढी देखिएको भन्दैमा सरकारले समुदायलाई अपराधी नै ठहयाएको भन्न नमिल्ने उनी बताउँछन्। पहिला उनीहरूले जसरी जंगलमा पाइने कुनै प्रजाति मारेर खान्थे, त्यसको संख्या पर्याप्त हुन्थ्यो र त्यो लोप हुने अवस्थामा थिएन, उनी भन्छन्, तर अहिले जनसंख्या र वन्यजन्तुको संख्या कुन अनुपातमा बढेको छ, हेर्नुपर्ने हुन्छ। पहिला घरायसी प्रयोजनका लागि सिकार हुन्थ्यो भने अहिले व्यापारिक प्रयोजनका लागि वन्यजन्तु मारिएका छन्। त्यसैले जनजाति समुदायलाई सरकारले अपराधी ठहयाएको भन्न नमिल्ने पौडेल बताउँछन्। विभागका महानिर्देशक ढुंगानाले संरक्षित क्षेत्र तथा राष्ट्रिय निकुञ्ज वरपर बस्ने समुदायमा वन्यजन्तु अपराधका विषयमा चेतनामूलक एवं प्रचारप्रसारका काम भए पनि पर्याप्त हुन नसकेको बताए। त्यसैगरी राष्ट्रिय प्रकृति संरक्षण कोषले पनि उनीहरूको जीवनस्तर उकास्ने, वन्यजन्तुको निगरानी गर्ने, जनचेतना फैलाउने, वन्यजन्तुको व्यवहारको अध्ययन गर्ने, मानव वन्यजन्तु द्वन्द्वको अवस्था कसरी व्यवस्थापन गर्न सकिन्छलगायत जनतासँग प्रत्यक्ष जोडिएका विषयमा काम गरिरहेको प्रवक्ता खतिवडाले जानकारी दिए। आदिवासीका विषयमा लचिलो कानुन ? वन, वातावरण र वन्यजन्तु मानिसको अस्तित्वसँग जोडिएका हुन्छन्। यिनीहरू समाप्त भए मानिसको अस्तित्व पनि सकिन्छ। कुनै पनि मुलुकले वन्यजन्तु अपराधलाई लचिलो नबनाएको विभागका महानिर्देशक डा ढुगानाले बताए। भारतमा ट्राइबल बिल बनाएको छ। संरक्षित क्षेत्रभित्र बसोबास गर्नेहरूलाई उनीहरूको अधिकार हुने गरी कानुन बनेको छ। प्राकृतिक स्रोतलाई दिगो उपयोग गर्ने विषयमा छुट दिएको र नेपालमा पनि त्यस्तै गर्ने तयारी भइरहेको उनले बताए। जंगलमा निगुरो टिप्न जाने, झ्याउ टिप्न जानेलाई मुद्दा लगाउनु गलत हो, ढुंगानाले भने, उनीहरूको भूमिमाथिको अधिकारको विषय कानुनमा ल्याउँदैछांै। तर अपराध गर्ने, वन्यजन्तु व्यापार गर्ने विषयमा कसैले पनि सफ्टकर्नर राख्दैन। वन्यजन्तु व्यापारलाई छोड्न मिल्दैन।"
"सरी बुवा, त्यो तपाईं हुुनु हुँदो रहेछ !","अन्नपूर्ण पोस्ट्का बैतडी संवाददाता कृष्ण विष्ट दुर्घटनास्थल गए, तस्बिर खिचे । फर्किएपछि मात्र थाहा भयो पहिचान खुल्न नसक्ने गरी निधन भएका आफ्नै बुवा रहेछन् । धनगढी : कृष्ण विष्ट अन्नपूर्ण पोस्ट् र र एपीवान टेलिभिजनका बैतडी संवाददाता हुन् । उनी बैतडीको सूचनामा दक्खल राख्ने पत्रकार पनि हुन् । स्थानीय सेभेन स्टार रेडियोमा उनी समाचार प्रमुख हुन् । रेडियोको बिहानको समाचार तयार पार्ने र वाचन गर्ने ड्युटी उनकै हुन्छ । शुक्रबार एकाबिहानै उनी रेडियोमा पुगे । खोडपेबाट बझाङ जाने सडकमा ट्याक्टर दुर्घटनामा २ जनाको मृत्यु भएको खबर आयो । उनले प्रहरीसँग त्यसको सम्पूर्ण विवरण मागे । प्रहरीले ट्याक्टर दुर्घटनाको सबै जानकारी दियो । प्रहरीले दिएको सूचनामा ट्याक्टर चालक राजेश चौधरी र एक जना सनाखत हुन नसकेको व्यक्तिको मृत्युको खबर उनले आफैं लेखे पनि । त्यो खबर आफ्नै रेडियोमा पढे । अन्नपूर्ण पोस्ट्को अनलाइनमा पनि पठाए । एपीवान टेलिभिजनको जिल्ला ब्युरोको फेसबुक ग्रुपमा उनले उपलब्ध फोटो भिडियो पठाए । समाचार अनलाइनमा प्रकाशन भयो । एपीवान टेलिभिजनमा पनि प्रसारण भयो । तर कृष्णको पत्रकारिताको सक्रियता त्यत्तिमै सकिएन । उनले घटनास्थल जाने निधो गरे । उनले घटनास्थल गएर त्यहाँको फोटो भिडियो खिच्ने निधो गरे । घटनाको प्रारम्भिक खबर सबैतिर फैलिसकेको थियो । उनले घटनाको फोटो, भिडियो र विस्तृत विवरणका लागि मोटरसाइकल समाते । र, घटनास्थलतिर लम्किए । उनी घटनास्थल नजिकैको खोडपे बजारमा बस्छन् । उनले काम गर्ने स्थानीय रेडियोको कार्यालय पनि खोडपे बजारमै छ । खोडपेबाट झन्डै ६७ किलोमिटरको दूरीमा रहेको दुर्घटनास्थल झौलेक मोडमा उनी पुुगे । उनले दुर्घटनाग्रस्त ट्याक्टरको तस्बिर खिचे । चालक र नजिकैको रुखमा अँगालो हालेर रक्ताम्य भएका सनाखत हुन नसकेको भनिएका व्यक्तिको पनि उनले तस्बिर खिचे । दुर्घटनामा घाइते भएकाले उनले गुहार माग्दै रुखलाई अँगालो हालेको अनुमान गर्न सकिन्छ । घटनास्थल रक्ताम्मे थियो । कम्मर र पेटमा गहिरो चोट लागेको थियो । सायद उनी खसिसकेपछि ट्याक्टर उनीमाथि बज्रिएको हुनुपर्छ । त्यो रक्ताम्य शरीर बुवाको हुन सक्ने भनेर कृष्णले कल्पनासमेत गरेका थिएनन् । किनकि उनका बुवा काठको ठेक्कापट्टाको काम गर्छन् । बुवा केही दिनदेखि त्यही काममा व्यस्त थिए । घर आउने पक्की सडकमा दुर्घटना भएको थियो । बुवाले घर आउँदै गरेको खबर पनि परिवारलाई गरेका थिएनन् । कृष्ण तस्बिर खिचेर झन्डै दुई सय मिटर तल रहेको खोलाबाट माथि सडकमा उक्लिए । उक्त ट्याक्टर सुर्नयाबाट खोडपेतिर आइरहेको थियो । कृष्णसँगै रहेका प्रहरीले ट्याक्टरमा ज्यापुबाट को चढेको थियो भन्ने सोधी खोजी गरे । जब पत्ता लाग्यो, उनी बेहोस भए । सनाखत हुन नसकेका ट्याक्टरका यात्रु कृष्णकै बुवा मन्धीर विष्ट (नागरिकताको नाम मानबहादुर विष्ट) रहेछन् । दुर्घटनामा निधन भएका आफ्नै बुवाको तस्बिर खिचे तर अनुहार छोपिएको कारण चिन्न सकेनन् उनले । सडकमा आइसकेपछि मात्र त्यो तस्बिर बुवाको नै रहेको थाहा पाए । घटनास्थलमा रहेका अर्का पत्रकार सीपी लोहिया भन्छन्, आफैंले रिपोर्टिङ गरेर सडकमा आएपछि सनाखत हुन नसकेका व्यक्ति बुवा हुन् भन्ने उनलाई थाहा भयो । अनि उनी (कृष्ण) सडकमै ढले । सम्हाल्न गाह्रो भइरहेको छ । कृष्णका बुवाको उमेर ५२ वर्षमात्रै हो । उनी खोडपे आसपासको वन र सामुदायिक वनमा काठको काम गर्छन् । कहिले घर त कहिले वनतिर हुने भएकाले घर आउने जाने उनको ठेगान नै हुँदैनथियो । घर आउने खबर गरेको भए सायद दुर्घटनाको जानकारी राति नै आउने थियो कि ? खोजबिन गर्दा घाइते भएका बुवा बचाउन सकिन्थ्यो कि ? पत्रकार लोहियाले भने, पत्रकार आफैंले बुवाको शवको रिपोर्टिङ गरे । दुर्घटना भएको ठाउँ एकदमै साँघुरो छ । दुर्घटनास्थल नजिकको भित्तातिर गाडी घस्रिएको निसान रहेको प्रत्यक्षदर्शीले बताएका छन् । प्रहरीले पनि कुनै गाडीलाई साइड दिने बेलामा किनारातिर रहेको ट्याक्टर खसेको अनुमान लगाएको छ । सुर्नयाबाट खोडपे गइरहेको से२त ३६७८ नम्बरको ट्याक्टर बिहीबार राति ११ बजेतिर जयपृथ्वीसिंह राजमार्गको पाटन नगरपालिका ८ झौलेक मोडमा दुर्घटना भएको थियो ।"
रास्वपाका मिलन लिम्बुले गरे मनोनयन दर्ता,"इलाम : राष्ट्रिय स्वतन्त्र पार्टी (रास्वपा)का उम्मेदवार मिलन लिम्बुले मनोनयन दर्ता गराएका छन्। इलाम२ को उपनिर्वाचनका लागि उनले निर्वाचन अधिकृतको कार्यालयमा उम्मेदवारी दर्ता गराएका हुन्। यसअघि कांग्रेसका डम्बर खड्का, नेकपा एमालेका सुहाङ नेम्वाङसहित जनमत पार्टीका प्रेमकुमार थामसाङ, नेमकिपाका श्याम नेपाली, स्वतन्त्र उम्मेदवार जकप्रसाद गौतम, मंगोल नेश्नलका मणिबहादुर लिम्बु, एकीकृत समाजवादीका जीतबहादुर राई र स्वतन्त्रबाट डेकेन्द्र सिंह थेगिमले उम्मेदवारी दर्ता गराएका छन्।"
शंकर भण्डारीको दाबी केही महिनाभित्रै कांग्रेसएमाले नेतृत्वको नयाँ सरकार बन्छ,काठमाडौं : नेपाली कांग्रेस नेता शंकर भण्डारीले अबको केही महिनाभित्रै कांग्रेसएमाले गठबन्धनको नयाँ सरकार बन्ने दाबी गरेका छन्। दाङको घोराहीमा आयोजित कार्यक्रममा उनले अहिलेको गठबन्धन हनिमुन पिरियड पनि मनाउन नपाएर ढल्ने बताए। अस्थिर सरकारका कारण जनतालाई सेवा प्रवाहमा कठिनाइ भएको भन्दै नेता भण्डारीले कांग्रेसएमालेले यो मुलुकमा स्थायित्व कायम गर्नका लागि नयाँ सरकार निमार्णका लागि विभिन्न चरणको गृहकार्य भइसकेको बताए। पछिल्लो समय नेपाली राजनीतिमा केही डरलाग्दा परिदृश्यहरू देखा परेको भन्दै त्यसका लागि दुई ठूला राजनीतिक शक्तिबीच कार्यगत एकता कायम गरी त्यसखालका परिदृश्य परास्त गर्ने बताए। कांग्रेसएमाले गठबन्धनको सरकारपछि साना राजनीतिक दलहरूका धेरै सटरहरू बन्द हुने उनको भनाइ छ।
कांग्रेसका डम्बर खड्काले गराए उम्मेदवारी दर्ता,"इलाम : नेपाली कांग्रेसका उम्मेदवार डम्बर खड्काले मनोनयन दर्ता गराएका छन्। इलाम२ को उपनिर्वाचनका लागि उनले निर्वाचन अधिकृतको कार्यालयमा उम्मेदवारी दर्ता गराएका हुन्। उनी गत निर्वाचनमा एमाले उपाध्यक्ष सुवासचन्द्र नेम्वाङसँग झिनो मतान्तरले पराजित भएका थिए। यसअघि नेकपा एमालेका सुहाङ नेम्वाङको उम्मेदवारी दर्ता गराएका थिए। सुहाङलाई माओवादी केन्द्रले समेत समर्थन गरेको छ। आगामी बैशाख १५ गते हुने उपनिर्वाचनका लागि आज उम्मेदवारको मनोनयनपत्र दर्ता जारी छ। निर्वाचन कार्यालयका अनुसार हालसम्म जनमत पार्टीका प्रेमकुमार थामसाङ, नेमकिपाका श्याम नेपाली, स्वतन्त्र उम्मेदवार जकप्रसाद गौतम, मंगोल नेश्नलका मणिबहादुर लिम्बु, एकीकृत समाजवादीका जीतबहादुर राई र स्वतन्त्रबाट डेकेन्द्र सिंह थेगिमले उम्मेदवारी दर्ता गराएका छन्। इलाम२ बाट निर्वाचित प्रतिनिधि सभा सदस्य सुवासचन्द्र नेम्वाङ र बझाङ १ (१) बाट निर्वाचित प्रदेश सभा सदस्य पृथ्वीबहादुर सिंहको निधन भएपछि दुवै क्षेत्रमा एकै दिन उपनिर्वाचन हुन लागेको हो।"
बझाङ प्रदेशसभातर्फ ७ जनाको उम्मेदवारी,"बझाङ : बझाङको प्रदेशसभातर्फ १ मा हालसम्म ७ जनाले उम्मेदवारी दर्ता गराएका छन्। निर्वाचन अधिकृतको कार्यालयका अनुसार ७ राजनीतिक दलले उम्मेदवारी दर्ता गराएका हुन्। नेपाली कांग्रेसबाट अभिषेकबहादुर सिंह, राष्ट्रिय मातृभूमि पार्टीबाट विनोदबहादुर थापा, नेपाल मजदुर पार्टीबाट खगेन्द्रबहादुर शाही, नेशनल रिपब्लिक नेपालबाट कमल घर्ति मगर, नेकपा एकीकृत समाजवादीबाट दिलबहादुर सिंह, जनता समाजवादी पार्टीबाट रामबहादुर जग्री र राष्ट्रिय प्रजातन्त्र पार्टीबाट किशोर कुमार खड्काले उम्मेदवारी दर्ता गराएका हुन्। निर्वाचित प्रदेश सभा सदस्य पृथ्वीबहादुर सिंहको दुर्घटनामा निधन भएपछि निर्वाचन आयोगले उक्त क्षेत्रमा उपनिर्वाचन गर्दैछ। बैशाख १५ गते हुने निर्वाचनका लागि आज मनोनयन दर्ता गरिँदैछ। कांग्रेस उम्मेदवार अभिषेक पृथ्वीबहादुर सिंहका छोरा हुन्।"
"बिहानैदेखि साँझसम्म नकारात्मक कुराको मात्र प्रचार भयो, यो प्रचलनलाई अन्त्य गरौं : मन्त्री शर्मा","तानसेन : सञ्चार तथा सूचना प्रविधीमन्त्री रेखा शर्माले वर्तमान संविधानको शासकीय स्वरुप र निर्वाचन प्रणालीको कारण एउटै सरकार कति दिन चल्छ भन्न सकिने अवस्था नरहेको बताएकी छन्। पाल्पाको तानसेनमा आयोजित पत्रकार सम्मेलनमा बोल्दै सूचना प्रविधि मन्त्री शर्माले नेपाली कांग्रेस, नेकपा जस्ता पार्टीले बहुमत पाउँदा पनि स्थिर सरकार दिन नसकेको बताइन्। गएको निर्वाचनमा जनमत नै मिश्रित आएकोले सरकार छिन छिनमा परिवर्तन भएको मन्त्री शर्माले बताएकी हुन्। ५ वर्षे स्थिर सरकारको लागि प्रदेश र संघमा प्रत्यक्ष निर्वाचित कार्यकारी शासकीय स्वरुपको विषयमा राजनितिक दलहरु बीच सहमति कायम गरेर संविधान संशोधन गर्नुपर्ने आवश्यकता देखिएको सरकारका प्रवक्ता सूचना प्रविधीमन्त्री शर्माले बताइन्। स्थानीय सरकार प्रमुखलाई ५ वर्षसम्म शासन सत्ता चलाउने ग्यारेन्टी भएकोले जे सुकै भएपनि स्थानीय सरकार प्रमुखलाई कसैले पनि हटाउन नसक्ने व्यवस्था संविधानमा भएकोले केन्द्र, प्रदेशमा पनि प्रत्यक्ष निर्वाचित कार्यकारीको व्यवस्था गर्नुपर्ने उनले बताइन्। भष्ट्रचार अन्त्यको लागि जिल्लादेखि केन्द्रसम्मका राजनितिक दलका नेताहरु, वडाअध्यक्षदेखि राष्ट्रपतिसम्मका जनप्रतिनिधिहरु र सबै तह तप्काका कर्मचारीहरुको वार्षिक रुपमा सम्पत्ति छानविन तथा सार्वजनिक गर्नुपर्ने नीति यम तथा ऐन कानुनको लागि सरकारले पहल गर्ने उनले बताइन्। संविधानको शासकीय स्वरुप र निर्वाचन प्रणालीको कारण एउटै सरकार कति दिन चल्छ भन्न सकिने अवस्था छैन। बन्दुकको नाल बाट ढल्न नसकेको व्यक्तिसंस्था सत्ता पाएपछि र विविध अवसरको कारण ढल्दै गएको उनले बताइन्। सूचना प्रविधीमन्त्री शर्माले पत्रकार तथा आम संचार माध्यमलाई व्यस्थित गर्ने विधेयक अर्थ मन्त्रालयबाट स्विकृत भई मन्त्रिपरिषदको बैठकमा लैजाने गरी तयारी भइरहेको बताइन्। उनले मिडिया काउन्सिल विधेयक छलफलको लागि संसद्मा लैजाने काममा मन्त्रालय लागेको मन्त्री शर्माले बताइन्। विज्ञापनमा देखिएको विकृति, विसंगति र विचौलिया प्रवृधिलाई अन्त्य गर्न मन्त्रालय सक्रिय भएर लागेको, संघ, प्रदेश र स्थानीय तहबाट हुने विज्ञापनहरुलाई व्यस्थित गरेर सोझै मिडिया हाउसले पाउने गरी समानुपातिक रुपमा वितरण गर्ने प्रणालीको विकास गर्न गर्न आफू सक्रिय भएर लागेको सूचना प्रविधी मन्त्री शर्माले जानकारी दिइन्। अहिले नेपालमा सकारात्मक तथा राम्रा कामहरुको प्रचार प्रसार नगरी बिहानैदेखि साँझसम्म सञ्चार माध्यमदेखि आम मानिसहरुमा नकारात्मक कुराको मात्र प्रचार गर्ने प्रचलनलाई अन्त्य गरी सकारात्मक काम कुराको अभियान आम मिडियावासीले चलाउनु पर्ने आवश्यकता बढ्दै गएको मन्त्री शर्माको भनाई छ।"
"इलाम२ मा २० जनाको उम्मेदवारी, जनताको मन जित्ने सबैको दाबी","इलाम : गत भदौ २६ गते नेकपा एमाले उपाध्यक्ष एवं प्रतिनिधिसभा सदस्य सुवास नेम्वाङको निधन भएपछि हुन लागेको उपनिर्वाचनका लागि इलाम२ मा उम्मेदवार बन्ने सबैको दाबी छ जनताको मन मैले नै जित्ने हो। गत वर्षको मंसिर ४ गते सम्पन्न निर्वाचनको समानुपातिकतर्फ ५८६ मत प्राप्त गरेको नेकपा एकीकृत समाजवादीका वरष्ठि नेता झलनाथ खनालले आफ्ना उम्मेदवार जितबहादुर राई जित्ने दाबी गरे। उहाँ (जितबहादुर राई) भूगोल बुझेका उम्मेदवार हुन्। जनताले हामीलाई विजयी गराउँछन्,' उनले भने। राईले इलाम२ को भूगोल र समस्या बुझेको उम्मेदवार भएकाले यसपटक आफूले सबै उम्मेदवारलाई उछिन्ने दाबी गरे। राष्ट्रिय प्रजातन्त्र पार्टीका लक्ष्मी गुरुङले पनि जनताको आवश्यकताअनुसार काम गर्ने योजना सुनाउँदै आफूले नै जित निकाल्ने दाबी गरे। गत निर्वाचनमा राप्रपाले सो क्षेत्रबाट समानुपातिकमा ११९१ मत प्राप्त गरेको थियो प्रतयक्षतर्फ भने उसले ५१० मतमात्र ल्याएको थियो। तामझामसहित मनोनयनमा आएका राष्ट्रिय स्वतन्त्र पार्टी (रास्वपा)का उम्मेदवार मिलन लिम्बुले आफ्नो पार्टीले पहिचानको मुद्दालाई स्वीकार गरेरै आफूलाई उम्मेदवार बनाएको प्रष्ट पारे। उनले आफूले विजयको माला पहिरने दाबीसमेत गरे। श्रम मन्त्रीसमेत रहेका उपसभापति डोरप्रसाद अर्यालले भुगोलका भूमिपुत्रलाई उम्मेदवार बनाएकाले त्यस क्षेत्रका जनताले विजय दिलाउने दाबी गरे। पहिचानवादी उम्मेदवारको रूपमा चर्चा कमाएका स्वतन्त्र उम्मेदवार डकेन्द्रसिंह थेगिम उम्मेदवारहरूमध्येकै शिक्षित र राम्रा उम्मेदवारका रूपमा मानिन्छन्। पहिचानवादीहरू उनको उम्मेदवारीलाई कोशी प्रदेशसँग जोडिएको पहिचान आन्दोलनको जनमत संग्रहको रूपमा चर्चा गरिरहेका छन्। थेगिङ भन्छन्, पहिचना र भूगोलको विकासका लागि मलाई नै नागरिकले मत दिनेछन्। स्वर्गीय सुवासचन्द्र नेम्वाङ पुत्र सुहाङले नेकपा एमालेबाट उम्मेदवारी दर्ता गराएका छन्। उनलाई नेकपा माओवादीको समेत साथ छ। मनोनयन दर्ताको क्रममा यसअघि माओवादीबाट उम्मेदवारका लागि सिफारिसस भएका धिरेन्द्र शर्मासमेत साथमै थिए। सुहाङले मनोनयनअघि नै पार्टीले सञ्चालन गरेको घरदैलो अभियानमा नागरिकले एमालेलाई नै मत हाल्ने जाँगर देखाएको दाबी गरे। उनले अरु उम्मेदवारलाई कमजोर नठाने पनि जनताले आफूलाई सांसद बनाउने दाबी गरे। गत निर्वाचनमा एमालेले २६ हजार ५६२ मत पाएको थियो भने प्रत्यक्षतर्फ नेम्बवाङले ३० हजार २० मत पाएका थिए। यसपटक समानुपातिकमा ५ हजार १५३ मत पाएको माओवादी पनि एमालेलाई नै मत दिन तयार भएको छ। यसअघि माओवादीको मत कांग्रेसका उम्मेदवार डम्बर खड्काले पाएका थिए। माओवादी नेताकार्यकर्ताले भने भने स्वतन्त्र उम्मेदवार थेगिमको पक्षमा नारा लगाएका थिए। उम्मेदवारको रस्सकसीबीच टिकट हत्याएका नेपाली कांग्रेस इलामका सभापति डम्बरबहादुर खड्काले उम्मेदवारको मनोनयन दर्तापछि जनताको सुखदुःखमा साथमै रहने बताए। 'भुगोल बुझेको छु। समस्या सबै थाहा छ। मतदाताले मलाई नै जिताउँछन्,' उनको दाबी छ। खड्काको छेउँमै बसेका नेपाली कांग्रेसको प्रचार विभाग प्रमुख मीन विश्वकर्माले इलाममा कांग्रेस एक ढिक्का भएकाले खड्काले जित्ने दाबी गरे। उनले भने सबैसँग परिचित खड्काको विकल्पमा अर्को उम्मेदवार हुन सक्दैन। खड्काले अघिल्लो निर्वाचनमा २९ हजार ९०६ मत पाएका थिए। शनिबार इलाममा भएको मनोनयन दर्ताका क्रममा अर्जुन कुमार शाही (स्वतन्त्र), केशब कुमार चाँपागाई (स्वतन्त्र), गणेश बहादुर चौहान (राष्ट्रिय प्रजातन्त्र पार्टी नेपाल), जयवन्त विक्रम शाह (राष्ट्रिय मुक्ति आन्दोलन नेपाल), डाक प्रसाद गौतम (स्वतन्त्र), दिनेश बोहोरा (स्वतन्त्र), धनराज मगर (नेशनल रिपव्लिक नेपाल), प्रेम कुमार थाम्सुहाङ (जनमत पार्टी) मनिबहादुर लिम्बु (मंगोल नेशनल अर्गनाइजेशन), मनोज निरौला (स्वतन्त्र), योगेन्द्र गुरुङ(स्वतन्त्र), राज वश्याल (स्वतन्त्र), रेशम बहादुर सुनार (नेपाल जनता दल), श्याम बहादुर दर्जी (नेपाल मजदुर किसान पार्टी) सहित २० जनाले मनोनयन दार्ता गरेको निर्वाचन अधिकृतको कार्यालयले जनाएको छ।"
उपनिर्वाचन : आज उम्मेदवारको मनोनयनपत्र दर्ता हुँदै,"काठमाडौं : आगामी बैशाख १५ गते हुने उपनिर्वाचनका लागि आज उम्मेदवारको मनोनयनपत्र दर्ता हुँदैछ। इलाम२ मा प्रतिनिधि सभा सदस्य र बझाङ १ (१) को प्रदेश सभा सदस्यका लागि आज उम्मेदवारी दर्ता हुन लागेको हो। इलाम२ बाट निर्वाचित प्रतिनिधि सभा सदस्य सुवासचन्द्र नेम्वाङ र बझाङ १ (१) बाट निर्वाचित प्रदेश सभा सदस्य पृथ्वीबहादुर सिंहको निधन भएपछि दुवै क्षेत्रमा एकै दिन उपनिर्वाचन हुन लागेको हो। निर्वाचन आयोगका अनुसार मनोनयनपत्र दर्ता आज बिहान १० देखि ५ बजेसम्म हुने छ। इलाम र बझाङमा चैत २२ गते मुख्य निर्वाचन अधिकृतको कार्यालय स्थापना गरिएको आयोगले जनाएको छ। आयोगले आज बेलुका ५ बजेदेखि ६ बजेसम्म उम्मेदवारको मनोनयनपत्र दर्ता भएको सूची प्रकाशन गर्ने जनाएको छ। इलाम क्षेत्र२ मा सत्ता साझेदार दल नेकपा एमालेले सुहाङ नेम्वाङलाई उम्मेदवार बनाउने भएको छ। नेम्वाङलाई माओवादी केन्द्रले समेत समर्थन गरेको छ। त्यसैगरी नेपाली कांग्रेसले इलाम२ मा डम्बर खड्का, राष्ट्रिय स्वतन्त्र पार्टी (रास्वपा)ले माओवादी परित्याग गरेका मिलन लिम्बू र राष्ट्रिय प्रजातन्त्र पार्टीले लक्ष्मी गुरुङलाई उम्मेदवार बनाउने भएको छ। यता बझाङको प्रदेशसभा उपनिर्वाचनका लागि कांग्रेसले अभिषेकबहादुर सिंह, एमालेबाट दमन भण्डारी ,नेकपा माओवादी केन्द्रबाट जनक बुढा, नेकपा एकीकृत समाजवादीबाट दिलबहादुर सिंह उम्मेदवार बन्ने भएका छन्। आइतबार उम्मेदवारको विरोधमा उजुरी दिने तथा मनोनयनपत्र र उजुरीउपर जाँचबुझ गरी निर्णय गर्ने, चैत २६ उम्मेदवारको नामावली प्रकाशन गर्ने र चैत २७ गते उम्मेदवारको नाम फिर्ता लिने कार्यक्रम छ। निर्वाचन अधिकृतको कार्यालयले सोही दिन उम्मेदवारको अन्तिम नामावली प्रकाशन गरी निर्वाचन चिह्न प्रदान गर्ने कार्य तालिकाछ। निर्वाचन आयोगले इलाम२ मा ७९ मतदानस्थल तथा १४९ मतदान केन्द्र तोकेको छ। बझाङ १ (१) मा ७४ मतदान स्थल र ९३ मतदान केन्द्र तोकिएको छ।"
पुराना नेताहरूलाई सम्मानका साथ अब विदाइ गरौं : गगन थापा,काठमाडौं : नेपाली कांग्रेसका महामन्त्री गगन थापाले पार्टीलाई विचार र व्यवहारमै सुद्धीकरण गर्नुपर्ने बताएका छन्। शनिबार ललितपुरमा आयोजित एक कार्यक्रममा थापाले महासमितिबाट केही विषयमा पार्टीभित्र सुद्धीकरण सुरु भइसकेको भन्दै आगामी वर्ष पार्टीलाई पूर्णरूपमा विचार र व्यवहारमै सुद्धीकरण गर्नुपर्ने बताए। उनले संगठनलाई सुदृढ बनाउँदै समयमै अधिवेशन गर्नुपर्ने र पुराना नेताहरूलाई सम्मानका साथ विदाइ गर्नुपर्ने बताए। उनले अरुजस्तै हुने कोसिस गर्दागर्दै पार्टीले आफ्नो मौलिकता गुमाएको भन्दै यसमा नेतृत्वले विशेष ध्यान दिनुपर्ने बताए। थापाले कुनै पनि व्यक्ति कांग्रेस भएकै कारण अपराधि बनाइनु गलत भए पनि अपराध गरेर कांग्रेस भएकै कारण जोगिनुपर्छ भन्ने कुरामा कांग्रेसले अडान लिनुपर्ने बताए। उनले यसअघि दुईपटक बहुमत पाउँदा कांग्रेसले पार्टी जोगाउन नसकेको भन्दै ८४ मा बहुमत पाए पार्टी कसरी अघि बढ्न भन्ने कुरा जनतामा स्पष्ट पार्नसक्नुपर्ने बताए।
एमालेका सुहाङ नेम्वाङले गराए उम्मेदवारी दर्ता,"काठमाडौं : नेकपा एमालेले इलाम२ मा उम्मेदवारी दर्ता गराएको छ। सत्ता साझेदार दल एमालेले सुहाङ नेम्वाङको उम्मेदवारी दर्ता गराएको हो। सुहाङलाई माओवादी केन्द्रले समेत समर्थन गरेको छ। आगामी बैशाख १५ गते हुने उपनिर्वाचनका लागि आज उम्मेदवारको मनोनयनपत्र दर्ता जारी छ। अहिलेसम्म इलाम २ मा जनमत पार्टीका प्रेमकुमार थामसाङ, नेमकिपाका श्याम नेपाली, स्वतन्त्र उम्मेदवार जकप्रसाद गौतम, मंगोल नेश्नलका मणिबहादुर लिम्बु, एकीकृत समाजवादीका जीतबहादुर राई र स्वतन्त्रबाट डेकेन्द्र सिंह थेगिमले उम्मेदवारी दर्ता गराएका छन्। इलाम२ बाट निर्वाचित प्रतिनिधि सभा सदस्य सुवासचन्द्र नेम्वाङ र बझाङ १ (१) बाट निर्वाचित प्रदेश सभा सदस्य पृथ्वीबहादुर सिंहको निधन भएपछि दुवै क्षेत्रमा एकै दिन उपनिर्वाचन हुन लागेको हो। निर्वाचन आयोगका अनुसार मनोनयनपत्र दर्ता आज साँझ ५ बजेसम्म उम्मेदवार दर्ता गर्न समय तोकिएको छ। आयोगले आज बेलुका ५ बजेदेखि ६ बजेसम्म उम्मेदवारको मनोनयनपत्र दर्ता भएको सूची प्रकाशन गर्ने जनाएको छ।"
मन्त्री अर्यालको प्रश्न : सहकारी पीडितको पैसा फिर्ता गर्नेतिर सोच्ने की मान्छेलाई जेलमा कोचेर पैसा फिर्ता नगर्नेतिर जाने ?,"उनले हाम्रो नयाँ कृषि सहकारीमा आफूले २३ लाख लगानी डुबेको बताउँदै रकम उठाइदिनेलाई एकदुई लाख रुपैयाँसम्म दिने बताए । काठमाडौं : श्रम, रोजगार तथा सामाजिक सुरक्षामन्त्री एवं राष्ट्रिय स्वतन्त्र पार्टीका उपसभापति डोलप्रसाद अर्यालले सहकारी ठगी प्रकरणमा रास्वपालक्षित टिप्पणी गर्ने सांसदहरुको अनियमितताको बारेमा खोज्न बाध्य नबनाउन चेतावनी दिएका छन्। शनिबार रास्वपा क्षेत्र नम्बर ५ समिति काठमाडौँले आयोजना गरेको कार्यक्रममा श्रममन्त्री अर्यालले रास्वपाले इक्वेल सहकारी भन्दै हिँड्ने सांसहरुप्रति लक्षित गर्दै कुन सहकारीबाट पैसा झिकेर गाडी, जग्गा किनेको र चुनाव जितेको छ भन्नेकुरा खोज्न नपरोस् भन्दै चेतावनी दिएका हुन्। उनले आजसम्म सहकारीको समस्या समाधानका लागि कुनैपनि राजनीतिक दलले केही पहल नगरेको भन्दै कुन राजनीतिक दलले सहकारी समस्या समाधानको बारेमा संसदमा आवाज उठायो ? भन्दै प्रश्न समेत गरे । उनले सहकारीको समस्या समाधानको लागि काम गरेर सहकारी पीडितको पैसा फिर्ता गर्नेतिर सोच्ने की मान्छेलाई जेलमा कोचेर उनीहरुको पैसा फिर्ता नगर्नेतिर जाने भन्नेतर्फ ध्यान दिन आग्रह गरे। उनले हाम्रो नयाँ कृषि सहकारीमा आफूले २३ लाख लगानी डुबेको बताउँदै रकम उठाइदिनेलाई एकदुई लाख रुपैयाँसम्म दिने बताए । उनले सो सहकारीमा रहँदा आफूले उपाध्यक्ष हुनका लागि एउटा सही छाप गर्नुबाहेक अरु कुनै कारोबारमा सही नगरेको दाबी समेत गरे। मन्त्री अर्याललले कांग्रेसका युवा नेताहरुलाई पार्टीका पुरानो पुस्ता सकिएपछि आफूहरुले नै नेतृत्व गर्न पाइन्छ भन्ने भएको भएपनि रास्वपा आइसकेपछि आफूहरुको अस्तित्व मेटिने र सरकारको नेतृत्व गर्न नपाइने डरले रास्वपाप्रति आक्रमण गरिरहेको आरोप समेत लगाए।"
बोगटीको निधनपछि पार्टीमा समन्वयको अभाव महसुस गरेँ : प्रचण्ड,"काठमाडौँ : प्रधानमन्त्री तथा नेकपा (माओवादी केन्द्र) का अध्यक्ष पुष्पकमल दाहाल प्रचण्डले पूर्वमन्त्री एवं माओवादी केन्द्रका नेता पोष्टबहादुर बोगटीको पार्टीमा सधै अभाव महसुस हुने गरेको बताएका छन्। शनिबार उनले भने,पोष्टबहादुर बोगटी एक जना इमान्दार नेता हुनुहुन्थ्यो, यहाँको सम्पूर्ण जीवन त्याग र निष्ठाले भरिपूर्ण छ। उहाँ एक जना सहयोगी भावनाको, आफ्नो जिम्मेवारीप्रति प्रतिवद्ध, सक्षम र समन्वयकारी नेता हुनुहुन्थ्यो। बोगटीको निधनपछि पार्टीमा समन्वयको अभाव महसुस हुने गरेको प्रचण्डले बताए। उनले भने,अप्ठ्यारो परेको बेला उहाँले समन्वय गर्नुहुन्थ्यो। पार्टीमा उहाँको अभाव खड्किरहन्छ। हृदयघातसँगै मस्तिष्कघात भई अस्पताल भर्ना भएका नेता बोगटीको २०७१ भदौ ३० गते निधन भएको हो। प्रचण्डले यस अगाडि पनि बोगटीको निधनपछि आफू एक्लै भएको बताएका थिए।"
प्रदेशसभा सदस्यका लागि बझाङमा १२ जनाको उम्मेदवारी,"बझाङ : बझाङमा प्रदेश सभा सदस्य उपनिर्वाचनका लागि १२ जनाको उम्मेदवारी परेको छ। मुख्य निर्वाचन अधिकृतको कार्यालय बझाङले निर्धारित गरिएको बेलुकी ५ बजेसम्मको समयभित्र १२ जनाको उम्मेदवारी परेको जनाएको छ। नेकपा एमालेबाट दमनबहादुर भण्डारी, नेपाली कांग्रेसबाट अभिषेकबहादुर सिंह, नेकपा माओवादी केन्द्रबाट जनक बुढा, नेकपा एकीकृत समाजवादीबाट दिलबहादुर सिंहले उमेदवारी दर्ता गराएका छन्। त्यस्तै राष्ट्रिय मातृभूमि पार्टीबाट विनोदबहादुर थापा, नेपाल मजदुर किसा पार्टीबाट खगेन्द्र बहादुर शाही, नेशनल रिपब्लिक नेपालबाट कमल घर्तिमगर, राप्रपाबाट किशोर कुमार खडका र जनता समाजवादी पार्टीबाट रामबहादुर जाग्रीको उमेदवारी परेको छ। त्यस्तै नेपाल जनता दलबाट अशोक सुनार, संघीय लोकतान्त्रिक राष्ट्रिय मञ्चबाट दीपकबहादुर खडका र जनमत पार्टीबाट सुशीला देबी विष्टको उमेदवारी परेको निर्वाचन कार्यालयले जनाएको छ। नेपाली कांग्रेसबाट निर्वाचित प्रदेश सभा सदस्य पृथ्वीबहादुर सिंहको दुर्घटनामा निधन भएपछि निर्वाचन आयोगले उक्त क्षेत्रमा उपनिर्वाचन गर्दैछ। बैशाख १५ गते हुने निर्वाचनका लागि आज मनोनयन दर्ता गरिएको हो। कांग्रेस उम्मेदवार अभिषेक पृथ्वीबहादुर सिंहका छोरा हुन्।"
दक्षिण कोरियाको भ्रमण गर्ने प्रधानमन्त्रीको तयारी,काठमाडौं : प्रधानमन्त्री पुष्पकमल दाहालले दक्षिण कोरियाको भ्रमण गर्ने तयारी गरेको बताएका छन्। शनिबार प्रधानमन्त्री निवास बालुवाटारमा जुगल हिमालको आरोहण गर्न लागेको नेपाल र दक्षिण कोरियाको संयुक्त टोलीलाई नेपालको राष्ट्रिय झण्डा हस्तान्तरणसहित बिदाइ गर्दै राष्ट्रसंघको अधिवेशनको समयमा कोरियाका राष्ट्रपति योन सुक योलसँगको भेटमा दुई देशको सम्बन्धलाई अझ बलियो बनाउने र सहयोगको क्षेत्रलाई अझ बिस्तार गर्नेकुरामा छलफल भएको पनि बताए। सोही समयमा दक्षिण कोरिया राष्ट्रपति योलले भ्रमणको निम्तो दिएको बताउँदै प्रधानमन्त्री दाहालले निमन्त्रणालाई स्वीकार गरेर कोरिया जाने तयारीमा रहेको बताए। उनले दक्षिण कोरिया र नेपालको औपचारिक सम्बन्धको ५० वर्ष पुगेको अवसरमा संयुक्त आरोहणले नेपाल र कोरियाको सम्बन्धलाई अझ सुदृढ बनाउने र पर्यटन प्रवर्द्धनमा पनि ठूलो भूमिका खेल्ने विश्वास व्यक्त गरे। नेपाल र कोरियाको बीचमा विभिन्न क्षेत्रमा सहयोगको प्रगति हुँदै गएको भन्दै कोरिया र नेपालको सम्बन्धमा नेपालको आर्थिक विकासको निम्ति निकै धेरै क्षेत्रमा सहयोगको अपेक्षा गरेको उल्लेख गरे।
उपनिर्वाचन : इलाम२ र बझाङ १ (१) मा उम्मेदवारी दर्ता जारी,"इलाम बझाङ : आगामी बैशाख १५ गते हुने उपनिर्वाचनका लागि आज उम्मेदवारको मनोनयनपत्र दर्ता भइरहेको छ। इलाम२ मा प्रतिनिधि सभा सदस्य र बझाङ १ (१) को प्रदेश सभा सदस्यका लागि आज उम्मेदवारी दर्ता जारी रहेको हो। इलाम२ बाट निर्वाचित प्रतिनिधि सभा सदस्य सुवासचन्द्र नेम्वाङ र बझाङ १ (१) बाट निर्वाचित प्रदेश सभा सदस्य पृथ्वीबहादुर सिंहको निधन भएपछि दुवै क्षेत्रमा एकै दिन उपनिर्वाचन हुन लागेको हो। निर्वाचन आयोगका अनुसार मनोनयनपत्र दर्ता आज साँझ ५ बजेसम्म उम्मेदवार दर्ता गर्न समय तोकिएको छ। आयोगले आज बेलुका ५ बजेदेखि ६ बजेसम्म उम्मेदवारको मनोनयनपत्र दर्ता भएको सूची प्रकाशन गर्ने जनाएको छ। इलाम क्षेत्र२ मा सत्ता साझेदार दल नेकपा एमालेले सुहाङ नेम्वाङलाई उम्मेदवार बनाउने भएको छ। नेम्वाङलाई माओवादी केन्द्रले समेत समर्थन गरेको छ। त्यसैगरी नेपाली कांग्रेसले इलाम२ मा डम्बर खड्का, राष्ट्रिय स्वतन्त्र पार्टी (रास्वपा)ले माओवादी परित्याग गरेका मिलन लिम्बू र राष्ट्रिय प्रजातन्त्र पार्टीले लक्ष्मी गुरुङलाई उम्मेदवार बनाउने भएको छ। यता बझाङको प्रदेशसभा उपनिर्वाचनका लागि कांग्रेसले अभिषेकबहादुर सिंह, एमालेबाट दमन भण्डारी ,नेकपा माओवादी केन्द्रबाट जनक बुढा, नेकपा एकीकृत समाजवादीबाट दिलबहादुर सिंह उम्मेदवार बन्ने भएका छन्। आइतबार उम्मेदवारको विरोधमा उजुरी दिने तथा मनोनयनपत्र र उजुरीउपर जाँचबुझ गरी निर्णय गर्ने, चैत २६ उम्मेदवारको नामावली प्रकाशन गर्ने र चैत २७ गते उम्मेदवारको नाम फिर्ता लिने कार्यक्रम छ। निर्वाचन अधिकृतको कार्यालयले सोही दिन उम्मेदवारको अन्तिम नामावली प्रकाशन गरी निर्वाचन चिह्न प्रदान गर्ने कार्य तालिकाछ। निर्वाचन आयोगले इलाम२ मा ७९ मतदानस्थल तथा १४९ मतदान केन्द्र तोकेको छ। बझाङ १ (१) मा ७४ मतदान स्थल र ९३ मतदान केन्द्र तोकिएको छ।"
देश बनाउँछु भन्ने नेताले छोराहरूलाई सुन बोकाउन सिकाए : चन्द्र भण्डारी,"बुटवल : नेपाली कांग्रेसका नेता चन्द्र भण्डारीले देश बनाउँछु भनेर हिँडेका नेताहरूले आफ्ना छोराहरूलाई सुन बोकाउन सिकाएको टिप्पणी गरेका छन्। रुपन्देहीमा आयोजित कार्यक्रममा उनले देशका १२ जना नेताहरूकै कारण मुलुक आर्थिकरूपमा तहसनहस बनिरहेको उल्लेख गरे। सत्तामा हुँदा जनताको काम गर्लान् भनेको सन्तानलाई सुन तस्करी गर्न सिकाउँछन्,भण्डारीले भने,यस्ता नेताहरूबाट देश बन्छ भनेर कहिलेसम्म कुरिरहने? ३४ वर्षदेखि एउटै अनुहारलाई भोट हालेर जिताइरेका नेपाली जनताहरूले अब विवेकपूर्ण निर्णय गर्न समेत सेचत गराए। जसले घुस खाँदैन उसलाई छान्नुस् त मुलुक दुई दिनमा बन्छ,उनले भने, नेताको दास बनेर देश बन्छ भन्नु कल्पना मात्र हुनेछ। अदूरदर्शी नेतृत्वका कारण अर्बौ रुपैयाँ ऋण लिएर बनाएका गौतमबुद्ध अन्तर्राष्ट्रिय विमानस्थल र पोखरा विमानस्थल अलपत्र पर्नुले निजी क्षेत्रलाई निरुत्साहित बनाएको भण्डारीले सुनाए। नचलाउने भए यतिका धेरै खर्च गरेर किन एयरपोर्ट बनाउनु ?,भण्डारीले प्रश्नगर्दै भने, एयरपोर्टका ठाउँमा सुनवलदेखि पोखरासम्म पाँच लेनको सडक बनाएको भए करोडौं भारतीय पर्यटकलाई भित्र्याउन सकिन्थ्यो। यो क्षेत्र आर्थिक रुपमा धेरै माथी जान्थ्यो। तर, कमिशनको लोभमा विकेका नेताहरुले जनतालाई घात गरे।"
बर्खामा फोहोरका कारण सिर्जना हुने जोखिम घटाउन महानगरको पूर्वतयारी,"काठमाडौं : काठमाडौं महानगरपालिकाले बर्खायाममा फोहोरका कारण सिर्जना हुनसक्ने जोखिम घटाउन विशेष सरसफाइबाट पूर्वतयारी थालेको छ। वडा नं २६ ठमेल क्षेत्रबाट कामपाले पूर्वतयारीअन्तर्गतको सरसफाइको काम थालेको हो। सफाइका क्रममा धुलो टिप्न र पानी छर्कन ब्रुमर र सडक पखाल्न जेट मेसिनको प्रयोग गरिएको महानगरको वातावरण व्यवस्थापन विभागका प्रमुख रविनमान श्रेष्ठले जानकारी दिए। उनका अनुसार सफाइ कार्यक्रममा वडा कार्यालय, वातावरण व्यवस्थापन विभाग, महानगर प्रहरी बल, नेपाल प्रहरी, टोल विकास संस्था, क्लब तथा संघघसंस्था र स्थानीयको सहभागितामा सञ्चालन हुने सरसफाइबाट डुबान घटाउन, डेङ्गुलगायत सङ्क्रमण घटाउन मद्दत हुनेछ। उनले भने, हामीले सम्भावित जोखिमको पूर्वानुमान गरेका छौँ, यो जोखिमप्रति सर्वसाधारण सबैलाई सचेत गराउनुपर्छ, यो दायित्व पूरा गर्न सचेतनाका कार्यक्रम सञ्चालन गरिरहेका छौँ, यो कार्यक्रमलाई अपनत्व ग्रहण गरेर साझेदार र सर्वसाधारणको स्वतःस्फुर्त सहभागिताको अपेक्षा गरेका छौँ। वडा नं २६ का अध्यक्ष एवं सुशासन समितिका संयोजक ख्यामराज तिवारीले नियमितसँगै विशेष सरसफाइका कार्यक्रम चलाएर वडा क्षेत्रलाई सुन्दर बनाउन काम गरिने बताए। उनले भने, यो ठमेललगायतका पर्यटकीयस्थल, गोंगबु आवास क्षेत्रजस्ता आवासीय क्षेत्र, नयाँ बसपार्कजस्ता बाह्य सम्पर्कको पहिलो स्थान भएको वडा हो, वडा क्षेत्रलाई सुन्दर बनाउन नियमित कार्यक्रमसँगै नागरिक सहभागिता चाहिएको छ, यसको संयोजनका लागि काम गरिरहेका छौँ। ठमेल पर्यटन विकास परिषद्का अध्यक्ष भवी शर्माका अनुसार सञ्चयकोषबाट सुरु भएको सरसफाइ र सचेतनामूलक कार्यक्रम ज्याठा, क्वाबहाल, क्षेत्रपाटी, चाक्सीबारी, पर्यटनमार्ग, सातघुम्ती, भगवती मार्ग हुँदै सुरु भएकै विन्दुमा आएर समापन भएको हो। साइड ड्रेनमा भएको करिब चार रिक्सा माटो निकालिएको थियो। यसप्रकारका सफाइ कार्यक्रममा सहभागी हुनुलाई नागरिकले दायित्व मान्नु सफाइमा संलग्न अधिकारीले प्रतिक्रिया दिए। सफाइ कार्यक्रमलाई थप प्रभावकारी बनाउनका लागि कामपाले अहिले केही वडाबाट फोहोरको वर्गीकरण गरेर अन्तिम व्यवस्थापनका लागि काम गरिरहेको छ। उक्त कार्य ३२ वटै वडाबाट कार्यान्वयन गर्ने कामपाले जनाएको छ।"
अन्तर्राष्ट्रिय ट्याटु सम्मेलन (फोटो फिचर),"ललितपुर : नेपालमा अन्तर्राष्ट्रिय ट्याटु सम्मेलन सुरू भएको छ। ललितपुरको सानेपामा सुरू भएको ट्याटु सम्मेलन ३ दिनसम्म चल्ने आयोजकले बताएको छ। सम्मेलनमा नेपालसहित मेक्सिको, इन्डोनेसिया, क्यानडा, स्वीडेन, जापान, थाइल्याण्ड, अस्ट्रेलियाका कलाकारले ट्याटु प्रदर्शन गरिरहेका छन्।"
तनहुँमा श्रीमतीको हत्या,तनहुँ : व्यास नगरपालिका५ साँगेका ४० वर्षीय जितबहादुर कुमालले ३६ वर्षीया श्रीमती सुनमाया कुमालको हत्या गरेका छन्। जिल्ला प्रहरी कार्यालय तनहुँका प्रहरी उपरीक्षक अपिलराज बोहोराले कुमाललाई नियन्त्रणमा लिइएको जानकारी दिए। प्रहरीका अनुसार कुमालले हतियार प्रहार श्रीमतीको हत्या गरेका थिए। प्रहरीले घटनाबारे अनुसन्धान थालेको छ।
नुवाकोटको बञ्चरेडाँडाका स्थानीय आन्दोलित,"नुवाकोट : नुवाकोटको बञ्चरेडाँडाका स्थानीय आन्दोलनमा उत्रिएका छन्। विगतमा भएको सहमति कार्यान्वयन नभएको भन्दै उनीहरू शनिबारदेखि आन्दोलनमा उत्रिएका हुन्। उपत्यका तीनवटै सहरको फोहोर दैनिक रुपमा बञ्चरेडाँडामा विसर्जन गरिँदै आएको र माग पूरा नभएपछि आन्दोलनमा उत्रिन परेको स्थानीयको भनाइ छ। बन्चरेडाँडा ल्यान्डफिल साइटमा रहेको समस्या समाधानमा काठमाडौं महानगर र सरकारले तत्परता नदेखाएको तथा फोहोर र मानिसलाई सँगै राखिनु गलत भएको प्रतिनिधिसभा सदस्य अर्जुननरसिंह केसीले बताए। उनी प्रभावितहरूसँगै धर्नामा सहभागी भएका छन्। माग पूरा गराउन दवाव दिने उद्देश्यले बञ्चरेडाँडा ल्याण्डफिलसाइट प्रभावित क्षेत्र सरोकार समिति(नुवाकोटधादिङ)ले यसअघिका सहमति कार्यान्वयन तथा मानव बस्तीरहित ल्याण्डफिल साइट विकास क्षेत्र घोषणाको माग गर्दै फोहोर विसर्जनमा अवरोध गर्ने चेतावनी दिएको हो। चेतावनीसँगै धर्ना सुरु हुने बित्तिकै प्रहरीले सरोकार समितिका संयोजक श्रीराम ढुंगाना, सहसंयोजक सनत उप्रेती, सदस्यहरू लवकुमार घिमिरे, नित्यराज ढुंगानासहित १४ जनालाई नियन्त्रणमा लिएको समितिका सदस्य श्रीहरि ढकालले जानकारी दिए।"
"हात्तिवनको मेटल उद्योगमा आगलागि, एक जना मृत फेला",ललितपुर : ललितपुरको हात्तिवनस्थित एक कारखानामा आगलागी भएको छ । शनिबार बिहान भएको आगलागीमा परेर एक जनाको मृत्यु भएको जिल्ला प्रहरी कार्यालयल ललितपुरले जनाएको छ। ललितपुर महानगरपालिका२३ स्थित सिक्मा मेटल इन्टेक्स प्रालिमा बिहान आगलागी भएको थियो। आगो नियन्त्रणमा लिइसकेपछि जलेको अवस्थामा एक पुरुषको शव फेला परेको हो। उनको पहिचान खुल्न नसकेको प्रहरीको भनाई छ। प्रहरीको प्रारम्भिक अनुसन्धानमा विद्युत सर्ट भएको अनुमान गरिएको छ।
आठ वर्षपछि पासाङल्हामु मार्ग पुनर्निर्माण,नुवाकोट : पासाङल्हामु सडकमार्ग ८ वर्षपछि पुनर्निर्माण सुरु भएको छ। पहिलो चरणमा सो सडकमार्गको तीनपिपलेरानीपौवा सडकखण्डको पुनर्निर्माण कार्य सुरु भएको हो। पासाङल्हामु सडकको तीनपीपलेरानीपौवा खण्डको पुनर्निर्माण सुरु भएको हो। आठ वर्षअघिदेखि पुनर्निर्माण थालिएको सो सडक निर्माण व्यवसायीले काम नगरी अलपत्र पारेपछि पहिलेको ठेक्का तोडेर सरकारले नयाँ ठेक्का लगाएको हो। ककनी गाउँपालिकाका अध्यक्ष सुमन तामाङले सडक पुनर्निर्माणको शुभारम्भ गरेका छन्। यससँगै लामो समय अलपत्र परेको बालाजुरानीपौवापीपलटार सडकको तीनपीपलेरानीपौवा सडक खण्डमा अब भने पुनर्निर्माण कार्य थालनी भएपछि तोकिएकै समयमा निर्माण सम्पन्न हुने स्थानीयवासीले विश्वास लिएका छन्। सो सडकमार्गमा रहेको तिनपीपलेपीपलटार सडकमध्ये पहिलो चरणमा तिनपिपलेदेखि रानीपौवासम्मका लागि कुल ८३ करोड ३१ लाख रुपैयाँमा काम सुरु भएको हो। दुई वर्षभित्र निर्माण सम्पन्न गर्नु पर्ने अवधि रहेको ठेक्काको गत फागुन ३० गते निर्माणको जिम्मा पाएको मोतीदान कन्स्ट्रक्सन सेवासँग सम्झौता भएको हो। यो योजना आगामी २०८२ साल फागुन २९ सम्ममा निर्माण कार्य सम्पन्न गरिसक्नुपर्ने छ। पहिलो चरणमा १४ दशमलव ५ किलोमिटर सडक कालोपत्रेसहित निर्माण हुने भएको छ। पर्यटकीय रानीपौवा बजारबाट २ किलोमिटर तलसम्म सडक कालोपत्रे गर्न सकिने निर्माण कम्पनीले जनाएको छ। बालाजुरानीपौवापीपलटार सडकको कुल दूरी भने ५५ दशमलव ५ किलोमिटर रहेको छ। पहिलेको ठेक्काको काम अलपत्र बालाजुरानीपौवा खण्डको ठेक्का लिने इन्फ्रा पावर लिमिटेड (एआईपीएल) र शैलुङ कन्स्ट्रक्सन जेभीसँग गत २०७९ असार ५ मा सम्झौता तोडिएको थियो।
फोहोर फाल्ने पोखरीमा डुबेर २ बालकको मृत्यु,धनकुटा : धनकुटा नगरपालिका१० मार्गास्थित फोहोर फाल्न बनाइएको पोखरीमा डुबेर २ बालकको मृत्यु भएको छ। त्यहाँ सञ्चालनमा रहेको विजय पोल्टी फार्मले छेउमा निर्माण गरेको पोखरीमा डुबेर धनपा१० का ११ वर्षीय मनिष खतिवडा र धनपा९ का १५ वर्षीय दिपेश ओझाको मृत्यु भएको हो। अहिले घटनास्थलमा प्रहरी पुगेको छ। घटनाको विस्तृत अनुसन्धान भइरहेको जिल्ला प्रहरी कार्यालय धनकुटाका प्रहरी निरीक्षक अनिलकुमार शाहले बताए। घटनास्थल हिलेदेखि ११ किलोमिटरको दूरीमा रहेको छ।
धनगढी उपमहानगरभित्रका सामुदायिक कुकुरको बन्ध्याकरण सुरु,"धनगढी : धनगढी उपमहानगरपालिकाले नगर क्षेत्रभित्रका भुस्याहा कुकुरहरूको बन्ध्याकरण सुरु गरेको छ। शुक्रबारदेखि सुरु भएको कार्यक्रममा नगर क्षेत्रका ३ सय सामुदायिक (भुस्याहा) कुकुरहरूको बन्ध्याकरण गरिने उपमहानगरले जनाएको छ। नगर क्षेत्रमा छाडा छोडिएका कुकुरको उपमहानगरपालिकाले चार दिनसम्म बन्ध्याकरण गर्नेछ। नगरपालिका परिसरमा तीन सय सामुदायिक कुकुरको बन्ध्याकरण गरिने पशु सेवा शाखा प्रमुख डाक्टर समीरकुमार ठाकुरले बताए। यो वर्ष तीन सय सामुदायिक कुकुरको बन्ध्याकरण गरिनेछ। चैत २३ देखि २६ गतेसम्म बन्ध्याकरण गरिनेछ, डाक्टर ठाकुरले भने। करिब ७ लाख बजेटमा यो वर्ष तीन सय सामुदायिक कुकुरको बन्ध्याकरण गरिने भएको हो। गत वर्ष भने १५० कुकुरको बन्ध्याकरण गरिएको थियो। उपमहानगरपालिकाले हरेक वर्ष सामुदायिक कुकुरको बन्ध्याकरण गर्दै आएको छ। गत वर्ष १५० सामुदायिक कुकुरको बन्ध्याकरण गरिएकोमा यो वर्ष दोब्बर संख्यामा कुकुरको बन्ध्याकरण गरिने डाक्टर ठाकुरले बताए। सामुदायिक कुकुरहरूको संख्या नियन्त्रण गर्न र कुकुरबाट हुने समस्या रोक्न हरेक वर्ष बन्ध्याकरण शिविर आयोजना गरिँदै आएको छ। हरेक वर्ष सामुदायिक कुकुरको बन्ध्याकरण गर्न बजेट बढाउँदै लग्ने र समुदायमा रहेका छाडा कुकुरहरूको संख्या नियन्त्रण गर्ने उपमहानगरपालिकाको उद्देश्य रहेको पशु सेवा शाखा प्रमुख प्रमुख ठाकुरले बताए।"
एसएलआरको गोलीसहित एक जना पक्राउ,नवलपुर : एसएलआरमा प्रयोग हुने गोलीसहित पूर्वी नवलपरासी प्रहरीले एक जनालाई पक्राउ गरेको छ । पक्राउ पर्नेमा पूर्वी नवलपरासीस्थित बिनयीत्रिवेणी गाउँपालिका७ का २९ वर्षीय राहुल थापा रहेका छन्। उनलाई नेपालभारत सीमामा रहेको त्रिवेणीस्थित गण्डक ब्यारेज पुलबाट शुक्रबार राति पक्राउ गरिएको जिल्ला प्रहरी कार्यालयका सूचना अधिकारी डिएसपी बेद बहादुर पौडेलले जानकारी दिए । शंकास्पद अवस्थामा रहेका उनलाई खानतलासी गर्दा ५ थान गोली बरामद भएको हो । बरामद भएको गोलीमध्ये ३ वटा एसएलआर३ मा र २ वटा थ्रिनट थ्रि राइफलमा प्रयोग हुने रहेका छन् । गोलीसहित पक्राउ परेका थापामाथि आवश्यक अनुसन्धान भइरहेको र उनीमाथि हातहतियार खरखरजना अन्तरगत मुद्दा प्रकृया अघि बढाइने प्रहरीले जनाएको छ ।
झापामा ब्राउन सुगरसहित दुई जना पक्राउ,"झापा : सशस्त्र प्रहरीले झापा गाउँपालिकाबाट फेरि ६३५९ ग्राम ब्राउन सुगरसहित दुई जनालाई पक्राउ गरेको छ । झापा गाउँपालिका ७ का २५ वर्षीय सुनिराम हेमरन र सोही ठाउँका २१ वर्षीय हिरण राजवंशीलाई पक्राउ परेको सशस्त्र प्रहरी बल, नेपाल नम्बर २ गण हेडक्वाटर झापाका डीएसपी तथा सूचना अधिकारी दिनेश कटुवालले जानकारी दिए । सशस्त्रले सात घण्टाको अन्तरालमा त्यहाँबाट १०० ग्राम बढी ब्राउन सुगरसहित तीन जनालाई पक्राउ गरिसकेको छ । झापा गाउँपालिका४ लसुनामा सशस्त्र प्रहरी बल, नेपाल बोर्डर आउट पोस्ट टाघनडुब्बाबाट खटिएको चेक प्वाइन्ट टोलीले गए राति ८ बजेको समयमा पैदल आउँदै गरेका उनीहरूलाई शंका लागि चेकजाँच गर्दा हेमरनले किराना सामान बोकेको झोलाबाट ६३ दशमलव ५९ ग्राम ब्राउन सुगर फेला परेको सूचना अधिकारी कटुवालले बताए । सशस्त्रले ब्राउन सुगरसहित पक्राउ गरेका दुवै जनालाई आवश्यक कारबाहीका लागि इलाका प्रहरी कार्यालय कुमरखोद बुझाइसकेको छ । सशस्त्रका बिओपी टाघनडुब्बाबाट खटिएको टोलीले झापा१ सितुमारीबाट शुक्रबार दिउँसो १ बजेको समयमा बीआर ३७ एन ५८११ नम्बरको भारतीय मोटरसाइकलमा सवार २३ वर्षीय राहुल मण्डललाई शंका लागेर चेकजाँच गर्दा ४८ दशमलव ५५० ग्राम ब्राउन सुगर बरामद गरेको थियो । पक्राउ परेका मण्डल भारत किशनगञ्ज जिल्ला धनतोला ग्राम पञ्चायत बालुवाडीका बासिन्दा हुन् ।"
बञ्चरेडाँडामा फोहर फाल्न स्थानीयद्वारा अवरोध,"त्रिशूली : विगतमा भएका सहमति कार्यान्वयन नभएको भन्दै काठमाडौं उपत्यकाको फोहर बञ्चरेडाँडामा विसर्जन गर्न नुवाकोट र धादिङका स्थानीय बासिन्दाले अवरोध गरेका छन् । बञ्चरेडाँडा ल्याण्डफिलसाइट प्रभावित क्षेत्र सरोकार समिति(नुवाकोटधादिङ)ले यसअघिका सहमति कार्यान्वयन तथा मानवबस्तीरहित ल्याण्डफिलसाइट विकास क्षेत्र घोषणाको माग गर्दै फोहर विसर्जनमा अवरोध गरेको हो । उक्त समितिका संयोजक श्रीराम ढुङ्गानाले सर्वपक्षीय भेलाबाट प्रस्तुत ११ बुँदे माग सम्बोधनका लागि गत फागुन २१ गते प्रधानमन्त्रीसमक्ष पेस गरिएका मागको सुनुवाइ नभएकाले शान्तिपूर्ण आन्दोलनको कार्यक्रमसहित फोहर विसर्जनमा रोक लगाइएको बताए। आज बिहानैदेखि फोहर विसर्जनस्थल नुवाकोटको सिसडोलस्थित कुडुल्ले र धादिङको बञ्चरेडाँडा पुग्ने सडक अवरुद्ध पारिएको उनले जानकारी दिए। 'फोहर विसर्जनका सम्बन्धमा विगतका सहमतिको कार्यान्वयन र नयाँ मागको सम्बोधनको प्रतिबद्धता नभएसम्म फोहर फाल्न दिँदैनौँ,' उनले भने। बञ्चरेडाँडा ल्यान्डफिलसाइटमा काठमाडौं र ललितपुरका साथै अन्य नगरपालिकाबाट दैनिक एक हजार पाँच सय टन फोहर विर्सजन हुने गरेको छ। रासस"
ग्याँस चुल्हो र सिलिन्डर वितरण,मटिहानी : मटिहानीका अति विपन्न तथा दलित परिवारलाई ग्याँस सिलिण्डर र चुल्हो सेट निःशुल्क रुपमा वितरण गरिएको छ। शनिबार नगरपालिका भरिका २ हजार घर परिवारलाई ग्याँस सिलिण्डर र चुल्हो प्रदान गरिएको हो। सुशीला ठाकुर मेमोरियल हेल्थ फाउन्डेसनले सिलिण्डर र भारत सरकारको साना विकास परियोजना अन्तर्गत चुलो प्राप्त भएको थियो। शनिबार अति विपन्न तथा दलित परिवार सिलिण्डर र चुल्हो वितरण गरिएको हो।
जुम्लामा पुग्यो पाठ्यपुस्तक,"जुम्ला : हिमाली जिल्ला जुम्लामा यो वर्ष समयमै पाठ्यपुस्तक पुगेको छ। यसअघिका वर्षहरूमा पाठ्यपुस्तक समयमा नपुग्ने जुम्लामा यो पटक नयाँ शैक्षिक सत्र सुरु नहुँदै पाठ्यपुस्तक पुगेको हो। सदरमुकाम खलङ्गा बजारमा रहेको जिपी स्टेसनरीका सञ्चालक गणेश रोकायाले शैक्षिक सत्र सुरु हुनु एक महिनाअघि नै पाठ्यपुस्तक जिल्लामा पुगिसकेको जानकारी दिए। उनले भने, जिल्लाका स्थानीय तहमा रहेका केही विद्यालयले पाठ्यपुस्तक खरिद गरेर लगिसकेका छन्। अहिलेसम्म पातारासी गाउँपालिकाका चार, गुठीचौरका दुई र तिलाका चारवटा विद्यालयले पाठ्यपुस्तक लिएका छन्। अरू स्थानीय तहका विद्यालयले पनि पाठ्यपुस्तक लैजाने तयारी गरिरहेका रोकायाको भनाइ छ। उनका अनुसार यही चैत ११ गते कक्षा १ देखि १० सम्मका एकएक हजार थान पुस्तक आइसकेका छन्। सरकारले हिमाली जिल्लामा माघ मसान्तभित्रै जनक शिक्षा सामग्री केन्द्रबाट पुस्तक छपाइ गरेकाले यो वर्ष पुस्तक वितरण सहज भएको हो। विद्यालय सञ्चालन हुनु पहिले प्रत्येक विद्यार्थीको हातहातमा पाठ्यपुस्तक पुग्ने भएको सध्या स्टेसनरीका सञ्चालक सुनम खड्काले बताए। उनका अनुसार शनिबार पाँचपाँच सय थान पाठ्यपुस्तक आइसकेका छन्। सूचीकृत भएका स्टेसनरीबाट पाठ्ययुस्तक विद्यालयले खरिद गरेर लैजाने गरेका सिञ्जा गाउँपालिका शिक्षा शाखा प्रमुख शंकर धितालले जानकारी दिए। उनका अनुसार पाठ्यपुस्तक खरिद गरेर तिलाका सबै विद्यालयमा समयमै पुर्याउन विद्यालयलाई परिपत्र गरिएको छ।"
"बारीमा तरकारी, घरमै रोजगारी","बाँके : बाँकेको राप्ती सोनारी गाउँपालिका५ बिनौना ललहीका ४५ वर्षीय टेकराज थारूको दैनिकी तरकारी गोडमेल र स्याहारसुसारमै बित्ने गर्दछ। उनको आम्दानीको स्रोत नै खेतबारी हो। टेकराजका धेरै साथीहरू रोजगारीका लागि विदेश पुगेका छन्, कतिपय साथी मजदुरी गर्न नेपालगञ्जमा भौँतारिरहेका छन्। उनले भने तरकारी खेती छोडेर रोजगारी गर्नेतिर कहिल्यै सोचेनन्। मेरो जागिर भने पनि रोजगारी भने पनि यही तरकारीखेती हो। बिहानदेखि साँझसम्म यहीँ काम गर्छु, आफूले गरेको तरकारीखेती देखाउँदै टेकराजले भने, आफ्नो घरमा बसेर तरकारी खेती गर्दै आएको छु कुनै सिजनमा सोचेभन्दा राम्रो आम्दानी हुन्छ, कहिले अलि थोरै हुन्छ। टेकराजले आफूसँगै घरपरिवारका सदस्यहरूलाई पनि तरकारीखेतीको काममा लगाउने गरेका छन्। तरकारीखेतीबाटै जीवन निर्वाह गर्दै आएका उनले वार्षिक करिब १० देखि १२ लाख रुपैयाँसम्म कमाई गर्ने गरेको बताए। व्यावसायिक तरकारीखेतीमा दैनिक श्रम गर्ने उनलाई आफ्नै खेतबारीमै विदेशमा पाइनेभन्दा उत्तम रोजगारी मिलेको अनुभूति हुन्छ। विगतमा उनी निर्वाहमुखी खेती गर्दै आएपनि पछिल्लो एक दशकदेखि व्यावसायिक तरकारीखेती गर्दै आएका छन्। बाह्रैमास उनको खेतबारी हराभरा देखिन्छ। मौसमी र बेमौसमी तरकारीखेती गर्ने उनको दैनिकी पनि निकै व्यस्त हुन्छ। परिवारसँगै हाँसीखेली काम गर्न पाइएको छ, परिवारमा दुःख पर्दा सहयोग हुन्छ, टेकराजले भने, कोही बिरामी पर्दा विदेशबाट भनेकै बेला सहयोग गर्न घर आउँछु भन्न पाइँदैन, सबै परिवार घरमा हुँदा एकअर्काका लागि पनि निकै सहयोग पुगेको छ। अहिले उनको खेतबारीमा काँक्रा, गोलभेँडा, फर्सी, खुर्सानीलगायत तरकारी बिक्री गर्ने अवस्थामा छन् भने घिरौंला, तोराय, लौका, तर्भुजलगायत तरकारी तयार हुँदै गएका छन्। रोजगारीको खोजीमा युवा जनशक्ति विदेश पलायन बढ्दो छ। स्वदेशमा रोजगारीको सम्भावना नभएको भन्दै विदेश पस्ने युवाका लागि टेकराज प्रेरणाको स्रोत बनेका छन्। उत्पादित कृषि उपज घरबाटै बिक्री हुने गरेको उनले बताए। मेहेनत र काम गर्ने इच्छा शक्ति हुने होभने पैसा कमाउन विदेश नै जानुपर्दैन। यहाँ पनि सम्भावना छन्। मेहेनत गर्न सके बाँझो रहेको जग्गाबाटै लाखौँ आम्दानी गर्न सकिन्छ, टेकराजले भने, धनआर्जनका लागि सरकारी जागीर खानैपर्छ वा विदेश पुग्नुपर्छ भन्ने सोच मसँग छैन। बारीमा तरकारी रोपेर पनि स्वरोजगार बन्न सकिने भन्दै उनले यसमा सरकारले प्रोत्साहन गर्न जरुरी रहेकामा जोड दिए। विगतमा गहुँ, मकै लगाउने जग्गामा टेकराजले अहिले मौसमी तथा बेमौसमी तरकारी उत्पादन गर्दै आएका छन्। परिवारका लागि मुख्य आयस्रोत भनेकै तरकारी खेती हो। विदेश बसेर भन्दा घरमा बसेर तरकारी खेती गर्दा आनन्द छ। परिवारसँग बस्न पाइएको छ, खान पाइएको छ, मेहेनत गरे घरमै बसेर तरकारी खेतीबाट पनि राम्रो आम्दानी गर्न सकिन्छ, टेकराजले भने, विदेशमा पसिना बगाएर कमाएको पैसा घरखर्च मै सकिने हुन्छ, तरकारी खेती गरेर वर्षमा लाख रूपैयाँ बचत हुँदा किन विदेश गएर पैसा कमाउने सपना देख्ने ? विदेशमा पनि रुखमा पैसा फल्ने होइन, जहाँ गरेनि दुःख गर्नैपर्ने हो। टेकराजको तरकारीखेती देखेर अहिले ललही गाउँका अन्य किसान पनि व्यावसायिक तरकारीखेतीतर्फ आकर्षित हुन थालेका छन्। रोजगारीका लागि विदेश नै पुग्नुपर्छ भन्ने मानसिकता युवा पुस्ताले हटाउनुपर्ने अर्का कृषक मधु थारूले बताए। राप्ती सोनारी गाउँपालिकाले किसानलाई बगरखेतीतर्फ आकर्षित गर्न अनुदान कार्यक्रम ल्याएको छ। बगरखेती गर्ने किसानलाई पाँच लाखसम्मको अनुदान दिने कार्यक्रम रहेको गाउँपालिका कृषि शाखा प्रमुख चन्दाकुमारी शाहीले जानकारी दिइन्। उनका अनुसार यो वर्ष राप्ती सोनारी५ बिनौनास्थित ललही टेकराज थारूको बगरखेती समूह र वडा नं १ का बगरखेती कृषक मानबहादुर रानामगरलाई पाँच लाख बराबरको अनुदानको सम्झौता गरिएको छ। बगरखेतीतर्फ किसानलाई आकर्षित गर्न अनुदान कार्यक्रम सञ्चालन गरिएको गाउँपालिका प्रमुख प्रशासकीय अधिकृत ओमप्रकाश देवकोटाले बताए। उनले बगरखेती किसानले उत्पादन गरेको कृषि उपजलाई बजारीकरणका लागि समेत गाउँपालिकाले आवश्यक पहल गर्ने उल्लेख गरे। रासस"
झन्डै ७ लाख हेक्टर वनक्षेत्रमा गुँरास,"बुटवल : यतिखेर गुराँस फुल्ने मौसम। पहाडी क्षेत्रका वनजंगलमा ढकमम्कै गुराँस फुलेका छन्। गुराँस भन्नेबित्तिकै सबैको मनमस्तिष्कमा लालीगुराँस अर्थात् राष्ट्रिय फूल आउँछ। यसको सौन्दर्यले जोकोहीलाई मोहित पार्छ। नेपालमा ३२ थरीका गुराँस पाइन्छन्। लालीगुराँस तिनै प्रजातिमध्येको एक हो। अन्य ३१ प्रजातिले पनि नेपालका जंगलमा छुट्टै विशेषता र सौन्दर्य थपेका छन्। गुराँस फुल्ने समयमा यसले वातावरणीय सौन्दर्यसँगै पर्यटन प्रवर्द्धनका लागि पनि टेवा पुर्याएको छ। नेपालका ४३ जिल्लामा थरीथरीका गुराँस फुल्ने गरेको एक अध्ययनले देखाएको छ। त्यसको संरक्षण, प्रवर्द्धन र प्रशोधनमा भने राज्यले ठोस काम नचालेको जनगुनासो छ। देशका विभिन्न भूभागमा प्रकृतिले थरीथरीका गुराँस फुलाइदिएको छ। तर, राज्यले त्यसको महत्त्व बुझ्न नसकेको देखिन्छ। सिजनमा फुल्ने गुराँसकै प्रवर्द्धन र प्रशोधन गरेर आर्थिकोपार्जनसँगै धेरैलाई रोजगारी दिन सकिने बलियो सम्भावना छ। गुराँसले वातावरणीय सौन्दर्य बढाएको छ भन्नुबाहेक सरकारले थप सिन्को भाँच्न नसकेको अवस्था छ। नेपालमा पहिचान भएका करिब ६ हजार विभिन्न वनस्पतिहरूमध्ये गुराँसलाई महत्त्वपूर्ण वनस्पतिको रूपमा लिइने गरिएको छ। यी हुन् नेपालमा पाइने गुराँसहरू गुराँसका सबै प्रजातिको संरक्षण र प्रवर्द्धन गर्नुपर्ने देखिन्छ। संघ, प्रदेश र स्थानीय सरकारबाट गुराँसको संरक्षण र प्रवर्द्धनका लागि नीति तथा कार्यक्रम ल्याउनुपर्छ। गुराँसलाई पर्यापर्यटन, जैविक विविधता र आर्थिकोपार्जनसँग पनि जोडेर काम गर्न सकिन्छ। गुराँस प्रजातिहरू विभिन्न कारणले विनाश हुँदै गइरहेको देखिन्छ। धनञ्जय लामिछाने, पमहानिर्देशक, वन तथा भूसंरक्षण विभाग राष्ट्रिय हर्बेरियम तथा वनस्पति प्रयोगशाला गोदावरी ललितपुरले देशभरका वनजंगलहरूमा पाइने विभिन्न वनस्पतिहरूको खोज, अनुसन्धान, वैज्ञानिक नामकरण र नमुना संकलनको काम गर्ने गर्छ। उक्त प्रयोगशालाले पहिचान गरेकामध्ये देशका ४४ वटा जिल्लाका विभिन्न भूभागहरूमा ३२ वटा प्रजातिका गुराँसहरूको पहिचान गरेको हो। विश्वमा कतै पनि नपाइने तर नेपालमै मात्र पाइने गुराँसहरू दुई थरीका छन्। जसलाई रैथाने गुराँस भनेर चिनिन्छ। मुस्ताङ, मनाङ, डोल्पामा लोन्डेसी र मुस्ताङ, रसुवा, लाङटाङमा क्वानियनुम प्रजातिको गुराँस नेपालमा मात्र पाइन्छ। देशका प्रायःजसो भूभागमा पाइने गुराँस भने नेपालको राष्ट्रिय फूल लालीगुराँस हो। सुनपाती, चिमाल, चियाफुले गुराँस, नीलो चिमाल, पहेँलो चिमाल, जुँगे चिमाल, सानो चिमाल, लहरे चिमाल, कोरलिङ गुराँस, तकमा चिमाल, कालो गुराँस, सेतो चिमाल, गुलाबी कोरलिङ, भाले सुनपाती, सानो लहरे चिमाल, हिउँ चिमाल, झुन्डिने चिमाल, पुड्के चिमाल, झुसे सुनपाती, थम्सनको गुराँस, पहँेले चिमाल, खियाउने पाते गुराँस, हाँगिने गुराँस र डाक्टर वाइटको गुराँस नामका गुराँसहरू नेपालका भिन्नभिन्न भूभागमा पाइन्छन्। राष्ट्रिय हर्बेरियम तथा वनस्पति प्रयोगशालाका वरिष्ठ अनुसन्धान अधिकृत सुवास खत्रीका अनुसार तेह्रथुम, संखुवासभा र ताप्लेजुङको संगमस्थल तीनजुरेमिल्केजलजले क्षेत्रमा २८ प्रजातिका गुराँस फुल्छन्। वनै ढकमक्क हुनेगरी यहाँ गुराँस फुल्ने गर्छन्। देशका विभिन्न वनजंगलहरूमा फुल्ने गुराँस र अन्य वनस्पतिहरूको पहिचान र अनुसन्धानले देशको वनस्पति क्षेत्रको नीति तथा कार्यक्रम बनाउन मद्दत पुग्ने गरेको उनले जानकारी दिए। प्रयोगशालामा हाल १ लाख ७० हजार वनस्पतिका नमुनाहरू राखिएको छ, खत्रीले भने, तीमध्ये १ लाख ६० हजार वनस्पतिहरूलाई राष्ट्रिय अनलाइन तथ्यांकमा प्रविष्ट गरेका छौं। गुराँस पाइने जिल्ला र सरंक्षण कार्ययोजना वन तथा भूसंरक्षण विभागले गुराँसका सबै प्रजातिहरूको संरक्षण गर्ने उद्देश्यले बनाएको गुराँस सरंक्षण कार्ययोजना (२०७५०८०) मा देशका विभिन्न ४३ वटा जिल्लामा गुराँस पाइने उल्लेख छ। ताप्लेजुङ, पाँचथर, तेह्रथुम, धनकुटा, संखुवासभा, सोलुखुम्बु, भोजपुर, खोटाङ, ओखलढुंगा, रामेछाप, दोलखा, सिन्धुपाल्चोक, मकवानपुर, नुवाकोट, रसुवा, धादिङ, गोरखा, लमजुङ, मनाङ, मुस्ताङ, कास्की, पर्वत, गुल्मी, बागलुङ, म्याग्दी, डोल्पा, रुकुम (पूर्व), रोल्पा, प्यूठान, जाजरकोट, रुकुम (पश्चिम), जुम्ला, मुगु, हुम्ला, दैलेख, कालीकोट, बाजुरा, अछाम, डोटी, डँडेलधुरा, बैतडी, बझाङ र दार्चुलामा गुराँस पाइने कार्ययोजनामा उल्लेख छ। ग्रामीण पर्यटनसँग जोडेर गुराँसलाई प्रवर्द्धन गरी पर्यटकलाई लोभ्याउने वातावरण सिर्जना गर्न सकिन्छ। तरमन्त्रालयले गुराँससम्बन्धी हालसम्म त्यस्तो कुनै कार्यक्रम बनाएको छैन। प्यूठानको गौमुखी र नौबहिनी समेटेर सरंक्षित वन क्षेत्र घोषणाको कार्ययोजना अन्तिम चरणमा पुगेको छ। मोहनराज काफ्ले, सचिव, वन, वातावरण, पर्यटन तथा खानेपानी मन्त्रालय, लुम्बिनी प्रदेश यद्यपि उक्त कार्ययोजनामा गुराँस पाइने जिल्लाहरू छुटेको देखिन्छ। भक्तपुर, ललितपुर, अर्घाखाँचीलगायत जिल्लाहरूमा पनि गुराँस फुल्ने गरेको देखिएको छ। नेपालमा करिब ६ लाख ९२ हजार हेक्टर क्षेत्रफल वनजंगल गुराँसका प्रजातिहरूले ओगटेका छन्। जुन नेपालको कुल वन क्षेत्रको करिब १० प्रतिशत हो। विश्वभर १,१५७ प्रजातिका गुराँस गुराँस सरंक्षण कार्ययोजना र वनस्पति विभागले उल्लेख गरेअनुसार विश्वभर १ हजार १ सय ५७ प्रजाति र उपप्रजातिका गुराँसहरू पाइन्छन्। विश्वव्यापी रूपमा एसिया, उत्तर अमेरिका, युरोप र अस्ट्रेलिया महादेशमा फैलिएको गुराँसको करिब ९० प्रतिशत प्राकृतिक बासस्थान दक्षिण पूर्वी एसियाका नेपाल, चीन, भारत, भुटान, म्यानमार, थाइल्यान्ड, भियतनाम, इन्डोनेसिया र फिलिपिन्समा रहेको छ। समुन्द्री सतहबाट १ हजार मिटरदेखि ६ हजार मिटरको उचाइसम्म गुराँस फैलिने गर्छ। संरक्षण र प्रवर्द्धनको आवश्यकता देशको पूर्वदेखि पश्चिमसम्मका उच्च पहाडी तथा हिमाली क्षेत्रमा पाइने गुराँस प्रजातिहरू विभिन्न कारणले विनाश हुँदै गइरहेको पाइन्छ। ती क्षेत्रमा अत्यधिक चिसो हुने हुँदा तातोपानीका लागि वैकल्पिक ऊर्जाको व्यवस्था नभएकाले मानिसले तातोपना र खाना पकाउन गुराँसको दाउरा अधिक प्रयोग गर्ने गरेको पाइन्छ। वनमा अधिक निर्भरता, फलाम तथा सुनचाँदीका कामका लागि कोइला बनाउने प्रचलन, खुला चरीचरन, काठको चोरी निकासी र वन डँढेलो पनि गुराँसको वन संरक्षणमा चुनौतीको रूपमा रहेको छ। वातावरणीय जोखिम न्यूनीकरणका उपायहरू अवलम्बन नगरी राजमार्ग, स्थानीय सडक, जलविद्युत्लगायतका भौतिक पूर्वाधार निर्माणले पनि वनक्षेत्र अतिक्रमित भई गुराँस संरक्षण थप चुनौतीपूर्ण बनेको विज्ञहरूको भनाइ छ। गुराँसका सबै प्रजातिहरूको संरक्षण र प्रवर्द्धन गर्नु अति आवश्यक रहेको वन तथा भूसंरक्षण विभागका उपमहानिर्देशक धनञ्जय लामिछानेले बताए। संघ, प्रदेश र स्थानीय सरकारबाट गुराँसको संरक्षण र प्रवर्द्धन गर्नका लागि नीति तथा कार्यक्रम आउनुपर्ने देखिन्छ, उनले भने, गुराँसलाई पर्यापर्यटन, जैविक विविधता र आर्थिकोपार्जनसँग जोडेर काम गर्न सकिन्छ। गुराँसको फूललाई जुस बनाउने गरी प्रशोधन गर्न सके गाउँमै रोजगारी सिर्जना हुने उनको भनाइ छ। पर्यटन प्रवर्द्धन र स्थानीयको आयआर्जनमा नांगीलेक क्षेत्रमा फुलेका गुराँसहरूलाई विशेष प्राथमिकतामा राखेर योजना बनाएका छौं। यस क्षेत्रमा पुग्न पदमार्ग निर्माण गरिए पनि पर्यटनका अन्य पूर्वाधार निर्माण गर्नुपर्ने देखिएको छ। पर्यटकीय पूर्वाधार निर्माण गर्नुपर्नेछ। संघीय र प्रदेश सरकारबाट नयाँ नीति तथा कार्यक्रम आउने विश्वास गरिएको छ। महावीर राना, उपाध्यक्ष, गौमुखी गाउँपालिका, प्यूठान उनका अनुसार गुराँसका सबै प्रजातिहरूको संरक्षण गर्ने उद्देश्यले राष्ट्रिय जैविक विविधता रणनीति तथा कार्ययोजना (२०७१२०७७) को लक्ष्यअन्तर्गत गुराँस संरक्षण कार्ययोजना तयार पारिएको हो। गुराँसलाई पर्यटनसँग जोडौं ग्रामीण पर्यटनसँग जोडेर गुराँसलाई प्रवर्द्धन गरी पर्यटकहरू भित्त्याउन सकिने लुम्बिनी प्रदेशका वन, वातावरण, पर्यटन तथा खानेपानी मन्त्रालयका सचिव मोहनराज काफ्लेले प्रतिक्रिया दिए। मन्त्रालयले गुराँससम्बन्धी हालसम्म त्यस्तो कुनै कार्यक्रम बनाएको छैन, उनले भने, नागरिकको सुझाव आयो भने सम्भावनाका क्षेत्रहरूको अध्ययन गरेर नयाँ नीति तथा कार्यक्रममा योजना ल्याउन सकिन्छ। उनले गुराँसको सम्भावना भएका क्षेत्रहरूमा सम्बन्धित जिल्लाका डिभिजन वन कार्यालयहरूमार्फत मन्त्रालयमा कार्यक्रम माग गर्नसमेत आग्रह गरे। गुराँसलाई उद्यमसँग भन्दा पनि पर्यटनसँग जोडेर कार्यक्रम सञ्चालन गर्न सकिने सम्भावना उनले औंल्याए। प्यूठानको गौमुखी गाउँपालिका र नौवहिनी गाउँपालिकालाई समेटेर सरंक्षित वन क्षेत्र घोषणाको कार्ययोजना अन्तिम चरणमा पुगेको समेत काफ्लेले सुनाए। संरक्षित वन क्षेत्र घोषणापछि वनजंगलमा भएका गुराँससँगै अन्य वनस्पतिहरूको संरक्षण र प्रवर्द्धन गर्न सहज हुने उनको भनाइ छ। गुराँसको राजधानी भनेर चिनिने तेह्रथुम, संखुवासभा र ताप्लेजुङको संगमस्थल तीनजुरेमिल्केजलजले क्षेत्रमा मात्र यससँग सम्बन्धित कार्यक्रम केन्द्रित रहेको बताउँदै काफ्लेले त्यसलाई सबैतिर विस्तार गर्नपर्नेमा जोड दिए। सरकारले लगानी गर्नुपर्यो विश्वमा कतै पनि नपाइने तर नेपालमै मात्र पाइने गुराँसहरू दुई थरीका छन्। जसलाई रैथाने गुराँस भनेर भनिन्छ। मुस्ताङ, मनाङ, डोल्पामा लोन्डेसी र मुस्ताङ, रसुवा, लाङटाङमा क्वानियनुम प्रजातिको गुराँस पाइन्छ। देशका प्रायःजसो भूभागमा पाइने राष्ट्रिय फूलको रूपमा रहेको लालीगुराँस हो। सुवास खत्री, वरिष्ठ अनुसन्धान अधिकृत, राष्ट्रिय हर्बेरियम तथा वनस्पति प्रयोगशाला, गोदावरी, ललितपुर प्यूठानको गौमुखी गाउँपालिका २ र ३ स्थित अर्खाको नांगीलेकमा झन्डै तीनचार सय वर्ष अघिदेखि विभिन्न सात थरीका गुराँसहरू फुल्ने गरेको त्यस क्षेत्रका स्थानीय सामाजिक अगुवा रमेश रानाले जानकारी दिए। प्राकृतिक रूपमा आफैं सजिएर बसेका वनस्पतिहरूको संरक्षण र प्रवर्द्धन हुन नसक्दा यस क्षेत्र ओझेलमा पर्ने गरेको उनले गुनासो गरे। फागुनदेखि जेठको अन्तिम महिनासम्म यहाँ ढकमम्क गुराँसहरू फुल्ने गर्छन्। यस क्षेत्रमा छिमेकी जिल्ला बागलुङको निसीखोला गाउँपालिकाको केही भागसमेत पर्ने गर्छ। सुर्के तेस्रोधारा र तिखाचुली सामुदायिक वन क्षेत्रमा फैलिएको नांगी लेक क्षेत्रलाई संरक्षित वन क्षेत्र बनाउने योजनापछि यसलाई राष्ट्रिय वनको रूपमा पहिचान गरिनेछ। नांगी क्षेत्रको गुराँसलाई प्रचारप्रसार गर्न सके यहाँ धेरै पर्यटक भित्त्याउन सकिन्छ, रानाले भने, सरकारले लगानी गर्नुपर्यो। यहाँ दुईढाई वर्ष पुराना गुराँसका ठूलाठूला रुखहरू छन्। यस क्षेत्र समुन्द्री सतहदेखि २ हजार ५ सयदेखि ३ हजार ६ सय मिटर उचाइमा पर्छ। जेठको अन्तिम महिनासम्म सेतो चिमाल प्रजातिको गुराँस रहने गर्छ। समग्र गौमुखीको पर्यटन प्रवर्द्धन र स्थानीयको आयआर्जनमा नांगी लेक क्षेत्रमा फुलेका गुराँसलाई प्रवर्द्धन गर्ने गरी योजना बनाइएको गौमुखी गाउँपालिका उपाध्यक्ष महावीर रानाले जानकारी दिए। यस क्षेत्रमा पुग्नका लागि पदमार्ग निर्माण गरिए पनि पर्यटनका अन्य पूर्वाधारहरू निर्माण गर्नुपर्ने देखिएको उनको भनाइ छ। वन क्षेत्रमा पुग्ने पर्यटकहरूलाई खानबस्ने सुविधासहितको पर्यटकीय पूर्वाधार निर्माणका लागि पहल गर्ने उनले जानकारी दिए। संरक्षित वन क्षेत्र घोषणापछि संघीय र प्रदेश सरकारबाट नयाँ नीति तथा कार्यक्रम आउने उनको विश्वास छ। पालिकाको एक्लो प्रयासले मात्र पूर्वाधार निर्माणको काम पूरा नसकिने बताउँदै उनले सबैलाई साथ दिन आग्रह गरे। व्यावसायिक महत्त्व बढाउन जरुरी बढ्दो वन फँडानीका कारण माँसिदै जान थालेको गुराँसको व्यावसायिक महत्त्व बढाउनुपर्ने जरुरी देखिएको नेपाल विज्ञान तथा प्रविधि प्रज्ञा प्रतिष्ठान खुमलटारका वरिष्ठ वैज्ञानिक डा रामचन्द्र पौडेलले बताए। गुराँसको संरक्षणसँगै व्यावसायिक महत्त्वका बारेमा गाउँगाउँका स्थानीय पालिकामार्फत जनस्तरमा फैलाउनुपर्छ, उनले भने, गुराँसको बहुउपयोगी महत्त्व छ। तर, हामीले यसलाई सही रूपमा चिन्न सकेनौं। उनले गुराँस फुल्ने बोट नजिक सतुवा नामक बिरुवा उम्रने र उक्त बिरुवा बहुमूल्य जडीबुटीका रूपमा प्रयोग हुँदै आइरहेको जानकारी गराए। गुराँसको संरक्षणले जडीबुटीसँगै चराचुरुंगी र जंगली जनावरहरूको बासस्थानको समेत सुरक्षा हुने उनको भनाइ छ। गुराँस, वन्यजन्तु र जडीबुटीबीच अन्तरसम्बन्ध हुने उनले बताए। मानवजातिको विकाससँगै गुराँसको अस्तित्व विस्तारै मेटिँदै गइरहेको समेत पौडेल बताउँछन्। जहाँ मेटिँदै गएको छ त्यहाँ पुनः गुराँस रोप्ने अभियान पनि चलाउनुपर्ने देखिन्छ, उनी भन्छन्, विशेषगरी पश्चिमी क्षेत्रको जंगलका टापुमा मात्र फाट्टफुट्ट गुराँस पाइने गरेको छ। गुराँसकै माध्यमबाट नेपालका धेरैजसो भूभागहरूमा स्वदेशी तथा विदेशी पर्यटकहरूलाई लोभ्याउन सकिने प्रशस्त सम्भावना रहेको उनको दाबी छ। गुराँस संरक्षणका चुनौतीहरू गुराँसको महत्त्व र उपयोगितासम्बन्धी जानकारीको कमी मानव दक्खल जलवायु परिवर्तनको असर गुराँसका वन क्षेत्रमा बढ्दो अतिक्रमण वन डँढेलो खुला चरीचरन चोरी निकासी रोगको प्रकोप गुराँसको काठ फलाम, सुनचाँदी पोल्नका लागि गोल बनाउनु अव्यवस्थित सडक निर्माणले वन मासिनु गुराँसका फूल टिप्नु तथा हाँगा भाँच्नु अन्य प्रजातिबाट थिचोमिचो नेपालमा पाइने गुराँस लालीगुराँस सुनपाती बारबाटम चिया फूले गुराँस नीलो चिमाल पहेँलो चिमाल जुँगे चिमाल सानो चिमाल लहरे चिमाल कोरलिङ गुराँस चिमाल तकमा चिमाल कालो गुराँस सेतो चिमाल गुलाबी कोरलिङ भाले सुनपाती सानो लहरे चिमाल हिउँ चिमाल झुन्डिने चिमाल पुड्के चिमाल झुसे सुनपाती थम्सनको गुराँस पहँेले चिमाल खियाउने पाते गुराँस हाँगिने गुराँस डाक्टर वाइटको गुराँस चेम्बरलेनी क्वानियनुम हुकेरी ल्यानाटम लोन्डेसी मेकोन्जेन्स"
कावाखोलामा पुल पुनर्निर्माण थालियो,"भोजपुर : निर्माणको अन्तिम चरणमा भाँचिएको कावाखोलाको पक्की पुलको पुनर्निर्माण थालिएको छ। हतुवागढी गाउँपालिका२ रानीबास र रामप्रसादराई गाउँपालिका५ मानेभञ्ज्याङ जोड्ने कावाखोला पुलको पुनर्निर्माण गत महिना थालिएको थियो। हालसम्म निर्माणको काम ६० प्रतिशत सम्पन्न भएको इटहरीस्थित स्थानीय सडक पुल कार्यान्वयन एकाइले जनाएको छ। यो पुलको ९० प्रतिशत काम सम्पन्न भएपछि २०७८ मंसिरमा भाँचिएको थियो। भाँचिएपछि पुलको स्वरुप परिवर्तन गरेर पुनर्निर्माण थालिएको प्रादेशिक स्थानीय सडक पुल सहयोग एकाइ कोशी प्रदेशका प्रमुख सूर्यनारायण चौधरीले जानकारी दिए। स्टिल ट्रस ओपन फाउन्डेसनमा बन्ने यो पुल एक स्पानको हुने उनको भनाइ छ। पुल ४५ मिटर लम्बाइ, छ मिटर चौडाइ र १ दशमलव २० मिटरको दुवैतिर पैदल हिँड्न मिल्ने गरी निर्माण हुने जनाइएको छ। पुल निर्माणको काम आगामी वैशाख महिनाभित्र सम्पन्न गर्ने लक्ष्य रहेको उनको भनाइ छ। कावाखोला पुलको पुनः निर्माण भइरहेको छ, उनले भने, हालसम्म ६० प्रतिशत काम सम्पन्न भएको छ। पुल निर्माणको काम आगामी वैशाख महिनाभित्रमा सम्पन्न हुन्छ। मूल्य अभिवृद्धि कर (भ्याट)सहित चार करोड ६२ लाख ७४ हजार नौ सय १० रुपैयाँको लागतमा पुल बन्न लागेको हो। गुणस्तरीय ढंगले यथाशक्य चाँडो निर्माण सम्पन्न गराउन हतुवागढी गाउँपालिकाका अध्यक्ष प्रेमकुमार राईलगायत स्थानीय जनप्रतिनिधिको टोलीले निरन्तर अनुगमन गरिरहेको छ। स्वीस सरकारको सहयोगमा निर्माण हुने उक्त पुलको २०७६ साल फागुन १२ गते शिलान्यास भएको थियो।"
"सुनसरीको पाँच पालिकामा कर्फ्यू जारी, अवस्था सामान्य बन्दै","धरान : सुनसरीको हरिनगरा गाउँपालिकामा दर्जन बढीको संख्यामा रहेको समूहले स्थानीय जीवन मेहतालाई मरनासन्न हुनेगरी कुटपिट गरेपछि अशान्ति बनेको सुनसरीको हरिनगरा गाउँपालिका र आसपासको अवस्था सामान्य बन्दै गएको छ। जीवनका समर्थकहरुले उनलाई कुटपिटमा संलग्नलाई कारबाहीको माग गर्दै आन्दोलनमा उत्रिएपछि शुक्रबार यस क्षेत्रको अवस्था तानाव बनेको थियो। हजारौं सर्वसाधारण बासको भाटा लिएर प्रदर्शनमा उत्रिएपछि जिल्ला प्रशासन कार्यालय सुनसरीले शुक्रबार हरिनगरा, देवानगन्ज, कोशी, भोक्राहा नर्सिङ गाउँपालिका र सदरमुकाम इनरुवा नगरपालिकामा अनिश्चितकालिन कर्फ्यू लगाएको थियो। कर्फ्यूपश्चात् पनि प्रदर्शन नरोकिएपछि प्रहरीले ८२ राउन्ड गोली चलाएको थियो। प्रहरीको गोली र लाठी लागेर १० प्रदर्शनकारी घाइते भएका छन्। प्रदर्शनकारीको ढुंगा प्रहारबाट १५ जना प्रहरी घाइते भएको सुनसरीका प्रहरी प्रमुख एसपी बिपिन रेग्मीले बताए। कर्फ्यू उलंघन गरेपछि नेपाल प्रहरीले ३१ राउण्ड र सशस्त्र प्रहरीले ५१ राउण्ड गोली (हवाइ फायर) र अश्रुग्यास चलाएको थियो। प्रहरीको गोली लागेर घाइते भएका पाँच जना डिस्चार्ज भएको र अन्य पाँच जनाको नोबेल अस्पताल विराटनगरमा उपचार भइरहेको छ। स्थानीय प्रशासनले कर्फ्यू जारी गरेको क्षेत्रमा व्यापक रुपमा जनपद र सशस्त्र प्रहरी परिचालन गरेर शान्ति सुरक्षा प्रदान गरेको छ। बाक्लो संख्यामा प्रहरी परिचालन गरी प्रहरीले संयमता अपनाउँदा कुनै मानवीय क्षती नभएको सुनसरीका प्रहरी प्रमुख एसपी रेग्मीले बताए। उनले प्रदर्शनकारीलाई सम्झाइ बुझाइ गरेका कारण शनिबारदेखि यस क्षेत्रको अवस्था सामान्य बन्दै गएको बताए। सुनसरीमा कुनै अप्रिय घटना हुन नदिन प्रदेशभरीबाट थप प्रहरी झिकाएर शान्ति सुरक्षा मजबुत पारिएको एसपी रेग्मीले बताए।"
यात्रा गर्दै हुनुहुन्छ ? यस्तो छ आगामी तीन दिनको मौसम,"काठमाडौं : नेपालमा पश्चिमी वायु र स्थानीय वायुको प्रभाव रहेको जल तथा मौसम विज्ञान विभागले जनाएको छ। मौसम पूर्वानुमान महाशाखाले शनिबार बिहान जारी गरेको बुलेटिनमा गण्डकी र कर्णाली प्रदेश सहित देशको पहाडी भूभागमा साधारणतया बदली रहि बाँकी भूभागमा आंशिक बदलीदेखि मुख्यतया सफा रहेको छ। शनिबार दिउँसो देशको पहाडी भूभागमा साधारणतया बदली रहि बाँकी भूभागमा मौसम आंशिक मुख्यतया सफा रहने छ। गण्डकी र कर्णाली प्रदेशको पहाडी भूभागको थोरै स्थानहरुमा र बाँकी पहाडी भूभागको एकदुई स्थानमा मेघगर्जनचट्याङ्ग सहित हल्का वर्षाको सम्भावना रहेको छ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। गण्डकी, कर्णाली तथा सुदूरपश्चिम प्रदेशका पहाडी तथा बाँकी तराई भूभागका थोरै स्थानहरुमा हावाहुरीको सम्भावना रहेको महाशाखाले जनाएको छ । राती गण्डकी र कर्णाली प्रदेशका पहाडी भूभागका थोरै स्थानहरुमा मेघगर्जनचट्याङ्ग सहित हल्का वर्षाको सम्भावना रहेको छ। कोशी, गण्डकी र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। आइतबार कोशी,गण्डकी र कर्णाली प्रदेशको पहाडी भूभागको थोरै स्थानहरुमा र बाँकी पहाडी भूभागको एकदुई स्थानमा मेघगर्जनचट्याङ्गसहित हल्का वर्षाको सम्भावना रहेको छ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। मधेश प्रदेश लगायत लुम्बिनी र गण्डकी प्रदेशको तराई भूभागका थोरै स्थानहरुमा हावाहुरीको सम्भावना रहेको बुलेटिनमा उल्लेख छ । सोमबार देशको पहाडी भूभागको एकदुई स्थानमा मेघगर्जनचट्याङ्गसहित हल्का वर्षाको सम्भावना रहेको छ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको महाशाखाको भनाई छ।"
"सरी बुवा, त्यो तपाईं हुुनु हुँदो रहेछ !","अन्नपूर्ण पोस्ट्का बैतडी संवाददाता कृष्ण विष्ट दुर्घटनास्थल गए, तस्बिर खिचे । फर्किएपछि मात्र थाहा भयो पहिचान खुल्न नसक्ने गरी निधन भएका आफ्नै बुवा रहेछन् । धनगढी : कृष्ण विष्ट अन्नपूर्ण पोस्ट् र र एपीवान टेलिभिजनका बैतडी संवाददाता हुन् । उनी बैतडीको सूचनामा दक्खल राख्ने पत्रकार पनि हुन् । स्थानीय सेभेन स्टार रेडियोमा उनी समाचार प्रमुख हुन् । रेडियोको बिहानको समाचार तयार पार्ने र वाचन गर्ने ड्युटी उनकै हुन्छ । शुक्रबार एकाबिहानै उनी रेडियोमा पुगे । खोडपेबाट बझाङ जाने सडकमा ट्याक्टर दुर्घटनामा २ जनाको मृत्यु भएको खबर आयो । उनले प्रहरीसँग त्यसको सम्पूर्ण विवरण मागे । प्रहरीले ट्याक्टर दुर्घटनाको सबै जानकारी दियो । प्रहरीले दिएको सूचनामा ट्याक्टर चालक राजेश चौधरी र एक जना सनाखत हुन नसकेको व्यक्तिको मृत्युको खबर उनले आफैं लेखे पनि । त्यो खबर आफ्नै रेडियोमा पढे । अन्नपूर्ण पोस्ट्को अनलाइनमा पनि पठाए । एपीवान टेलिभिजनको जिल्ला ब्युरोको फेसबुक ग्रुपमा उनले उपलब्ध फोटो भिडियो पठाए । समाचार अनलाइनमा प्रकाशन भयो । एपीवान टेलिभिजनमा पनि प्रसारण भयो । तर कृष्णको पत्रकारिताको सक्रियता त्यत्तिमै सकिएन । उनले घटनास्थल जाने निधो गरे । उनले घटनास्थल गएर त्यहाँको फोटो भिडियो खिच्ने निधो गरे । घटनाको प्रारम्भिक खबर सबैतिर फैलिसकेको थियो । उनले घटनाको फोटो, भिडियो र विस्तृत विवरणका लागि मोटरसाइकल समाते । र, घटनास्थलतिर लम्किए । उनी घटनास्थल नजिकैको खोडपे बजारमा बस्छन् । उनले काम गर्ने स्थानीय रेडियोको कार्यालय पनि खोडपे बजारमै छ । खोडपेबाट झन्डै ६७ किलोमिटरको दूरीमा रहेको दुर्घटनास्थल झौलेक मोडमा उनी पुुगे । उनले दुर्घटनाग्रस्त ट्याक्टरको तस्बिर खिचे । चालक र नजिकैको रुखमा अँगालो हालेर रक्ताम्य भएका सनाखत हुन नसकेको भनिएका व्यक्तिको पनि उनले तस्बिर खिचे । दुर्घटनामा घाइते भएकाले उनले गुहार माग्दै रुखलाई अँगालो हालेको अनुमान गर्न सकिन्छ । घटनास्थल रक्ताम्मे थियो । कम्मर र पेटमा गहिरो चोट लागेको थियो । सायद उनी खसिसकेपछि ट्याक्टर उनीमाथि बज्रिएको हुनुपर्छ । त्यो रक्ताम्य शरीर बुवाको हुन सक्ने भनेर कृष्णले कल्पनासमेत गरेका थिएनन् । किनकि उनका बुवा काठको ठेक्कापट्टाको काम गर्छन् । बुवा केही दिनदेखि त्यही काममा व्यस्त थिए । घर आउने पक्की सडकमा दुर्घटना भएको थियो । बुवाले घर आउँदै गरेको खबर पनि परिवारलाई गरेका थिएनन् । कृष्ण तस्बिर खिचेर झन्डै दुई सय मिटर तल रहेको खोलाबाट माथि सडकमा उक्लिए । उक्त ट्याक्टर सुर्नयाबाट खोडपेतिर आइरहेको थियो । कृष्णसँगै रहेका प्रहरीले ट्याक्टरमा ज्यापुबाट को चढेको थियो भन्ने सोधी खोजी गरे । जब पत्ता लाग्यो, उनी बेहोस भए । सनाखत हुन नसकेका ट्याक्टरका यात्रु कृष्णकै बुवा मन्धीर विष्ट (नागरिकताको नाम मानबहादुर विष्ट) रहेछन् । दुर्घटनामा निधन भएका आफ्नै बुवाको तस्बिर खिचे तर अनुहार छोपिएको कारण चिन्न सकेनन् उनले । सडकमा आइसकेपछि मात्र त्यो तस्बिर बुवाको नै रहेको थाहा पाए । घटनास्थलमा रहेका अर्का पत्रकार सीपी लोहिया भन्छन्, आफैंले रिपोर्टिङ गरेर सडकमा आएपछि सनाखत हुन नसकेका व्यक्ति बुवा हुन् भन्ने उनलाई थाहा भयो । अनि उनी (कृष्ण) सडकमै ढले । सम्हाल्न गाह्रो भइरहेको छ । कृष्णका बुवाको उमेर ५२ वर्षमात्रै हो । उनी खोडपे आसपासको वन र सामुदायिक वनमा काठको काम गर्छन् । कहिले घर त कहिले वनतिर हुने भएकाले घर आउने जाने उनको ठेगान नै हुँदैनथियो । घर आउने खबर गरेको भए सायद दुर्घटनाको जानकारी राति नै आउने थियो कि ? खोजबिन गर्दा घाइते भएका बुवा बचाउन सकिन्थ्यो कि ? पत्रकार लोहियाले भने, पत्रकार आफैंले बुवाको शवको रिपोर्टिङ गरे । दुर्घटना भएको ठाउँ एकदमै साँघुरो छ । दुर्घटनास्थल नजिकको भित्तातिर गाडी घस्रिएको निसान रहेको प्रत्यक्षदर्शीले बताएका छन् । प्रहरीले पनि कुनै गाडीलाई साइड दिने बेलामा किनारातिर रहेको ट्याक्टर खसेको अनुमान लगाएको छ । सुर्नयाबाट खोडपे गइरहेको से२त ३६७८ नम्बरको ट्याक्टर बिहीबार राति ११ बजेतिर जयपृथ्वीसिंह राजमार्गको पाटन नगरपालिका ८ झौलेक मोडमा दुर्घटना भएको थियो ।"
"कर्फ्यू उल्लंघन गर्दा ८२ राउन्ड गोली चल्यो, दर्जनौं घाइते","धरान : सुनसरीको हरिनगरा गाउँपालिकामा दर्जन बढीको संख्यामा रहेको समूहले अर्का एकजनालाई मरणासन्न हुनेगरी कुटपिट गरेपछि स्थिति तनावपूर्ण बनेको छ। बिहीबार दर्जनभन्दा बढीको समूहले स्थानीय जीवन मेहतालाई कुटपिट गरेपछि स्थिति तनावपूर्ण बनेको हो। हजारौं सर्वसाधारण बाँसको भाटा लिएर प्रदर्शनमा उत्रिएपछि जिल्ला प्रशासन कार्यालाय सुनसरीले हरिनगरा गाउँपालिकाभरि र देवानगन्ज गाउँपलिकाको २ वटा वडामा शुक्रबार १२ बजेदेखि अनिश्चितकालीन कर्फ्यूलगाएको थियो। कर्फ्यूपश्चात् पनि प्रदर्शन नरोकिएपछि प्रहरीले गोली चलाएको छ। प्रहरीको गोली र लाठी लागेर १० प्रदर्शनकारी घाइते भएका छन्। प्रदर्शनकारीको ढुंगा प्रहारबाट, १५ जना प्रहरी घाइते भएको सुनसरीका प्रहरी प्रमुख एसपी विपिन रेग्मीले बताए। कर्फ्यू उल्लंघन गरेर शान्ति सुरक्षा खल्बलाएका कारण नेपाल प्रहरीले ३१ राउन्ड र सशस्त्र प्रहरीले ५१ राउन्ड गोली (हवाई फायर) चलाएको थियो। प्रहरीको गोली लागेर घाइते भएका पाँच जना डिस्चार्ज भएको र अन्य पाँच जनाको नोबेल अस्पताल विराटनगरमा उपचार भइरहेको छ। कर्फ्यू उल्लंघन गर्दै पाँच हजारभन्दा बढीको संख्यामा एकअर्कामा आक्रमणमा उत्रिएपछि भिड नियन्त्रणका लागि प्रहरीले दर्जनौं पटक हवाई फायर र अश्रुग्यास प्रहार गरेको सुनसरीका प्रहरी प्रमुख रेग्मीले बताए। उनका अनुसार इनरुवा नगरपालिका, हरिनगरा, देवानगञ्ज, भोक्राहा नरसिंह र कोशी गाउँपालिकामा शुक्रबार अपराह्न ५ बजेदेखि लागू हुनेगरी कर्फ्यू आदेश जारी भएको छ। उनले भिड नियन्त्रणका लागि दुवै समुदायका अग्रजहरूलाई बोलाएर घटना साम्य पार्ने प्रयास भइरहेको बताए। उक्त स्थानमा स्थानीय प्रशासनले व्यापक प्रहरी परिचालन गरी कर्फ्यू जारी राखेको छ। जातीय दंगा भड्किन नदिन सुनसरीको इनरुवा, कोशी, भोक्राहा नर्सिङ, हरिनगरा र देवानगन्जमा नेपाली सेना परिचालन गरिएको छ।"
लाङटाङ पदमार्गमा बेलायती नागरिकको मृत्यु,रसुवा: रसुवाको लाङटाङ क्षेत्रको भ्रमण गर्ने त्रममा शुक्रबार एक पर्यटकको मृत्यु भएको छ । लाङटाङको भ्रमण गर्ने क्रममा बेलायती नागरिक ६७ वर्षीय कार्टर माइकल पाउलको मृत्यु भएको हो । पाउल आफ्ना दुई छोरा र पथ प्रदर्शकको साथमा स्याफ्रुबेँसीतर्फ जाँदै गर्दा लाङटाङ खोला झोलुङ्गे पुल आसपास क्षेत्रमा बेहोस अवस्थामा भेटिएका थिए । पाउललाई हेलिकप्टरमा उद्धार गरी काठमाडौँस्थित मेडिसिटी अस्पताल पुर्याउँदा चिकित्सकले शुक्रबार साँझ मृत घोषणा गरेको जिल्ला प्रहरी कार्यालय रसुवाका सूचना अधिकारी एवं प्रहरी निरीक्षक नेत्रप्रसाद पौडेलले जानकारी दिए ।  रासस
"गिरोहको जाल, विपन्नलाई जेल","काठमाडौं : गत जेठ १२ गते दुर्लभ एकसिंगे गैंडाको खागजस्तो देखिने ओखेटोपहारसहित नवलपरासीको रामग्राम नगरपालिका १८ का होमबहादुर विक, कृष्णबहादुर महतो र सिखाराम थारू पक्राउ परे। यस्तै, असोज १५ मा चितुवाको छालाजस्तो देखिने वस्तुसहित भोजपुर आमचोक४ का लक्ष्मण विश्वकर्मा, विनोद कालिकोटे पक्राउ परे। सोही प्रकरणमा रामेछाप नगरपालिका४ का दलबहादुर आलेमगर, धादिङको गल्छी गाउँपालिका८ का उमेश दूधराज र प्रेमबहादुर विक पनि पक्राउ परे। वन्यजन्तु अपराधका घटनामा प्रायः कस्ता व्यक्ति पक्राउ पर्छन् भन्ने यी केही दृष्टान्तमात्रै हुन्। वन्यजन्तु अपराधका घटना गराउन उक्साउने र व्यापार गर्नेहरू भन्दा प्रायःजसो पिछडिएका समुदाय, गरिब, निमुखा, आदिवासी जनजातिमात्रै पक्राउ पर्न थालेका छन्। गत फागुनमा वन तथा वातावरण मन्त्रालय, राष्ट्रिय प्रकृति संरक्षण कोष र न्यायाधीश समाजले गरेको एउटा कार्यक्रमले पनि अपराध गराउन उक्साउने र व्यापार गर्नेहरू उम्किने रहेको भन्दै उनीहरूको अनुसन्धान गर्नुपर्ने निचोड निकालेको थियो। विगत एक वर्षमा वन तथा वन्यजन्तु अपराधका १६ वटा मुद्दा फैसला भएको जानकारी कार्यक्रममा गराइएको थियो। त्यसमध्ये दुई जनाले मात्रै सफाइ पाएका थिए। तर १४ वटा मुद्दामा अधिकांश पिछडिएका, गरिब, निमुखा र आदिवासी जनजाति संलग्न रहेको र उनीहरू दोषी ठहर भएका थिए। नेपाल प्रहरीको केन्द्रीय अनुसन्धान ब्युरो (सीआईबी) को तथ्यांकअनुसार २०७९ र २०८० मा वन्यजन्तु अपराधका १४ भन्दा धेरै घटनामा पक्राउ पर्नेहरू निमुखा वर्ग, दलित र आदिवासी समुदायका धेरै छन्। केहीमात्रै अन्य समुदायका संलग्न छन्। सरकारी आँकडाले प्रायःजसो निमुखा, गरिब, आदिवासी जनजातिहरू मात्रै वन्यजन्तु अपराधमा संलग्न भएको महसुस गराउँछ। तर वास्तविकता त्यस्तो नभएको जानकारहरू बताउँछन्। राष्ट्रिय निकुञ्ज तथा वन्यजन्तु संरक्षण विभागका महानिर्देशक डा सिन्धुप्रसाद ढुंगाना भन्छन्, बिचौलियाहरूले विपन्न वर्गलाई दुरुपयोग गर्दा यस्तो परिणाम आएको हो। उनीहरूलाई भरिया बनाइन्छ। अपराधको अग्रपंक्तिमा राखिन्छ। त्यसैले उनीहरू समातिन्छन्। करिब ७५ प्रतिशत कैदीहरू जनजाति समुदायका थिए। यी समुदायका त्यति धेरै ठूलो जमात जेलमा किन छन् भनेर मलाई आश्चर्य लाग्यो। कुमार पौडेल, संरक्षणकर्मी राष्ट्रिय निकुञ्ज तथा संरक्षित क्षेत्र, वनजंगल वरपर उनीहरूको बसोबास हुन्छ। त्यसैले यी समुदायका व्यक्तिहरू वन्यजन्तु अपराधका घटनामा धेरै प्रयोग भएका छन्। चेतनाको कमीले पनि उनीहरू अपराधमा संलग्न देखिन्छन। उनीहरूलाई प्रयोग गर्न सजिलोे पनि हुन्छ। जानीजानी उनीहरूलाई पक्रेको होइन तर परिबन्धमा पर्ने गर्छन। पक्राउ परे पनि बिचौलियाका बारेमा उनीहरूले मुख नखोल्दा समस्या हुन्छ, ढुंगाना भन्छन्, डरत्रास पनि होला। उनीहरू ढाँटेर सबै अपराधका जिम्मा आफैं लिन्छन्। एक त कस्ले काम लगाएको भन्दैनन्। उनीहरूले पोलेको मान्छेको बारेमा प्रमाण केही भेटिँदैन। बयानका आधारमा कतिपय पक्राउ परे पनि अदालतमा पुग्दा प्रमाण नपुगेको देखिन्छ। वन्यजन्तु अपराधमा पक्राउ हुनेहरू मोबाइल नबोक्नेहरू पनि छन्। जसले अनुसन्धानमा अप्ठेरो पर्ने गरेको छ, ढुंगानाले भने। सीआईबीका डीएसपी जीवन निरौला भन्छन्, संगठित अपराधको सबालमा तहगत संलग्नता हुने भएकाले अनुसन्धान गर्न कठिन हुन्छ। यस्ता अपराधमा माथिल्लो तह र तल्लो तहका व्यक्तिबीच चिनजान समेत नहुने गरेको निरौला बताउँछन्। यी नै समस्याले माथिल्लो तहका मानिसलाई पक्राउ गर्न समस्या पर्छ, निरौला भन्छन्, उनीहरूमा भएको सम्पर्कसमेत देखिँदैन। उनीहरूको कनेक्सनको बीचमा खाडल हुन्छ। त्यो खाडल छिचोल्न गाह्रो हुन्छ। चीनबाट बाघको छाला माग भए पनि काठमाडौंमा बसेर विपन्न र निमुखालाई काम लगाउने गरिन्छ। तर फिल्डमा खटिएर काम गर्नेहरू अरू नै हुन्छन्, निरौला भन्छन्, उनीहरूबीचको खाडल पत्ता लगाउन समस्या हुन्छ। यसका लागि प्रविधिको आवश्यक्ता पर्ने उनी बताउँछन्। त्यसैगरी संगठित अपराधलाई पछ्याउन समय चाहिन्छ। के कुराले प्रेरित गरेर अपराधमा लागेको छ भन्ने महŒवपूर्ण हुन्छ। यदि प्रलोभनमा मात्रै परेको भए केही कुरा खुलाउन सक्छन् तर संगठित अपराधमा लागेकाहरू कम खुल्छन्। यस्ता कुराहरूले माथिल्लो तहकालाई पक्राउ गर्न समस्या हुनुका साथै अनुसन्धानमा समेत प्रभाव पर्छ। पक्राउ परे पनि बिचौलियाका बारेमा उनीहरूले मुख नखोल्दा समस्या भएको छ। डरत्रास होला। उनीहरू ढाँटेर सबै अपराधका जिम्मा आफैं लिन्छन्। एक त कस्ले काम लगाएको भन्दैनन्। उनीहरूले पोलेको मान्छेको बारेमा प्रमाण केही हुँदैन। डा सिन्धुप्रसाद ढुंगाना, महानिर्देशक, राष्ट्रिय निकुञ्ज तथा वन्यजन्तु संरक्षण विभाग राष्ट्रिय प्रकृति संरक्षण कोषका प्रवक्ता अम्बिकाप्रसाद खतिवडा कानुनले प्रमाणसहित हेर्ने हुँदा विपन्न वर्गका व्यक्ति बढी पक्राउ परेको बताउँछन्। किनकि अपराधीहरूले उनीहरूलाई अगाडि राखेर काम गराउँछ। र प्रमाणसहित समातिन्छन्। रोजीरोटीको समस्या भएकाले उनीहरू प्रलोभनमा परेको देखिन्छ। आफूले कुनै लगानी नगरी पैसा पाउने हुँदा मान्छेहरू लोभिएका छन्। गरिबी एउटा समस्या हो। खतिवडा भन्छन् जति समातिन्छन् भरिया, ओसारपसार गर्नेहरू मात्रै। जो वन्यजन्तु अपराधमा फिल्डमा खटिएका हुन्छन्। खतिवडाका अनुसार भरिया, ओसारपसार गर्ने र केही मध्यस्थकर्ता गर्ने मानिसहरू पक्राउ परे पनि त्योभन्दा माथिल्लो तहकाहरू पक्राउ नपर्नुमा राज्यको स्रोतसाधन र जनशक्तिको अभाव भएको बताउँछन्। आपराधिक संगठनलाई लामो समय पछ्याउन सक्नुपर्छ। त्यसमा कमी छ। मुलुकभित्रबाट मात्रै नभएर बाहिरबाट पनि अपराधीहरू परिचालन भएका हुन्छन्। तर उनीहरूको नेटवर्कसम्म पुग्न सरकारी संयन्त्र सफल भएको छैन। हाम्रो क्षमताको कमी हुन सक्छ, उनी भन्छन, प्रयत्न कम भएको हुन सक्छ। हाम्रा प्रविधि अपर्याप्त हुन सक्छन्। त्यसैले वन्यजन्तु अपराधको मामलामा अन्तर्राष्ट्रिय सहकार्य चाहिने खतिवडा बताउँछन्। नेपाल कच्चापदार्थको कारखाना जस्तो मात्र भयो, खतिवडा भन्छन्, किनकि वन्यजन्तुको चोरीसिकारी भएर बाहिरै जाने भएकाले अन्तरदेशीय सहकार्य र फलोअप चाहिन्छ। सबैभन्दा धेरै उत्तरतिरका नाका अलि भौगोलिक रूपमा पनि निगरानी गर्न अप्ठेरो भएकाले त्यताबाट धेरै चोरीसिकारी भइरहेको उनले बताए। तर विभागका महानिर्देशक डा ढुंगाना भने विभागले मुख्य अपराधीहरू पक्राउ नै नगरेको भन्न नमिल्ने दाबी गर्छन्। केन्द्रीय अनुसन्धान ब्युरोसँग मिलेर त्यस्ता अपराधीलाई कानुनी दायरामा ल्याउन प्रयासरत रहेको उनले बताए। उनका अनुसार मकालु वरुण क्षेत्रबाट भर्खरै २ सय ८ किलो सालकको खपटासहित मुख्य व्यक्तिहरूलाई पक्राउ गरिएको जनाए। मलेसियादेखि विगतमा रेडकर्नर नोटिस जारी गरेर अपराधीलाई नेपाल ल्याएको प्रसँग पनि जोडे। संरक्षणकर्मी कुमार पौडेल भन्छन्, कुनैकुनै घटनामा ठूला मानिसहरू पक्राउ परे पनि धेरैजसो वन्यजन्तु अपराधमा ओसारपसार गर्ने तथा संकलकहरू मात्रै पक्राउ परेका छन्। उनले सन् २०१५ देखि २०१७ सम्म नेपालका कारागारहरूमा वन्यजन्तु अपराधमा सजाय भोगिरहेकाहरूको विषयमा अध्ययन गरेका थिए। मैले भेटेकामध्ये करिब ७५ प्रतिशत कैदीहरू जनजाति समुदायका थिए, उनी भन्छन् यी समुदायका त्यति धेरै ठूलो जमात जेलमा किन छ भनेर मलाई आश्चर्य लाग्यो। आदिवासीहरू जंगलनजिक बसोबास गर्ने र उनीहरूलाई प्रयोग गर्न सजिलो हुने भएकाले संगठित आपराधिक समूहले उनीहरूलाई दुरुपयोग गरेको देखिन्छ। त्यस्ता क्षेत्रका मानिसमा वन्यजन्तु अपराध सजायका विषयमा चेतना कमजोर हुँदा गिरोहले फाइदा लिएको पौडेल बताउँछन्। विपन्न तथा जनजाति समुदायका मानिसहरू प्रलोभनमा परे पनि वन्यजन्तु अपराधमा संलग्न हुनु गैरकानुनी हो भन्ने विषयमा उनीहरू जानकार रहेको पौडेलले बताए। अध्ययनका क्रममा ९९ प्रतिशतलाई यो विषय जानकारी भए पनि नियम कानुन, सजायले पार्ने प्रभाव कति हो भन्ने जानकारी भने नभएको उनले बताए। सजायको जोखिम र त्यसले पारिवारिक, सामाजिक जीवनमा कस्तो प्रभाव पार्छ ? भन्ने आकलन गर्न नसकेको देखिन्छ, पौडेल भन्छन्, म कसैलाई भनेर निस्किन्छु, केही वर्ष जेल जाँदा के भयो भन्ने बुझेका छन्। तर सजायको वास्तविक मूल्यको बारेमा जानकारी उनीहरूमा छैन। उत्तारतिरका नाका भौगोलिक रूपमा पनि निगरानी गर्न अप्ठेरो भएकाले त्यताबाट धेरै चोरीसिकारी भइरहेको छ। अम्बिकाप्रसाद खतिवडा, प्रवक्ता, राष्ट्रिय प्रकृति संरक्षण कोष किन तल्लो तहका मानिसमात्रै पक्राउ पर्छन्। सरकारले गरिबलाई मात्रै जेल हाल्ने ? तर उस्तै खालको अपराध गर्दा धनी अथवा सत्ता र शक्तिको पहुँच भएकालाई नदेखे झै किन गर्छ भन्ने विषयमा उनले सरकारलाई प्रश्न सोध्दा जवाफ नआएपछि सर्वोच्चमा मुद्दा दायर गरेका थिए। तर पाँच वर्षसम्म मुद्दा लडेपछि गत मेमा परमादेश जारी भएको उनले बताए। गरिबलाई जेल हालेर समस्या समाधान नहुने तर्क उनको छ। वन्यजन्तु अपराधमा कानुनले प्रायजसो गरिबमात्रै समातेको छ। काम देखाउन र सरकारको सफलतासँग नापिने हुँदा तल्लो तहका मानिसलाई समाउँदै सफलता देखाउन खोजेको उनको आरोप छ। जे सजिलो छ त्यही गरिएको र उस्तै अपराध गरे पनि सानालाई मात्रै कानुनी दायरामा ल्याइएको छ,उनले भने। तर, अपराधमा विपन्न तथा जनजाति समुदायको संलग्नता बढी देखिएको भन्दैमा सरकारले समुदायलाई अपराधी नै ठहयाएको भन्न नमिल्ने उनी बताउँछन्। पहिला उनीहरूले जसरी जंगलमा पाइने कुनै प्रजाति मारेर खान्थे, त्यसको संख्या पर्याप्त हुन्थ्यो र त्यो लोप हुने अवस्थामा थिएन, उनी भन्छन्, तर अहिले जनसंख्या र वन्यजन्तुको संख्या कुन अनुपातमा बढेको छ, हेर्नुपर्ने हुन्छ। पहिला घरायसी प्रयोजनका लागि सिकार हुन्थ्यो भने अहिले व्यापारिक प्रयोजनका लागि वन्यजन्तु मारिएका छन्। त्यसैले जनजाति समुदायलाई सरकारले अपराधी ठहयाएको भन्न नमिल्ने पौडेल बताउँछन्। विभागका महानिर्देशक ढुंगानाले संरक्षित क्षेत्र तथा राष्ट्रिय निकुञ्ज वरपर बस्ने समुदायमा वन्यजन्तु अपराधका विषयमा चेतनामूलक एवं प्रचारप्रसारका काम भए पनि पर्याप्त हुन नसकेको बताए। त्यसैगरी राष्ट्रिय प्रकृति संरक्षण कोषले पनि उनीहरूको जीवनस्तर उकास्ने, वन्यजन्तुको निगरानी गर्ने, जनचेतना फैलाउने, वन्यजन्तुको व्यवहारको अध्ययन गर्ने, मानव वन्यजन्तु द्वन्द्वको अवस्था कसरी व्यवस्थापन गर्न सकिन्छलगायत जनतासँग प्रत्यक्ष जोडिएका विषयमा काम गरिरहेको प्रवक्ता खतिवडाले जानकारी दिए। आदिवासीका विषयमा लचिलो कानुन ? वन, वातावरण र वन्यजन्तु मानिसको अस्तित्वसँग जोडिएका हुन्छन्। यिनीहरू समाप्त भए मानिसको अस्तित्व पनि सकिन्छ। कुनै पनि मुलुकले वन्यजन्तु अपराधलाई लचिलो नबनाएको विभागका महानिर्देशक डा ढुगानाले बताए। भारतमा ट्राइबल बिल बनाएको छ। संरक्षित क्षेत्रभित्र बसोबास गर्नेहरूलाई उनीहरूको अधिकार हुने गरी कानुन बनेको छ। प्राकृतिक स्रोतलाई दिगो उपयोग गर्ने विषयमा छुट दिएको र नेपालमा पनि त्यस्तै गर्ने तयारी भइरहेको उनले बताए। जंगलमा निगुरो टिप्न जाने, झ्याउ टिप्न जानेलाई मुद्दा लगाउनु गलत हो, ढुंगानाले भने, उनीहरूको भूमिमाथिको अधिकारको विषय कानुनमा ल्याउँदैछांै। तर अपराध गर्ने, वन्यजन्तु व्यापार गर्ने विषयमा कसैले पनि सफ्टकर्नर राख्दैन। वन्यजन्तु व्यापारलाई छोड्न मिल्दैन।"

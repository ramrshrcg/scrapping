शीर्षक,विवरण
अबको भविष्य हाइड्रोजन ऊर्जाको,"जीवाष्म इन्धनको बोलबाला क्रमशः सकिने दिन आउँदैछ। विश्वमा विद्युतीय सवारी साधनले बजार लिँदैछ। तर भविष्य भने हाइड्रोजन ऊर्जाको हो। भएको जीवाष्म इन्धन पेट्रोलको खानीको उत्खनन गर्ने ल्याकत नेपालसँग रहेन। तर हाइड्रोजनको मामलामा भने नेपाल सफल बन्न सक्छ। त्यो पनि हरित हाइड्रोजन। किनभने नेपालमा हाइड्रोजन उत्पादनका लागि जलविद्युत्को प्रयोग गर्न सम्भव छ। हामीसँग जलविद्युत्को कमी छैन। अब तीन हजार मेगावाट बिजुली उत्पादन हुँदैछ। २६ सय मेगावाट त राष्ट्रिय प्रसारण लाइनमा जोडिइसकेको छ। पेट्रोल, डिजेलबाट निकालिने हाइड्रोजन खैरो हाइड्रोजन हो भने कोइलाबाट कालो। तर जलविद्युत् प्रयोग गरी हाइड्रोजन उत्पादन गर्दा वातावरण विनाश हुँदैन। हाइड्रोजन वायुमा पेट्रोल र डिजेलको भन्दा धेरै शक्ति हुन्छ। यसबाट गाडी चलाउन, हवाईजहाज उडाउन सम्भव छ। गह्रुंगागह्रुंगा उपकरण चलाउन हाइड्रोजन ऊर्जा नै सबैभन्दा उत्तम हुन्छ, जब कि विद्युतीय ऊर्जा अर्थात् ब्याट्रीबाट त्यो सम्भावना रहँदैन। हाइड्रोजन ऊर्जा विद्युतीयभन्दा पनि सस्तो पर्न जान्छ। विश्वबजारमै यसको भाउ दिनप्रतिदिन घट्दैछ। झन् नेपालले आफ्नै जलविद्युत्बाट हाइड्रोजन उत्पादन गर्दा अझै सस्तो पर्न सक्छ। विश्व नै जीवाष्म इन्धन विस्थापित गर्ने प्रतिबद्धता गरिरहेको छ। सन् २०५० सम्म शून्य कार्बन उत्सर्जन गर्ने प्रतिबद्धता भएको हुँदा पनि कार्बन उत्सर्जनको मुख्य कारक जीवाष्म इन्धनयुक्त सवारी साधन विस्थापन अवश्यंभावी छ। विकल्प विद्युतीय गाडी देखिए पनि भविष्य हाइड्रोजनकै हो। यो नेपालको पनि बहसको विषय हो। बरु सरकारले छिट्टै हाइड्रोजन ऊर्जा उत्पादन, बिक्री र यसको प्रयोगबाट चल्ने गाडीका लागि कानुन बनाउन जरुरी छ। प्रधानमन्त्रीले हाइड्रोजन गाडी चढ्ने भनेर गरेको प्रतिबद्धता पूरा गर्न पनि त्यो कानुन अभाव छ। हाइड्रोजन उत्पादन र गाडीहरूलाई ऊर्जा भरणका लागि आवश्यक पूर्वाधार तयार गर्न जरुरी छ। पेट्रोलका खानी भएका साउदी अरब, ओमनजस्ता रेगिस्तानी मुलुकसमेत सौर्यऊर्जा प्रयोग गरी हाइड्रोजन उत्पादन गरी धनी हुने भनेर खर्बाैं लगानी गरिरहेका छन्। छिमेकी भारतले समेत त्यो बाटो समातिसकेको छ। भारतमा हाइड्रोजन ऊर्जाबाट चल्ने ट्रक उत्पादन भइसके। नेपालले हाइड्रोजन उत्पादन र यो ऊर्जाको प्रयोगमा जति ढिला गर्यो उति पछि पर्ने निश्चित छ।"
तरकारीमै कर ?,"कर सन्तुलनमा राख्नुपर्छ। धेरै कर लगाइयो भने जनताले कर तिर्दिनँ भन्ने पनि सोच्नु पर्छ। खाली उत्पादनमात्र हेर्ने होइन। आम मान्छेले उपभोग गर्ने जुनसुकै वस्तुमा कम हुनुपर्छ। बजेट समयसापेक्ष हुनुपर्छ। यस पटकको बजेटले सर्वसाधारणको ढाड सेक्ने गरी कर लगाउनु उचित होइन। कृषिजन्य वस्तुमै कर बढी देखिन्छ। कतिपय विलासिताका वस्तुमा कर थिएन, पहिलो पटक लगाएको छ। खैनी, चुरोट र मदिरामा हरेक साल बढ्दै गएको हुन्छ। यसपटक पनि बढेको छ। तर, कतिसम्म बढे ठीक हुन्थ्यो भन्ने योजना भएन। सापेक्षतामा कर यतिसम्म बढ्दा ठीकै होला भन्ने व्यक्ति, संस्थाको विचार पनि हुन सक्छ। यसमा उत्पादकको एक प्रकारकोे विचार होला। चुरोट, खैनी र मदिराले उपभोक्ताको स्वास्थ्यलाई हानि गर्ने नै हो। यसमा विश्व स्वास्थ्य संगठनले पनि कर बढाऊ र सकेसम्म बन्द नै गर भन्छ। यद्यपि यस्ता वस्तुमा अरू मुलुकको तुलनामा नेपालमा कम बढेको छ। यद्यपि सरकारले राजस्व नै लिन जुन हदसम्म जानुपर्ने हो, नगएको हुन सक्छ। यसो हो भने बेठीक हो। आम जनताले उपभोग गर्ने तरकारीलगायतमा लगाएको कर ठीक छैन। किनभने यसपटक उपभोक्ता र समग्र अर्थतन्त्रको हिसाबले पनि गलत हो। नेपालमा धेरैले नबुझेर लगानीलाई मात्रे प्रमोसन गर्ने कुरा गर्छन्। तर, उपभोक्तालाई पनि संरक्षण गर्नुपर्छ। गरिब तथा सम्पूर्ण उपभोक्ताको संरक्षण गर्न सक्यो भने माग बढ्छ। माग बढ्दा उत्पादकलाई फाइदै हुन्छ। ठूला साहुहरूको मात्रै अनुहार हेर्ने गरिब वर्गको अनुहार नहेर्ने बानी लागेको देखिन्छ। यो वर्षमात्रै होइन हरेक वर्ष लगानीलाई प्रवद्र्धन गर्नुपर्छ। उद्योगी र नेपालको उत्पादनलाई संरक्षण दिन सके रोजगारी बढ्छ। यसो हुँदा गरिबले काम पाउँछन्, पैसा पाउँछन् भनिन्छ, तर गरिबले सस्तोमा पनि खानुपर्छ भनेर कहिल्यै भनिएको थिएन। कर सन्तुलनमा राख्नुपर्छ। धेरै कर लगाइयो भने जनताले कर तिर्दिनँ भन्ने पनि सोच्नु पर्छ। खाली उत्पादनमात्र हेर्ने होइन। आम मान्छेले उपभोग गर्ने जुनसुकै वस्तुमा कम हुनुपर्छ। यद्यपि अहिले नेपाली किसानलाई संरक्षण गर्न आयातीत वस्तुमा कर बढाइयो। नेपाल सरकारले २० प्रतिशतभन्दा बढी भए पनि स्वदेशी सामान किन्नु भनेको छ। उत्पादकलाई संरक्षण गर्न हो। यसो गर्नु पनि गलत हो। यसो मात्रै भन्न पाइँदैन। नेपाली आम उपोक्ताले सस्तोमा खान, किनमेल गर्न पाए हितकारी हुन्छ। बरु उत्पादकहरूले प्रतिस्पर्धी सामान बेच्नु पर्यो। यसमा करलाई मात्रै नियन्त्रण गर्ने होइन। कोभिड पछाडि व्यवसायीहरू कम कर होस्, उत्पादनको भाउ पनि नघटाउने र मुनाफा भने बढाउने प्रवृत्ति आएको छ। यसलाई ग्रिड इन्फ्लेसन (लोभले गर्दा बढेको महँगी) भनिन्छ। नेपालमा पनि यस पटकको बजेटले ग्रिड इन्फ्लेसनलाई संरक्षण गरेको छ। धनीको लोभ बढेको छ जस्लाई संरक्षण नदिँदा पनि हुन्थ्यो। यस पटक बजेट कम छ। राजस्व पनि कम उठेको छ। यसो हेर्दा माथिल्ला वर्गलाई मात्रै संरक्षण गरेको जस्तो देखिन्छ। अहिले तरकारी जस्ता उपभोग्य वस्तु आयातमा कर बढाउँदा गरिब झन् गरिब हुने भए। यसले अर्थतन्त्रलाई पनि त्यति फाइदा पुग्दैन। अर्को कुरा करको दर बढाउँदैमा राजस्व बढ्दैन बरु करको दर कम भए बढ्छ। पहिला यस्तो थिएन राजा शासनमा पनि कुनै माल धेरै तस्करी भयो, आउन छोड्यो भने करका दर घटाएर हेरिन्थ्यो। यसो गर्दा सामान सस्तो हुन्छ र आयातको आकार बढ्छ। फलस्वरूप कर बढी उठ्छ। तर, अहिले यसरी सोचिएन। करको दायर बढाउँदा बढी उठ्छ भन्ने भो तर, उठ्न पनि गाह्रो छ। पछिल्लो समय वृद्धि पनि हुन सकेन। कोभिडपछि धेरै गरिब हुँदै गए। क्रयशक्ति घटेको छ। अर्थतन्त्रलाई सुधार्न माथिबाट मात्रै हेर्ने, तलकालाई नहेर्ने बानी बसेको छ। यो हट्नु पर्छ। (मल्लिक, पूर्वअर्थसचिव हुन्।)"
भान्सामै अचाक्ली कर ?,"तरकारी महँगो भए नखाने, सस्तो भए धेरै खाने भन्ने हुँदैन। अर्थमन्त्री महतले तरकारी र फलफूलमा भ्याट लगाएर भान्सा महँगो बनाइदिए। अर्कातर्फ, विलासिताका वस्तुमा कर घटाए, स्वास्थ्य र वातावरणलाई नकारात्मक असर पार्ने सुर्ती तथा अल्कोहलजन्य वस्तुमा अपेक्षित दरमा कर बढाएनन्। काठमाडौं : करको सिद्धान्तले भन्छ, धनीलाई बढी र गरिबलाई कम कर लगाउनु। र, सक्नेले उपभोग गर्ने वस्तुमा बढी र नसक्नेले उपभोग गर्नेमा कम गर्नु। सोही मान्यताअनुसार अत्यावश्यक वस्तु तथा सेवामा कम र विलासिताका वस्तु वा वातावरणमा प्रतिकूल प्रभाव पार्नेमा बढी कर लाग्नुपर्ने हो। तर, अर्थमन्त्री डा प्रकाशशरण महतले ल्याएको बजेट र सँगै प्रस्तुत गरेको आर्थिक विधेयकमार्फत अत्यावश्यक वस्तुमा कर लगाइएको छ। केही विलासिताका वस्तुमा घटाइएको छ भने स्वास्थ्य र वातावरणलाई नकारात्मक प्रभाव पार्ने नेगेटिभ लिस्टका वस्तुमा भने अपेक्षित दरमा कर बढाइएको छैन। करको दर हेरफेर यति अनौठो किसिमको छ कि अर्थमन्त्री महतले र्यासनल अर्थात् तर्कसंगत बनाउने सुरमा निम्छरो वर्गलाई महँगीको भार बोकाए। आम नेपालीको भान्सा महँगो बनाए। अर्थशास्त्रको सिद्धान्तअनुसार वस्तु वा सेवाको मूल्य बढ्दा माग घट्छ। अर्थात्, करको दर बढाउँदा वस्तु वा सेवाको मूल्य बढ्छ र मागखपत घट्छ भन्ने अर्थमन्त्री महतले बुझेकै छन्। तर, त्यस्तो केही वस्तु पनि हुन्छ जसको मूल्य बढ्दैमा खपत कम हुँदैन। तरकारी महँगो भए नखाने, सस्तो भए धेरै खाने भन्ने हुँदैन। अर्थमन्त्री महतले तरकारी र फलफूलमा भ्याट लगाएर भान्सा महँगो बनाइदिए। अर्कातर्फ, विलासिताका वस्तुमा कर घटाए, स्वास्थ्य र वातावरणलाई नकारात्मक असर पार्ने सुर्ती तथा अल्कोहलजन्य वस्तुमा अपेक्षित दरमा कर बढाएनन्। अत्यावश्यक वस्तुमा कर लगाउनुको कारण दिइएको छ, आयात निरुत्साहित गरेर स्थानीय उत्पादन बढाउने। आयातमा कर लगाउनेबित्तिकै स्थानीय उत्पादन बढ्छ त ? अर्थविद् डा माणिकलाल श्रेष्ठ भन्छन्, आयातमा कर लगाउनासाथ स्थानीय उत्पादन बढ्दैन। उत्पादन बढ्न समय लाग्छ। आन्तरिक उत्पादन बढ्न व्यवसायीले लगानी वृद्धि गर्नुपर्छ। व्यवसायीले लगानी त्यतिबेलामात्र गर्छ, जब उसले लगानीभन्दा बढी प्रतिफल देख्छ। व्यवसायीले लगानी गर्ने वातावरण बन्न स्थायित्व चाहिने उनको तर्क छ। कि मूल्यमा स्थायित्व चाहियो कि त करमा, श्रेष्ठले भने, वर्षैपिच्छे फेरिने कर प्रणालीले लगानी गर्न कसैलाई आकर्षित गर्दैन। करको दर दीर्घकालीन, भरपर्दो र दिगो हुनुपर्छ। अत्यावश्यक वस्तुमा कर बढाउनाले महँगीमात्र निम्त्याउँछ। यी वस्तु महँगो हुनुपूर्व स्वदेशमै उत्पादित वस्तु सर्वसुलभ भएको स्थिति बनिसक्नुपर्छ, श्रेष्ठले थपे, आयातमा कर लगाउनेबित्तिकै उत्पादक स्वतः बढ्ने चाहिँ हुँदै हुँदैन। यसले सरकारको राजस्वमात्र बढाउँछ। उपभोक्ताकर्मी माधव तिमल्सिना उपभोक्ताले खपत नगरी नहुने वस्तुमा करको बोझ थप्नाले सहज उपभोग गर्ने उपभोक्ताको अधिकार कुण्ठित भएको र सँगसँगै भान्सा पनि महँगिएको बताउँछन्। कर बढाउनेबित्तिकै स्थानीय उत्पादन बढ्छ वा आयात ठप्पै हुन्छ भन्ने हुँदैन, तिमल्सिनाले भने, उत्पादन बढाउने र हामी आत्मनिर्भर बन्न सक्ने धरातल तय नगरेसम्म यसरी हचुवाको भरमा आयातलाई प्रतिस्थापन गर्ने नाममा कर बढाउनु राज्य पनि दुब्लाउने र उपभोक्तालाई मारमा पार्ने काम हो। आयातलाई निरुत्साहित गर्न आलुप्याजमा कर लगाइयो (भ्याट छुट दिइँदै आएकामा छुट पाउने वस्तुको सूचीबाट हटाइएको)। तर, आयात रोक्नेबित्तिकै खेतबारीमा एकाएक तरकारी उब्जन थाल्छ भन्ने मानसिकतामा अर्थमन्त्री छन्। आर्थिक विधेयकमार्फत १ सय ७० वस्तुमा दिइएको मूल्य अभिवृद्धि कर छुट हटाइएको छ। अर्थात् अबदेखि ती वस्तुको आयातमा भ्याट लाग्नेछन्। यस्तै ३ सय ४० वस्तुमा अन्तःशुल्क छुट हटाएर कर लाग्ने बनाइएको छ। यी वस्तु १३ प्रतिशतले महँगो बन्दैछन् सरकारले घोषणा गरेअनुसार आधारभूत कृषि उत्पादनहरू प्याज, केराउको कोसा, आलु, कोसे तरकारी, सागसब्जी, गुलियो मकै, सोयाबिन मस्यौरा र फलफूलमा स्याउको आयातमा पनि भ्याट लाग्ने भएको छ। यस्तै विदेशी फलफूलहरू एभोकाडो, श्रीफल (क्विन्स), चेरी, एप्रिकोट, स्ट्रबेरी तथा अरू बेरीहरू, किबी तथा हलुवावेद र कोकामा पनि भ्याट लाग्ने भएको छ। स्थानीय कृषिजन्य उत्पादनलाई प्रोत्साहन दिन भन्दै कफीको गेडा, मकैको पिठो, कपासमा पनि भ्याट छुट हटाइएको छ। आर्थिक ऐनमार्फत सरकारले आधारभूत आवश्यकता वस्तुको रूपमा रहेको मट्टीतेलमा भ्याट लगाउने भएको छ। यससँगै मट्टीतेल महँगिने भएको छ। सरकारले खसीबोका, कुखरा, सुँगुर, भेडा, फाउल, अस्ट्रिच, हाँसको फ्रोजन मासुको आयातमा भ्याट लगाएको छ। ऊन, कपासको तथा अन्य धागोमा पनि भ्याट लगाएको सरकारले सडकमा गुड्ने ट्र्याक्टरलाई दिँदै आएको भ्याट छुट हटाएको छ। सरकारको निसानामा अपांगता भएका व्यक्ति पनि परेका छन्। उनीहरूले प्रयोग गर्ने स्कुटर तथा कमोड चियर अब १३ प्रतिशतले महँगो बन्ने भएको छ। आर्थिक विधेयकमार्फत हवाईजहाजको इन्जिनका पार्टपुर्जा, लुगा सुकाउने मेसिन र ढक तराजुमा पनि भ्याट लगाइएको छ। यसबाहेक सजावटका फूल, गुलदस्ता आयातमा पनि १३ प्रतिशत भ्याट लागेको छ। उल्लेखित वस्तुको मूल्य तत्कालका लागि १३ प्रतिशतले बढ्नेछ। अन्तःशुल्कले पनि महँगी निम्त्याउने स्वास्थ्य जोखिम तथा वातावरण प्रदूषण निम्त्याउने नकारात्मक सूचीको वस्तुमा सरकारले अन्तःशुल्क लगाउँदै आएको छ। आर्थिक विधेयकले व्यवस्था गरेको नयाँ अन्तःशुल्क दरले पनि महँगीमा टेवा दिने देखिएको छ। केही वस्तुमा बढेको अन्तःशुल्कको सीधा प्रभाव भान्सासम्म पर्ने भएको छ। सरकारले भान्सामा प्रयोग हुने चम्चा, डाडु, पन्यूदेखि ताल्चा, दाह्री काट्ने मेसिन, छुरा तथा नङको स्याहार गर्ने औजारसम्ममा अन्तःशुल्क लगाएको छ। अप्टिकल फाइबरको अन्तःशुल्क १० बाट १५ प्रतिशत पुगेको छ भने जंकफुडमा पनि अन्तःशुल्क बढेको छ। उखुको खुदो, सक्खर (गुँड र भेलीसमेत), गुँडगट्टामा अन्तःशुल्क बढेको छ। अन्डा मिसाइएका स्पागेटी, म्याक्रोनी, नुडल्स, पास्ता, लसान्या, नोकी, राभिओली, कुकु (उत्तर अफ्रिकी खाद्य पदार्थ), कुरकुरे, लेज, चिजबललगायतका वस्तुमा प्रतिकिलो १७ अन्तःशुल्क लाग्ने गरेकामा प्रतिकिलो २० रुपैयाँ पुगेको छ। आलु चिप्समा प्रतिकिलो १७ रुपैयाँ अन्तःशुल्क लाग्ने गरेकामा १८ पुर्याइएको छ। सुन्तला, भोगटे, भुइँकटहर, गोलभेँडा, अंगुर, स्याउ, आँप, क्यानबेरी, म्याक्रोकार्पनलगायत जुसमा अन्तःशुल्क प्रतिलिटर दुई रुपैयाँले बढेको छ। मार्बल, ट्राभर टिन, इकोजिन र अन्य चुनद्वारा स्मारक वा भवन बनाउन प्रयोग हुने ढुंगामा लाग्ने गरेको ५ प्रतिशत अन्तःशुल्क १५ प्रतिशत भएको छ। भन्सारका दरमा उल्लेख्य वृद्धि आर्थिक विधेयकमार्फत उपभोग्य वस्तुमा भन्सार महसुल बढाइएको छ। सुकुमेल, अलैंचीमा यस्तो महसुल १० प्रतिशतबाट बढाएर २० पुर्याइएको छ। साबुदानामा लाग्दै आएको ५ प्रतिशत भन्सार महसुल १० प्रतिशत पुगेको छ। स्टेसनरी सामानहरू फाइल, कभर, कार्बन कपीमा ३० प्रतिशत भन्सार लगाइने भएको छ। यस्ता वस्तुमा यसअघि बढीमा २० प्रतिशत भन्सार थियो। यसैगरी फुटवेयर कम्पनीले प्रयोग गर्ने जुत्ताको कच्चा पदार्थमा २० प्रतिशत भन्सार लाग्ने भएको छ। निर्माण सामग्रीको रूपमा प्रयोग हुने ग्रेनाइटमा भन्सार दर २० बाट ३० प्रतिशत पुर्याइएको छ। जलप लगाएको गरहगना, हातेऔजार, सिरक डसनामा पनि भन्सार बढाइएको छ। यसबाहेक बिजुली बत्ती, कुचो, हुक्काको पाइप तथा सिगार होल्डर्समा पनि भन्सार दर बढेको छ। बजेटमार्फत एक प्रतिशत भन्सार लाग्दै आएको तोरीको दानाको भन्सार ५ प्रतिशत पुर्याएको छ। त्यसैगरी, १ प्रतिशत भन्सारमा आयात भइरहेको सोयाबिन, सनफ्लावर र पाम आयलको भन्सार पनि १० प्रतिशत बनाइएको छ। यसले पनि बढाउँछ भार यसबाहेक अन्य केही करले सीधै जनताको थाप्लोमा भार थप्नेछन्। उदाहरणका लागि बैंकबाट पाउने ब्याजदर सरकारले यसअघिसम्म लिइरहेको भन्दा २० प्रतिशत बढी कर लिन थालेको छ। संस्थागत निक्षेपको ब्याजकर यथावत् राख्नुले पनि सरकारले नागरिकको हितबारे कम सोचेको आकलन गर्न सकिन्छ। निक्षेपकर्ताले बचत गरेबापत सरकारलाई ब्याजको सयकडा ५ तिर्नुपथ्र्यो, अब भने ६ तिर्नुपर्ने भएको हो। वैदेशिक रोजगारीमा नागरिकबाट पनि सरकारले एक प्रतिशत सेवा शुल्क असुल्न लागेको हो। यो कर व्यवसायीबाट लिइने भए पनि व्यवसायीले श्रमिकबाट उठाउनेछन्। प्रत्येक वर्ष हचुवाको भरमा करनीति अंगीकार गरिन्छ। कुनै पनि नीतिले निर्दिष्ट गरेको हुँदैन। आफूले चाहेको व्यापारीको हित जे गर्दा हुन्छ, उही खालको करको दर तय गरिन्छ। मुख्य समस्या यो नै हो। माणिकलाल श्रेष्ठ,अर्थविद् संसारभर आर्थिक मन्दी रहेको, महँगी बढेको र नेपालीको क्रयशक्ति घटेको अहिलेको अवस्थामा आलुप्याजलगायत खाद्य तथा दैनिक उपभोग्य वस्तुमा सरकारले कर लगाएको छ। आयात प्रतिस्थापन गर्न र स्थानीय उत्पादन बढाउन आयातीत वस्तुमा कर लगाइनु ठीकै सुनिएला। तर जे वस्तु खपत नगरी हुँदैन त्यस्ता वस्तुमा कर लगाउनु भनेको महँगी डाक्नु हो। माधव तिमल्सिना,उपभोक्ताकर्मी सानो क्षमताको प्यासेन्जर सवारी र सार्वजनिक यातायातमा कर बढाउनु भनेको मानिसको जीविकोपार्जन महँगो बनाउनु हो। हामीले विद्युतीय सवारीमै जोड दिनुपर्छ। यस्ता सवारी सञ्चालन खर्च कम छ, स्वदेशमै उत्पादित बिजुलीबाट चल्छ, वातावरणलाई कम हानि पुर्याउँछ र उत्पादकत्व प्रबद्र्धन गर्छ। आशिष गजुरेल,यातायात विज्ञ स्वास्थ्यका लागि हानिकारक वस्तुमा भएन अपेक्षित वृद्धि हरेक आर्थिक विधेयकबाट सुर्ती तथा अल्कोहलजन्य वस्तुमा औसत १० प्रतिशतका दरले कर बढ्ने अनुमान गरिन्छ। सरोकारवालाले पनि यस्तै सुझाव दिने गरेका छन्। विगत १० वर्षको तथ्यले पनि यस्तै भन्छ। तर, अर्थमन्त्री महतले यस वर्ष सरोकारवालाको सुझाव लत्याउँदै सुर्तीजन्य पदार्थमा मात्र ३ प्रतिशतले कर बढाए जबकि यसअघिका अर्थमन्त्री जनार्दन शर्माले १९ प्रतिशतसम्मले कर बढाएका थिए। स्वास्थ्यका लागि हानिकारक वस्तुमा उपभोक्ताले किन्ने नसक्ने गरी कर लगाउन सुझाव दिइन्छ। सुर्तीजन्य पदार्थमा नेपालले लगाउने करको दर विश्व स्वास्थ्य संगठनको सिफारिसको दुई तिहाइ पनि होइन। विश्व स्वास्थ्य संगठनले यस्ता पदार्थमा ७५ प्रतिशत कर लगाउन सिफारिस गरे पनि बढी बिक्री हुने सुर्तीजन्य ब्रान्डको खुद्रा मूल्यमा नेपालले ४१ प्रतिशतमात्र कर लगाउने गरेको छ। छिमेकी मुलुक भारतमा यस्तो पदार्थमा बिक्री मूल्यको ५८ प्रतिशत, पाकिस्तानले ६१ प्रतिशत, बंगलादेशले ७३ प्रतिशत कर लगाउँदा श्रीलंकाले मात्र विश्व स्वास्थ्य संगठनको सिफारिस थ्रेसहोल्ड पार गरेको छ। श्रीलंकाली बजारमा सर्वाधिक बिक्री हुने सुर्तीजन्य पदार्थमा ७७ प्रतिशत कर लाग्ने गर्दछ। दैनिक उपभोग्य वस्तुमा तालु पोल्ने गरी कर लगाएको सरकारले यस्ता वस्तुमा भने कन्जुस्याइँ गरेको हो। आर्थिक विधेयकका अनुसार सुर्तीरहित पान मसलामा अन्तःशुल्क प्रतिकिलो ८ सय २१ बाट ८ सय ५० पुर्याइएको छ। त्यस्तै, सुर्तीरहित सुगन्धित सुपारी (गुटखा) को अन्तःशुल्क प्रतिकिलो ९ रुपैयाँ बढाएर ३ सय ६५ पुर्याइएको छ। फिल्टर नभएको सुर्तीको चुरोटमा प्रतिमिटर ७ सय १० रुपैयाँ अन्तःशुल्क रहेकामा त्यसलाई मात्र २० रुपैयाँले बढाइएको छ। ७० मिमिसम्मको लम्बाइ भएको चुरोटमा १६ सय ३५ बाट बढाएर १६ सय ९० पुर्याइएको छ। ७० देखि ७५ मिमिसम्म लम्बाइ भएकोमा प्रतिमिटर २३ सय तथा ८५ मिमिसम्मकामा प्रतिमिटर २९ सय ७० अन्तःशुल्क तोकिएको छ। ८५ मिमिभन्दा बढी लम्बाइका चुरोटमा अन्तःशुल्क प्रतिमिटर १ सय १५ रुपैयाँले बढेर ४ हजार ८० पुगेको छ। जर्दा, खैनी, नस, गुटखा र निकोटिनयुक्त पान मसला तथा सुर्ती मिश्रित तयारी वस्तुमा प्रतिकिलो ८ सय २१ रुपैयाँ अन्तःशुल्क लाग्ने गरेकामा त्यो जम्मा २९ रुपैयाँले बढाइएको छ। अल्कोहलरहित बियर र ८० देखि ९९ प्रतिशतसम्म अल्कोहल भएको डिनेचर्ड स्प्रिटमा प्रतिलिटर ३० बाट बढाएर प्रतिलिटर ३५ पुर्याइएको छ। वाइन र ब्रान्डीको कच्चा पदार्थका रूपमा प्रयोग हुने सबै प्रकारका स्प्रिट, जौबाट बनेको बियर, ह्विस्कीको कच्चा पदार्थका रूपमा प्रयोग हुने स्प्रिट, रम र अन्य स्प्रिटहरूको कच्चा पदार्थका रूपमा प्रयोग हुने उखुको उत्पादनका स्प्रिट र जिन र जेनेभाको कच्चा पदार्थका रूपमा प्रयोग हुने स्प्रिटमा अन्तःशुल्क प्रतिलिटर ७ रुपैयाँ बढाएर २ सय ३५ पुर्याइएको छ। एक्स्ट्रा न्युट्रल अल्कोहल (ईएनए) मा अन्तःशुल्क ८६ रुपैयाँबाट प्रतिलिटर ९० पुर्याइएको छ। १५ यूपी शक्तिको (४८५ प्रतिशत अल्कोहलको मात्रा भएको) तयारी मदिरा र ४८५ प्रतिशत अल्कोहल भएको जिनमामा प्रतिलिटर १७ सय ५० रुपैयाँ अन्तःशुल्क ५० रुपैयाँले बढेको छ। २५ यूपी शक्ति (४२८ अल्कोहल) भएको ह्विस्की र जिनमा प्रतिलिटर १३ सय ६ रुपैयाँ अन्तःशुल्क लाग्ने गरेको त्यसलाई बढाएर १३ सय ४५ पुर्याइएको छ भने ३० यूपी शक्ति (३९ ९४ प्रतिशत अल्कोहल भएको) तयारी मदिराको अन्तःशुल्क प्रतिलिटर १२ सय १५ बाट ३५ रुपैयाँ बढेको छ। विद्युतीय सवारीमा अचम्मको हेरफेर सरकारको प्राथमिकता विद्युतीय सवारीमा छ। तर, यस्ता सवारीमा अंगीकार गरेको कर नीति चाहिँ अनौठो प्रकारको छ। अघिल्ला बजेटले मोटरको पिक पावर १०० किलोवाटसम्मका गाडीमा अन्तःशुल्क छुट दिएको थियो। तर नयाँ बजेटले ५० किलोवाटसम्मलाई यस्तो छुट दिएको छ। आर्थिक ऐनमार्फत् ५० देखि १०० किलावाटको रेन्जमा १५ प्रतिशत भन्सार महसुल र १० प्रतिशत अन्तःशुल्क कायम गरेको छ। यसअघिसम्म यो रेन्जमा भन्सार १० प्रतिशतमात्र थियो। विद्युतीय गाडीलाई प्रोत्साहन गर्दै आएको सरकारले यस्ता गाडीको आयातमा थप उदार हुन्छ भन्ने अपेक्षाको उल्टो करका दर बढाइदिएको छ। खासमा ठूला क्षमताका गाडीलाई विलासी मानिन्छ। तर, सरकारले भने साना गाडीलाई करमा कसेर ठूलालाई छुट दिएको देखिन्छ। १०० देखि २०० किलोवाटसम्मका गाडीमा अघिल्लो वर्षको तुलनामा १०१० प्रतिशतले भन्सार महसुल र अन्तःशुल्क घटाई क्रमशः २० र २० प्रतिशत कायम गरिएको छ। २ सयदेखि ३ सय किलोवाटसम्मका गाडीको भन्सार महसुल ५ प्रतिशतले घटाउँदै ४० र अन्तःशुल्क अघिल्लो वर्षको नै ४५ प्रतिशत कायम गरिएको छ। ३ सय किलोवाटभन्दा माथिको हकमा पनि अघिल्लो वर्षको करको दरलाई हेरफेर गरिएन। सरकारले सार्वजनिक विद्युतीय सवारीमा पनि कर बढाएको छ। ११ देखि १४ सिट क्षमताका विद्युतीय माइक्रोबस आयातमा १ प्रतिशत भन्सार शुल्क लाग्दै आएकामा १० प्रतिशत पुर्याएको छ । बजेट वक्तव्यमा अर्थमन्त्री महतले विद्युतीय सवारीसाधनको प्रयोगलाई प्रोत्साहन गरी निजी क्षेत्रसमेतको लगानीमा चार्जिङ स्टेसनहरूको विस्तार गरिने उद्घोष गरेको भए पनि सरकारले आर्थिक ऐनमार्फत विपरीत बाटो अँगालेको छ। ठूला बाइक अझै सस्ता महतले अनौठो नीति अंगीकार गरेको कुरा मोटरसाइकलमा लगाइएको करले पुष्टि गर्छ। मोटरसाइलक (मोपेडसहित) र साइड काररहित वा सहित साइकलमा सहायक मोटर जडान गरिएका साइड कारहरूमा २ सयदेखि २ सय ५० सीसी क्षमतासम्मको लागि ८० प्रतिशत अन्तःशुल्क लाग्ने गरेकामा घटाएर ६० प्रतिशत बनाइएको छ। २ सय ५० सीसीभन्दा बढी र ४ सय सीसीसम्मको मोटरसाइकल तथा स्कुटरमा सडक निर्माण दस्तुर पनि घटाइएको छ। यस्तो मोटरसाइकलमा प्रतिगोटा ५० हजार रुपैयाँ सडक निर्माण दस्तुर लाग्ने गरेकामा अब २० हजारमा झारिएको छ। यसैगरी ४ सय सीसी क्षमता माथिको हकमा प्रतिगोटा १ लाख रुपैयाँको ठाउँमा मूल्यको १० प्रतिशत बनाइएको छ।"
अबको भविष्य हाइड्रोजन ऊर्जाको,"जीवाष्म इन्धनको बोलबाला क्रमशः सकिने दिन आउँदैछ। विश्वमा विद्युतीय सवारी साधनले बजार लिँदैछ। तर भविष्य भने हाइड्रोजन ऊर्जाको हो। भएको जीवाष्म इन्धन पेट्रोलको खानीको उत्खनन गर्ने ल्याकत नेपालसँग रहेन। तर हाइड्रोजनको मामलामा भने नेपाल सफल बन्न सक्छ। त्यो पनि हरित हाइड्रोजन। किनभने नेपालमा हाइड्रोजन उत्पादनका लागि जलविद्युत्को प्रयोग गर्न सम्भव छ। हामीसँग जलविद्युत्को कमी छैन। अब तीन हजार मेगावाट बिजुली उत्पादन हुँदैछ। २६ सय मेगावाट त राष्ट्रिय प्रसारण लाइनमा जोडिइसकेको छ। पेट्रोल, डिजेलबाट निकालिने हाइड्रोजन खैरो हाइड्रोजन हो भने कोइलाबाट कालो। तर जलविद्युत् प्रयोग गरी हाइड्रोजन उत्पादन गर्दा वातावरण विनाश हुँदैन। हाइड्रोजन वायुमा पेट्रोल र डिजेलको भन्दा धेरै शक्ति हुन्छ। यसबाट गाडी चलाउन, हवाईजहाज उडाउन सम्भव छ। गह्रुंगागह्रुंगा उपकरण चलाउन हाइड्रोजन ऊर्जा नै सबैभन्दा उत्तम हुन्छ, जब कि विद्युतीय ऊर्जा अर्थात् ब्याट्रीबाट त्यो सम्भावना रहँदैन। हाइड्रोजन ऊर्जा विद्युतीयभन्दा पनि सस्तो पर्न जान्छ। विश्वबजारमै यसको भाउ दिनप्रतिदिन घट्दैछ। झन् नेपालले आफ्नै जलविद्युत्बाट हाइड्रोजन उत्पादन गर्दा अझै सस्तो पर्न सक्छ। विश्व नै जीवाष्म इन्धन विस्थापित गर्ने प्रतिबद्धता गरिरहेको छ। सन् २०५० सम्म शून्य कार्बन उत्सर्जन गर्ने प्रतिबद्धता भएको हुँदा पनि कार्बन उत्सर्जनको मुख्य कारक जीवाष्म इन्धनयुक्त सवारी साधन विस्थापन अवश्यंभावी छ। विकल्प विद्युतीय गाडी देखिए पनि भविष्य हाइड्रोजनकै हो। यो नेपालको पनि बहसको विषय हो। बरु सरकारले छिट्टै हाइड्रोजन ऊर्जा उत्पादन, बिक्री र यसको प्रयोगबाट चल्ने गाडीका लागि कानुन बनाउन जरुरी छ। प्रधानमन्त्रीले हाइड्रोजन गाडी चढ्ने भनेर गरेको प्रतिबद्धता पूरा गर्न पनि त्यो कानुन अभाव छ। हाइड्रोजन उत्पादन र गाडीहरूलाई ऊर्जा भरणका लागि आवश्यक पूर्वाधार तयार गर्न जरुरी छ। पेट्रोलका खानी भएका साउदी अरब, ओमनजस्ता रेगिस्तानी मुलुकसमेत सौर्यऊर्जा प्रयोग गरी हाइड्रोजन उत्पादन गरी धनी हुने भनेर खर्बाैं लगानी गरिरहेका छन्। छिमेकी भारतले समेत त्यो बाटो समातिसकेको छ। भारतमा हाइड्रोजन ऊर्जाबाट चल्ने ट्रक उत्पादन भइसके। नेपालले हाइड्रोजन उत्पादन र यो ऊर्जाको प्रयोगमा जति ढिला गर्यो उति पछि पर्ने निश्चित छ।"
शनिले तोड्यो बृहस्पतिको रेकर्ड,"कतिपय खगोलविद्हरूले शनि ग्रहको वरिपरि पहिले कुनै ठूलो उपग्रह रहेको हुन सक्ने र त्यो फुटेपछि यति धेरै ससाना उपग्रहहरू बनेको हुन सक्ने अनुमान गरेका छन्। सौर्यमण्डलका ग्रहहरूका आफ्नै उपग्रह अर्थात् चन्द्रमा छन्। कुनैका धेरै छन् त कुनैका थोरै। पछिल्लो समय सबैभन्दा धेरै उपग्रह भएको ग्रहको उपाधिको दौडमा शनिले बृहस्पतिलाई अन्तिम पटक उछिनेको छ। केही समय अघिसम्म सौर्यमण्डलको सबैभन्दा ठूलो ग्रह बृहस्पतिले आफूलाई उपग्रह पनि धेरै भएको ग्रहको रूपमा स्थापित गरेको थियो। तर, त्यो स्थान लामो समय ओगट्न सकेन। शनिको थप ६२ उपग्रहहरू पत्ता लागेसँगै बृहस्पतिलाई फराकिलो दूरीमा उछिनेको छ। बृहस्पतिको ९५ उपग्रह हुँदा अब शनिको १ सय ४५ पुगेको छ। खगोलविद् भन्छन्, अब यो प्रतिस्पर्धा रहेन। शनिलाई भेट्न बृहस्पतिलाई लामै समय लाग्न सक्छ, या नभेट्न पनि सक्छ। गत फेब्रुअरी महिनामा बृहस्पतिको नजिक १२ वटा नयाँ उपग्रह फेला परेका थिए। त्योसँगै बृहस्पतिको उपग्रहको संख्या बढेर ९५ पुगेको थियो। अन्तर्राष्ट्रिय खगोलविज्ञान संघले शनिको उपग्रह बढेकाले सर्वाधिक उपग्रह भएको ग्रहको स्थान ओगटेको पुष्टि गरेका छन्। क्यानडाको ब्रिटिस कोलम्बिया विश्वविद्यालय (यूबीसी)का अनुसार शनि ग्रहका पत्ता लागेका नयाँ उपग्रहको नामकरण छिट्टै गरिनेछ। यूबीसीका प्राध्यापक ब्रेट ग्लेडम्यान भन्छन्, कतिपय उपग्रहलाई क्यानडाको इनउइट देवताहरूको नामबाट राखिनेछ भने कतिपयको नाम ग्यालिक तथा नर्स आदि राखिनेछ। शनिको ६२ वटा नयाँ उपग्रह पत्ता लगाउने टिममा प्राध्यापक ब्रेट पनि सहभागी थिए। नासाका अनुसार शनिको पहिलो उपग्रह टाइटनलाई सन् १६५५ मा डच वैज्ञानिक क्रिस्टियान ह्युजेन्सले पत्ता लगाएका थिए। त्यसपछि, जिनडोमिनिक क्यासिनीले सन् १६७१ र १६८४ को बीचमा थप चार वटा पत्ता लगाए। यो क्रम खगोलविद्हरूले शताब्दीयौंदेखि जारी राखेका थिए। सन् २००४ देखि २०१७ सम्म क्यासिनीको नामको अन्तरिक्ष यानले शनि ग्रहको नजिकबाट अध्ययन गरेको थियो। यस समयमा धेरै उपग्रह पत्ता लागेको युरोपेली अन्तरिक्ष एजेन्सीले जनाएका छन्। अनुसन्धानमा संलग्न प्राध्यापक ब्रेटका अनुसार यदि राम्रोसँग अध्ययन गर्ने हो भने शनि ग्रहसँग बृहस्पतिको तुलनामा तीन गुणाभन्दा धेरै उपग्रह फेला पर्न सक्छन्। तर, अहिलेसम्म सबैको गणना तथा खोज हुन सकेको छैन र खोजकार्य जारी छ। कतिपय खगोलविद्हरूले शनि ग्रहको वरिपरि पहिले कुनै ठूलो उपग्रह रहेको हुन सक्ने र त्यो फुटेपछि यति धेरै ससाना उपग्रहहरू बनेको हुन सक्ने अनुमान गरेका छन्। पछि यी सबै उपग्रहहरू शनिको कक्षमा फरकफरक दिशामा फैलिएको हुन सक्ने केहीको अनुमान छ। शनिको उपग्रह पत्ता लगाउन खगोलविद्हरूको दुई समूह बनेको थियो। उनीहरूले नयाँ दृश्य लिने र सम्पादन गर्ने कार्य गरिरहेका थिए। एक समूहले हवाईको सुबारु टेलिस्कोप प्रयोग गरेर सन् २००० को मध्यमा शनिको वरिपरि चन्द्रमा पत्ता लगाएका थिए। अर्कोले हवाईको मौना केआ ज्वालामुखीमा क्यानडाफ्रान्सहवाई टेलिस्कोप प्रयोग गरेर २०१९ देखि २०२१ सम्म शनि ग्रहलाई अवलोकन गरेको थियो। यूबीसीका खगोलविद्का अनुसार निरन्तर अनुसन्धान गरे शनि ग्रहको उपग्रहहरू सौर्यमण्डलका बाँकी सबै ग्रहहरूका भन्दा धेरै भेटिन सक्छ। शनिका भर्खरै पत्ता लागेका उपग्रहहरू सबै अनियमित छन्। यसको मतलब तिनीहरूसँग ठूलो र झुकेको कक्षाहरू छन्। तिनीहरू ६ मिलियन र १८ मिलियन माइल टाढाबाट ग्रह वरिपरि घुम्छन्। शनिसँग अहिले १ सय २१ अनियमित र २४ नियमित ग्रहहरू छन्। भर्खरै घोषणा गरिएका उपग्रहहरूमध्ये सबैभन्दा सानोको व्यास १६ माइलमात्र छ। जबकि शनिको सबैभन्दा ठूलो चन्द्रमा टाइटनको व्यास ३२ सय माइल छ। स्काई एन्ड टेलिस्कोपका जेफ हेच्टले एक पुस्तकमा लेखेका छन्, केही अनुसन्धानकर्ताहरूले २०२१ को एउटा पेपरमा शनिमा कम्तीमा दुई माइल चौडा १ सय ५० वटा अनियमित उपग्रहहरू रहेको अनुमान गरेका थिए। क्यानडाफ्रान्सहवाई टेलिस्कोपसँग अनुसन्धानको नेतृत्व गर्ने एडवर्ड एस्टनका अनुसार शनिका सानो आकारका उपग्रह धेरै छन्। शनिको अनियमित उपग्रहहरू तीनवटा कक्षीय समूहहरूमा रहेर तिनीहरूको झुकाव मार्गहरूमा आधारित छन्। (एजेन्सीको सहयोगमा)"
"पुरिँदै फेवाताल, संकटमा जलारीको पेसा","पोखरा : फेवाताल पुरिने र प्रदूषण हुने क्रम बढ्दा जलारी समुदायको माछा मारेर जीवन निर्वाह गर्ने पेसा संकटमा पर्दै गएको जलारी समुदायले बताएका छन्। फेवातालको मुहान क्षेत्रमा समेत जथाभावी फोहोर फ्याँक्ने क्रम बढेसँगै ताल प्रदूषणको चपेटामा पर्दै गएको हो। मुहान क्षेत्रमै प्रदूषण बढेपछि खपौदी क्षेत्रमा फ्याँकिएका प्लास्टिकजन्य फोहोर, बोतललगायतका फोहोर शनिबार निकालिएको छ। गर्मी छल्न तालको सिरानमा जाने युवायुवतीले ताल, तालको मुख्य स्रोत हर्पन खोला, तालको घोल, दलदलमा फ्याँकेका प्लास्टिकजन्य र मदिराजन्य बोतललगायतका फोहोर संकलन गरिएको हो। वातावरण संरक्षणका लागि महाअभियान कास्कीले फेवाताल संरक्षण अभियानअन्तर्गत पोखरा१८ खापौदी क्षेत्रको ताल सरसफाइ गरेको हो। सरसफाइ अभियानमा नेपाल प्रहरी, मासवारस्थित मदरल्यान्ड माविका विद्यार्थी, स्थानीय जलारी समुदाय, आमा समूहलगायतको उपस्थिति रहेको वातावरण संरक्षणका लागि महाअभियान कास्कीका संयोजक रामबहादुर पौडेलले जानकारी दिए। सरसफाइ अभियानका क्रममा ठूलो टिपरको आधा टिपर फोहोर संकलन गरिएको संयोजक पौडेलले जानकारी दिए। अभियानअन्तर्गत ताल, सिमसारको महत्त्वका बारेमा जनचेतना कार्यक्रम गरिएको थियो। तालको अस्थित्वसँग जोडिएको सिमसार पुरेर घडेरी बनाउने क्रम बढ्दै जाँदा तालमा पानीको स्रोतसमेत सुक्दै गएको स्थानीयले बताएका छन्। तालको मुहान क्षेत्रमा समेत फोहोर बढेको भन्दै चिन्ता व्यक्त गरिएको थियो। अन्तर्राष्ट्रिय महत्त्वको रामसार सूचीमा सूचीकृत पोखराको फेवाताल वर्षायाममा जलाधार क्षेत्रमा जाने पहिरो हर्पन खोला हुँदै तालमा थुप्रिने क्रम बढेको छ। यसरी माटो थुप्रिँदा गत १० वर्षमा ६ सय रोपनीभन्दा बढी क्षेत्रफल पुरिएको फेवा हर्पन मत्स्य सहकारीका पूर्वअध्यक्ष ज्ञानबहादुर जलारी बताउँछन्। ताल पुरिएर बनेको जमिनमा अहिले स्थानीयले धान रोपेका छन्। ताल पुरिनुका साथै मुहान क्षेत्रको हर्पन खोलामा प्रदूषण बढ्दै जाँदा स्थानीय जातका माछा लोप हुने अवस्थामा पुगेको पनि उनले बताए। फेवातालमा पछिल्लो समय माछाको प्रजाति र संख्या घट्दै जाँदा पुस्तौंदेखि माछा मारेर जीवन चलाउँदै आएका जलारी समुदाय आफ्नो पेसाबाटै विस्थापित हुने अवस्था आएको उनले सुनाए।"
राप्रपाद्वारा प्रदेश सभा बहिष्कार,"धनगढी : गेटामा मेडिकल विश्व विद्यालयको माग गर्दै जनता चर्को घाममा आन्दोलन गरिरहेका बेला सदन चलाएको भन्दै राप्रपाले सदन बहिष्कार गरेको छ। राप्रपाले जनता आन्दोलनमा रहेका बेला संसद स्थगित गर्न पनि माग गरिन्। आइतबार प्रदेश सरकारको नीति तथा कार्यक्रममाथि सदनमा छलफलको कार्यसूची थियो। सदन चल्ने वित्तिकै राप्रपाकी सांसद खिमा देजी विष्टले मेडिक विश्वविद्यालयको माग गर्दै आम हडतालमा उत्रिएका जनताको आन्दोलनलाई समर्थन गर्न सदन स्थगित गर्न माग गरिन। जनता चर्को घाममा आन्दोलनमा उत्रिएका छन्, उनीहरूको माग जायज छ। प्रदेश सभाले पनि उनीहरूको आन्दोलनमा ऐक्यबद्धता जनाउनु पर्छ। त्यसैले सदन स्थगित गरौं, राप्रपा भने आइतबारको संसद बहिस्कार गर्दछ, प्रदेश सभा सदस्य विष्टले भनिन्। यस्तै नेकपा एमालेले पनि सदनमा प्रदेश सरकारको धारणा माग गरेको छ। नेकपा एमालेका प्रदेश सभा सदस्य धर्मराज पाठकले शहीद दशरथ चन्द राष्ट्रिय स्वास्थ्य विज्ञान विश्वविद्यालय बनाउने विषयमा प्रदेश सरकारको स्पष्ट धारणा माग गरेका हुन। प्रदेश सभा बैठकमा उनले अहिले सम्म पनि सरकारले आफ्नो आधिकारिक धारणा सार्वजनिक नगरेको भन्दै तत्काल यस विषयमा प्रस्ट पार्न आग्रह गरे। गेटामा शहीद दशरथ चन्द राष्ट्रिय स्वास्थ्य विज्ञान विश्वविद्यालय बनाउनुपर्ने माग गर्दै भइरहेका आन्दोलनमा नेकपा एमालेको ऐक्यबद्धता छ तर यसबारे प्रदेश सरकारको धारणा के हो ? पाठकले भने, हामीले यसअघिको बैठकमा पनि सरकारको धारणा मागेका थियौँ तर अहिलेसम्म केही आएको छैन। सभामुख महोदय धारणा सार्वजनिक गर्न सरकारलाई निर्देशन गरियोस्। १०० शय्याको अस्पताल बनाउने हो ? वा त्यसलाई विश्वविद्यालय बनाउने हो ? त्यसमा सरकारको धारणा आउनु पर्छ उनले भने। नीति तथा कार्यक्रममा सरकारले गेटामा सहिद दशरथ चन्द राष्ट्रिय स्वास्थ्य विज्ञान विश्वविद्यालय स्थापना गर्ने उल्लेख भएपनि बजेट भाषणमा भने १०० शैयाको मेडिकल कलेज सञ्चालन गरिने कुरा आएपछि स्थानीयले आन्दोलन सुरु गरेका हुन्।"
प्रधानमन्त्री प्रचण्ड र बाबुराम भट्टराईविरुद्ध सर्वोच्चमा रिट दर्ता,"काठमाडौं : प्रधानमन्त्री पुष्पकमल दाहाल 'प्रचण्ड' र डाबाबुराम भट्टराईविरुद् सर्वोच्च अदालतमा रिट दर्ता भएको छ। माओवादी जनयुद्धकालमा २०५९ सालदेखि बालसैन्यको रूपमा भर्ती भएका लेनिन विष्टले आफूलाई अयोग्न लडाकुको बिल्ला भिराई शिविरबाट निकालेर युद्ध अपराध गरेको भन्दै प्रधानमन्त्री प्रचण्ड र डा भट्टराईविरुद्ध सर्वोच्चमा रिट दिएका छन्। निवेदनमा उत्प्रेषण,प्रतिषेध र परमादेशलगायत उपयुक्त आज्ञा आदेशको माग गरिएको छ। यसअघि विष्टको रिट सर्वोच्च प्रशासनले दरपीठ गरिदिएको थियो। सर्वोच्चको रजिस्ट्रारले जेठ १६ गते विष्टको निवेदन दरपीठ गरेका थिए। रिट निवेदन दरपीठ भएपछि विष्टले पुनः दर्ताको माग गर्दै जेठ १८ गते निवेदन दिएका थिए। गत शुक्रबार निवेदनमा सुनुवाइ गर्दै न्यायाधीश आनन्दमोहन भट्टराईको गत शुक्रबारको एकल इजलासले सर्वोच्च अदालतका रजिस्ट्रारले गरेको दरपीठ आदेश बदर गर्दै विष्टले दायर गरेको रिट निवेदन दर्ता गर्न आदेश दिएको हो। सत्य निरुपण तथा मेलमिलाप आयोगबाट संक्रमणकालीन न्याय पद्धतिअनुसार निरुपण हुने भन्दै रजिस्ट्रारले सर्वोच्च अदालत नियमावली, २०७४ को नियम १८ बमोजिम दर्ता नगरी विष्टको निवेदन दरपीठ गरेका थिए। विष्टले बाल सेनाको रूपमा परिभाषित गरी पहिचान दिलाई राहत,परिपुरण,क्षतिपूर्ति र न्याय दिलाउन विपक्षीका नाममा परमादेश माग गरेका छन्।"
करका दररेट तोक्न राजश्व बोर्ड बनाऔं : गगन थापा,"काठमाडौं : नेपाली कांगेसका महामन्त्री एवं प्रतिनिधिसभा सांसद गगन कुमार थापाले बजेट प्रणालीमा सुधार आवश्यक रहेको बताएका छन्। आइतबार प्रतिनिधिसभा बैठकमा बजेटमाथिको छलफलमा भाग लिदै सांसद थापाले करका दररेट तोल्न राजश्व बोर्ड गठन गर्नुपर्नेमा जोड दिए। 'बजेट प्रणालीमा सुधार गर्न आवश्यक छ। राजश्व बोर्ड बनाउनुपर्छ। बोर्ड बनाइसकेपछि यसले एक्जिक्युभिटको काम गर्छ। एड्भाइजरको काम पनि गर्छ। करका दर हेरफेर गर्न पाइन्छ। नत्र किन विधेयक ल्याउनुर ? उनले भने,' एउटा एउटा दरको हेरफेर गर्नु किन। औचित्य के हो। मैले छुट दिए भने करको भार कति भयो भन्ने कुरा थाहा हुन्छ। हटाए भने कति फरक भयो। कुन प्रमाणको आधारमा मैले छुट दिए। अध्ययन कहाँ भयो । यत्ति गर्न सकियो भने विस्तारै पर्फमिङ बजेटतिर पाइला चाल्न सकिन्छ। उनले बजेट क्लालेन्डर नै फेर्नु पर्ने बताए। सांसद थापाले बजेट आकार र राजश्व लक्ष्य अवास्तविक भएको टिप्पणी गरे।"
'निर्वाचन कार्यालय हटाउँदैमा अर्थतन्त्रमा सुधार आउँछ र ?',"काठमाडौं : प्रतिनिधिसा सांसद प्रकाश अधिकारीले साधारण खर्च कटौतिको नाममा जिल्ला निर्वाचन कार्यालय खारेज गर्ने सरकारको निर्णय आपत्तीजनक भएको बताएका छन्। आइतबार प्रतिनिधिसभा बैठकमा बोल्दै सांसद अधिकारीले निर्वाचन कार्यालय खारेज गर्दैमा अर्थतन्त्रमा सुधार आउँछ र ? भन्दै सरकारलाई प्रश्न गरे। उनले भने,' संघीयता र लोकतन्त्रलाई कमजोर पार्ने,फेरि एकात्मक प्रणालीलाई फेरि केन्द्रितकृत प्रणाीलाई फेरि बलियो बनाउँदै जाने नीति देखिन्छ। के निर्वाचन आयोगका जिल्ला कार्यालय हटाउँदैमा त्यसको मात्रै फजुल खर्च हो। के अरु पनि छन्। त्यसकारण लोकतन्त्रलाई बलियो पार्ने पक्षहरुलाई कमजोर पार्ने काम नगरियोस्। अन्य कहाँकहाँ कमजोरी छन् त्यता ध्यान दिन आग्रह गर्दछु।' उनले यस्ता लोकतन्त्र र संघीयतालाई कमजोर पार्ने काम बन्द गर्न आग्रह गरे। प्रदेशहरूलाई छुट्याइने बजेटमा विभेद गरिएको उनको भनाइ । उनले मधेश, कर्णाली र सुदूरपश्चिम प्रदेशमा विकास बजेट बढाउन माग गरे।"
"बजेटमाथि विष्णु पौडेलको टिप्पणी : नीति तथा कार्यक्रम एकातिर, बजेट अर्कैतिर फर्केर आयो","काठमाडौं : नेकपा एमालेका सांसद विष्णु प्रसाद पौडेलले बजेटले मुलुकको विद्यमान आर्थिक अवस्थालाई वेवास्ता गरेको बताएका छन्। आइतबार प्रतिनिधिसभा बैठकमा आर्थिक वर्ष २०८००८१ को बजेटमाथि छलफलमा भाग लिदै पूर्वअर्थमन्त्री समेत रहेका पौडेलले बजेका सिद्धान्त, प्राथमिकता, नीति र कार्यक्रमको बीचमा कुनै पनि प्रकारको संगति र तदरुपकता नदेखिएको बताए। 'नीति तथा कार्यक्रम एकातिर, सिद्धान्त र प्राथमिकता अर्कोतिर र बजेट अझै अर्कोतिर फर्केर आएको छ। यिनीहरूबीचमा कुनै तादम्मेता छैन,'उनले भने,'सिद्धान्त र प्राथमिकता ,नीति तथा कार्यक्रम र बजेट एकअर्कासँग अन्तर सम्बन्धित हुनुपर्ने हो।' नीति तथा कार्यक्रममा उल्लेख गरिएका कयौं कार्यक्रम र योजनालाई बजेटले वेवास्था गरेको उनको भनाइ छ। उनले कतिपय योजनाहरूको कार्यक्रममा बजेट विनियोजन हुनु त परको कुरा तिनका बारेमा स्मरण समेत नगरिएको भन्दै आपत्ती जनाए। उनले भने,' उदाहरणका लागि हिउँदको याममा ३० र वर्षामा ५० युनिटसम्म विद्युत निशुल्क उपलब्ध गराउने नीति तथा कार्यक्रमको घोषणालाई बजेटले अस्वीकार गरेको छ। गेटा मेडिकल कलेजलाई दशथचन्द मेडिकल विश्वविद्यालय बनाउने नीति तथा कार्यक्रमको घोषणाबाट बजेट पछि हटेको छ। स्वास्थ्य विज्ञान प्रतिष्ठान बनाउने भन्दै उम्किन खोज्या छ।' पौडेलले सिद्धान्त र प्राथमिकतासँग नीति र कार्यक्रममा बजेटको अन्तर सम्बन्ध हुनुपर्ने बताए। उनले भने,'सिद्धान्त र प्राथमिकतासँग नीति र कार्यक्रमसँग बजेटको अन्तर समबन्ध हुँदैन भने यो सिद्धान्त कार्यक्रम प्रस्तुत किन गर्ने?' बजेटले मुलुकको अर्थतन्त्रका समस्यालाई चिन्न नसकेको भन्दै समाधानका निम्ति कुनै दुष्टिकोण दिन समेत नसकेको बताए। उनले बजेटले मुलुकमा विद्यमान आर्थिक अवस्थालाईा वेवास्ता गरेको बताए।"
निर्वाचनमा अन्तरघात गर्नेलाई कारबाही गर्ने जसपाको निर्णय,"काठमाडौं : जनता समाजवादी पार्टी, नेपाल (जसपा) ले २०७९ को प्रतिनिधिसभा र प्रदेशसभा निर्वाचनमा अन्तरघात गर्ने नेता तथा कार्यकर्तालाई कारबाही गर्ने भएको छ। उक्त पार्टीको कार्यकारिणी समितिको बैठकले गरेको निर्णयअनुसार चुनावमा अन्तरघात गर्ने नेता तथा कार्यकर्तालाई विधानमा भएको व्यवस्थाअनुसार कारबाही गर्ने निर्णय भएको सो पार्टीका केन्द्रीय प्रचार विभाग प्रमुख पूर्ण बस्नेतले जानकारी दिए। उनका अनुसार पार्टीको विधानमा भएको व्यवस्थाअनुसार जो जहाँका समितिमा आबद्ध छन्, त्यही समितिले कारबाही गर्ने निर्णय भएको छ। स्थानीय तहमा रहेकालाई स्थानीय समिति, जिल्लामा रहेकालाई जिल्ला समन्वय समिति, प्रदेशमा रहेकालाई प्रदेश समिति तथा केन्द्रमा रहेकालाई केन्द्रीय कमिटीले कारबाही गरिने भएको छ। कारबाहीमा पार्टी सदस्यबाट हटाउनेदेखि लिएर चेतावनीसम्मको कारबाही तोकिएको केन्द्रीय प्रचार विभाग प्रमुख बस्नेतले बताउनुभयो। गएको मंसिर ४ गते सम्पन्न आम निर्वाचनमा जसपाका अध्यक्ष उपेन्द्र यादव पराजित भएपछि त्यसको अध्ययन तथा छानबिनका लागि कार्यदल गठन गरिएको थियो। पार्टीका कार्यकारिणी सदस्य शिवलाल थापाको संयोजकत्वमा गठन भएको सो कार्यदलले गएको फागुन २० गते पार्टी अध्यक्ष उपेन्द्र यादवलाई प्रतिवेदन बुझाएको थियो। कार्यदलले करिब डेढ महिना लगाएर ४८ जना केन्द्रीय सदस्यसहित एक सय ५२ जनासँग बयान लिइएको कार्यकारिणी सदस्य शिवलाल थापाले जानकारी दिए। उनका अनुसार जिल्ला जिल्लाबाट आएको उजुरीका आधारमा पार्टीका ती नेताहरुसँग बयान लिइएको थियो।"
अदालतमा मुद्दा परेपछि राप्रपाले माग्यो प्रधानमन्त्री प्रचण्डको राजीनामा,"काठमाडौं : राष्ट्रिय प्रजातन्त्र पार्टीका सांसद ज्ञानेन्द्र शाहीले युद्ध अपराधजस्तो जघन्य अपराधमा मुद्दा दर्ता भएको भन्दै प्रधानमन्त्रीले राजीनामा दिनुपर्ने बताएका छन्। प्रतिनिधिसभाको आइतबारको बैठकमा राप्रपाको प्रमुख सचेतक समेत रहेका शाहीले उक्त मुद्दामा जेष्ठ ३० गते अदालतमा हाजिर हुन पत्र काटेको अवस्थामा प्रधानमन्त्री पुष्पकमल दाहाल 'प्रचण्ड' ले राजीनामा दिएर अदालतमा हाजिर हुनुपर्ने बताए। युद्ध अपराध देशले नभई व्यक्तिले गरेको तर्क गर्दै शाहीले देशको प्रधानमन्त्री नभइ पुष्पकमल दाहाल भएर अदालत जानुपर्ने बताए । उनले नैतिकताको आधारमा पनि प्रधानमन्त्री पदमा बस्न नमिल्ने उल्लेख गरे। उनले भने, 'प्रधानमन्त्रीले तत्काल पदबाट राजीनामा दिएर मार्गप्रशस्त गर्नुपर्छ। नैतिकका आधारमा राजीनामा दिनुपर्छ। अदालतलाई सभामुख देवराज घिमिरेले सो विषयमा आफ्नो ध्यानाकर्षण भएको बताए ।"
विश्वविद्यालय शिक्षा अनुसन्धान र नवप्रवर्तनमा केन्द्रित हुनुपर्दछ : प्रधानमन्त्री,"काभ्रे : पुष्पकमल दाहाल प्रचण्डले विश्वविद्यालयको शिक्षा अनुसन्धान र नवप्रवर्तनमा केन्द्रित हुनुपर्ने बताएका छन्। आइतबार धुलिखेलमा आयोजित काठमाडौं विश्वविद्यालयको २८ औं दीक्षान्त (दोस्रो चरण) समारोहमा बोल्दै प्रधानमन्त्रीले विश्वविद्यालयहरूमा स्नातकोत्तर तहका पाठ्यक्रममा अनुसन्धान र नवप्रवर्तनलाई प्राथमिकता दिनुपर्ने र स्नातक तहमा बढी अभ्यासमुखी र सिकाइमा जोड दिनुपर्ने बताएका हुन्। दीक्षान्त समारोहमा प्रधानमन्त्रीले भने, 'हाल सञ्चालनमा रहेका सबै विश्वविद्यालय र उच्च शैक्षिक संस्थाहरूले पठनपाठन र अनुसन्धानको शैली परिवर्तन गर्न आवश्यक छ। खासगरी विश्वविद्यालयहरूमा स्नातकोत्तर तहका पाठ्यक्रममा अनुसन्धान र नवप्रवर्तनलाई प्राथमिकता दिनुपर्ने हुन्छ। स्नातक तहमा बढी अभ्यासमुखी र सिकाइमा जोड दिनुपर्ने हुन्छ। अनुसन्धानले समाजमा प्रभाव र परिवर्तन ल्याउन नसक्दा साधन र स्रोतको सही सदुपयोग हुँदैन।' सरकारले पनि विश्वविद्यालय तहको अध्ययन र अनुसन्धानलाई सवल बनाउन सरकारका अनुसन्धान सम्बन्धी कार्यहरू विश्वविद्यालयहरूबाट गराउने निर्णय गरिसकेको हुनाले प्राध्यापकहरूमा राज्यका लागि योगदान गर्ने प्रत्यक्ष अवसर मिल्ने आशा लिएको बताए। विदेश पलायन हुने युवा र विदेशी मुद्रालाई केही हदसम्म भए पनि रोक्न प्रशंसनीय योगदान गरेको विश्वविद्यालयले आफ्ना क्षमतावान् अब्बल स्नातकहरूलाई प्रारम्भिक रोजगारीसमेत दिने प्रस्तावना गरेको र यसलाई सरकारले अत्यन्त सकारात्मक कदमका रूपमा लिएको बताए। काठमाडौं विश्वविद्यालयले आफ्नो स्थापनाको ३२ वर्षमा विभिन्न संकायमा ४१ हजारभन्दा बढी जनशक्ति उत्पादन गरेको छ।"
देउवासँग रामेछाप कांग्रेसको गुनासो : कान्छारामले ठेक्का लिएका काम अलपत्र हुँदा शाख घट्यो,"पार्टी नेतृत्वले स्वच्छाचारी रुपमा पार्टी सञ्चालन गर्ने नेतृत्वलाई कडा निर्देशन दिँदै पार्टीलाई सही बाटोमा हिँडाउनसमेत पार्टी सभापति देउवा समक्ष माग गरेका छन्। रामेछाप : नेपाली कांग्रेस रामेछापभित्रको विवाद सतहमा आएको छ। जिल्ला सभापति एवम् सांसद पूर्णबहादुर तामाङको कार्यशैलीको विषयलाई लिएर रामेछाप कांग्रेसका नेताकार्यकर्ताले प्रश्न उठाउँदै सभापति शेरबहादुर देउवालाई ११ बुँदे ध्यानाकर्षण गराएका छन्। असन्तुष्ट पक्षले जिल्ला सम्मेलन बहिस्कार गर्ने जानकारीसहित दिएको उजुरी सभापति देउवा, महामन्त्रीद्वय गगनकुमार थापा र विश्वप्रकाश शर्मालाई छुट्टाछुट्टै बुझाएका हुन्। जिल्ला सभापति तामाङले पार्टीलाई विधि र पद्धतिमा सञ्चालन नगरेको भन्दै विवाद चर्किएपछि रामेछाप कांग्रेसका पूर्व जिल्ला सभापति रामचन्द्र खड्का, महाधिवेशन प्रतिनिधि भरत चौलागाई, झपडराज भण्डारी, युवराज भट्टराई, बिनिता खड्कालगायत महाधिवेशन प्रतिनिधि, क्षेत्रिय प्रतिनिधि, प्रदेश कमिटीलगायतका ४६ जनाभन्दा बढी नेता कार्यकर्ताले देेउवासमक्ष निवेदन दिँदै कारबाहीको माग गरेका हुन्। पार्टी सञ्चालनका क्रममा गरिएका गलत कार्यका विरुद्ध फरक मत राख्ने साथिहरुमाथि स्पष्टिकरण सोध्ने र स्पष्टीकरण दिने वैधानिक मार्ग हुँदाहुँदै सभापतिसँग असहमत राख्नेलाई व्यक्तिगत गालिगलौज गर्दै बाटोबाटोमा पदमुक्त गर्ने र नियुक्ति दिने कार्य भएको, पार्टीलाई गतिशिल र उर्जावान बनाउन कार्यक्रम प्रशिक्षण नगरेको भन्दै विरोध गरेका छन्। उनीहरुले जिल्लाको विकास निर्माणका लागि बजेट बिनियोजन गर्ने गराउने कार्यमा पार्टीका कुनै निकाय र नेताहरु सँग छलफल नगरेको बताएका छन्। प्रतिनिधि सभाका सांसद कान्छारामले आफ्ना कम्पनीमार्फत ठेक्का लिएका आयोजना वर्षौ बितिसक्दा पनि योजना अलपत्र पारेको पत्रमा उल्लेख छ। पत्रमा भनिएको छ, नेपाली कांग्रेसको वर्तमान पार्टी सभापति कान्छाराम तामाङ्ग (पुर्ण बहादुर) ठेकेदार पनि भएको र निजले आफ्नो कम्पनीमार्फत पुल, सडक लगायत जिल्लाका विकास निर्माणको ठेक्का लिइ वर्षौ बितिसक्दा पनि योजना अलपत्र पारिएको अवस्थामा छन् । उक्त अलपत्र योजनाहरुलाई अघि सारेर अन्य पार्टीका मान्छेहरुले प्रश्न गर्दा नेपाली काङ्ग्रेस निरुत्तर भइ पार्टीको शाख बचाउन कठिन भएको छ। उनीहरुले नेपाली कांग्रेस जिल्ला कार्य समितिको आयोजनामा जेठ ३१ गते जिल्ला सम्मेलन हुने भन्ने जानकारी सामाजिक सञ्जालबाट आएपनि पार्टीभित्र कुनै छलफल नभएको भन्दै आपत्ति जनाएका छन्। सम्मेलन कुनै वैधानिक धरातलमा नटेकि, जिल्लाका क्रियाशील नेताहरुसँग कुनै सुझाब सल्लाह नलिई आफू र आफ्ना आसेपासेको सल्लाहमा नेता कार्यकर्तालाइ मानमर्दन गर्ने र कागजी रुपमा मात्र गरेको देखाउन खोजिएको छ। कांग्रेस रामेछाप जिल्ला नेतृत्वका विविध कार्य शैली, गतिविधि र रवैया निरन्तर भएकाले अहिलेको जिल्ला सम्मेलन सहभागी हुन सक्दैनौंदेउवालाई लेखिएको पत्रमा भनिएको छ। देउवालाई सम्बोधन गरिएको पत्रमा गत स्थानिय निर्वाचनमा विधान बमोजिम काम नगरी आफुखुशी टिकट वितरण गरेको, आर्थिक चलखेलका आधारमा टिकट वितरण गरेको, पार्टी केन्द्रले निर्णय गरेर निर्देशन गरेको ""अन्तर पार्टी गठबन्धन"" लाई अटेर गरी गठबन्धन नगर्दा स्थानीय निर्वाचनमा धेरै वडा र पालिकामा सिट गुमाउनु परेको उल्लेख छ। पत्रमा नेपाली काङ्ग्रेसको चौधौ जिल्ला अधिवेशन वैधानिक हिसाबले टुंगिन नसकेको बताउँदै निर्वाचनमा भएको धाँदलीबारे जिल्ला निर्वाचन समिति र केन्द्रीय समितिमा समेत मुद्दा दायर गरेपनि उक्त मुद्दालाई किनारा लगाउन सहयोग र पहल नगरिएको हुँदा महासमितिको निर्वाचन समेत हुन नसकेको उल्लेख छ। पार्टी नेतृत्वले स्वच्छाचारी रुपमा पार्टी सञ्चालन गर्ने नेतृत्वलाई कडा निर्देशन दिँदै पार्टीलाई सही बाटोमा हिँडाउनसमेत पार्टी सभापति देउवा समक्ष माग गरेका छन्। यस अगाडि पनि कांग्रेसभित्र विवाद हुँदा सचिव दिपक खड्काको नेतृत्वमा बैठकमा सहभागी १९ जना कार्यसमितिका सदस्यहरु बैठक बहिष्कार गरेर बाहिरिएका थिए।"
प्रतिनिधिसभा बैठक (लाइभ),"काठमाडौं : संघीय संसदअन्तर्गतको प्रतिनिधिसभा बैठक सुरू भएको छ। बैठकमा आर्थिक वर्ष २०८००८१ को राजश्व र व्ययको वार्षिक अनुमानमाथिको सामान्य छलफल जारी रहने संघीय संसदको सचिवालयले जनाएको छ। बैठकमा अर्थमन्त्री डाप्रकाशशरण महतले आर्थिक वर्षको राजश्व र व्ययको वार्षिक अनुमानमाथिको छलफलमा उठेका प्रश्नको उत्तर दिने कार्यसूची रहेको छ। यस्तै विनियोजन विधेयक २०८० लाई प्रस्तुत गर्न अनुमति माग्ने प्रस्तावमाथि सांसद प्रेम सुवालले राखेको विरोधको सूचनालाई निर्णयार्थ प्रस्तुत गरिने कार्यसूची छ। त्यसपछि अर्थमन्त्री महतले विनियोजन विधेयक २०८० प्रस्तुत गर्ने कार्यसूची छ। यस्तै, बैठकमा राष्ट्र ऋण उठाउने विधेयक २०८० लाई प्रस्तुत गर्न अनुमति माग्ने प्रस्तावमाथि सांसद सुवालले राखेको विरोधको सूचनालाई निर्णयार्थ प्रस्तुत गरिनेछ। अन्तममा अर्थमन्त्री महतले राष्ट्र ऋण उठाउने विधेयक २०८० प्रस्तुत गर्ने दैनिक कार्यसूची रहेको छ।"
"प्रतिनिधिसभा बैठक बस्दै,अर्थमन्त्रीले बजेटमाथिका उठेका प्रश्नको जवाफ दिने","काठमाडौं : संघीय संसदअन्तर्गतको प्रतिनिधिसभा बैठक बस्दैछ। आइतबार बिहान ११ बजे बस्ने बैठकमा आर्थिक वर्ष २०८००८१ को राजश्व र व्ययको वार्षिक अनुमानमाथिको सामान्य छलफल जारी रहने संघीय संसदको सचिवालयले जनाएको छ। बैठकमा अर्थमन्त्री डाप्रकाशशरण महतले आर्थिक वर्षको राजश्व र व्ययको वार्षिक अनुमानमाथिको छलफलमा उठेका प्रश्नको उत्तर दिने कार्यसूची रहेको छ। यस्तै विनियोजन विधेयक २०८० लाई प्रस्तुत गर्न अनुमति माग्ने प्रस्तावमाथि सांसद प्रेम सुवालले राखेको विरोधको सूचनालाई निर्णयार्थ प्रस्तुत गरिने कार्यसूची छ। त्यसपछि अर्थमन्त्री महतले विनियोजन विधेयक २०८० प्रस्तुत गर्ने कार्यसूची छ। यस्तै, बैठकमा राष्ट्र ऋण उठाउने विधेयक २०८० लाई प्रस्तुत गर्न अनुमति माग्ने प्रस्तावमाथि सांसद सुवालले राखेको विरोधको सूचनालाई निर्णयार्थ प्रस्तुत गरिनेछ। अन्तममा अर्थमन्त्री महतले राष्ट्र ऋण उठाउने विधेयक २०८० प्रस्तुत गर्ने दैनिक कार्यसूची रहेको छ।"
एमालेको आरोप : राजश्व छलीमा गृह र अर्थमन्त्रालयका कर्मचारीको सेटिङ हुन्छ,"काठमाडौं : नेकपा एमालेका सांसद पदम गिरीले भन्सारहरूमा विचौलियाको हावी भएको बताएका छन्। आइतबार प्रतिनिधिसभा बैठकमा बजेटमाथि छलफलमा भाग लिदै सांसद गिरीले भन्सार छल्नमा सरकारका व्यक्तिहरू नै संलग्न रहेको र अरबौं रुपैयाँ राजश्व हिनामिना भएको बताए। उनले गृहमन्त्रालय र अर्थमन्त्रालयका उच्च पदस्थ व्यक्तिहरू नै राजश्व चुहावट गराउने काममा ठूलो सेटिङमा लागिरहेको बताए उनले भने,' भन्सारहरूमा विचौलियाको हावी भएको छ। गृह र अर्थमन्त्रालयका उच्च पदस्थ कर्मचारी नै राजश्व चुहावट गराउने काममा ठूलो सेटिङमा लागिरहेका हुनछन्। मन्त्रीहरूका क्वाटरबाट स्वकीय सचिवहरूले भन्सारका कर्मचारीहरूलाई फोन गरेर गाडीका गाडीका माल भित्र पठाइन्छ। भन्सार छल्नमा सरकारका मान्छेहरू लागेका छन् । अरबौं रुपैयाँ राजश्व हिनामिना भएको छ।' गठबन्धन सरकारकै कारण अर्थतन्त्र कमजोर भएको उनको जिकिर छ। उनले यो गठबन्धन सरकार जनताका लागि नभइ विचौलियाका लागि गठन भएको बताए। उनले भने,'यो गठबन्धन विचौलिया र निश्चित घरानाका व्यापारीहरूलाई फाइदा हुनेगरी बनेको हो।' १४ खर्ब राजश्व संकलन गर्ने लक्ष्य लिएको सरकारले साँढे ८ अर्ब राजश्व संलकन गर्न नसकेको भन्दै आपत्ती जनाए। यसको जिल्ला गठबन्धन सरकारले लिनुपर्ने बताए। उनले भने,' यो सरकार सम्पूर्णरुपमा असफल भएको छ। आफ्नो असक्षमता के हो त्यो हेर्नुपर्यो,अयोग्यतालाई बुझ्न पर्यो। यदि यसले जनता र सदनलाई चित्त बुझ्दो जवाफ दिन सक्दैन भने नैतिकरुपमा यो गठबन्धनलाई सरकारमा बस्न रहिरहन हैसित छैन।'"
फरक क्षमता भएकालाई सहायक सामग्री,"नुवाकोट : जिल्लाको किस्पाङ गाउँपालिकाले फरक क्षमता भएकाहरूलाई पुनःस्थापना कार्यक्रम सञ्चालन गरेको छ। जीविकोपार्जनका लागि सहायक सामग्रीका साथै शैक्षिक सामग्रीहरू प्रदान गरिएको प्रमुख प्रशासकीय अधिकृत महाप्रसाद दंगालको भनाइ छ। उनका अनुसार समुदायमा आधारित पुनःस्थापना कार्यक्रम अन्तर्गत १५ जनालाई सेतो छडी, व्हिलचियर, वैशाखी र १० जनालाई एकएक वटा बाख्रा र ६ जनालाई शैक्षिक सामग्री प्रदान गरिएको छ। सामग्री वितरण गर्दै गाउँपालिकाको उपाध्यक्ष अर्जुनप्रसाद न्यौपानेले यसबाट फरक क्षमता भएकाहरूको जीवन सञ्चालन गर्न सहयोग पुगेको र कार्यक्रमलाई निरन्तरता दिइने बताए।"
जबरजस्ती करणीका फरार प्रतिवादी पक्राउ,बागलुङ : जबरजस्ती करणी मुद्दाका फरार प्रतिवादीलाई जिल्ला प्रहरी कार्यालय बागलुङले पक्राउ गरेको छ। जबरजस्ती करणी उद्योग मुद्दाका फरार प्रतिवादी काठेखोला गाउँपालिका१ का ४० वर्षीय बम बहादुर रानालाई प्रहरी चौकी दोबिल्लाबाट खटिएको टोलीले पक्राउ गरेको जिल्ला प्रहरी कार्यालय बागलुङका सूचना अधिकारी प्रहरी नायव उपरीक्षक मदन केसीले जानकारी दिए। रानालाई जिल्ला अदालत बागलुङले २०७६ जेठ २१ गते जबरजस्ती करणी उद्योग सम्बन्धी कसूर मुद्दामा १० महिना २० दिन कैद र १० हजार रुपैयाँ जरिवाना सजाय तोकेको थियो। अदालतले फैसला गरेपनि राना फरार थिए। कैद तथा जरिवाना भुक्तान हुन बाँकी रहेका प्रतिवादी रानालाई जिल्ला प्रहरी कार्यालय बागलुङले आइतबार बागलुङ जिल्ला अदालतमा पेश गरिएको प्रहरी नायव उपरीक्षक केसीले जानकारी दिए।
अमेरिका र माल्टा पठाउने भन्दै रकम लिई फरार भएका दुई पक्राउ,"काठमाडौं : वैदेशिक रोजगारका लागि अमेरिका र माल्टा पठाइदिने भन्दै रकम लिई फरार रहेका दुई जनालाई प्रहरीले पक्राउ गरेको छ। काठमाडौं उपत्यका अपराध अनुसन्धान कार्यालयका अनुसार पक्राउ पर्नेमा उदयपुर चौदण्डीगढी नगरपालिका७ वेलटार घर भई हाल ललितपुर गोदावरी नगरपालिका१४ बस्ने ३७ वर्षीया सुनिता न्यौपाने श्रेष्ठ र मुगु छाँयानाथ रारा नगरपालिका३ घर भई हाल काठमाडौँ महानगरपालिका१४ कलंकी बस्ने ३४ वर्षीय प्रवीन खड्का रहेका छन्। श्रेष्ठले ओमनाथ मैनालीलाई वैदेशिक रोजगारका लागि अमेरिका पठाइदिने त्यसका लागि ३१ लाख लाग्ने र अमेरिका पुगेपछि मोबाइल सफ्टवेयर कम्पनीमा काम लगाइदिने तथा मासिक तीन लाख ५० हजार तलब हुन्छ भनी विश्वास दिलाई प्रलोभनमा पारी निज पीडितबाट पटक पटक गरी जम्मा छ लाख २१ हजार रकम लिई सम्पर्कविहीन भई ठगी गरेको आरोपमा पक्राउ गरिएको काठमाडौं उपत्यका अपराध अनुसन्धान कार्यालयका सूचना अधिकारी तथा प्रहरी उपरीक्षक रवीन्द्र रेग्मीले जानकारी दिए। यसैगरी, खड्काले कर्णबहादुर बुढासमेत दुई जनालाई वैदेशिक रोजगारका लागि माल्टा पठाइदिने र त्यसका लागि प्रतिव्यक्ति ११ लाख ५० हजार लाग्ने तथा माल्टा पुगेपछि प्रतिष्ठित कम्पनीमा काम लगाइदिने भन्दै विश्वास दिलाई प्रलोभनमा पारी निज पीडिहरूबाट पटक पटक गरी जम्मा नौ लाख रुपैयाँ रकम लिई सम्पर्कविहीन भई ठगी गरेको आरोपमा आज काठमाडौं महानगरपालिका१४ कुलेश्वरबाट प्रहरीले पक्राउ गरेको हो। पक्राउ परेकाहरूलाई थप अनुसन्धान तथा कारबाहीका लागि वैदेशिक रोजगार विभाग ताहाचल काठमाडौं पठाइएको काठमाडौं उपत्यका अपराध अनुसन्धान कार्यालयका सूचना अधिकारी तथा प्रहरी उपरीक्षक रेग्मीले बताए।"
दिपायल सिलगढी नगरपालिका पूर्ण खोप सुनिश्चितता घोषणा,डोटी : डोटीको दिपायल सिलगढी नगरपालिका पूर्ण खोप सुनिश्चतता तथा दिगोपना घोषणा भएको छ। पूर्ण खोप सुनिश्चित भविष्य भन्ने मूल नाराका साथ आइतबार नगर पूर्ण खोप सुनिश्चतता तथा दिगोपना घोषणा गरिएको हो। यो पालिका जिल्लाको अन्तिम पालिकाका रूपमा घोषणा भएको हो। अन्य आठवटा पालिका यसअघि नै घोषणा भइसकेका छन्। स्वास्थ्य कार्यालय डोटीका प्रमुख रमेश मलासीले सबै सूचक पार गरेर घोषणा भएको बताए। योसँगै सबै पालिका पूर्ण खोप घोषणा भइसकेका कारण अब छिट्टै नै जिल्लालाई पूर्ण खोप सुनिश्चतता तथा दिगोपना घोषणा गरिने मलासीले बताए।
ज्येष्ठ नागरिकलाई पंखा र झुल वितरण,महोत्तरी : मटिहानी नगरपालिकाले नगरभरिका ज्येष्ठ नागरिकलाई झुल र पंखा वितरण गरेको छ। बढ्दै गएको गर्मीको कारण जनजीवन अस्तव्यस्त बन्दै गएपछि आइतबार नगरपालिकाले ८२ वर्ष उमेर पुगेका १४० जना ज्येष्ठ नागरिकलाई जनही १ थानका दरले झुल र पंखा वितरण गरिएको हो। पछिल्लो समयमा आएर बढ्दो गर्मी र लामखुट्टेबाट उनीहरूको जनजीवन प्रत्यक्ष रूपमा प्रभावित भएपछि जनही १ थानका दरले पंखा र झुल वितरण गरिएको नगर प्रमुख हरिप्रसाद मण्डलले बताए। यसपटक बजेट अभावको कारण ८२ वर्षभन्दा माथि उमेर समूहलाई सो सामग्री वितरण गरिएको र आगामी वर्षमा नगरभरिका हरेक जेष्ठ नागरिक पंखा र झुल वितरण गरिने लक्ष्य रहेको नगरप्रमुख मण्डलले बताए।
किसानका अभ्यास बुझ्न ज्ञान यात्रा,"काठमाडौं : पूर्वी तराईका किसानले गरेका अभ्यासको अवलोकन र उनीहरूको स्थितिलाई बुझ्न किसानसँग सम्बद्ध सरोकारवालाले ज्ञानयात्रा गरेका छन्। किसानको घरघर जाउँ ज्ञान निर्माण गरौ भन्ने मान्यताका साथ गत जेठ २२ देखि २६ सम्म राष्ट्रिय कृषक समूह महासंघ नेपालको आयोजनामा ज्ञान यात्रा २०८० गरिएको हो। वर्गीकरणसहितको किसान परिचयपत्र अभ्यासको प्रक्रिया र सिकाइ आदानप्रदान गर्नु, नीतिगत र व्यवहारगत अभ्यासबारे जानकारी लिनु उक्त यात्राको उद्देश्य थियो। यसैले कोसी प्रदेशको बेलका नगरपालिका, मधेस प्रदेशको सिरहा र सप्तरी जिल्लामा स्थानीय सरकारको सहभागितामा अवलम्बन गरिएका किसानका अनुभवको प्रत्यक्ष रूपमा अवलोकन गरी ज्ञान निर्माण गर्ने उद्देश्यका साथ ज्ञान यात्रा सम्पन्न गरिएको महासंघका अध्यक्ष नवराज बस्नेत बताउँछन्। उनका अनुसार किसान अधिकारका क्षेत्रमा कार्यरत महासंघले स्थानीय सरकारसँग मिलेर किसानको अधिकार स्थापनाका लागि नमुना विकास कार्यहरू गरेको छ। जसअन्तर्गत वर्गीकरणसहित किसान परिचयपत्र वितरण र त्यसको आधारमा सेवासुविधा, बाँझो जमिनको उपयोग र भूमिहीन, सिमान्त मुसहर समुदायको जीविकोपार्जनका लागि जग्गा भाडामा लिएर गरिएको खेती, बाली तथा पशु बिमा, दिगो कृषि अभ्यासलाई स्थलगत रूपमा अवलोकन गरिएको छ। पालिकाले अवलम्बन गरेका वर्गीकरणको आधार ४ तहमा उल्लेख गरिएको छ। जसमा सीमान्त किसान (भूमिहीन र कृषि मजदुर) साना किसान, मध्यम किसान र ठूला किसानलाई परिचयपत्र वितरण गरिएको थियो। किसानको वर्गीकरणका आधारमा अनुदान तथा सेवासुविधा उपलब्ध गराइनेछ। कृषिमा परिवर्तन गर्ने नै हो भने सरकार, किसानका नागरिक संगठन, किसानको समूह, सहकारी र किसानसँगै बसेर कृषिका ऐन कानुन, नीति नियम र कार्यविधि निर्माण र कार्यान्वयनमा सँगसँगै लाग्नु आवश्यक रहेको भन्दै उनले सरोकारवालाको ध्यानाकर्षण गरे। नेपाल सरकारले समय समयमा कृषि पेसालाई मर्यादित बनाउन विभिन्न पहलहरू गर्दै आएको छ। यद्यपि यी प्रयासहरू मूर्त रूपमा कार्यान्वयन भई किसानलाई सामाजिक सुरक्षाभित्र व्यवस्थित बनाउँदै व्यावसायिक बनाउन नसकेको महासंघको भनाइ छ।"
सोमबार देशका चारवटा प्रदेशमा वर्षा हुने,"काठमाडौं : सोमबार देशका चारवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी प्रदेश, बागमती प्रदेश र गण्डकी प्रदेशका थोरै स्थानहरूमा र मधेस प्रदेश लगायत बाँकी प्रदेशका पहाडी भूभागका एकदुई स्थानमा मेघ गर्जनचट्याङसहित हल्का देखि मध्यम वर्षाको सम्भावना रहेको छ। सोमबार राति कोशी प्रदेश लगायत बागमती र गण्डकी प्रदेशको पहाडी भूभागका केही स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। साथै मधेस प्रदेश लगायत देशका बाँकी पहाडी भूभागका एकदुई स्थानमा मेघ गर्जनचट्याङसहित क्षणिक वा हल्का वर्षाको सम्भावना रहेको छ।"
उपचार सेवा व्यवस्थित बनाएपछि पाल्पा अस्पतालमा आउने बिरामी बढे,"तानसेन : पाल्पा अस्पताल तानसेनमा १० महिनाको अवधिमा ६९ हजार ८ सय ७२ जनाले उपचार सेवा लिएका छन् । २०७९ साउनदेखि २०८० वैशाखसम्मको अवधिमा पाल्पा अस्पतालबाट सेवा लिने बिरामीको संख्या विगतका वर्षमा भन्दा बढेको हो । अस्पतालको उपचार सेवालाई थप व्यवस्थित बनाउँदै लगिएकाले पनि सेवा लिन आउने बिरामीको संख्यामा वृद्धि भएको हो । अस्पतालले २४ सै घण्टा आकस्मिक सेवा, स्त्री रोग, प्रसूति सेवा, शल्यक्रिया, दन्तरोग, मानसिक रोग, फिजियो थेरापी, आँखा जाँच, अल्ट्रासाउण्ड सेवा, ऐक्सररे सेवा, फार्मेसी सेवा, रिफर सेवा सञ्चालन नियमित रुपमा भएकोले बिरामीको संख्या बढेको पाल्पा अस्पताल विकास समितिका अध्यक्ष गुराश आत्रेयले बताए । अस्पतालमा स्वीकृत दरबन्दीअनुसार कर्मचारी नहुँदा अझैं पनि चाहे अनुसारको उपचार सेवामा प्रदान गर्न नसकिएको निमित्त मेडिकल सुपरिटेण्ड डा भण्डारीले बताए । सरकारको दरबन्दी अनुसार अस्पतालमा ६० कर्मचारी हुनुपर्नेमा जम्मा नेपाल सरकारबाट १६ जना उपलब्ध रहेको, अन्य केही कर्मचारीहरू विभिन्न स्रोतबाट करारमा राखिएको बताए। तर, अस्पतालमा ११ जना विशेषज्ञ चिकित्सको दरबन्दी भए पनि एकजना पनि विशेषज्ञ चिकित्सक नरहेको निमित्त मेडिकल सुपरिटेण्डन डा भण्डारीले जानकारी दिए । सरकारले लागू गरेको विमा कार्यक्रमलाई प्रभावकारी रुपमा लागू गर्न, दरबन्दी अनुसारको कर्मचारी परिपूर्ति गरेर जनताको उपरचार सेवालाई चुस्त दुस्त बनाउन सबैपक्ष बाट दबाब सिर्जना गर्नुपर्ने स्थानीयको भनाइ छ। अस्पताल विकास समितिले नियमित रुपमा अनुगमन बढाएर सबै पक्षबाट काम प्रभावकारी बन्दै गएको छ, बिहान ८ बजेदेखि नै टिकट काट्नेदेखि चेकजाँच तथा रिफरको व्यवस्था, समयमै ल्याब रिर्पोटको व्यवस्था, बिरामी तथा आफन्तहरूलाई सरुवा रोगबाट बचाउन निशुल्क माक्स वितरण जस्ता कामले पाल्पा अस्पतालमै उपचार गराउने बिरामीको संख्या बढ्दै गएको हो। अहिले दैनिक पाल्पा अस्पतालमा मात्र उपचार गराउने बिरामीको संख्या दैनिक ४ सयदेखि ५ सयको हाराहारीमा पुग्ने गरेको अस्पतालले जनाएको छ। समितिका अध्यक्ष आत्रेयले अस्पतालको सेवालाई थप गुणस्तरीय बनाउँदै रिफर सेन्टरलाई निरुत्साहित बनाउँदै उपचार केन्द्रको रुपमा लैजाने गरी समिति र अस्पतालमा कार्यरत कर्मचारीहरू लागेको बताए । अध्यक्ष आत्रेयले ल्याब सेवालाई व्यवस्थित गर्ने,कर्मचारी अभाव परिपूर्तिका लागि सम्बन्धित निकायसँग पहल गरिरहेको,नयाँ भवन निर्माणका लागि जग्गाको व्यवस्थापन भइरहेको,अस्पतालका लागि आवश्यक उपकरण प्रदेश र केन्द्र सरकारसँग माग गरिएको बताए । अक्सिजन प्लान्ट पूर्णरुपमा सञ्चालन गरी सेवा प्रवाह गरिरहेको अस्पताल भित्रै अप्रेसन सेवा सुरु गर्ने, एम्बुलेन्स थप गर्ने, टिकटका लागि अनलाइन प्राणाली लागू गर्ने, नयाँ भवन बनाउने, भिडियो एक्सरेका लागि प्राविधिक जशक्ति व्यवस्थापन गर्ने गरी समितिले काम गर्दै आएको अध्यक्ष आत्रेयले बताए ।"
जोमसोम बसपार्क पालिकालाई हस्तान्तरण,जोमसोम : मुस्ताङ सदरमुकाम जोमसोममा नवनिर्मित बसपार्क पालिकालाई हस्तान्तरण गरिएको छ। सघन सहरी विकास तथा भवन डिभिजन आयोजना कार्यालय बाग्लुङले बसपार्क घरपझोङ गाउँपालिकालाई हस्तान्तरण गरेको हो। २ करोड ५१ लाखको लागतमा बसपार्क निर्माण गरिएको हो। बसपार्कको २०७३ सालमा निर्माण सुरु गरिएको थियो। ५० वटाभन्दा बढी सवारी साधन अटाउन सक्ने क्षमता छ। अहिले जोमसोम बसपार्कको रनवे ग्राभेल भइसकेको छ। संघीय सरकारले निर्माण गरेका पूर्वाधार विकासहरू स्थानीय तहलाई हस्तान्तरण गर्ने क्रममा कार्यालयले घरपझोङलाई बसपार्क हस्तान्तरण गरिएको कार्यालयका इन्जिनियर योगेन्द्र बस्ताकोटीले जानकारी दिए।
सेती नदीमा डुबेर एक जनाको मृत्यु,डोटी : डोटीस्थित सेती नदीमा नुहाउने क्रममा डुबेर एक जनाको मृत्यु भएको छ। आइतबार जिल्लाको पूर्वीचौकी गाउँपालिका४ सानागाउँका ३८ वर्षीय तेज खड्काको नुहाउने क्रममा डुबेर मृत्यु भएको हो। इलाका प्रहरी कार्यालय दिपायलका प्रमुख रूपसिं थापाका अनुसार नुहाउने क्रममा बेपत्ता भएपछि स्थानीय र प्रहरीको खोजीबाट उनी मृत अवस्थामा फेला परेका हुन्।
बाढीपहिरोमा परी मृत्यु भएका १३ जनाका परिवारलाई २६ लाख परिपूरण,"कालीकोट : कालीकोटमा गत असोजमा बाढीपहिरोमा परेर मृत्यु भएका १३ जनाको परिवारले परिपूरण पाएका छन्। प्रदेश सरकारमार्फत राष्ट्रिय बीमा कम्पनीमा गरेको सामूहिक दुर्घटना बीमाबापत जनही दुई लाखका दरले बीमा रकम प्राप्त गरेका हुन्। २३ असोज २०७९ सालमा कालीकोटको तिलागुफा नगरपालिका४ मा मलामी जाँदा पहिरोमा परेर १३ जनाको मृत्यु भएका थियो। पहिरामा मृत्यु हुनेहरूमा मानबहादुर शाही, अलिबहादुर शाही, खगेन्द्रबहादुर शाही, खिमबहादुर शाही, धनबहादुर शाही, भेषबहादुर शाही, भीमबहादुर शाही, प्रशान्त शाही, धनबहादुर शाही, नरेशबहादुर शाही, छत्रजङ्ग शाही, परबहादुर शाही र मोतिलाल शाहीका आफन्तले दुई लाखको दरले २६ लाख रुपैयाँ रकम परिपूरणस्वरुप उनीहरूका परिवारले हन्तारन्तरण गरिएको छ। बीमाबापत पीडितका परिवारले पाउने रकम हकवालको खातामा जम्मा गर्ने राष्ट्रिय बीमा कम्पनी सुर्खेतका प्रमुख शिवराज विसीले जानकारी दिए। उनका अनुसार कर्णाली प्रदेशका आन्तरिक मामिलामन्त्री कृष्ण जिसीले पहिरामा परी मृत्यु भएका तिलागुफा४ राँचुलीका धनबहादुर शाहीका हकवाला खड्कराज शाहीलाई चेक हस्तान्तरण गरे। अन्यका हकमा मृतक परिवारको बैंक खातामा जम्मा गर्ने सहमति भएको छ। चेक हस्तान्तरण कार्यक्रमलाई सम्बोधन गर्दै मन्त्री जिसीले बीमा कार्यक्रमलाई प्रभावकारी रुपमा अघि बढाउन सम्बन्धित पक्षलाई आग्रह गरे।"
अनलाइनबाट यौन दुर्व्यवहार गर्ने व्यक्ति पक्राउ,काठमाडौं : अनलाइनबाट यौन दुर्व्यवहार गर्ने फरार प्रतिवादी पक्राउ परेका छन्। सुनसरीको दुहवी नगरपालिका१० घर भई सोही स्थान बस्ने ३५ वर्षीय कुलदीप चौधरीलाई साइबर ब्यूरोको टोलीले पक्राउ गरेको हो। उनले सुरुमा सामाजिक सञ्जालमार्फत साथी बनाएर महिलालाई गोप्य सामग्री साटासाट गर्न लगाए। पछि अश्लील सामग्री बनाएर सार्वजनिक गरिदिने भन्दै दुःख दिन थालेपछि पीडितले ब्यूरोमा उजुरी दिएकी थिइन्।
मेडिकल विश्ववविद्यालयको माग गर्दै आम हड्ताल,"धनगढी : कैलालीको गेटामा निर्माण भइरहेको मेडिकल कलेजलाई मेडिकल विश्वविद्यालय घोषणा हुनुपर्ने माग गर्दै आज सुदूरपश्चिममा आम हडताल गरिएको छ। सहिद दशरथ चन्द स्वास्थ्य विज्ञान विश्वविद्यालय संघर्ष समितिको आव्हानमा आज सुदूरपश्चिममा ८८ वटा तहहरूमा आम हड्तालको घोषणा गरिएको हो। आम हडतालका कारण यस क्षेत्रको जनजीवन प्रभावित भएको छ। आम हड्तालको बढी प्रभाव कैलाली र कञ्चनपुरमा परेको छ। कैलालीबाट चल्ने सार्वजनिक सवारी साधनका कम्पनीहरूले यस आन्दोलनमा आफै विज्ञप्ति निकालेर समर्थन गरेपछि संघीय राजधानी, सुदूरपश्चिमका पहाडी जिल्ला र देशको पूर्वी क्षेत्रमा जाने यातायात चल्न सकेको छैन। दार्चुला, कैलाली र कञ्चनपुरका शैक्षिक संस्थाहरूले पनि गेटामा मेडिकल विश्वविद्यालय हुनुपर्ने भन्दै आम हडताललाई समर्थन गरेर विद्यालय कलेजहरू बन्द गरेका छन्। प्रदेशको राजधानी धनगढी बजार, प्रस्तावित स्थायी राजधानी भएको अत्तरिया क्षेत्र, कञ्चनपुरको महेन्द्रनगर लगायतका क्षेत्र बन्द छन्। गेटामा मेडिकल कलेजका लागि ५९ वटा संरचना बनिसकेका छन्। खानेपानी, फोहरमैला व्यवस्थापन र विद्युतको सवस्टेशनको काम २०८० को माघ भित्रै सक्ने गरी ठेक्का भएका छन्। ६ सय शय्याको अस्पताल सञ्चालन गर्न संरचना बनिसकेका छन् भने एमबीबीएसको पढाइका लागि कलेज भवनको निर्माण पनि सम्पन्न भइसकेको छ। तर सरकारले पटकपटक फरकफरक निर्णय गरेर यसलाई सञ्चालन गर्नमा भने अल्झाइरहेको स्थानीयको आरोप छ। यसअघिको व्यवस्थापिका संसदमा चित्रलेखा यादवको संयोजकत्वमा रहेको संसदीय समितिले गेटामा मेडिकल विश्वविद्यालयका लागि पूर्वाधार पर्याप्त भएको भन्दै प्रतिवेदन बुझाएपछि यस संरचनामा मेडिकल विश्वविद्यालय सञ्चालन हुनसक्ने आधार तय भएको हो। त्यस समितिको प्रतिवेदन पछि प्रधानमन्त्री पुष्पकमल दाहालले समेत गेटा मेडिकल कलेजका पूर्वाधार निर्माणस्थलको अवलोकन गरेका थिए। त्यसपछि दाहालले २०७९ सालको माघ २९ गते गेटाका पूर्वाधारमा मेडिकल विश्वविद्यालय सञ्चालन गर्न सकिने भन्दै मन्त्रिपरिषदबाट निर्णय नै गराए। जेठ ५ गते राष्ट्रपति रामचन्द्र पौडेलले संसदको संयुक्त बैठकमा गेटामा मेडिकल विश्ववविद्यालय बन्ने, यसै वर्षदेखि अस्पताल सञ्चालन गरिने र विश्वविद्यालयको विधेयक पास हुने कुरा प्रस्तुत भएपछि यस क्षेत्रका नागरिक उत्साहित भएका थिए। तर नीति तथा कार्यक्रमको ९ दिन पछि गेटामा मेडिकल विश्वविद्यालय बन्ने कुरा परिवर्तन भयो। जेठ १५ गते अर्थमन्त्री डाक्टर प्रकाशशरण महतले प्रस्तुत गरेको बजेटमा गेटामा सहिद दशरथ चन्द स्वास्थ्य विज्ञान प्रतिष्ठान बनाइने र त्यसका लागि एक सय शय्याको अस्पताल सञ्चालन गरिने कुरा आएपछि उनीहरू आन्दोलनमा उत्रिएका हुन्।"
प्रहरीको हतियार खोस्ने प्रयास गरेपछि लागुऔषध कारोबारीमाथि गोली प्रहार,काठमाडौं : त्रिभुवन अन्तर्राष्ट्रिय विमानस्थलको गोल्डेन गेटनजिकै शम्भु मार्गमा लागुऔषध कारोबारी पक्राउ गर्ने क्रममा प्रहरीले गोली चलाएको छ। प्रहरीको गोलीबाट लागुऔषध कारोबारी विकास भगत घाइते भएका छन्। उनको उपचार भइरहेको प्रहरीले जनाएको छ। भगतले लागुऔषध कारोबार गरिरहेको सूचना पाएपछि प्रहरीले उनलाई नियन्त्रणमा लिने प्रयास गरेको थियो। नियन्त्रण लिने क्रममा उनले प्रहरीमाथि कुटपिट र हतियार खोस्ने प्रयास गरेपछि प्रहरीले गोली चलाएको हो। प्रहरी प्रवक्ता कुवेर कडायतले प्रहरीको हतियार खोस्न खोजेपछि गोली चलाइ भगवतलाई नियन्त्रणमा लिएको बताए। उनको साथबाट केही मात्रामा लागुऔषध बरामद भएको छ। घटनाबारे थप अनुसन्धान भइरहेको कडायतले अन्नपूर्णलाई बताए। पक्राउ गर्न खोज्दा ती लागुऔषध कारोबारीले प्रहरीमाथि हातपातको प्रयास गरेका थिए।
५ स्थानीय तहको बेरुजु १८ करोड बढी,"जोमसोम : मुस्ताङको पाँच स्थानीय तहको कुल बेरुजु १८ करोड ७६ लाख २८ रहेको छ। महालेखा परीक्षकको कार्यालयले सार्वजनिक गरेको अन्तिम वार्षिक प्रतिवेदन २०७९ मा मुस्ताङका पाँच स्थानीय तहको बेरुजु ४७ प्रतिशतले वृद्धि हुँदा उक्त बेरुजु कायम भएको हो। आर्थिक वर्ष २०७७०७८ सम्ममा मुस्ताङका पाँच स्थानीय तहको बेरुजु कुल बेरुजु १२ करोड ७७ लाख ५४ हजार रहेकोमा पछिल्लो अध्यावधिक लेखा परीक्षणबाट आर्थिक वर्ष २०७८०७९ को बेरुजु ५ करोड ९८ लाख ७४ हजार थपिएको हो। यो अघिल्लो वर्षसम्मको बेरुजुमा झन्डै दोब्बरले वृद्धि हुन पुगेको हो। मुस्ताङको घरपझोङ गाउँपालिकाको बेरुजु आव २०७७०७८ सम्ममा ५ करोड ७५ लाख रहेकोमा चालू वर्ष २ करोड ९६ लाख ६७ हजार बेरुजु थपिँदा ७ करोड ५२ लाख ५५ हजार बेरुजु फस्र्योट हुन बाँकी रहेको छ। घरपझोङले अघिल्लो बेरुजुमा ४६ लाख ८७ हजार फस्र्योट गरेको थियो। थासाङ गाउँपालिकाको बेरुजु ३ करोड ७१ लाख ३९ हजार पुगेको छ। थासाङको अघिल्लो आवसम्मको बेरुजु २ करोड ८८ लाख २८ हजार रहेकोमा पछिल्लो अध्यावधिक बेरुजु १ करोड ५७ लाख २७ हजार वृद्धि भएको हो। थासाङले अघिल्लो बेरुजुमा ७४ लाख १६ हजार फस्र्योट गरेको छ। वारागुरु मुक्ति क्षेत्र गाउँपालिकाको अघिल्लो वर्षसम्मको ३ करोड ९२ लाख ४६ हजार रहेकोमा पछिल्लो आवको बेरुजु १ करोड २५ लाख ७१ हजार थपिँदा कुल ५ करोड १८ लाख १७ हजार बेरुजु पुगेको मलेपको अध्यावधिक लेखा परीक्षणमा उल्लेख छ। यसैगरी उपल्लो मुस्ताङको लोमान्थाङ गाउँपालिकाको बेरुजु २७ लाख ११ हजार रहेको पाइएको छ। लोमान्थाङको अघिल्लो बेरुजु ५७ लाख ५१ हजार रहेकोमा ४० लाख १२ हजार बेरुजु फस्र्योट गरेको थियो। जसमा अघिल्लो बेरुजु १७ लाख ३९ हजारमा पछिल्लो बेरुजु ९ लाख ७२ हजार थपिँदा २७ लाख ११ हजार बेरुजु पुगेको हो। उपल्लो मुस्ताङकै लोघेकर दामोदरकुण्ड गाउँपालिकाको बेरुजु पनि बढेको छ। लोघेकरको अघिल्लो बेरुजु जम्मा ३६ लाख ५१ हजार रहेकोमा पछिल्लो बेरुजु १ करोड ७० लाख ३२ हजार बढेको हो। योसँगै लोघेकर दामोदरकुण्डको कुल अध्यावधिक बेरुजु २ करोड ७ लाख ६ हजार पुगेको छ। पछिल्लो महालेखा परीक्षकको कार्यालयले सार्वजनिक गरेको अध्यावधिक बेरुजु सूचीमा घरपझोङ, थासाङ, वारागुङ र लोघेकर दामोदरकुण्ड गाउँपालिकाको बेरुजु रकम बढेको देखिन्छ। आर्थिक वर्षसम्मको बेरुजुमा घरपझोङको २ करोड ९६ लाख, थासाङको १ करोड ६७ लाख, वारागुङको १ करोड २५ लाख र लोघेकरको १ करोड ७० लाख बेरुजु वृद्धि भएको छ। तर, मुस्ताङको पाँच स्थानीय तहमध्ये चार स्थानीय तहको बेरुजु बढे पनि उपल्लो मुस्ताङको लोमान्थाङ गाउँपालिकाको बेरुजु ५० प्रतिशतले घटाएको छ। लोमान्थाङको पछिल्लो बेरुजु जम्मा ९ लाख ७२ हजार मात्र छ। लोमान्थाङले अघिल्लो बेरुजुमा झन्डै ८० प्रतिशत बेरुजु फस्र्योट गरेको थियो।"
खाजाघरमा पैसाको डिल गर्दै थिए लागुऔषध कारोबारी भगत,"काठमाडौं : विकास भगत पहिलेदेखि नै प्रहरी निगरानीमा रहेका व्यक्ति हुन्। उनलाई केहि दिनदेखि नै प्रहरीले खोजी गरिरहेको थियो। भगतसँगै लागुऔषधको धन्दा गर्ने अन्य केहि व्यक्तिलाई प्रहरीले शुक्रबार नै नियन्त्रणमा लिएको थियो। शुक्रबार पक्राउ परेकाको बयानको आधारमा विकासलाई प्रहरीले पछ्याइरहेको थियो। उनी आइतबार काठमाडौं आउने सूचना प्रहरीले पाएको थियो। आइतबार बिहान मात्रै झापाबाट काठमाडौं आएका उनलाई विमानस्थलमा ओर्लिएसँगै प्रहरीले निगरानीमा राखेको थियो। त्रिभुवन विमानस्थलमा झरेर उनी रकम उठाउन त्रिभुवन अन्तर्राष्ट्रिय विमानस्थलको गोल्डेन गेटनजिकै शम्भु मार्गमा रहेको खाजाघरमा पसेर चिसो पिउँदै थिए। खाजा घरमा अन्य व्यक्तिसँग डिल गर्ने क्रममा प्रहरीले उनलाई समाएको हो। अन्य व्यक्ति भने फरार भएको प्रहरीले जनाएको छ। उनलाई नियन्त्रणमा लिनेक्रममा लागुऔषध कारोबारी भगतले प्रहरीलाई लात्ता प्रहार गरेका थिए। भगतको प्रहारबाट घाइते भएका प्रहरीको पेस्तोल खोसेर भाग्न खोजेपछि उनलाई प्रहरीले गोली प्रहार गरेर नियन्त्रणमा लिएको हो। नेपाल प्रहरीको लागुऔषध नियन्त्रण व्युरोका प्रवक्ता चक्रराज जोशीका अनुसार भगतको साथबाट १०० ग्राम ब्राउन सुगर बरामद गरिएको छ। प्रहरीको गोलीबाट घाइते भएका भगतलाई उपचारका क्रममा सिनामंगलस्थित केएमसी अस्पतालमा लगिएको छ। लागुऔषध व्युरोका अनुसार ३४ वर्षीय विकास भगतको अन्य परिचय खुलेको छैन। उनी भारतीय नागरिक हुनसक्ने प्रहरीको प्रारम्भिक अनुमान छ। पहिलेदेखि नै प्रहरीले उनको निगरानी गरिरहेको थियो। खाजा घरमा अन्य व्यक्तिसँग डिल गर्नेक्रममा प्रहरीले उनलाई समाएको हो। उनी भारतबाट लागुऔषध तस्कर गरेर नेपालमा पठाउने मुख्य व्यक्ति भएको प्रहरीको अनुमान छ। पछिल्लो समय नेपाली नागरिकलाई टार्गेट गरेर भारतीय तस्करहरुले नेपालमा लागुऔषध पठाउने गरेको घटना बढिरहेको छ। व्युरोका प्रवक्ता जोशीले घाइते भगतलाई थप उपचारका लागि अन्य अस्पताल लैजान लागिएको जानकारी दिए। जोशी भन्छन्, 'उनको घुँडामा गोली लागेको छ। अवस्था मध्यम छ। खुट्टाको मुख्य नशामै गोली लागेकाले उनको मुटुमा समस्या देखिएको अस्पतालले जानकारी दिएको छ। ' यो पनि पढ्नुहोस प्रहरीको हतियार खोस्ने प्रयास गरेपछि लागुऔषध कारोबारीमाथि गोली प्रहार"
सम्बन्धविच्छेदका मुद्दा बढ्दो,"बागलुङ : बागलुङमा पछिल्लो वर्षहरूमा सम्बन्धविच्छेदका घटनाहरू बढ्दै गएका छन्। जिल्ला अदालत बागलुङमा दर्ता भएको मुद्दाको तथ्यांक हेर्दा सबैभन्दा धेरै सम्बन्धविच्छेदको मुद्दा दर्ता भएको जिल्ला अदालत बागलुङका न्यायाधीश डा दिवाकर भट्टराईले बताए। उनले चालू आर्थिक वर्ष २०७९०८० को हालसम्म ४ सय ३२ मुद्दा दर्ता भएको जानकारी दिए। न्यायाधीश भट्टराईले चालू आवमा जिम्मेवारी सरेर आएका ८२ र नयाँ ३ सय ५० गरी ४ सय ३२ मुद्दामध्ये २ सय ५६ मुद्दा फस्र्योट भएको र १ सय ७६ मुद्दा बाँकी रहेको बताए। चालू वर्षमात्रै ५ सय १९ मुद्दा दर्ता भएकोमा ३ सय ५० मुद्दा सम्बन्धविच्छेदका मात्रै भएको तथ्यांक छ। बागलुङमा गत आर्थिक वर्ष २०७८०७९ मा ३ सय १९ सम्बन्धविच्छेदका मुद्दा रहेका थिए। न्यायाधीश भट्टराईले गत आर्थिक वर्षभन्दा चालू आर्थिक वर्षको जेठ महिनासम्मको हेर्दा १ सय बढी भइसकेको र अझै बढ्न सक्ने देखिएको बताए। अदालते सम्बन्धविच्छेदका मुद्दा मेलमिलाप बनुन् भनेर एक वर्षमा मात्रै टुंगो लगाउने नीति लिएको छ। तर कतिपय मुद्दा दुवै पक्ष मिलेर आएपछि अदालतले बाध्य भएर तीन दिनमै सम्बन्धविच्छेद गराउने गरेको हो। यस्ता घटनाले बालबालिकाहरूको समस्या बढेको देखिएको स्रेस्तेदार सूर्यप्रसाद भण्डारीले बताए। सम्बन्धविच्छेदका मुद्दा बढ्नुमा दम्पतीहरूबीच स्वतन्त्रताको खोजीको कारण देखिएको न्यायाधीश भट्टराईले बताए। पछिल्लो समय स्वतन्त्रताको विकास भएको छ, न्यायाधीश भट्टराईले भने, विवाहअघिको स्वतन्त्रता विवाहपछि पनि हुँदा त्यसकै खोजीमा पछिल्लो समय सम्बन्धविच्छेदको घटना बढ्दो रहेको देखिन्छ। सम्बन्धविच्छेदका घटनामा वैदेशिक रोजगारको प्रभावसमेत रहेको न्यायाधीश भट्टराईको भनाइ छ। उहाँले गैरकानुनी रूपमा वैदेशिक रोजगारमा जाने र कार्डहरू बनाउँदा लामो समयसम्म घरपरिवारसँग भेटघाट नहुँदा शंका उत्पन्न भई सम्बन्धविच्छेद हुने गरेको समेत देखिएको बताए। उनले अदालतमा सम्बन्धविच्छेदका घटनामा मिलापत्र गरौं भन्ने मुद्दा आउने नगरेको बताए। न्यायाधीश भट्टराईले सम्बन्धविच्छेद बढ्नु समस्या नभए पनि त्यसले पछि निम्त्याउने समस्या मुख्य रहेको बताए। उनले बुवाआमाको स्वतन्त्रताको खोजीमा सम्बन्धविच्छेद गर्दा उनीहरूका बालबालिकाको मनोविज्ञानमा समस्या उत्पन्न हुने गरेको बताए।"
स्वचालित प्रणालीमार्फत पूर्व र अन्तिम श्रम स्वीकृति प्रदान हुने,"काठमाडौं : श्रम, रोजगार तथा सामाजिक सुरक्षा मन्त्रालयले आगामी साउन १ गतेदेखि स्वचालित प्रणालीमार्फत पूर्व र अन्तिम श्रम स्वीकृति प्रदान गर्ने भएको छ। म्यानपावर कम्पनीले आफ्नै कम्पनीमा बसेर वैदेशिक रोजगारीमा जाने श्रमिकको सूचना अनलाइनमा राख्न सक्ने र सूचना राखेपछि स्वतः श्रम स्वीकृति प्रदान हुने व्यवस्था गर्ने निर्णय भएको श्रम, रोजगार तथा सामाजिक सुरक्षा मन्त्रालयका सचिव एकनारायण अर्यालले जानकारी दिए। उनका अनुसार यो व्यवस्था कार्यान्वयनमा आएपछि पूर्व र अन्तिम श्रम स्वीकृतिका लागि फाइल बोकेर म्यानपावर कम्पनी श्रम तथा रोजगार कार्यालयमा धाउने अवस्थाको अन्त्य हुनेछ। मन्त्रालयले अहिलेको अनलाइन प्रणालीलाई परिमार्जन गर्दै पूर्व र अन्तिम श्रम स्वीकृतिसम्बन्धी सबै काम स्वचालित प्रणालीबाटै हुने व्यवस्था गरेको हो। वैदेशिक रोजगार व्यवसायीले गलत कागजात पेस गरी प्रविष्ट गरेमा वैदेशिक रोजगार ऐन, २०६४ र नियमावली २०६४ बमोजिम कम्पनी खारेजीसम्मको सजाए हुने गरी निर्णय गरिएको जनाएको छ। यसैगरी अबदेखि श्रम स्वीकृतिका लागि आएका आवेदनको विवरण प्रमाणीकरण र अनुगमनको काम पनि अधिकृत तहका कर्मचारीले गर्ने गरी व्यवस्था गरिएको पनि श्रम सचिव अर्यालले जानकारी दिए। यसअघि फेमिस सिस्टममार्फत दिएका आवेदन विभिन्न तहमा कर्मचारीले प्रमाणित गर्ने हुँदा काम ढिलो हुने गर्दथ्यो। पछिल्लो समय सबैखाले श्रम स्वीकृति अनलाइनमार्फत नै प्रदान हुन थालेपछि अब भने कुनै पनि कामका लागि कार्यालयमा गएर लाइन बस्नु पर्दैन। यसअघि श्रम स्वीकृति लिँदा बायोमेट्रिक नभएकाले मात्र पुनःश्रम स्वीकृति लिनका लागि श्रम कार्यालयमा उपस्थित हुनपर्छ। यस्तो सङ्ख्या एकदमै न्यून हुने र बिनाझन्झट सेवा लिन सकिने मन्त्रालयले जनाएको छ। वैदेशिक रोजगार ऐन, २०६४ मा भएको वैदेशिक रोजगारमा जाने हरेक कामदारले अनिवार्यरुपमा श्रम स्वीकृति लिनुपर्ने व्यवस्था भएकामा वैदेशिक रोजगार विभागको वैदेशिक रोजगार सूचना व्यवस्थापन प्रणाली (एफइआइएमएस) मार्फत कामदारले अनलाइन आवेदन गरी श्रम स्वीकृति लिने व्यवस्था छ। हाल एफइआइएमएसलाई समायानुकुल परिमार्जन गरी पूर्वअन्तिम श्रम स्वीकृतिसम्बन्धी कार्य स्वचालित प्रणालीबाटै गरी समयमा नै श्रम स्वीकृति प्रदान गर्ने र कार्यालयमा कार्यरत अधिकृत तहका कर्मचारीलाई एफइआइएमएसको विवरण अनुगमनमा केन्द्रित गर्ने निर्णय मन्त्रालयले गरेको हो।"
"गृह प्रशासन बेवारिसेजस्तो भयो, दलाल र बिचौलीयाले सीडीओ फेर्छन्","काठमाडौं : प्रमुख जिल्ला अधिकारी(सीडीओ)लाई कम्तीमा दुई वर्षसम्म एउटै जिल्लामा राख्नुपर्ने माग उठेको छ । राष्ट्रियसभाअन्तर्गतको राष्ट्रिय सरोकार तथा समन्वय समितिमा आइतबार सुरक्षा विज्ञहरूले प्रमुख जिल्ला अधिकारीलाई भूगोल बुझ्न नै कम्तिमा दुईदेखि तीन महिना लाग्ने भएकाले छिटोछिटो परिवर्तन हुने परिपाटीको अन्त्य हुनुपर्ने बताएका हुन् । पूर्वगृहसचिव खेमराज रेग्मीले अहिले दलाल र बिचौलीयाले सीडीओ फेर्ने गरेको बताए । रेग्मीले भने,४६ महिनापनि जिल्लामा सीडीओ बस्न नपाउने अवस्था छ । प्रशासन संयन्त्र अस्थिर छ । नेताहरूमा आफ्नो मान्छेलाई सीडीओ बनायो भने चुनाव जितिन्छ भन्ने प्रवृत्ति हावी छ ।त्यसैले पनि सीडीओ कुनै जिल्लामा सरुवा भए दुई वर्ष बस्ने प्रणालीको विकास गर्न जरुरी रहेको उनले बताए। उनले सीडीओ पठाउँदा भूगोल बुझेकालाई प्राथमिकता दिनुपर्ने बताए । रेग्मीले भने,अहिले चेन अफ कमाण्ड बिग्रिएको छ। भोलि नेपाल प्रहरीको प्रमुख(आईजीपी) को हुने भन्ने सुनिश्चितता छैन । त्यसले गर्दा वरिष्ठ पछि पर्ने र कनिष्ठ अघि बढ्ने हुन्छ । र, प्रहरीभित्र गुटबन्दीको सृजना हुन्छ । एकजना सीडीओको एक वर्षमा आठ पटक सरुवा हुने गरेको अधिकांश सुरक्षा विज्ञहरू बताउँछन् । पूर्वसचिव बामनप्रसाद न्यौपानेले भूगोल,जनसंख्या,राष्ट्रिय स्वाधिनता र सार्वभौमिकता राष्ट्रिय सुरक्षाका आधारहरू भएको उल्लेख गर्दै अहिले राष्ट्रिय सुरक्षामा चुनौती देखिएको बताए । सीमा क्षेत्रमा बढ्दै गएको संगठित अपराध नियन्त्रण गर्नुपर्ने उनको भनाइ छ । राष्ट्रिय सुरक्षा विज्ञ केशरबहादुर भण्डारीले संविधानको सुरक्षा पनि राष्ट्रिय सुरक्षासँग जोडिएको बताए । राष्ट्रिय सुरक्षा नीति सार्वजनिक भएको छैन,लुकाइएको छ । राष्ट्रिय सुरक्षा नीति सार्वजनिक चासोको विषय भएकाले पनि सार्वजनिक हुन जरुरी छ ,' भण्डारीले भने।' राष्ट्रिय सुरक्षा परिषद्लाई सशक्तिकरण गर्नुपर्ने बताए । भण्डारीले भने,दरिलो राष्ट्रिय सुरक्षा नीति बनाऔं । अहिले त राष्ट्रिय सुरक्षा परिषद् काम नपाएर कर्मचारी थन्काउने ठाउँजस्तो भयो । नेपाल प्रहरीका पूर्व अतिरिक्त महानिरीक्षक राजेन्द्रबहादुर सिंहले नेपाल प्रहरी ऐन कार्यान्वयन गर्न सकिएमात्रै आन्तरिक सुरक्षा सुदृढ हुन सक्ने बताए । सिंहले भने, राजनीतिक अस्थिरता हुँदा प्रहरी प्रशासन कमजोर भयो । प्रहरीमा अहिले पनि संघीयता लागू हुन सकेको छैन । सशस्त्र प्रहरी बलका पूर्वअतिरिक्त महानिरीक्षक रविराज थापाले प्रहरीभित्र उमेरहद हटाउनुपर्ने बताए । प्रहरीभित्रको उमेरहद हटाउन सकिए प्रहरीभित्र देखिएको नैराश्यता धेरै हदसम्म अन्त्य हुने थापाको भनाइ छ । उनले राष्ट्रिय अनुसन्धान विभाग अहिले निकै कमजोर भएको बताए । पूर्वरक्षासचिव आत्मराज पाण्डेले अहिले सुरक्षा प्रणाली कमजोर भएको बताए । पाण्डेले भने,सरकार परिवर्तन हुनासाथ पार्टीबाट आफ्नो मान्छेलाई सीडीओ बनाइदिनुपर्यो भनेर नाम आउँछ । गृह प्रशासन बेवारिसे जस्तो भयो । गृह प्रशासनको छुट्टै समूह बनाउनुपर्यो । सुरक्षा प्रणाली द्रूत बनाउन वृत्ति विकासमा पनि सरकारले जोड दिनुपर्ने देखिन्छ । पूर्वगृहसचिव रेग्मीले राष्ट्रिय अनुसन्धान विभाग गृह मन्त्रालय मातहत हुनुपर्ने बताए । रेग्मीले भने,राष्ट्रिय अनुसन्धान विभागको रिपोर्ट प्रधानमन्त्री कहाँ गइहाल्छ । अर्को कुरा सुरक्षा निकायका नेतृत्वले प्रत्येक साता एकपटक प्रधानमन्त्रीलाई सुरक्षाबारे ब्रिफिङ गराउने चलन पनि छ । अनि किन फेरि विभागलाई प्रधानमन्त्री मातहत राख्नुपर्ने ? शान्ति सुरक्षाको अभिन्न अंग राष्ट्रिय अनुसन्धान विभाग भएकाले पनि यसलाई गृह मन्त्रालय मातहत राख्नुपर्छ । राष्ट्रिय सरोकार तथा समन्वय समितिका सभापति दीलकुमारी रावल थापा(पार्वती)ले राष्ट्रिय सुरक्षा सम्बन्धी नीति, संस्थागत संरचनालगायतका विषयमा अब गृह र रक्षा मन्त्रालयका अधिकारीसँग छलफल गरेर निष्कर्षमा पुगिने बताइन् ।"
"सामुदायिक विद्यालयका शिक्षक, कर्मचारीको काठमाडौंमा प्रदर्शन","काठमाडौं : आगामी आर्थिक वर्षको बजेटबाट आफूहरुको माग सम्बोधन नभएको भन्दै सामुदायिक विद्यालयका शिक्षक लगायत कर्मचारीहरुले काठमाडौंमा विरोध प्रदर्शन गरेका छन् । आइतबार काठमाडौंको माइतिघरदेखि नयाँ बानेश्वरसम्म थाल ठटाएर उनीहरुले विरोध प्रदर्शन गरेका हुन् । बजेटमार्फत शिक्षा क्षेत्रका समस्या समाधान गर्नुपर्ने, विद्यालय कर्मचारीको तलवमान कायम गर्नुपर्ने आफुहरुको मागमा बजेटले कुनै सम्बोधन नगरेकाले प्रदर्शन गर्नुपरेको उनीहरुको भनाइ छ । प्रदर्शनमा सहभागीहरुले संघीय शिक्षा ऐन तत्काल जारी गर, मानवअधिकार रक्षा गर, निशुल्क शिक्षा लागू गर, सहमति सम्झौता कार्यान्वय गर लगाएतका प्लेकार्ड प्रदर्शन गरेका थिए । नेपाल विद्यालय कर्मचारी परिषद्का अध्यक्ष गंगाराम तिवारीले विद्यालयमा काम गर्ने कर्मचारीहरु खानका लागि समस्या भएको अवस्थामा सरकारले आफुहरुको कुनै माग सम्बोधन गर्न नसकेको गुनासो गर्नुभयो । सरकारले खाली थालमा खाना राख्ने वातावरण बनाउनुपर्ने उनले बताए। आफूहरुको मागका विषयमा सरकारसँग औपचारिक रुपमा कुनै कुराकानी नभएको र अनौपचारिक कुराकानीमा भने आफूहरुलाई घर जाने वातावरण बनाउन सुझाव दिएको तिवारीले बताए।"
"अब तापक्रम नबढ्ने, देशका यी स्थानमा हुनेछ वर्षा","आज दिउँसो कोशी, बागमती र गण्डकी प्रदेशका थोरै स्थानहरू र बाँकी प्रदेशका पहाडी भूभागका एकदुई स्थानमा मेघगर्जनचट्याङ्ग सहित हल्कादेखि मध्यम वर्षाको सम्भावना छ । काठमाडौं : हाल देशमा पश्चिमी वायुका साथै बंगालको खाडीको जलबाष्प युक्त हावा र बिहार आसपास भएको न्यून चापिय क्षेत्रको आंशिक प्रभाव रहेको छ। यसले गर्दा अहिले कोशी प्रदेशको पहाडी भूभागका एकदुई स्थानमा हल्का वर्षा भइरहेको छ भने अन्य ठाउँमा मौसम सामान्यतया सफा रहेको मौसम पूर्वानुमान महाशाखाले जनाएको छ। आज दिउँसो कोशी, बागमती र गण्डकी प्रदेशका थोरै स्थानहरू र बाँकी प्रदेशका पहाडी भूभागका एकदुई स्थानमा मेघगर्जनचट्याङ्ग सहित हल्कादेखि मध्यम वर्षाको सम्भावना छ । भोलि कोशी प्रदेश, बागमती प्रदेश र गण्डकी प्रदेशका थोरै स्थानहरूमा र मधेश प्रदेश लगायत बाँकी प्रदेशका पहाडी भूभागका एकदुई स्थानमा मेघगर्जनचट्याङ्ग सहित हल्कादेखि मध्यम वर्षा हुने छ । मंगलबार कोशी, बागमती र गण्डकी प्रदेशका थोरै स्थानहरूमा र मधेश प्रदेश लगायत बाँकी प्रदेशका पहाडी भूभागका एकदुई स्थानमा मेघगर्जनचट्याङ्ग सहित हल्कादेखि मध्यम वर्षा हुने छ। हाल देशका तराईका भूभागहरूको तापक्रम अत्यधिक भए पनि अब अधिकतम तापक्रम नबढ्ने महाशाखाले जनाएको छ। साथै कोशी प्रदेश, बागमती प्रदेश र गण्डकी प्रदेशका थोरै स्थानहरूका साथै मधेश प्रदेश लगायत देशका बाँकी पहाडी भूभागका एकदुई स्थानमा मेघगर्जनचट्याङ्ग सहित हल्का देखि मध्यम वर्षा हुने भएकोले अत्याधिक गर्मी, मेघगर्जनचट्याङ्ग तथा वर्षा बाट हुन सक्ने जोखिम वा क्षति बाट बच्न आवश्यक सतर्कता अपनाउन महाशाखाले अनुरोध गरेको छ।"
ढुङ्गा खस्दा हुम्लामा बालकको मृत्यु,ढुङ्गाले लागेर अर्का एक बालक घाइते भएका छन् । घाइते हुनेमा सर्केगाड८ कै ११ वर्षीय खनिल ऐडी रहेका छन् । दुबैजना बाख्रा चराउन वनमा गएका थिए । रोकायाको घट्नास्थलमै मृत्यु भएको प्रहरी नायव उपरीक्षक भीमलाल भट्टराईले जानकारी दिए। हुम्ला : हुम्लामा ढुङ्गा खस्दा शनिबार साँझ एक बालकको मृत्यु भएको छ । ढुङ्गाले लागेर सर्केगाड गाउँपालिका८ राहदेवका १० वर्षीय भूपेन्द्र रोकायाको ज्यान गएको हो । ढुङ्गाले लागेर अर्का एक बालक घाइते भएका छन् । घाइते हुनेमा सर्केगाड८ कै ११ वर्षीय खनिल ऐडी रहेका छन् । दुबैजना बाख्रा चराउन वनमा गएका थिए । रोकायाको घट्नास्थलमै मृत्यु भएको प्रहरी नायव उपरीक्षक भीमलाल भट्टराईले जानकारी दिए। ऐडीको दाहिने हात भाँचिएको छ । उनको स्वास्थ्य चौकी राहदेवमा उपचार भइरहेको छ। रासस
भावी पुस्ताका लागि कला र संस्कृतिको रक्षा गर्नुपर्छ : ओली,काठमाडौं : नेकपा एमालेका अध्यक्ष केपी शर्मा ओलीले कला संस्कृतिको रक्षा र सम्मान गर्न सके भावी पुस्ताले उचित शिक्षा लिन सक्ने बताएका छन्। आइतबार काठमाडौंको बबरमहलस्थित आर्ट काउन्सिलमा चित्रकला प्रदर्शनीको अवलोकन गर्दै अग्रज पुस्ताले निरन्तरता दिएकै कारण अहिलेको पुस्ताले कला संस्कृतिका बारेमा जानकारी पाउन सकेको भन्दै भावी पुस्तालाई पनि उचित शिक्षा दिन यसलाई निरन्तरता दिनुपर्ने बताए। उनले जीवन्त गतिशील मानव समाजका लागि चित्रकला प्रदर्शनीले इतिहास बुझ्न प्रोत्साहन गर्ने जिकिर गरे।
'डिएलए'को अध्यक्षमा सिताराम केसी निर्वाचित,"महासचिवमा ज्ञानेन्द्रप्रसाद अधिकारी विजयी भएका छन्। उनले ३९५ मत ल्याए भने निकटतम प्रतिस्पर्धी पूर्ण प्रकाश बस्नेतले २३६ मत पाए। सचिवमा शिवप्रसाद रेग्मी, महिला सचिवमा धनमायाँ राना विजयी भइन्। यस्तै कोषाध्यक्षमा हरिबहादुर बस्नेत निर्वाचित भएका छन् । चितवन : नेपाल डेमोक्रयाटिक लयर्स एसोसिएसन (डिएलए)को अध्यक्षमा सिताराम केसी निर्वाचित भएका छन्। चितवनमा सम्पन्न ११ औं महाधिवेशनले केसीको नेतृत्वमा ४३ सदस्यीय नयाँ कार्यसमिति चयन गरेको हो । अध्यक्षमा पाँच जनाले उम्मेद्वारी दिएका थिए। केसीले ६५३ मत ल्याए भने उनका प्रतिस्पर्धी लक्ष्मीदेवी दाहाल रावलले १७७ मत ल्याइन्। यस्तै अध्यक्षका उम्मेदवारहरु केदार कार्कीले १३०, लक्ष्मण थपलियाले ५५ र कृष्ण घिमिरे भूषालले ५३ मत पाए । वरिष्ठ उपाध्यक्षमा जगन्नाथ ढकाल विजयी भए। त्यस्तै महिला उपाध्यक्षमा कविता थापा कार्की निर्वाचित भइन्। बागमती प्रदेश उपाध्यक्षमा जनराज श्रेष्ठ ,कोशी प्रदेश उपाध्यक्षमा कविता बस्नेत, मधेश प्रदेश उपाध्यक्षमा रामानन्द साह, गण्डकी प्रदेश उपाध्यक्षमा भूमिश्वर शर्मा गौतम, लुम्बिनि प्रदेश उपाध्यक्षमा विष्णुप्रसाद धिताल, कर्णाली प्रदेश उपाध्यक्षमा पदम बहादुर शाही र सुदुरपश्चिम प्रदेश उपाध्यक्षमा गंगाराम पाध्याय र्निविरोध निर्वाचित भएका छन्। महासचिवमा ज्ञानेन्द्रप्रसाद अधिकारी विजयी भएका छन्। उनले ३९५ मत ल्याए भने निकटतम प्रतिस्पर्धी पूर्ण प्रकाश बस्नेतले २३६ मत पाए। सचिवमा शिवप्रसाद रेग्मी, महिला सचिवमा धनमायाँ राना विजयी भइन्। यस्तै कोषाध्यक्षमा हरिबहादुर बस्नेत निर्वाचित भएका छन् । महाधिवेशनमा देशभरका ८८ इकाइका प्रजातान्त्रिक पक्षधर १३ हजार कानुन व्यवसायी मध्येबाट १ हजार ४१० जना महाधिवेशन प्रतिनिधि सहभागी भएका थिए। जसमध्ये १ हजार ६१ मत खसेको थियो। महाधिवेशनको जेठ २६ गते नेपाली काङ्ग्रेसका सभापति शेरबहादुर देउवाले उद्घाटन गरेका थिए।"
वीरगन्जमा नाला सफा गर्ने क्रममा १०५ थान गोली भेटियो,"वीरगन्ज : वीरगन्ज महानगरपालका वडा नम्वर ६ स्थित नाला सफाइ गर्ने क्रममा आइतबार बिहान ठूलो परिमाणमा बन्दुकमा प्रयोग हुने गोली फेला परेको छ । महानगरपालिकाका कर्मचारीहरूले नाला सफाइ गर्ने क्रममा प्लास्टिकको झोलामा विभिन्न हतियारमा प्रयोग हुने १०५ थान गोली फेला परेको हो । नाइन एमएमको ३२ थान, ३८ बोरको २४ राउण्ड, एसएलआरको ४ राउण्ड, हर्नेटको १७ राउण्ड सहित अन्य विभिन्न बन्दुकमा लाग्ने गरि कूल १०५ थान गोली फेला परेको पर्साका प्रहरी उपरीक्षक कोमल शाहले जानकारी दिए । फेला परेकोमध्ये ४ वटा गोली बिग्रेको अवस्थामा भेटिएको पनि उनले जानकारी दिए । उक्त गोली कसले कहिले नालामा फालेको भन्ने बारे केही खुलेको छैन । यसबारे अनुसन्धान भइरहेको प्रहरी उपरीक्षक शाहले बताए । नाला सफा गर्ने क्रममा गोली भेटिएपछि सफाइकर्मीले प्रहरीलाई खबर गरेका थिए । गोली भेटिएको खबर पाउनासाथ जिल्ला प्रहरी कार्यालय पर्साका प्रहरी उपरीक्षक शाह आफै भेटिएको स्थानमा पुगेका थिए ।"
पुतलीबजारमा अनलाइन कर भुक्तानी सेवा सुरु,"स्याङ्जा : पुतलीबजार नगरपालिकाले कर भुक्तानीका लागि अनलाइन सेवा सुरु गरेको छ। नगरप्रमुख तुलसीराम रेग्मीले शुक्रबारदेखि सो सेवा सुरु गरेको जानकारी गराए। उनले भने, अनलाइन सेवा प्रयोग गर्न जान्ने जो कोहीले पनि स्थानीय कर अब आफ्नै घरमा बसेर भुक्तान गर्न सक्नुहुनेछ। पालो पर्खेर कर बुझाउनु पर्ने झन्झट हटेको छ। पुतलीबजार र गण्डकी प्रदेश अन्तर्गत, प्रदेश तथा स्थानीय शासन सहयोग कार्यक्रम को सहलगानीमा नवप्रवर्तन साझेदारी कोष कार्यक्रमअन्तर्गत सेवा सुरु गरेको उनले बताए। उनले भने, सेवा प्रवाहमा सूचना प्रविधिका नवीनतम् उपाय, उपकरण, विधि र माध्यमहरुको प्रयोग गरी छिटो, पारदर्शी, जवाफदेही र जनमुखी सेवा प्रवाह गर्ने मुख्य उद्देश्य हो। नगद रहित राजस्व संकलन गर्न मिल्ने गरी क्यूआर भुक्तानी समेतको सुरुवात गरेका छौं।"
पालिकाका प्रशासनिक केन्द्रसम्म कालोपत्रे सडक निर्माणको तयारी,"काठमाडौं : देशभरका सबै पालिकाका प्रशासनिक केन्द्रसम्म कालोपत्रे सडक निर्माणका लागि तयारी अघि बढाइने भएको छ। संघीय सरकारले प्रदेश सरकारमार्फत स्थानीय तहको केन्द्रसम्म जोड्ने कालोपत्रे सडकको निर्माण गर्न लागेको हो। सरकारले स्थानीयस्तरसम्म सडक विस्तार गरी नागरिकको दैनिक जीवन सजिलो बनाउन पालिका केन्द्रसम्मको सडक निर्माण गर्न लागेको हो। पालिका जोड्ने सडक पहिले संघीय सरकारले नै निर्माण गर्ने गरी छलफल भएको थियो। पालिकाका प्रशासनिक केन्द्रसम्मका सडक संघ सरकारले हुँदैन भनेपछि अहिले प्रदेशले गर्ने निर्णय भएको स्थानीय पूर्वाधार विभागका उपमहानिर्देशक अशोककुमार साहले बताए। विश्व बैंकसँगको ऋण सहयोगमा सडक निर्माण अघि बढाउन लागिएको हो। ऋणका लागि अहिले छलफल भइरहेको र सम्झौता भएपछि निर्माणको तयारी हुने उनले बताए। कुनकुन पालिकामा सडक सञ्जाल पुग्न बाँकी छन्, कहाँ कालोपत्रे र कहाँ कच्ची सडक छ भनी प्रदेश सरकारमार्फत यसअघि नै अध्ययन गरिसकिएको छ। पहिले पहिचान गरिएका योजनाकै आधारमा सडक निर्माण हुने उनको भनाइ छ। जिल्लाको केन्द्रबाट पालिका केन्द्रसम्म जोड्न सम्भावित मार्गमध्ये छोटो छानेर निर्माण हुने उनले बताए। अझै झन्डै २० पालिकाको केन्द्रमा सडकका लागि ट्र्याक खुल्न बाँकी रहेको विभागले जनाएको छ। यी पालिकासम्म अझै हिँडेर पुग्नुपर्ने अवस्था छ। पालिका जोड्नका लागि दुई सय किमी सडकको ट्र्याक खोल्नुपर्ने उपमहानिर्देशक साहले जानकारी दिए। सडक पुगेर पनि कालोपत्रे हुन बाँकीभन्दा सडक नै नपुगेका पालिकालाई प्राथमिकता दिइने उनले बताए। जग्गा प्राप्तिका लागि मुआब्जा दिने तथा नदिने टुङ्गिएपछि बल्ल ऋणका लागि प्रक्रियामा जाने विभागले जनाएको छ। ऋण स्वीकृत भएर आएपछि निर्माणका लागि पहिले तयारीका काम हुने उनले बताए। जग्गा प्राप्ति, वातावरणीय अध्ययन गरेर सकिएपछि निर्माणका लागि ठेक्का प्रक्रिया हुने उनको भनाइ छ। देशभरका ७७ जिल्लामध्ये एउटा जिल्ला हुम्लाको सदरमुकामसम्म सडक सञ्जाल जोडिन बाँकी रहेको छ। तीबाहेक सबै जिल्लाका सदरमुकाममा सडक सञ्जाल जोडिएको छ। सुगम जिल्लाका पालिका केन्द्रसम्म सडक पुगेको छ। दुर्गम जिल्लामा भने सदरमुकामभन्दा टाढाका पालिकामा कतै सडक नै नपुगेको र कतै पुगेको सडकको अवस्था खराब रहेको छ।"
केही दिनमै मनसुन नेपालमा प्रवेश गर्ने,"साथै कोशी प्रदेशका पहाडी भूभागका एकदुई स्थानमा हल्का वर्षाको सम्भावना रहेको उनले बताए । देशभर वृद्धि भएको अधिकतम् तापक्रम आजदेखि कम हुँदै जाने र पश्चिम तराई क्षेत्रमा बढेको तापक्रम केही दिन स्थिर रहने महाशाखाको भनाइ छ । काठमाडौं : पछिल्लो डेढसाता मुलुकका धेरै स्थानमा अधिकतम् तापक्रमले नयाँ कीर्तिमान राख्दा बढेको अत्याधिक गर्मीका कारण जनजीवन अस्तव्यस्त भएको थियो । गर्मीका कारण तराईमधेशमा कृषिदेखि आम मानिसको जनजीवन अस्तव्यस्त हुँदा संसद्देखि सामाजिक सञ्जालसम्म विभिन्न प्रतिक्रिया र आवाज उठेका थिए । सबैको एउटै जिज्ञासा थियो गर्मी कहिलेदेखि कम हुन्छ । अब केही दिनभित्रै नेपालमा मनसुन प्रवेश गर्दैछ । नेपालमा मनसुन भित्रिने समय (जेठ ३०) नजिक पुग्दा त्यसका लागि अनुकूल वातावरण बनेको मौसम पूर्वानुमान महाशाखाले जनाएको छ । पछिल्लो ३० वर्षको मौसमी विश्लेषणअनुसार नेपालमा मनसुन भित्रिने समय जेठ ३० गते र बाहिरिने समय असोज १५ गते रहेको देखिन्छ । यस वर्षको मनसुन भित्रिने पूर्वसन्ध्यामा पश्चिमी वायुका साथै बङ्गालको खाडीको जलवाष्पयुक्त हावा र विहार आसपास भएको न्यून चापीय क्षेत्रको आंशिक प्रभाव परेको देखिएको छ । यसले निर्धारित समयकै आसपास नेपालमा मनसुन भित्रिन्छ भन्ने सम्भावना बढेको महाशाखाका मौसमविद् रोजन लामिछानेले बताए। उनले भने, 'शनिबारदेखि नै कोशी प्रदेशमा तापक्रम घटिरहेको छ, बादल बनिरहेको छ र मनसुनका लागि आवश्यक अनुकूल वातावरण बन्दै गएको अवस्था देखिन्छ ।' आन कोशी प्रदेशलगायत देशका पहाडी भूभागमा आंशिकदेखि सामान्य बदली रही बाँकी भूभागमा आंशिक बदलीदेखि मौसम सामान्यतया सफा रहेको छ । साथै कोशी प्रदेशका पहाडी भूभागका एकदुई स्थानमा हल्का वर्षाको सम्भावना रहेको उनले बताए । देशभर वृद्धि भएको अधिकतम् तापक्रम आजदेखि कम हुँदै जाने र पश्चिम तराई क्षेत्रमा बढेको तापक्रम केही दिन स्थिर रहने महाशाखाको भनाइ छ ।"
"सगरमाथा क्षेत्रमा पर्यटकको चहलपहल घट्यो, खुम्बु क्षेत्र सुनसान","सोलुखुम्बु : विश्वको प्रमुख पर्यटकीय गन्तव्य सगरमाथा क्षेत्र सुनसान बन्दै गएको छ । केही समय अघिसम्म पर्यटकले खचाखच भरिएको सोलुखुम्बुको खुम्बु क्षेत्र सिजन सकिएसँगै अहिले सुनसान बनेको हो । विमानस्थल, होटल, लज, क्याम्पिङ साइट, चौतारा, बाटोघाटो तथा दृश्यावलोकन गर्ने स्थलहरु सिजन सकिएसँगै एक्लिएको छ । पर्यटनको मध्य सिजनमा एकैपटक धेरै पर्यटकको आगमन हुँदा सेवा दिनसमेत धौ धौ परेका यहाँका होटल व्यवसायीहरुलाई समेत यतिखेर भने फुर्सद मिलेको स्थानीय होटल व्यवसायी याङजी शेर्पाले बताइन् । उनले भनिन् ,सिजनमा पर्यटकको स्वागत सत्कारमा व्यस्त भइन्छ, त्यही भएर अहिले आराम गर्ने, घुम्फिरमा जाने गरेका छौं। केही हप्ता अघिसम्म विदेशी पर्यटक, पर्यटकको भारी बोक्ने चौपाया तथा भरियाको ताँतीले भरिभराउ खुम्बु क्षेत्र अहिले शान्त छ। सिजनमा आवातजावतसमेत अवरुद्ध हुने साँघुरा बाटोघाटोमा अहिले सिमित पर्यटक मात्रै भेटिने गरेको पर्यटन व्यवसायी लामाकाजी शेर्पाले बताए । सिजन सकिएसँगै यतिखेर खुम्बुवासी पुजापाठमा व्यस्त रहेको उनको भनाइ छ । सिजनमा अत्यन्तै चाप हुने भएकाले सिजन सकिएपछि घुम्नका लागि अधिकांश व्यवसायी तथा होटल सञ्चालक बाहिर निस्कने गरेका छन् । यस क्षेत्रका नागरिकहरुको मुख्य आम्दानीको स्रोत नै पर्यटन भएकाले सिजन सकिएसँगै उनीहरु फुर्सदिला बनेका हुन् । सिजनमा कडा मेहनत गर्ने र अफसिजनमा रमाइलो, घुमफिर, भ्रमण लगायतका कार्यमा समय बिताउनु यहाँका नागरिकहरुको विशेषता जस्तै बनेको छ । खुम्बुमा वर्षको दुई सिजन फागुन अन्तिमदेखि जेठ मध्यसम्म र असोजदेखि मंसिरसम्मलाई मुख्य पर्यटकीय सिजन मानिन्छ । सिजनमा दैनिक ७ सय जनासम्म पर्यटक भित्रिएको खुम्बुमा अहिले भित्रिने पर्यटक नगन्य मात्रामा रहेको सगरमाथा राष्ट्रिय निकुञ्ज नाम्चेका प्रमुख संरक्षण अधिकृत भुमिराज उपाध्यायले बताए । पर्यटकको अवगमन न्यून भएसँगै निकुञ्ज चेकपोष्टका कर्मचारीहरु पनि केहि फुर्सदिला बनेको निकुञ्जको कार्यालयले जनाएको छ । लुक्ला विमानस्थललाई पनि फुर्सद नेपालको घरेलु विमानस्थलमध्ये सबैभन्दा बढी व्यस्त रहने विमानस्थलको सूचीमा तेञ्जिङ हिलारी विमानस्थल लुक्ला पर्छ । अति जोखिममध्ये विश्वकै १० औँ नम्बरमा आउने लुक्ला विमानस्थलमा दैनिक १०० को हाराहारीमा उडान तथा अवतरण हुने गरेको विमानस्थल कार्यालय बताउँछ । विश्वको सर्वोच्च शिखर सगरमाथासहितको हिमाल आरोहण गर्ने यात्रुले प्रयोग गर्ने यो विमानस्थलमा यात्रुको चाप पनि उस्तै हुन्छ । आरोही, उनका सहयोगी र उनीहरुले प्रयोग गर्ने सामान ढुवानीको विकल्प हवाईमार्ग या पदमार्ग मात्र रहेको छ । त्यसैले सबैभन्दा बढी हवाईमार्ग हुँदै यात्रु र उनीहरुको आवश्यक बन्दोबस्तीका सामग्री हवाईजहाजमार्फत ल्याउने लैजाने गरिन्छ । पर्यटकीय सिजनको बेला हजारौँ विदेशी तथा स्वदेशी पर्यटक खुम्बु क्षेत्रको भ्रमणमा आउने गर्छन् । विशेषगरी वर्षमा दुईपटक आरोहण सिजन हुने समयमा यहाँ यात्रुको चाप बढी हुन्छ । पर्यटकीय सिजन सकिएपछि यस क्षेत्रका व्यवसायी भने कार्गो ढुवानीमा व्यस्त हुन्छन् । अहिले विमान पनि यात्रुसँगै कार्गो ढुवानीमा व्यस्त रहेका छन् । तारा एयर लुक्लाका स्टेशन इञ्चार्ज अमृत मगरका अनुसार अधिकांश विमानले यतिखेर कार्गो ढुवानी गरिरेहका छन् । काठमाडौंलुक्लाका लागि उडान भरिरहेका तारा र समिट एयरले यात्रु अभाव हुँदा कार्गो ढुवानी गर्न थालेका हुन् । पर्यटकीय सिजन सकिएपछि लुक्ला आउने र काठमाडौं जाने यात्रुको सङ्ख्या कमी हुँदा कार्गो ढुवानी भइरहेको विमानस्थल कार्यालय लुक्लाले जनाएको छ ।"
"पुरिँदै फेवाताल, संकटमा जलारीको पेसा","पोखरा : फेवाताल पुरिने र प्रदूषण हुने क्रम बढ्दा जलारी समुदायको माछा मारेर जीवन निर्वाह गर्ने पेसा संकटमा पर्दै गएको जलारी समुदायले बताएका छन्। फेवातालको मुहान क्षेत्रमा समेत जथाभावी फोहोर फ्याँक्ने क्रम बढेसँगै ताल प्रदूषणको चपेटामा पर्दै गएको हो। मुहान क्षेत्रमै प्रदूषण बढेपछि खपौदी क्षेत्रमा फ्याँकिएका प्लास्टिकजन्य फोहोर, बोतललगायतका फोहोर शनिबार निकालिएको छ। गर्मी छल्न तालको सिरानमा जाने युवायुवतीले ताल, तालको मुख्य स्रोत हर्पन खोला, तालको घोल, दलदलमा फ्याँकेका प्लास्टिकजन्य र मदिराजन्य बोतललगायतका फोहोर संकलन गरिएको हो। वातावरण संरक्षणका लागि महाअभियान कास्कीले फेवाताल संरक्षण अभियानअन्तर्गत पोखरा१८ खापौदी क्षेत्रको ताल सरसफाइ गरेको हो। सरसफाइ अभियानमा नेपाल प्रहरी, मासवारस्थित मदरल्यान्ड माविका विद्यार्थी, स्थानीय जलारी समुदाय, आमा समूहलगायतको उपस्थिति रहेको वातावरण संरक्षणका लागि महाअभियान कास्कीका संयोजक रामबहादुर पौडेलले जानकारी दिए। सरसफाइ अभियानका क्रममा ठूलो टिपरको आधा टिपर फोहोर संकलन गरिएको संयोजक पौडेलले जानकारी दिए। अभियानअन्तर्गत ताल, सिमसारको महत्त्वका बारेमा जनचेतना कार्यक्रम गरिएको थियो। तालको अस्थित्वसँग जोडिएको सिमसार पुरेर घडेरी बनाउने क्रम बढ्दै जाँदा तालमा पानीको स्रोतसमेत सुक्दै गएको स्थानीयले बताएका छन्। तालको मुहान क्षेत्रमा समेत फोहोर बढेको भन्दै चिन्ता व्यक्त गरिएको थियो। अन्तर्राष्ट्रिय महत्त्वको रामसार सूचीमा सूचीकृत पोखराको फेवाताल वर्षायाममा जलाधार क्षेत्रमा जाने पहिरो हर्पन खोला हुँदै तालमा थुप्रिने क्रम बढेको छ। यसरी माटो थुप्रिँदा गत १० वर्षमा ६ सय रोपनीभन्दा बढी क्षेत्रफल पुरिएको फेवा हर्पन मत्स्य सहकारीका पूर्वअध्यक्ष ज्ञानबहादुर जलारी बताउँछन्। ताल पुरिएर बनेको जमिनमा अहिले स्थानीयले धान रोपेका छन्। ताल पुरिनुका साथै मुहान क्षेत्रको हर्पन खोलामा प्रदूषण बढ्दै जाँदा स्थानीय जातका माछा लोप हुने अवस्थामा पुगेको पनि उनले बताए। फेवातालमा पछिल्लो समय माछाको प्रजाति र संख्या घट्दै जाँदा पुस्तौंदेखि माछा मारेर जीवन चलाउँदै आएका जलारी समुदाय आफ्नो पेसाबाटै विस्थापित हुने अवस्था आएको उनले सुनाए।"
एक्साभेटर दुर्घटनामा सहचालकको मृत्यु,तनहुँ : आबुखैरेनी गाउँपालिका५ रसौलीमा आज एक्साभेटर दुर्घटना हुँदा सहचालकको मृत्यु भएको छ। सल्यान स्थायी घर भएका अन्दाजी २५ वर्षका खेमराज चलाउनेको सो दुर्घटनामा मृत्यु भएको हो। आबुखैरेनी२ मार्किचोकबाट भरतपुर चितवनका लागि दुई सय २० केभी हाइटेन्सनको टावर निर्माणका लागि जाने कच्ची सडक बनाउने क्रममा दुर्घटना भएको प्रहरी नायब उपरीक्षक मोहनबहादुर खाणले जानकारी दिए। आबुखैरेनी५ रसौलीबाट ग ३ क ३९७४ नम्बरको एक्साभेटर अन्दाजी एक हजार पाँच सय मिटर तल खोंचमा खस्दा उक्त दुर्घटना भएको हो। एक्साभेटर चालक चितवन स्थायी घर भएका सुन्दर श्रेष्ठ हालसम्म फरार रहेकाले निजको खोजतलास भइरहेको प्रहरीले जनाएको छ।
भारतमा सडक दुर्घटनामा परी चारजना नेपालीको मृत्यु,"शनिबार कार र दुई स्कुटर ठोक्किँदा दुई स्कुटरमा सवार चार नेपालीको मृत्यु भएको भारतीय सञ्चार माध्यमले उल्लेख गरेका छन् । दोधारा चाँदनी : भारतको उत्तराखण्डस्थित चक्करपुरमा सडक दुर्घटनामा परी चार जना नेपालीको मृत्यु भएको छ । शनिबार कार र दुई स्कुटर ठोक्किँदा दुई स्कुटरमा सवार चार नेपालीको मृत्यु भएको भारतीय सञ्चार माध्यमले उल्लेख गरेका छन् । कञ्चनपुरको भीमदत्त नगरपालिका२ उल्टाखामका ६० वर्षीय नेमबहादुर चन्द, उनकी श्रीमती ५६ वर्षीया सरस्वती, बुहारी २७ वर्षीया नर्मदा र ४२ वर्षीया भाइबुहारी कल्पनाको मृत्यु भएको भारतीय सञ्चारमाध्यमले जनाएका छन् । उनीहरु सबै पूजापाठ सकेर फर्किरहेका थिए । दुर्घटनामा परेर घाइते भएका उनीहरुलाई अस्पताल पुर्याउने बित्तिक्कै मृत घोषणा गरिएको थियो । जिल्ला प्रहरी कार्यालय कञ्चनपुरले घटनाबारे जानकारी नआएको जनाएको छ । 'विभिन्न सञ्चारमाध्यमबाट घटनाबारे जानकारी प्राप्त भए पनि आधिकारिक रुपमा केही जानकारी आएको छैन', प्रहरी निरीक्षक हर्षबहादुर चन्दले भने। रासस"
भीरमा खसेका खड्काको ८ घण्टापछि उद्धार,काभ्रे : काभ्रेको बेथानचोक गाउँपालिका नारायण स्थानको भीरमा खसेका सुमन खड्काको ८ घण्टापछि उद्धार गरिएको छ। भुम्लु गाउँपालिका वडा नम्बर ७ फलाटेका २४ वर्षीय खड्का उक्त स्थानमा घुम्न गएका थिए। शनिबार बेथाननचोक नारायणथान मन्दिर घुम्न जाने क्रममा महाभारत जगलमा राति १० बजे हेल्मेट खसेर टिप्न खोज्दा भीरबाट लडेका थिए। उनको आज बिहान ६ बजे उद्धार गरिएको इलाका प्रहरी कार्यलय बनेपाका डिएस्पी रेशम बोहोराले जानकारी दिए । घाइतेको उद्धारका लागि उनीसँगै घुम्न गएका साथीले प्रहरीलाई जानकारी दिएपछि राति १० बजे नै डिएसपी रेशम बोहोराको कमान्डमा २५ जना प्रहरीको टोली खोजी गर्न गएका थिए। पहरामा अड्किरहेको अवस्थामा घाइतेलाइ भेटिएको डिएसपी बोहराले बताए । भीरबाट खसेका खड्का रातभर खोजीपछि बिहान बेहोश अवस्थामा शरीरभरि चोट नै चोट भइ पहरामा अड्किरहेको ठाउँमा भेटिएका हुन्। उनको तत्काल उपचारको लागि धुलिखेल अस्पताल पठाइएको छ।
कालीगण्डकी नदीमा डुबेर दुई जना बेपत्ता,गैँडाकोट नगरपालिका३ हर्दी केलादीस्थित कालीगण्डकी नदीमा नुहाउन गएका दुई जना डुबेर बेपत्ता भएका जिल्ला प्रहरी कार्यालय नवलपरासी (बर्दघाट सुस्तापू्र्व)का सूचना अधिकारी सन्तोष पाठकले बताए। नवलपरासी : नवलपरासी (बर्दघाट सुस्तापूर्व)को गैँडाकोट नगरपालिका३ कालीगण्डकी नदीमा डुबेर दुई जना बेपत्ता भएका छन्। गैँडाकोट नगरपालिका३ हर्दी केलादीस्थित कालीगण्डकी नदीमा नुहाउन गएका दुई जना डुबेर बेपत्ता भएका जिल्ला प्रहरी कार्यालय नवलपरासी (बर्दघाट सुस्तापू्र्व)का सूचना अधिकारी सन्तोष पाठकले बताए। नदीमा डुबेर गैँडाकोट नगरपालिका२ शिलान्यास चोक बस्ने २५ वर्षका रमेश चालिसे र चितवनको रत्ननगर नगरपालिका२ टाँडी बस्ने २४ वर्षका सुरज सुवेदी रहेका छन्। गर्मी छल्न भन्दै नदीमा नुहाउन जाँदा अप्रिय घटना बढ्न थालेका छन्। बेपत्ता भएका दुवै जनाको खोजीका लागि इलाका प्रहरी कार्यालय गैँडाकोट र सशस्त्र प्रहरी बलको टोली परिचालन गरिएको र हालसम्म अवस्था पत्ता लाग्न नसकेको सूचना अधिकारी पाठकले बताए। रासस
शनिले तोड्यो बृहस्पतिको रेकर्ड,"कतिपय खगोलविद्हरूले शनि ग्रहको वरिपरि पहिले कुनै ठूलो उपग्रह रहेको हुन सक्ने र त्यो फुटेपछि यति धेरै ससाना उपग्रहहरू बनेको हुन सक्ने अनुमान गरेका छन्। सौर्यमण्डलका ग्रहहरूका आफ्नै उपग्रह अर्थात् चन्द्रमा छन्। कुनैका धेरै छन् त कुनैका थोरै। पछिल्लो समय सबैभन्दा धेरै उपग्रह भएको ग्रहको उपाधिको दौडमा शनिले बृहस्पतिलाई अन्तिम पटक उछिनेको छ। केही समय अघिसम्म सौर्यमण्डलको सबैभन्दा ठूलो ग्रह बृहस्पतिले आफूलाई उपग्रह पनि धेरै भएको ग्रहको रूपमा स्थापित गरेको थियो। तर, त्यो स्थान लामो समय ओगट्न सकेन। शनिको थप ६२ उपग्रहहरू पत्ता लागेसँगै बृहस्पतिलाई फराकिलो दूरीमा उछिनेको छ। बृहस्पतिको ९५ उपग्रह हुँदा अब शनिको १ सय ४५ पुगेको छ। खगोलविद् भन्छन्, अब यो प्रतिस्पर्धा रहेन। शनिलाई भेट्न बृहस्पतिलाई लामै समय लाग्न सक्छ, या नभेट्न पनि सक्छ। गत फेब्रुअरी महिनामा बृहस्पतिको नजिक १२ वटा नयाँ उपग्रह फेला परेका थिए। त्योसँगै बृहस्पतिको उपग्रहको संख्या बढेर ९५ पुगेको थियो। अन्तर्राष्ट्रिय खगोलविज्ञान संघले शनिको उपग्रह बढेकाले सर्वाधिक उपग्रह भएको ग्रहको स्थान ओगटेको पुष्टि गरेका छन्। क्यानडाको ब्रिटिस कोलम्बिया विश्वविद्यालय (यूबीसी)का अनुसार शनि ग्रहका पत्ता लागेका नयाँ उपग्रहको नामकरण छिट्टै गरिनेछ। यूबीसीका प्राध्यापक ब्रेट ग्लेडम्यान भन्छन्, कतिपय उपग्रहलाई क्यानडाको इनउइट देवताहरूको नामबाट राखिनेछ भने कतिपयको नाम ग्यालिक तथा नर्स आदि राखिनेछ। शनिको ६२ वटा नयाँ उपग्रह पत्ता लगाउने टिममा प्राध्यापक ब्रेट पनि सहभागी थिए। नासाका अनुसार शनिको पहिलो उपग्रह टाइटनलाई सन् १६५५ मा डच वैज्ञानिक क्रिस्टियान ह्युजेन्सले पत्ता लगाएका थिए। त्यसपछि, जिनडोमिनिक क्यासिनीले सन् १६७१ र १६८४ को बीचमा थप चार वटा पत्ता लगाए। यो क्रम खगोलविद्हरूले शताब्दीयौंदेखि जारी राखेका थिए। सन् २००४ देखि २०१७ सम्म क्यासिनीको नामको अन्तरिक्ष यानले शनि ग्रहको नजिकबाट अध्ययन गरेको थियो। यस समयमा धेरै उपग्रह पत्ता लागेको युरोपेली अन्तरिक्ष एजेन्सीले जनाएका छन्। अनुसन्धानमा संलग्न प्राध्यापक ब्रेटका अनुसार यदि राम्रोसँग अध्ययन गर्ने हो भने शनि ग्रहसँग बृहस्पतिको तुलनामा तीन गुणाभन्दा धेरै उपग्रह फेला पर्न सक्छन्। तर, अहिलेसम्म सबैको गणना तथा खोज हुन सकेको छैन र खोजकार्य जारी छ। कतिपय खगोलविद्हरूले शनि ग्रहको वरिपरि पहिले कुनै ठूलो उपग्रह रहेको हुन सक्ने र त्यो फुटेपछि यति धेरै ससाना उपग्रहहरू बनेको हुन सक्ने अनुमान गरेका छन्। पछि यी सबै उपग्रहहरू शनिको कक्षमा फरकफरक दिशामा फैलिएको हुन सक्ने केहीको अनुमान छ। शनिको उपग्रह पत्ता लगाउन खगोलविद्हरूको दुई समूह बनेको थियो। उनीहरूले नयाँ दृश्य लिने र सम्पादन गर्ने कार्य गरिरहेका थिए। एक समूहले हवाईको सुबारु टेलिस्कोप प्रयोग गरेर सन् २००० को मध्यमा शनिको वरिपरि चन्द्रमा पत्ता लगाएका थिए। अर्कोले हवाईको मौना केआ ज्वालामुखीमा क्यानडाफ्रान्सहवाई टेलिस्कोप प्रयोग गरेर २०१९ देखि २०२१ सम्म शनि ग्रहलाई अवलोकन गरेको थियो। यूबीसीका खगोलविद्का अनुसार निरन्तर अनुसन्धान गरे शनि ग्रहको उपग्रहहरू सौर्यमण्डलका बाँकी सबै ग्रहहरूका भन्दा धेरै भेटिन सक्छ। शनिका भर्खरै पत्ता लागेका उपग्रहहरू सबै अनियमित छन्। यसको मतलब तिनीहरूसँग ठूलो र झुकेको कक्षाहरू छन्। तिनीहरू ६ मिलियन र १८ मिलियन माइल टाढाबाट ग्रह वरिपरि घुम्छन्। शनिसँग अहिले १ सय २१ अनियमित र २४ नियमित ग्रहहरू छन्। भर्खरै घोषणा गरिएका उपग्रहहरूमध्ये सबैभन्दा सानोको व्यास १६ माइलमात्र छ। जबकि शनिको सबैभन्दा ठूलो चन्द्रमा टाइटनको व्यास ३२ सय माइल छ। स्काई एन्ड टेलिस्कोपका जेफ हेच्टले एक पुस्तकमा लेखेका छन्, केही अनुसन्धानकर्ताहरूले २०२१ को एउटा पेपरमा शनिमा कम्तीमा दुई माइल चौडा १ सय ५० वटा अनियमित उपग्रहहरू रहेको अनुमान गरेका थिए। क्यानडाफ्रान्सहवाई टेलिस्कोपसँग अनुसन्धानको नेतृत्व गर्ने एडवर्ड एस्टनका अनुसार शनिका सानो आकारका उपग्रह धेरै छन्। शनिको अनियमित उपग्रहहरू तीनवटा कक्षीय समूहहरूमा रहेर तिनीहरूको झुकाव मार्गहरूमा आधारित छन्। (एजेन्सीको सहयोगमा)"
खडेरीले खेतमै सुके मकै,"सुकेको मकैका बोट काटेर किसानले गाई, भैँसीलाई घाँसको रूपमा दिन थालेका छन् । भरतपुर महानगरपालिका८ गौरीगन्जका नवीन पुरीले १३ गठ्ठा जग्गाको मकै पूरै सुकेको बताए। उनले भने, 'घोगा लाग्ने बेलामा मकैका बोट सुक्यो । मकैमा गरिएको मल, बीउ र खनजोतको लगानी खेर गयो ।' भरतपुर : खडेरीले खेतमै मकै सुकेपछि चितवनका किसान चिन्तित बनेका छन् । मकैको घोगा लाग्ने र पाक्ने बेलामा बढ्दो तापक्रम र खडेरीले मकैका बोट सुक्न थालेपछि किसान चिन्तित बनेका हुन् । सुकेको मकैका बोट काटेर किसानले गाई, भैँसीलाई घाँसको रूपमा दिन थालेका छन् । भरतपुर महानगरपालिका८ गौरीगन्जका नवीन पुरीले १३ गठ्ठा जग्गाको मकै पूरै सुकेको बताए। उनले भने, 'घोगा लाग्ने बेलामा मकैका बोट सुक्यो । मकैमा गरिएको मल, बीउ र खनजोतको लगानी खेर गयो ।' भरतपुर महानगरपालिका११ बसेनीकी जलपादेवी घिमिरेले सात गठ्ठा जग्गामा मकै लगाउनुभएको थियो । सबै मकै सुक्न थालेपछि उनले घाँसको रूपमा मकैका बोट काटेर गाईलाई दिन थालेका छन्। सबै परिवार कृषिमा आश्रित ७८ वर्षीय जलपादेवी मकै डढ्न थालेपछि चिन्तित बनेका छन्। सोही ठाउँकी तारादेवी भण्डारीको पनि चार गठ्ठाको मकै सुकेको छ । पाइप लगाएर अलिअलि पानी हाल्दाहाल्दै पनि चर्को घामले मकै सुकेको उनले बताए। उनले भने, 'मकैका बोट सुकेपछि काटेर गाईलाई दिन थालेको छु । चाख्नसमेत नपाइने भयो मकै । मल, बीउ र मेहनत त्यसै खेर गयो ।' कृषि ज्ञान केन्द्र चितवनका सूचना अधिकारी मीनबहादुर पुनले प्राकृतिक कारणले यस वर्ष मकै सुकेको भन्दै केही रोकथाम गर्ने उपाय नै नभएको बताउँछन्। उनले भने, 'सिँचाइको सुविधा भएको ठाउँबाहेक अन्य ठाउँको मकै जोगाउन कठिन छ ।' उनले सरकारी अनुदानमा बोरिङको सुविधा भएको ठाउँको मकै मात्र केही जोगिन सक्ने भए पनि अन्यत्रको मकै पूरै सुकेको बताए। उनले मकै मात्र होइन खडेरीका कारण तरकारी खेतीमा समेत प्रभाव परेको छ । चितवनमा २६ हजार हेक्टर बढी क्षेत्रफलमा मकैखेती गरिने जनाइएको छ । उत्पादकत्व प्रतिहेक्टर तीन दशमलव ७९ मेट्रिक टन रहेको छ । मकै घोगा लगाउने सिजनमै खडेरीले मकै सुकेपछि अहिले किसान समस्यामा परेका हुन् । चितवनमा प्रायः तीन सिजन मकैको खेती हुन्छ । माघ फागुनमा लगाइने बसन्ते मकै चितवनमा १४ हजार छ सय हेक्टरमा खेती हुने गर्छ । यो मकै जेठअसारमा पाक्छ । वैशाखजेठमा गरिने मकै खेती साउन भदौमा पाक्छ । यसलाई वर्षे मकै भनिन्छ । चितवनमा यो मकै नौ हजार आठ सय हेक्टर बढीमा खेती गरिन्छ । यस्तै असोज कात्तिकमा लगाइने हिउँदे मकै चितवनमा १४ हजार छ सय हेक्टरमा खेती हुन्छ । यो मकै फागुनचैतमा पाक्छ । चितवनमा वार्षिक ९४ हजार ८० मेट्रिक टन मकै उत्पादन हुने गर्छ । रासस"
"कालिकोटमा जीप दुर्घटना, तीन जनाको मृत्यु","वीरेन्द्रनगर : कालिकोटमा जीप दुर्घटना हुँदा ३ जनाको मृत्यु भएको छ। गयराति १२ : ३० बजेतिर शुभकालिका गाँउपालिका६ चिसापानीस्थित बेहुली पान्तडी सडकखण्डमा चौकी बजारदेखि हाउडीतर्फ जाँदै गरेको लु १ च ८४९८ नम्बरको बोलेरो जीप दुर्घटना भएको जिल्ला प्रहरी कार्यालय कालिकोटका प्रमूख डिएसपी जयस्वर रिमालले जानकारी दिए। उनका अनुसार दुर्घटनामा शुभकालिका गाँउपालिका २ भर्ताका ३० वर्षका गाडी चालक हर्के कामी, वडा नं ८ का ३१ वर्षीय रामबहादुर शाही र दैलेख जिल्ला नौमुले घर भएका २५ वर्षिय गोपाल सलामी मगरको मृत्यु भएको हो। जीप के कारणले दुर्घटना भयो भन्ने विषयमा खुलेको छैन। दुर्घटनाको थप अनुसन्धानका लागि जिल्ला प्रहरी कार्यालय कालिकोटबाट प्रहरी निरीक्षक यक्षराज जोसीको नेतृत्वमा टोली घटनास्थल खटाइएको छ।"

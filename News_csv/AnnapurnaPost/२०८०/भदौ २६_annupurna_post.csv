शीर्षक,विवरण
उत्पादनको बजारीकरण नहुँदा निर्यात कमजोर,"काठमाडौं : अन्तर्राष्ट्रिय बजारमा नेपाली उत्पादनको बजारीकरण नहँुदा माग र निर्यातमा बृद्धि हुन सकेको छैन। निर्यातभन्दा आयात १० गुणा अधिक हुँदा देशको व्यापार घाटा चुलिंदो छ। नेपाली उत्पादनलाई विश्वबजारमा पुर्याउन व्यापार तथा निकासी प्रवद्र्धन केन्द्रले नेपालका लागि विभिन्न देशका आवासीय महामहिम, निजी क्षेत्रका व्यवसायीलगायतसँग अन्तरक्रियाको सुरुवात गरेको छ। यसैक्रममा केन्द्रले आइतबार थाइल्यान्ड, कुवेत र यूएईका प्रस्तावित राजदूतसँग नेपाली उत्पादनको व्यापार प्रवद्र्धन कसरी सम्भव हुन्छ भन्नेबारे अन्तरक्रिया गरेको छ। यसैक्रममा केन्द्रका कार्यकारी निर्देशक शरदविक्रम राणाले नेपाली उत्पादनको विश्वबजारमा व्यापार प्रवद्र्धनका लागि जोड दिने बताए। विश्वमा आयोजना हुने मेलामा सहभागी हुन बजेट कम छ तर पनि सहुलियत मूल्यमा नेपाली व्यवसायीलाई अन्य मुलुकमा भएको मेलामा सहभागिताको वातावरण मिलाउन राजदूतहरूसँग अनुरोध गरे। यसैक्रममा उनले अब इजिप्टमा हुने मेलामा पहिलो पटक नेपाल सहभागी हुन लागेको जानकारी दिए। हस्तकला महासंघका प्रतिनिधि थाइल्यान्डमा हस्तकलाको प्रचुर सम्भावना रहेको तर त्यहाँको सरकारले कम्तीमा पनि ४० प्रतिशत ड्युटी फ्रि लगाएकाले निर्यात गर्न गाह्रो भएको बताउँछन्। नेपाली हस्तकलाका सामानमा ड्युटी फ्रि शून्य गरिदिन राजदूतावासले यसमा भूमिका खेल्न महासंघले अनुरोध गरेको छ। यस्तै निर्यात परिषद्का अध्यक्ष रेशम पोखरेल यूएईमा जुम्ला, मुस्ताङको स्वादिलो स्याउ, नेपालको अर्गानिक तरकारी, रायोको साग र राँगाको सुकुटीको माग अधिक रहेको जनाए। नेपालको निर्यातको नयाँ गन्तव्यको बढी सम्भाव्यता रहे पनि नेपालमा सबै वस्तुको सर्टिफिकेसन गर्ने प्रणाली नहुँदा निर्यात गर्न नसकेको गुनासो गरे। २७ वर्ष बेल्जियम बसेर फर्किएका युवराज गुरुङ मुना कृषि लिमिटेडमार्फत विश्वबजारमा नेपालका कृषिजन्य वस्तुहरू निर्यात गर्दै आएका छन्। उनले विश्व बजारमा व्यापार प्रवद्र्धन गर्न विभिन्न एक्स्पोलगायतबाट जोडिदिन अनुरोध गरे। राजदूतले गर्ने भेटमा नेपाली चियाकफी राजदूतले विदेशी पाहुनासँगको भेटघाटको सुरुवात नेपाली प्रडक्ट चिया र कफीबाट गर्ने गरेको बताउँछन्। यो वर्षौंदेखिको ट्रेन भएकाले अब नेपालका अन्य वस्तु उपहारको रूपमा दिन आवश्यक भएकाले यसमा सहायता गर्न राजदूतले अनुरोध गरे। यसैक्रममा थाइल्यान्डका लागि नेपाली राजदूत धनबहादूर वली आफूले यसअघि पनि अधिकांश भेटघाटको सुरुवात तुलसी चियाबाट गरिएको अनुभव सुनाए। यसैक्रममा उनले कतिपय व्यवसायीलाई कुन देशमा के निर्यात गर्दा सुविधा के के पाइन्छ भन्ने अझै थाहा नभएकोबारे ध्यानाकर्षण गराए। कुवेतका लागि नेपाली राजदूत घनश्याम लम्साल व्यवसायीले सम्बन्धित मुलुकमा कुनै वस्तु निर्यात गर्न खोज्दा परेका समस्या राख्न अनुरोध गरे। आफूहरू नेपालको व्यापार प्रवद्र्धनमा सहजीकरण गर्न लागि पर्ने जनाए। यस्तै, यूएईका लागि नेपाली राजदूत तेजबहादूर क्षेत्रीले नेपालको ठूलो गन्तव्यको रूपमा रहेको यूएईमा आगामी दिनमा व्यापार प्रवद्र्धन गर्ने आश्वासन दिए। नेपालकुवेतको व्यापार विगत पाँच वर्षमा नेपालले कुवेतबाट गर्ने आयात १२११ प्रतिशतले बढेको छ। तर निर्यात भने ३५७ प्रतिशतले घट्दा उक्त देशसँग नेपालको व्यापार घाटा उच्च छ। जबकि कुवेतमा कार्पेट, रेडिमेट गार्मेन्ट निर्यात भएका छन्। तर, अपेक्षाअनुसार त्यति धेरै निर्यात हुन नसकेको व्यापार तथा निकासी प्रवद्र्धन केन्द्रका नायब कार्यकारी निर्देशक सुयश खनाल बताउँछन्। कुवेतले गरगहना, हस्तकला, ह्यान्ड ब्याग, जुत्तालगायतका वस्तु आयात गर्ने गरेको छ। नेपालबाट पास्ता, बिस्कुट, फूलहरू कुवेत निर्यातमा सम्भाव्यता भए पनि केही अवरोध भएको उनले ध्यानाकर्षण गरे। नेपाल र थाइल्यान्डको व्यापा विश्वको आयात गर्ने २२औं नम्बरमा थाइल्यान्ड पर्छ। विश्व आयातमा १२ प्रतिशत हिस्सा थाइल्यान्डको रहेको छ। करिब ५० प्रतिशत वस्तुहरूमा यो देशले सुविधा दिएको छ। सन् २०१८ देखि २०२२ सम्मको तथ्यांकलाई हेर्दा नेपालले निर्यातभन्दा आयात अधिक गर्दै थाइल्यान्डसँगको व्यापारघाटा ५४ प्रतिशत छ। सन् २०२२ मा नेपालबाट स्टेनलेस स्टिलको बुनेको कपडा, बोरा, झोला, कार्पेट, ऊन, कुकुर र बिरालोको खानालगायतका वस्तु निर्यात भयो। ज्वेलरीहरू निर्यात गर्ने ठूलो बजार थाइल्यान्ड हो तर यहाँ अहिले कम भएको छ। नेपाल र यूएईबीचको व्यापार सन् २०२२ मा आयातमा २६औं स्थानमा रहेको यूएईले विश्व आयातको १ प्रतिशत आयात गर्ने गर्दछ। विगत पाँच वर्षमा यो देशसँगको व्यापारमा पनि नेपालले निर्यातभन्दा आयात नै बढी गरेको छ। पछिल्लो वर्ष सन् २०२२ मा मात्रै ३९ अर्ब ८३ करोड रुपैयाँले व्यापार घाटा व्यहोर्नु परेको छ। जबकि यूएईमा नेपालले करिब डेढ दर्जन वस्तुको निर्यात गर्छ। सो मुलुकमा सन् २०२२ मा मात्रै मेडिसिन हर्ब, रेडिमेड गार्मेन्ट, उलन, कार्पेट ह्यान्डमेड पेपर, उलन सललगायत निर्यातको भइरहेको छ।"
प्रधानमन्त्री सहभागी कार्यक्रमकै ब्यानरमा छैन कोसी,"विराटनगर : चार दल सम्बद्ध समाजवादी मोर्चाले ब्यानरमा कोसी प्रदेश नलेखिकन प्रधानमन्त्री र पूर्वप्रधानमन्त्रीको उपस्थितिमा सन्देशसभाको आयोजना गरेको छ। सन्देशसभा सोमबार कोसी प्रदेशको राजधानी विराटनगरमा सम्पन्न भएको हो। प्रदेशको नामकरणको विषयलाई लिएर समाजवादी मोर्चाभित्र विवाद छ। विवादका कारण नाम नै लेखिकन प्रदेशस्तरीय सन्देशसभा भनेर कार्यक्रम आयोजना गरिएको। प्रधानमन्त्री र पूर्वप्रधानमन्त्री सहभागी सन्देशसभाको ब्यानर र प्रचार सामग्रीमा कोसी उल्लेख थिएन। सन्देशसभालाई प्रधानमन्त्री एवं नेकपा (माओवादी केन्द्र)का अध्यक्ष पुष्पकमल दाहाल प्रचण्ड, पूर्वप्रधानमन्त्री तथा नेकपा (एकीकृत समाजवादी)का अध्यक्ष माधवकुमार नेपाल, जनता समाजवादी पार्टी (जसपा)का अध्यक्ष उपेन्द्र यादव र नेकपाका महासचिव नेत्रविक्रम चन्द विप्लवलगायतका नेताले सम्बोधन गरेका थिए। मोर्चाले विराटनगरभन्दा अघि ५ वटा प्रदेशमा सन्देशसभा आयोजना गरेको थियो। विराटनगर बाहिरका सन्देशसभाको ब्यानरमा प्रदेशको नाम लेखिएको थियो। कोसीमा भने नामकरणलाई लिएर असन्तुष्टि र आन्दोलन छ। प्रदेशसभाको दुईतिहाइभन्दा बढी बहुमतले गत फागुन १७ गते तत्कालीन प्रदेश १ को नाम कोसी राखेको थियो। कोसी खारेजी र पुनः नामकरणको माग राखेर केही दल तथा समूहले आन्दोलन गरिरहेका छन्। सन्देशसभाको आयोजना र व्यवस्थापन समाजवादी मोर्चा प्रदेशस्तरीय समिति तथा जनता समाजवादी पार्टी प्रदेशस्तरीय समितिले गरेको हो। कोसी प्रदेशमा जसपाकै संयोजकत्वमा मोर्चा छ। प्रदेशमा मोर्चाको संयोजक एवं जसपाका अध्यक्ष दीपक याख्खा छन्। प्रदेशसभामा नामकरणका बेला उपस्थित नभएको जसपा सुरुदेखि नै कोसीको विपक्षमा छ। एकीकृत समाजवादीले कोसीको विपक्षमा मतदान गरेको थियो। एकीकृत समाजवादीका अध्यक्ष माधवकुमार नेपालले कोसी नाम उपयुक्त भएको बताइसकेका छन्। प्रधानमन्त्री प्रचण्डको पार्टी माओवादीले त कोसीकै पक्षमा मतदान गरेको थियो। मोर्चाका संयोजक एवं जसपाका प्रदेश अध्यक्ष याख्खा प्रदेशको पुनः नामकरणको विषयमा बहस चलिरहेकाले कोसी प्रदेश भनेर ब्यानरमा लेख्न नसकिएको बताउँछन्। उनले कोसी नलेख्ने भनेर प्रदेशस्तरीय मोर्चाले नै निर्णय गरेको बताए। नामकरणको विषय विवादित छ। त्यसलाई किन प्रशय दिने भन्ने कुरा हो। हामी परिवर्तनको पक्षमा छौं, याख्खा भन्छन््, कानुनी हिसाबले हामीले कोसी नै मानेका छौं। तर, नामकरणलाई लिएर प्रदेशभरी आन्दोलन र असन्तुष्टिहरू छन्। यस्तो बेला हामीले कोसी नै लेखेर जाँदा कार्यक्रम थप विवादित हुने देखेर विवादलाई न्यूनीकरण गर्नका लागि ब्यानरमा नाम उल्लेख गर्न सकिएन। लाखौं जनता सडकमा उतार्छौं प्रधानमन्त्री एवं नेकपा (माओवादी केन्द्र)का अध्यक्ष पुष्पकमल दाहाल प्रचण्डले हिंसारहित युद्धका लागि लाखौं नेपाली जनतालाई सडकमा उतार्ने दाबी गरेका छन्। चार दलीय समाजवादी मोर्चाद्वारा विराटनगरमा सोमबार आयोजित सन्देशसभालाई सम्बोधन गर्दै उनले जनतालाई सडकमा उतार्ने उद्घोष गरेका हुन्। भोलि (मंगलबार) सुदूरपश्चिममा सभा गरेपछि सातवटै प्रदेशमा मोर्चाको कार्यक्रम सकिन्छ। त्यसपछि कार्यक्रम बनाएर लाखौं जनता सडकमा उतार्ने हो। दलालहरूलाई हामी जिउँदै छौं भनेर देखाउनलाई, प्रचण्डले भने, समाजवादी मोर्चाले हिंसारहित लडाइँ सुरू गरेको छ। हामीले नयाँ लडाइँ सुरु गर्दैछौं। हिंसावाला होइन। हतियार उठाउने पनि होइन। हामी हतियारविहीन युद्धको थालनी गर्दैछौं।"
पाठेघर मुखको क्यान्सरबाट जोगाउँछ खोपले,"डा विवेकुमार लाल पाठेघरको मुखको क्यान्सर (सर्भाइकल क्यान्सर)ले नेपाली महिलाहरूलाई पिरोलिरहेको छ। नेपाली महिलामा हुने क्यान्सरमध्ये यो पहिलो स्थानमा छ। सरकारले यो रोगको रोकथाम र लाग्नै नदिने कार्यलाई प्राथमिकतामा राखेको छ। किशोरीहरूलाई पाठेघरको मुखको क्यान्सरविरुद्ध एचपीभी खोप दिन लागिएको छ। यो खोप सुरक्षित छ। तोकिएको स्वास्थ्य संस्थामा गएर लक्षित किशोरीले खोप लगाउन सक्नेछन्। यो खोपको शुभारम्भ काठमाडौंमा भदौ २७ गते बुधबार हुँदैछ। यो खोप कार्यक्रमलाई प्रदर्शन (डेमोन्सट्रेसन) का रूपमा सञ्चालन गर्न लागिएको हो। हाल यो खोप २० हजार मात्रा मात्रै उपलब्ध छ। यसपटक १० देखि १४ वर्षका किशोरीलाई ६ महिनाका फरकमा दुई मात्रा दिन लागिएको हो। भविष्यमा गाभी (ग्लोबल अलाइन्स फर भ्याक्सिन एन्ड इम्युनाइजेसन) को सहयोगमा नियमित खोपमा समावेश गर्ने योजना छ। खोपका लागि प्रस्ताव पेस गरिसकेका छौं। यो प्रस्ताव स्वीकृतिको चरणमा छ। निकट भविष्यमै खोप ल्याउने हाम्रो दृढ संकल्प छ। आशा गरौं, सम्भवतः आगामी वर्ष यो खोप सेवा सबैमहिलाका लागि विस्तार हुनेछ। खोपको पहिलो मात्रा किशोरीलाई दिने तयारी अन्तिम चरणमा पुगेको छ। खोप लिन आफ्नो उमेर खुल्ने प्रमाणपत्र लिएर जानुपर्छ। दोस्रो मात्रा लिन पहिलो मात्रा लिएको खोप कार्ड साथमा लिएर पहिलो मात्रा लिएको अस्पतालमै जानुपर्छ। एचपीभी खोपले एलर्जी भएमा वा पहिलो मात्रा लगाएर कडा किसिमको रियाक्सन भएमा, ज्वरो आएमा र गर्भवती अवस्थामा यो खोप लिनुहुँदैन। यो खोप सेवा सातवटै प्रदेशका अस्पतालमा उपलब्ध हुनेछ। त्यसबाहेक ३० देखि ६४ वर्ष उमेरका महिलाले ५५ वर्षको अन्तरालमा पाठेघरको मुखको क्यान्सरको जाँच गर्नुपर्छ। यस प्रकारको सुविधा प्रायःजसो सबै अस्पतालमा उपलब्ध छ। यो रोगको रोकथाम र नियन्त्रणका लागि सरकार प्रतिबद्ध छ। (डा लाल स्वास्थ्य सेवा विभाग, परिवार कल्याण महाशाखाका निर्देशक हुन्।)"
"विकास पहाडतिर, मान्छे तराईतिर","अर्घाखाँची : लुम्बिनी प्रदेशका पहाडी जिल्लामा बसाइँसराइ तीव्र छ। पहाडका कुनाकन्दरामा विकासले फड्को मार्दै छ। तर, मानिस सुखसुविधा खोज्दै तराई झर्ने क्रम बढ्दो छ। पछिल्लो जनगणनाको तथ्यांक हेर्दा लुम्बिनी देशकै सबैभन्दा बढी चलायमान प्रदेश देखिन्छ। सबैभन्दा धेरै जनसंख्या बढेका १० जिल्लामध्ये चारवटा लुम्बिनीमै पर्छन्। त्यसैगरी जनसंख्या घटेका १० जिल्लामध्ये पनि दुइटा लुम्बिनीकै हुन्। राष्ट्रिय जनगणना २०७८ का अनुसार जनसंख्या वृद्धिदर ऋणात्मक उत्कृष्ट १० जिल्लामध्ये गुल्मी ७ औं नम्बरमा पर्छ भने अर्घाखाँची १०औं नम्बरमा पर्छ। २०६८ सालदेखि २०७८ सालको एक दशक अवधिमा गुल्मीको जनसंख्या २ लाख ८० हजार १ सय ६० बाट घटेर २, ४६ हजार ४ सय ९४ भएको छ। यस हिसाबले गुल्मीको वार्षिक जनसंख्या वृद्धिदर १२३ प्रतिशत छ। यसैगरी जनसंख्या घटेको लुम्बिनीको अर्को जिल्ला अर्घाखाँचीमा एक दशकको अवधिमा जनसंख्या १ लाख ९७ हजार ६ सय ३२ बाट घटेर १ लाख ७७ हजार ८६ पुगेको छ। यस अर्थमा उक्त जिल्लाको वार्षिक जनसंख्या वृद्धिदर १०५ प्रतिशत छ। जनगणनाको तथ्यांकअनुसार पाल्पा जनसंख्या वृद्धिदर ऋणात्मक भएको उत्कृष्ट ३५ को सूचीमा १८औं नम्बरमा परेको छ। यहाँको वार्षिक जनसंख्या वृद्धिदर ०६१ प्रतिशत छ। त्यसैगरी, जनसंख्या वृद्धिदर धनात्मक भएका उत्कृष्ट १० जिल्लामा लुम्बिनी प्रदेशका रूपन्देही, बाँके, दाङ र कपिलवस्तु पर्छन्। नेपालमै सबैभन्दा बढी जनसंख्या वृद्धिदर हुने जिल्लामध्ये रूपन्देही दोस्रोमा पर्छ। त्यस्तै बाँके चौथो, दाङ छैटौं र कपिलवस्तु दसौं स्थानमा पर्छन्। २०६८ सालमा ८ लाख ८० हजार १ सय ९६ जनसंख्या रहेको रूपन्देहीमा २०७८ सालसम्म यो बढेर ११ लाख २१ हजार ९ सय ५७ भयो। यहाँको वार्षिक जनसंख्या वृद्धिदर २३३ छ। एक दशकको समयमा बाँकेको जनसंख्या ४ लाख ९१ हजार ३ सय १३ बाट बढेर ६ लाख ३ हजार १ सय ९४, दाङको ५ लाख ५२ हजार ५ सय ८३ बाट ६ लाख ७४ हजार ९ सय ९३ र कपिलवस्तुको ५ लाख ७१ हजार ९ सय ३६ बाट बढेर ६ लाख ८२ हजार ९ सय ६१ पुग्यो। यसरी हेर्दा बाँके, दाङ र कपिलवस्तुको वार्षिक जनसंख्या वृद्धिदर क्रमशः १९७, १९२ र १७० प्रतिशत देखियो। जनसंख्या वृद्धिमा बर्दिया ३३औं स्थानमा पर्छ। यहाँको वृद्धिदर ०७२ प्रतिशत छ। किन झर्छन् तराई ? मानिस सहज जीवनयापन गर्न अप्ठेरो भूगोलबाट सजिलो भूगोलमा जान्छन्। गाउँबाट सहर र सानो सहरबाट ठूलो सहरमा जान्छन्। जसका कारण पहाडी जिल्लाबाट सजिलो भूभाग खोजेर तराईका जिल्लामा झरेका छन् । दुर्गा भुसाल, उपप्राध्यापक मानिस शिक्षा, गुणस्तरीय स्वास्थ्य सेवा र रोजगारीका लागि दिन प्रतिदिन पहाड छाडेर तराईका जिल्लामा झर्ने गरेका छन्। पहाडका घरहरू अहिले खाली छन्। भएका घरहरूमा पनि वृद्धवृद्धा मात्र भेटिन्छन्। गाउँगाउँमा मोटरबाटो छ। खानेपानीका धारा घरघरमा पुगेका छन्। टेलिफोन टावर छन्। टोलटोलमा विद्यालय बनेका छन्। सबै वडामा स्वास्थ्य चौकीसमेत छन्। तर, मानिस धमाधम बसाइँ सर्दै छन्। पछिल्ला तीन वर्षमा लुम्बिनी प्रदेशका पहाडी जिल्लाहरू अर्घाखाँची, गुल्मी, पाल्पा, प्युठान, रोल्पा र पूर्वी रुकुम जिल्लाबाट १५ हजार ४ सय १४ घरपरिवार बसाइँसराइ गरेर कानुनी रूपमै बाहिरिएका छन्। पहिले गाउँमा मोटरबाटो थिएन। मानिस ढाक्रे बनेर बुटबल र पत्थरकोट पुगेर भारी बोेक्दै नुनतेल ल्याएर खान्थे। पँधेराको पानी खान्थे। दाउरा घाँस गर्थे। हुलाकबाट एउटा चिठी आइपुग्न महिना दिन लाग्थ्यो। त्यो समयमा मानिस गाउँमै खचाखच थिए। अहिले गाउँमा प्रायः सुविधा पुगेको छ। पँधेराको पानी खानु पर्दैन। अधिकांश घरमा खानेपानीका धारा छन्। तर, मानिस गाउँ बस्दैनन्। गाउँबाट सहर। पहाडबाट तराई। अनि स्वदेशबाट विदेश जाने क्रम निकै बढेको छ। मानिस सहज जीवनयापन गर्न अप्ठेरो भूगोलबाट सजिलो भूगोलमा जान्छन्, बुटबल बहुमुखी क्याम्पसका जनसंख्या विषयमा अध्यापन गराउने उपप्राध्यापक दुर्गा भुसालले भने, गाउँबाट सहर र सानो सहरबाट ठूलो सहरमा जान्छन्। जसका कारण पहाडी जिल्लाबाट सजिलो भूभाग खोजेर तराईका जिल्लामा झरेका छन्। स्थानीय, प्रदेश तथा संघका सबै निर्वाचनमा राजनीतिक दलहरूले जिल्लाको बसाइँसराइ रोक्न विशेष योजना सञ्चालन गर्ने प्रतिबद्धता जनाउँछन्। युवालाई गाउँमै स्वरोजगार बनाउने कार्यक्रम सञ्चालन गर्ने आश्वासन दिए पनि लागू हुन नसकेको स्थानीय युवाको गुनासो छ। निर्वाचनमा युवालाई गाउँमै स्वरोजगार बनाउने खालका राम्राराम्रा नारा दिए पनि युवा अहिले रोजगारीका लागि सहरबजार तथा विदेशमा जान बाध्य छन्। गाउँमा विकासका योजनाहरू छिरे पनि विकासको प्रत्याभूति जनताले गर्न नपाउँदा उनीहरू बसाइँसराइ गर्ने गरेका पूर्वउपसभामुख पुष्पा भुसालले बताइन्। विकासले रोजगारीको क्षेत्रमा केही गर्न नसकेपछि र विकासको प्रतिफल जनताले नपाएका कारण मानिसले रोजगारी खोज्दै बसाइँसराइ गरेका हुन्, अर्घाखाँचीकी बासिन्दासमेत रहेकी पूर्वउपसभामुख भुसालले भनिन्। विकास गाउँमा, मानिस सहरमा अर्घाखाँचीका गाउँगाउँमा विकास पुग्दै छ। पुनर्संचनापछि बनेका तीन नगरपालिका र तीन गाउँपालिकाका सबै ६१ वटा वडामा मोटरबाटो पुगेको छ। अधिकांश ठाउँमा बिजुली पनि छ। गाउँका अधिकांश घर खाली छन्। मानिस भएका घरमा पनि १६ वर्षदेखि ५० वर्षसम्मका मानिस फाट्टफुट्ट मात्र छन्। कोही बसाइँसराइको कागजपत्र बनाएरै बसाइँ सरेका छन् भने कोही नबनाइकनै सरेका छन्। गाउँमा विकासका योजनाहरू छिरे पनि विकासको प्रत्याभूति जनताले गर्न नपाउँदा बसाइँ सर्ने गरेका छन्। विकासले रोजगारीको क्षेत्रमा केही गर्न नसकेपछि र विकासको प्रतिफल जनताले नपाएका कारण मानिसले रोजगारी खोज्दै बसाइँ सरेका हुन् । पुष्पा भुसाल, पूर्वउपसभामुख अर्घाखाँचीको मात्र होइन, लुम्बिनी प्रदेशका पहाडी जिल्ला गुल्मी, प्युठान, पाल्पा, रोल्पा, पूर्वीरुकुम लगायतमा बसाइँसराइको दर तीव्र छ। नेपाल सरकार गृह मन्त्रालय, राष्ट्रिय परिचयपत्र तथा पञ्जीकरण विभागको व्यक्तिगत घटनादर्ताको तथ्यांकअनुसार पहाडी जिल्लाको बसाइँसराई दर बिकराल छ। २०७७ वैशाख १ गतेदेखि २०७९ चैत मसान्तसम्म ३ वर्षको अवधिमा सबैभन्दा बढी गुल्मीबाट ३८ सय ५६ घरपरिवार बसाइँ सरेका छन्। दोस्रोमा पाल्पा जिल्लाबाट ३५ सय २९ घरपरिवार बाहिरएिका छन्। तेस्रोमा अर्घाखाँची छ। पछिल्ला तीन वर्षमा प्युठानबाट २३ सय ६६ घरपरिवार, रोल्पाबाट १९ सय ८३ घरपरिवार र पूर्वी रुकुमबाट सबैभन्दा कम २ सय ४१ घरपरिवारले बसाइँसराइ गरेको राष्ट्रिय परिचयपत्र तथा पञ्जीकरण विभागको ब्यक्तिगत घटनादर्ता विवरणमा उल्लेख छ भगवान् गौतम बुद्धको जन्मस्थल लुम्बिनीमा आएका पर्यटकलाई पहाडी जिल्लाका विभिन्न धार्मिक तथा पर्यटकीय स्थलमा लैजाने कार्यक्रम सञ्चालन गर्न सकेमा पहाडी जिल्लाको बसाइँसराइ रोकिने सम्भावना छ। लुम्बिनीमा आएका पर्यटकलाई अर्घाखाँचीको सुपा देउराली, पाणिनी तपोभूमि, अर्घा भगवती मन्दिर, छत्र कहाराजको मन्दिरलगायत स्थानमा पुयाउन सकेमा पर्यटनको माध्यमबाट आर्थिक उन्नति हुने पर्यटनकर्मीको भनाइ छ। गुल्मीका पर्यटकीय स्थल रेसुंगा, रुरु भाम अर्थात् प्रसिद्ध धाम रिणीलगायतमा पुयाउन, प्युठानको स्वर्गद्वारी, गौमुखीलगायत स्थानमा लैजाने कार्यक्रम स्थानीय, प्रदेश र संघीय सरकारले सञ्चालन गर्न सकेमा पनि रोजगारीका लागि भन्दै तराईमा झर्ने मानिसको दरमा कम गर्न सकिन्छ। २०७७ वैशाख १ गतेदेखि २०७९ चैत मसान्तसम्ममा अर्घाखाँची जिल्लाका तीन नगरपालिका र तीन गाउँपालिकाबाट ३४ सय ३९ घरपरिवार बसाइँ सरे। तीन वर्षको अवधिमा बसाइँ सर्नेमा सबैभन्दा बढी शीतगंगा नगरपालिकाका छन्। सो गाउँपालिकाको पञ्जीकरण शाखाका अनुसार बितेका ३ वर्षमा नगरपालिकाबाट मात्रै ११ सय १७ घर परिवार बसाइँ सरे। सोही अवधिमा अन्य ठाउँबाट २९० परिवार मात्र शितगंगामा बसाइँ सरेर आए। विकास भनेर भौतिक पूर्वाधारका विकासलाई मात्रै प्राथमिकतामा राखेको र आर्थिक उपार्जन, स्वरोजगार र उत्पादनलाई ध्यान दिन नसक्दा पहाडी जिल्लाबाट मानिस बसाइँसराइ गरेर बढी तराई तथा सहरी क्षेत्रमा गएका नेपाली कांग्रेसकी केन्द्रीय सदस्यसमेत रहेकी भुसालले बताइन्। जबसम्म विकासको प्रतिफल गाउँगाउँमा बस्ने जनताले प्रत्याभूति गर्न सक्दैनन्, जबसम्म गाउँमै बसेर आर्थिक स्वरोजगार तथा रोजगारको सिर्जना हुन सक्दैन, तबसम्म बसाइँसराइ बढिरहन्छ, उनले भनिन्। सोही तीन वर्षको अवधिमा पहाडी जिल्लामा बसाइँ सरेर आउने घरपरिवारको संख्या भने न्यून छ। पछिल्ला तीन वर्षको अवधिमा पाल्पामा १४ सय ११, अर्घाखाँचीमा ८ सय ३६, गुल्मीमा ८ सय २, प्युठानमा ६ सय ७३, रोल्पामा ४ सय र रुकुम पूर्वमा ५३ घरपरिवार बसाइँ सरेर आएका राष्ट्रिय परिचयपत्र तथा पञ्जीकरण विभागको व्यक्तिगत घटनादर्ता विवरणमा उल्लेख छ। बसाइँसराइ निरन्तर प्रक्रिया भए पनि पछिल्लो समय वैदेशिक रोजगारीले गर्दा पनि बसाइँसर्ने क्रम बढेको छ। विभिन्न आयआर्जनसँग सम्बन्धित व्यवसायलाई प्रोसाहन दिँदै यस क्षेत्रमा रहेको प्राकृतिक स्रोत र साधनको उचित व्यवस्थापन एवं प्रयोग गरी विकासका पूर्वाधारमा दिगो विकासको नीतिअनुरूप काम गर्ने वातावरण बनाए बसाइँसराई कम हुने देखन्छ । कृष्णप्रसाद श्रेष्ठ, नगर प्रमुख, सन्धिखर्क नगरपालिका साथै बढ्दो सहरीकरण, सेवासुविधाको उपलब्धता, अर्थतन्त्रको क्रमिक संरचनात्मक परिवर्तन, सुरक्षा लगायत विविध कारणले आन्तरिक बसाइँसराइको संख्या बढ्दै गएको छ। राष्ट्रिय जनगणना २०६८ का अनुसार अर्घाखाँचीको कुल जनसंख्या १ लाख ९७ हजार ६ सय ३२ मध्ये पुरुषको जनसंख्या ८६ हजार २ सय ६६ र महिलाको जनसंख्या १ लाख ११ हजार ३ सय ६६ थियो। २०७८ सालको जनगणनामा अर्घाखाँचीको जनसंख्या घटेर १ लाख ७७ हजार ८६ भएको छ। मुख्य कारण विवाह र रोजगारी पछिल्लो जनगणनाअनुसार बसाइँसराइको कारणमध्ये सबैभन्दा बढी ३८२ प्रतिशत विवाह रहेको पाइन्छ। अन्य कारणमा रोजगारी १५२ प्रतिशत, व्यापार व्यवसाय २८ प्रतिशत, अध्ययन र तालिम ७८ प्रतिशत, आश्रित १९५ प्रतिशत, प्राकृतिक प्रकोप ०७ प्रतिशत, कृषि ३९ प्रतिशत, घर फर्किएको ४१ प्रतिशत र अन्य ६६ प्रतिशत छन्। पहाही जिल्लाका मानिस तराईमा बढी बसाइँसराइ गरेर गएका राष्ट्रिय परिचयपत्र तथा पञ्जीकरण विभागको व्यक्तिगत घटनादर्ता विवरणमा छ। अधिकांश मानिस शिक्षा, स्वास्थ्य र रोजगारीका लागि बसाइँसराइ गर्ने गरेको सन्धिखर्क नगरपालिकाका नगर प्रमुख कृष्णप्रसाद श्रेष्ठले बताए। सुपा देउराली, अर्घा भगवती, पाणिनी तपोभूमि, खाँचीकोट भगवती, छत्र महाराज, मालारानी, नर्सिंह स्थान, सिद्धेश्वर शिवालयलगायतका ठाउँमा पर्यटनको सम्भावना भए पनि प्रचारप्रसार र रोजगारी बढाउने योजना बनेको छैन। पहाडबाट तराई, तराईबाट सहर पहाडी जिल्लाहरूमा जनसंख्या वृद्धिदर कम छ। जनसंख्या विषयका उपप्राध्यापक दुर्गा भुसालले रोजगारी, पेसा व्यवसाय जोडिएको स्थानमा जनसंख्या वृद्धि हुने बताए। मानिसले आफूलाई कहाँ जीवनयापन गर्न सजिलो हुन्छ। आफूलाई त्यहीँ बसाल्न खोज्छन्, उनले भने। पहाडी जिल्लाबाट तीव्र बसाइँसराइ भए पनि तराईका जिल्लाबाट मानिस सहरी क्षेत्रमा बढी जाने गरेको उनको भनाइ छ। उनले भने, रूपन्देहीको मानिस बसाइँसराइ गरेर पोखरा, काठमाडौं जस्ता सहरमा जाने गरेका छन्। अर्घाखाँचीका ६ वटै पालिकाका बसाइँसराइलाई कम गर्न कृषि, उद्योग, पर्यटन, पशुपालन, नगदेबाली लगायतलाई प्राथमिकता दिनुपर्छ। विभिन्न आयआर्जनसँग सम्बन्धित व्यवसायलाई प्रोसाहन दिँदै यस क्षेत्रमा रहेको प्राकृतिक स्रोत र साधनको उचित व्यवस्थापन एवं प्रयोग गरी विकासका पूर्वाधारमा दिगो विकासको नीतिअनुरूप काम गर्ने वातावरण बनाए बसाइँसराई कम हुने नगरप्रमुख श्रेष्ठले बताए। अर्घाखाँची विदेशबाट पैसा आउने जिल्लामध्ये अग्रपंक्तिमा पर्छ। यहाँबाट झन्डै ४५ हजार युवा भारत, कतार मलेसिया, साउदी अरब, दुबईलगायत देश गएका छन्। तर, त्यहाँबाट भित्रिने पैसा उत्पादनशील क्षेत्रमा लगाउने वातावरण नहुँदा श्रम बेच्ने मानिस उत्पादन गर्ने काम मात्र भइरहेको विभिन्न सर्भेक्षणले देखाउँछ। साथी बचत तथा ऋण सहकारी र अर्घाखाँची जिल्ला बचत तथा ऋण सहकारी सस्थाले तीन वर्ष पहिले गरेको अनौपचारिक सर्भेक्षणअन्ुसार जिल्लामा भित्रिएको रेमिट्यान्सको ८० प्रतिशत रकम विलासिता र अनुत्पादक क्षेत्रमा खर्च हुन्छ। बसाइँसराइका साथै प्रजनन दर कमी हुनुका कारण पनि पहाडी जिल्लाको जनसख्ंया घटेको हो । मानिस रोजगारीका लागि तराईका जिल्लामा बढी जाने गरेका छन् । सुरज सारु, प्रधानाध्यापक, पाणिनी बहुमुखी क्याम्पस केही गर्ने खालको युवा जनशक्तिलाई अर्काको देश पठाएर आएको पैसोको सदुपयोग गर्ने खालको योजना कुनै पनि पालिकाको छैन। स्थानीय सरकारले व्यवसाय र स्वरोजगारमुखी कार्यक्रम ल्याउन नसक्दा पनि रेमिट्यान्सको पैसा बाहिर जाने गरेको छ। वार्षिक झन्डै साढे सात अर्ब रुपैयाँ अर्घाखाँची भित्रिने गरेको छ। त्यसमध्ये तीन अर्ब अर्थात् ४० प्रतिशत रकम दैनिक उपभोग्य सामग्री, खानपान, मोटरसाइकल, कार, इन्धन, लत्ताकपडा, मोबाइल, सञ्चार तथा टेलिफोनमा खर्च हुने गरेको छ। ४० प्रतिशत रकम अर्थात् ३ अर्ब उत्पादन नहुने क्षेत्र अर्थात् घडेरी र घरमा खर्च हुने गरेको देखिएको अर्घाखाँची जिल्ला बचत सहकारी संस्थाका अध्यक्ष तथा साथी बचत तथा ऋण सहकारीका अध्यक्ष प्रकाश भुसालले बताए। उनका अनुसार जिल्ला सदरमुकाम, कपिलवस्तुका विभिन्न भाग तथा रूपन्देहीको बुटबल, भैरहवा, दाङ, चितवन र काठमाडौंमा घर घडेरी किन्नेमा उक्त रकम खर्च भएको छ। बाँकी रहेको २० प्रतिशत रकम मात्र कृषि फर्म, साना होटल, किराना पसल र ट्याक्सी तथा बसजस्ता उत्पादनशील क्षेत्रमा खर्च भइरहेको छ। तर, तिनीहरूले पनि बीचैमा व्यवसाय छाड्ने गरेका छन्। शान्ति प्रक्रियापछि तीव्र बसाइँसराइ मुलुकमा १० वर्षे द्वन्द्व चरम उत्कर्षमा पुगेका बेला धेरैले बाध्यताले आफ्नो थातथलो छोडे। तराईतिर बसाइँ सरे। २०६२६३ को शान्ति प्रक्रियापछि जग्गाको तीव्र कारोबारले बसाइँसराइ बढायो। बुटवल र भैरहवाजस्ता रुपन्देहीका ठूला सहरमा मात्र नभई तिलोत्तमा नगरपालिका, देवदह नगरपालिका र सैनामैना नगरपालिकामा पनि बसाइँसराइ वृद्धि दर तीव्र छ। गाउँपालिकाका केन्द्रहरूमा पनि बस्ती घना बन्दै गएको छ। २०३८ को जनगणनाअनुसार रूपन्देहीको जनसंख्या ३ लाख ७९ हजार ९६ थियो। ४० वर्षमा रूपन्देहीको जनसंख्या तेब्बर बढेको मान्न सकिन्छ। यसबीच २०४८ मा ५ लाख २२ हजार १ सय ५० पुगेको थियो। बसाइँसराइका साथै प्रजनन दर कमी हुनुका कारण पनि पहाडी जिल्लाको जनसख्ंया घटेको पाणिनी बहुमुखी क्याम्पस अर्घाखाँचीका प्रधानाध्यापक सुरज सारुले बताए। उनले मानिस रोजगारीका लागि तराईका जिल्लामा बढी जाने गरेको जनाए। गाउँका अधिकांश खेतबारी बाजै छन्। सबै घरमा वृद्धवृद्धा मात्र छन्। अधिकांश श्रीमान्हरू रोजगारीका लागि विदेशमा छन्। श्रीमतीहरू छोराछोरी पढाउन भनेर सहर झरेका छन्। गाउँका घर अहिले वृद्धाश्रममा परिणत भएका छन्। तर, पनि गाउँका बाजो जमिन जोत्ने र उत्पादन बढाउने खालका योजना स्थानीय सरकारले प्रभावकारी रूपमा सञ्चालन गर्न नसकेको सारुको भनाइ छ।"
छोरीलाई सित्तैमा लगाइदिनुस् एचपीभी खोप,"काठमाडौं : छोरीहरू १४ वर्ष पुगिसकेका छन् र १५ वर्ष नाघिसकेका छैनन् भने ख्याल गर्नुहोस्, पाठेघरको मुखको क्यान्सरविरुद्धको एचपीभी खोप लगाउने बेला भयो। पाठेघरको मुखको क्यान्सर गराउने ह्युमन प्यापिलोमा भाइरसको छोटकरी रूप नै एचपीभी हो। एचपीभी खोप लगाउन जाँदा उमेर खुल्ने प्रमाणपत्र लैजानु पर्नेछ। यो खोप मुलुकको सातै प्रदेशका विभिन्न अस्पतालबाट दिन लागिएको छ। बुधबार स्वास्थ्य तथा जनसंख्यामन्त्री मोहनबहादुर बस्नेतले परोपकार प्रसूति तथा स्त्रीरोग अस्पताल थापाथलीबाट खोप कार्यक्रमको शुभारम्भ गर्दै छन्। स्त्री क्यान्सर रोग विशेषज्ञहरूका अनुसार नेपाली महिलाहरूमा हुने क्यान्सरमध्ये पाठेघरको मुखको क्यान्सर सबैभन्दा बढी पाइएको छ। विभिन्न क्यान्सरमध्ये यो विश्वमै चौथो प्रमुख क्यान्सर हो। ९५ प्रतिशतभन्दा बढी पाठेघरको मुखको क्यान्सर एचपीभी भाइरसले हुने विश्व स्वास्थ्य संगठन (डब्लूएचओ)ले जनाएको छ। स्वास्थ्य सेवा विभाग, परिवार कल्याण महाशाखाका निर्देशक डा विवेककुमार लालका अनुसार योपटक लक्षित समूहभित्र पर्ने १० हजार किशोरीलाई खोप लगाइँदै छ। लक्षित समूहका किशोरीका रूपमा २०६५ साल भदौ २६ गतेदेखि २०६६ साल भदौ २७ गतेसम्म जन्मिएका बालिकाहरूलाई मात्र समेटिएको छ। सातवटै प्रदेशका एकएकवटा अस्पतालबाट पाठेघरको मुखको क्यान्सरविरुद्धको खोप कार्यक्रम सञ्चालन गर्न लागिएको हो। कोसी प्रदेशमा विराटनगरको कोसी अस्पताल र मधेस प्रदेशमा वीरगन्जको नारायणी अस्पतालमा खोप सेवा सञ्चालन हुनेछ। यस्तै बागमती प्रदेशमा थापाथलीको परोपकार प्रसूति तथा स्त्रीरोग अस्पताल, गण्डकी प्रदेशमा पोखरा स्वास्थ्य विज्ञान प्रतिष्ठान र लुम्बिनी प्रदेशमा नेपालगन्जको भेरी अस्पतालमा यो खोप सेवा उपलब्ध हुनेछ। यस्तै कर्णाली प्रदेशमा वीरेन्द्रनगरस्थित प्रदेश अस्पताल र सुदूरपश्चिम प्रदेशमा डडेल्धुरा अस्पतालबाट खोप सेवा प्रदान गरिने जनाइएको छ। हाल यो खोप सीमित परिमाणमा मात्र उपलब्ध भएकाले तोकिएका सातवटा अस्पतालबाट मात्रै किशोरीलाई दिन लागिएको स्वास्थ्य तथा जनसंख्या मन्त्रालयले जनाएको छ। ६ महिनाको फरकमा दुई मात्रा खोप लगाउनुपर्नेछ। परिवार कल्याण महाशाखाको खोप शाखाका प्रमुख डाअभियान गौतमका अनुसार सरकारले गत असारमा चीनबाट २० हजार मात्रा पाठेघरको मुखको क्यान्सरविरुद्धको खोप खरिद गरेको थियो। झन्डै ९ करोड मूल्य बराबरको खोप ल्याइएको हो। २० हजार भाइलमध्ये दुई मात्रा एउटै व्यक्तिलाई दिनुपर्ने डा गौतमले जानकारी दिए। घोषणा छ, पहुँच छैन सरकारले आर्थिक वर्ष २०७९०८० को वार्षिक बजेटमै पाठेघरको मुखको क्यान्सरविरुद्ध खोप कार्यक्रम सुरुवात गर्ने घोषणा गरेको थियो। तर, बजेट घोषणामै सीमित भयो। आर्थिक वर्ष २०८००८१ को बजेटमा पनि पाठेघरको क्यान्सर रोकथामका लागि ९ देखि १४ वर्षका बालिका लक्षित एचपीभी खोप कार्यक्रमलाई विस्तार गरिने प्रतिबद्धता व्यक्त गरिएको छ। क्यान्सर रोग विशेषज्ञहरू बजेटमा गरिएको घोषणा कार्यान्वयन हुनुपर्नेमा जोड दिन्छन्। सरकारले सन् २०१६२०१७ मा चितवन र कास्कीमा ११ देखि १३ वर्षसम्मका किशोरीमा एचपीभी खोप परीक्षण गरेको थियो। त्यसको ६ वर्षपछि पुनः केही लक्षित किशोरीहरूलाई खोप दिन लागिएको हो। वरिष्ठ स्त्री क्यान्सर रोग विशेषज्ञ डा सरिता घिमिरे सरकारले बेलाबेलामा केही सीमित किशोरीहरूलाई खोप उपलब्ध गराएको भए पनि खोप अभियानले निरन्तरता पाउनुपर्नेमा जोड दिन्छिन्। एचपीभी खोपमा सबै किशोरी र महिलाको स्क्रिनिङमा पहुँच भए मात्र पाठेघरको मुखको क्यान्सर उन्मुलननजिक पुग्न सकिन्छ, डा घिमिरेले भन्छिन्। नेपाल क्यान्सर केयर फाउन्डेसनकी महासचिवसमेत रहेकी डा घिमिरे सबै किशोरीहरूमा खोपको पहुँच नभएसम्म नेपालबाट पाठेघरको मुखको क्यान्सर उन्मूलन हुन नसक्ने बताउँछिन्। पटकपटक सीमित किशोरीलाई एचपीभी खोप दिएर मात्रै पाठेघरको मुखको क्यान्सर उन्मूलन गर्न सकिँदैन, उनले भनिन्। सबै किशोरीलाई पुग्ने गरी आगामी वर्षको अन्तिमसम्म अन्तर्राष्ट्रिय खोप अभियान संस्था गाभीमार्फत खोप आउने निश्चित भएको डा गौतमले जानकारी दिए। आगामी वर्ष सबै किशोरीहरूलाई पुग्ने गरी खोप आइपुग्ने छ, उनले भने। यो खोप १० देखि १४ वर्षभित्रका किशोरीहरूले लिन सक्ने स्वास्थ्य सेवा विभागले जनाइएको छ। भक्तपुर क्यान्सर अस्पतालकी वरिष्ठ स्त्री क्यान्सर रोग विशेषज्ञ डा एलिजा श्रेष्ठका अनुसार विशेषगरी सानो उमेरमा यौनसम्पर्क तथा भाइरसको संक्रमण नै पाठेघरको मुखको क्यान्सरको प्रमुख कारण मानिएको छ। कलिलो उमेरमा विवाह भएका, बढी पुरुषसँग यौन सम्बन्ध राख्ने र बढी सन्तान जन्माएका महिलामा पाठेघरको मुखको क्यान्सर बढी देखिएको छ, डा श्रेष्ठले भनिन्, अहिलेका किशोरीहरूलाई समयमै एचपीभी खोप लगाइदिँदा पछि पाठेघरको मुखको क्यान्सर हुने सम्भावना रहँदैन। पाठेघरको मुखको क्यान्सरबाट ९० प्रतिशत मृत्यु न्यून तथा मध्यम आय भएका मुलुकमा हुने गरेको छ।यस्ता मुलुकका बिरामीको पाठेघरको मुखको क्यान्सरको पहिचान निकै ढिलो हुने गरेको छ। अहिले नेपाललगायत विश्वका एक सयभन्दा बढी मुलुकमा एचपीभी खोप उपलब्ध छ। डब्लूएचओले सन् २०३० सम्म ९० प्रतिशतलाई खोप दिलाएर आगामी शताब्दीसम्ममा पाठेघरको मुखको क्यान्सरलाई उन्मूलन गर्ने घोषणा गरेको छ।"
पुस्तौंदेखि बदनामीको बोझबोक्दै झिंझावासी,"धनुषा : अहासुनके गाउँ उहे चोरडाकुबला गाउँ हब ने ?, (तपाईंहरूको गाउँ त्यही चोरडाकाहरूको गाउँ हो नी ?) यो प्रश्नले झिंझा बासीहरूको पिछा अझसम्म छाडेको छैन। धनुषाको विदेह नगरपालिका४ झिंझा गाउँ देशभरिनै चोरडाँकाहरूको गाउँको नामले बदनाम भएपछि अहिलेसम्म पनि त्यसको मारमा गाउँलेहरू छन्। बाजे, पुर्खाहरूले कुनै बेला डाका, चोरी जस्ता घटनाहरूमा संलग्न भएकै कारण तिनका पुस्ताहरूलार्ई बदनामीको बोझ झेल्नु परेको छ। तीन दशकअघिसम्म धनुषाको झिंझा, अकौडासँगै नरहिया र कपटौललगायतका दुसाध (पासवान) बहुल गाउँका अधिकांश व्यक्तिहरूको पेशा नै चोरी डकैती थियो। घरमा दुलो (सेंध) खनेर सरसामान चोरी गर्थे। चोरी गर्नकै लागि सीमापारी भारतका गाउँहरूमा पनि जान्थे, कहीँकतै ठूलो चोरी वा डकैंती भयो भने यीनै गाउँका मान्छेहरूले गरेका होलान् भनिन्थ्यो। तर, विस्तारै अवस्था फेरिएको छ। दुसाध बस्तीका युवाहरू थोर बहुत शिक्षित हुँदै गएका छन्। विदेश गएर कमाउन थालेपछि गाउँ टोलको अनुहार पनि फेरिएको छ तर, चोरडाकाका सन्तान भनि गरिने नराम्रो व्यवहार फेरिएको छैन। पहिलापहिला गाउँका जमिन्दारहरूले पनि दुसाधहरूलार्ई चोरी डकैतीमा लगाएका थिए, आफैंं पनि विगतमा डाकाको काम गरेका ७० वर्षीय सुट्टु पासवानले पुरानो अनुभव सुनाउँदै भने, पहिला न स्कुल थियो, न शिक्षा थियो, हामी दलितहरूको लागि त अपमान बाहेक केही थिएन अनि पेट पाल्नलार्ई चोरी डकैती गर्थे। म आफैंं पनि डकैंती गर्न जान्थे समूहमा। तर, अहिले अवस्था फेरिए पनि युवाहरूका लागि काम छैन। उनीहरूले फेरी पनि पुरानो बाटो अपनाउलान् कि भन्ने डर छ। पहिलापहिला हमरा सुनके घरमे मरुवाके रोटी सेहो नै जुरै छलै, गहुँमके त बडि दुरकै बात (पहिलापहिला हाम्रो घरमा कोदोको रोटी पनि खान धौधौ थियो, गहुँको रोटी खाने कुरा त परै जाओस्) स्थानीय ७५ वर्षीय वृद्ध इन्दिया पासवानले सुनाए, पेटको आगो निभाउन चोरी, डाका र अरु थुप्रै गर्न नहुने काम गथ्र्यौं तर, अहिले बालबच्चाहरू पढ्न थालेका छन्। यदि सरकारले जागिर दियो भने हाम्रा छोराछोरीहरू इज्जतको जीवन बिताउन चाहन्छन्। हाम्रा बाजे र तिनका बुवाहरूले यो चोरी डकैतीको काम गर्थे। हामी त गाउँमा मेहनत मजदुरी गरेर जीवन चलाउँछौं तर, पनि आसपासका गाउँहरूले नै हाम्रो गाउँलार्ई हेप्छन्। अहिले पनि चोर डाकाकै नजरले हेर्छन्, झिंझाका मनोज पासवान भन्छन्, रोजगारीको अभाव र गरिबिले गर्दा हाम्रा पुर्खाहरू चोर डाका बने तर, अहिले पनि अवस्था सुध्रिएको छैन। देशमा राजनीति फेरिए पनि हाम्रो समूदायको दुर्दशा पुरानै छ। ८५ घर दुसाध र २० घर महरा समुदायको बसोबास रहेको भिंझा गाउँमा राज्यको पहुँच न्यून देखिन्छ। देशैभरी खुल्ला दिशामुक्त अभियान चलाइए पनि दुसाध बस्तीमा शौचालय न्यून छ। बस्ने घर त माटो र खरको छ शौचालय कहाँ बाट बनाउने, बस्तीकी समुन्द्रीदेवी पासवान भन्छिन्, हामीलार्ई कहिँ कतैबाट शौचालय बनाउन सहयोग आएको छैन। बस्तीका सबैजसो शौच गर्नका लागि खेत र चौरीहरूमै जान्छौं। शिक्षाको अवस्था पनि निकै कमजोर रहेको दुसाध र महरा समुदायमा सयजनाको परिवारमा एक, दुईजना मात्रै जागिरे छन्। विद्यालय छ तर, शिक्षक नै छैनन्। वडा कार्यालय र स्थानीय सरकारले कुनै सुविधा नदिँदा दलितका बालबालिकाहरूलार्ई पढाउने अवस्था नै छैन, दुसाध बस्तीमै रहेको राष्ट्रिय प्राथमिक विद्यालय भिंझाका शिक्षक रामसेवक ठाकुर भन्छन्, यस विद्यालयमा १३४ जना बालबालिकाहरू अध्ययनरत छन् तर, शिक्षक हामी दुईजना मात्रै छौं। बच्चाहरूलार्ई विद्यालयमा घेरेर राख्नु बाहेक अरु केही गर्न सकेका छैनौं। गाउँघरबाट विदेशिने बाटो खुलेपछि गाउँका केही युवाहरू वैदेशिक रोजगारमा जान थालेका हुन्। तर, विदेश जानका लागि पनि चर्को ब्याजमा ऋण लिएर जानुपर्ने बाध्यता भएको हुँदा त्यो रकमको समेत जोहो गर्न नसकेकोले अधिकांश युवाहरू बेरोजगार भएर गाउँमै बस्नु पर्ने बाध्यता रहेको स्थानीय इन्दल पासवानले सुनाए। ऋण माग्न जाँदा पनि हामीलार्ई कसैले दिँदैनन्। हामीले छिमेकी गाउँहरू ठाडी, खजुरीका साहुहरूबाट पहिला ऋण लिएर विदेश जान्थ्यौं। तर, पछिल्लो समय मिटरब्याजीलार्ई सरकारले कारबाही गर्न थालेपछि कसैले ऋण दिन पनि मान्दैन। अब त झन् घर न घाटको भएका छौं।'"
एकीकृत समाजवादीका सल्लाहकार परिषद् सदस्य विश्वकर्माको निधन,काठमाडौं : नेकपा एकीकृत समाजवादीका केन्द्रीय सल्लाहकार परिषदका सदस्य शंकर विश्वकर्माको निधन भएको छ । नेकपा एकीकृत समाजवादी रौतहट काठमाडौं सम्पर्क मञ्चका पूर्वअध्यक्ष समेत रहेका ५९ वर्षीय विश्वकर्माको उपचारको क्रममा अलका अस्पताल जाउलाखेलमा मंगलबार निधन भएको हो । यसैबीच शंकर विश्वकर्माप्रति श्रद्धाञ्जलीका लागि नेकपा एकीकृत समाजवादीको केन्द्रीय कार्यालय आलोकनगरमा राखिएको थियो । अध्यक्ष माधव नेपाल लगायतका नेताले पार्टी कार्यालयमा विश्वकर्माप्रति श्रद्धाञ्जली अर्पण गरेका थिए ।
"एमाले सचिवालयको आकस्मिक बैठक : नेम्वाङको निधनमा शोक प्रस्ताव पारित,असोज २ गते श्रद्धाञ्जली सभा","काठमाडौं : नेकपा एमालेले पार्टीका उपाध्यक्ष सुवास नेम्वाङको निधनको शोकमा तीन दिनसम्म पार्टीको झण्डा आधा झुकाउने निर्णय गरेको छ । मंगलबार च्यासलमा बसेको आकस्मिक सचिवालय बैठकले एमाले केन्द्रीय कार्यालय, प्रदेश कार्यालय र उनको निर्वाचन क्षेत्र इलाममा शोकपुस्तिका राख्ने निर्णय समेत गरेको छ। सचिवालयको आकस्मिक बैठकले विशेष शोक प्रस्ताव पारित गरेको छ । असोज २ गते विशेष श्रद्धाञ्जली सभाको आयोजना गर्ने निर्णय गरेको छ। बैठकका क्रममा एमालेले नेम्वाङको कुर्सीमा फूलमाला राखेको थियो । नेम्वाङको हृदयघातबाट मंगलबार राति निधन भएको हो । हृदयघात भएपछि उपचारका लागि राति १:३० बजे त्रिवि शिक्षण अस्पताल लगिएकोमा उपचारको क्रममा त्यहीँ निधन भएको हो। उनको पार्थिव शरीर अन्तिम श्रद्धाञ्जलीका लागि एमाले पार्टी कार्यालय च्यासलमा राखिएको छ। श्रद्धाञ्जली दिन त्यहाँ एमाले नेता,कार्यकर्ता तथा शुभचिन्तकहरूको भीड लागेको छ। एमाले अध्यक्ष केपी शर्मा ओलीले पार्टीको झण्डा ओढाएर नेम्वाङप्रति श्रद्धाञ्जली दिएका छन्। नेम्वाङलाई नेकपा समाजवादी पार्टीका सम्मानित नेता झलनाथ खनाल, उपसभामुख इन्दिरा राना मगरलगायतले श्रद्धाञ्जली दिएका छन्। नेम्वाङको पार्थिव शरीर आज दिनभर एमाले पार्टी कार्यालयमा राखिनेछ। सरकारले नेम्वाङको राजकीय सम्मानका साथ अन्त्येष्टि गर्ने निर्णय गरेको छ।"
प्रतिनिधिसभा बैठक एक दिन पछि सारियो,"काठमाडौं : प्रतिनिधिसभा बैठक निर्धारित समयभन्दा एक दिन पछि सारिएको छ। प्रतिनिधिसभा सदस्य एवं नेकपा एमाले उपाध्यक्ष सुवासचन्द्र नेम्वाङको असमायिक निधन भएपछि भदौ २७ गते बोलाइएको बैठक २८ गतेका लागि सारिएको संसद सचिवालयले जनाएको छ। 'संविधानसभा अध्यक्ष, पूर्वसभामुख एवं वर्तमान प्रतिनिधि सभा सदस्य सुवासचन्द्र नेम्वाङको असामयिक निधन भएको कारण मिति २०८० साल भदौ २७ गते बुधबार दिनको १ बजे बस्ने गरी तय भएको प्रतिनिधि सभाको बैठक उक्त मिति र समयमा बस्न नसक्ने भएकाले प्रतिनिधिसभा नियमावली, २०७९ को नियम ६ को उपनियम (३) बमोजिम सम्माननीय सभामुखज्यूले शोक प्रस्तावको प्रयोजनको लागि सभाको बैठक मिति २०८० साल भदौ २८ गते बिहीबार दिनको ३ बजे बस्नेगरी निर्धारण गर्नुभएको व्यहोरा माननीय सदस्यहरुको जानकारीको लागि यो सूचना प्रकाशित गरिएको छ,' महासचिव डा भरतराज गौतमद्वारा जारी विज्ञप्तिमा भनिएको छ। संघीय संसदको महासचिव"
"नेम्वाङको निधनप्रति बिहीबार शोक बिदा, राष्ट्रिय झण्डा आधा झुकाइने","काठमाडौं : सरकारले बिहीबार सार्वजनिक बिदा दिने घोषणा गरेको छ। मन्त्रिपरिषद्को निर्णयअनुसार सरकारले संविधानसभा अध्यक्ष एवं नेकपा एमालेका उपाध्यक्ष सुवासचन्द्र नेम्वाङको निधनप्रति सार्वजनिक बिदा दिएको हो। नेम्वाङको मंगलबार विहान हृदयघातका कारण निधन भएको थियो। आजै बसेको मन्त्रिपरिषद्को आकास्मिक बैठकले नेम्वाङको राजकीय सम्मानसहित अन्त्यष्टि गरिने र अन्त्येष्टिका दिन सार्वजनिक बिदा दिने निर्णय गरेको थियो। नेम्वाङको बिहीबार ११ बजे अन्त्येष्टि गर्ने मिति तय भएपछि गृह मन्त्रालयले विज्ञप्ति जारी गर्दै सार्वजनिक बिदा दिने घोषणा गरेको हो। त्यस्तै उक्त नेपालभरका सबै सरकारी कार्यालयहरु, विदेशस्थित नेपाली दूतावास र नियोगहरूमा राष्ट्रिय झण्डा आधा झुकाइने गृह मन्त्रालयले जनाएको छ। 'संविधानसभाका अध्यक्ष एवं वर्तमान प्रतिनिधिसभा सदस्य श्री सुवासचन्द्र नेम्वाङको ७१ वर्षको उमेरमा मिति २०८०।०५।२६ गते बिहान असामयिक निधन भएको छ। नेपालको संविधान निर्माण तथा जारी गर्नका लागि स्वर्गीय सुवासचन्द्र नेम्वाङले निर्वाह गर्नुभएको भूमिका तथा नेपालमा लोकतान्त्रिक गणतन्त्र स्थापना गर्न पुऱ्याउनु भएको योगदानको उच्च कदर गर्दै मिति २०८०।०५।२६ को नेपाल सरकार, मन्त्रिपरिषद्को बैठकबाट संविधानसभाका अध्यक्ष एवं वर्तमान प्रतिनिधिसभा सदस्य श्री सुवासचन्द्र नेम्वाङको निधनमा अन्तिम सम्मानको व्यवस्था गर्ने तथा शोक मनाउन अन्तिम संस्कार हुने दिन सार्वजनिक बिदा दिने र उक्त दिन नेपालभरका सरकारी कार्यालयहरु, विदेशस्थित नेपाली दुतावास र नियोगहरुमा राष्ट्रिय झण्डा आधा झुकाउने निर्णय भएको। स्वर्गीय सुवासचन्द्र नेम्वाङको अन्तिम संस्कार यही मिति २०८० साल भदौं २८ गते बिहीबार हुने भएकोले उक्त दिन नेपालभरका सबै सरकारी कार्यालयहरु, विदेशस्थित नेपाली दुतावास र नियोगहरुमा सार्वजनिक बिदा हुने र तत् तत् निकायका कार्यालयहरुमा राष्ट्रिय झण्डा आधा झुकाइने व्यहोरा सम्बन्धित सबैको जानकारीको लागि अनुरोध छ,' गृह मन्त्रालयका प्रवक्ता केदारनाथ शर्माद्वारा जारी विज्ञप्तिमा भनिएको छ।"
राष्ट्रिय झण्डा ओढाएर नेम्वाङलाई पूर्वराष्ट्रपति भण्डारीले दिइन् श्रद्धाञ्जली,"काठमाडौं : पूर्वराष्ट्रपति विद्यादेवी भण्डारीले नेकपा एमालेका उपाध्यक्ष एवं संविधानसभा अध्यक्ष सुवास नेम्वाङको पार्थिव शरीरमा राष्ट्रिय झण्डा ओढाएर श्रद्धाञ्जली व्यक्त गरेकी छन्। पूर्वराष्ट्रपति भण्डारीले मंगलबार एमाले केन्द्रीय कार्यालय च्यासलमा राखिएको नेम्वाङको पार्थिव शरीरमा नेपालको झण्डा ओढाएर अन्तिम श्रद्धाञ्जली दिएकी हुन्। नेम्वाङलाई श्रद्धाञ्जली दिने क्रममा पूर्वराष्ट्रपति भण्डारी निकै भावविह्वल बनेकी थिइन्। हृदयघात भएपछि काठमाडौंको महाराजगञ्जस्थित शिक्षण अस्पतालमा उपचार गराउने क्रममा मंगलबार राति १ : ३० बजे निधन भएका नेम्वाङको पार्थिव शरीरलाई श्रद्धाञ्जली दिन पार्टी कार्यालयमा राखिएको हो। नेम्वाङप्रति श्रद्धाञ्जली दिन एमालेका नेता,कार्यकर्ता तथा शुभचिन्तकहरू पार्टी कार्यालय पुगेका छन्। पार्टी कार्यालयमा पुगेर सभामुख देवराज घिमिरे,राष्ट्रियसभा अध्यक्ष गणेशप्रसाद तिमिल्सिना,पूर्वसभामुख विद्यादेवी भण्डारी, एमाले अध्यक्ष केपी शर्मा ओली,वरिष्ठ उपाध्यक्ष ईश्वर पोखरेल,उपाध्यक्षहरू युवराज ज्ञवाली,रामबहादुर थापा, विष्णु पौडेल र अष्टलक्षी शाक्य,सल्लाहकार परिषद्का अध्यक्ष अमृतकुमार बोहोरा,उपमहासचिव प्रदीप ज्ञवालीलगायतले श्रद्धाञ्जलि अर्पण गरेका छन्। यसैगरी नेम्वाङलाई नेकपा समाजवादी पार्टीका सम्मानित नेता झलनाथ खनाल,उपसभामुख इन्दिरा राना मगरलगायतले श्रद्धाञ्जली दिएका छन्। एमाले अध्यक्ष ओलीले पार्टीको झण्डा ओढाएर नेम्वाङप्रति श्रद्धाञ्जली दिएका छन्। नेम्वाङको पार्थिव शरीर आज दिनभर एमाले पार्टी कार्यालयमा राखिने जनाइएको छ। सरकारले नेम्वाङको राजकीय सम्मानका साथ अन्त्येष्टि गर्ने निर्णय गरेको छ।"
प्रदेशसभाको चालु अधिवेशन अन्त्य गर्ने लुम्बिनी सरकारको निर्णय,"दाङ : लुम्बिनी प्रदेशको चालु अधिवेशन अन्त्य भएको छ । मंगलबार राति १२ बजेदेखि अन्त्य हुनेगरी मन्त्रिपरिषद्को बैठकले प्रदेश प्रमुखसमक्ष सिफारिस गरेपछि चालु अधिवेशन अन्त्य भएको हो। मंगलबार बसेको मन्त्रिपरिषद बैठकले लोक सेवा कार्यालयका लागि भवन उपलब्ध गराउने, बाढी प्रभावित क्षेत्र बर्दीयाका स्थानमा राहात उपलब्ध गराउने,गाडी दुर्घटनामा परेका र बाघको आक्रमणमा ज्यान गुमाएकालाई राहत उपलब्ध गराउने निणर्य गरेको सरकारका प्रवक्ता तथा प्रदेश सरकारका गृहमन्त्री सन्तोष कुमार पाण्डेयले जानकारी दिए। यसैगरी प्रदेश सरकारका संगठन संरचना र अस्थायी दरबन्दी स्वीकृत गरेको छ।"
परराष्ट्रमन्त्री एनपी साउँद न्यूयोर्क प्रस्थान,काठमाडौं : परराष्ट्रमन्त्री एनपी साउँद संयुक्त राष्ट्रसंघको ७८औं महासभामा भाग लिन अमेरिका प्रस्थान गरेका छन्। मंगलबार बिहान कतार एयरको जहाजबाट परराष्ट्रमन्त्री साउँद न्यूयोर्क प्रस्थान गरेका हुन्। परराष्ट्रमन्त्री महासभाको बैठकअघि राष्ट्रसंघले आयोजना गरेको      कार्यक्रममा सहभागी हुनेछन्। प्रधानमन्त्री पुष्पकमल दाहाल प्रचण्ड राष्ट्रसंघको महासभामा भाग लिन अमेरिका जाँदैछन्।
नेम्वाङको बिहीबार ११ बजे राजकीय सम्मानसहित अन्त्येष्टि गरिने,"काठमाडौं : संविधानसभा अध्यक्ष एवं नेकपा एमालेका उपाध्यक्ष सुवासचन्द्र नेम्वाङको अन्त्येष्टि बिहीबार ११ बजे गरिने भएको छ। पार्टी प्रचार विभागका सचिव गगन विष्टले नेम्वाङको अन्त्येष्टि बिहीबार ११ बजे राजकीय सम्मानका साथ पशुपति आर्यघाटमा गरिने जानकारी दिएका छन्। त्यसअघि भोलि १ बजेसम्म श्रद्धाञ्जली अर्पणका लागि च्यासलस्थित पार्टी कार्यालयमा नेम्वाङको पार्थिव शरीरलाई राखिनेछ। त्यसपछि उनको शवलाई बालुवाटारस्थित निवासमा राखिने पार्टी प्रचार विभागका सचिव विष्टद्वारा जारी विज्ञप्तिमा उल्लेख छ। सरकारले अन्त्यष्टि गरिने दिन सार्वजनिक विदा दिने यसअघि नै निर्णय गरिसकेको छ। 'श्रद्धाञ्जली अर्पणका लागि स्व नेम्वाङको पार्थिव शरीर भोलि दिउँसो १ बजेसम्म पार्टी केन्द्रीय कार्यालय, च्यासलमा राखिने छ। त्यसपछि पारिवारिक तथा धार्मिक संस्कारका लागि उहाँको पार्थिव शरीर बालुवाटारस्थित निवासमा राखिने भएको छ। त्यहाँ स्व नेम्वाङप्रति उहाँका आफन्तजन, इष्टमित्र र परिवारका सदस्यहरूबाट अन्तिम श्रद्धाञ्जली अर्पण गर्ने कार्यक्रम रहेको छ,' विज्ञप्तिमा भनिएको छ। नेता नेम्पाङको मंगलबार विहान हृदयघातका कारण असमायिक निधन भएको थियो। नेम्वाङले पार्टी, कम्युनिष्ट आन्दोलन र लोकतान्त्रिक आन्दोलनमा पुर्याएको योगदानको उच्च सम्मान गर्दै अध्यक्ष केपी शर्मा ओलीले पार्टीको झण्डा ओढाएर पुष्पगुच्छा अर्पण गरेका थिए। त्यसैगरी प्रधानमन्त्री पुष्पकमल दाहाल, पूर्वराष्ट्रपति विद्यादेवी भण्डारी, नेपाली कांग्रेसका सभापति तथा पूर्वप्रधानमन्त्री शेरबहादुर देउवा, पूर्वप्रधानमन्त्रीहरू माधवकुमार नेपाल, झलनाथ खनाल, डा बाबुराम भट्टराई, मन्त्रिपरिषद्का अध्यक्ष खिलराज रेग्मी र नेपाल सरकारका मन्त्रीहरू, सांसदहरू, विभिन्न राजनीतिक दलका नेताहरू, नेपाली सेनाका प्रधान सेनापतिलगायत विभिन्न सुरक्षा निकायका प्रमुख र पदाधिकारीहरू, विभिन्न कूटनीतिक नियोगका प्रमुखहरू तथा उच्चपदस्थ अधिकारीहरूसहित ठूलो संख्यामा पार्टी नेता, कार्यकर्ता र सर्वसाधारणले नेम्वाङप्रति श्रद्धाञ्जली अर्पण गरेका थिए।"
एमाले उपाध्यक्ष नेम्वाङलाई प्रधानमन्त्री दाहालले दिए अन्तिम श्रद्धाञ्जली,"काठमाडौं : प्रधानमन्त्री पुष्पकमल दाहाल 'प्रचण्ड'ले संविधानसभा अध्यक्ष एवं पार्टीका उपाध्यक्ष सुवास नेम्वाङप्रति अन्तिम श्रद्धाञ्जली दिएका छन्। प्रधानमन्त्री एवं माओवादी केन्द्रका अध्यक्ष दाहाल, नेपाली कांग्रेसका सभापति शेरबहादुर देउवा, नेकपा एकीकृत समाजवादीका अध्यक्ष माधवकुमार नेपाललगायत नेताहरूले नेम्वाङप्रति श्रद्धाञ्जली दिएका हुन्। उनीहरुले फूलमाला चढाएर श्रद्धाञ्जली व्यक्त गरे। यसअघि नेकपा एमाले अध्यक्ष केपी शर्मा ओलीले पार्टीको झण्डा ओढाएर नेम्वाङप्रति श्रद्धाञ्जली दिएका थिए। पूर्वराष्ट्रपति विद्यादेवी भण्डारीले राष्ट्रिय झण्डा ओढाएर नेम्वाङप्रति श्रद्धाञ्जली अर्पण गरेकी थिइन्। श्रद्धाञ्जली दिन एमाले नेता,कार्यकर्ता र शुभचिन्तकहरूको पार्टी कार्यालयमा भीड लागेको छ। हृदयघात भएपछि काठमाडौंको महाराजगञ्जस्थित शिक्षण अस्पतालमा उपचार गराउने क्रममा मंगलबार राति १ :३० बजे निधन भइको थियो। नेम्वाङको पार्थिव शरीरलाई श्रद्धाञ्जली दिन पार्टी कार्यालयमा राखिएको हो। नेम्वाङको पार्थिव शरीर आज दिनभर एमाले पार्टी कार्यालयमा राखिने जनाइएको छ। सरकारले नेम्वाङको राजकीय सम्मानका साथ अन्त्येष्टि गर्ने निर्णय गरेको छ। तर, छोराहरू विदेशमा रहेकाले उनीहरू आएपछि मात्रै नेम्वाङको अन्त्येष्टि गरिने जनाइएको छ।"
समन्वयकारी भूमिकामा नेम्वाङजस्तो अर्को नेता छैन : शेखर कोइराला,काठमाडौं :विभिन्न दलका नेताहरूले संविधानसभाका अध्यक्ष सुवास नेम्वाङको निधनले मुलुकलाई अतुलनिय क्षति पुगेको बताएका छन् । एमाले उपाध्यक्ष समेत रहेका नेम्वाङ सबैलाई मिलाएर लान सक्ने नेता भएको स्मरण गर्दै उनीहरूले नेम्वाङको निधनले मुलुकलाई अतुलनिय क्षति पुगेको बताएका हुन् । कांग्रेस नेता डा शेखर कोइरालाले समन्वयकारी भूमिकामा नेम्वाङजस्तो अर्को नेता नभेटेको बताएका छन्। संविधान जारी गर्दा नेम्वाङले खेलेको भूमिका अत्यन्तै सराहनिय रहेको भन्दै देशले एउटा मुख्य राजनीति नेता गुमाउनुपर्दा निकै क्षति भएको उनले बताए। त्यस्तै एमाले सचेतक महेश बर्तौलाले नेम्वाङको निधनले राष्ट्रले अभिभावक गुमाएको जिकिर गरे। त्यस्तै आम जनता पार्टीका अध्यक्ष प्रभु साहले मुलुकको परिवर्तनलाई संस्थागत गर्न ठूलो भूमिका खेलेको व्यक्तिको निधनले ठूलो क्षति पुगेको बताए।
एमाले उपाध्यक्ष नेम्वाङलाई अध्यक्ष ओलीले दिए अन्तिम श्रद्धाञ्जली,"काठमाडौं : नेकपा एमाले अध्यक्ष केपी शर्मा ओलीले संविधानसभा अध्यक्ष एवं पार्टीका उपाध्यक्ष सुवास नेम्वाङप्रति अन्तिम श्रद्धाञ्जली दिएका छन्। अध्यक्ष ओलीलगायत एमालेका नेताहरू ईश्वर पोखरेल, विष्णु पौडेल, प्रदीप ज्ञवाली,योगेश भट्टराई,गोकर्ण विष्टलगायत नेताहरूले नेम्वाङको पार्थिव शरीरमा अन्तिम श्रद्धाञ्जली दिएका हुन्। अध्यक्ष ओलीले पार्टीको झण्डा ओढाएर नेम्वाङप्रति श्रद्धाञ्जली अर्पण गरेका हुन्। नेम्वाङको निधनको खबरपछि एमाले महासचिव शंकर पोखरेल चीन भ्रमण छोट्याएर नेपाल फर्किदैछन्। नेम्वाङलाई श्रद्धाञ्जली दिनका लागि एमाले नेता तथा कार्यकर्ता,शुभेच्छुकलगायत पार्टी केन्द्रीय कार्यालयमा बाक्लो उपस्थित रहेको छ। नेम्वाङलाई नेकपा समाजवादीका सम्मानित नेता झलनाथ खनाल,उपसभामुख इन्दिरा राना मगरलगायतले श्रद्धाञ्जली दिएका छन्। नेम्वाङको पार्थिव शरीर आज दिनभर एमाले पार्टी कार्यालयमा राखिने पार्टी कार्यालयले जनाएको छ। सामान्य रुघाखोकी लागेर घरमा आराम गरिरहेका नेम्वाङलाई मंगलबार राति हृदयघात भएपछि उपचारका लागि राति १:३० बजे त्रिवि शिक्षण अस्पताल लगिएकोमा उपचारको क्रममा त्यहीँ निधन भएको हो। सरकारले नेम्वाङको राजकीय सम्मानका साथ अन्त्येष्टि गर्ने निर्णय गरेको छ।"
श्रद्धाञ्जलीका लागि नेम्वाङको पार्थिव शरीर भोलि १ बजेसम्म पार्टी कार्यालयमा राखिने,काठमाडौं : नेकपा एमालेले असमायिक निधन भएका नेता सुवास चन्द्र नेम्वाङको पार्थिव शरीरमा बुधबार १ बजेसम्म श्रद्धाञ्जली अर्पण गर्न सकिने जनाएको छ। उनको पार्थिव शरीर च्यासलस्थित एमालेको पार्टी कार्यालयमा राखिएको छ। एमाले उपाध्यक्ष एवं संविधानसभाका अध्यक्ष नेम्वाङको मंगलबार विहान हृदयघातबाट निधन भएको थियो।
सुवास नेम्वाङलाई स्मरण गर्दै एमालेले भन्यो उहाँका योगदानहरूको पार्टीले उच्च मूल्यांकन गर्छ,"काठमाडौं : नेकपा एमालेले पार्टी उपाध्यक्ष सुवासचन्द्र नेम्वाङको निधनले नेपालको कम्युनिस्ट तथा लोकतान्त्रिक आन्दोलनका साथै समग्र राष्ट्रलाई अपूरणीय क्षति भएको बताएको छ। कार्यबाहक महासचिव प्रदीप ज्ञवालीले विज्ञप्ति जारी गर्दै नेम्वाङ बहुआयामिक व्यक्तित्वका धनी रहेको उल्लेख गरेका छन्। संविधानसभा अध्यक्षसमेत रहेका नेम्वाङको आज विहान १:५० बजे हृदयघातका कारण निधन भएको थियो। श्रदाञ्जलीको लागि उनको शव पार्टी कार्यालय च्यासलमा राखिएको छ। एमालेले यसरी सम्झियो नेम्वाङलाई २०५६ सालमा प्रतिनिधिसभा सदस्यको रूपमा ईलामबाट पहिलो पटक निर्वाचित भइ सार्वजनिक लेखा समितिको सभापतिका रूपमा उहाँले खेल्नुभएको भूमिका उल्लेखनीय छ । आदर्श स्कूल, ईलाममा पढ्दैदेखि वामपन्थी आन्दोलनको प्रभावमा रहनुभएका उहाँले त्रिचन्द्र कलेजबाट आइएस्सी उत्तीर्ण गर्नुभयो । उहाँ महेन्द्ररत्न क्याम्पस, ईलाममा बीए पढ्दै गर्दा अनेरास्ववियुका तर्फबाट स्ववियु सभापति निर्वाचित हुनुभएको थियो । नेपाल ल क्याम्पस, काठमाडौँमा बीएल अध्ययन गर्दा सरकार विरुद्ध पर्चा छरेको आरोपमा राजकाज मुद्दामा सात महिनासम्म जेलजीवन बिताउनुभएको थियो । २०४६ सालको संयुक्त जनआन्दोलन, २०६२६३ मा शान्तिपूर्ण जनआन्दोलन लगायत विभिन्न आन्दोलनमा उहाँ पटकपटक हिरासतमा पर्नुभएको थियो । २०३३ साल असार ३ गते जेलमै रहँदा तत्कालीन अखिल नेपाल कम्युनिस्ट क्रान्तिकारी कोअर्डिनेशन केन्द्रको पार्टी सदस्यता प्राप्त गर्नुभएका उहाँ २०४९ सालमा पार्टीको पाँचौं राष्ट्रिय महाधिवेशनबाट केन्द्रीय न्यायिक समितिको सदस्यमा निर्वाचित हुनुभएको थियो। छैटौँ महाधिवेशन (२०५४) र सातौँ महाधिवेशन (२०५९) बाट केन्द्रीय सदस्य, २०७२ सालमा पार्टी स्थायी कमिटी सदस्य र दसौं राष्ट्रिय महाधिवेशन (२०७८) बाट केन्द्रीय उपाध्यक्षमा निर्वाचित हुनुभएको थियो । पार्टी निर्माण तथा विस्तारमा उहाँका योगदानहरूको पार्टी उच्च मूल्याङ्कन गर्दछ । २०३६ सालबाट नेपाल ल क्याम्पसमा प्राध्यापन सुरू गर्नुभएका उहाँले नेपाल बार एसोसिएसनको केन्द्रीय सदस्य (२०४१) तथा महासचिव (२०४३) का रूपमा महत्वपूर्ण भूमिका खेल्नुभएको थियो । उहाँ महासचिव रहेकै कार्यकालमा सम्पन्न नेपाल बार एशोसियसनको राष्ट्रिय सम्मेलनले देशमा पञ्चायती व्यवस्थाको अन्त्य र बहुदलीय व्यवस्था स्थापनाको प्रस्ताव पारित गरेको थियो । मृदुभाषी, सरल र कसैका आँखामा पनि नबिझाउने सार्वजनिक छवि निर्माण गर्नुभएका माननीय सुवासचन्द्र नेम्वाङ विभिन्न राजनीतिक दल र पक्षहरूसँग समन्वयका लागि विशिष्ट क्षमता राख्नुहुन्थ्यो । अत्यन्त जटिल र तनावपूर्ण अवस्थालाई पनि सहज तुल्याउँदै समस्याको निकास निकाल्न उहाँले धेरैपटक अविस्मरणीय भूमिका खेल्नुभएको छ । कलेज जीवनमा फुटबल टिमका क्याप्टेनसमेत रहनुभएका उहाँ बहुआयामिक व्यक्तित्वका धनी हुनुहुन्थ्यो ।श्रीमती कलावती नेम्वाङसँग छुट्टीमिन्न भइसकेपछि विशालनुमा नेम्वाङसँग वैवाहिक सम्बन्धमा बाँधिनुभएका उहाँहरुका दुई छोरा मिड्सो नेम्बाङ र सुहाग नेम्वाङ तथा दुई छोरीहरू डा सुसाङनुमा नेम्वाङ र सम्याङ नेम्वाङ हुनुहुन्छ । सामाजिक आर्थिक रूपान्तरणको अभियान तथा लोकतन्त्र, सामाजिक न्याय, संविधान र विधिको शासन तथा मानवअधिकारका पक्षमा अविचलित रूपमा उभिनुहुने सुवासचन्द्र नेम्वाङको असामयिक देहावसानले उहाँको परिवार र नेकपा (एमाले) पार्टीपङ्क्तिका लागि मात्रै होइन, नेपालको कम्युनिष्ट तथा लोकतान्त्रिक आन्दोलनकै लागि ठूलो पीडा र क्षति पुगेको छ । शोकको यस घडीमा सम्पूर्ण पार्टीपङ्क्तिका तर्फबाट हामी कमरेड सुवासचन्द्र नेम्वाङले राष्ट्र र जनताको हितमा पुयाउनुभएको योगदानको उच्च मूल्याङ्कनसहित भावपूर्ण श्रद्धाञ्जली अर्पण गर्दछौं र उहाँको असल गुणहरूबाट निरन्तर प्रेरणा लिइरहने सङ्कल्प गर्दछौं । शोकाकुल परिवारमा यस पीडालाई सहन गर्नसक्ने सामर्थ्य हासिल हुन सकोस् भन्ने कामनाका साथ गहिरो समवेदना व्यक्त गर्दछौं ।"
एमाले उपाध्यक्ष नेम्वाङको पार्थिव शरीर अन्तिम श्रद्धाञ्जलीका लागि एमाले पार्टी कार्यालयमा,"काठमाडौं : संविधानसभा अध्यक्ष एवं नेकपा एमालेका उपाध्यक्ष सुवासचन्द्र नेम्वाङको पार्थिव शरीर श्रद्धाञ्जलीका लागि एमाले पार्टी कार्यालय च्यासलमा राखिएको छ। उनको पार्थिव शरीर शिक्षण अस्पताल महाराजगञ्जबाट ल्याएर पार्टी कार्यालयमा राखिएको हो। आज दिनभर एमाले पार्टी कार्यालयमा नेम्वाङको शव श्रद्धाञ्जलीका लागि राखिने पार्टी कार्यालयले जनाएको छ। सामान्य रुघाखोकी लागेर घरमा आराम गरिरहेका नेम्वाङलाई मंगलबार राति हृदयघात भएपछि उपचारका लागि राति १:३० बजे त्रिवि शिक्षण अस्पताल लगिएकोमा उपचारको क्रममा त्यहीँ निधन भएको हो। उनीबारे जानकारी लिन प्रधानमन्त्री पुष्पकमल दाहाल,पार्टी अध्यक्ष केपी शर्मा ओली,सभामुख देवराज घिमिरे,राष्ट्रियसभा अध्यक्ष गणेश तिमिल्सिनालगायत पार्टी नेता अस्पताल पुगेका थिए। सरकारले नेम्वाङको राजकीय सम्मानका साथ अन्त्येष्टि गर्ने निर्णय गरेको छ। सिंहदरबारमा मंगलबार बिहान बसेको मन्त्रिपरिषद्को आकस्मिक बैठकले नेम्वाङको अन्त्येष्टिको दिन सार्वजनिक बिदा दिने निर्णय हो। छोराहरू विदेशमा रहेकाले नेम्वाङको अन्त्येष्टिको टुंगो नलागेकाले जुन दिन अन्त्येष्टि हुन्छ सोही दिन सार्वजनिक बिदा दिनेगरी सरकारले निर्णय गरेको हो। विदेशमा रहेका छोराहरू फर्केपछि मात्रै नेम्वाङको अन्तिम संस्कार हुनेछ ।"
नेम्वाङको पार्थिव शरीर पार्टी कार्यालयमा : श्रद्धाञ्जली दिन को को पुगे ?,"काठमाडौं : मंगलबार राति हृदयघातबाट निधन भएका नेकपा एमालेका उपाध्यक्ष एवं संविधानसभा अध्यक्ष सुवास नेम्वाङको पार्थिव शरीर श्रद्धाञ्जलीका लागि पार्टी कार्यालय ललितपुरको च्यासलमा राखिएको छ। हृदयघात भएपछि काठमाडौंको महाराजगञ्जस्थित शिक्षण अस्पतालमा उपचार गराउने क्रममा मंगलबार राति १ : ३० बजे निधन भएका नेम्वाङको पार्थिव शरीरलाई श्रद्धाञ्जली दिन पार्टी कार्यालयमा राखिएको हो। पार्टी कार्यालयमा पुगेर सभामुख देवराज घिमिरे,राष्ट्रियसभा अध्यक्ष गणेशप्रसाद तिमिल्सिना, एमाले अध्यक्ष केपी शर्मा ओली,वरिष्ठ उपाध्यक्ष ईश्वर पोखरेल,उपाध्यक्षहरू युवराज ज्ञवाली,रामबहादुर थापा, विष्णु पौडेल र अष्टलक्षी शाक्य,सल्लाहकार परिषद्का अध्यक्ष अमृतकुमार बोहोरा,उपमहासचिव प्रदीप ज्ञवालीलगायतले श्रद्धाञ्जलि अर्पण गरेका छन्। पूर्वराष्ट्रपति विद्यादेवी भण्डारीले नेपालको झण्डा ओढाएर नेम्वाङप्रति श्रद्धाञ्जली अर्पण गरिन्। नेम्वाङप्रति श्रद्धाञ्जली दिन ललितपुर महानगरपालिकाका मेयर चिरिबाबु महर्जन च्यासल पुगेका छन्। एमाले अध्यक्ष ओलीले पार्टीको झण्डा ओढाएर नेम्वाङप्रति श्रद्धाञ्जली दिएका छन्। यसैगरी नेम्वाङलाई नेकपा समाजवादी पार्टीका सम्मानित नेता झलनाथ खनाल,उपसभामुख इन्दिरा राना मगरलगायतले श्रद्धाञ्जली दिएका छन्। अहिले एमालेका शीर्ष नेता तथा कार्यकर्ता,शुभेच्छुकहरूको श्रद्धाञ्जलीका लागि पार्टी कार्यालयमा भीड लागेको छ। नेम्वाङको पार्थिव शरीर आज दिनभर एमाले पार्टी कार्यालयमा राखिने जनाइएको छ। सरकारले नेम्वाङको राजकीय सम्मानका साथ अन्त्येष्टि गर्ने निर्णय गरेको छ। एमालेले नेम्वाङको निधनको शोकमा तीन दिनसम्म पार्टीको झण्डा आधा झुकाउने निर्णय गरेको छ । यसैगरी नेम्वाङको निधनपछि च्यासलमा बसेको आकस्मिक सचिवालय बैठकले एमाले केन्द्रीय कार्यालय,प्रदेश कार्यालय र उनको निर्वाचन क्षेत्र इलाममा शोकपुस्तिका राख्ने निर्णय समेत गरेको छ। एमालेले असोज २ गते विशेष श्रद्धाञ्जली सभाको आयोजना गर्ने निर्णय गरेको छ। सचिवालयको आकस्मिक बैठकले विशेष शोक प्रस्ताव पारित गरेको छ । बैठकका क्रममा एमालेले नेम्वाङको कुर्सीमा फूल राखेको थियो ।"
धरानका उपमेयरको घरमा तोडफोड,धरान : धरान उपमहानगरपालिकाक उपमेयर अइन्द्रविक्रम बेघाको घरमा तोडफोड भएको छ। धरान१५ स्थित खिरिया बस्तीमा रहेको बेघाको घरमा अराजक समूहका ब्यक्ति प्रवेश गरी तोड्फोड गरेका हुन्। तोडफोडबाट बेघाको घरको झ्यालको सिसा फुटेको छ। बेघाको कान्छा भाइ बिष्णु बेघालाई आक्रमण गर्न आएको समूहले उपमेयर बेघाको घर तोडफोड गरेको बताइएको छ। बेघाको घर तोडफोड गर्न थालेपछि तत्काल प्रहरीलाई खबर गर्दासमेत शान्ति सुरक्षा नपाएको बेघाले गुनासो गरेका छन्। उनले घटना घट्ने वित्तिकै प्रहरि बोलाउँदासमेत प्रहरी नआउनुले धरानको शान्ति सुरक्षामा प्रश्न उठेको बताए।
स्वास्थ्य मन्त्रीले गरे भरतपुर अस्पतालको निरीक्षण,काठमाडौं : स्वास्थ्य तथा जनसंख्या मन्त्री मोहनबहादुर बस्नेतले चितवनस्थित भरतपुर अस्पतालको निरीक्षण गरेका छन्। अस्पताल निरीक्षणका क्रममा मन्त्री बस्नेतले पूर्वाधार सेवा लगायतका विषयमा चासो राखेका थिए। उनले अस्पतालका सेवा सुविधाबारे बिरामीहरूलाई जिज्ञासासमेत राखेका थिए। सो क्रममा मन्त्री बस्नेतले देशकै केन्द्र भागमा पर्ने भरतपुर अस्पतालको सेवा सुविधा सुधार गर्न नेतृत्वलाई निर्देशन दिए। मन्त्री बस्नेतले टिकट काउण्डरको भिड कम गर्न र सेवा सहज बनाउन अनलाइनमार्फत् टिकट काट्ने व्यवस्था सर्वसाधारणलाई सहज हुने गरी व्यवस्थित गर्न निर्देशन दिए भने अस्पतालमा रहेका बेड र आइसीयु बेड खाली भए नभएको जानकारी वेवसाइटमा राख्नसमेत उनले निर्देशन दिए। अस्पतालमा कार्यरत चिकित्सक र स्वास्थ्यकर्मी ड्युटी समयमै निजी क्षेत्रका अस्पताल र क्लिनिकहरूमा जाने गरेको पाइएकाले ड्युटी समयमा अस्पताल छोडेर निजीमा जाने चिकित्सकलाई कारबाही गर्न भरतपुर अस्पतालको नेतृत्वलाई उनले निर्देशन दिए। मन्त्री बस्नेतले न्यू आइसीयु तथा सीसीयु र पीआइसीयुको उद्घाटनसमेत गरे। उनले सरकार चिकित्सा शिक्षा ऐन संशोधन गर्ने तयारीमा रहेको बताएका थिए।
सुवासचन्द्र नेम्वाङको अन्त्येष्टिका दिन सार्वजनिक बिदा दिने सरकारको निर्णय,"काठमाडौं : सरकारले संविधान सभाका अध्यक्ष सुवास नेम्वाङको राजकीय सम्मानका साथ अन्त्येष्टि गर्ने निर्णय गरेको छ। सिंहदरबारमा मंगलबार बिहान बसेको मन्त्रिपरिषद्को आकस्मिक बैठकले नेम्वाङको अन्त्येष्टिको दिन सार्वजनिक बिदा दिने निर्णय भएको पर्यटनमन्त्री सुदन किराँतीले जानकारी दिए। उनले भने, संविधान निर्माण प्रक्रियामा उहाँले गरेको योगदानप्रति सम्मान प्रकट गर्दै सरकारले राजकीय सम्मान दिने निर्णय गरेको हो। बालुवाटारस्थित घरको शौचालयमा बेहोस भएपछि एमाले उपाध्यक्ष एवम् संसदीय दलका उपनेता नेम्वाङलाई शिक्षण अस्पताल महाराजगञ्ज लगिएपनि मंगलबार बिहान १ बजेर ४० मिनेटमा निधन भएको अस्पतालले घोषणा गरेको हो। एमाले पार्टी कार्यालयमा श्रद्धाञ्जलीपछि मुन्धुम संस्कृतिअनुसार नेम्वाङको पूजाआजा गरेर अन्तिम संस्कार गरिने छ। छोराहरु विदेशमा रहेकाले नेम्वाङको अन्त्येष्टिको टुंगो नलागेकाले जुन दिन अन्त्येष्टि हुन्छ सोही दिन सार्वजनिक बिदा दिनेगरी सरकारले निर्णय गरेको हो। को हुन् सुवासचन्द्र नेम्वाङ ? ७० वर्षका सुवासचन्द्र नेम्बाङ २००९ साल फागुन २८ गते इलाम नगरपालिका७ सुन्तलाबारीमा जन्मिएका हुन्। उनी अनेरास्ववियुबाट राजनीतिमा प्रवेश गरे। प्राध्यापन र कानुन व्यवसायसमेत अँगालेका नेम्बाङले राजनीतिलाई अघि बढाए। जो इलाम२ बाट २०५६ देखि लगातार निर्वाचित हुँदै आएका छन्। त्यसअघि उनी राष्ट्रियसभा सदस्य निर्वाचित भएका थिए। उनी २०५१ मा कानुन, न्याय तथा संसदीय व्यवस्था राज्यमन्त्री बने। त्यसपछि सामान्य प्रशासन र स्थानीय विकासमन्त्री भए। २०५६ सालमा इलाम२ बाट निर्वाचित भए। उनी २०६३ वैशाख ३० देखि माघ १ गतेसम्म सभामुख बने। त्यसपछि त्यही साल माघ ३ देखि २०६५ जेठ १४ गतेसम्म उही जिम्मेवारी सम्हाले। २०६४ को संविधानसभा निर्वाचनमा इलाम२ बाट निर्वाचित भए। २०६५ साउन १२ देखि २०६९ जेठ १४ सम्म र २०७० फागुन ६ देखि २०७२ असोज २७ गतेसम्म संविधानसभाध्यक्ष तथा सभामुख बने। उनले २०७० को दोस्रो संविधानसभा चुनाव पनि इलाम२ बाट जिते। २०७४ र २०७९ को निर्वाचनमा पनि उही क्षेत्रबाट जित हासिल गरे। नेकपा एमालेका उपाध्यक्ष नेम्वाङ फाल्गुनमा भएको राष्ट्रपतिको निर्वाचनमा उम्मेदवार समेत बनेका थिए। बीए र बीएल पढाइ पूरा गरेका उनी पार्टीको कानुन समिति सदस्य, संसदीय दलका उपनेता हुँदै उपाध्यक्ष बनेका थिए। उनी २०५६ सालमा सार्वजनिक लेखा समिति सभापतिसमेत चयन भएका थिए। उनी राजनीतिमा प्रवेश गर्नुअघि नेपाल ल क्याम्पसमा प्राध्यापन र कानुन व्यवसाय (वरिष्ठ अधिवक्ता) मा थिए। पञ्चायतविरुद्धको आन्दोलनका क्रममा पटकपटक सार्वजनिक सुरक्षाअन्तर्गत नजरबन्दमा परेका थिए। नेम्बाङ राजकाज मुद्दामा सात महिना जेल परे। उनी प्राध्यापक संघमा पनि सक्रिय थिए। नेम्बाङ नेपाल बार एसोसिएसनका महासचिव पनि भए। राज्यबाट उनलाई संविधानसभा पदक, राष्ट्र गौरव पदक प्राप्त छ।"
नेम्वाङको निधनले देशलाई ठूलो क्षति : पूर्वप्रधानमन्त्री डा भट्टराई,"काठमाडौं : पूर्वप्रधानमन्त्री एवम् नेसपा अध्यक्ष डा बाबुराम भट्टराईले एमाले उपाध्यक्ष सुवास नेम्वाङको निधनले स्तब्ध र मर्माहत भएको बताएका छन्। भट्टराईले ट्विटमार्फत संविधानसभा अध्यक्ष नेम्वाङको निधनले देशले ठूलो क्षति व्यहोरेको बताएका हुन् । उनले भने,आँखामा राखेपनि नबिझाउने, मृदुभाषी, असल मान्छे नेम्वाङको निधनमा देशले ठूलो क्षति व्यहोरेको छ; मैले आत्मीय मित्र गुमाएको छु। उनले नेम्वाङको आत्माको चिर शान्तिको कामना गर्दै शोक सन्तप्त परिवारजन र पार्टी पंक्तिमा समवेदना व्यक्त गरेका छन्। उनले भनेका छन्,संविधानसभाका अध्यक्ष, पूर्व सभामुख, एमालेका उपाध्यक्ष सुवास नेम्वाङको अप्रत्यासित निधनबाट स्तब्ध र मर्माहत छु। आँखामा राखेपनि नबिझाउने, मृदुभाषी, असल मान्छे नेम्वाङको निधनमा देशले ठूलो क्षति व्यहोरेको छ; मैले आत्मीय मित्र गुमाएको छु। उहाँप्रति हर्दिक श्रद्धान्जली, परिवारजन र पार्टी पंक्तिमा गहीरो समवेदना ! हृदयघात भएपछि उपचारका लागि त्रिवि शिक्षण अस्पताल पुर्याइए पनि लैजाने बित्तिकै नेम्वाङलाई चिकित्सकले मृत घोषणा गरेका हुन्।"
को हुन् सुवासचन्द्र नेम्वाङ ?,"काठमाडौं : एमाले उपाध्यक्ष एवम् संसदीय दलको उपनेता सुवासचन्द्र नेम्वाङको हृदयघातबाट निधन भएको छ। गए राति उनको हृदयघातबाट निधन भएको हो। ७० वर्षका सुवासचन्द्र नेम्बाङ २००९ साल फागुन २८ गते इलाम नगरपालिका७ सुन्तलाबारीमा जन्मिएका हुन्। उनी अनेरास्ववियुबाट राजनीतिमा प्रवेश गरे। प्राध्यापन र कानुन व्यवसायसमेत अँगालेका नेम्बाङले राजनीतिलाई अघि बढाए। जो इलाम२ बाट २०५६ देखि लगातार निर्वाचित हुँदै आएका छन्। त्यसअघि उनी राष्ट्रियसभा सदस्य निर्वाचित भएका थिए। उनी २०५१ मा कानुन, न्याय तथा संसदीय व्यवस्था राज्यमन्त्री बने। त्यसपछि सामान्य प्रशासन र स्थानीय विकासमन्त्री भए। २०५६ सालमा इलाम२ बाट निर्वाचित भए। उनी २०६३ वैशाख ३० देखि माघ १ गतेसम्म सभामुख बने। त्यसपछि त्यही साल माघ ३ देखि २०६५ जेठ १४ गतेसम्म उही जिम्मेवारी सम्हाले। २०६४ को संविधानसभा निर्वाचनमा इलाम२ बाट निर्वाचित भए। २०६५ साउन १२ देखि २०६९ जेठ १४ सम्म र २०७० फागुन ६ देखि २०७२ असोज २७ गतेसम्म संविधानसभाध्यक्ष तथा सभामुख बने। उनले २०७० को दोस्रो संविधानसभा चुनाव पनि इलाम२ बाट जिते। २०७४ र २०७९ को निर्वाचनमा पनि उही क्षेत्रबाट जित हासिल गरे। नेकपा एमालेका उपाध्यक्ष नेम्वाङ फाल्गुनमा भएको राष्ट्रपतिको निर्वाचनमा उम्मेदवार समेत बनेका थिए। बीए र बीएल पढाइ पूरा गरेका उनी पार्टीको कानुन समिति सदस्य, संसदीय दलका उपनेता हुँदै उपाध्यक्ष बनेका थिए। उनी २०५६ सालमा सार्वजनिक लेखा समिति सभापतिसमेत चयन भएका थिए। उनी राजनीतिमा प्रवेश गर्नुअघि नेपाल ल क्याम्पसमा प्राध्यापन र कानुन व्यवसाय (वरिष्ठ अधिवक्ता) मा थिए। पञ्चायतविरुद्धको आन्दोलनका क्रममा पटकपटक सार्वजनिक सुरक्षाअन्तर्गत नजरबन्दमा परेका थिए। नेम्बाङ राजकाज मुद्दामा सात महिना जेल परे। उनी प्राध्यापक संघमा पनि सक्रिय थिए। नेम्बाङ नेपाल बार एसोसिएसनका महासचिव पनि भए। राज्यबाट उनलाई संविधानसभा पदक, राष्ट्र गौरव पदक प्राप्त छ।"
नेम्वाङको अप्रत्यासित निधनले मर्माहत र स्तब्ध भएँ : राष्ट्रपति पौडेल,"काठमाडौं : राष्ट्रपति रामचन्द्र पौडेलले संविधानसभाका अध्यक्ष सुवासचन्द्र नेम्वाङको अप्रत्यासित निधनले आफू मर्माहत भएको बताएका छन्। मंगलबार बिहान ट्वीटमार्फत पौडेलले नेम्वाङको निधनले स्तब्ध भएको बताएका हुन्। एमाले उपाध्यक्ष एवम् संसदीय दलको उपनेता समेत रहेका नेम्वाङको सोमबार राति हृदयघातका कारण निधन भएको हो। पौडेलले नेम्वाङप्रति श्रद्धाञ्जली प्रकट गर्दै परिवार, गणतन्त्र पक्षधरप्रति समवेदना प्रकट गरेका छन्। सम्माननीय राष्ट्रपति रामचन्द्र पौडेलले संविधानसभा अध्यक्ष सुवास नेम्वाङको अप्रत्यासित निधनले आफू मर्माहत र स्तब्ध भएको बताउनुभएकोछ। राष्ट्रपति कार्यालयको ट्वीटमा लेखिएको छ,दुःखको यस घडिमा नेम्वाङप्रति हार्दिक श्रद्धाञ्जली प्रकट गर्दै नेम्वाङ परिवार,गणतन्त्र पक्षधर तथा उहाँको पार्टीप्रति गहिरो समवेदना प्रकट गर्नुभएको छ। गत राष्ट्रपतिको निर्वाचनमा नेम्वाङ उम्मेदवार बनेका थिए।"
"एमालेका सबै कार्यक्रम स्थगित, उपाध्यक्ष नेम्वाङको पार्थिव शरीर श्रद्धाञ्जलीका पार्टी कार्यालयमा राखिने","काठमाडौं : नेकपा एमालेले पार्टी र जनसंगठनका सबै कार्यक्रम स्थगित गरेको छ। एमालेका उपाध्यक्ष एवम् संसदीय दलका उपनेता सुवासचन्द्र नेम्वाङको आज बिहान १ : ४० बजे निधन भएकाले अर्को सूचना नभएसम्मका लागि एमालेको सबै कार्यक्रम स्थगित गरिएको कार्यवाहक महासचिव प्रदीप ज्ञवालीले जानकारी दिए। नेम्वाङको पार्थिव शरीरलाई श्रद्धाञ्जलीका लागि आज बिहान ९ बजेपछि तुल्सीलाल स्मृति हल, पार्टी केन्द्रीय कार्यालय, च्यासल ललितपुरमा राखिने ज्ञवालीले बताए। हाम्रो पार्टीका उपाध्यक्ष, संविधान सभाका अध्यक्ष एवम् प्रतिनिधिसभाका पूर्व सभामुख माननीय सुवासचन्द्र नेम्वाङको निधनको जानकारी गराउनु पर्दा हामीलाई औधी पीडा भइरहेको छ। हाम्रो पार्टीका संसदीय दलका उपनेता तथा इलाम२ बाट निर्वाचित प्रतिनिधिसभा सदस्य माननीय नेम्वाङको आज बिहान १:४० बजे त्रिवि शिक्षण अस्पतालमा उपचारको क्रममा हृदयघातबाट निधन भएको जानकारी अस्पतालले गराएको छ।एमालेका कार्यवाहक महासचिव ज्ञवालीले भने,शोकको यस घडीमा पार्टी र पार्टी सम्बद्ध जनसंगठनका सबै कार्यक्रमहरु अर्को सूचना नभएसम्मका लागि स्थगित गरिएको छ । एमालेका नेताहरु अहिले शिक्षण अस्पतालमा रहेका छन्। उनीहरुले नेम्वाङको पार्थिव शरीर एमाले मुख्यालय च्यासलमा लैजाने तयारीमा लागेका छन्। काठमाडौं उपत्यका ठूलो पानी परेका कारण अस्पतालबाट पार्टी कार्यालय लैजान ढिलाई भएको हो। एमाले पार्टी कार्यालयमा श्रद्धाञ्जलीपछि मुन्धुम संस्कृतिअनुसार नेम्वाङको पूजाआजा गरेर अन्तिम संस्कार गरिने छ। विदेशमा रहेका छोरा आएपछि नेम्वाङको अन्त्येष्टि हुने जनाइएको छ।"
संसद्ले अनुभवी नेता गुमायो : अध्यक्ष तिमिल्सिना,"काठमाडौं : राष्ट्रियसभाका अध्यक्ष गणेशप्रसाद तिमिल्सिनाले संविधानसभाका अध्यक्ष,पूर्वसभामुख एवं नेकपा (एमाले)का उपाध्यक्ष सुवासचन्द्र नेम्वाङको निधनले आफू मर्माहत भएको भएको बताएका छन्। शोक वक्तव्य जारी गर्दै उनले नेम्वाङको निधनप्रति दुःख व्यक्त गर्दै संसद्ले एक अनुभवी, असल र तथा राष्ट्रले एक सिद्धान्तनिष्ठ, देशभक्त इमान्दार नेता गुमाएको उल्लेख गरेका छन्। '२०६२६३ को जनआन्दोलनपछि पुनःस्थापित संसद्मा सभामुख र पहिलो तथा दोस्रो संविधानसभामा अध्यक्षको रूपमा उहाँले खेलेको नेतृत्वदायी भूमिकाको मुलुकले सधैं स्मरण गरिरहने छ,'जारी शोक वक्तव्यमा भनिएको छ, 'नेपालको शान्ति प्रक्रिया र संविधानसभाबाट नेपालको संविधान जारी गराउन उहाँको महत्त्वपूर्ण भूमिका थियो ।' अध्यक्ष तिमिल्सिनाले नेता नेम्वाङको सुझबुझपूर्ण ढङ्गले सबै पक्षसँग सहज संवादका माध्यमबाट सहमति कायम गराएर विवाद निरुपण गर्ने शैली सबैका लागि अनुशरणयोग्य रहेको बताएका छन् । उनको आज त्रिवि शिक्षण अस्पतालमा १:४० बजे हृदयघातका कारणले निधन भएको हो ।"
सिंहदरबारमा मन्त्रिपरिषद् बैठक जारी,"काठमाडौं : मन्त्रिपरिषद् बैठक सुरू भएको छ। सिंहदरबारस्थित प्रधानमन्त्री तथा मन्त्रिपरिषद् कार्यालयमा बैठक सुरू भएको प्रधानमन्त्रीको सचिवालयले जनाएको छ। बैठकमा मंगलबार बिहान संविधान सभाका अध्यक्ष सुवास नेम्वाङको निधन भएकाले नेम्वाङलाई राष्ट्रिय सम्मान दिनेनदिनेबारे निर्णय हुनेछ। एमाले उपाध्यक्ष एवम् संसदीय दलका उपनेता नेम्वाङको पार्थिव शरिरलाई श्रद्धाञ्जलीका लागि त्रिवि शिक्षण अस्पताल महाराजगञ्जबाट एमाले पार्टी कार्यालयमा लैजान लागिएको छ। बैठकमा सरकारका नियमित काम कारबाहीमाथि छलफल हुने बताइएको छ। प्रधानमन्त्री पुष्पकमल दाहाल प्रचण्डले नेम्वाङको निधनले आफू मर्माहत र स्तब्ध भएको बताएका छन् । उनले भने,संविधानसभाका अध्यक्ष तथा पूर्व सभामुख कमरेड सुवास नेम्वाङको असामयिक निधनको खबरले मर्माहत भएको छु । दिवंगत कमरेड नेम्वाङप्रति भावपूर्ण श्रद्धान्जली अर्पण गर्दै शोकाकुल परिवारजनमा हार्दिक समवेदना प्रकट गर्दछु। नेम्वाङको निधन भएको जानकारी पाएपश्चात प्रधानमन्त्री प्रचण्ड त्रिवि शिक्षण अस्पतालमा पुगेका थिए। नेम्वाङको गएराति हृदयघातबाट निधन भएको हो।"
सुवास नेम्वाङको निधनले मर्माहत भएको छु : प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले एमाले उपाध्यक्ष सुवास नेम्वाङको निधनप्रति दुःख व्यक्त गरेका छन् । प्रधानमन्त्री प्रचण्डले संविधानसभा अध्यक्ष नेम्वाङको निधनले आफू मर्माहत र स्तब्ध भएको बताएका हुन् । उनले भने,संविधानसभाका अध्यक्ष तथा पूर्व सभामुख कमरेड सुवास नेम्वाङको असामयिक निधनको खबरले मर्माहत भएको छु । दिवंगत कमरेड नेम्वाङप्रति भावपूर्ण श्रद्धान्जली अर्पण गर्दै शोकाकुल परिवारजनमा हार्दिक समवेदना प्रकट गर्दछु। नेम्वाङको निधन भएको जानकारी पाएपश्चात प्रधानमन्त्री प्रचण्ड त्रिवि शिक्षण अस्पतालमा पुगेका थिए। नेम्वाङको गएराति हृदयघातबाट निधन भएको हो।"
"नेम्वाङ मेरा लागि पार्टीको उपाध्यक्षमात्र होइन, हितैषी र साथी : अध्यक्ष ओली","काठमाडौं : नेकपा एमालेका अध्यक्ष केपी शर्मा ओलीले लोकतान्त्रिक संविधान निर्माण गर्न सुवासचन्द्र नेम्वाङले पुर्याएको योगदान सधैं सम्झिरहने बताएका छन्। मंगलबार बिहान १:४० बजे संविधान सभाका अध्यक्ष एवम् एमाले उपाध्यक्ष नेम्वाङको हृदयघातबाट निधन भएपश्चात उनले यस्तो बताएका हुन्। ओलीले नेम्वाङ आफ्ना लागि पार्टीको उपाध्यक्षमात्र नभएर हितैषी मित्र र सुखदुःखको साथी भएको बताएका छन्। नेम्वाङ हितैषी मित्र र सुख दुःखको साथी रहेको ओलीको भनाइ छ। मेरा लागि उहाँ पार्टीको उपाध्यक्ष मात्र होइन, हितैषी मित्र र सुख दुःखको साथी हुनुहुन्थ्यो। लोकतान्त्रिक संविधान निर्माण गर्न उहाँले पुर्याउनु भएको योगदान सधैं सम्झिरहने छौं। पूर्वप्रधानमन्त्री ओलीले फेसबुकमार्फत भनेका छन्, मृदुभाषी, विनम्र, शालीन मेरा साथी सुवास नेम्वाङप्रति भावपूर्ण श्रद्धाञ्जली ! उहाँका जीवनसंगिनी र परिवारजनमा गहिरो समवेदना व्यक्त गर्दछु। श्रद्धाञ्जली सुवासजी ! एमाले संसदीय दलको उपनेता नेम्वाङको निधन भएको जानकारी पाएलगत्तै अध्यक्ष ओली अस्पतालमा पुगेका थिए।"
नेम्वाङलाई स्मरण गर्दै नेपालले भने : असहज परिस्थितिमा भएका सहकार्य र भूमिकाप्रति उच्च सम्मान,"काठमाडौं : पूर्वप्रधानमन्त्री एवम् नेकपा एकीकृत समाजवादीका अध्यक्ष माधवकुमार नेपालले एमालेका उपाध्यक्ष सुवासचन्द्र नेम्वाङको असामयिक निधनले स्तब्ध बनाएको बताएका छन्। नेम्वाङप्रति श्रद्धान्जली दिँदै नेपालले असहज परिस्थितिमा भएका सहकार्य र भूमिकाप्रति उच्च सम्मान व्यक्त गर्दै स्तब्ध भएको बताएका हुन्। नेम्वाङले लिएको पहलकदमी, दिएको योगदान, नेतृत्व र समन्वयका अनेकन पहलहरू मानसपटलमा ताजै रहेको उनको भनाई छ। संविधानसभाका अध्यक्ष, नेकपा (एमाले)का उपाध्यक्ष, प्रतिनिधिसभाका सदस्य एवम् म सँग लामो राजनीतिक सहकार्य गर्नभएका कमरेड सुवासचन्द्र नेम्वाङको असामयिक निधन भएको खबरले स्तब्ध बनायो। एक निडर र इमान्दार राजनीतिकर्मीका रूपमा रूपमा विद्यार्थी राजनीति हॅुदै कोअर्डिनेशन केन्द्र, नेकपा (माले) र नेकपा (एमाले) पार्टी निर्माण एवम् विस्तारमा उहॅाले लिनुभएको पहलकदमी, खेल्नुभएको भूमिका, दिनुभएको योगदान, नेतृत्व र समन्वयका अनेकन पहलहरू मेरो मानसपटलमा ताजै रहेका छन्। अकल्पनीय रूपमा भएको निधनलाई देखेर भारी मनसहित श्रद्धान्जली दिएको उनले बताए। कमरेड नेम्वाङको पार्थिक शरीर भएको स्थान त्रिवि शिक्षण अस्पताल र उहॅाको निवासमा पुगेर पार्थिक शरीर एवम् परिवारजनलाई भेटेर भर्खर फर्किदै छु, जन्मपछि मुत्यु सास्वत सत्य भएपनि अकस्मात र अकल्पनीय रूपमा भएको निधनलाई देखेर भारी मन सहित लेख्दैछु हार्दिक श्रद्धान्जली कमरेड सुवास!शोक सन्तप्त परिवारजनमा गहिरो समवेदना !"
नेपालको संसदले एक अनुभवी र सिद्धहस्त राजनीतिज्ञ गुमायो : सभामुख घिमिरे,"काठमाडौं : प्रतिनिधि सभाका सभामुख देवराज घिमिरेले संविधान सभाका अध्यक्ष सुवासचन्द्र नेम्वाङको निधनले संसदले एक अनुभवी र सिद्धहस्त राजनीतिज्ञ गुमाएको बताएका छन्। मंगलबार बिहान नेम्वाङप्रति श्रद्धाञ्जली व्यक्त गर्दै उनले प्रतिनिधि सभाले एक असल, लोकप्रिय र काबिल सदस्य गुमाएको महसुस गरेको बताएका हुन्। संविधानसभाका अध्यक्ष, पूर्वसभामुख एवं नेकपा एमालेका उपाध्यक्ष सुवासचन्द्र नेम्वाङको आज बिहान १ : ३० बजे अप्रत्यासित निधनले मर्माहित भएको छ। सभामुख घिमिरेले भने,उहाँको निधनले नेपालको संसदले एक अनुभवी र सिद्धहस्त राजनीतिज्ञ गुमाएको छ। प्रतिनिधि सभाले एक असल, लोकप्रिय र काबिल सदस्य गुमाएको महसुस गरेको छु। दुःखको यस घडिमा नेम्वाङप्रति हार्दिक श्रद्धाञ्जली प्रकट गर्दै उहाँको परिवारजनमा गहिरो समवेदना प्रकट गर्दछु। एमालेका कार्यवाहक महासचिव प्रदीप ज्ञवालीका अनुसार संसदीय दलका उपनेता तथा इलाम२ बाट निर्वाचित प्रतिनिधिसभा सदस्य नेम्वाङको आज बिहान १:४० बजे त्रिवि शिक्षण अस्पतालमा उपचारको क्रममा हृदयघातबाट निधन भएको हो।"
"सहमति,सहकार्य र एकताको मियो थिए नेम्वाङ","विसं २००९ मा माता अपिन्द्रकुमारी र पिता रामबहादुर नेम्वाङको सुपुत्रका रूपमा जन्मिएका नेम्वाङ नेपालको राजनीति र संवैधानिक क्षेत्रकै सुपरिचित व्यक्तित्व हुन्। काठमाडौं : नेपाली राजनीतिमा निकै परिपक्क, शालीन, समन्वयकारी र सबैलाई मिलाएर लैजान सक्ने साझा व्यक्तित्वको छवि बनाएका संविधान सभाध्यक्ष सुवास नेम्वाङको निधनले नेपाली राजनीतिमा अपूरणीय क्षति पुगेको छ । विसं २००९ मा माता अपिन्द्रकुमारी र पिता रामबहादुर नेम्वाङको सुपुत्रका रूपमा जन्मिएका नेम्वाङ नेपालको राजनीति र संवैधानिक क्षेत्रकै सुपरिचित व्यक्तित्व थिए। उनले प्रतिनिधिसभा र अन्तरिम व्यवस्थापिकको सभामुख तथा पहिलो र दोस्रो संविधानसभा अध्यक्ष, नेकपा ९एमाले०को उपाध्यक्ष र संसदीय दलको उपनेताको जिम्मेवारी सम्हाले । इलाम नगरपालिका७ सुन्तलाबारी स्थायी ठेगाना रहेका नेम्वाङ पछिल्लो समय बालुवाटारस्थित निजी निवासमा बस्दै आएका थिए। प्राध्यापन, वकालत र राजनीतिलाई पनि उनले सँगसँगै अघि बढाएका थिए। उनको सबैलाई मिलाएर लैजान सक्ने समन्वयकारी क्षमताले समकालीन नेपाली राजनीतिका पत्याइएका अभिभावकजस्तै थिए। संसद् सञ्चालनका क्रममा तत्काल आएका चुनौतीलाई सहजरूपमा अघि बढाउन खप्पिस नेम्वाङ प्रतिवाद गर्ने नेता तथा सांसदलाई व्यङ्ग्यात्मक र मीठो शैलीमा जवाफ दिएर सभालाई रोचक बनाउँथे । विसं २०५६, २०६४, २०७०, २०७४ र २०७९ को चुनावमा इलाम निर्वाचन क्षेत्र नं २ बाट विजयी नेम्वाङले नेपालको संसदीय लोकतान्त्रिक अभ्यासमा आफूलाई परिपक्व राजनीतिज्ञको रूपमा प्रमाणित गराउन सफल भए । पार्टीभित्र कतिपय मुद्दामा फरक विचार र धारणा राख्दै आउनुभएका नेम्वाङ पछिल्लोपटक दलले गर्दै आएको संसद् अवरोधप्रति असहमति जनाउँदै अभिव्यक्ति दिएका थिए। दलहरूबीच बेलाबखत घटना विशेषका कारण देखिने तिक्ततालाई निरन्तर वार्ता र संवादबाट सहमतिमा पुग्न सकिने धारणा राख्ने नेम्वाङले सबैसँग भेटघाट र वार्ता छलफलका लागि सहज थिए। सञ्चारकर्मीसँग निरन्तर सम्पर्कमा रहने नेम्वाङ कुनै घटना र सूचना प्राप्त गर्नासाथ त्यसको पुष्ट्याइँ र सूचना दिन निकै सहज रहन्थे । उनका पिता स्व रामबहादुर न्यायाधीश थिए भने छोरा सुहाङ नेम्वाङ पनि कानुन व्यवसायी नै हुन् । कानुनसहित दुई विषयमा स्नातक नेम्वाङ लामो समय प्राध्यपन पेसामा रहेकाले पार्टी प्रशिक्षणमा पनि अब्बल थिए। उनका श्रीमती, दुई छोरा र दुई छोरी छन्। सधैँभर सिंहदरबारस्थित संसदीय दलको कार्यालय रहने नेम्वाङ गत शनिबार गृहजिल्ला पुगेर फर्केपछि रुघाखोकी लागेका कारण आएन्न । संविधानसभाबाट संविधान जारी गर्ने क्रममा उनले खेलेको भूमिका निकै महत्त्वपूर्ण रहेको उनका सहकर्मी नेताहरू बताउँछन्। लोकतान्त्रिक समाजवादी पार्टीका नेता लक्ष्मणलाल कर्ण उहाँको योगदान स्मरण गर्दै भन्छन्, 'संविधानसभाबाट संविधान जारी गर्न उहाँको ठूलो योगदान छ, जसरी भए पनि संविधान जारी गर्नुपर्छ भनी त्यसबेला निकै चिन्तित हुनुहुन्थ्यो ।' मुलुकका ऐन र कानुनप्रति धेरै जानकार भएका कारण उनले कानुनीरूपमा आउन सक्ने अड्चन र मार्गचित्रबारे सबै नेताहरूले सहजरूपमा स्वीकार गर्ने गरेको घटना नेता कर्णले सुनाए। उनी भन्छन्, 'गाली गरे पनि हाँस्ने व्यक्ति, सबै दलका नेतासँग मित्रभाव राख्ने नेम्वाङ उच्चकोटीको राजनीतिज्ञ हुनुहुन्थ्यो ।' नारायण न्यौपानेरासस"
मलाई संसदीय अभ्यास र प्रक्रियाका विषय सिकाउने सुवास दाईको अभाव सधैं खड्किनेछ : गगन थापा,"काठमाडौं : नेपाली कांग्रेसका महामन्त्री गगन थापाले संविधान सभाका अध्यक्ष सुवासचन्द्र नेम्वाङको अभाव सधैं खड्किरहने बताएका छन्। मंगलबार बिहान एमालेका उपाध्यक्ष, एवं प्रतिनिधि सभा सदस्य सुवासचन्द्र नेम्वाङको असामयिक निधनले स्तब्ध बनाएको थापाले बताएका हुन्। संविधान सभा अध्यक्ष हुँदा संविधान निर्माणमा सहमति र सहकार्यका लागि नेम्वाङले गरेको समन्वयकारी भूमिका सदा स्मरणीय रहने उनको भनाई छ। नेकपा एमालेका उपाध्यक्ष, संविधानसभाका अध्यक्ष एवं प्रतिनिधि सभा सदस्य आदरणीय सुवासचन्द्र नेम्वाङको असामयिक निधन भएको खबरले स्तब्ध बनाएको छ। नेम्वाङप्रति श्रद्धाञ्जली दिँदै थापाले लेखेका छन्,संविधान सभा अध्यक्ष हुँदा संविधान निर्माणमा सहमति र सहकार्यका लागि उहाँले गरेको समन्वयकारी भूमिका सदा स्मरणीय रहनेछ। म संविधानसभा सदस्य हुँदा र अहिले पनि अभिभावक जस्तै भएर संसदीय अभ्यास र प्रक्रियाका सन्दर्भमा कैयन् विषयमा मलाई सिकाउने, बुझाउने सुवास दाइको अभाव सधैँ खड्किनेछ।"
सर्वोत्कृष्ट हुन नसकेका कर्मचारी,"देशमा लाख कर्मचारी छन्। तीमध्ये कोही पनि सर्वाेत्कृष्ट पुरस्कारको हकदार बन्न सकेनन्। पुरस्कृत गर्नै नचाहेर सर्वाेत्कृष्ट कर्मचारी छनोट नगरिएको भन्ने तर्क गर्नेहरू पनि छन्। तर पुरस्कारका लागि जुन मापदण्ड छ, त्यो पूरा गरेका कर्मचारीको सर्वथा अभाव छ भन्ने जनमानसलाई लाग्छ नै। कार्यसम्पादन मूल्यांकनमा पछिल्लो पाँच वर्षदेखि शतप्रतिशत अंक प्राप्त गर्नु चानेचुने उपलब्धि हुन सक्दैन। मापदण्डको पहिलो आधार त्यो हो। व्यक्तिगत बेरुजु नदेखिएको, विभागीय सजाय नपाएको, पछिल्लो पाँच वर्षभित्र गयल कट्टीमा नपरेकोलगायत मापदण्ड पूरा गर्ने कर्मचारी पक्कै हुनुपर्ने हो। तर पनि मुख्यसचिव संयोजकत्वको समितिले यस वर्षका लागि कुनै कर्मचारीलाई दुई लाख रुपैयाँको सर्वाेत्कृष्ट निजामती कर्मचारी पुरस्कारका लागि सिफारिस गर्न सकेन। त्यसो त पुरस्कारका लागि सर्वाोत्कृष्ट कर्मचारीको सिफारिस नभएको झन्डै दशक पुग्न आँट्यो। २०७३ यता यस्तै नै भइरहेको छ। त्यसअघि पुरस्कृत गरिएका चार वर्षका चार जनाको पुरस्कार विवादरहित हुन सकेन। त्यसैले निजामती कर्मचारी दिवस भदौ २२ का अवसरमा प्रत्येक वर्ष प्रदान गरिने भनेको पुरस्कारका लागि कोही छनोट भएनन्। मात्रै उत्कृष्ट कर्मचारीहरूमात्रै चुनिए। कर्मचारी प्रशासन भनेको राज्यको स्थायी सरकार हो। जनताले चुनेका प्रतिनिधिले त नीति निर्माण गर्ने हुन्, कार्यान्वयन गर्ने भनेको उही स्थायी सरकारले हो। तर नेपालमा विकास निर्माणका कामको कार्यान्वयन हेर्ने हो भने निराशा हात लाग्छ। विकास खर्च उस्तै अत्यासलाग्दो गरी कम छ। त्यसको जसअपजस पक्कै पनि निजामती प्रशासनलाई पनि दिनुपर्छ। देशमा संविधान छ, आवधिक निर्वाचन भएकै छ। अर्थात् राजनीतिक रूपमा देशमा स्थायित्व नै छ। फेरिएको त केवल सरकारको नेतृत्व न हो। तर स्थायी सरकार खज्मजिएको पनि छैन, अस्थिर छैन। तर उसको कार्यसम्पादनबाट सेवाग्राही नागरिकलाई कत्ति चित्त बुझ्दैन। कर्मचारी प्रशासनको छवि निकै धुमिल छ। देश विकास र समृद्धिमा कर्मचारी प्रशासनको भूमिका कस्तो सबल हुन्छ भन्ने उदाहरण छिमेकी भारत हो। जापान हो। बेल्जियम हो। इटली हो। अरू थुप्रै देशहरू हुन्। सबल र निश्चित प्रणालीमा चल्ने भारतको कर्मचारी प्रशासनलाई बेलायती उपनिवेशको सकारात्मक पाटो मानिन्छ। २०१३ सालमा स्थापित नेपालको कर्मचारी प्रशासनमा भने अझै बेथिति छन् र प्रणालीको विकास हुन सकेको छैन। भ्रष्टाचारले गाँजेको राज्यको प्रमुख क्षेत्रमा पर्छ कर्मचारीतन्त्र। सरकारले सर्वाेकृष्ट निजामती कर्मचारी पुरस्कार प्रदान गर्ने कर्मचारी नभेट्नुलाई समग्र कर्मचारीतन्त्रकै कमजोरीका रूपमा लिनुपर्छ। मुलुकको कर्मचारी प्रशासनमा आमूल जुन सुधारको खाँचो छ, यसलाई त्यसैको कसीमा हेर्नुपर्छ। पुरस्कारका लागि पुरस्कार प्रदान गर्ने हेतुले अर्काे वर्ष त्यस्तो कर्मचारी जबर्जस्ती खोज्नुभन्दा कर्मचारीतन्त्र सुधारमा सरकारको ध्यान जान जरुरी छ। कर्मचारीतन्त्रले पनि आफ्नो अनुहार ऐनमा हेरेर समीक्षा र सुधार गर्न जरुरी छ।"
नेम्वाङको अवसानले इलाम शोकमग्न,"नेम्वाङको निधन भएको खबर पाएसँगै जिल्ला तहका विभिन्न राजनीतिक दल, नेता, सामाजिक अभियान्ता, विद्यार्थीलगायतले दुःख व्यक्त गरिरहेका छन् । इलाम : इलाम क्षेत्र नं २ का सङ्घीय सांसद सुवासचन्द्र नेम्वाङको अप्रत्यासित निधनले इलाम शोकमग्न भएको छ । नेम्वाङको निधन भएको खबर पाएसँगै जिल्ला तहका विभिन्न राजनीतिक दल, नेता, सामाजिक अभियान्ता, विद्यार्थीलगायतले दुःख व्यक्त गरिरहेका छन् । इलाम क्षेत्र नं १ का सांसद महेश बस्नेतले इलामको मियो ढलेको उल्लेख गरे । उनले देश र जनताका लागि पुर्याएको योगदान अतुलनीय हुने जनाउँदै देशले नै शोक मनाइरहेको बताए । गत आमनिर्वाचनमा नेम्वाङसँग थोरै मतान्तरले पराजित भएका नेपाली कांग्रेस इलामका सभापति डम्बर खड्काले उनलाई इलामले सधैँ सम्झिरहने बताए । 'पटकपटक यस क्षेत्रको प्रतिनिधित्व गर्दै सुवास दाइले इलामको चौतर्फी विकासमा ठूलो योगदान दिनुभएको छ', उनले भने, 'इलामका बालबच्चादेखि वृद्धवृद्धासम्म सबैको सधैँ प्रिय भएरै बिदा हुनुभयो ।' 'उहाँ पार्टीको मात्र नभएर सारा नेपालीको नेता हुनुहुन्थ्यो', नेकपा (एकीकृत समाजवादी) इलामका अध्यक्ष भक्त केसीले भने, 'उहाँको अभाव नेपाली राजनीतिमा सधैँ खड्कने छ ।' राजजनीतिमा खासै चासो नभएको बताउने इलामका विद्यार्थीसमेत नेम्वाङको निधनले दुःखी भएको बताउँछन् । इलाम क्याम्पसमा अध्ययनरत विद्यार्थी रोशन सापकोटाले भने, 'म धेरै राजनीति त जान्दिनँ तर उहाँको ब्यक्तित्वबाट प्रभावित थिएँ । एकाबिहानैको खबरले स्तब्ध भएँ ।' नेकपा (माओवादी केन्द्र)का जिल्ला नेता रञ्जित श्रेष्ठले कम्युनिष्ट शक्तिहरूलाई एक बनाएर लैजानमा उनले चालेको कदम बिर्सन नसकिने बताएका छन्। 'कम्युनिष्टहरू एक भएर आएमा मात्र यो देश समृद्ध बन्छ भन्नेमा उहाँ प्रष्ट हुहुन्थ्यो, उनले भने, 'सुवास सरको निधनले इलामलाई मात्र होइन, देशको कम्युनिष्ट आन्दोलन नै कमजोर हुनसक्ने देख्छु ।' माईजोगमाई गाउँपालिकाका अध्यक्ष कुशबहादुर थेबेले भने, 'उहाँले देखाउनुभएको बाटोमा इलाम अघि बढ्नेछ । उहाँले पूरा गर्न नसकेका समृद्ध इलामको सपना हामी सबै मिलेर पूरा गर्नुपर्छ ।' नेम्वङ विसं २०५६ देखि इलामबाट लगातार संसदीय चुनाव जितेर सांसद रहँदै आएका थिए। उनि हाल नेकपा (एमाले) संसदीय दलको उपनेतासमेत थिए ।"
प्रधानमन्त्री सहभागी कार्यक्रमकै ब्यानरमा छैन कोसी,"विराटनगर : चार दल सम्बद्ध समाजवादी मोर्चाले ब्यानरमा कोसी प्रदेश नलेखिकन प्रधानमन्त्री र पूर्वप्रधानमन्त्रीको उपस्थितिमा सन्देशसभाको आयोजना गरेको छ। सन्देशसभा सोमबार कोसी प्रदेशको राजधानी विराटनगरमा सम्पन्न भएको हो। प्रदेशको नामकरणको विषयलाई लिएर समाजवादी मोर्चाभित्र विवाद छ। विवादका कारण नाम नै लेखिकन प्रदेशस्तरीय सन्देशसभा भनेर कार्यक्रम आयोजना गरिएको। प्रधानमन्त्री र पूर्वप्रधानमन्त्री सहभागी सन्देशसभाको ब्यानर र प्रचार सामग्रीमा कोसी उल्लेख थिएन। सन्देशसभालाई प्रधानमन्त्री एवं नेकपा (माओवादी केन्द्र)का अध्यक्ष पुष्पकमल दाहाल प्रचण्ड, पूर्वप्रधानमन्त्री तथा नेकपा (एकीकृत समाजवादी)का अध्यक्ष माधवकुमार नेपाल, जनता समाजवादी पार्टी (जसपा)का अध्यक्ष उपेन्द्र यादव र नेकपाका महासचिव नेत्रविक्रम चन्द विप्लवलगायतका नेताले सम्बोधन गरेका थिए। मोर्चाले विराटनगरभन्दा अघि ५ वटा प्रदेशमा सन्देशसभा आयोजना गरेको थियो। विराटनगर बाहिरका सन्देशसभाको ब्यानरमा प्रदेशको नाम लेखिएको थियो। कोसीमा भने नामकरणलाई लिएर असन्तुष्टि र आन्दोलन छ। प्रदेशसभाको दुईतिहाइभन्दा बढी बहुमतले गत फागुन १७ गते तत्कालीन प्रदेश १ को नाम कोसी राखेको थियो। कोसी खारेजी र पुनः नामकरणको माग राखेर केही दल तथा समूहले आन्दोलन गरिरहेका छन्। सन्देशसभाको आयोजना र व्यवस्थापन समाजवादी मोर्चा प्रदेशस्तरीय समिति तथा जनता समाजवादी पार्टी प्रदेशस्तरीय समितिले गरेको हो। कोसी प्रदेशमा जसपाकै संयोजकत्वमा मोर्चा छ। प्रदेशमा मोर्चाको संयोजक एवं जसपाका अध्यक्ष दीपक याख्खा छन्। प्रदेशसभामा नामकरणका बेला उपस्थित नभएको जसपा सुरुदेखि नै कोसीको विपक्षमा छ। एकीकृत समाजवादीले कोसीको विपक्षमा मतदान गरेको थियो। एकीकृत समाजवादीका अध्यक्ष माधवकुमार नेपालले कोसी नाम उपयुक्त भएको बताइसकेका छन्। प्रधानमन्त्री प्रचण्डको पार्टी माओवादीले त कोसीकै पक्षमा मतदान गरेको थियो। मोर्चाका संयोजक एवं जसपाका प्रदेश अध्यक्ष याख्खा प्रदेशको पुनः नामकरणको विषयमा बहस चलिरहेकाले कोसी प्रदेश भनेर ब्यानरमा लेख्न नसकिएको बताउँछन्। उनले कोसी नलेख्ने भनेर प्रदेशस्तरीय मोर्चाले नै निर्णय गरेको बताए। नामकरणको विषय विवादित छ। त्यसलाई किन प्रशय दिने भन्ने कुरा हो। हामी परिवर्तनको पक्षमा छौं, याख्खा भन्छन््, कानुनी हिसाबले हामीले कोसी नै मानेका छौं। तर, नामकरणलाई लिएर प्रदेशभरी आन्दोलन र असन्तुष्टिहरू छन्। यस्तो बेला हामीले कोसी नै लेखेर जाँदा कार्यक्रम थप विवादित हुने देखेर विवादलाई न्यूनीकरण गर्नका लागि ब्यानरमा नाम उल्लेख गर्न सकिएन। लाखौं जनता सडकमा उतार्छौं प्रधानमन्त्री एवं नेकपा (माओवादी केन्द्र)का अध्यक्ष पुष्पकमल दाहाल प्रचण्डले हिंसारहित युद्धका लागि लाखौं नेपाली जनतालाई सडकमा उतार्ने दाबी गरेका छन्। चार दलीय समाजवादी मोर्चाद्वारा विराटनगरमा सोमबार आयोजित सन्देशसभालाई सम्बोधन गर्दै उनले जनतालाई सडकमा उतार्ने उद्घोष गरेका हुन्। भोलि (मंगलबार) सुदूरपश्चिममा सभा गरेपछि सातवटै प्रदेशमा मोर्चाको कार्यक्रम सकिन्छ। त्यसपछि कार्यक्रम बनाएर लाखौं जनता सडकमा उतार्ने हो। दलालहरूलाई हामी जिउँदै छौं भनेर देखाउनलाई, प्रचण्डले भने, समाजवादी मोर्चाले हिंसारहित लडाइँ सुरू गरेको छ। हामीले नयाँ लडाइँ सुरु गर्दैछौं। हिंसावाला होइन। हतियार उठाउने पनि होइन। हामी हतियारविहीन युद्धको थालनी गर्दैछौं।"
एमाले उपाध्यक्ष नेम्वाङको शव श्रद्धाञ्जलीका लागि पार्टी कार्यालयमा राखिने,"काठमाडौं : नेकपा एमालेका उपाध्यक्ष एवम् संसदीय दलका उपनेता सुवासचन्द्र नेम्वाङको शव पार्टी कार्यालय च्यासलमा राखिने भएको छ। एमालेका कार्यवाहक महासचिव प्रदीप ज्ञवालीले नेम्वाङको पार्थिव शरीर श्रद्धाञ्जलीका लागि आज बिहान ७ बजेदेखि पार्टी केन्द्रीय कार्यालय, च्यासल ललितपुरमा राखिने जानकारी दिए। श्रद्धाञ्जली दिँदै ज्ञवालीले भने,यस निधनले नेपाली कम्युनिस्ट आन्दोलन, लोकतान्त्रिक आन्दोलन र राष्ट्रिय आन्दोलनमा पुगेको क्षति अपूरणीय रहेको छ। यो रिक्तता कहिल्यै पुरिने छैन। संविधानसभाका अध्यक्ष एवं प्रतिनिधिसभाका पूर्व सभामुख सुवासचन्द्र नेम्बाङको गएराति हृदयघातबाट निधन भएको हो। त्रिवि शिक्षण अस्पताल पुर्याउने बित्तिकै चिकित्सकहरुले उनलाई मृत घोषित गरेका थिए। निधन भएको जानकारी पाएपश्चात प्रधानमन्त्री पुष्पकमल दाहाल 'प्रचण्ड', एमाले अध्यक्ष केपी शर्मा ओलीलगायतका नेताहरु अस्पताल पुगेका छन्। सांसद नेम्वाङको निधन भएपछि शीर्ष नेताहरु अस्पताल जानेक्रम जारी रहेको छ। अहिले अस्पताल परिसरमा नेताकार्यकर्ताको बाक्लो उपस्थिति रहेको छ।"
नेम्वाङको निधन भएपछि शीर्ष नेताहरु त्रिवि शिक्षण अस्पतालमा (तस्बिर),"काठमाडौं : नेकपा एमालेका उपाध्यक्ष सुवास नेम्वाङको निधन भएपछि विभिन्न दलका शीर्ष नेताहरु त्रिवि शिक्षण अस्पताल, महाराजगञ्ज पुगेका छन्। प्रधानमन्त्री पुष्पकमल दाहाल प्रचण्ड,एमालेका अध्यक्ष केपी शर्मा ओली, पूर्वप्रधानमन्त्री माधवकुमार नेपाल, सभामुख देवराज घिमिरे, उपप्रधान एवम् गृहमन्त्री नारायणकाजी श्रेष्ठ, सांसद बामदेव गौतम, देवेन्द्र पौडेललगायत शीर्ष अस्पतालमा पुगेका छन् । एमालेका कार्यवाहक महासचिव प्रदीप ज्ञवालीले नेम्वाङको पार्थिव शरीरलाई श्रद्धाञ्जलीका लागि आज बिहान ९ बजेपछि तुल्सीलाल स्मृति हल, पार्टी केन्द्रीय कार्यालय, च्यासल ललितपुरमा राखिने ज्ञवालीले बताए। ज्ञवालीले भने,हाम्रो पार्टीका उपाध्यक्ष, संविधान सभाका अध्यक्ष एवम् प्रतिनिधिसभाका पूर्व सभामुख माननीय सुवासचन्द्र नेम्वाङको निधनको जानकारी गराउनु पर्दा हामीलाई औधी पीडा भइरहेको छ। हाम्रो पार्टीका संसदीय दलका उपनेता तथा इलाम२ बाट निर्वाचित प्रतिनिधिसभा सदस्य माननीय नेम्वाङको आज बिहान १:४० बजे त्रिवि शिक्षण अस्पतालमा उपचारको क्रममा हृदयघातबाट निधन भएको जानकारी अस्पतालले गराएको छ। एमालेका नेताहरुले नेम्वाङको पार्थिव शरीर एमाले मुख्यालय च्यासलमा लैजाने तयारी गरेका छन्। काठमाडौं उपत्यका ठूलो पानी परेका कारण अस्पतालबाट पार्टी कार्यालय लैजान ढिलाई भएको हो। एमाले पार्टी कार्यालयमा श्रद्धाञ्जलीपछि मुन्धुम संस्कृतिअनुसार नेम्वाङको पूजाआजा गरेर अन्तिम संस्कार गरिने छ। विदेशमा रहेका छोरा आएपछि नेम्वाङको अन्त्येष्टि हुने जनाइएको छ।"
उपाध्यक्ष नेम्वाङको निधन भएपछि एमाले सचिवालयको आकस्मिक बैठक बस्दै,"काठमाडौं : नेकपा (एमाले)ले सचिवालय बैठक बोलाएको छ । पार्टीका उपाध्यक्ष एवं संसदीय दलका उपनेता सुवासचन्द्र नेम्वाङको प्रत्याशित निधन भएकाले आकस्मिक रूपमा सचिवालय बैठक बोलाइएको पार्टी कार्यालयका सचिव डा भीष्मराज अधिकारीले जानकारी दिए। उनका अनुसार सचिवालय बैठक आज बिहान ११ बजे पार्टी कार्यालयमा बस्ने छ। अधिकारीका अनुसार परिवारका सदस्य विदेशमा रहेकाले उनीहरु आएपछि मात्र अन्त्येष्टी हुनेछ। उनले भने, परिवारका सदस्य देशबाहिर हुनुहुन्छ। उहाँहरु आउने तयारी भइरहेको छ। कहाँ र कहिले अन्तेष्टी गरिने भन्नेबारेमा पारिवारिक छलफल जारी रहेकाले भइरहेको छ। नेम्वाङको पार्थिव शरीरलाई श्रद्धाञ्जलीका लागि पार्टी कार्यालयमा ल्याइँदै छ। एमाले पार्टी कार्यालयमा श्रद्धाञ्जलीपछि मुन्धुम संस्कृतिअनुसार नेम्वाङको पूजाआजा गरेर अन्तिम संस्कार गरिने छ।"
एमाले उपाध्यक्ष नेम्वाङको निधनले स्तब्ध भएको छु : देउवा,"काठमाडौं : पूर्वप्रधानमन्त्री एवम् कांग्रेस सभापति शेरबहादुर देउवाले एमाले उपाध्यक्ष सुवास नेम्वाङको निधनले स्तब्ध भएको बताएका छन्। देउवाले ट्वीटमार्फत संविधानसभा अध्यक्ष नेम्वाङको निधनले आफू स्तब्ध भएको बताएका हुन् । उनले नेम्वाङको आत्माको चिर शान्तिको कामना गर्दै शोकसन्तप्त परिवारजनमा समवेदना व्यक्त गरेका छन्। उनले भनेका छन्,नेकपा एमालेका उपाध्यक्ष एवं संविधासभा अध्यक्ष सुवास नेम्वाङजीको निधनले स्तब्ध भएको छु। उहाँको आत्माको चिर शान्तिको कामना गर्दै शोकसन्तप्त परिवारजनमा गहिरो समवेदना व्यक्त गर्दछु। नेम्वाङको गएराति हृदयघातबाट निधन भएको हो।"
सुन तस्करी प्रकरण : अनुसन्धानको प्रतिवेदन बुझाउने सीआइबीको तयारी,"काठमाडौं : प्रहरीको केन्द्रीय अनुसन्धान ब्यूरो (सीआईबी)ले हङ्कङबाट ल्याइएको झण्डै ६१ किलो सुन तस्करी प्रकरणको अनुसन्धान प्रतिवेदन जिल्ला सरकारी वकिल कार्यालयमा बुझाउने तयारी गरेको छ । प्रतिवेदनको लेखन सकेर आज वा भोलिमा नै बुझाउने तयारी गरिएको नेपाल प्रहरीका प्रवक्ता तथा प्रहरी नायब महानिरीक्षक कुवेर कडायतले जानकारी दिए। संगठित अपराधको यो मुद्दामा अनुसन्धान भइरहेकोमा यसै महिनाको ३१ गते ६० दिन पुग्ने भएकाले सो अवधिसम्म मुद्दा अदालतमा पुग्नुपर्छ । प्रतिवेदन लेखन लगभग सकिएको र केही प्राविधिक काम बाँकी रहेको सिआइबीका प्रमुख प्रहरी अतिरिक्त महानिरीक्षक किरण बज्राचार्यले राससलाई बताएका छन्। उक्त सुन तस्करी प्रकरणमा अहिलेसम्म प्रहरीले ३१ जनालाई पक्राउ गरेकामा ३० जना प्रहरी हिरासतमा छन् । पक्राउ परेकामा भन्सार कार्यालयका कर्मचारीसहित नेपाल, भारत र चिनियाँ नागरिक पनि रहेका छन् । चिनियाँ नागरिकले त नेपाली नागरिकतासमेत लिएको खुलेको छ । तस्करीमा भन्सारका कर्मचारीकै मिलेमतो रहेको पाइएकाले पछिल्लो समयमा प्रहरीले भन्सार अधिकृत पुष्पा जोशीसहित नायब सुब्बा कमल परियार र वीरेन्द्र नेपाली पक्राउ गरेको थियो । गएको साउन ३ गते राजस्व अनुसन्धान विभागको अपरेशनका क्रममा हङकङबाट ब्रेक सुमा हालेर ल्याइएको उक्त सुन सिनामङ्गलस्थित भन्सार कार्यालय अगाडिबाट बरामद गरिएको थियो । सुन भन्सार पास भएर निस्किएको थियो । विभागले आवश्यक अनुसन्धान सकेको १८ दिनपछि सुन प्रकरणको अनुसन्धान अहिले प्रहरीको केन्द्रीय अनुसन्धान ब्यूरो (सीआईबी)ले गरिरहेको छ । ब्रेक शुसहितको सुन एक सय ५५ किलो भएको पाइए पनि गाल्दा ६० किलो सात सय १६ ग्राम शुद्ध सुन भएको थियो । अहिले उक्त सुन राष्ट्र बैंकको संरक्षणमा रहेको छ ।"
वीरगन्जकाे बाल सुधार गृह तनावग्रस्त,"वीरगन्ज : वीरगन्जको वीर्तास्थित बाल सुधार गृह मंगलबार राति ८ बजेदेखि तनावग्रस्त बनेकाे छ । सुधार गृहमा रहेका बाल कैदीबन्दीले सुधारगृह भित्र ताेडफाेड गर्नुका साथै बाहिर रहेका प्रहरीमाथि समेत ढुङ्गामुढा गरिरहेकाले त्यहाँकाे स्थिति तनावग्रस्त बनेकाे हाे । सुधार गृहभित्रबाट बाल कैदीबन्दीले हानेकाे ढुङ्गाले लागेर एक महिला प्रहरी घाइते भएकी छन् । स्थिति नियन्त्रणमा लिन पर्साका प्रहरी उपरीक्षक काेमल शाहकाे नेतृत्वमा नेपाल प्रहरी र सशस्त्र प्रहरी ठूलाे संख्यामा परिचालन गरिए पनि स्थिति नियन्त्रणमा आउन सकेकाे छैन । भित्रबाट बाल कैदीबन्दीहरुले हाेहल्ला गर्दै बाहिर रहेका प्रहरीमाथि ढुङ्गामुढा गरिरहेका छन् । जसका कारण प्रहरी सुधारगृह भित्र प्रवेश गर्न सकेकाे छैन। बाल सुधार गृहका प्रमुख टिका काफलेका अनुसार, केही दिन पहिले भक्तपुरको बाल सुधार गृहमा उत्पात मच्चाएका २३ जना बाल कैदीबन्दीलाई वीरगन्जको बाल सुधार गृहमा ल्याएर राखिएको थियाे । तर उनीहरुले यहाँ नबस्ने भन्दै विराेध जनाउँदै आएका थिए। उनीहरुकै उक्साहटमा गृहमा रहेका अन्य बाल कैदीबन्दीहरुले मंगलबार राति ८ बजेदेखि उत्पात मच्चाएकाे बताइएकाे छ । वीरगन्जको बाल सुधार गृहमा हाल १३४ बाल कैदीबन्दीहरु छन् । राति १०४५ बजेसम्म पनि स्थिति तनावग्रस्त नै रहेकाले घटनाकाे कारण र विस्तृत विवरण भने प्रहरी अहिलेसम्म जानकारी गराएकाे छैन ।"
नौ सय ६० ग्राम सुनसहित विमानस्थलबाट एक पक्राउ,काठमाडौं : त्रिभुवन अन्तर्राष्ट्रिय विमानस्थलबाट प्रहरीले आज ९६० ग्राम सुनसहित एक जनालाई पक्राउ गरेको छ। हिमालय एयरलाइन्सबाट दुबईदेखि आएका एक जना व्यक्तिका साथबाट उक्त सुन बरामद गरिएको जिल्ला प्रहरी परिसर काठमाडौंका प्रवक्ता तथा प्रहरी उपरीक्षक कुमोध ढुंगेलले जानकारी दिए। पक्राउ परेका व्यक्तिका विषयमा थप अनुसन्धान भइरहेकाले उनको नाम भने अहिले सार्वजनिक नगरिएको जिल्ला प्रहरी परिसर काठमाडौंले जनाएको छ ।
समाचारको विषयमा पत्रकारविरुद्ध जथाभाबी लेख्ने भुषाल थुनामा,कपिलवस्तु : सामाजिक सञ्जाल फेसबुकमा पत्रकार उपर जथाभाबी लेख्ने जग्गा दलाल खडानन्द भुषाललाई कपिलवस्तु जिल्ला अदालतले पुर्पक्षका लागि थुनामा राख्ने आदेश दिएको छ। अर्घाखांची जिल्ला सन्धिखर्क नगरपालिका२ बस्ने जग्गा दलाल खडानन्द भुषाललाई सोमबार जिल्ला अदालतका न्यायाधीश रमानन्द अधिकारीले भुषालउपर साइबर क्राइम मुद्दामा थुनामा राखी अनुसन्धान प्रक्रिया अघि बढाउन आदेश दिएको हो। जग्गा दलाल भुषाललाई कपिलवस्तु कारागारमा पठाइएको छ। भुषालले पत्रकार गणेश पोखरेलविरुद्ध आफ्नो फेसबुक पेजमा अपमानजनक अभिव्यक्ति लेखेका थिए। उनलाई जिल्ला प्रहरी कार्यालयले पक्राउ गरी हिरासतमा राखेको थियो। केही दिनअघि जग्गा किनबेचको नाममा वाणगंगाकी राधिका भण्डारीलाई ठगी गरेको विषयलाई लिएर स्थानीय अनलाइनमा पोख्रेलले समाचार लेखेका थिए। सोही समाचार लेखेका पत्रकार पोख्रेलविरुद्ध जग्गा दलाल भुषालले आफ्नो फेसबुक पत्रकार पोखरेलले एक लाख रुपैयाँ माग गरेको भन्दै पत्रकार पोखरेल र उनकी दिदीको फोटो राखेर चरित्र हत्या गरेका थिए। भुषालले रातको समयमा उनका निकट व्यक्तिहरुले पटकपटक फोन गरी समाचार डिलिट गर्नका लागि धम्कीसमेत दिएका थिए। आफूविरुद्ध समाजिक सञ्जालमा चरित्र हत्या गर्नेदेखि धम्कीहरू आउन थालेपछि प्रहरीमा उजुरी गरेको पोख्रेलले बताए।
मोटरसाइकल ठक्करबाट एक महिलाको मृत्यु,राजविराज : सप्तरीको सुरुङ्गा नगरपालिका२ मा मोटरसाइकलको ठक्करले घाइते एक महिलाको मृत्यु भएको छ। भेडियास्थित कदमाहागाईघाट सडक खण्डमा प्र२०१००२ प २३४८ नम्बरको मोटरसाइकलको ठक्करले घाइते सुरुङगा नगरपालिका२ की अघनिया देवी कोइरीको मृत्यु भएको सप्तरी प्रहरीले जनाएको छ। सप्तरीको भेडियादेखि कडरबोनातर्फ आइरहेको सुरुङ्गा नगरपालिका३ बस्ने निश्चल चौधरीले चलाएको मोटरसाइकलको ठक्करले घाइते कोइरीको सिरहाको लहानस्थित सप्तऋषी अस्पतालमा प्राथमिक उपचार भएको थियो। टाउको र दाहिने खुट्टामा गम्भीर चोट लागेर घाइते भएकी महिलालाई थप उपचारको लागि बिराटनगर रेफर गरिएको थियो। विराटनगरतर्फ जाने क्रममा बाटोमा रहेको सप्तरीको अहीर अस्पताल महुलीमा कोइरीको परीक्षण गर्दा चिकित्सकले मृत्यु घोषणा गरेका थिए। शवलाई पोस्टमार्टमका लागि प्रादेशिक अस्पताल लहानमा राखिएको छ। मोटरसाइकल र चालक चौधरीलाई इलाका प्रहरी कार्यालय कडरबोना सप्तरीले नियन्त्रणमा लिएको छ।
"शिक्षक हत्यामा बुबाछोरी दोषी, वडाअध्यक्षसहितलाई सफाई","राजविराज : केटी साथी भेट्न गएका बेला हत्या गरिएको घटनामा बुबाछोरी दोषी ठहर भएका छन्। सप्तरी जिल्ला अदालतका न्यायाधीश हरिश्चन्द्र इङ्गनामको इजलाशले राजविराज नगरपालिका७ की २५ वर्षीया सन्तोषीकुमारी यादव र उनका बुबा ५० वर्षीय बिन्दु भनिने वीन्देश्वर यादवलाई जनही ३ वर्ष कैद सजाय गरेको छ। आरोपितहरूले पीडित पक्षलाई एक लाख रुपैयाँ क्षतिपूर्ति तिर्नुपर्ने फैसला पनि भएको अदालतले जनाएको छ। उनीहरूले जनही ३० हजार रुपैयाँ जरिवाना तिर्नुपर्ने र एक हजार दुई सय रूपैयाँ फौजदारी कसूर पीडित राहत कोषमा जम्मा गर्नुपर्ने भएको अदालतका सूचना अधिकारी गंगाकुमार मिश्रले बताए। राजविराज नगरपालिका२ स्थित पिस जोन मोडेल स्कुलका शिक्षक सप्तरीको तिरहुत गाउँपालिका२ पिपराही गोइठीका २५ वर्षीय भट्टराई भनिने जयकृष्ण बिराजीको ०७६ असार ११ गते हत्या भएको थियो। राजविराज७ खर्साल टोलमा २०७६ असार ९ गते राति आठ जनाको समूहले गरेको कुटपिटबाट मृत्यु भएको भन्दै पीडितका बुबा उपेन्द्रप्रसाद यादवले जिल्ला प्रहरी कार्यालयमा उजुरी दिएका थिए। कुटपिटबाट गम्भीर घाइते बिराजीको राजविराजमा उपचार हुने नसकेपछि नोबेल अस्पताल विराटनगरमा उपचार गराउने क्रममा मृत्यु भएको थियो। आरोपितहरूविरुद्धको उजुरी ०७६ असार १२ गते दर्ता भएपछि सबै आरोपित फरार भएका थिए। विद्यालयको शिक्षकका साथै होस्टलका बार्डेनसमेत रहेका बिराजीलाई केटी साथी भेटन पुगेका बेला स्थानीय युवाहरुको समूहले कुटपिट गरेको प्रत्यक्षदर्शीले बताएका छन्। गाउँटोलकी युवतीसँग प्रेम गर्ने गरेको र राति भेट्न आएको मौकामा फेला पारी युवाहरूले कुटपिट गरेको आरोप लागेको थियो। मध्यरातमा केटीको घर अगाडि आएर फोन गर्न थालेपछि स्थानीय युवाहरूले पिछा गरेका थिए। लगातार फोन गरेको देखेपछि फोन खोस्न खोज्दा विवाद भएर कुटपिट हुँदा बिराजीको मृत्यु हुन पुगेको आरोपपत्रमा छ। आरोपपत्रमा विराजी राति करिब १२ बजे होस्टलबाट निक्लिएर पैदल हिंडेर तीन किलोमिटरको दूरीमा रहेको खर्साल टोल पुगेका थिए। राति ओहोरदोहोर गरेको देखेपछि केही युवाले सोधपुछ गर्दै मोबाइल खोस्न थालेपछि विवाद भएको थियो। विवादपछि भागेका विराजीलाई चोर भनेर हल्ला गर्दै लखेटेर कुटपिट गरिएको स्थानीयबासीले बताए। बेहोस अवस्थामा फेला परेका बिराजीबारे गाउँमै भएको भोज खाएर घर फर्किरहेका स्थानीयले प्रहरीलाई जानकारी गराएपछि प्रहरीले उद्धार गरेर राजविराजस्थित अस्पताल ल्याएको थियो। उक्त घटनामा राजविराज७ खर्साल टोलका ३५ वर्षीय श्रवणकुमार महतो ०७७ चैत ५ गते सुनसरीको धरान उपमहानगरपालिका८ स्थित तीनकुनेबाट पक्राउ परेका थिए। सप्तरी जिल्ला अदालतमा ०७७ चैत २९ गते अभियोगपत्र दायर भएकोमा उनी चैत ३० गते दुई लाख रुपियाँ धरौटी राखी पुर्पक्षका लागि रिहा भएका थिए। त्यस्तै सोही ठाउँका ४० वर्षीय टुनटुन भनिने सुभाषचन्द्र यादव ०७८ जेठ ४ गते पक्राउ परेकोमा जेठ १० गतेको आदेशले तीन लाख रुपियाँ धरौटी राखी रिहा भएका थिए। सुभाष २०७९ मा भएको स्थानीय तहको निर्वाचनमा राजविराज नगरपालिका ६ बाट वडा अध्यक्ष छन्। अन्य आरोपितहरु ०७८ माघ १२ गते, ०७८ फागुन ४ गते र ०७९ मंसिर १५ गते अदालतमा हाजिर भई धरौटी राखी पुर्पक्षका लागि तारेखमा रिहा भएका थिए। कर्तव्य ज्यान मुद्दाका आरोपितहरु वडा अध्यक्ष सुभाष, श्रवणसहित सोही टोलका ३१ वर्षीय प्रेम भनिने योगेशकुमार देव, ३० वर्षीय कमलु भनिने कमलदेब यादव, २७ वर्षीय शशी आनन्द देव र २३ वर्षीय प्रमोदकुमार यादवले अभियोग दावीबाट सफाइ पाएका छन्।"
"बिरामीको मृत्युपछि मोरङको लेटाङमा तनाव, मेडिकलअगाडि शव राखेर प्रदर्शन","विराटनगर : बिरामीको मृत्यु भएको विषयलाई लिएर मोरङको लेटाङमा मंगलबार दिउँसोदेखि तनाव भएको छ। मेडिकलअगाडि मृतकको शव राखेर दिउँसो २ बजेदेखि आफन्त र स्थानीयले प्रदर्शन गरिरहेका छन्। लेटाङ नगरपालिका४ की अन्दाजी ३० वर्षीया विना भनिने विनिता तामाङको मृत्यु भएको विषयलाई लिएर अवस्था असामान्य भएको हो। बिरामी परेपछि तामाङलाई उपचारका लागि परिवारका सदस्यले भदौ २२ गते शुक्रबार लेटाङ४ कै जनप्रिय मेडिकलमा लगेका थिए। सामान्य उपचार गराएर घर फर्काइएकी उनको स्वास्थ्य अवस्था बिग्रिदै गएपछि परिवारका सदस्यले सोमबार पुनः सोही मेडिकलमा पुर्याएका थिए। बिरामीको स्वास्थ्य खराब रहेको भन्दै मेडिकलले सुविधा सम्पन्न अस्पतालमा लैजानु भनेर रेफर गरिदिएको थियो। तामाङलाई थप उपचारका लागि सोमबार साँझ विराटनगरको विराट नर्सिङ होममा भर्ना गरियो। उपचारकै क्रममा मंगलबार बिहान ६ बजेतिर उनको मृत्यु भएको प्रहरीले जनाएको छ। आफन्त र परिवारका सदस्यले भने शव लगेर मेडिकलअगाडि राख्दै प्रदर्शन र नाराबाजी गरिरहेका छन्। मेडिकल सञ्चालकलाई कारबाही हुनुपर्ने माग उनीहरूको छ। मेडिकल तोडफोडको प्रयाससमेत भएको प्रहरीले जनाएको छ। समयमै रोग पत्ता नलगाएको र उपचारका नाममा झुलाउने काम गरेको भन्दै आफन्त एवं परिवारका सदस्य मेडिकलप्रति आक्रोसित बनेका हुन्। करिब २ सयको संख्यामा भेला भएको भीडले मेडिकलविरुद्ध नाराबाजी गर्दै कारबाहीको माग राखेर प्रदर्शन गरिरहेको प्रहरीले जनाएको छ। स्थितिलाई नियन्त्रणमा लिन र अवस्था थप तनावग्रस्त हुन नदिन इलाका प्रहरी कार्यालय लेटाङ, पथरी एवं बेलबारीबाट ठूलो संख्यामा प्रहरी परिचालन गरिएको छ। विराटनगरबाट समेत थप मद्धतका लागि प्रहरी पठाइएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। स्थिति थप तनावपूर्ण हुन नदिन आक्रोसित भीडलाई सम्झाई बुझाई गर्ने काम भइरहेको उनले बताए।"
भक्तपुरमा पञ्चदान पर्व (फोटो फिचर),"काठमाडौं : भक्तपुरमा आज पञ्चदान पर्व मनाइएको छ। पञ्चदान पाँच ग्रीष्म उपहारहरूको पर्व हो। दिपङ्कर बुद्धको विशाल मूर्ति र बौद्ध प्राचीन वस्तुहरू सहर वरिपरि विस्थापित गरिन्छ। सो स्थानहरूमा सर्वसाधार्णहरूले दैनिक जीवनका लागि आवश्यक पर्ने चामलको दाना, नुन, पैसा र दाललगायत पाँचवटा विभिन्न वस्तुहरू दान गरिन्। तीमध्ये आजभोलि मानिसहरू आफ्नो इच्छा र क्षमतामा निर्भर गर्दै अन्य सामानहरू पनि दान गर्छन्।"
१६ दिनपछि मेजर पण्डितको शव फेला,डोल्पा : १६ दिन देखि बेपत्ता रहेका नेपाली सेनाका मेजर विमल पण्डितको शव फेला परेको छ। डोल्पास्थित नन्द बक्स ब्यारेकमा कार्यरत ३८ वर्षीया पण्डितको शव त्रिपुराकोट नगरपालिका५ चिन्डेबगरस्थित भेरी नदीमा फेला परेको प्रहरीले जनाएको छ। काठमाडौंस्थित कागेश्वरी मनोहरा नगरपालिका डाछी घर भएका मेजर पण्डित सम्पर्कविहीन बनेका थिए। उनको शव १६ दिनपछि भेटिएको प्रहरी चौकी त्रिपुराकोटका प्रहरी नायव निरीक्षक रुद्रबहादुर शाहीले बताए। मेजरको शवलाई पोस्टमार्टमका लागि जिल्ला अस्पताल लगिएको छ। 'इभिनिङ वाक जान्छु' भन्दै गत भदौ १० गते उनी ब्यारेक बाहिर निस्किएका थिए।
माटो जोगाउ अभियान लिएर कैलाश दर्शन गर्न सिमिकोट पुगे सदगुरु,"मुगु : माटो जोगाउ अभियानमा भारतबाट रारा आइपुगेका सदगुरु कैलाश यात्राका लागि सिमिकोट आइपुगेका छन्। उनी रारा बिमानस्थलबाट सिमिकोट पुगेका हुन्। भदौ १९ गते काठमाडौंबाट कैलाश मानसरोवर यात्राका लागि सडक यातायातमार्फत् सुर्खेत, दैलेख कालिकोटहुँदै जुम्लाको पातारासी गाउँपालिकाको तालकोटमा दुई बास बसी आइतबार बेलुका राराताल पुगेका हुन्। दुई रात राराको मिलिचौरमा आफ्ना भक्तजनसँगै टेण्टमा बसेका सदगुरु रारा विमानस्थलबाट कैलाश यात्रका लागि सिमिकोट पुगेका हुन् । विभिन्न ४४ देशका ४८ जना भक्तजनसहित माटो बचाउ अभियानमा रारा आइपुगेका सदगुरुले २०२२ मा ६० दिन लगाए मोटर र गाडीबाट २५ देश पुगेका थिए । भारतको लामो नदी काबेरीको पानीको श्रोत घट्न थालेको भन्दै उनले एक अरब बिरुवा समेत रोपेको उनको यात्राको जिम्मा लिएको द टेकर्स सोसाइटी प्रालीका टुर लिडर डम्बरबहादुर थापाले जानकारी दिए । वर्षमा एकपटक नेपाल आइपुग्ने गरेका सदगुरु माटो बचाउ अभियान लिएर देशका दुर्गम जिल्ला पुग्ने गरेका छन् । सदगुरु नेपालकै बाटो भएर २५ वर्षदेखि कैलास दर्शन गर्दै आएका छन् । पहिलो पटक रारामा सदगुरु जस्ता महान व्यक्ति पुग्दा राराकैलास धार्मिक पर्यटन जोडिनुका साथै राराको पर्यट प्रवर्द्धन समेत बढ्ने रारा राष्ट्रिय निकुञ्जका प्रमुखा विश्वबाबु श्रेष्ठले बताए । एकै दिन ठूलो संख्यामा सार्क तथा अन्य मुलुकका पर्यटक रारा पुगेको यो पहिलो रेर्कड हो ।"
राज्यको अनुदान वास्तविक किसानले मात्र पाउनुपर्छ : अध्यक्ष दंगाल,"स्याङ्जा : अखिल नेपाल किसान महासंघका केन्द्रीय अध्यक्ष प्रेम दंगालले राज्यले दिएका अनुदान वास्तविक किसानले मात्र पाउनुपर्ने बताएका छन्। अखिल नेपाल किसान महासंघ स्याङ्जाको नवौं जिल्ला अधिवेशनको उदघाटन गर्दै दंगालले पहुँचका आधारमा पाइने अनुदान प्रवृत्तिको अन्त्य हुनुपर्ने बताएका हुन्। हरेक राजनीतिक परिवर्तनमा किसानको योगदान उल्लेख्य रहेको स्मरण गराउदै उनले श्रमजीवी किसानका सम्मानका लागि योगदानमा आधारित पेन्सन र सहुलियतपूर्ण क्रणको ब्यवस्था हुनुपर्नेमा जोड दिए। उनले भने, ब्यवस्था परिवर्तन भए पनि किसानका अवस्था परिवर्तन हुन नसकेको जनाउँदै उनले अब हामी आफ्नै हक, अधिकारका लागि एकैठाउँमा जुट्नुपर्नेछ। सोही कार्यक्रममा केन्द्रीय उपमहासचिव प्रेमनारायण अधिकारी, सचिव वेदप्रसाद बेदप्रसाद गर्जुजा, किसान मोर्चा गण्डकी प्रदेश इन्चार्ज रामबहादुर थापा, प्रदेश अध्यक्ष गोवद्र्धन गौली, प्रथम उपाध्यक्ष प्रकाश थापा, नेकपा एमाले सचिव राजेन्द्र डुम्रे लगायतले बर्षभरी खेतीपाती गरेर हामी सबैको जीवनभरणपोषण गरिदिने किसानलाई राज्यले पहिलो प्राथमिकतामा राखेर सहुलियतपूर्ण ब्यवहार गर्नुपर्नेमा जोड दिए। त्यसैगरी कृषिका क्षेत्रमा उल्लेखनीय योगदान पुरयाएको भन्दै फेदिखोला गाउँपालिकाका अध्यक्ष घनश्याम सुवेदीलाई सम्मान गरिएको छ।"
जिम्मा लिने व्यक्ति नहुँदा कुवेतबाट नेपाल फर्कन सकिनन् तुलसा,"बुटवल : ब्रेन ह्यामरेज भई टाउकोको जटिल शल्यक्रिया गरी उपचार गराइरहेकी झिमरुक गाउँपालिका५ ओखरकोट बिसरे प्यूठानकी तुलसा जिसी नेपाल फर्कन सकेकी छैनन्। कुवेतको आदान अस्पतालमा उपचार गराएर सामान्य निको भएपनि उनलाई अस्पतालबाट डिस्चार्ज गराएर घर ल्याउने आफन्त नहुँदा अस्पतालको शय्यामा छटपटिन् बाध्य छिन। विगत एक वर्षदेखि कुवेतका लागि नेपाली दूतावासमार्फत् उनको उपचार चलिरहेको छ। अस्पतालले घर जान सकिने बताएको छ। तर, उनलाई जिम्मा लिएर ल्याउने व्यक्ति नहुँदा घरपरिवार पीडामा परेका छन्। कुवेतमा रहनुभएका नेपाली दिदिवहिनीहरुलाई उहाँको उद्दार गरी नेपालसम्म ल्याउने वातावरण मिलाइदिन आग्रह गर्छु,' जिसीका आफन्त ओखरकोटका प्रदीप जिसीले भने, दूतावास र कुवेतमा रहेका सामाजिक संघसंस्थाका प्रतिनिधिहरूले पहल गरेमा उहाँलाई ल्याउन सकिन्थ्यो।"
रुपन्देही ट्राफिकको अभियान : १६ सय सवारीको नम्बर प्लेट सुधार,"भैरहवा : जिल्ला ट्राफिक प्रहरी कार्यालय रुपन्देहीले चलाएको 'नम्बर प्लेट सुधार' अभियानबाट एक हजार ६ सय सवारीसाधनको नम्बर प्लेट सुधार गरिएको छ । सडकमा गुड्ने सवारी साधनहरूको विभिन्न कारणले नम्बर प्लेटमा प्रष्ट नदेखिने खालका भएपछि ट्राफिकले नम्बर प्लेट सुधार अभियान चलाएको हो । अभियानबाट पछिल्लो एक हप्तामा एक हजार पाँच सय ७२ सवारी साधनको नम्बर प्लेट सुधार गरिएको जिल्ला ट्राफिक प्रहरी कार्यालय रुपन्देहीका प्रमुख प्रहरी निरीक्षक बजिर सिंह विष्टले जानकारी दिए । उनका अनुसार चेकजाँचको माध्यमबाट प्रष्ट नदेखिने नम्बर प्लेट तत्काल नै सुधार गर्न लगाइएको छ । 'पहिलो पटकको लागि नम्बर प्लेट र प्लेटमा विभिन्न संकेत राखेकालाई सुधार गर्न लगाएर सचेत गराएका छौँ,'प्रमुख विष्टले भने,'अब पनि सवारीको नम्बर प्लेट स्पष्ट नभए कारवाही गर्छौं ।' ट्राफिक प्रहरीका अनुसार क्रमश: सबैभन्दा बढी मोटरसाइकल, कार, ईरिक्सा, टेम्पो, ट्याक्टर, टिपर लगायतको नम्बर प्लेट नबुझिने र विभिन्न संकेतहरु राखिएको पाइएको छ । संकेतले नम्बर प्लेटको आकार सानो गराउँछ भने प्रष्ट देखिने गरी नम्बर प्लेट नहुँदा टाढाबाट सहजै देख्न कठिनाइ हुने गरेको छ,उनले भने, यसले कुनै दुर्घटना गराएर वा अपराधिक क्रियाकलाप गरे सवारी भगाएमा झट्ट नम्बर चिन्ह समस्या हुन्छ । जसले गर्दा दोषी उम्कन सक्छ । यो जोखिम कम गर्न पनि हामीले अभियान चलाएका हौं ।'"
मधेश प्रदेशसभा सदस्य विन्दु कुमारी यादवको निधन,"जनकपुरधाम : मधेश प्रदेशसभा सदस्य विन्दु कुमारी यादवको निधन भएको छ । मधेश प्रदेशसभामा जनता समाजवादी पार्टीबाट समानुपातिक निर्वाचन प्रणालीबाट निर्वाचित प्रदेशसभा सदस्य विन्दु यादवको निधन भएको हो । जनता समाजवादी पार्टी (जसपा) केन्द्रीय सदस्य समेत रहेकी यादवको जनकपुरधामस्थित मधेश स्वास्थ्य विज्ञान प्रतिष्ठान, प्रादेशिक अस्पतालमा निधन भएको हो । ४४ वर्षीया यादव क्यान्सर रोगबाट पीडित थिइन् । उनको आज बिहान ८:३० बजे निधन भएको हो । मंगलबार बिहान साढे ८:३० बजे उनको निधन भएको प्रादेशिक अस्पताल जनकपुरका निर्देशक डा रामनरेश पण्डितले जानकारी दिए । उनी दुई वर्ष अघिदेखि पाठेघरको मुखको क्यान्सरबाट पीडित थिइन् । १० दिनअघि प्रादेशिक अस्पताल जनकपुरको आइसीयू कक्षमा उपचार भइरहेको थियो।"
आगामी ३ दिन यी स्थानमा भारी वर्षा हुने,"आज देशभर आंशिक देखि सामान्य बदली रहने र कोशी, मधेश, बागमती, गण्डकी र लुम्बिनी प्रदेशका केही स्थानहरू तथा बाँकी प्रदेशका थोरै स्थानमा मेघ गर्जनचट्याङ्ग सहित हल्का देखि मध्यम वर्षाको सम्भावना रहेको मौसम विज्ञान पूर्वानुमान महाशाखाले जनाएको छ। काठमाडौं : हाल देशभर आंशिक देखि सामान्य बदली रहेको छ। साथै कोशी, बागमती र गण्डकी प्रदेशका थोरै स्थानहरू तथा बाँकी प्रदेशका एक दुई स्थानमा हल्का वर्षाको भइरहेको छ । आज देशभर आंशिक देखि सामान्य बदली रहने र कोशी, मधेश, बागमती, गण्डकी र लुम्बिनी प्रदेशका केही स्थानहरू तथा बाँकी प्रदेशका थोरै स्थानमा मेघ गर्जनचट्याङ्ग सहित हल्का देखि मध्यम वर्षाको सम्भावना रहेको मौसम विज्ञान पूर्वानुमान महाशाखाले जनाएको छ। महाशाखाका अनुसार आज राती कोशी, मधेश, बागमती, गण्डकी र लुम्बिनी प्रदेशका थोरै र बाँकी प्रदेशका एक दुई स्थानहरूमा मेघ गर्जनचट्याङ्ग सहित हल्का देखि मध्यम वर्षाको सम्भावना रहेको छ। साथै कोशी, बागमती, गण्डकी र लुम्बिनी प्रदेशका एक दुई स्थानमा मेघ गर्जनचट्याङ्ग सहित भारी वर्षाको समेत सम्भावना रहेको जनाएको छ। बुधबार र बिहिबार पनि वर्षा कायमै रहने महाशाखाको बुलेटिनमा उल्लेख छ। 'बुधबार दिउँसो देशका पहाडी भूभागका थोरै स्थानहरुमा र बाँकी भूभागका एक दुई स्थानमा मेघ गर्जनचट्याङ्ग सहित हल्का देखि मध्यम वर्षाको सम्भावना रहेको छ। राती कोशी, मधेश, बागमती, गण्डकी र लुम्बिनी प्रदेशका थोरै स्थानहरू तथा बाँकी प्रदेशका एक दुई स्थानमा मेघ गर्जनचट्याङ्ग सहित हल्का देखि मध्यम वर्षाको सम्भावना रहेको छ । बागमती, गण्डकी र लुम्बिनी प्रदेशका एक दुई स्थानमा मेघ गर्जनचट्याङ्ग सहित भारी वर्षाको समेत सम्भावना रहेको छ ।', महाशाखाले जनाएको छ, 'बिहीबार अन्य प्रदेशमा सामान्य वर्षा हुनुका साथै बागमती र गण्डकी प्रदेशका एक दुई स्थानमा मेघ गर्जनचट्याङ्ग सहित भारी वर्षाको सम्भावना रहेको छ।'"
बेलडाँडी गाउँपालिकाका कर्मचारीद्वारा सेवा अवरुद्ध,"महेन्द्रनगर : कञ्चनपुरको बेलडाँडी गाउँपालिकाका कर्मचारीले मंगलबार सेवा अवरुद्ध पारेका छन्। सोमबार कर्मचारीहरु कार्यालय समयमा नआएपछि गाउँपालिका अध्यक्ष हरिशचन्द्र रानाले कर्मचारीहरुलाई कार्यालय प्रवेशमा रोक लगाएका थिए। सोमबार कार्यालय प्रवेश नपाएका कर्मचारीहरुले मंगलबार कार्यालयको सेवा अवरुद्ध गरेका हुन्। कर्मचारीहरुले अध्यक्ष रानाले आफूरुहरुको अपमान गरेको भन्दै मंगलबार सेवा अवरुद्ध गरेका हुन्। कार्यालय समयभन्दा ढिलो आउने र छिट्टै कार्यालयबाट बाहिरिने गुनासो आएपछि सोमबार ढिलो आउने कर्मचारीलाई कार्यालय प्रवेशमा रोक लगाएको अध्यक्ष रानाले बताए। 'कार्यालय समयमा पनि नआउने अनि आन्दोलन गरेर हुन्छ जनताको सेवा गर्नु पर्दैन?', अध्यक्ष रानाले भने, 'कर्मचारीहरु नसबस्ने,ढिलो गरी आउने गरेको भन्ने नागरिकको लिखित र मौखिक गुनासो आएको थियो।ु उनका अनुसार ४० जना कर्मचारीमध्ये कार्यालय समयमा ४ जना मात्रै उपस्थित थिए। सोमबार कार्यालयबाट फिर्ता भएका कर्मचारीहरु त्यसको विरोधमा मंगलबार उत्रिएका छन्। गाउँपालिकाका प्रमुख प्रशाकीय अधिकृत पदमराज जोशीले सेवा सुचारु भइसकेको बताए। 'हिजोको विषयमा केही असमझदारी थियो अहिले सहमति भएर कर्मचारी काममा फर्किसकेका छन्', उनले भने। कर्मचारीहरुले सेवा ठप्प पारेपछि दुई दिनदेखि गाउँपालिकाको काम प्रभावित बनेको छ।"
साहित्यकार राजेन्द्र पराजुलीको निधन,"काठमाडौं : साहित्यकार राजेन्द्र पराजुलीको निधन भएको छ। पराजुलीको उपचारका क्रममा मंगलबार बिहान ललितपुरको ग्वार्कोस्थित बी एण्ड बी अस्पतालमा निधन भएको पारिवारिक स्रोतले जनाएको छ। अस्पतालका अनुसार पराजुलीको निमोनियाका कारण निधन भएको हो। साहित्यकार पराजुलीका दर्जनौं कथा तथा कृतिहरू प्रकाशित छन्। पराजुलीका 'अघोरी','शुक्रराज शास्त्रीको चस्मा','जन्तरमन्तर' र 'कोटेश्वरको केटो' लगायत कृति प्रकाशित छन्। उनको आजै पशुपति आर्यघाटमा अन्त्येष्टि गरिने पारिवारिक स्रोतले जनाएको छ। उनका श्रीमती , एक छोरा र एक छोरी छन्।"
डडेल्धुरामा वडा सचिव मृत भेटिए,"डडेल्धुरा : डडेल्धुरामा एकजना वडा सचिव मृत भेटिएका छन्। जिल्लाको अमरगढी नगरपालिका वडा नम्बर १ का सचिव खगेन्द्रप्रसाद पन्त मृत अवस्थामा फेला परेका हुन्। अमरगढी नगरपालिकाकै स्याउले नजिक उनी खाल्डोमा मृत भेटिएका हुन्। पन्तको से ५ प २८०३ नम्बरको मोटरसाइकल पनि खाल्डोमै भेटिएकाले सडक दुर्घटनामा मृत्यु भएको हुनसक्ने जिल्ला प्रहरी कार्यालय डडेल्धुराका प्रहरी निरीक्षक कुसुम नायकले बताए। पन्तको शव अहिले डडेल्धुरा अस्पतालमा छ । घटनाको अनुसन्धान भइरहेको प्रहरीले जनाएको छ। पन्त पहिले वडा नम्बर १० का सचिव थिए। ५८ वर्षीय पन्तको घर बैतडीको पाटन नगरपालिका २ हो। उनी लामो समय जिल्लाबिकास समिति डडेल्धुरा , सघियता पछि वडामा कार्यरत थिए ।"
"केराखेतीमा गोबारो किरा र रोग, कृषक मारमा","गुल्मी : गुल्मी मालिका गाउँपालिका ०६ अर्जैकी पितम कुमारी अर्याल उमेरले ६१ वर्षकी भइन् । उमेरले बुढ्यौली लागे पनि उनको जोस जागँर कुनै युवाको भन्दा कम छैन। कुनै समय उनको दैनिकी घरको काम र गाइबस्तुको हेरचाहमै बित्थ्यो। तर, आजभोली अर्यालको दैनिकी फेरिएको छ । बिहान आफ्नो घरको धन्दा सकेर उनी प्रायः बेलुकासम्म केरा बगैँचामै हुन्छिन् । २०६४ सालमा ४ बोटबाट सुरु गरेको केराखेती वर्षेनी फस्ट्याउँदै आएको छ । अर्यालको बारी यतिबेला केरा बगैँचा नै बनेको छ । उनको बगैँचामा झण्डै डेढ सय केराका बोट छन् । परम्परागत शैलीमा सुरु गरेको केरा खेती अहिले व्यावसायिक बनेको छ । उनले ५ रोपनी क्षेत्रफलमा केरा र तरकारी खेती गरिरहेकी छिन् । अर्यालले तरकारी तथा केरा खेतीबाट भएको आम्दानीले छोराछोरीको पढाइ तथा घर खर्च चलाउँदै आएकी छन् । केरामा गोबारो र रोगले बोट ढल्ने फल नलाग्ने गरेको अर्यालको गुनासो छ । उनि भन्छिन्, 'केरा बिना विषादी गाउँमै उत्पादन हुने हुँदा राम्रै बजार पाएको छ। तर, रोग र किराका कारण केरा उत्पादन बढाउन सकिएको छैन्। लोकल केराको प्रतिगोटा २० रुपैयाँमा गाउँमै बिक्री हुन्छ । अर्यालले जस्तै सोही गाउँका धनिश्वर विष्ट वर्षौदेखि केरा तथा तरकारी खेतीमै तल्लीन छन् । बिष्टको कृषिकर्म देखेर जोकोहिकै मन लोभ्याउँछ । उनले तरकारी तथा फलफूलबाट घरखर्च र परिवारको दैनिकी धान्दै आएका छन् । विष्टका ९ छोरा छन् । उनका ९ छोरामध्ये ७ भाई सरकारी सेवामा १ छोरा अमेरिका र १ छोरा भाई व्यावसायमा आवद्ध छन् । यसलाई कृषिकर्मले दिएको सफलता मान्न सकिन्छ । उनी कृषीकर्मबाट उदाएका गाउँकै एक उदाहरणीय पात्र हुन् । पछिल्लो समय उनलाई छोराले समेत सघाउँदै आएका छन् । शिक्षक समेत रहेका छोरा अर्जुन बिष्टले २०७१ सालदेखि विभिन्न प्रजातीका दुईसय केराका बोट विस्तार गरेका छन् । मालिका गाउँपालिकाका केहि वडामा मात्रै केरा खेती हुन्छन् । जिल्लाभरमा कम केरा उत्पादन हुने दोस्रो स्थानीय तहमा पर्छ मालिका गाउँपालिका । कृषकमा प्राविधिक ज्ञान,तालिम,केराखेती बारे ज्ञानको कमीले विभिन्न रोग र किराले आक्रमण गर्ने सरसफाईको अभावमा बोट मर्ने समस्या रहेको कृषि प्राविधिक प्यारीलाल फडेराले जानकारी दिए । वडा कार्यालयले कृषकको समस्या पहिचान गरी समधान गर्न वडामा कृषि प्राविधिक समेत राखेको छ । व्यावसायिक कृषि तथा फलफुल खेतीगर्ने कृषकलाई प्राविधिक मार्फत आफ्ना समस्या राख्न र समधान गर्न उचित कार्यक्रम गरिने मालिका गाउँपालिका ६ का वडाध्यक्ष दीपक भण्डारीले बताए । पछिल्लो समय ग्रामिण क्षेत्रका कृषकको केराखेतीमा आर्कषण बढ्दै गएको छ । तर,केरामा लाग्ने रोग किरा र प्राविधिक ज्ञानको अभावका कारण गुल्मीका कृषकले केराबाट मनग्य आम्दानी भने लिन सकिरहेका छैनन् ।"
नेम्वाङको पार्थिव शरीर शिक्षण अस्पतालबाट एमाले पार्टी कार्यालय च्यासल ल्याइँदै,"काठमाडौं : संविधानसभा अध्यक्ष एवं नेकपा एमालेका उपाध्यक्ष सुवासचन्द्र नेम्वाङको पार्थिव शरीर एमाले पार्टी कार्यालय च्यासल ल्याइँदैछ। उनको पार्थिव शरीर शिक्षण अस्पताल महाराजगञ्जबाट पार्टी कार्यालय ल्याउने तयारी गरिएको छ। आज दिनभर एमाले पार्टी कार्यालयमा नेम्वाङको शव श्रद्धाञ्जलीका लागि राखिनेछ । सामान्य रुघाखोकी लागेर घरमा आराम गरिरहेका नेम्वाङलाई मंगलबार राति हृदयघात भएपछि उपचारका लागि राति १: ३० बजे त्रिवि शिक्षण अस्पताल लगिएकोमा उपचारको क्रममा त्यहीँ निधन भएको हो। उनीबारे जानकारी लिन प्रधानमन्त्री पुष्पकमल दाहाल, पार्टी अध्यक्ष केपी शर्मा ओली, सभामुख देवराज घिमिरे, राष्ट्रियसभा अध्यक्ष गणेश तिमिल्सिनालगायत पार्टी नेता अस्पताल पुगेका थिए। सरकारले नेम्वाङको राजकीय सम्मानका साथ अन्त्येष्टि गर्ने निर्णय गरेको छ। सिंहदरबारमा मंगलबार बिहान बसेको मन्त्रिपरिषद्को आकस्मिक बैठकले नेम्वाङको अन्त्येष्टिको दिन सार्वजनिक बिदा दिने निर्णय हो। छोराहरू विदेशमा रहेकाले नेम्वाङको अन्त्येष्टिको टुंगो नलागेकाले जुन दिन अन्त्येष्टि हुन्छ सोही दिन सार्वजनिक बिदा दिनेगरी सरकारले निर्णय गरेको हो। विदेशमा रहेका छोराहरू फर्केपछि मात्रै नेम्वाङको अन्तिम संस्कार हुनेछ ।"
सुक्खा पहिरो खस्दा नारायणगढमुग्लिन सडक अवरुद्ध,अहिले पहिरो पन्छाउने तयारी गरिएको छ । सडक दुईतर्फी अवरुद्ध हुँदा गन्तव्यमा हिँडेका सवारीसाधन बाटोमा नै रोकिएका छन् । भरतपुर : सुक्खा पहिरो खस्दा नारायणगढमुग्लिन सडकखण्ड अवरुद्ध भएको छ । इच्छाकामना गाउँपालिका६ स्थित टोपेखोलामा आज बिहान सुक्खा पहिरो खस्दा मुग्लिन नारायणगढ सडक बन्द भएको इलाका प्रहरी कार्यालय मुग्लिनका प्रमुख विशाल तामाङले जानकारी दिए। अहिले पहिरो पन्छाउने तयारी गरिएको छ । सडक दुईतर्फी अवरुद्ध हुँदा गन्तव्यमा हिँडेका सवारीसाधन बाटोमा नै रोकिएका छन् । पहिरो पन्छाउन लोडर र एक्साभेटर तयारी अवस्थामा रहेको प्रहरी प्रमुख तामाङले बताए। नारायणगढमुग्लिन सडकखण्ड पटकपटक अवरुद्ध हुँदा यात्रुले सास्ती खेप्दै आएका छन् ।
६५ वर्षीय श्रीमानको कुटाईबाट ६० वर्षीया श्रीमतीको मृत्यु,"काठमाडौं : रसुवामा श्रीमानको कुटाईबाट श्रीमतीको मृत्यु भएको छ। गोसाइँकुण्ड गाउँपालिका६, धुन्चेमा बस्दै आएका ६५ वर्षीय सुकलाल विकको कुटाइबाट ६० वर्षीया सीता विकको सोमबार मृत्यु भएको हो। घरायसी विवादका क्रममा सुकलालले श्रीमतीलाई लठ्ठीले हानेका थिए। जिल्ला प्रहरी कार्यालय रसुवाका अनुसार पोस्टमार्टमका लागि उनको शव जिल्ला अस्पताल लगिएको छ। घटनाको बारेमा अनुसन्धान भइरहेको प्रहरीले जनाएको छ।"
पुस्तौंदेखि बदनामीको बोझबोक्दै झिंझावासी,"धनुषा : अहासुनके गाउँ उहे चोरडाकुबला गाउँ हब ने ?, (तपाईंहरूको गाउँ त्यही चोरडाकाहरूको गाउँ हो नी ?) यो प्रश्नले झिंझा बासीहरूको पिछा अझसम्म छाडेको छैन। धनुषाको विदेह नगरपालिका४ झिंझा गाउँ देशभरिनै चोरडाँकाहरूको गाउँको नामले बदनाम भएपछि अहिलेसम्म पनि त्यसको मारमा गाउँलेहरू छन्। बाजे, पुर्खाहरूले कुनै बेला डाका, चोरी जस्ता घटनाहरूमा संलग्न भएकै कारण तिनका पुस्ताहरूलार्ई बदनामीको बोझ झेल्नु परेको छ। तीन दशकअघिसम्म धनुषाको झिंझा, अकौडासँगै नरहिया र कपटौललगायतका दुसाध (पासवान) बहुल गाउँका अधिकांश व्यक्तिहरूको पेशा नै चोरी डकैती थियो। घरमा दुलो (सेंध) खनेर सरसामान चोरी गर्थे। चोरी गर्नकै लागि सीमापारी भारतका गाउँहरूमा पनि जान्थे, कहीँकतै ठूलो चोरी वा डकैंती भयो भने यीनै गाउँका मान्छेहरूले गरेका होलान् भनिन्थ्यो। तर, विस्तारै अवस्था फेरिएको छ। दुसाध बस्तीका युवाहरू थोर बहुत शिक्षित हुँदै गएका छन्। विदेश गएर कमाउन थालेपछि गाउँ टोलको अनुहार पनि फेरिएको छ तर, चोरडाकाका सन्तान भनि गरिने नराम्रो व्यवहार फेरिएको छैन। पहिलापहिला गाउँका जमिन्दारहरूले पनि दुसाधहरूलार्ई चोरी डकैतीमा लगाएका थिए, आफैंं पनि विगतमा डाकाको काम गरेका ७० वर्षीय सुट्टु पासवानले पुरानो अनुभव सुनाउँदै भने, पहिला न स्कुल थियो, न शिक्षा थियो, हामी दलितहरूको लागि त अपमान बाहेक केही थिएन अनि पेट पाल्नलार्ई चोरी डकैती गर्थे। म आफैंं पनि डकैंती गर्न जान्थे समूहमा। तर, अहिले अवस्था फेरिए पनि युवाहरूका लागि काम छैन। उनीहरूले फेरी पनि पुरानो बाटो अपनाउलान् कि भन्ने डर छ। पहिलापहिला हमरा सुनके घरमे मरुवाके रोटी सेहो नै जुरै छलै, गहुँमके त बडि दुरकै बात (पहिलापहिला हाम्रो घरमा कोदोको रोटी पनि खान धौधौ थियो, गहुँको रोटी खाने कुरा त परै जाओस्) स्थानीय ७५ वर्षीय वृद्ध इन्दिया पासवानले सुनाए, पेटको आगो निभाउन चोरी, डाका र अरु थुप्रै गर्न नहुने काम गथ्र्यौं तर, अहिले बालबच्चाहरू पढ्न थालेका छन्। यदि सरकारले जागिर दियो भने हाम्रा छोराछोरीहरू इज्जतको जीवन बिताउन चाहन्छन्। हाम्रा बाजे र तिनका बुवाहरूले यो चोरी डकैतीको काम गर्थे। हामी त गाउँमा मेहनत मजदुरी गरेर जीवन चलाउँछौं तर, पनि आसपासका गाउँहरूले नै हाम्रो गाउँलार्ई हेप्छन्। अहिले पनि चोर डाकाकै नजरले हेर्छन्, झिंझाका मनोज पासवान भन्छन्, रोजगारीको अभाव र गरिबिले गर्दा हाम्रा पुर्खाहरू चोर डाका बने तर, अहिले पनि अवस्था सुध्रिएको छैन। देशमा राजनीति फेरिए पनि हाम्रो समूदायको दुर्दशा पुरानै छ। ८५ घर दुसाध र २० घर महरा समुदायको बसोबास रहेको भिंझा गाउँमा राज्यको पहुँच न्यून देखिन्छ। देशैभरी खुल्ला दिशामुक्त अभियान चलाइए पनि दुसाध बस्तीमा शौचालय न्यून छ। बस्ने घर त माटो र खरको छ शौचालय कहाँ बाट बनाउने, बस्तीकी समुन्द्रीदेवी पासवान भन्छिन्, हामीलार्ई कहिँ कतैबाट शौचालय बनाउन सहयोग आएको छैन। बस्तीका सबैजसो शौच गर्नका लागि खेत र चौरीहरूमै जान्छौं। शिक्षाको अवस्था पनि निकै कमजोर रहेको दुसाध र महरा समुदायमा सयजनाको परिवारमा एक, दुईजना मात्रै जागिरे छन्। विद्यालय छ तर, शिक्षक नै छैनन्। वडा कार्यालय र स्थानीय सरकारले कुनै सुविधा नदिँदा दलितका बालबालिकाहरूलार्ई पढाउने अवस्था नै छैन, दुसाध बस्तीमै रहेको राष्ट्रिय प्राथमिक विद्यालय भिंझाका शिक्षक रामसेवक ठाकुर भन्छन्, यस विद्यालयमा १३४ जना बालबालिकाहरू अध्ययनरत छन् तर, शिक्षक हामी दुईजना मात्रै छौं। बच्चाहरूलार्ई विद्यालयमा घेरेर राख्नु बाहेक अरु केही गर्न सकेका छैनौं। गाउँघरबाट विदेशिने बाटो खुलेपछि गाउँका केही युवाहरू वैदेशिक रोजगारमा जान थालेका हुन्। तर, विदेश जानका लागि पनि चर्को ब्याजमा ऋण लिएर जानुपर्ने बाध्यता भएको हुँदा त्यो रकमको समेत जोहो गर्न नसकेकोले अधिकांश युवाहरू बेरोजगार भएर गाउँमै बस्नु पर्ने बाध्यता रहेको स्थानीय इन्दल पासवानले सुनाए। ऋण माग्न जाँदा पनि हामीलार्ई कसैले दिँदैनन्। हामीले छिमेकी गाउँहरू ठाडी, खजुरीका साहुहरूबाट पहिला ऋण लिएर विदेश जान्थ्यौं। तर, पछिल्लो समय मिटरब्याजीलार्ई सरकारले कारबाही गर्न थालेपछि कसैले ऋण दिन पनि मान्दैन। अब त झन् घर न घाटको भएका छौं।'"
"विकास पहाडतिर, मान्छे तराईतिर","अर्घाखाँची : लुम्बिनी प्रदेशका पहाडी जिल्लामा बसाइँसराइ तीव्र छ। पहाडका कुनाकन्दरामा विकासले फड्को मार्दै छ। तर, मानिस सुखसुविधा खोज्दै तराई झर्ने क्रम बढ्दो छ। पछिल्लो जनगणनाको तथ्यांक हेर्दा लुम्बिनी देशकै सबैभन्दा बढी चलायमान प्रदेश देखिन्छ। सबैभन्दा धेरै जनसंख्या बढेका १० जिल्लामध्ये चारवटा लुम्बिनीमै पर्छन्। त्यसैगरी जनसंख्या घटेका १० जिल्लामध्ये पनि दुइटा लुम्बिनीकै हुन्। कहाँ घटे ? कहाँ बढे ? राष्ट्रिय जनगणना २०७८ का अनुसार जनसंख्या वृद्धिदर ऋणात्मक उत्कृष्ट १० जिल्लामध्ये गुल्मी ७ औं नम्बरमा पर्छ भने अर्घाखाँची १०औं नम्बरमा पर्छ। २०६८ सालदेखि २०७८ सालको एक दशक अवधिमा गुल्मीको जनसंख्या २ लाख ८० हजार १ सय ६० बाट घटेर २, ४६ हजार ४ सय ९४ भएको छ। यस हिसाबले गुल्मीको वार्षिक जनसंख्या वृद्धिदर १२३ प्रतिशत छ। यसैगरी जनसंख्या घटेको लुम्बिनीको अर्को जिल्ला अर्घाखाँचीमा एक दशकको अवधिमा जनसंख्या १ लाख ९७ हजार ६ सय ३२ बाट घटेर १ लाख ७७ हजार ८६ पुगेको छ। यस अर्थमा उक्त जिल्लाको वार्षिक जनसंख्या वृद्धिदर १०५ प्रतिशत छ। जनगणनाको तथ्यांकअनुसार पाल्पा जनसंख्या वृद्धिदर ऋणात्मक भएको उत्कृष्ट ३५ को सूचीमा १८औं नम्बरमा परेको छ। यहाँको वार्षिक जनसंख्या वृद्धिदर ०६१ प्रतिशत छ। त्यसैगरी, जनसंख्या वृद्धिदर धनात्मक भएका उत्कृष्ट १० जिल्लामा लुम्बिनी प्रदेशका रूपन्देही, बाँके, दाङ र कपिलवस्तु पर्छन्। नेपालमै सबैभन्दा बढी जनसंख्या वृद्धिदर हुने जिल्लामध्ये रूपन्देही दोस्रोमा पर्छ। त्यस्तै बाँके चौथो, दाङ छैटौं र कपिलवस्तु दसौं स्थानमा पर्छन्। २०६८ सालमा ८ लाख ८० हजार १ सय ९६ जनसंख्या रहेको रूपन्देहीमा २०७८ सालसम्म यो बढेर ११ लाख २१ हजार ९ सय ५७ भयो। यहाँको वार्षिक जनसंख्या वृद्धिदर २३३ छ। एक दशकको समयमा बाँकेको जनसंख्या ४ लाख ९१ हजार ३ सय १३ बाट बढेर ६ लाख ३ हजार १ सय ९४, दाङको ५ लाख ५२ हजार ५ सय ८३ बाट ६ लाख ७४ हजार ९ सय ९३ र कपिलवस्तुको ५ लाख ७१ हजार ९ सय ३६ बाट बढेर ६ लाख ८२ हजार ९ सय ६१ पुग्यो। यसरी हेर्दा बाँके, दाङ र कपिलवस्तुको वार्षिक जनसंख्या वृद्धिदर क्रमशः १९७, १९२ र १७० प्रतिशत देखियो। जनसंख्या वृद्धिमा बर्दिया ३३औं स्थानमा पर्छ। यहाँको वृद्धिदर ०७२ प्रतिशत छ। किन झर्छन् तराई ? मानिस सहज जीवनयापन गर्न अप्ठेरो भूगोलबाट सजिलो भूगोलमा जान्छन्। गाउँबाट सहर र सानो सहरबाट ठूलो सहरमा जान्छन्। जसका कारण पहाडी जिल्लाबाट सजिलो भूभाग खोजेर तराईका जिल्लामा झरेका छन् । दुर्गा भुसाल, उपप्राध्यापक मानिस शिक्षा, गुणस्तरीय स्वास्थ्य सेवा र रोजगारीका लागि दिन प्रतिदिन पहाड छाडेर तराईका जिल्लामा झर्ने गरेका छन्। पहाडका घरहरू अहिले खाली छन्। भएका घरहरूमा पनि वृद्धवृद्धा मात्र भेटिन्छन्। गाउँगाउँमा मोटरबाटो छ। खानेपानीका धारा घरघरमा पुगेका छन्। टेलिफोन टावर छन्। टोलटोलमा विद्यालय बनेका छन्। सबै वडामा स्वास्थ्य चौकीसमेत छन्। तर, मानिस धमाधम बसाइँ सर्दै छन्। पछिल्ला तीन वर्षमा लुम्बिनी प्रदेशका पहाडी जिल्लाहरू अर्घाखाँची, गुल्मी, पाल्पा, प्युठान, रोल्पा र पूर्वी रुकुम जिल्लाबाट १५ हजार ४ सय १४ घरपरिवार बसाइँसराइ गरेर कानुनी रूपमै बाहिरिएका छन्। पहिले गाउँमा मोटरबाटो थिएन। मानिस ढाक्रे बनेर बुटबल र पत्थरकोट पुगेर भारी बोेक्दै नुनतेल ल्याएर खान्थे। पँधेराको पानी खान्थे। दाउरा घाँस गर्थे। हुलाकबाट एउटा चिठी आइपुग्न महिना दिन लाग्थ्यो। त्यो समयमा मानिस गाउँमै खचाखच थिए। अहिले गाउँमा प्रायः सुविधा पुगेको छ। पँधेराको पानी खानु पर्दैन। अधिकांश घरमा खानेपानीका धारा छन्। तर, मानिस गाउँ बस्दैनन्। गाउँबाट सहर। पहाडबाट तराई। अनि स्वदेशबाट विदेश जाने क्रम निकै बढेको छ। मानिस सहज जीवनयापन गर्न अप्ठेरो भूगोलबाट सजिलो भूगोलमा जान्छन्, बुटबल बहुमुखी क्याम्पसका जनसंख्या विषयमा अध्यापन गराउने उपप्राध्यापक दुर्गा भुसालले भने, गाउँबाट सहर र सानो सहरबाट ठूलो सहरमा जान्छन्। जसका कारण पहाडी जिल्लाबाट सजिलो भूभाग खोजेर तराईका जिल्लामा झरेका छन्। स्थानीय, प्रदेश तथा संघका सबै निर्वाचनमा राजनीतिक दलहरूले जिल्लाको बसाइँसराइ रोक्न विशेष योजना सञ्चालन गर्ने प्रतिबद्धता जनाउँछन्। युवालाई गाउँमै स्वरोजगार बनाउने कार्यक्रम सञ्चालन गर्ने आश्वासन दिए पनि लागू हुन नसकेको स्थानीय युवाको गुनासो छ। निर्वाचनमा युवालाई गाउँमै स्वरोजगार बनाउने खालका राम्राराम्रा नारा दिए पनि युवा अहिले रोजगारीका लागि सहरबजार तथा विदेशमा जान बाध्य छन्। गाउँमा विकासका योजनाहरू छिरे पनि विकासको प्रत्याभूति जनताले गर्न नपाउँदा उनीहरू बसाइँसराइ गर्ने गरेका पूर्वउपसभामुख पुष्पा भुसालले बताइन्। विकासले रोजगारीको क्षेत्रमा केही गर्न नसकेपछि र विकासको प्रतिफल जनताले नपाएका कारण मानिसले रोजगारी खोज्दै बसाइँसराइ गरेका हुन्, अर्घाखाँचीकी बासिन्दासमेत रहेकी पूर्वउपसभामुख भुसालले भनिन्। विकास गाउँमा, मानिस सहरमा अर्घाखाँचीका गाउँगाउँमा विकास पुग्दै छ। पुनर्संचनापछि बनेका तीन नगरपालिका र तीन गाउँपालिकाका सबै ६१ वटा वडामा मोटरबाटो पुगेको छ। अधिकांश ठाउँमा बिजुली पनि छ। गाउँका अधिकांश घर खाली छन्। मानिस भएका घरमा पनि १६ वर्षदेखि ५० वर्षसम्मका मानिस फाट्टफुट्ट मात्र छन्। कोही बसाइँसराइको कागजपत्र बनाएरै बसाइँ सरेका छन् भने कोही नबनाइकनै सरेका छन्। गाउँमा विकासका योजनाहरू छिरे पनि विकासको प्रत्याभूति जनताले गर्न नपाउँदा बसाइँ सर्ने गरेका छन्। विकासले रोजगारीको क्षेत्रमा केही गर्न नसकेपछि र विकासको प्रतिफल जनताले नपाएका कारण मानिसले रोजगारी खोज्दै बसाइँ सरेका हुन् । पुष्पा भुसाल, पूर्वउपसभामुख अर्घाखाँचीको मात्र होइन, लुम्बिनी प्रदेशका पहाडी जिल्ला गुल्मी, प्युठान, पाल्पा, रोल्पा, पूर्वीरुकुम लगायतमा बसाइँसराइको दर तीव्र छ। नेपाल सरकार गृह मन्त्रालय, राष्ट्रिय परिचयपत्र तथा पञ्जीकरण विभागको व्यक्तिगत घटनादर्ताको तथ्यांकअनुसार पहाडी जिल्लाको बसाइँसराई दर बिकराल छ। २०७७ वैशाख १ गतेदेखि २०७९ चैत मसान्तसम्म ३ वर्षको अवधिमा सबैभन्दा बढी गुल्मीबाट ३८ सय ५६ घरपरिवार बसाइँ सरेका छन्। दोस्रोमा पाल्पा जिल्लाबाट ३५ सय २९ घरपरिवार बाहिरएिका छन्। तेस्रोमा अर्घाखाँची छ। पछिल्ला तीन वर्षमा प्युठानबाट २३ सय ६६ घरपरिवार, रोल्पाबाट १९ सय ८३ घरपरिवार र पूर्वी रुकुमबाट सबैभन्दा कम २ सय ४१ घरपरिवारले बसाइँसराइ गरेको राष्ट्रिय परिचयपत्र तथा पञ्जीकरण विभागको ब्यक्तिगत घटनादर्ता विवरणमा उल्लेख छ भगवान् गौतम बुद्धको जन्मस्थल लुम्बिनीमा आएका पर्यटकलाई पहाडी जिल्लाका विभिन्न धार्मिक तथा पर्यटकीय स्थलमा लैजाने कार्यक्रम सञ्चालन गर्न सकेमा पहाडी जिल्लाको बसाइँसराइ रोकिने सम्भावना छ। लुम्बिनीमा आएका पर्यटकलाई अर्घाखाँचीको सुपा देउराली, पाणिनी तपोभूमि, अर्घा भगवती मन्दिर, छत्र कहाराजको मन्दिरलगायत स्थानमा पुयाउन सकेमा पर्यटनको माध्यमबाट आर्थिक उन्नति हुने पर्यटनकर्मीको भनाइ छ। गुल्मीका पर्यटकीय स्थल रेसुंगा, रुरु भाम अर्थात् प्रसिद्ध धाम रिणीलगायतमा पुयाउन, प्युठानको स्वर्गद्वारी, गौमुखीलगायत स्थानमा लैजाने कार्यक्रम स्थानीय, प्रदेश र संघीय सरकारले सञ्चालन गर्न सकेमा पनि रोजगारीका लागि भन्दै तराईमा झर्ने मानिसको दरमा कम गर्न सकिन्छ। २०७७ वैशाख १ गतेदेखि २०७९ चैत मसान्तसम्ममा अर्घाखाँची जिल्लाका तीन नगरपालिका र तीन गाउँपालिकाबाट ३४ सय ३९ घरपरिवार बसाइँ सरे। तीन वर्षको अवधिमा बसाइँ सर्नेमा सबैभन्दा बढी शीतगंगा नगरपालिकाका छन्। सो गाउँपालिकाको पञ्जीकरण शाखाका अनुसार बितेका ३ वर्षमा नगरपालिकाबाट मात्रै ११ सय १७ घर परिवार बसाइँ सरे। सोही अवधिमा अन्य ठाउँबाट २९० परिवार मात्र शितगंगामा बसाइँ सरेर आए। विकास भनेर भौतिक पूर्वाधारका विकासलाई मात्रै प्राथमिकतामा राखेको र आर्थिक उपार्जन, स्वरोजगार र उत्पादनलाई ध्यान दिन नसक्दा पहाडी जिल्लाबाट मानिस बसाइँसराइ गरेर बढी तराई तथा सहरी क्षेत्रमा गएका नेपाली कांग्रेसकी केन्द्रीय सदस्यसमेत रहेकी भुसालले बताइन्। जबसम्म विकासको प्रतिफल गाउँगाउँमा बस्ने जनताले प्रत्याभूति गर्न सक्दैनन्, जबसम्म गाउँमै बसेर आर्थिक स्वरोजगार तथा रोजगारको सिर्जना हुन सक्दैन, तबसम्म बसाइँसराइ बढिरहन्छ, उनले भनिन्। सोही तीन वर्षको अवधिमा पहाडी जिल्लामा बसाइँ सरेर आउने घरपरिवारको संख्या भने न्यून छ। पछिल्ला तीन वर्षको अवधिमा पाल्पामा १४ सय ११, अर्घाखाँचीमा ८ सय ३६, गुल्मीमा ८ सय २, प्युठानमा ६ सय ७३, रोल्पामा ४ सय र रुकुम पूर्वमा ५३ घरपरिवार बसाइँ सरेर आएका राष्ट्रिय परिचयपत्र तथा पञ्जीकरण विभागको व्यक्तिगत घटनादर्ता विवरणमा उल्लेख छ। बसाइँसराइ निरन्तर प्रक्रिया भए पनि पछिल्लो समय वैदेशिक रोजगारीले गर्दा पनि बसाइँसर्ने क्रम बढेको छ। विभिन्न आयआर्जनसँग सम्बन्धित व्यवसायलाई प्रोसाहन दिँदै यस क्षेत्रमा रहेको प्राकृतिक स्रोत र साधनको उचित व्यवस्थापन एवं प्रयोग गरी विकासका पूर्वाधारमा दिगो विकासको नीतिअनुरूप काम गर्ने वातावरण बनाए बसाइँसराई कम हुने देखन्छ । कृष्णप्रसाद श्रेष्ठ, नगर प्रमुख, सन्धिखर्क नगरपालिका साथै बढ्दो सहरीकरण, सेवासुविधाको उपलब्धता, अर्थतन्त्रको क्रमिक संरचनात्मक परिवर्तन, सुरक्षा लगायत विविध कारणले आन्तरिक बसाइँसराइको संख्या बढ्दै गएको छ। राष्ट्रिय जनगणना २०६८ का अनुसार अर्घाखाँचीको कुल जनसंख्या १ लाख ९७ हजार ६ सय ३२ मध्ये पुरुषको जनसंख्या ८६ हजार २ सय ६६ र महिलाको जनसंख्या १ लाख ११ हजार ३ सय ६६ थियो। २०७८ सालको जनगणनामा अर्घाखाँचीको जनसंख्या घटेर १ लाख ७७ हजार ८६ भएको छ। मुख्य कारण विवाह र रोजगारी पछिल्लो जनगणनाअनुसार बसाइँसराइको कारणमध्ये सबैभन्दा बढी ३८२ प्रतिशत विवाह रहेको पाइन्छ। अन्य कारणमा रोजगारी १५२ प्रतिशत, व्यापार व्यवसाय २८ प्रतिशत, अध्ययन र तालिम ७८ प्रतिशत, आश्रित १९५ प्रतिशत, प्राकृतिक प्रकोप ०७ प्रतिशत, कृषि ३९ प्रतिशत, घर फर्किएको ४१ प्रतिशत र अन्य ६६ प्रतिशत छन्। पहाही जिल्लाका मानिस तराईमा बढी बसाइँसराइ गरेर गएका राष्ट्रिय परिचयपत्र तथा पञ्जीकरण विभागको व्यक्तिगत घटनादर्ता विवरणमा छ। अधिकांश मानिस शिक्षा, स्वास्थ्य र रोजगारीका लागि बसाइँसराइ गर्ने गरेको सन्धिखर्क नगरपालिकाका नगर प्रमुख कृष्णप्रसाद श्रेष्ठले बताए। सुपा देउराली, अर्घा भगवती, पाणिनी तपोभूमि, खाँचीकोट भगवती, छत्र महाराज, मालारानी, नर्सिंह स्थान, सिद्धेश्वर शिवालयलगायतका ठाउँमा पर्यटनको सम्भावना भए पनि प्रचारप्रसार र रोजगारी बढाउने योजना बनेको छैन। पहाडबाट तराई, तराईबाट सहर पहाडी जिल्लाहरूमा जनसंख्या वृद्धिदर कम छ। जनसंख्या विषयका उपप्राध्यापक दुर्गा भुसालले रोजगारी, पेसा व्यवसाय जोडिएको स्थानमा जनसंख्या वृद्धि हुने बताए। मानिसले आफूलाई कहाँ जीवनयापन गर्न सजिलो हुन्छ। आफूलाई त्यहीँ बसाल्न खोज्छन्, उनले भने। पहाडी जिल्लाबाट तीव्र बसाइँसराइ भए पनि तराईका जिल्लाबाट मानिस सहरी क्षेत्रमा बढी जाने गरेको उनको भनाइ छ। उनले भने, रूपन्देहीको मानिस बसाइँसराइ गरेर पोखरा, काठमाडौं जस्ता सहरमा जाने गरेका छन्। अर्घाखाँचीका ६ वटै पालिकाका बसाइँसराइलाई कम गर्न कृषि, उद्योग, पर्यटन, पशुपालन, नगदेबाली लगायतलाई प्राथमिकता दिनुपर्छ। विभिन्न आयआर्जनसँग सम्बन्धित व्यवसायलाई प्रोसाहन दिँदै यस क्षेत्रमा रहेको प्राकृतिक स्रोत र साधनको उचित व्यवस्थापन एवं प्रयोग गरी विकासका पूर्वाधारमा दिगो विकासको नीतिअनुरूप काम गर्ने वातावरण बनाए बसाइँसराई कम हुने नगरप्रमुख श्रेष्ठले बताए। अर्घाखाँची विदेशबाट पैसा आउने जिल्लामध्ये अग्रपंक्तिमा पर्छ। यहाँबाट झन्डै ४५ हजार युवा भारत, कतार मलेसिया, साउदी अरब, दुबईलगायत देश गएका छन्। तर, त्यहाँबाट भित्रिने पैसा उत्पादनशील क्षेत्रमा लगाउने वातावरण नहुँदा श्रम बेच्ने मानिस उत्पादन गर्ने काम मात्र भइरहेको विभिन्न सर्भेक्षणले देखाउँछ। साथी बचत तथा ऋण सहकारी र अर्घाखाँची जिल्ला बचत तथा ऋण सहकारी सस्थाले तीन वर्ष पहिले गरेको अनौपचारिक सर्भेक्षणअन्ुसार जिल्लामा भित्रिएको रेमिट्यान्सको ८० प्रतिशत रकम विलासिता र अनुत्पादक क्षेत्रमा खर्च हुन्छ। बसाइँसराइका साथै प्रजनन दर कमी हुनुका कारण पनि पहाडी जिल्लाको जनसख्ंया घटेको हो । मानिस रोजगारीका लागि तराईका जिल्लामा बढी जाने गरेका छन् । सुरज सारु, प्रधानाध्यापक, पाणिनी बहुमुखी क्याम्पस केही गर्ने खालको युवा जनशक्तिलाई अर्काको देश पठाएर आएको पैसोको सदुपयोग गर्ने खालको योजना कुनै पनि पालिकाको छैन। स्थानीय सरकारले व्यवसाय र स्वरोजगारमुखी कार्यक्रम ल्याउन नसक्दा पनि रेमिट्यान्सको पैसा बाहिर जाने गरेको छ। वार्षिक झन्डै साढे सात अर्ब रुपैयाँ अर्घाखाँची भित्रिने गरेको छ। त्यसमध्ये तीन अर्ब अर्थात् ४० प्रतिशत रकम दैनिक उपभोग्य सामग्री, खानपान, मोटरसाइकल, कार, इन्धन, लत्ताकपडा, मोबाइल, सञ्चार तथा टेलिफोनमा खर्च हुने गरेको छ। ४० प्रतिशत रकम अर्थात् ३ अर्ब उत्पादन नहुने क्षेत्र अर्थात् घडेरी र घरमा खर्च हुने गरेको देखिएको अर्घाखाँची जिल्ला बचत सहकारी संस्थाका अध्यक्ष तथा साथी बचत तथा ऋण सहकारीका अध्यक्ष प्रकाश भुसालले बताए। उनका अनुसार जिल्ला सदरमुकाम, कपिलवस्तुका विभिन्न भाग तथा रूपन्देहीको बुटबल, भैरहवा, दाङ, चितवन र काठमाडौंमा घर घडेरी किन्नेमा उक्त रकम खर्च भएको छ। बाँकी रहेको २० प्रतिशत रकम मात्र कृषि फर्म, साना होटल, किराना पसल र ट्याक्सी तथा बसजस्ता उत्पादनशील क्षेत्रमा खर्च भइरहेको छ। तर, तिनीहरूले पनि बीचैमा व्यवसाय छाड्ने गरेका छन्। शान्ति प्रक्रियापछि तीव्र बसाइँसराइ मुलुकमा १० वर्षे द्वन्द्व चरम उत्कर्षमा पुगेका बेला धेरैले बाध्यताले आफ्नो थातथलो छोडे। तराईतिर बसाइँ सरे। २०६२६३ को शान्ति प्रक्रियापछि जग्गाको तीव्र कारोबारले बसाइँसराइ बढायो। बुटवल र भैरहवाजस्ता रुपन्देहीका ठूला सहरमा मात्र नभई तिलोत्तमा नगरपालिका, देवदह नगरपालिका र सैनामैना नगरपालिकामा पनि बसाइँसराइ वृद्धि दर तीव्र छ। गाउँपालिकाका केन्द्रहरूमा पनि बस्ती घना बन्दै गएको छ। २०३८ को जनगणनाअनुसार रूपन्देहीको जनसंख्या ३ लाख ७९ हजार ९६ थियो। ४० वर्षमा रूपन्देहीको जनसंख्या तेब्बर बढेको मान्न सकिन्छ। यसबीच २०४८ मा ५ लाख २२ हजार १ सय ५० पुगेको थियो। बसाइँसराइका साथै प्रजनन दर कमी हुनुका कारण पनि पहाडी जिल्लाको जनसख्ंया घटेको पाणिनी बहुमुखी क्याम्पस अर्घाखाँचीका प्रधानाध्यापक सुरज सारुले बताए। उनले मानिस रोजगारीका लागि तराईका जिल्लामा बढी जाने गरेको जनाए। गाउँका अधिकांश खेतबारी बाजै छन्। सबै घरमा वृद्धवृद्धा मात्र छन्। अधिकांश श्रीमान्हरू रोजगारीका लागि विदेशमा छन्। श्रीमतीहरू छोराछोरी पढाउन भनेर सहर झरेका छन्। गाउँका घर अहिले वृद्धाश्रममा परिणत भएका छन्। तर, पनि गाउँका बाजो जमिन जोत्ने र उत्पादन बढाउने खालका योजना स्थानीय सरकारले प्रभावकारी रूपमा सञ्चालन गर्न नसकेको सारुको भनाइ छ।"

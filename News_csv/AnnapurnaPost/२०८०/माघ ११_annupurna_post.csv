शीर्षक,विवरण
बिचौलिया ठेगान लाउने स्वगतयोग्य कदम,"हरेक नेपाली नागरिकलाई स्वतन्त्रतापूर्वक हिँडडुल गर्न पाउने संवैधानिक हक हुँदाहुँदै सरकारले भिजिट भिसामा विदेश जानेमाथि कडाइ गरेको थियो। त्यसभित्र सरकारको असल आशय के थियो भने भिजिट भिसामा गएर कुनै पनि नेपालीले विदेशमा दुःख नपाऊन्। पछिल्ला वर्षहरूमा दुबईलगायत सहर पुग्ने र त्यतैबाट रूसी सेनामा भर्ना हुने नेपालीको संख्या क्रमशः बढ्यो। अवैध बाटोबाट युरोप छिर्ने प्रवेश बिन्दु पनि दुबईलगायत ठाउँ भए। धेरै नेपाली ठगिए। धेरै गोता खाए। यसबीचमै सरकारले गरेको कडाइका बाबजुद पनि त्यो क्रम किन रोकिएन भने बिचौलिया देखा परे। भिजिट भिसामा जाँदा जाने, आउने दुईतर्फी टिकट, बस्ने होटलको बुकिङ र तीनपुस्ते विवरण हुनुपर्ने प्रावधानमा बिचौलियाले फाइदा उठाए। विमानस्थलदेखि विभिन्न ठाउँमा सेटिङ मिलाउने र पैसा खाएर युवालाई विदेश उडाइदिने बिचौलियाले स्वदेशदेखि नै ठग्न थाले। त्यही भएरै सरकारले अहिले आएर त्यस्तो कडाइलाई फितलो बनायो। गृह मन्त्रालयले भिजिट भिसामा विदेश जानेहरू लक्ष्य गरी जुन कार्यविधि बनाएको छ, त्यो स्वागतयोग्य छ। तर, चनाखो हुनुपर्ने धर्मचाहिँ फेरि पनि त्यसरी बिदेसिने नागरिकहरूले निर्वाह गर्नुपर्छ। तोकिएका कागजात भए स्वघोषणा गर्ने यात्रुले भिजिट भिसामा उड्न पाउने भएका छन्। यही सहजताको मौकामा अन्धाधुन्ध विदेश गइहाल्नु हुँदैन भन्ने हेक्का राख्ने जिम्मेवारी चाहिँ नागरिककै काँधमा आएको छ। जसले जस्तो प्रलोभन देखाए पनि पत्याइदिने र नेपालमा त कसै गरी नबस्ने र जहाँजस्तो भए पनि विदेशै जान्छु भन्ने मानसिकता नत्यागे चाहिँ फेरि पनि दुःख पाइन्छ। सरकारले कोही फेरि बर्बाद होस् भनेर कार्यविधि खुकुलो पारेको होइन। बिचौलियाले सेटिङको जालमा पारे र झन् धेरै ठगे भनेर त्यो दुःखबाट आफ्ना नागरिकलाई उन्मुक्ति दिन चाहेको हो। २०७८ देखि लागू भएको १७ बुँदे कार्यविधिको अन्त्य तथा खारेजीसँगै नयाँ जारी कार्यविधिको मर्म सही ढंगले बुझिएन भने उही विदेश जाने र त्यहाँका बिचौलियाको जालमा पर्ने दुःख आइलाग्छ नै। बुझ्नै पर्ने कुरा के भने पर्यटन वा भिजिट भिसामा कुनै पनि देश पुगेर त्यहाँ काम गर्नु आफैंमा गैरकानुनी हुन्छ, काम पाइहालिए र दुईचार दिन सजिलो भए पनि दीर्घकालका लागि पनि घातक नै हुन्छ। सचेत र चनाखो हुने कर्तव्य नागरिक आफ्नै पनि हो।"
पञ्चायतमै सुरु भएका सिँचाइ आयोजना अझै अपूर्ण,"काठमाडौं : बबई सिँचाइ आयोजना सुरु भयो ०४५४६ सालबाट। अर्थात्, मुलुकमा बहुदल नआउँदै यो आयोजना बनाउन थालिएको हो। मुलुकमा राजनीतिक परिवर्तन भएका भयै छन्। तर, ३५ वर्ष हुँदा पनि यो आयोजना पूरा भएको छैन। हालसम्म ७२२२ प्रतिशत मात्रै निर्माण सकिएको छ। अझै कति वर्ष लाग्ने हो एकिन गर्न गाह्रो छ। समय बढ्दा यसको लागत पनि ह्वात्तै बढेको छ। सुरुमा २ अर्ब ८७ करोडमा सक्ने भनिएको आयोजनाको लागत करिब ६६ गुणा बढिसकेको छ। अब १८ अर्ब ९६ करोड लाग्नेछ। बबई सिँचाइको मात्र होइन, अधिकांश राष्ट्रिय गौरवका सिँचाइ आयोजनाको हालत उस्तै छ। कृषि प्रधान देशमा सिँचाइ पुर्याएर कृषिको उत्पादकत्व बढाउने सरकारले घोषणा गर्छ। तर, सिँचाइ आयोजना निर्माणमा भने सरकारी उदासीनता दिकदार लाग्दो छ। सिँचाइ सुविधामार्फत कृषि क्षेत्रको उत्पादन र उत्पादकत्व बढाउने उद्देश्य लिएर सरकारले सिँचाइका ६ आयोजनालाई राष्ट्रिय प्राथमिकतामा राख्यो। आर्थिक वर्ष २०६८६९ मा सिक्टा, बबई, रानीजमराकुलरीया, सुनकोसीमरिन डाइभर्सन बहुउद्देशीय, महाकाली सिँचाइ आयोजना र भेरीबबई डाइभर्सन बहुउद्देशीय सिँचाइ आयोजनालाई राष्ट्रिय गौरवमा राख्यो। दु्रतगतिमा निर्माण गर्ने भनेर गौरवका आयोजनामा सूचीकृत गरेको थियो। तर, निर्माण भने यति सुस्त छ कि, गौरवका भन्ने लाज मान्नुपर्ने अवस्था छ। ६ वटा गौरवका सिँचाइ आयोजनाको लागत २ खर्ब १७ करोड रुपैयाँ छ। करिब ३ लाख हेक्टर क्षेत्रफलमा वैज्ञानिक सिँचाइ पुर्याउने सरकारको उद्देश्य छ। तर, काम पर्याप्त बजेट नहुनु, जग्गा प्राप्ति, सार्वजनिक खरिदको झन्झटिलो प्रक्रिया, वन तथा राष्ट्रिय निकुञ्ज क्षेत्रमा पर्ने निर्माण कार्य लगायतका प्रक्रियागत जटिलताका कारण यी आयोजनाले गति लिन नसकेका हुन्। सरकारले चाहेर पनि यी आयोजनामा समस्या आइरहेको जलस्रोत तथा सिँचाइ सचिव सुशीलचन्द्र तिवारी बताउँछन्। बजेट अभाव, अन्तरनिकाय समन्वय, ठेक्का सहमति, जग्गा प्राप्तिलगायतका कारणले सिँचाइका प्राथमिकता प्राप्त आयोजनाहरूको प्रगति सन्तोषजनक नभएको उनको भनाइ छ। हाल खेतीयोग्य जमिनको आधारमा मात्र सिँचाइ पुगेको छ। राष्ट्र बैंकका अनुसार ४३८ प्रतिशत क्षेत्रफलमा मात्रै सिँचाइ सुविधा छ। राष्ट्र बैंकको २०७९८० को अर्धवार्षिक समीक्षामा कुल सिञ्चित क्षेत्रफल ०४ प्रतिशतले घटेको छ। गत वर्षको सोही अवधिमा कुल सिञ्चित क्षेत्रफल ३१ प्रतिशतले बढेको थियो। देशको कुल खेतीयोग्य क्षेत्रफलमा कोशी प्रदेशको हिस्सा सबैभन्दा बढी २२५ प्रतिशत छ भने कर्णाली प्रदेशको हिस्सा सबैभन्दा कम ६ प्रतिशत छ। मुलुकमा अझै पनि खेतीयोग्य जमिनको एकतिहाइ क्षेत्रमा मात्रै वर्षैभरि सिँचाइ पुग्ने गरेको छ। करिब ५ लाख हेक्टरमा मात्रै हिउँद, वर्षा र चैते सिजनमा सिँचाइ पुग्छ। अरू स्थानमा भने खोलामा पानी भए सिँचाइ पुर्याउन सकिने, नभए खेती गर्न नै समस्या हुने गरेको सरकारी तथ्यांकले नै पुष्टि गर्छ। मुलुकको कुल क्षेत्रफलमध्ये कृषियोग्य २६ लाख ४१ हजार हेक्टर जमिन छ। त्यसमध्ये सिँचाइ योग्य जमिन १७ लाख ६६ हजार हेक्टर छ। जहाँ धान, गहुँ, जौजस्ता प्रमुख बाली लगाउने जमिनलाई मात्र खेतीयोग्यमा राखिएको छ। वर्षायाममा करिब १५ लाख हेक्टर जमिनमा सिँचाइ पुग्ने गरेको जलस्रोत तथा सिँचाइ विभाग बताउँछ। हिउँद र वर्षायाम गरी २ सिजनमा करिब १० लाख हेक्टरमा सिँचाइ पुर्याउन सकिन्छ। भौगोलिकताका कारण पानीको स्रोत तल भएकाले पहाडी क्षेत्रमा सिँचाइ पुर्याउन कठिन हुने गरेको छ। जलस्रोतको धनी देश अनि कृषिमा आधारित जीवन भएको मुलुकमा सिँचाइ पनि मौसममा केन्द्रित नै छ। अधिकांश सिँचाइ संरचनाहरू रन अफ द रिभर अवधारणामा बनेका छन्। त्यसकै कारण बर्खाको समयमा बढी भएको पानी संकलन गरी सिँचाइको भरपर्दो सेवा पुर्याउन सकिएको छैन। सरकारले सन् २०१५ देखि २०३५ सम्म जारी गरेको २० वर्षे कृषि विकास रणनीतिले वर्षेैभरि ८० प्रतिशत भूभागमा सिँचाइ पुर्याइने लक्ष्य लिएको छ। उक्त रणनीतिका अनुसार २०१५ मा वर्षैभरि सिँचाइ २५२ प्रतिशत जमिनमा पुगेको थियो भने ५ वर्षमा ३५ प्रतिशत र १० वर्षमा ६० प्रतिशत खेतीयोग्य जमिनमा सिँचाइ पुर्याउने भनिएको छ। नेपाली किसानहरूले स्थानीय प्रविधिको उपयोग गर्दै खोला नदीमा बाँधबाँधी कुलोबाट खेतबारीमा पानी पुर्याइ सिँचाइ गर्दै आएका छन्। सरकारी स्तरमा १९८५ सालमा चन्द्र नहरको निर्माण गरी देशमा नै पहिलो आधुनिक सिँचाइ प्रणालीको सुरुवात गरिएको थियो। २०१३ सालपछि योजनाबद्ध विकासको थालनीपश्चात् सरकारले यस क्षेत्रमा प्रसस्त लगानी गर्नुको साथै समयानुकूल नीति, योजना तथा कार्यक्रम लागू गर्दै आएको सिँचाइ नीति २०७० मा उल्लेख छ। सिँचाइ आयोजना पुगेका सबै क्षेत्रमा वर्षायाममा पानी पुर्याउन सकिएको छ। हिउँद र चैतमा क्रमशः सिँचाइ घट्दै जान्छ। खेतीयोग्य जमिनमा १२ महिना नै वैज्ञानिक सिँचाइ पुर्याउने उद्देश्यले सरकारले सिँचाइलाई राष्ट्रिय प्राथकितामा राखेको छ। भेरी बबई डाइभर्सन बहुउद्देश्यीय आयोजनाः यो आयोजना आर्थिक वर्ष ०७१७२ बाट निर्माण सुरु भएको हो। आयोजनाको सुरुवाती लागत अनुमान १६ अर्ब ४३ करोड थियो। तर, समयमा नबन्दा यसको लागत करिब २२३ गुणाले बढेको छ। सरकारले अब आव २०८४८५ मा सम्पन्न गर्ने लक्ष्य लिएको छ। यसको भौतिक प्रगति ६५६७ प्रतिशत मात्रै छ। वित्तीय प्रगति ५७५७ प्रतिशत छ। भेरी बबई डाइभर्सनतर्फ ३३ अर्ब १९ करोड ६६ लाख र भेरी करिडोर विकास आयोजनातर्फ ३ अर्ब ६१ करोड ११ लाख गरी ३६ अर्ब ८० करोड ७७ लाख लागत छ। यो आयोजना सम्पन्न भएपछि बर्दिया र बाँकेका करिब ५१ हजार हेक्टर भूमिमा बाह्रै महिना सिँचाइ सुविधा उपलब्ध हुनेछ। यसका साथै नियमित रूपमा २ वटा युनिट सञ्चालन गरी जम्मा ४६८ मेगावाट विद्युत् उत्पादन गर्ने लक्ष्य छ। मुलुकमा पहिलोपटक टीबीएम प्रविधि प्रयोग गरी आयोजनाको १२ किमि लामो सुरुङ बनाइएको थियो। सिक्टा सिँचाइ आयोजना सिक्टा सिँचाइ आयोजनाको सुरुवाती लागत अनुमान थियो १२ अर्ब २० करोड। तर, यो आयोजना निर्माणमा ढिलाइ भएपछि यसको लागत पुग्दै छ५२ अर्ब ८९ करोड। अर्थात् यसको लागत करिब ४३३ गुणाले बढेको छ। अब आर्थिक वर्ष ०८९९० मा सम्पन्न गर्ने लक्ष्य सरकारले लिएको छ। ०८० पुस मसान्तसम्मको भौतिक उपलब्धि ४०१६ प्रतिशत मात्रै छ। वित्तीय प्रगति ३९३४ प्रतिशत छ। लुम्बिनी प्रदेशको बाँके जिल्लामा अवस्थित यस सिँचाइ आयोजना अगैयास्थित राप्ती नदीमा बाँध निर्माण गरी ४२ हजार ७६६ हेक्टर भूमिमा सिँचाइ पुर्याउने लक्ष्य छ। आयोजनाले पूर्वी मूल नहरमार्फत करिब ४२ सय हेक्टरमा र पश्चिमको मूल नहरमा १७ हजार हेक्टरमा सिँचाइ सुविधा दिइरहेको छ। सुनकोशी मरिन डाइभर्सन बहुउदेश्यीय आयोजना मध्य तथा पूर्वी तराई भेगको १ लाख २२ हजार हेक्टर भूमिमा बाहै्र महिना सिँचाइ सुविधा पुर्याउने यो आयोजनाको लक्ष्य हो। आव ०७४ बाट यसको निर्माण सुरु भएको हो। आर्थिक वर्ष २०८०८१ मा सम्पन्न गर्ने लक्ष्य छ। आयोजनाको कुल लागत ४९ अर्ब ४२ करोड ३१ लाख छ। सुरुमा आयोजनाको लागत करिब ४६ अर्ब अनुमानित थियो। आयोजनाबाट ३१ मेगावाट जलविद्युत् पनि उत्पादन गर्ने सरकारको तयारी छ। ०८० पुससम्म भौतिक उपलब्धि २६३८ प्रतिशत र वित्तीय प्रगति २४१ प्रतिशत छ। महाकाली सिँचाइ आयोजना तेस्रो महाकाली सिँचाइ आयोजनाको कुल लागत ३५ अर्ब रुपैयाँ अनुमान गरिएको छ। आर्थिक वर्ष ०८७८८ सम्म निर्माण सम्पन्न गर्ने लक्ष्य लिइएको छ। आर्थिक वर्ष ०८०८१ को दोस्रो त्रैमाससम्मको वित्तीय र भौतिक प्रगति २० प्रतिशत छ। इन्सेटमा महाकाली सिँचाइ आयोजना। आयोजनालाई २ चरणमा निर्माण गरिँदैछ। निर्माण सुरुदेखि आर्थिक वर्ष ०८१८२ सम्मको अवधीलाई पहिलो चरण र ०८१८२ देखि ०८७८८ सम्मको अवधीलाई दोस्रो चरणका रूपमा अघि बढाइने सरकारले जनाएको छ। हालसम्म करिब ७ अर्ब रुपैयाँ यस आयोजनामा खर्च भएको छ। चालू आर्थिक वर्षको दोस्रो त्रैमासिकसम्म ४९ करोड ६८ लाख रकम खर्च भएको जनाइएको छ। रानी जमरा कुलरिया सिँचाइ आयोजनाः यो आयोजनाले कैलालीको तराई भूभागमा सिँचाइ सुविधा विस्तार गरी तरकारी लगायतका अन्य खाद्यबालीको उत्पादनमा वृद्धि हुने सरकारको अपेक्षा छ। ०६७६८ बाट निर्माण सुरु भएको हो। कृषकहरूद्वारा व्यवस्थित र सञ्चालित रानी, जमरा र कुलरिया सिँचाइ प्रणालीको १४ हजार ३ सय हेक्टर, नयाँ सिञ्चित क्षेत्र विकासअन्तर्गत लम्की विस्तारको ६ हजार हेक्टर तथा पथरैया नदीदेखि कान्छा नदीसम्मको १८ हजार हेक्टर गरी कुल जम्मा ३८ हजार ३ सय हेक्टर जमिनमा वर्षैभरि सिँचाइ सेवा उपलब्ध गराउने आयोजनाको उद्देश्य छ। रानी जमरा सिँचाइ आयोजना आयोजनाको सुरुवातीलागत अनुमान १२ अर्ब ३७ करोड थियो। अब भने २७ अर्ब ७० करोड रुपैयाँ लाग्दैछ। अर्थात् करिब २२३ गुणाले लागत बढ्दै छ। पुससम्मको भौतिक प्रगति ६९८३ प्रतिशत र वित्तीय प्रगति ६७९४ प्रतिशत छ। हालसम्म करिब १८ अर्ब रुपैयाँ खर्च भएको छ। ४७ मेगावाट विद्युत् उत्पादनको लक्ष्य लिएको यस आयोजनाको मूल इन्टेक निर्माण सम्पन्न भएको, विद्युत् गृहको निर्माण लगयतका महत्वपूर्ण कामहरू सम्पन्न भइसकेको सिँचाइ विभागको तथ्यांक छ। बबई सिँचाइ आयोजना सबैभन्दा पुरानो सिँचाइ आयोजना हो बबई। हालसम्म भौतिक प्रगति ७२२२ प्रतिशत र वित्तीय प्रगति ६९३४ प्रतिशत छ। पञ्चायतकाल अर्थात् ०४५०४६ बाट यसको निर्माण सुरु भएको हो। अझै सम्पन्न भएको छैन। सरकारले अब आर्थिक वर्ष २०८२८३ मा निर्माण सम्पन्न गर्ने लक्ष्य लिएको छ। यसको सुरुवाती लागत अनुमान थियो २ अर्ब ८७ करोड। अब भने ६६ गुणाले लागत बढेर १८ अर्ब ९६ करोड पुग्दै छ। सन्तोष गर्ने ठाउँ छैन डा बैकुण्ठ अर्याल, मुख्यसचिव राष्ट्रिय गौरवका आयोजनाको प्रगतिमा सन्तोष गर्ने ठाउँ अवश्य नै छैन। सबैलाई थाहा भएकै विषय हो। त्यही कारण यी आयोजनाका काम अघि बढाउन, समस्या समाधान गर्न सरकारले संवेदनशील भएर आफैं नै अनुगमनमा लागिरहेको छ। सबै आयोजना सञ्चालन गर्ने प्रमुखहरूलाई आयोजनाको कामलाई तीव्र बनाउन तदारूपता दिन निर्देशन दिइएको छ। यसको नियमित अनुगमन सरकारले पनि गर्छ। र, त्यसको रिपोर्टिङ पनि सरकारले लिइरहेको छ। बजेट अभाव छ सुशीलचन्द्र तिवारी, सचिव, जलस्रोत तथा सिँचाइ मन्त्रालय सरकारले योजनाअनुसार बजेटमा राखेर, अन्तर निकायसँग समन्वय गरेर राष्ट्रिय गौरवका सिँचाइ आयोजनाहरूलाई सरल रूपमा अघि बढाउने काम गर्दै आइरहेको छ। पछिल्लो चरणमा आएर वन, वातावरण, जग्गा प्राप्तिलगायतका विषयले आयोजनाहरूलाई बढी प्रभावित गरेको छ। यसका लागि सम्बन्धित निकायसँग छलफल तथा समन्वयलाई मन्त्रालयले प्राथमिकतामा राखेको छ। प्रधानमन्त्री कार्यालयबाट पनि यी आयोजनाहरूको कामलाई अघि बढाउन निर्देशन भइरहेको छ। प्रधानमन्त्री कार्यालयअन्तर्गतको सहजीकरण समितिमार्फत पनि मन्त्रालयले प्रयास गरिरहेको छ। ठूला आयोजना भएकाले बजेटको सुनिश्चितता नै प्रमुख समस्या हो, यसलाई सम्बोधन गर्नुपर्छ। हचुवामा आयोजना बनाउँदा समस्या डा रमेश पौडेल, सदस्य राष्ट्रिय योजना आयोग आयोजना सञ्चालन गर्ने हाम्रो दक्षतामाथि प्रश्न उठ्ने गरेका छन्। यसलाई समाधान गर्ने गरी कार्यदक्षता अघि बढउनुपर्ने हो। तर, राजनीतिक आग्रह पूर्वाग्रहमा गरिने निर्णय, चुनावी एजेन्डामा आयोजनाहरू आउनेलगायतका कारणले राष्ट्रिय गौरवका आयोजनामा पनि समस्या देखिएका छन्। बिना आंकलन, बिना मूल्यांकन, प्रक्रिया नपुर्याइ, आयोजनाको समष्टिगत आयोजनाको लाभ कस्तो हुन्छ, नहेरी आयोजना छनोट हुने र घोषणा हुने परिपाटीको अन्त्य हुनुपर्छ। अस्थिर राजनीतिका कारण नयाँ नेतृत्वसँगै आयोजना प्रमुखदेखि सबै नै परिवर्तन गर्ने परिपाटीले पनि आयोजनाहरूलाई गाँजेको छ। आयोजनाको आवश्यक र महत्वलाई मूल्यांकन नगरी कतिपय आयोजनाको बजेटलाई निरन्तरता पनि दिइँदैन। राष्ट्रको आवश्यकताअनुसार नयाँ आयोजना आउनुपर्छ। अन्तिम तयारीमा रहेको १६औं आयोजनामा पनि केही आयोजना थपिने छन्। ती आयोजना ल्याउँदा समयमा सम्पन्न गर्नेतर्फ ध्यान दिनुपर्छ। सँगसँगै ती आयोजनाहरूबाट नकारात्मक परिमाण देशलाई गयो भने त्यसको जिम्मेवारी निणर्यकर्ताले नलिँदासम्म आयोजनाहरूको तीव्र विकास हुन सक्दैन।"
खेलकुदका पूर्वाधार राजनीतिक सिकार भएका छन्,"मन्त्री क्वार्टरमा २० जना न्यायाधीश राख्नुभन्दा चार सय खेलाडीको आवास बनाऔं। तपाईंले युवा तथा खेलकुद मन्त्रालय सम्हालेको करिब ९ महिना भयो। यो बीचमा नेपाली खेलकुदको क्षेत्रको अवस्था कस्तो पाउनुभयो ? खेलकुद एउटा बृहत्तर क्षेत्र हो। विभिन्न विधाका खेलहरू हुने भएकाले यसको प्रभावकारिता, उपलब्धि सबै रूपमा हेर्दा खेलकुद क्षेत्र व्यापक छ। फुटबल, भलिबल र क्रिकेटले पछिल्लो समय लोकप्रियता हासिल गरिरहेका छन्। संसारमा खेलिने लगभग सबै खेलको प्रवेश नेपालमा भइसकेको छ। समग्रमा हेर्दा खेलकुद क्षेत्र व्यापक छ। यसको सदुपयोग गर्न सक्ने हो र पूर्वाधार पनि त्यही अनुरूपमा निर्माण हुने हो भने नेपालले धेरै उपलब्धि हासिल गर्न सक्छ। खेलकुदभित्रको राजनीतिचाहिँ कस्तो पाउनुभयो ? नेपाली खेलकुद क्षेत्र परम्परावादी सोच र विचारबाट माथि उठ्न सकेको छैन। त्यसैले यो सोचबाट खेलकुद क्षेत्रमाथि उठ्नुपर्छ। पञ्चायत कालदेखि गणतन्त्र र लोकतन्त्रसम्म आइपुग्दासमेत पञ्चायती संस्कार र प्रवृत्ति नेपाली खेलकुदमा अहिले पनि विद्यमान छ। त्यसैले नयाँ ढंगबाट परिमार्जित रूपमा हामी अगाडि बढ्न सकेनौं भने खेलकुद क्षेत्रको अपेक्षित विकास हुन सक्दैन। अर्को कुरा खेलकुद क्षेत्रलाई राजनीतिबाट टाढा राख्न सकियो भने मात्रै यसले उपलब्धि हासिल गर्न सक्छ। राजनीतिक रूपमा खिंचातानी गरिरहने र मेरो र तेरो मान्छे भनिरहने हो भने सही मानिसले अवसर पाउँदैनन्। प्रतिभावान खेलाडीले पनि पलायन हुनुपर्ने अवस्था आउँछ। यसैगरी केही खेल संघमा नियुक्ति प्रक्रियालाई लिएर विवाद देखिएको छ। खेलाडी छनोट, प्रशिक्षक नियुक्तिलगायतका विषयमा पनि पटकपटक विवाद हुने गरेको छ। त्यसैले हाम्रोलाई होइन, राम्रोलाई बनाऔं भन्ने भावनाका साथ छलफल अगाडि बढाएको छु। राष्ट्रिय खेलकुद परिषद्बाट हुने नियुक्तिलगायतका विषयमा पनि छलफल भइरहेको छ। कार्यक्रम र बजेटका हिसावले राष्ट्रिय खेलकुद परिषद्को भूमिका महत्वपूर्ण छ। मन्त्रालयमा कार्यक्रम र बजेट कम रहने र सबै कार्यक्रम राष्ट्रिय खेलकुद परिषद्बाट सञ्चालन हुने अवस्था छ। यस्तो अवस्थामा चाहेर पनि काम गर्न सकिएको छैन। यसले मन्त्रीको काम नै ओझेलमा परेको हो कि भन्ने पनि देखिएको छ। त्यसैले ऐन संशोधन गरी खेलकुद क्षेत्रको पुनर्संचना गरेर नयाँ ढंगले अगाडि बढ्नु पर्छ भन्ने लागेको छ। नयाँ सदन सुरु भएपछि खेलकुद विकास ऐन परिमार्जनका लागि पनि पहल थालिने छ। खेलकुद क्षेत्रले थुप्रै उपलब्धि हासिल गरेको छ। तर, त्यसलाई जनस्तरमा लान सकिएको छैन। जित्दा खुसी मनाउने र हार्दा आलोचना गर्ने काम मात्रै भइरहेको छ। सबैले हाम्रो हार र हाम्रो जित हो भनेर आत्मसाथ गर्न सकेको देखिँदैन। अर्को कुरा राज्यले मात्रै खेलकुद क्षेत्रमा सबै कुरा गर्न सक्दैन। निजी क्षेत्रबाट भएका लगानीको मूल्यांकन र सम्मान गर्ने परिपाटीको विकास हुनु जरुरी छ। अर्को महत्वपूर्ण पक्ष भनेको राजनीतिबाट टाढा राख्न सक्यौं भने मात्रै खेलकुद क्षेत्रको विकास र प्रगति सम्भव हुन्छ। खेलकुदमा विवादै विवाद हुन्छ भन्ने भाष्य निर्माण भएको छ। तपाईंले चाहिँ के पाउनुभयो ?म आउँदा खेल संघको संख्या २ सय ९ वटा थियो। अहिले ६० वटामा झरेको छ। एक खेलको एक संघ हुने भन्ने ऐनले स्पष्ट रूपमा भनेको छ। तर, हामीकहाँ एउटै प्रकृतिका खेलको ४०५० वटासम्म संघ दर्ता भएको छ। एउटै प्रकृतिका खेलका धेरै संघ हुँदा आधिकारिताको विवाद हुने गरेको छ। त्यसैले एक खेलको एउटा मात्रै संघ बनाउनुपर्छ र संघहरूको वर्गीकरण गरी सरकारले बजेट दिनुपर्छ भनेर लागिपरेको छु। खेलाडीहरू संघ मातहतमा रहने भएकाले खेलाडीको वृत्ति विकासका लागि संघहरूलाई सरकारले अनुदान दिनुपर्छ। यसो भएमा मात्रै खेलकुद क्षेत्रको बृहत्तर विकास सम्भव हुन्छ। हामी कहाँ खेल संघको संख्या बढी नै भएको हो ?अवश्य पनि बढी छ। छिमेकी मुलुक भारतसँगको तुलना गर्ने हो भने पनि त्यहाँ ५०६० वटा मात्रै संघ छन्। जापानमा पनि ४०४५ वटा मात्रै खेल संघ अस्तित्वमा छन्। हामीलाई चाहिँ २ सय संघ किन चाहियो ? राजनीतिक कारण नै खेल संघहरूको संख्या बढेको हो। धेरै संघ भएकै कारण पटकपटक विवाद बढ्ने गरेको छ। अहिले खेल संघ ६० मा झारेका छौं। यो संख्या अझै कम गर्न सकिन्छ कि भनेर पनि काम गरिरहेका छौं। हाम्रो देशमा ३०३५ वटाभन्दा बढी संघ आवश्यक छैन भन्ने सबैको धारणा छ। यसैगरी खेल संघहरूलाई सवल नबनाएसम्म खेलकुदको विकास सम्भव देखिँदैन। संघहरू जति सवल हुन्छन्, त्यही अनुपातमा खेलाडी उत्पादन हुन्छ र सफलता पनि हासिल गर्न सकिन्छ। कतिपय संघभित्रै विवाद देखिएको छ। खेलकुद विकास ऐनअनुसार अहिले पनि कतिपय संघले निर्वाचन गर्न सकेका छैनन्। यसलाई कसरी हेर्नुहुन्छ ? संघमा विगत ३५४० वर्षदेखि एउटै व्यक्ति बसिरहेका छन्। अरूलाई अवसरै नदिने, समयमा साधारणसभा र अधिवेशन नगर्ने भएपछि स्वतः रूपमा विवाद भइहाल्छ। ऐनले के भनेको छ भने निर्धारित समयभित्र साधारणसभा र अधिवेशन गरेन भने आफ्नो हैसियत गुमाउँछ र त्यो संघ क्लब सरह रहन्छ। यस्तै एउटा पदमा एक व्यक्ति दुई कार्यकालभन्दा बढी रहन पाइँदैन भन्ने स्पष्ट छ। संघहरू ऐनअनुसार सञ्चालन हुने हो भने विवाद हुँदैन। प्रदेश खेलकुद परिषद्ले पनि पछिल्लो समय च्याखे थाप्ने काम गरिरहेका छन्। प्रदेशहरूले स्वीकृति नदिँदा कतिपय संघको अधिवेशन हुन सकेको छैन। यसलाई कसरी हेर्नु भएको छ ? कम्तीमा चारवटा प्रदेश संघ गठन भएपछि मात्रै केन्द्रीय अधिवेशन गर्नुपर्ने प्रावधान ऐनमा छ। तर, कतिपय संघले दुई वा तीनवटा प्रदेश संघ गठन गरेर केन्द्रीय अधिवेशनका लागि माग गर्ने गरेका छन्। नीतिगत रूपमै कम्तीमा चारवटा प्रदेश संघ गठन हुनुपर्ने भनेपछि त त्यो मापदण्ड पूरा गर्नुपर्छ नि ! त्यसैले प्रदेशले रोकेकोजस्तो मलाई लाग्दैन। विधि र प्रक्रिया पूरा गरेपछि संघको निर्वाचन नरोक्नु भनेर हामीले स्पष्ट निर्देशन दिइसकेका छौं। तर, प्रदेशका केही साथीको इन्ट्रेस्ट हुन सक्छ। केही व्यक्तिको इन्ट्रेस्टका कारण संघ गठन रोकिनु हुन्न। यसले राष्ट्रिय खेलकुद परिषद् र प्रदेशबीच टसल बढ्ने त होइन ? नेतृत्व तहमा जुँगाको लडाइँ हुनसक्छ। प्रदेश मातहतको सदस्यसचिवको भूमिका पनि खेलकुदको विकास र प्रवद्र्धनसँगै खेलाडीको हितमा काम गर्ने हो। यो काममा राष्ट्रिय खेलकुदसँग कहीँ कतै बाझियो भने टसलको अवस्था आउन सक्छ। सबै प्रदेशका सदस्यसचिवहरूसँग पनि मेरो नियमित सम्पर्क भइरहेको छ। अहिलेसम्म यो अवस्था आएजस्तो मलाई लाग्दैन। तपाईंले विभिन्न जिल्लाको भ्रमण गरिरहनु भएको छ। खेलकुद पूर्वाधारको अवस्थाचाहिँ कस्तो पाउनुभयो ?कहिल्यै पनि पूरा नहुने पूर्वाधार हामीले सुरु गरेका रहेछौं। खेलकुदका पूर्वाधारले राजनीतिक सिकारको सामना गर्नुपरेको छ। एउटा जनप्रतिनिधिले एकपटक बजेट दिने। अर्को जनप्रतिनिधि आएपछि फेरि अन्तै काम थाल्ने प्रवृत्ति बढिरहेको छ। राजनीतिक सिकार भएका अधुरा पूर्वाधारहरू खेलकुदमा थुप्रै छन्। त्यहाँ राज्यको अर्बौं रुपैयाँ नोक्सान भएको छ। सानोतिनो बजेटले ती आयोजना सम्पन्न हुन सक्ने अवस्था पनि छैन। यसका लागि प्राथमिकता तोकेर काम गर्नुपर्छ। स्थानीय सरकारले संरक्षण र सम्बद्र्धन गर्ने जति स्थानीय सरकारलाई हस्तान्तरण गर्ने, प्रदेश सरकारले सक्नेजति प्रदेश सरकार दिने र बाँकी रहेका पूर्वाधार केन्द्रले संरक्षण, सम्बद्र्धन गर्नुपर्छ। खेलकुदका पूर्वाधारका विषयमा सर्वेक्षण भइसकेको छ। अधुरा पूर्वाधार पूरा नभएसम्म त्यसले प्रतिफल नदिने भएकाले सर्वेक्षणको रिपोर्ट हेरेपछि विस्तृत काम सुरु गर्दैछौं। २०४० सालदेखि निर्माण थालिएको नारायणी रंगशाला अहिले पनि निर्माणाधीन अवस्थामै छ। हरेक वर्ष केही निश्चित बजेट त्यहाँ जान्छ। त्यो बजेटले एकातिर निर्माणको काम भइरहेको छ भने अर्कोतिर पुराना संरचना भत्किरहेका छन्। यो अवस्था अदूरदर्शी निर्णयका कारण भएको हो। नारायणी रंगशालालाई राष्ट्रिय गौरवको आयोजनामा समावेश गर्नुपर्ने आवाज उठिरहेको छ। यस विषयमा के भन्नुहुन्छ ?पहिलो चरणमा हामीले विराटनगरको वैजनाथपुर, काठमाडौंको मूलपानी र चितवनको भरतपुर रंगशालालाई राष्ट्रिय गौरवका आयोजनाका रूपमा समावेश गरेका छौं। अबका दिनमा सातै प्रदेशका रंगशालालाई राष्ट्रिय गौरवका आयोजनाका रूपमा राखेर काम थाल्ने योजना बनाएका छौं। यसो हुनासाथ मधेस प्रदेशको नारायणी रंगशाला पनि राष्ट्रिय गौरवको आयोजनामा समावेश हुनेछ। यी पूर्वाधार बनेपछि अन्तर्राष्ट्रिय प्रतियोगिता आयोजनासँगै खेल पर्यटनले पनि बढ्छ। नेपाललाई तटस्थ भूमिका रूपमा पनि उपयोग गर्न सकिन्छ। यसले खेलकुदसँगै पर्यटन क्षेत्रमा पनि टेवा पुर्याउने छ। पुल्चोकको मन्त्री क्वार्टरलाई खेलाडी आवासका रुपमा प्रयोग गर्ने कुरा यहाँहरूले उठाउनुभएको छ। यो सम्भव छ त ? पुल्चोकको मन्त्री क्वार्टर यहाँबाट सरेपछि त्यसलाई खेलाडी आवासका रूपमा विकास गर्नुपर्छ भनेर मन्त्रालयले छलफल सुरु गरेको छ। यस विषयमा मैले प्रधानमन्त्रीन्यू, उपप्रधानमन्त्रीज्यूलगायतसँग छलफल गरिसकेको छु। पुल्चोकको मन्त्री क्वार्टर सहरी विकास मन्त्रालयअन्तर्गत रहेकाले सहरी विकासमन्त्रीसँग पनि छलफल गरेको थिएँ। सहरी विकासमन्त्रीले सर्वोच्च अदालतका न्यायाधीशहरूको क्वार्टर बनाउने निर्णय भएको बताउनुभयो। हाम्रो चाहना २० जना न्यायाधीश राख्नुभन्दा ४ सय खेलाडीको आवास बनाऔं भन्ने हो। मन्त्री क्वार्टर सम्भव नभए पनि खेलाडी आवास गृहको छुट्टै कार्यक्रम यसै वर्ष सुरु हुनेछ। अहिले हामीले खेलाडीलाई होटलमा राखेर बन्द प्रशिक्षण सञ्चालन गरिरहेका छौं। आवासमा मात्रै करोडौं रुपैयाँ खर्च भइरहेको छ। त्यो पैसा बचाउन सकियो भने खेलाडीकै हितमा लगाउन सकिन्छ। तर, कुल बजेटको ०१२ प्रतिशत मात्रै युवा तथा खेलकुद मन्त्रालयले पाइरहेको छ। स्थानीय तह र प्रदेशलाई जोड्ने हो भने खेलकुदको कुल बजेट ०८६ प्रतिशत छ। यो बजेटले खेलकुदको विकास सम्भव छैन। कुल बजेटको कम्तीमा एक प्रतिशत खेलकुदले पाउनुपर्छ। अनि मात्रै हामी पुराना पूर्वाधारलाई सम्पन्न गर्न र नयाँनयाँ पूर्वाधार बनाउन पनि सक्छौं। यससँगै खेलाडीहरूलाई पनि उचित रूपमा सेवा सुविधा दिन सक्छौं। पछिल्लो समय खेलाडी विदेश पलायन भएको चर्चा पनि निकै चल्ने गरेको छ। खेलाडी पलायनलाई रोक्न विभिन्न सेवा सुविधा दिनुपर्छ। उनीहरूलाई स्वदेशमै राख्ने वातावरण बनाउन सेवा सुविधामा पनि ध्यान दिनु आवश्यक हुन्छ। युवा स्वरोजगार कोषमा खेलाडीलाई पहिलो प्राथमिकतामा राखेका छौं। उनीहरूलाई सहुलियतपूर्ण ऋण सुविधा दिएर उद्यमशील बनाउन कार्यक्रम सञ्चालन गरिरहेका छौं। यो कार्यक्रममा धेरैभन्दा धेरैलाई समेट्न अहिले बजेटको कमी छ। हामीलाई एथेष्ठ बजेट दिने हो भने धेरै युवाहरूलाई यो कार्यक्रममा समेट्न सकिन्छ र उनीहरूलाई स्वदेशमै बस्ने वातावरण बनाउन सकिन्छ। हामीले भनेजति बजेट आयो भने अबका दिनमा खेलाडी पलायन रोकिन्छ। १० औं राष्ट्रिय खेलकुदको तयारी कहाँ पुगेको छ। निर्धारित समयमा हुन सक्ने अवस्था छ कि छैन ?१०औं राष्ट्रिय खेलकुद प्रतियोगिता निर्धारित समयमै हुन्छ। कर्णाली प्रदेशले पूर्वाधार निर्माणलगायतका काम गरिरहेको छ। १०औं राष्ट्रिय खेलकुदको मुख्य केन्द्रबिन्दु सुर्खेतमा निर्माणाधीन रंगशाला हो। यही रंगशालामा धेरै खेलहरू सञ्चालन पनि हुनेछ। करिब दुई महिनाअघि हामी अनुगमनमा जाँदा निर्माण कार्य ६० प्रतिशत सम्पन्न भइसकेको थियो। अहिले धेरै प्रगति भइसकेको छ। प्रदेश सरकारले पूर्वाधार निर्माणका लागि १ अर्ब ५० करोड रुपैयाँ माग गरेको छ। सकेसम्म यही आर्थिक वर्ष र नभए अर्को आर्थिक वर्षमा भए पनि बजेटको सुनिश्चितता गरी १०औं राष्ट्रि खेलकुद तोकिएकै समयमा गर्न हामी लागिपरेका छौं। अब करिब १० महिनाको समय भएकाले पूर्वाधार निर्माणको काम सम्पन्न भएमा प्रतियोगिता आयोजना गर्न समस्या हुँदैन। खेलकुदमा कर्मचारी अभावको कुरा पनि उठ्ने गरेको छ। खेलकुदमा साँच्चिकै कर्मचारी अभाव छ त ?राष्ट्रिय खेलकुद परिषद्को दरबन्दी संख्या एक हजार छ। तर, हरेक वर्ष सेवा निवृत्त हुँदै जाने र नयाँ पदपूर्ति नभएकाले कर्मचारीको अभावै छ। संघीय संरचनाअनुसार कर्मचारीको समायोजन हुन सकेको छैन। अहिले ओएनएम गर्ने काम भइरहेको छ। प्रदेशहरूलाई पनि कर्मचारीको संख्याका बारेमा चाँडो टुङ्ग्याउन भनेका छौं। ओएनएम सर्वे भएपछि आवश्यक कर्मचारी पदपूर्ति गर्न सकिन्छ। बढुवा भएका कर्मचारीले पनि लामो समयदेखि सेवा सुविधा पाएका छैनन् भन्ने कुरा आइरहेको छ। समस्या कहाँ भएको हो ? १७ वर्षदेखि २८ वर्षसम्म एउटै पदमा काम गरिरहेकाहरूलाई राष्ट्रिय खेलकुद परिषद्ले आन्तरिक बढुवा गरेको छ। बढेको तलब उनीहरूले पाइरहेका पनि छन्। तर, बढुवा भएको पद एलएमबीएसमा समावेश गर्न मन्त्रालयका सचिवज्यूले काम गरिरहनु भएको छ। अख्तियारमा पटकपटक बेनामे उजुरी परेका कारण पनि यो काममा केही ढिला भइरहेको छ। त्रिवि क्रिकेट मैदानमा फ्डलाइट राख्ने काम कहाँ पुग्यो ? कहिलेबाट काम सुरु हुन्छ ? फ्डलाइटका लागि पहिलो पटक पाँचवटा फर्मले टेन्डर भरेका थिए। उनीहरू सबैको मापदण्ड नपुगेपछि फेरि टेन्डर भयो। मापदण्डअनुसारकै फर्मले टेन्डर पनि हाल्यो। तर, त्यसका विरुद्धमा अख्तियारमा बेनामे उजुरी राख्ने काम भयो। अख्तियारले मागेका सबै कागजपत्र बुझाइसकेका छौं। अख्तियारले निर्णय गरेपछि चाँडै काम सुरु हुन्छ। प्रस्तुति : विष्णु थापा"
कोशीमा कांग्रेसका कृष्णप्रसाद सिटौला विजयी,"कोशी : कोशीमा सत्ता गठबन्धनबाट साझा उम्मेदवार नेपाली कांग्रेसका उम्मेदबार कृष्णप्रसाद सिटौला विजयी भएका छन्। बिहीबार सम्पन्न मतगणनाअनुसार सिटौलाले राप्रपाका उम्मेदवार उद्धव पौडेललाई पराजित गरेका हुन् । सत्तारूढ गठबन्धनका सिटौलाले ५ हजार २९२ मत प्राप्त गरे। एमाले र राप्रपाको गठबन्धनबाट उम्मेदवार बनेका पौडेलले भने ४ हजार ५६२ मत ल्याए । उनीहरूबीच ७३० को मतान्तर रह्यो । यसैगरी,महिलातर्फ नेकपा एमालेकी रुक्मिणी कोइराला निर्वाचित भएकी छन् । उनले नेकपा माओवादी केन्द्रकी चम्पादेवी कार्कीलाई हराएकी हुन् ।"
कर्णालीमा गठबन्धनका तीनै उम्मेदवार विजयी,"सुर्खेत : कर्णालीमा राष्ट्रियसभाको सदस्यका लागि भएको निर्वाचनमा सत्ता गठबन्धनका तीनै जना उम्मेदवार विजयी भएका छन्। बिहीबार सम्पन्न निर्वाचनमा एमालेका उम्मेदवारलाई पराजित गर्दै सत्ता गठबन्धनका उम्मेदवार विजयी भएका हुन्। सत्ता गठबन्धनमा नेपाली कांग्रेसको तर्फबाट उम्मेदवार बनेका रुकुमपश्चिमका कृष्णबहादुर रोकाया, नेकपा माओवादी केन्द्रको तर्फबाट कालीकोटका विष्णु विक र नेकपा एकीकृत समाजवादीको तर्फबाट उम्मेदवार बनेकी दैलेखकी सावित्री मल्ल विजयी भएका हुन्। कर्णालीमा तीन सिटका लागि निर्वाचन भएको हो। यो निर्वाचनमा सत्ता गठबन्धनका नेपाली कांग्रेस, नेकपा माओवादी केन्द्र र नेकपा एकीकृत समाजवादीबीच ११ सिटमा उम्मेदवारी दिएका थिए। कर्णाली प्रदेश निर्वाचन कार्यालयका अनुसार महिलातर्फ नेकपा एकीकृत समाजवादीका सावित्री मल्लले ३ हजार ७२२ मतभार प्राप्त गरी विजयी भएकी छन्। उनका प्रतिस्पर्धी नेकपा एमालेका विमलाकुमारी शाहीले १ हजार ३६२ मतभार प्राप्त गरेको निर्वाचन कार्यालयले जानकारी दिएको छ। त्यस्तै दलिततर्फ नेकपा माओवादीका विष्णु विकले ३ हजार ८१७ मत ल्याएर विजयी भएका छन्। उनका प्रतिस्पर्धी एमालेका हिक्मत विकले भने १ हजार २६७ मत प्राप्त गरे। अन्यतर्फ नेपाली कांग्रेसका कृष्णबहादुर रोकायाले नेकपा एमालेका डिल्लीप्रसाद भट्टलाई पराजित गरेका छन्। रोकायाले ३ हजार ८७० मत भार ल्याएर विजयी भए। उनका प्रतिस्पर्धी एमालेका भट्टले १ हजार २१४ मतभार प्राप्त गरेका छन्। निर्वाचन कार्यालयका अनुसार ७९ स्थानीय तह रहेको कर्णालीमा स्थानीय तहतर्फ २५ नगरपालिका र ५४ गाउँपालिकाका प्रमुख र उप्रमुख गरी १५८ जना मतदाता छन्। जसमध्ये महाबु गाउँपालिका दैलेखका प्रमुख लक्ष्मण गुरुङ्ग र नलगाड नगरपालिका जाजरकोटकी उपप्रमुख सरिता सिंहको मृत्यु भएपछि १५६ जनाले मतदाता कायम भएका थिए। त्यस्तै कर्णालीमा प्रदेशसभातर्फ ४० जना सदस्य छन्। जसको मतभार २ हजार १२० मतभार हुन आउँछ। स्थानीय तह र प्रदेशसभा सदस्यको गरी कर्णालीमा जम्मा ५ हजार ८४ मतभार हुन आउँछ। प्रदेश सभाका सदस्यको प्रति मतदाता मतभार ५३ र गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखको प्रति मतदाता मतभार १९ रहेको छ। राष्ट्रियसभा निर्वाचनका लागि कर्णालीमा ६ जनाको उम्मेदवारी दर्ता भएको थियो। सत्तारुढ गठबन्धन र नेकपा एमालेका गरी ६ जनाको उम्मेदवारी दर्ता भएको थियो। कर्णालीमा अन्य, दलित र महिला कलस्टर गरी ३ पदका लागि निर्वाचन भएको हो। निर्वाचित भएका रोकाया कांग्रेस कर्णाली प्रदेश समितिका महामन्त्री हुन्। यस्तै बिक माओवादी कालिकोटका नेता हुन् भने मल्ल दैलेखको नारायण नगरपालिकाका पूर्वउप्रमुख हुन्। कर्णालीमा ६ वर्षअघि राष्ट्रियसभा सदस्यमा निर्वाचित भैरवसुन्दर श्रेष्ठ, नरपति लुवार र नन्दा चपाईंको कार्यकाल सकिन लागेकाले खाली हुन लागेको उक्त ३ सीटमा निर्वाचन भएको हो।"
"'बेटी पढाऊ, बेटी बचाऊ' भ्रष्टाचार प्रकरणमा मुख्यमन्त्री कार्यालयका सचिव र सीडीई झा दोषी ठहर","काठमाडौं : विशेष अदालतले 'बेटी पढाऊ, बेटी बचाऊ' कार्यक्रममा भ्रष्टाचार भएको भन्दै मुख्यमन्त्री कार्यालयका तत्कालीन सचिव यमप्रसाद भुसाल, सीडीई भगवान झालाई दोषी ठहर गरेको छ। विशेष अदालतका अध्यक्ष न्यायाधीश टेकनारायण कुँवरको इजलासले उनीहरूलाई ३ महिना कैद र १० हजार रुपैयाँ जरिवाना तोकेको छ। अख्तियार दुरुपयोग अनुसन्धान आयोगले जनही १० करोड ३३ लाख ७५८ रुपैयाँ बिगो दाबी गर्दै उनीहरूविरुद्ध मुद्दा दायर गरेको थियो। मधेस प्रदेशका तत्कालीन मुख्यमन्त्री लालबाबु राउतले उक्त अभियानअन्तर्गत छात्राहरूलाई साइकल दिने अभियान सञ्चालन गरेका थिए। साइकल खरिदमा अनियमितता भएको सूचनापछि केही समयअघि आयोगको टोलीले मुख्य मन्त्रीको कार्यालयमा छापासमेत मारेको थियो। उक्त कार्यक्रममा अनियमितता भएको, साइकलको कम्पनी नखुलाई साइकल किनी ३ महिनादेखि गोदाममा राखिएको भन्ने उजुरी परेको थियो। सार्वजनिक खरिद ऐन २०६३, नियमावली २०६४ र सार्वजनिक खरिद अनुगमन निर्देशिकामा भएका प्रावधानको पालना नगरी सम्झौताअनुसार अम्बिका ब्रान्डका साइकल आपूर्ति हुनुपर्नेमा सम्झौताविपरीत ब्रान्ड नखुलेका कमसल तथा गुणस्तरहीन लेडिज साइकल खरिद गरिएको अख्तियारको अनुसन्धानबाट खुलेको थियो। तत्कालीन प्रदेश सचिव भुसालले प्रमाणित गरेको भण्डार दाखिला प्रतिवेदन गलत तबरबाट तयार गरिएको र गलत लिखत भएकाले सझौताबमोजिमको साइकल प्राप्त हुनुपर्नेमा ब्रान्ड नखुलेको साइकल स्वीकार गरी गतल स्टोर दाखिला तयार गरी भुक्तानी गरेको पाइएको थियो। त्यस्तै सीडीई झामाथि तत्कालीन मूल्यांकन समितिको सदस्यसमेत रहेर फरक गुणस्तरको साइकल ल्याउनमा भूमिका खेलेका आरोप लागेको थियो।"
यी हुन् राष्ट्रियसभा सदस्यमा निर्वाचित अनुहारहरू,"काठमाडौं : राष्ट्रियसभा निर्वाचनमा सत्ता गठबन्धनका १८ जना उम्मेदवार विजयी भएका छन्। एक जना प्रमुख प्रतिपक्षी दल नेकपा एमालेका उम्मेदवार विजयी भएका हुन्। कोशी प्रदेशमा गठबन्धनबाट नेपाली कांग्रेसका कृष्णप्रसाद सिटौला विजयी भए भने एमालेकी रुक्मिणी कोइराला विजयी भइन्। कोइरालाले माओवादी उम्मेदवार चम्पादेवी कार्कीलाई पराजित गरेकी हुन्। कोइरालाले ५ हजार ८६ मत ल्याउँदा प्रतिस्पर्धी चम्पादेवीले ४ हजार ९९२ मत ल्याइन्। कांग्रेसका केही मतदाताले फ्लोर क्रस गरेपछि एमाले उम्मेदवार कोइराला विजयी भएकी थिइन्। त्यस्तै सिटौलाले ५ हजार २९२ मत प्राप्त गरे भने उनका प्रतिद्वन्द्वी राप्रपाका उद्धव पौडेलले ४ हजार ५६२ मत ल्याए। उनीहरूबीच ७३० को मतान्तर रह्यो। त्यस्तै मधेस प्रदेशमा गठबन्धनका उम्मेदवार विजयी भए। कांग्रेसका आनन्दप्रसाद ढुंगाना र जनता समाजवादी पार्टीकी पूजा चौधरी विजयी भएका हुन्। ढुंगानाले ७ हजार ३७० मतभार ल्याए भने पूजाले ७ हजार ९२३ मतभार ल्याए। उनीहरूका प्रतिद्वन्द्वी एमालेका विजेता झाले २ हजार ४८४ मतभार पाइन् भने उषा चौधरीले दुई हजार ४४६ मतभार पाइन्। त्यस्तै बागमती प्रदेशमा गठबन्धनका चारजनै उम्मेदवार विजयी भएका छन्। कांग्रेसका जीतजंग बस्नेत र विष्णुदेवी पुडासैनी, माओवादीका श्रीकृष्ण अधिकारी र नेकपा एकीकृत समाजवादीका घनश्याम रिजाल विजयी भएका हुन्। बस्नेतले ६५३१ मतभार, पुडासैनीले ६६२२ मतभार ल्याए भने अधिकारीले ६३८३ र रिजालले ६५१२ मतभार ल्याए। त्यस्तै गण्डकीमा गठबन्धनका तीन जना उम्मेदवार विजयी भए। कांग्रेसका किरणबाबु श्रेष्ठ, पदमबहादुर परियार र माओवादीकी मनरुपा शर्मा निर्वाचित भएका हुन्। श्रेष्ठले ३८०८, मनरुपाले ३६६० र परियारले ३७७९ मतभार ल्याए। त्यस्तै लुम्बिनी प्रदेशमा गठबन्धनका दुवै उम्मेदवार विजयी भए। कांग्रेसकी विष्णुकुमारी सापकोटा र माओवादीका झक्कुप्रसाद सुवेदी विजयी भएका हुन्। सापकोटाले ५४३५ मतभार प्राप्त गरिन्। त्यस्तै कर्णालीमा प्रदेशमा गठबन्धनका तीनैजना उम्मेदवार विजयी भए। एकीकृत समाजवादीकी सावित्री मल्ल, कांग्रेसका कृष्णबहादुर रोकाया र माओवादीका विष्णु विक निर्वाचित भएका हुन्। मल्लले ३ हजार ७२२, रोकायाले ३ हजार ८७० र विकले ३ हजार ८१७ मतभार ल्याए। त्यस्तै सुदूरपश्चिम प्रदेशमा पनि गठबन्धनका तीनै जना उम्मेदवार विजयी भए। कांग्रेसका नारायणदत्त भट्ट ४ हजार ४१९ मतभार, बलदेव बोहरा ४ हजार ३२८ मतभार र माओवादीकी रेणु चन्द ४ हजार ४५३ मतभारसहित विजयी भए।"
बागमतीमा गठबन्धनका चारैजना उम्मेदवार विजयी,"हेटौंडा : बागमती प्रदेशमा गठवन्धनका चारैजना उम्मेदवार विजयी भएका छन्। हेटौंडामा सम्पन्न मतगणनाअनुसार नेपाली कांग्रेसका जितजंग बस्नेत र विष्णुकुमारी पुडासैनी, नेकपा माओवादी केन्द्रका श्रीकृष्ण अधिकारी र नेकपा एकीकृत समाजवादीका घनश्याम रिजाल निर्वाचित भएका हुन्। पुडासैनीले ६ हजार ६ सय २२ मतभार, बस्नेतले ६ हजार ५ सय ३१ मतभार प्राप्त गरे भने रिजालले ६ हजार ५ सय १२ मतभार र अधिकारीले ६ हजार ३ सय ८३ मतभार ल्याए।"
सस्तो लोकप्रियताको राजनीति,"सरकारमा बसेर सरकारकै विरोध गर्ने शैलीको राजनीतिलाई जनताले समर्थन गर्दैनन्। मधेस प्रदेशको स्थापना दिवसलाई त्यहाँको सरकारले मधेस स्वाभिमान दिवसको रूपमा मनाउने गर्दछ। यस वर्ष पनि प्रदेश सरकारले मधेस स्वाभिमान दिवसको अवसरमा वार्षिक प्रगति विवरण सार्वजनिक गर्ने कार्यक्रम आयोजना गरेको थियो। उक्त कार्यक्रममा सत्ताधारी गठबन्धनका सबै दल जसपा, नेकपा माओवादी केन्द्र, नेपाली कांग्रेस, नेकपा एकीकृत समाजवादी, लोकतान्त्रिक समाजवादी पार्टी (लोसपा) र जनमत पार्टीका मन्त्रीहरू उपस्थित थिए। मधेस प्रदेशका मुख्यमन्त्रीले आफ्नो सरकारको विगत एक वर्षको कामकाजको फेहरिस्त पढेर सुनाउँदै थिए। तर सोही समयमा जनमत पार्टीका नेता तथा कार्यकर्ताहरूले होहल्ला तथा हुटिङ गर्न थाले। यसरी हुटिङ गर्नेमा जनमत पार्टीका सांसद तथा केन्द्रीय सदस्यहरूसमेत थिए। होहल्ला र हुटिङ रोकिदिन मुख्यमन्त्रीले आफ्ना मन्त्रीहरूलाई बारम्बार आग्रह गरिरहे। तर मन्त्रीहरूले वास्ता गरेनन्। रोचक विषय त यो कि यस घटनाको आलोचना अहिलेसम्म सत्ताधारी गठबन्धनका कुनै पनि दलले गरेका छैनन्। न त विरोध प्रदर्शन गर्ने दलले नै आत्माआलोचना गर्दै खेद प्रकट गरेको छ। यद्यपि यस घटनालाई मधेस प्रदेश सरकारको नेतृत्वकर्ता जसपा र सरकारको कामकाजको विरोध गर्ने जनमत, दुवैले यसलाई सामान्य घटनाको रूपमा लिएको हुन सक्दछ। तर, मधेस प्रदेशका जनताले भने यस घटनालाई जसपा र जनमतको गाईजात्राको रूपमा लिएको छन्। यस्तै घटनामा सप्तरी पनि दोहोरिएको छ। मधेस प्रदेश सरकारले आफ्नो एक वर्षको कामकाजको प्रगति विवरण सार्वजनिक गरिरहेका बखत नै जनमत पार्टीले मधेस प्रदेशमा भएका दर्जनौ भ्रष्टाचार काण्डको छानबिनको माग गर्यो। जनमत पार्टीको केन्द्रीय कार्यालयद्वारा जारी विज्ञप्ति जसपा नेतृत्वको गठबन्धन सरकारले अनेक भ्रष्टाचार गरेको आरोप लगाउँदै सबै काण्ड छानबिन गरी दोषीलाई कारबाही गर्न सरोकारवाला निकायसँग आग्रह गरेको छ। सरोकारवाला निकायको अर्थ, अख्तियार दुरुपयोग अनुसन्धान आयोग, सम्पत्ति शुद्धीकरण आयोग, राजस्व अनुसन्धान विभाग र महालेखा परीक्षकको कार्यालयसँग पनि गुहार गरिएकोमा मान्नु पर्दछ। मधेस प्रदेश सरकारको नेतृत्व जसपाको सरोजकुमार यादवले गरिरहेका छन्। यस सरकारमा जनमत पार्टीका पनि दुईजना मन्त्री हुन्। जनमत पार्टीको केन्द्रीय कार्यालयले नै जसपा नेतृत्वको सरकारमाथि भ्रष्टाचारको आरोप लगाउनुको अर्थ यसमा पूर्ण सत्यता छ। किनभने सरकारका मन्त्रीलाई प्रत्येक कमिसन, भ्रष्टाचार र अनियमितताबारे व्यापक जानकारी रहेको हुनुपर्छ। अख्तियारले तत्काल मधेस सरकारका प्रत्येक मन्त्रालयको काम काज, निर्णय र आर्थिक कारोबारको छानबिन गर्नु पर्दछ। साथै प्रधानमन्त्री पुष्पकमल दाहालले मधेस प्रदेश सरकारलाई तत्काल विघटन गर्नु पर्दछ। जनतालाई सबै कुरा थाहा छ, सस्तो लोकप्रियताको राजनीति घातक हुन्छ। जनमत पार्टीले मधेस प्रदेश सरकारमाथि लगाएको आरोप गम्भीर प्रकृतिका छन्। र, यसको छानबिन हुनु वाञ्छनीय देखिन्छ। जनमत पार्टीले मधेस प्रदेश सरकारमाथि साइकल चोरी काण्ड, स्वच्छता काण्ड, जानकारी मन्दिरमा भ्रष्टाचार, सर्प काण्ड, सहिद परिवार ठगी काण्ड गरेको आरोप लगाएको छ। आफूलाई मधेसी जनताको एकमात्र सच्चा भलो चिताउने दलको रूपमा साबित गर्न जसपा र जनमतबीच गजबको प्रतिस्पर्धा चलेको छ। जनमतले आफूलाई चोखो साबित गर्न जसपा माथि मधेसी समुदायको स्वाभिमान गिराएको, मधेस आन्दोलन तथा मधेसी सहिदहरूको भावनालाई कुल्चिँदै संघीयतालाई समाप्त पार्ने काम गरेको आरोप लगाएको छ। जनता समाजवादी पार्टी नेतृत्वको सरकारले पछिल्लो आर्थिक वर्षमा नियम मिचेर गरेको अनुदान, वितरण एवम् रकमान्तर काण्ड, कृषि अनुदान तथा कोल्ड स्टोर निर्माणमा भ्रष्टाचार काण्ड, लेखा समितिद्वारा ठहर भएको सर्लाहीको भरत ताल निर्माणमा ४५ करोड भ्रष्टाचार काण्ड, मधेस परिवहन काण्डसहितका भ्रष्टाचार र अनियमितताको मूल्यांकनको माग जनमत पार्टीले गरेको हो। प्रतीकात्मक र प्रचारात्मक राजनीतिमार्फत निकै कम समयमा मधेसको राजनीतिमा सशक्त उपस्थिति जनाउन सफल भएको हो, जनमत पार्टीले। यसपालि आफ्नै सरकारको विरोध गरेर स्वयम् आफ्नै विश्वासनियतामाथि प्रश्न चिह्न खडा गरेको छ। जसपालाई विस्थापित गरेर आफैं मधेस प्रदेशको नेतृत्व लिने व्यग्रताबाट ग्रसित जनमत पार्टीले मधेस प्रदेशमाथि लगाएका भ्रष्टाचारका आरोप गम्भीर प्रकृतिका छन्। भ्रष्टाचारको छानबिन हुन थालियो भने जनमत पार्टीले नेतृत्व गरेको मन्त्रालयको निर्णय र आर्थिक कारोबारको पनि छानबिन हुनेछ। जनमत पार्टीका शीर्ष नेतृत्वसहित यसका अन्यमा प्रमुख नेताहरूको पनि चलअचल सम्पत्तिको छानबिन हुन सक्नेछ र हुनेछ नै। सरकारमा बसेर सरकारको विरोध गर्ने शैलीको राजनीतिलाई जनताले समर्थन गर्दैन। २०५५ कात्तिक २३ मा नेपाल सद्भावना पार्टीले नेपालको संविधान २०४७ को नागरिकतासम्बन्धी धारा ८ लाई जलाएको थियो। पार्टीका वरिष्ठ नेता हृदयेश त्रिपाठीको आपत्तिका बाबजुद एक महिनापछि नै पार्टी अध्यक्ष गजेन्द्रनारायण सिंहले गिरिजाबाबु नेतृत्वको चुनावी सरकारमा सहभागी भए। २०५६ सालको आमचुनावमा गजेन्द्रबाबु सप्तरीबाट पराजित भए। नेपालको अन्तरिम संविधान, २०६३ जारी हुँदा नेपाल सद्भावना पार्टी आनन्दीदेवी पनि अन्तरिम सरकारमा सहभागी थियो। तर पार्टीले संविधानको विरोध गर्दै मधेस बन्दको आह्वान गयो। कमल गिरी सहिद भए। आन्दोलनका कारण हृदयेश त्रिपाठी त मन्त्रिमण्डलबाट राजीनामा दिए तर राजेन्द्र महतोले मन्त्री पदको शपथ लिए। आज नेपाल सद्भावना पार्टी र नेपाल सद्भावना पार्टी आनन्दीदेवी नेपालको राजनीतिक इतिहासको पानामा सीमित छ। जनतालाई सबै कुरा थाहा छ, सस्तो लोकप्रियताको राजनीति घातक हुन्छ। संसदीय लोकन्त्रमा सरकार, सरकारमा सामेल राजनीतिक दलहरू र प्रतिपक्षमा रहेको राजनीतिक दलहरूको जवाफदेहितालाई निर्धारण गरिरहेको हुन्छ। संसदीय व्यवस्थामा सरकारको परिचय अथवा पहिचान नै प्रधानमन्त्री एवम् मुख्यमन्त्रीको नामबाट हुने गर्दछ। र, शायद त्यही भएर होला सरकारको कामकाजको मूल्यांकन प्रशंसा र आलोचना पनि प्रधानमन्त्रीकै नामबाट हुने गर्दछ। सरकारमा सामेल प्रत्येक दलहरू मन्त्रिपरिषद्को प्रत्येक निर्णयका लागि एक समान जिम्मेवार हुन्छन्। कुनै पनि दल आफ्नो जवाफदेहीबाट उम्किन पाउँदैन। सरकारमा पनि बस्ने र सरकारको आलोचना पनि गर्ने काम घोर आलोकतान्त्रिक, अनैतिक एवम् गैरजिम्मेवारीपनको पराकाष्ठा हो। आफू सहभागी सरकारलाई भ्रष्ट बताउनु आफ्नो मुख्यमन्त्रीको उपस्थितिमा भ्रष्टाचारको छानबिनको माग गर्नु तर त्यही सरकारमा बसिरहनु राजनीतिक नैतिकता विपरीतको आचरण हो। सत्ता एवम् पदलोलुपता हो। मधेस प्रदेश सरकारमा सामेल जनमत पार्टीले सरकारको नेतृत्वकर्ता जनता समाजवादी पार्टी र सत्ताधारी गठबन्धनका अन्य दलहरूलाई पनि आरोपको परिधिभित्र ल्याइदिएको छ। बहुदलीय शासन व्यवस्थामा सत्तामा रहेको दलको भूमिका के हुने ? प्रतिपक्षमा रहेका दलको कस्तो भूमिका हुने ? यसबारे जानकारी नभएकोले राजनीतिमा नै आउनु हुँदैन। केवल सरकार चलाउनको निम्ति गरिने बेमेल र अपवित्र गठबन्धनमा रहेर पनि परिणाम भोग्न जसपा बाध्य भएको छ। सत्ताधारी गठबन्धनमा रहेर पनि बारा२ को उपचुनावमा जनमतले छुट्टै उम्मेदवार खडा गरेको थियो। अहिले पनि सत्ताधारी गठबन्धनद्वारा घोषित राष्ट्रियसभाका उम्मेदवारको विरुद्धमा जनमतले आफ्नो तर्फबाट छुट्टै उम्मेदवार खडा गरेको छ। सत्ताधारी गठबन्धनमा रहेर संघ तथा प्रदेशको मन्त्रिमण्डलमा पनि बस्ने तर सरकारको निर्णयको पनि विरोध गर्ने जनमत पार्टीको पदलोलुपता र अवसरवादिता देखिन्छ। सत्तामा रहेर सरकारको विरोध गर्नु, अराजक क्रियाकलाप गर्नु नैतिकहीनताको पराकाष्ठा हो।"
राष्ट्रिय सभा निर्वाचन : बागमतीमा ४ पदका लागि मतदान जारी,"हेटौंडा : राष्ट्रिय सभाको बागमती क्लस्टरको रिक्त ४ सदस्य पदको लागि हेटौंडामा मतदान प्रक्रिया सुरु भएको छ । हेटौंडा४ स्थित भुटनदेवी माविको भवनमा बिहान ९ बजेबाट मतदान प्रक्रिया सुरु भएको हो। मतदान स्थलको (क) मतदान केन्द्रमा प्रदेश सभा सदस्य तथा नेपाल मजदुर किसान पार्टीका संसदीय दलका नेता सुरेन्द्रराज गोरसाईले पहिलो मतदान गरेका हुन्। उक्त भवनमा मतदान केन्द्र (क) मा प्रदेशसभाको लागि र (ख) मा स्थानीय तहका प्रमुख, उपप्रमुखको लागि मतदानस्थलको प्रबन्ध मिलाइएको बागमती प्रदेश निर्वाचन कार्यालयका निमित्त प्रमुख ताराप्रसाद आचार्यले जानकारी दिए । मतदान प्रक्रियामा बागमती प्रदेश सभा सदस्यहरु ११० जना र स्थानीय तहका प्रमुख एवम् उपप्रमुख २३७ जना गरी कूल ३४७ जना सहभागी हुने उनले बताए । मतदान प्रक्रिया आज दिउँसो ३ बजेसम्म सञ्चालन हुने र आज मतगणना गरी बेलुकासम्ममा नतिजा सार्वजनिक गरिने पनि उनले जानकारी दिए ।"
"कोशीमा गठबन्धनभित्रै विश्वासको संकट, एमालेकी रुक्मिणी कोइराला निर्वाचित",विराटनगर : नेकपा एमालेकी रुक्मिणी कोइराला राष्ट्रियसभा सदस्यमा निर्वाचित भएकी छन्। बिहीबार भएको निर्वाचनमा उनले नेकपा माओवादी केन्द्रकी चम्पादेवी कार्कीलाई पराजित गरेकी हुन्। उनले ५ हजार ८६ मत प्राप्त गरेकी छन्। उनको प्रतिस्पर्धी चम्पादेवी कार्कीले ४ हजार ९९२ मत पाएकी छन्। एमालेकी उम्मेदवार कोइराला निर्वाचित भएपछि कोशीमा सत्ता गठबन्धनभित्र विश्वासको संकट देखिएको छ। राष्ट्रियसभा निर्वाचनमा कोशीमा सत्ता गठबन्धनका तर्फबाट माओवादीकी कार्की साझा उम्मेदवार बनेकी हुन्।
राष्ट्रियसभा निर्वाचन : लुम्बिनी प्रदेशको मतगणना सुरू,"दाङ : लुम्बिनी प्रदेशको मतगणना सुरू भएको छ। दाङको कर्मचारी मिलन केन्द्रमा मतगणना सुरू भएको हो। बिहीबार सम्मन्न निर्वाचनमा २ जना अनुपस्थित रहे। निर्वाचन अधिकृतको कार्यालयका अनुसार बाँके नरैनपुर गाउँपालिकाका उपाध्यक्ष जयन्ती देबी श्रीवास्तवज र रुपन्देही मायादेबी गाउँपालिका उपाध्यक्ष नर्मदा देवी उपाध्याय मतदान गर्न आएनन्। जयन्ती लोकतान्त्रिक समाजवादी पार्टीकी हुन् भने नर्मदा जनता समाजवादी पार्टीकी हुन्। निर्वाचनमा ३०३ जनाले मतदान गरेका थिए। लुम्बिनी प्रदेशमा २ सिटका लागि ६ जना उम्मेदवार चुनावी मैदानमा छन्। अन्य र महिला क्लस्टरका दुई सिटका लागि सत्ता गठबन्धनका तर्फबाट नेपाली कांग्रेसकी विष्णुकुमारी सापकोटा र नेकपा माओवादी केन्द्रका झक्कुप्रसाद सुवेदीले उम्मेदवारी दिएका छन्। त्यस्तै नेकपा एमालेले अन्य क्लस्टरतर्फ पाल्पाका झपेन्द्र बहादुर घर्ती क्षेत्री, महिलातर्फ दाङकी तुलसा कुमारी केसीलाई उम्मेदवार बनाएको छ। राप्रपाले महिला क्लस्टरमा कपिलवस्तुकी विजया लक्ष्मी सिंहलाई उम्मेदवार बनाएको छ भने जनमत पार्टीको तर्फबाट अन्य क्लस्टरमा नवलपरासीका बाल गोविन्द चौधरी उम्मेदवार छन्।"
राष्ट्रियसभा निर्वाचन : कर्णालीमा शतप्रतिशत मतदान,"काठमाडौं : राष्ट्रियसभा सदस्यका लागि कर्णाली प्रदेशमा शतप्रतिशत मतदान सम्पन्न भएको छ । प्रदेशसभाका ४० तथा स्थानीय तहका १५६ गरि १९६ मतदाताले मतदान गरेको निर्वाचन अधिकृतको कार्यालयले जनाएको छ । कर्णालीबाट दलित, महिला र अन्य तर्फ गरि ३ पदका लागि गठबन्धनका तर्फबाट नेपाली कांग्रेसका कृष्णबहादुर रोकाया (रुकुम पश्चिम) अन्य, नेकपा माओवादीका विष्णु बहादुर विक (कालिकोट) दलित र एकीकृत समाजवादीकी सावित्री मल्ल (दैलेख) उम्मेदवार छन् । एमालेबाट महिलातर्फ हुम्लाकी विमलाकुमारी शाही, अन्यबाट मुगुका डिल्लीप्रसाद भट्ट र दलित कोटाबाट दैलेखका हिक्मत विक उम्मेदवार छन् । सत्तारुढ गठबन्धनको पक्षमा तीन हजार ७७९ मतभार संख्या छ भने एमालेको मतभार संख्या एक हजार १९५ छ ।"
राष्ट्रियसभा निर्वाचन : कोशीमा मतदान जारी,"विराटनगर : राष्ट्रियसभा सदस्यका लागि कोशी प्रदेशमा मतदान धमाधम जारी छ । बिहीबार बिहान ९ बजेदेखि निर्वाचन अधिकृतको कार्यालयमा मतदात सुरु भएको हो । महिलातर्फ कांग्रेसकी प्रदेशसभा सदस्य लखीकुमारी गणेश र पुरुषतर्फ कांग्रेसकै हिमाल कार्कीले मत दिँदै मतदान प्रक्रिया थालेका थिए । मतदान दिउँसो ३ बजेसम्म हुनेछ । फागुन २० गतेबाट रिक्त हुन लागेका २० पदमध्ये १९ पदमा आज मतदान भएको हो । एक पद भने राष्ट्रपतिबाट मनोनयन हुनेछ । निर्वाचनमा प्रदेश सभा सदस्य,गाउँपालिका अध्यक्ष र उपाध्यक्ष तथा नगरपालिका प्रमुख र उपप्रमुखले मतदान गर्नेछन् । निर्वाचनका लागि कुल दुई हजार ४७ मतदाता रहेकामध्ये कोशीमा कुल ३६७ मतदाता छन् । मतदान सकिएलगत्तै आजै मतगणना सुरु हुनेछ । आजै नतिजा सार्वजनिक गर्ने निर्वाचन आयोगले जनाएको छ । निर्वाचनको नतिजा ३४ घण्टाभित्र सार्वजनिक गर्ने आयोगको तयारी छ । सत्ता गठबन्धनबाट कोशी प्रदेशको अन्यतर्फ कांग्रेसका कृष्णप्रसाद सिटौला र महिलातर्फ माओवादीकी चम्पा कार्की उम्मेदवार छन् । कोशीमा गठबन्धनसँग प्रतिस्पर्धा गर्न नेकपा एमाले र राष्ट्रिय स्वतन्त्र पार्टीभित्र चुनावी तालमेल भएको छ । सिटौलाविरुद्ध राप्रपाका उद्धव पौडेल र कार्कीसँग नेकपा एमालेकी रुक्मिणी कोइराला भिड्दै छन् । कोशी प्रदेशमा प्रदेश र स्थानीय तहमा गरी एमालेको मतभार ४२४८,कांग्रेसको ३६८४,माओवादी केन्द्रको १२७८,राप्रपाको ३९४,नेकपा एकीकृत समाजवादीको ३४५, जसपाको १२९ र स्वतन्त्रको ५७ मतभार छ । कोशीमा राप्रपा र एमाले मिलेपछि गठबन्धनसँगको मतभार अन्तर ७९४ मा झरेको छ । सत्ता गठबन्धनसँग ५४३६ मतभार छ । एमाले र राप्रपाको मतभार ४६४२ छ ।"
राष्ट्रियसभा निर्वाचन : कोशीमा पुरुषतर्फको मतगणना सुरु,"विराटनगर : कोशी प्रदेशमा राष्ट्रियसभा सदस्य निर्वाचनको मतगणना जारी छ। बिहीबार भएको निर्वाचनको महिला उम्मेदवारतर्फको गणना सकिएको छ। जसमा नेकपा एमालेकी रुक्मिणी कोइराला निर्वाचित भएकी छन्। उनले नेकपा माओवादी केन्द्रकी चम्पादेवी कार्कीलाई हराएकी हुन्। अब, पुरुषतर्फको मतगणना सुरु भएको छ। पुरुषतर्फ नेपाली कांग्रेसका कृष्णप्रसाद सिटौला र राप्रपाका उद्धव पौडेल प्रतिष्पर्धामा छन्। कोशी प्रदेशमा ९३ जना प्रदेशसभा सदस्य तथा स्थानीय तहका प्रमुख र उपप्रमुख २७४ जना गरी ३६७ जना मतदाता छन्। जसमध्ये स्थानीय तहका तीन जना प्रमुखहरू मतदानमा अनुपस्थित भए। निर्वाचनमा झापाको झापा गाउँपालिकाका अध्यक्ष जयनारायण साह, मोरङको ग्रामथान गाउँपालिका अध्यक्ष जयप्रकाश गच्छदार र धरान उपमहानगरपालिकाका प्रमुख हर्कराज साम्पाङ मतदानमा सहभागी भएनन्। निर्वाचनमा ३६४ मत खसेको थियो।"
राष्ट्रियसभामा मधेश प्रदेशबाट गठबन्धनका ढुंगाना र चौधरी विजयी,जनकपुरधाम : राष्ट्रियसभा सदस्य निर्वाचनमा मधेश प्रदेशबाट सत्तारुढ गठबन्धनका उम्मेदवारहरू विजयी भएका छन् । निर्वाचित भएका सत्तारुढ गठबन्धका आनन्दप्रसाद ढुंगाना नेपाली कांग्रेस र पूजा चौधरी जनता समाजवादी पार्टीबाट उम्मेदवार बनेका थिए। ढुंगाना धनुषा र चौधरी पर्साकी हुन् । अन्य कोटा तर्फबाट ७ हजार ३७० मतभारले ढुंगाना निर्वाचित भएका हुन् । उनलाई प्रदेशसभा सदस्यका ६७ र पालिका पदाधिकारीहरुको २०१ मत प्राप्त भएको हो । ढुंगानाका प्रतिस्पर्धी एमालेकी उषा चौधरीले २ हजार ४८४ मतभार पाएका हुन् । उनलाई प्रदेशसभाका २५ र पालिकाका पदाधिकारीहरुको ६१ मत प्राप्त भएको हो । महिला कोटातर्फ सत्ता गठबन्धकै पूजा चौधरीले ७ हजार ९२३ मतभार पाएर विजय प्राप्त गरेकी हुन्। उनलाई प्रदेशसभाका ७६ र पालिका पदाधिकारीहरुको २०५ मत प्राप्त भएको हो । राष्ट्रियसभामा प्रदेशसभा सदस्यको मतभार ५२ र स्थानीय पालिका पदाधिकारीहरुको मतभार १९ हुन्छ । मधेश प्रदेशमा राष्ट्रिय सभाका मतदानमा १०७ प्रदेश सांसदमध्ये १०६ सांसद र १३६ पालिकाका २६७ प्रमुख र उपप्रमुखहरुले मतदान गरेका थिए ।
सुदूरपश्चिममा धनगढीका मेयर र भजनीका उपमेयरले दिएनन् मत,"धनगढी : सुदूरपश्चिममा राष्ट्रियसभाको मतदान सकिएको छ। सुदूरपश्चिम निर्वाचन अधिकृतको कार्यालयले दिएको जानकारी अनुसार ३ बजे मतदान सकिएको हो। प्रदेशसभातर्फ ५२ मत खसेका छन् भने स्थानीय तहका प्रमुखउपप्रमुखतर्फ १७३ अथवा ३ मत कम खसेका छन्। ५३ सदस्यीय प्रदेश सभामा बझाङबाट सदस्य पृथ्बी बहादुर सिंहको दुर्घटनामा निधन भएकाले ५२ मतमात्रै खसेका हुन्। ८८ वटा स्थानीय निकायतर्फ धनगढीका मेयर गोपाल हमाल, भजनी नगरपालिकाका उपमेयर राजु तिरुवाले मतदान गरेनन्। त्यस्तै बाजुराको स्वामीकार्तिक खापर गाउँपालिकाकी उपाध्यक्ष मैना जोशीको निधन भएको थियो। धनगढीका मेयर गोपाल हमाल स्वतन्त्र जितेका हुन् भने भजनी नगरपालिकाका उपमेयर नागरिक उन्मुक्ति पार्टीबाट जितेकी हुन्। निधन भएकी स्वामीकार्तिक खापर गाउँपालिकाकी उपाध्यक्ष मैना जोशी कांग्रेसबाट जितेकी थिइन्। प्रदेश निर्वाचन अधिकारी प्रेमराज भट्टले केहीबेरमा मतगणना सुरु हुने र आजै परिणाम आउने बताए। उनले विजेतालाई आजै राष्ट्रियसभा सदस्यको प्रमाणपत्र दिने तयारी गरिएको बताए। गठबन्धनको तर्फबाट अन्यबाट नेपाली कांग्रेसका बलदेव बोहरा, अपांग तथा अल्पसंख्यक क्लस्टरमा कांग्रेसकै नारायणदत्त भट्ट र महिला क्लस्टरमा माओवादी केन्द्रबाट रेणु चन्द उम्मेदवार छन्। एमालेले भने अन्यतर्फ ईश्वरी खरेल, महिलातर्फ सावित्री घिमिरे र अपाङ्गतातर्फ रामचन्द्र जोशी उम्मेदवार बनाएको छ।"
राष्ट्रियसभा निर्वाचनमा लुम्बिनी प्रदेशमा ९८ प्रतिशत मत खस्यो,"दाङ : राष्ट्रिय सभा निर्वाचनमा लुम्बिनी प्रदेशमा ९८ प्रतिशत मत खसेको छ । ३०५ मतदातामध्ये २९८ मत खसेको हो। प्रदेश सभा सदस्य ८७ मध्ये ८५ जका नाले मतदान गरेका छन् भने स्थानीय तह २१८ मतदातामध्ये २१३ जनाले मतदान गरे। लुम्बिनी प्रदेशबाट राष्ट्रियसभामा प्रतिनिधित्व गर्ने दुई सदस्यका लागि निर्वाचन भएको हो। मतदानका लागि दुई वटा मतदान केन्द्र तोकिएको छ । क मतदान केन्द्रमा ८७ जना प्रदेशसभा सदस्यले मतदान गरे भने ख मतदान केन्द्रमा गाउँपालिकाका अध्यक्ष, उपाध्यक्ष र नगरपालिकाका प्रमुख उपप्रमुखहरुले मतदान गरेका हुन्। लुम्बिनी प्रदेशमा २ सिटका लागि ६ जना उम्मेदवार चुनावी मैदानमा छन् । अन्य र महिला क्लस्टरका दुई सिटका लागि निर्वाचन भएको हो। सत्ता गठबन्धनका तर्फबाट नेपाली कांग्रेसले महिला क्लस्टरमा गुल्मीकी विष्णुकुमारी सापकोटा र नेकपा माओवादी केन्द्रले अन्यतर्फ रोल्पाका झक्कुप्रसाद सुवेदीलाई उम्मेदवार बनाइएको हो। यस्तै नेकपा एमालेले अन्य क्लस्टरतर्फ पाल्पाका झपेन्द्र बहादुर घर्ती क्षेत्री, महिलातर्फ दाङकी तुलसा कुमारी केसी उम्मेदवार बनेका छन्। राप्रपाले महिला क्लस्टरमा कपिलवस्तुकी विजया लक्ष्मी सिंहलाई उम्मेदवार बनाएको छ । जनमत पार्टीको तर्फबाट अन्य क्लस्टरमा नवलपरासीका बाल गोविन्द चौधरी उम्मेदवार छन् । मतदान बिहान ९ बजेदेखि सुरु भएको हो।"
राष्ट्रियसभा निर्वाचन शान्तिपूर्ण सम्पन्न : निर्वाचन आयोग,काठमाडौं : निर्वाचन आयोगले राष्ट्रिय सभा सदस्य निर्वाचनको मतदान शान्तिपूर्ण रुपमा सम्पन्न भएको जनाएको छ। मतदान सकिएलगत्तै आयोगले विज्ञप्ति जारी गर्दै निर्वाचन शान्तिपूर्ण सम्पन्न भएको जानकारी गराएको हो। बिहीबार बिहान ९ बजेदेखि दिउँसो ३ बजेसम्म मतदान भएको थियो। आयोगका अनुसार सबै निर्वाचन अधिकृतको कार्यालयहरुबाट प्राप्त विवरण अनुसार कोशी प्रदेशमा निर्वाचक मण्डलका सदस्यमध्ये प्रदेश सभाका सदस्यतर्फ ९३ जना मतदाता रहेकोमा ९३ जनाले नै मतदान गरी १०० प्रतिशत मत खसेको जानकारी दिएको छ। आयोगका सहसचिव एवं प्रवक्ता शालिग्राम शर्मा पौडेलका अनुसार मधेश प्रदेशमा प्रदेश सभाका सदस्यतर्फ १०७ जना मतदाता रहेकोमा १०६ जनाले मतदान गरी ९९०७ प्रतिशत मत खसेको छ। गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखतर्फ २६७ मतदाता रहेकोमा २६७ जनाले नै मतदान गरी १०० प्रतिशत मतदान भएको हो । मधेश प्रदेशतर्फ कूल मतदाता ३७४ मा ३७३ जनाले मतदान गरेकोले ९९७३ प्रतिशत मतदान भएको छ । बागमती प्रदेशमा प्रदेश सभाका सदस्य तर्फ ११० जना मतदाता रहेकोमा १०८ जनाले मतदान गरेका छन्। गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखतर्फ २३७ मतदाता रहेकोमा ३३४ जनाले मतदान गरी ९८७३ प्रतिशत मतदान भएको छ । यसरी बागमती प्रदेशमा ९८५६ प्रतिशत मतदान भएको आयोगले जनाएको छ । गण्डकी प्रदेशमा प्रदेश सभाका सदस्यतर्फ ६० जना मतदाता रहेकोमा ६० जनाले नै मतदान गरी १०० प्रतिशत मतदान भएको छ। गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखतर्फ १७० मतदाता रहेकोमा १६९ जनाले मतदान गरी ९९४१ प्रतिशत मतदान भएको हो । लुम्विनी प्रदेशमा प्रदेश सभाका सदस्यतर्फ ८७ जना मतदाता रहेकोमा ८७ जनाले नै मतदान गरी १०० प्रतिशत र गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखतर्फ २१८ मतदाता रहेकोमा २१६ जनाले मतदान गरी ९९०८ प्रतिशत मतदान भएको छ । यसरी लुम्बिनी प्रदेशतर्फ कूल मतदाता ३०५ मा ३०३ जनाले मतदान गरेकोले ९९३४ प्रतिशत मतदान भएको आयोगले जनाएको छ। कर्णाली प्रदेशमा प्रदेश सभाका सदस्यतर्फ ४० जना मतदाता रहेकोमा ४० जनाले नै मतदान गरे। गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखतर्फ १५६ मतदाता रहेकोमा १५६ जनाले नै मतदान गरी १०० प्रतिशत मतदान भएको हो। यसैगरी सुदूरपश्चिम प्रदेशमा प्रदेश सभाका सदस्यतर्फ ५२ जना मतदाता रहेकोमा ५२ जनाले नै मतदान गरी १०० प्रतिशत र गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखतर्फ १७६ मतदाता रहेकोमा १७३ जनाले मतदान गरी ९८३० प्रतिशत मतदान भएको छ । यसरी सुदूरपश्चिम प्रदेशतर्फ कूल मतदाता २२८ मा २२५ जनाले मतदान गरेकोले ९८६८ प्रतिशत मतदान भएको छ । यसरी सातै प्रदेशमा प्रदेश सभाका सदस्यतर्फ ५४९ जना मतदाता रहेकोमा ५४६ जनाले मतदान गरी ९९४५ प्रतिशत र गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखतर्फ १४९७ मतदाता रहेकोमा १४८६ जनाले मतदान गरी ९९२७ प्रतिशत मतदान भएको छ । यसरी सबै प्रदेशतर्फ कूल मतदाता २०४६ मा २०३२ जनाले मतदान गरेकाले ९९३२ प्रतिशत मतदान भएको हो।
लुम्बिनी प्रदेशमा गठबन्धनका उम्मेदवार विजयी,"काठमाडौं : लुम्बिनी प्रदेशमा गठबन्धनका उम्मेदवार विजयी भएका छन्। बिहीबार सम्मन्न निर्वाचनको मतपरिणामअनुसार महिला क्लस्टरमा नेपाली कांग्रेसकी विष्णुकुमारी सापकोटा र अन्य कलस्टरमा नेकपा माओवादी केन्द्रका झक्कुप्रसाद सुवेदी विजयी भएका हुन्। औपचारिकरूपमा घोषणा हुन भने बाँकी छ। लुम्बिनी प्रदेशबाट नेकपा एमालेबाट झपेन्द्रबहादुर घर्ती क्षेत्री, तुलसा कुमारी केसीले उम्मेदवारी दिएका थिए भने राप्रपाबाट विजया लक्ष्मी सिंह र जनमत पार्टीबाट बालगोविन्द चौधरी उम्मेदवार थिए।"
पूर्व न्यायाधीशसँग प्रचण्डले भने : भीड र सामाजिक सञ्जाल हेरेर निर्णय गर्न हुँदैन,"काठमाडौं : प्रधानमन्त्री पुष्पकमल दाहाल प्रचण्डले संविधान र कानुनको पालना गर्न लगाउन पूर्व न्यायाधीशहरुको भूमिका महत्वपूर्ण रहने बताएका छन्। बिहीबार प्रधानमन्त्री निवास बालुवाटारमा पूर्व न्यायाधीश समाजका पदाधिकारीहरुसँगको छलफलमा उनले पूर्व न्यायाधीशहरुले विगतमा संविधान र कानुनमाथि आक्रमण हुँदा आवाज उठाएको बताएका हुन्। पूर्व न्यायाधीश समाजका अध्यक्ष टोपबहादुर सिंहसहितका पूर्व न्यायाधीशसँगको छलफलमा उनले अहिले केही व्यक्ति समाजको हारमोनी बिगार्न र राम्रो कामलाई पनि नराम्रो प्रचार गर्न लागि परेको भन्दै चिन्ता व्यक्त गरे। उनले पूर्व न्यायाधीशहरुले आगामी दिनमा पनि राज्यका विभिन्न अंग र निकायले गर्ने काममा संविधान र कानूनको पालना भए नभएकोबारे निरन्तर निगरानी गरिरहनु पर्ने औल्याए। प्रचण्डले भने, राज्यका जिम्मेवार पदमा बसेका व्यक्तिहरुले भिड हेरेर वा सामाजिक सञ्जालका धारणा हेरेर निर्णय गर्न हुँदैन। संविधान र कानूनको पूर्ण पालना गरेर त्यसका आधारमा मात्र निर्णय गर्नुपर्छ। उनले संविधानको पालना र संघीय लोकतान्त्रिक गणतन्त्रलाई संस्थागत गर्नु राज्यका सबै अंग र सरोकारवाला सबैको दायित्व भएको धारणा राखे। प्रधानमन्त्रीसँगको छलफलमा पूर्व न्यायाधीशहरुले राज्यको कार्यकारी प्रमुखका नाताले प्रधानमन्त्रीले अहिलेको व्यवस्था सुदृढ गर्न तथा संविधान र कानूनको पालना गराउन भूमिका खेल्नुपर्ने सुझाव दिए। भेटमा माओवादीका नेताहरुसमेत सहभागी थिए।"
राष्ट्रियसभा निर्वाचन : सुदूरपश्चिममा गठबन्धनका उम्मेदवार विजयी,"धनगढी : सुदूरपश्चिमबाट राष्ट्रिय सभाको निर्वाचनका लागि गठबन्धनका उम्मेदवारहरू विजयी भएका छन्। धनगढीको प्रदेशसभामा भएको निर्वाचनबाट राष्ट्रिय सभाका उम्मेदवारहरू विजयी भएका हुन्। सत्ता गठबन्धनको तर्फबाट अपाङ्गतामा उम्मेदवार रहेका नेपाली कांग्रेस कैलालीका सभापति नारायणदत्त भट्ट ४ हजार ४१९ अन्य बाट बलदेव बोहरा ४ हजार ३२८ र महिलामा नेकपा माओवादी केन्द्रका रेणु चन्द ४ हजार ४५३ मत प्राप्त गरी विजयी भएका छन्। प्रमुख प्रतिपक्षी दल नेकपा एमालेबाट अपाङ्गता तर्फबाट कैलालीका रामचन्द्र जोशी १ हजार ५७१, महिलामा कैलालीकै सावित्री घिमिरे १ हजार ५७१ र अन्यबाट कञ्चनपुरका ईश्वरीप्रसाद खरेल १ हजार ६९६ प्राप्त गरेका छन्। निर्वाचन समितिले दिएको जानकारी अनुसार कूल १८ हजार १८२ खसेकोमा ९१ मतभार भने बदर भएका छन्।"
मधेसका बुद्धिजीवीले सम्झिए गजेन्द्रबाबु,"काठमाडौं : संघीयताका हिमायती गजेनन्द्र नारायण सिंहले उठाएको एजेण्डामा देश चले पनि मधेसी, आदिवासीको अधिकार र पहिचानका मुद्दा अझै सम्बोधन हुन नसकेको बौद्धिक जगतले बताएका छन्। स्वर्गीय गजेन्द्र नारायणको २२औं पुन्यतिथिका अवसरमा काठमाडौंमा आयोजित गजेन्द्रबाबुको विचार र मधेसको वर्तमान राजनीति विषयक अन्तर्क्रियामा वक्ताहरूले मधेस आन्दोलनलाई नेताहरूले व्यक्तिगत स्वार्थमा प्रयोग गरेको कडा टिप्पणी गरे। सद्भावना पार्टीका अध्यक्ष गजेन्द्रबाबुले संघीयता, मधेसको राजनीतिक अधिकार, समावेशी समानुपातिक, आरक्षण, जनसंख्याको आधारमा निर्वाचन क्षेत्रलगायतका एजेण्डामा जीवन भर लड्दै जीवन सर्मपण गरेका थिए। लोकतान्त्रिक समाजवादी पार्टीका वरिष्ठ नेता राजेन्द्र महतोले देश जगेन्द्रबाबुको पथमा अघि बढेको बताए। तर, शोषित वर्गको अधिकार र पहिचानको मुद्दा अझै सम्बोधन भने हुन नसकेको बताए। आफू राष्ट्रिय मुक्ति क्रान्तिको तयारीमा रहेको बताए। मधेसी, थारु, आदीवासी जानजाति, दलित, मुस्लिम सबै मिलेर क्रान्तिकै बाटोबाट गजेन्द्रबाबुले देखेका सपना र बाँकी रहेको कार्यभार पूरा गर्नुपर्छ, उनले भने, 'नेपाललाई सबैको फुलबारी भनियो। तर, एकल जातीय राज्य चलाइरेको छ। नेपाललाई बहुल राष्ट्रिय राज्यमा लैजानुपर्छ। अबको आन्दोलन साँस्कृतिक क्रान्तिकारीबाट सुरु हुने र त्यसले सबैको अधिकार र पहिचान दिलाउने उनले बताए। २०७२ सालमा ६ महिनासम्म चलेको मधेस आन्दोलनलाई शासक वर्गले बदनाम बनाएको उनले नेता महतोले बताए। उनका अनुसार तेस्रो मधेस आन्दोलन कसैको विरुद्धमा थिएन। तर, नश्लीयहरूले मधेसीले आफ्नो अधिकार र पहिचानका लागि चलाएको आन्दोलनलाई पहाडीविरुद्धको आन्दोलन भनेर बदनाम गरायो। हामीले नाकाबन्दी गरेका थियौं। त्यसलाई शासकले भारतले सीमा बन्द गरेको भनेर बदनाम गरे,' मधेस आन्दोलनमा त्रुटि भएको उनले स्वीकार गर्दै भने, मधेसीलाई गोली ठोकेर २०७२ को संविधान जारी भयो। धेरैले सहादत दिए। तर, आन्दोलनको माग र मुद्दा अझै बाँकी छ। भारतसहित अन्तर्राष्ट्रिय जगतको मधेस आन्दोलनको एजेण्डा, आन्दोलनमा साथ, सहयोग, समर्थ र सद्भाव उनले बताए। नीति आयोग मधेस प्रदेशका सदस्य डा सोहन साहले मधेस आन्दोलन वशिष्ट किसिमको आन्दोलन रहेको बताए। उनले भने, त्यो विशिष्टताको पहिचान गजेन्द्रबाबुले दिएको हो। तर, मधेस आन्दोलनमा नेताहरूको स्वार्थ बाझिँदा आन्दोलन खण्डीकरण भएको बताए। यसले मधेसलाई कुरुप बनायो,' उनले भने। उनका अनुसार मधेस केन्द्रित दलहरूले आफूमै फुटको राजनीति खेल खेलेर कमजोर भयो। अनि अरुसँग गठबन्धन गरेर मधेसको मत विभाजन गरे। जसले संसदमा मधेसका मागलाई उठाउन बलै पुगेन। जसले मधेसको राजनीतिक आधार क्षेत्रमै असर पुर्यायो। मधेस आन्दोलनले राजनीतिक अधिकार दिलायो। तर, मधेसलाई सामाजिक र साँस्कृतिक रुपान्तरण योजना आवश्यक थियो र जुन कसैले ल्याएको छैन,' डा साहले भने, त्यसैले आउने दिनमा मधेस आन्दोलन गर्न सहज छैन। पीपुल फस्टका अभियन्ता सुरेन्द्र चौधरीले मधेसवादी दलहरू जातिवादमा फसेको बताए। त्यसले मधेस आन्दोलनको एजेन्डा ओझेलमा परेको उनको भनाइ थियो। पिच्छडा वर्ग महासंघका अध्यक्ष कौशल सिंहले उत्पीडित मधेसी, जनजाति, थारु, मुस्लिमहरू भलै पनि विभेद्, शोषणमा परेकाले संघर्ष अझै बाँकी नरहेको उल्लेख गरे। गजेन्द्रबाबुले मधेस मुक्तिको बाटो देखाएर गए। तर, दलहरू जाति र परिवारवाद् अल्झे। जुन मधेस राजनीतिको दुश्मन बन्यो, उनले भने। वरिष्ठ अधिवक्ता रत्नेश्वर शर्माले मधेस आन्दोलनले देशलाई दिशा निर्देश गर्ने काम गरेको बताए। अधिवक्ता विकास ठाकुरले मधेसीको पहिचान नै अस्पष्ट रहेको औंल्याए। काहाँ बस्नेलाई मधेसी भन्ने? कसलाई मधेसी भन्ने? ठोस विचार आउन जरुरी छ,' उनले भने, मधेससहित दुनियाँमा अहिले पहिचानकै मुद्दा आन्दोलनको बलियो एजेण्डा बनिरहेको छ। जुन मधेसमा अझै पनि जीवितै छ। उनका अनुसार मधेसको नाम, भावनालाई दुरुपयोग गरेर नेताहरू व्यक्तिगत लाभ लिएकाले मधेस आन्दोलन बदनाम भएको बताए। उनले भने, यसको नैतिक जिम्मेवारी नेताहरूले लिनुपर्छ। आफूलाई आलोचित बनाएर फेरि नयाँ ढंगले अघि बढ्नुपर्छ। राजनीतिक विचारक बुद्धछिरिङ मुक्तानले मधेसवादलाई स्वदेशवादको अवधारणमा अघि बढाए देश विकास र समृद्धिमा फड्को मार्ने विश्वास व्यक्त गरे। उनले भने, मधेस जातिसमुदायमात्रै होइन, मधेस देशको शक्ति हो।"
राष्ट्रियसभा निर्वाचन : कोशी प्रदेशको मतगणना सुरु,विराटनगर : कोशी प्रदेशको मतगणना सुरु भएको छ। विराटनगरस्थित प्रदेश निर्वाचन आयोगको कार्यालयमा मतगणना सुरु भएको हो। सुनसरीको धरान उपमहानगरपालिकाका मेयर हर्क साम्पाङ र मोरङ ग्रामथान गाउँपालिका अध्यक्ष जयप्रकाश गच्छदार थारू उपस्थित भएनन्। स्थानीय तहका दुई सय ७४ मतदातामध्ये झापाको झापा गाउँपालिका अध्यक्ष जयनारायण साह भ्रष्टाचार आरोपमा निलम्बित रहेका कारण उनको नाम मतदाता नामावलीबाट हटेको छ। सत्ता गठबन्धनबाट कोशी प्रदेशको अन्यतर्फ कांग्रेसका कृष्णप्रसाद सिटौला र महिलातर्फ माओवादीकी चम्पा कार्की उम्मेदवार छन्। कोशीमा गठबन्धनसँग प्रतिस्पर्धा गर्न नेकपा एमाले र राष्ट्रिय प्रजातन्त्र पार्टी (राप्रपा)भित्र चुनावी तालमेल भएको छ। सिटौलाविरुद्ध राप्रपाका उद्धव पौडेल र कार्कीसँग नेकपा एमालेकी रुक्मिणी कोइराला भिड्दै छन्।
कोशीमा मतदान : आएनन् धरानका मेयर हर्क साम्पाङ,विराटनगर : राष्ट्रियसभा सदस्यका लागि कोशी प्रदेशमा मतदान प्रक्रिया अन्तिम चरणमा पुगेको छ। विराटनगरस्थित प्रदेश निर्वाचन आयोगको कार्यालयमा बिहीबार बिहान ९ बजेदेखि सुरु भएको मतदान दिउँसो २ बजेतिरै अन्तिम चरणमा पुगेको हो। सहायक निर्वाचन अधिकृत हेमबहादुर बुढाथोकीका अनुसार दुई जना अनुपस्थित भएपछि मतदान प्रक्रिया सम्पन्न हुन पाएको छैन। सुनसरीको धरान उपमहानगरपालिकाका मेयर हर्क साम्पाङ र मोरङ ग्रामथान गाउँपालिका अध्यक्ष जयप्रकाश गच्छदार थारू उपस्थित भएका छैनन्। साम्पाङले कार्यव्यस्तताको कारण देखाउँदै मतदान गर्न आउन नभ्याउने बताए। ग्रामथानका अध्यक्ष थारू भने बिरामी भई अस्पताल भर्ना भएका कारण मतदानमा उपस्थित हुने सम्भावना छैन। अध्यक्ष थारूमा मुटुसम्बन्धी समस्या देखिएको निर्वाचन कार्यालयले जनाएको छ। उनको विराटनगरस्थित नोबेल अस्पतालमा उपचार भइरहेको छ। उनीहरू दुवैलाई रुँगिरहेको जनाउँदै बुढाथोकीले ३ बजेसम्म नआएमा मतदान प्रक्रिया सकेर मतगणनातर्फ लाग्ने सुनाए। स्थानीय तहका दुई सय ७४ मतदातामध्ये झापाको झापा गाउँपालिका अध्यक्ष जयनारायण साह भ्रष्टाचार आरोपमा निलम्बित रहेका कारण उनको नाम मतदाता नामावलीबाट हटेको छ। मतदान अवधि सकिएपछि बिहीबार नै मतगणना गर्ने तयारी भइरहेको बुढाथोकीले जानकारी दिए। सत्ता गठबन्धनबाट कोशी प्रदेशको अन्यतर्फ कांग्रेसका कृष्णप्रसाद सिटौला र महिलातर्फ माओवादीकी चम्पा कार्की उम्मेदवार छन्। कोशीमा गठबन्धनसँग प्रतिस्पर्धा गर्न नेकपा एमाले र राष्ट्रिय स्वतन्त्र पार्टीभित्र चुनावी तालमेल भएको छ। सिटौलाविरुद्ध राप्रपाका उद्धव पौडेल र कार्कीसँग नेकपा एमालेकी रुक्मिणी कोइराला भिड्दै छन्।
धनगढीमा राष्ट्रियसभा निर्वाचन जारी,"धनगढी : राष्ट्रिय सभा निर्वाचनका लागि कैलालीको धनगढीमा मतदान जारी रहेको छ। मतदान गर्न सुदूरपश्चिम प्रदेश सभाका सदस्य तथा नगरपालिका र गाउँपालिकाका मेयर तथा उपमेयर अध्यक्ष तथा उपाध्यक्षहरू यतिबेला धनगढीमा छन्। सत्ता गठबन्धनको तर्फबाट नेपाली कांग्रेसबाट नारायण दत्त भट्ट, बलदेव बोहरा र नेकपा माओवादी केन्द्रका रेणुचन्द उम्मेदवार छन्। यसैगरी नेकपा एमालेबाट अपाङ्गता तर्फबाट कैलालीका रामचन्द्र जोशी, महिलामा कैलालीकै सावित्री घिमिरे र अन्यबाट कञ्चनपुरका ईश्वरीप्रसाद खरेल चुनावी मैदानमा छन्।"
अष्ट्रेलियामा समुन्द्रमा डुबेर चार भारतीय नागरिकको मृत्यु,"काठमाडौं : अष्ट्रेलियाको भिक्टोरियास्थित फिलिप आइल्याण्डको समुद्र तटमा डुबेर चार भारतीय नागरिकको मृत्यु भएको छ। क्यानबरास्थित भारतीय उच्चआयोगले यसबारे जानकारी गराएको छ। भारतीय उच्च आयोगले ट्वीटरमा लेखेको छ,'अष्ट्रेलियाको भिक्टोरियाको फिलिप समुद्र तटमा डुबेर चारजना भारतीय नागरिकको मृत्यु भएको छ। मृतकको परिवारप्रति गहिरो संवेदना छ।' उसले पीडित परिवारसँग सम्पर्कमा रहेको जनाएको छ। मृत्यु हुनेको पहिचान भने खुलाइएको छैन। एजेन्सी"
राष्ट्रिय सभा निर्वाचन : मधेशमा शान्तिपूर्वक मतदान,"जनकपुरधाम : राष्ट्रिय सभाको निर्वाचन मधेश प्रदेशको राजधानी जनकपुरधाममा शान्तिपूर्ण रुपमा भइरहेको छ । जनकपुरको महेन्द्रनारायण निधी सांस्कृतिक सभाकक्षमा बिहान ९ बजेदेखिनै सुरु भएको निर्वाचन दिउँसो ३ बजेसम्म चल्ने मुख्य निर्वाचन अधिकृतको कार्यालयले जानकारी गराएको छ । दुई सिटका लागि मधेश प्रदेशमा पाँचजनाले उम्मेदवारी दिएका छन् । गठबन्धनमा अन्य तर्फ नेपाली कांग्रेस अनुशासन विभागका संयोजक समेत रहेका केन्द्रीय सदस्य आनन्द प्रसाद ढुंगाना र जसपाबाट पुजा चौधरी चुनावी प्रतिस्पर्धामा छन् । अर्कोतर्फ एमालेबाट विजेता झा र उषा चौधरी र जनमत पार्टीबाट रामशंकर महासेठ उम्मेदवार छन् । मधेश प्रदेशमा नेपाली कांग्रेसको मतभार ३ हजार १ सय ६१ छ भने प्रतिस्पर्धी एमालेसँग जम्मा २ हजार ३ सय ५५ छ । विपक्षी उम्मेदवारहरु जनमतसँग जम्मा ७ सय ४६ मतभार छ । जनता समाजवादी पार्टी १ हजार ९९५, लोकतान्त्रिक समाजवादी पार्टी ९ सय ३३, नेकपा माओवादी ८सय १९, एकीकृत समाजवादी पार्टी ५ सय ८० र नागरिक उन्मुक्ति पार्टीसँग ५३ मतभार छ । यी बाहेक रिजमान अन्सारी नेतृत्वको संघीय समाजवादी पार्टी, साझा विवेकशिल पार्टी र स्वतन्त्र सांसद समेतको समर्थन आउने प्रतिबद्धता जाहेर भएको आधारमा गठबन्धनसँग करिब ७० प्रतिशतभन्दा बढि मतभार पुग्ने अनुमान गरिएको छ । राष्ट्रियसभा सदस्य पदका लागि हुने निर्वाचनमा प्रदेशसभा सदस्य, नगर, उपमहानगर तथा महानगरका प्रमुख र उपप्रमुख एवं गाउँपालिकाका अध्यक्ष र उपाध्यक्षले मतदान गर्ने प्रावधान छ । मधेशमा १ सय ७ जना प्रदेश सांसद, ७७ जना नगर प्रमुख, ७७ जना उपप्रमुख, ५९ जना अध्यक्ष तथा ५९ जना उपाध्यक्ष छन् । मतदाताहरुमध्ये नेपाली कांग्रेससँग २२ जना सांसद, ३० मेयर, ३२ उपमेयर, १८ अध्यक्ष र २५ उपाध्यक्ष छन् । जसपासँग १९ सांसद, ८ मेयर, १० उपमेयर, १७ अध्यक्ष र १७ उपाध्यक्ष छन् । माओवादीसँग ९ सांसद, ७ मेयर, ५ उपमेयर, २ अध्यक्ष र ४ उपाध्यक्ष छन् । लोसपासँग ९ सांसद, ७ मेयर, ५ उपमेयर, ८ अध्यक्ष र ४ उपाध्यक्ष छन् । एकीकृत समाजवादीसँग ७ सांसद, ५ मेयर, ५ उपमेयर र १ अध्यक्ष छन् । नागरिक उन्मुक्ति पार्टीसँग १ सांसद छन् । त्यसैगरी एमालेसँग २४ सांसद, १९ मेयर, २० उपमेयर, १९ अध्यक्ष र ७ उपाध्यक्ष छन् । जनमतसँग १३ सांसद, १ मेयर, १ अध्यक्ष र १ उपाध्यक्ष छन् । साझा विवेकशिल पार्टीसँग १ अध्यक्ष र १ उपाध्यक्ष छन् भने राप्रपासँग १ तथा स्वतन्त्र १ सांसद छन् । बजार बन्द गराउँदै हिँडेका आजपा कार्यकर्ता पक्राउ यता, प्रभु साह नेतृत्वको आम जनता पार्टी (आजपा) का नेता तथा कार्यकर्ताहरुले जनकपुर बजार बन्द गराउन लाग्दा प्रहरीले पक्राउ गरेको हो । बजार र यातायात बन्द गराउँदै हिँडेको अवस्थामा प्रहरीले आजपाका महासचिव उपेन्द्र साह,प्रवक्ता सीबी साह,स्थायी कमिटी सदस्य श्रीलाल महासेठ,महोत्तरी जिल्ला अध्यक्ष विजयकुमार साह लगायत नेता तथा कार्यकर्तालाई प्रहरीले पक्राउ गरी जिल्ला प्रहरी कार्यालय धनुषामा राखेको छ । बैंकले बढाएको ब्याजदर घटाउनुपर्ने, लघुवित्त तथा सहकारीबाट लिएको कर्जा माफी तथा आमजनतालाई सहजकर्जा उपलब्ध गराउने लगायतका माग राखी आजपाले विहीबार मधेश बन्दको आह्वान गरेको थियो । बन्दको कारण राष्ट्रियसभा निर्वाचनमा असर पर्ने भएपछि प्रहरीले आजपाका नेता तथा कार्यकर्तालाई पक्राउ गरेको हो । मधेशका अन्य जिल्लामा पनि आजपाका कार्यकर्ता पक्राउ परेका छन् ।"
राष्ट्रियसभा निर्वाचन : कांग्रेसको कार्यक्रममा सहभागी भएका गाउँपालिका अध्यक्ष बेहोस भएर ढले,"विराटनगर : मोरङको ग्रामथान गाउँपालिकाका अध्यक्ष जयप्रकाश गच्छदार थारु बेहोस भएर ढलेका छन्। राष्ट्रियसभा निर्वाचनका लागि छलफल गर्न विराटनगरस्थित होटल स्ट्रन स्टारमा नेपाली कांग्रेसले आयोजना गरेको कार्यक्रममा सहभागी भएका उनी बुधबार साँझ ७:१० बजेतिर बेहोस भएर ढलेका थिए। गाउँपालिकाका प्रमुख प्रशासकीय अधिकृत हरिप्रसाद भट्टराईका अनुसार होटलमा खाना खाने बेलामा थारु अचानक बेहोस भएपछि उपचारका लागि पारस अस्पताल लगिएको थियो। वडा प्रहरी कार्यालय विराटनगरका डीएसपी विजय श्रेष्ठ नेतृत्वको टोलीले उद्धार गरेर उनलाई अस्पताल पुर्याएको हो। त्यहाँ सम्भव नभएपछि थप उपचारका लागि विराटनगरकै नोबेल शिक्षण अस्पताल लगिएको छ। नोबेलको भेन्टिलेटरमा राखेर गाउँपालिका अध्यक्ष थारुको थप उपचार भइरहेको र अझैसम्म अचेत अवस्थामै रहेको प्रमुख प्रशासकीय अधिकृत भट्टराईले बताए। उनका अनुसार अवस्था गम्भीर रहेको जानकारी अस्पतालले दिएको छ। उपचारमा संलग्न चिकित्सकले थारुलाई उच्च रक्तचापका कारण समस्या भएको हुनसक्ने अनुमान गरेका छन्। उनको टाउकोमा रगत जमेको र शल्यक्रिया गर्नुपर्ने अवस्था आउनसक्ने जानकारी अस्पतालले परिवारलाई गराएको छ। राष्ट्रियसभा निर्वाचनका लागि बिहीबार मतदान हुँदैछ। स्थानीय तहका प्रमुख एवं उपप्रमुख पनि निर्वाचनका मतदाता हुन्। बिहान ९ देखि दिउँसो ३ बजेसम्म मतदानको समय तोकिएको छ। ग्रामथान४ घर भएका थारु नेपाली कांग्रेसबाट गाउँपालिका अध्यक्षमा निर्वाचित भएका थिए। कोशी प्रदेशमा अन्य र महिला गरेर दुई सिटका लागि निर्वाचन हुँदैछ। सत्तारुढ गठबन्धन र एमालेराप्रपा गठबन्धनका उम्मेदवार चुनावी मैदानमा छन्। गठबन्धनले अन्यतर्फ कांग्रेसका कृष्णप्रसाद सिटौला र महिलातर्फ माओवादीकी चम्पादेवी कार्कीलाई उम्मेदवार बनाएको छ। एमालेराप्रपा गठबन्धनबाट अन्यतर्फ राप्रपाका उद्धव पौडेल र महिलातर्फ एमालेकी रुक्मिणी कोइराला उम्मेदवार छन्। तर, बेहोस भएर उपचाररत अवस्थामा रहेका गाउँपालिका अध्यक्ष थारु मतदानमा सहभागीहुने सम्भावना कम रहेको छ। कोशीमा राष्ट्रियसभाका लागि ३ सय ६७ जना मतदाता छन्। कोशीमा प्रदेशसभा सदस्य ९३ जना छन्। प्रदेशसभा सदस्यको मतभार ५३ कायम गरिएको छ। कोशीका १ सय ३७ वटा स्थानीय तहका प्रमुख र उपप्रमुख गरेर २ सय ७४ जनाले राष्ट्रियसभा निर्वाचनमा भाग लिन पाउँछन्। पालिकाका प्रमुख र उपप्रमुखको मतभार १९ कायम गरिएको छ। कोशीको १० हजार १ सय ३५ कूल मतभारमध्ये प्रदेश र स्थानीय तह गरेर स्वतन्त्रबाहेक सत्तारुढ गठबन्धनसँग ५ हजार ४ सय ३६ तथा एमालेराप्रपासँग ४ हजार ६ सय ४२ मतभार हुन्छ। प्रदेश निर्वाचन कार्यालय विराटनगरका सूचना अधिकारी तीर्थ अधिकारीले मतदान गर्न कुनै कारणले मतदाता आउन नसकेमा अनुपस्थित भएको मानिने बताए।"
समुदायमा कांग्रेस अभियान,"काठमाडौं : कांग्रेसले माघ १३ देखि २६ सम्म समुदायमा कांग्रेस अभियान चलाउने भएको छ । जनताको तीनै तहका सरकारसँगका गुनासा, सुझाव, अपेक्षा सुन्ने उद्देश्यले अभियान चलाउन लागेको कांग्रेसले जनाएको छ । पार्टीको केन्द्रीय कार्यसमितिले यसअघि भदौ १० देखि २४ गतेसम्मका लागि यो कार्यक्रम तय गरेको थियो । त्यतिबेला बर्खाका कारण सबै स्थानमा पुग्न समस्या हुने भन्दै कार्यक्रम सारेको थियो । त्यसपछि कांग्रेसले पुस १६ गतेदेखि माघ १६ गतेसम्मको मिति तोकेको थियो । अभियान प्रत्येक प्रदेशमा केन्द्रीय पदाधिकारी, पूर्वपदाधिकारी सँगै पार्टीका अन्य नेताले अभियानको प्रादेशिक समन्वय, अनुगमन र संयोजन गर्ने भएका छन् । संविधानको भावनाअनुसार समुदायबीचको सद्भाव र सम्बन्ध प्रगाढ बनाउने गरी जनसंवाद र छलफल गर्ने तयारी भएको प्रचारविभाग प्रमुख मीन विश्वकर्माले जानकारी दिए । उनले केन्द्रीय सदस्य, प्रत्येक प्रदेशका एकएक जना उपसभापति र महामन्त्री उक्त अभियानमा रहने जानकारी दिए । प्रदेश सभापतिले सबै अभियानको समन्वय गर्ने कार्यतालिका तय भएको छ । ७७ वटै जिल्लामा अभियानको संयोजन र सहजीकरण गर्न केन्द्रीय प्रतिनिधि रहने कांग्रेसले जारी गरेको परिपत्रमा उल्लेख छ । केन्द्रीय प्रतिनिधिले नै जिल्लाभित्रका सबै स्थानीय तहसँग समन्वय गरी अभियान अवधिभर जिल्लामा रही जिल्लामा हुने सबै कामको इन्चार्जका रूपमा काम गर्नुपर्ने उल्लेख छ । अभियानको उद्देश्य जनताका गुनासा सुन्ने र सल्लाह र सुझाव समेट्ने रहेको छ। मीन विश्वकर्मा, प्रचार विभाग प्रमुख, नेपाली कांग्रेस विश्वकर्माका अनुसार माघ १३ र १४ गतेसम्म सबै जिल्लामा केन्द्रीय प्रतिनिधि पुगिसक्ने बताए । उनका अनुसार केन्द्रीय प्रतिनिधि जिल्ला पुगेर कार्यसमितिको विस्तारित बैठक अभियानको उद्देश्यका बारेमा जानकारी दिने र प्रत्येक वडाका लागि प्रतिनिधि खटाउने, अभिमुखीकरण दिने, कार्यक्रम र कार्यतालिका तय गर्नेछन् । माघ १५ गते सम्बन्धित वडा कार्यसमितिको बैठक राख्नुपर्ने र १६ गते सहिद दिवसको दिन ६ हजार ७ सय ४३ वटै वडामा समुदायमा कांग्रेस अभियानको प्रारम्भ हुने भनिएको छ । १६ देखि २४ सम्म वडा तहमा समुदायमा कांग्रेस अभियानका विभिन्न कार्यक्रम सञ्चालन गर्ने कार्यतालिका छ । २६ गते सुशील कोइराला स्मृति दिवसका दिन सबै जिल्लामा अभियानको पहिलो चरणको अभियान सकिने बताइएको छ । महासमितिको बैठकपछि दोस्रो चरणको अभियान लैजाने कांग्रेसको तयारी छ । महामन्त्री थापाको संवाद यात्रा महामन्त्री गगन थापा मेचीमहाकाली संवाद यात्रामा निस्कने भएका छन् । पार्टीका कार्यकर्ता र जनताका गुनासा र सुझाव लिन महामन्त्री थापाले संवाद यात्रा गर्न लागेका हुन् । थापाले माघ १३ गतेदेखि झापाको भद्रपुरस्थित मेची पुलबाट संवाद यात्रा सुरु गर्ने बताए । संवाद यात्रामा जनताका कुरा मात्र सुन्ने, आफ्ना कुरा भन्ने तयारी थापाले गरेका छन् । पार्टीले माघ १२ गतेदेखि २६ गतेसम्म गर्ने समुदायमा कांग्रेस अभियान सञ्चालन गर्दै छ । महामन्त्री थापाले पार्टीले गर्ने कार्यक्रमसँगै संवाद यात्रा थालनी गर्न लागेका हुन् । संवाद यात्राका लागि महामन्त्री थापा झापा, मोरङ, सुनसरी, सप्तरी, सिरहा, धनुषा, महोत्तरी, सर्लाही, रौतहट, बारा, पर्सा, चितवन, नवलपुर, नवलपरासी, रूपन्देही, कपिलवस्तु, दाङ, बाँके, बर्दिया, कैलाली र कञ्चनपुर पुग्ने कार्यक्रम तय भएको छ । यात्रा २६ गतेसम्म हुनेछ ।"
जसपाजनमत टकराव,"जनकपुरधाम : जसपासँग कटुता र द्वन्द्व बढेपछि मधेस सरकारबाट जनमत पार्टी बाहिरिएको छ। सत्ता साझेदारीको एक वर्ष नबित्दै जसपा र जनमत पार्टीबीच तीव्र विवाद उत्पन्न भयो। जसपाका मुख्यमन्त्री सरोजकुमार यादवले पार्टी छोड्न जनमत पार्टीका मन्त्रीहरूलाई दबाब दिए। राजीनामा नदिए हटाउने धम्की दिए। जनमतका दुई मन्त्रीले बुधबार राजीनामा दिए। जनमतले सरकारलाई दिएको समर्थन फिर्ता लिएको घोषणा गर्यो। गत वर्ष पुस २९ गते एमाले र जनमतको समर्थनमा जसपाका यादव मुख्यमन्त्री बनेका थिए। केन्द्रीय गठबन्धन परिवर्तन भएसँगै एमाले सरकारबाट बाहिरियो। तर, जनमत सरकारमै थियो। तर, पछिल्लो समय मुख्यमन्त्री यादवले बिना सहमति जनमतका मन्त्री हटाउन खोजेको र जनमतबाट मन्त्री भएकाहरूलाई पटकपटक अपहेलना गर्न खोजेको जनमतका सांसद एवं पूर्वकृषिमन्त्री बसन्त कुशवाहाले अन्नपूर्णलाई बताए। दुई दलबीच विवादको मूल जड मन्त्रालय भागबन्डाबाट दुई दलबीच विवाद भयो, कुशवाहाले भने, मुख्यमन्त्री यादवले नेकपा एकीकृत समाजवादीलाई सरकारमा सहभागी गराउन भूमि, व्यवस्था, कृषि तथा सहकारी मन्त्रालय खोसेर गोविन्दबहादुर न्यौपानेलाई दिएपछि विवाद सुरु भएको हो। त्यसपछि भागबन्डा पुर्याउने नाममा मुख्यमन्त्रीले जनमत पार्टीका नेता महेशप्रसाद यादवले सम्हाल्दै आएको शिक्षा तथा समाज कल्याण मन्त्रालयलाई फुटाएर दुइटा बनाइदिए। त्यसपछि त आक्रोशित हुनु स्वाभाविक थियो। मुख्यमन्त्री यादवले मंगलबार सप्तरीको राजविराजमा निर्माणाधीन मधेस कृषि विश्वविद्यालयको शिलान्यास गराए, पार्टी अध्यक्ष उपेन्द्र यादवबाट। जनमत पार्टीका अध्यक्ष सीके राउतको निर्वाचन क्षेत्रमा पर्ने उक्त स्थानमा पार्टी अध्यक्ष यादवबाट उद्घाटन गराएको भन्दै जनमतले मुख्यमन्त्रीसँग तीव्र असन्तुष्टि जनायो। जनमत पार्टीका कार्यकर्ताले उक्त कार्यक्रमको विपक्षमा प्रदर्शन पनि गरे। जनमतले विरोधप्रति जसपा पनि रिसायो। गठबन्धनभन्दा विपरीत काम गर्नेहरूसँग कुनै सहकार्य हुँदैन, जसपाका एक नेताले भने। जनमतका नेताहरूले तर्क भने फरक छ। मुख्यमन्त्रीले पार्टीको कुरा नसुन्ने मात्र होइन, जनमतलाई नै हेपेको तर्क गर्छन्, जनमतका प्रवक्ता शरदसिंह यादव। पूर्वसहमतिअनुसार प्रदेशको मुख्यमन्त्री आफ्नो पार्टीले पाउनुपर्ने दाबी जनमतको छ। गत निर्वाचनमा जसपाको आधार क्षेत्रमै जनमत पार्टीले पकड जमाएको थियो। त्यही बेलादेखि जसपा र जनमत टकराव सुरु भएको थियो। प्रदेशमा आफ्नो उपस्थिति बलियो बनाएको जनमत पार्टीलाई जसपाले मुख्य प्रतिस्पर्धी ठानेको छ। मधेस सरकारमा जसपाका शिक्षा तथा संस्कृति र श्रम तथा यातायातमन्त्री थिए। मधेस सरकारलाई दिएको समर्थन फिर्ता लिएर सरकारबाट बाहिरिने निर्णय गरेका छौं, सांसद चन्दन सिंहले भने। पार्टी संसदीय दलका नेता तथा मन्त्री महेशप्रसाद यादवले सरकारलाई दिएको समर्थन पनि फिर्ता लिने निर्णय भएको बताए। उनले भने, संविधानको धारा १६८ अनुसार आजैको मितिबाट सरकारलाई दिएको समर्थन पनि फिर्ता लिएका छौं। पछिल्लो समय केन्द्रमा बनेको सत्ता गठबन्धनसँग पनि जनमत असन्तुष्ट छ। राष्ट्रियसभा चुनावका लागि उम्मेदवारी बाँडफाँटमा चित्त नबुझेको भन्दै सार्वजनिक रूपमै असन्तुष्टि जनाइरहेको छ।"
राष्ट्रियसभा निर्वाचन : लुम्बिनी प्रदेशको घोराहीमा मतदान सुरु,"दाङ : राष्ट्रियसभा सदस्य चयनका लागि लुम्बिनी प्रदेशको घोराहीमा मतदान सुरु भएको छ । घोराही उपमहानगरपालिका१५ स्थित कर्मचारी मिलन केन्द्रको प्राङ्गणमा रहेको मतदान केन्द्रमा मतदान जारी रहेको छ। लुम्बिनी प्रदेशका मुख्यमन्त्री डिल्लीबहादुर चौधरीले मतदान गरेसँगै मतदान सुरु भएको निर्वाचन अधिकृत कुलप्रसाद पाण्डेले जानकारी दिए। राष्ट्रियसभा सदस्यको निर्वाचनमा मतदान गर्दै लुम्बिनी प्रदेशका मुख्यमन्त्री डिल्लीबहादुर चौधरी । प्रदेशसभाका सदस्य तथा गाउँनगरका प्रमुखउपप्रमुखले मतदान गर्ने छन्। निर्वाचनमा प्रदेशसभाका सदस्यका लागि सेतो रङको कागजमा हरियो रङको मसीको विवरण तथा निर्वाचन चिह्न रहेको मतपत्र र गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखका लागि सेतो रङको कागजमा रातो रङको मसीको विवरण तथा निर्वाचन चिह्न रहेको मतपत्रको व्यवस्था गरिएको छ। नेपालको संविधानमा राष्ट्रियसभाका एक तिहाई सदस्यको पदावधि २०८० फागुन २० गते समाप्त हुन लागेको र राष्ट्रियसभा सदस्य निर्वाचन ऐन, २०७५ बमोजिम पद रिक्त हुनुभन्दा ३५ दिन पहिले निर्वाचन गरिसक्नुपर्ने कानुनी व्यवस्था छ। आगामी फागुन २० गते निर्वाचित १९ र सरकारबाट मनोनित एक गरी २० सदस्यको पद रिक्त हुँदैछ। राष्ट्रियसभा सदस्यको पदका लागि मतदाता रहेका प्रदेश सभा सदस्यको ५३ र गाउँपालिकाका अध्यक्ष तथा उपाध्यक्ष र नगरपालिकाका प्रमुख तथा उपप्रमुखको १९ मतभारका दरले गणना हुनेछ।"
"राष्ट्रिय सभा निर्वाचन : मतदान सुरू, परिणाम आज नै आउने","काठमाडौं : राष्ट्रिय सभा एकतिहाइ सदस्यका लागि मतदान सुरु भएको छ। निर्वाचन आयोगका अनुसार बिहान ९ बजेदेखि सुरु भएको मतदान दिउँसो ३ बजेसम्म मतदान हुनेछ। २ हजार ४७ जना मतदाता रहेको राष्ट्रियसभा निर्वाचनमा सातै प्रदेशको तोकिएका मतदानस्थल तथा मतदान केन्द्रमा मतदान भइरहेको छ। बागमती प्रदेशमा मतदान गर्दै । तस्बिर : बलराम पुडासैनी १९ पदका लागि ५२ जना उम्मेदवार छन् । प्रदेशसभाका सदस्य तथा गाउँनगरका प्रमुखउपप्रमुखले मतदान गर्ने छन् । सत्तासीन दलले गठबन्धन बनाएर उम्मेदवार उठाएका छन् । विपक्षी एमालेले कोशी प्रदेशमा राप्रपासँग तालमेल गरे पनि अन्यत्र एकल मैदानमा छ । कोसी प्रदेशमा मतदान गर्दै । तस्बिर : माधव काफ्ले निर्वाचनमा प्रदेशसभाका सदस्यका लागि सेतो रङको कागजमा हरियो रङको मसीको विवरण तथा निर्वाचन चिह्न रहेको मतपत्र र गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखका लागि सेतो रङको कागजमा रातो रङको मसीको विवरण तथा निर्वाचन चिह्न रहेको मतपत्रको व्यवस्था गरिएको छ। नेपालको संविधानमा राष्ट्रियसभाका एक तिहाई सदस्यको पदावधि २०८० फागुन २० गते समाप्त हुन लागेको र राष्ट्रियसभा सदस्य निर्वाचन ऐन, २०७५ बमोजिम पद रिक्त हुनुभन्दा ३५ दिन पहिले निर्वाचन गरिसक्नुपर्ने कानुनी व्यवस्था छ। आगामी फागुन २० गते निर्वाचित १९ र सरकारबाट मनोनित एक गरी २० सदस्यको पद रिक्त हुँदैछ। राष्ट्रियसभा सदस्यको पदका लागि मतदाता रहेका प्रदेश सभा सदस्यको ५३ र गाउँपालिकाका अध्यक्ष तथा उपाध्यक्ष र नगरपालिकाका प्रमुख तथा उपप्रमुखको १९ मतभारका दरले गणना हुनेछ। निर्वाचनमा हालः कायम प्रदेशसभा सदस्य र स्थानीय तहका प्रमुखउपप्रमुख गरी दुई हजार ४७ मतदाता गरी कूल मतभार ५७ हजार ५५९ हुनेछ। निर्वाचन आयोगले मतदान सकिएलगत्तै आजै मत गणना सुरू गर्ने जनाएको । निर्वाचनको नतिजा ३४ घण्टाभित्र सार्वजनिक गर्ने आयोगको तयारी छ।"
"राष्ट्रियसभाको निर्वाचन आज, बिहान ९ बजेदेखि दिउँसो ३ बजेसम्म मतदान","काठमाडौं : राष्ट्रियसभा एकतिहाइ सदस्यका लागि आज बिहान ९ बजेदेखि दिउँसो ३ बजेसम्म मतदान हुँदैछ । निर्वाचन आयोगका अनुसार २ हजार ४७ जना मतदाता सम्बन्धित प्रदेशको तोकिएका मतदानस्थल तथा मतदान केन्द्रमा मतदान हुनेछ। १९ पदका लागि ५२ जना उम्मेदवार छन् । प्रदेशसभाका सदस्य तथा गाउँनगरका प्रमुखउपप्रमुखले मतदान गर्ने छन् । सत्तासीन दलले गठबन्धन बनाएर उम्मेदवार उठाएका छन् । विपक्षी एमालेले कोशी प्रदेशमा राप्रपासँग तालमेल गरे पनि अन्यत्र एकल मैदानमा छ । निर्वाचनमा प्रदेशसभाका सदस्यका लागि सेतो रङको कागजमा हरियो रङको मसीको विवरण तथा निर्वाचन चिह्न रहेको मतपत्र र गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखका लागि सेतो रङको कागजमा रातो रङको मसीको विवरण तथा निर्वाचन चिह्न रहेको मतपत्रको व्यवस्था गरिएको छ। आयोगले निर्वाचन आचारसंहिता लागू गरेको छ । प्रमुख जिल्ला अधिकारीलाई निर्वाचनको प्रतिवेदन पेश गर्न निर्देशन दिएको छ । मतदान केन्द्र बन्द नहुन्जेलसम्म राजनीतिक दलका पदाधिकारी, दलको भ्रातृसंगठन वा अन्य व्यक्ति तथा संघ संगठनले पालना गर्नुपर्ने विशेष आचरणसमेत जारी गरेको छ । जसअनुसार उक्त अविधमा राष्ट्रियसभा सदस्य निर्वाचनसँग सम्बन्धित प्रचारप्रसार, छलफल, अन्तरक्रिया, सभा सम्मेलन, कार्यशाला गोष्ठी आदि गर्न नपाइने व्यवस्था रहेको आयोगका प्रवक्ता शालिग्राम शर्माले बताए । निर्वाचनलाई स्वच्छ, स्वतन्त्र, निष्पक्ष र भयरिहत वातावरणमा सम्पन्न गर्न प्रचलित कानुन र आयोगबाट जारी गरिएको निर्वाचन आचारसंहिता पालना गर्न गराउन सम्बन्धित सबैमा निर्वाचन आयोग अपिल गरेको छ। कानुनतः पदावधि सकिनु ३५ दिन अगावै निर्वाचन गर्नुपर्ने व्यवस्था छ। राष्ट्रियसभा सदस्यको पदका लागि मतदाता रहेका प्रदेश सभा सदस्यको ५३ र गाउँपालिकाका अध्यक्ष तथा उपाध्यक्ष र नगरपालिकाका प्रमुख तथा उपप्रमुखको १९ मतभारका दरले गणना हुनेछ। निर्वाचनमा हालः कायम प्रदेशसभा सदस्य र स्थानीय तहका प्रमुखउपप्रमुख गरी दुई हजार ४७ मतदाता गरी कूल मतभार ५७ हजार ५५९ हुनेछ।"
तनहुँ जलविद्युत् आयोजनामा २८ वटा सुरुङ खनियो,"दमौली : १४० मेगावाट क्षमताको तनहुँ जलविद्युत् आयोजनाको हालसम्म २८ वटा सुरुङ खन्ने काम सकिएको छ। ऋषिङ गाउँपालिका१ मा निर्माणाधीन आयोजनाको प्याकेज एक र प्याकेज दुईतर्फ गरी कुल २८ वटा सुरुङ खन्ने काम सकिएको हो। प्याकेज एकतर्फ १० वटा तथा प्याकेज दुईतर्फ १८ वटा सुरुङ खनिएको आयोजना प्रमुख राजभाइ शिल्पकारले जानकारी दिए। त्यस्तै प्याकेज एकतर्फ दुईवटा र प्याकेज दुईतर्फ एउटा सुरुङ खन्ने काम जारी छ। एक हजार चार सय ५६ मिटरको हेडरेस सुरुङमध्ये हालसम्म एक हजार दुई सय २० मिटर सुरुङ खनिसकिएको छ भने बाँकी खन्नेकार्य जारी रहेको आयोजनाले जनाएको छ। सोही प्याकेजअन्तर्गतको विद्युत्गृह कङ्क्रिटिङ, ट्रेलरेस कङ्क्रिटिङ, केबल सुरुङ कङ्क्रिटिङ, ड्राफ्ट ट्युव सुरुङ कङ्क्रिटिङको काम चलिरहेको आयोजनाले जनाएको छ। आयोजनाको प्याकेज दुईअन्तर्गत नै हाइड्रोमेकानिकल कार्यअन्तर्गत ठाडो सुरुङमा पेनस्टक पाइप जडान काम भइरहेको छ। हालसम्म दुई सय १२ दशमलव तीन सय नौ मिटरमध्ये एक सय पाँच दशमलव २० मिटर पाइप जडान गरिएको आयोजना प्रमुख शिल्पकारले बताए। प्याकेज दुईअन्तर्गत चीनको सिनो हाइड्रो कर्पोरेसनले भूमिगत विद्युत्गृहमा मुख्य सुरुङ र हाइड्रोमेकालिन तथा इलेक्ट्रोमेकानिकल उपकरण आपूर्ति, जडान तथा सञ्चालनलगायत कार्यहरू गरिरहेको छ। यो प्याकेजको निर्माणका लागि सिनो हाइड्रो कर्पोरेसनसँग २०७५ असोज १५ गते गरिएको खरिद सम्झौताबमोजिम सिनोले २०७५ माघ ६ गतेदेखि आयोजनास्थलमा निर्माणकार्य जारी राखेको छ। प्याकेजतीनअन्तर्गत प्रसारण लाइन निर्माणका क्रममा हालसम्म ७० वटा टावरको जग हाल्ने कार्य सकिएको छ। ३३ वटा टावर जडान गरिएको छ भने १३ वटा टावरको जग संरक्षण गरिएको आयोजनाले जनाएको छ। आयोजनाको समग्र निर्माण विसं २०८३ असारभित्र सक्ने लक्ष्य राखिएको छ। कम्पनीको पुँजी संरचना तथा वित्तीय व्यवस्थापन आयोजनाको कुल लागत (प्रसारण लाइन, ग्रामीण विद्युतीकरण तथा निर्माण अवधिको ब्याजसमेत) ५० करोड ५० लाख अमेरिकी डलर लाग्नेमा एसियाली विकास बैंकले १५ करोड डलर, जापान अन्तर्राष्ट्रिय सहयोग नियोग ९जाइका०ले १८ करोड ४० लाख डलर, युरोपेली लगानी बैंकले आठ करोड ५० लाख डलर र नेपाल विद्युत् प्राधिकरणले आठ करोड ६० लाख डलर व्यहोर्नेगरी वित्तीय व्यवस्थापन गरिएको छ। रासस"
कालिञ्चोकमा दोस्रो पटक हिमपात,"दोलखा : कालिञ्चोक क्षेत्रमा फेरि पनि हिमपात भएको छ। यसअघि पहिलो पटक माघ २ गते हिमपात भएको थियो। बुधबार राति दोस्रो पटक हिमपात भएको हो। लगातार ३ घण्टा हिमपात भएपछि कालिञ्चोक क्षेत्र छपक्कै भएको छ। बुधबार राति ८ बजेबाट १० बजेसम्म लगातार हिमपात भएको कुरीका होटल व्यवसायी रभी शिवालले बताए। उनका अनुसार रातभरीको हिमपातपछि बिहीबार कालिन्चोक टापु तथा कुरीको वातावरण, डाँडाहरू र बस्ती हिउँले पुरै सेताम्मे देखिएको छ। हिमपातपछि बिहीबार बिहानैदेखि कालिञ्चोक पुग्ने पर्यटकको चाप बढेको कुरीका स्थानीयले बताए। शुक्रबार र शनिबार त्यसै पनि कालिन्चोक पुग्ने पर्यटक अत्यधिक हुनेमा हिमपातपछि यो संख्या धेरै बढ्न सक्ने होटेल व्यवसायी बताउँछन्। तीन हजार आठ सय ४२ मिटर उचाइमा रहेको कालिन्चोकमा गत वर्ष फागुनको दोस्रो साताबाट मात्र हिमपात भएकोमा यो वर्ष माघमा नै २ पटक हिमपात भएको हो।"
बजेट नआउँदा भुक्तानी दिन समस्या,"अर्घाखाँची : अर्घाखाँचीको सन्धिखर्क नगरपालिकामा भएका निर्माण ठेक्का सम्झौताभन्दा पाँच महिनाअघि नै सम्पन्न भएका छन्। विभिन्न स्थानमा ठेक्का सम्झौताअनुसार काम नभएको, योजना अलपत्र परेको, निर्माण व्यवसायी काम छाडेर भागेको भन्ने खबर आइरहँदा सन्धिखर्क नगरपालिकामा भएका कामलाई उदाहरणका रूपमा लिइएको छ। सन्धिखर्क नगरपालिका७ फर्ज्याङ, वडा नम्बर ८ किमडाँडा र वडा नम्बर ११ डिभर्नाको स्वास्थ्यचौकी भवन निर्माण सम्झौता मितिभन्दा पाँच महिनाअघि नै सम्पन्न भएका छन्। १५ महिनामा सम्पन्न गर्ने काम छिटो र छरितो गरी १० महिनामै सम्पन्न भएका हुन्। प्रतिभाखनाल ब्रदर्ससम्झना जेभीले तीन वडामा स्वास्थ्य चौकी भवन निर्माण २०८१ साल जेठ ७ गतेसम्म सम्पन्न गर्न सन्धिखर्क नगरपालिकामा सम्झौता गरेको थियो। स्वास्थ्य चौकी भवन निर्माण पाँच महिनाअघि नै सम्पन्न भइसकेको सन्धिखर्क नगरपालिकाका प्रमुख प्रशासकीय अधिकृत खुमलाल भुसालले बताए। सन्धिखर्क नगरपालिकाका प्रमुख प्रशासकीय अधिकृत भुसालले २०७९ फागुन ८ गते प्रतिभाखनाल ब्रदर्ससम्झना जेभीलाई १५ महिनामा काम सम्पन्न गर्नेगरी कार्यादेश दिएको र सोभन्दा चाँडै सम्पन्न गरेको निर्माण व्यवसायी कविराम खनालले बताए। तीनवटा स्वास्थ्य चौकी भवन निर्माण गर्न मूल्य अभिवृद्धि करसहित पाँच करोड ७६ लाख ३९ हजार ६०४ पैसा ४० रुपैयाँमा निर्माण व्यवसायीले सम्झौता गरेको र सम्झौता अनुसारको काम सम्पन्न गरेर निर्माण व्यवसायीबाट भुक्तानीका लागि निवेदन पेस भइसकेको नगरपालिकाका योजना शाखा प्रमुख डिलकुमार केसी (दिलिप)ले जानकारी दिए। तीन वटै वडामा सुविधा सम्पन्न स्वास्थ्य चौकी भवन निर्माण भएपछि स्वास्थ्य सेवा प्रवाहमा सजिलो हुने भएको छ। संघीय सरकारबाट चालु आर्थिक वर्षका लागि विशेष अनुदान शीर्षकमा विनियोजित बजेट अपर्याप्त रहेकोले निर्माण सम्पन्न गरेर राष्ट्रिय योजना आयोग र अर्थ मन्त्रालयमा थप बजेट माग्दा पनि निकासा नभएकाले निर्माण व्यवसायीलाई रकम भुक्तानी गर्न नसकिएको प्रमुख प्रशासकीय अधिकृत भुसालको भनाइ छ। सन्धिखर्क नगरपालिकाकै चुत्राबेसी, भक्तिटोल, धरम्पानी, अर्घा मैदान सडक स्तरोन्नतीको कार्य २०८० साल माघ २६ गते सम्पन्न गर्ने गरी सम्झौता भएकोमा यो काम पनि झण्डै एक महिना अघि सम्पन्न भएको छ। यो सडक निर्माणका लागि रायमाझीजयमाताखनाल ब्रदर्स जेभीले २०८० साल माघ २६ गतेसम्म काम सम्पन्न गर्ने गरी २०७८ साल फागुन ९ गते कार्य आदेश पाएको थियो। सडक निर्माणका लागि जेभीले मूल्य अभिबृद्धि करसहित छ करोड १९ लाख १७ हजार ८९९ पैसा ७४ मा सम्झौता गरेको थियो। यस्तै सन्धिखर्क ९ मा रहेको अर्घा भगवती आधारभूत विद्यालय भवन निर्माण पनि सम्झौता मिति भन्दा दुई महिना अघि सम्पन्न भएको छ। विद्यालय भवन निर्माण २०८० साल चैत ६ गतेसम्म सम्पन्न गर्ने गरी केसी, प्रतीक्षा सृजना जेभीले मूल्य अभिवृद्धि करसहित रु तीन करोड नौ लाख १४ हजार ६३८ पैसा ४१ मा ठेक्का सम्झौता गरेको थियो। विकास निर्माणलाई गुणस्तरीय बनाउन समय समयमाअनुगमन, मूल्याङ्कन, ल्याव टेस्ट लगायतका काम पनि नगरपालिकाका प्राविधिकको टोलीले गरेको थियो। कामलाई सही, राम्रो र गुणस्तरीय बनाउन तथा स्टमेट अनुसार काम गराउन नगरप्रमुख कृष्णप्रसाद श्रेष्ठ, नगर उपप्रमुख मिश्रा आचार्य र प्रमुख प्रशासकीय अधिकृत खुमलाल भुसालसहितको इन्जिनियर तथा प्राविधिकको टोलीले अनुगमनलाई पनि निरन्तरता दिएका थिए। जसका कारण काम तोकिएको मिति भन्दा अगावै सम्पन्न हुन सफल भएका हुन्।"
विद्यार्थी भर्नासम्बन्धी सूचना प्रकाशित नगर्न महानगरको निर्देशन,"काठमाडौं : काठमाडौं महानगरपालिकाले महानगरभित्रका विद्यालयलाई आगामी शैक्षिक सत्र २०८१ का लागि विद्यार्थी भर्नासम्बन्धी सूचना प्रकाशित नगर्न निर्देशन गरेको छ। महानगरका शिक्षा अधिकारी सीताराम कोइरालाले आज सूचना जारी गर्दै अहिले शैक्षिक सत्रको समय नभएकाले विद्यार्थी भर्नासम्बन्धी सूचना प्रकाशित नगर्न सबै विद्यालयलाई निर्देशन गर्नुभएको छ। 'शैक्षिक सत्रको सुरुआतको समय नभई विद्यार्थी भर्नाका लागि कुनै पनि तरिकाले सूचना प्रकाशन नगर्ननगराउन सूचित गरिन्छ,' सूचनामा भनिएको छ। महानगर क्षेत्रभित्रका केही विद्यालयले अनलाइन तथा अन्य विभिन्न माध्यमबाट शैक्षिक सत्र २०८१ का लागि भर्नाको सूचना प्रकाशन गरेको भन्ने उजुरी प्राप्त भएको कोइरालाले बताए। उनले विद्यालयले विद्यार्थी भर्नासम्बन्धी कुनै सूचना प्रकाशित गरेको पाइएमा महानगर शिक्षा ऐन, २०७५ तथा प्रचलित कानुनबमोजिम कारबाही गरिने जानकारी दिए।"
सामूहिक हत्या प्रकरण : २० वर्ष कैद सुनाइएकी महिला मोरङबाट पक्राउ,"विराटनगर : संखुवासभामा २० वर्षअघि भएको सामूहिक हत्या प्रकरणमा संलग्न एक जना महिलालाई प्रहरीले मोरङको केराबारीबाट पक्राउ गरेको छ। कर्तव्य ज्यान मुद्दामा अदातलबाट दोषी ठहर भए पनि सजाय भुक्तान नगरिकन फरार बनेकी संखुवासभाको साविकको शिद्धकाली गाविस२ (हालको चैनपुर नगरपालिका) की कैली तामाङ पक्राउ परेकी हुन्। मोरङको केराबारी गाउँपालिका१० स्थित मोहन नेपालको घरबाट तामाङलाई बुधबार पक्राउ गरिएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। २०६० सालमा २ जना पुरुषको सामूहिक हत्या गरिएको घटनामा संलग्न भएकी तामाङ फरार हुँदै मोरङ झरेको र अहिले नेपालकै घरमा डेरा बस्दै आएको खुलेको छ। डीएसपी दाहालका अनुसार इलाका प्रहरी कार्यालय बेलबारीका इन्सपेक्टर तेजबहादुर दाहाल र इलाका प्रहरी कार्यालय केराबारीका वरिष्ठ सइ विकास खत्री नेतृत्वको संयुक्त टोलीले बुधबार तामाङलाई पक्राउ गरेको हो। कर्तव्य ज्यान मुद्दाकी प्रतिवादी तामाङलाई घटनामा संलग्न रहेको भनेर संखुवासभा जिल्ला अदालत चैनपुरले दोषी ठहर गरिसकेको छ। अदालतले २०६६ साल फागुन १२ गते मुद्दाको किनारा लगाउँदै उनलाई २० वर्ष कैद सजाय हुने फैसला गरेको थियो। हत्यापछि भागेकी उनी सजाय भुक्तान नगरिकन मोरङको ग्रामीण क्षेत्रमा लुकिछिपी बस्दै आएकी थिइन्। मोरङबाट पक्राउ गरेर प्रहरीले तामाङलाई बिहीबार संखुवासभास्थित इलाका प्रहरी कार्यालय चैनपुरको जिम्मा लगाएको छ। प्रहरीले संखुवासभा पुर्याएर उनलाई अदालतमा पेस गर्ने तयारी गरेको छ। संखुवासभा जिल्ला अदालत चैनपुरका स्रेस्तेदार रामचन्द्र केसीले तामाङलाई सजाय भुक्तानका लागि कारागार चलान गरिने बताए। उनका अनुसार संखुवासभाको साविकको शिद्धकाली२ का मंगल लिम्बू र योगेन्द्र दाहालको २०६० फागुन १० गते सामूहिक हत्या भएको थियो। पारिवारिक नाता सम्बन्धका ८ जना मिलेर उनीहरुको हत्या गरेको खुलेको छ। खानेपानीको पाइप हराएको विषयलाई लिएर दुई पक्षबीच विवाद हुँदा हाल पक्राउ परेकी कैली तामाङसहित राजेन्द्र तामाङ, राजेन्द्रकी पत्नी निर्मला पाण्डे (तामाङ), गोपाल तामाङ, देवीमाया तामाङ, गणेश तामाङ, धनमाया तामाङ एवं लोकबहादुर तामाङ मिलेर मंगल र योगेन्द्रको हत्या गरेको प्रहरी अनुसन्धानबाट पत्ता लागेको हो। अदालतका स्रेस्तेदार केसीले घटनामा संलग्नमध्ये हालसम्म कति जना पक्राउ परे भनेर यकिन गर्ने काम भइरहेको बताए। खानेपानीको पाइप हराएको विवाद उत्कर्षमा पुग्दा पारिवारिक नाता सम्बन्धका ८ जना मिलेर २ जनाको सामूहिक हत्या गरेको पाइएको छ। घटनामा संलग्नविरुद्ध दर्ता भएको कर्तव्य ज्यान मुद्दाको १४ वर्षअघि नै अदालतबाट फैसला भइसकेको छ, केसीले भने, अभियुक्तमध्ये अहिले कैली तामाङ पक्राउ परेकी छन्। अन्य अभियुक्तहरु पक्राउ परेका छन् कि छैनन् भनेर बुझ्ने काम भइरहेको छ।"
बचतकर्ताको रकम ठगी गरेको आरोपमा सहकारीका अध्यक्ष र उपाध्यक्ष पक्राउ,ओखलढुंगा : सहकारी ठगी सम्बन्धी कसुर मुद्दामा फरार रहेका ओखलढुंगाको ककनी गौरीवन कृषि सहकारी संस्था लिमिटेडका अध्यक्ष विनोद सुनुवार र उपाध्यक्ष पदमबहादुर खत्री पक्राउ परेका छन्। तिलक श्रेष्ठ समेतले दिएको जाहेरीका आधारमा उनीहरूलाई प्रहरीले पक्राउ गरेको हो। जिल्ला प्रहरी कार्यालय ओखलढुंगामा गएको मंसिर १५ गते जाहेरी दर्ता भएलगत्तै उनीहरू फरार थिए। अध्यक्ष सुनुवारलाई काठमाडौँ ६ बौद्ध र खत्रीलाई मोलुङ४ हर्कपुरबाट पक्राउ गरिएको प्रहरीले जनाएको छ। सुनुवार नेकपा माओवादी केन्द्र ओखलढुंगाका सचिव समेत हुन्। उनीहरूलाई थुनामा राखी अनुसन्धान भइरहेको प्रहरीको भनाइ छ। जिल्ला प्रहरी कार्यालयका डीएसपी दीपक केशीका अनुसार अदालतबाट थुनामा राखेर अनुसन्धान गर्न ६ दिनको म्याद लिइएको छ।
सडक निर्माणमा भ्रष्टाचार गरेको आरोपमा ८ जनाविरुद्ध भ्रष्टाचार मु्द्दा दायर,"काठमाडौं : मोटर बाटो निर्माण योजनामा अनियमितता गरेको आरोपमा डोल्पाको मुड्केचुला गाउँपालिकाका तत्कालीन निमित्त प्रमुखसहित ८ जनाविरुद्ध भ्रष्टाचार मुद्दा दायर भएको छ। गाउँपालिकाका तत्कालीन निमित्त प्रमुख प्रशासकीय अधिकृत सिंहराज डाँगी,इन्जिनियर देवराज रावत, सबइन्जिनियर दिप नारायण यादव,वडा नम्बर ८ का तत्कालीन कार्यबहाक वडा अध्यक्ष धनबहादुर रोकाया,तत्कालीन कार्यपालिका सदस्य रामकुमार नेपाली,वडा प्राविधिक (असिस्टेन्स सब इन्जिनियर) इशारा बुढाविरुद्ध मोटर बाटो निर्माणमा अनियमितता गरेको आरोपमा आज विशेष अदालत काठमाडौंमा आरोप पत्र दायर गरेको अख्तियारका प्रवक्ता नरहरि घिमिरेले जानकारी दिए। गाउँपालिकाबाट सञ्चालन भएको महादेव खोलादेखि घाम्टा खोलासम्म मोटर बाटो निर्माण योजनामा १० लाख ९७ हजार ८५२ रुपैयाँ अनियमिता गरेको उनीहरूमाथि आरोप छ। सिंहराज डाँगी,देवराज रावत र दिप नारायण यादवले लागत अनुमान बमोजिमको कार्य नगरी कम काम गरेकोलाई बढी भएको भनी प्राविधिक मूल्यांकनसहितको नापी किताबमा प्रमाणित गरी कार्य सम्पन्न प्रतिवेदन समेत दिइ भुक्तानीको टिप्पणी र आदेशलाई सदर गरी १० लाख ९७ हजार ८५२ रुपैयाँ उपभोक्ता समितिलाई भुक्तानी दिएको देखिएकाले सोही रकम बराबरको बिगोसहित कैद र जरिवानाको सजाय माग गरिएको अख्तियारले जनाएको छ। यसैगरी वडाअध्यक्ष रोकाया,कार्यपालिका सदस्य नेपाली र वडा प्राविधिक बुढाले सडक निर्माण योजनामा भए गरेका कुरा लुकाइछिपाइ र नभएका कुरा देखाइ प्रतिवेदन पेश गरी भुक्तानीका लागि सिफारिस गरेको आरोप छ। सडक निर्माण उपभोक्ता समितिका अध्यक्ष मानबहादुर रोकाया र कोषाध्यक्ष निर्मला रोकायाले सडक निर्माण योजनामा उपभोक्ता समिति र गाउँपालिकाबीच सम्झौता गरी गरेको कार्यभन्दा बढी कार्य गरेको भनी बढी मूल्यांकन गराइ १० लाख ९७ हजार ८५२ रुपैयाँ भुक्तानी लिएको अख्तियारको ठहर छ। उनीहरूबाट सोही मूल्य बराबरको विगो जफतसहित सजाय माग गरी आरोपत्र दायर गरिएको अख्तियारले जनाएको छ।"
गैँडा मारेको आरोपमा पक्राउ,चितवन : चितवन राष्ट्रिय निकुञ्जले गैँडालाई गोली हानी मारेको आरोपमा एक जनालाई पक्राउ गरेको छ। पक्राउ पर्नेमा पूर्वी चितवनको राप्ती नगरपालिका६ का टीकाराम बोहोरा भन्ने खेसरबहादुर बोहोरा रहेका छन्। उनलाई तीन वर्षपछि पक्राउ गरिएको हो। निकुञ्जका सूचना अधिकारी गणेशप्रसाद तिवारीका अनुसार बोहोरालाई माघ ९ गते हेटौँडा उपमहानगरपालिका२ चौकीटोलबाट पक्राउ गरिएको थियो। २०७६ भदौ ३१ गते नवलपरासीको अमलटारी क्षेत्रमा गैँडा मारी खाग काटेर लगेको र २०७७ कात्तिक २० गते निकुञ्जको भोसाराघाटको आइल्याण्ड क्षेत्रमा गैँडालाई गोली हानी मारेर खाग काटी लगेको आरोपमा उनलाई पक्राउ गरिएको हो। ती घटनामा बोहोरासहित अन्य २४ जना प्रतिवादी रहेको सूचना अधिकारी तिवारीले जानकारी दिए। उक्त घटनामा संलग्न बोहोरासहित २१ जना पक्राउ परिसकेका छन् भने अन्य तीनजना फरार रहेका छन्। पक्राउ परेका बोहोरालाई बुधबार चितवन जिल्ला अदालतमा पेस गरिएको उनले बताए।
बेनीमा युवाको हत्या,"बेनी : म्याग्दीको बेनी बजारमा बिहिबार साँझ धारिलो हतियार प्रहार गरेर एक युवाको हत्या भएको छ। रघुगंगा गाँउपालिका१ बेगका २२ वर्षीय सुशील गर्बुजाको मृत्यु भएको जिल्ला प्रहरी कार्यालय म्याग्दीका प्रहरी नायव उपरीक्षक मदन कुँवरले बताए। गर्बुजा बेनी नगरपालिका८ पिपलचोकमा अस्थायी रुपमा बस्दै आएका थिए। प्रनाउ कुँवरका अनुसार बेनीको न्युरोडमा युवाहरूको समूहले धारिलो हतियार प्रहार गरेर सख्त घाइते बनाएका गर्बुजालाई उपचारका क्रममा बेनी अस्पतालमा लैजाँदा चिकित्सकले मृत घोषणा गरेका थिए। उनको टाउको र छातीमा चोट लागेको थियो। थप दुई जना घाइतेको बेनी अस्पतालमा उपचार भइरहेको छ। घाइतेको उपचार, घटनामा संलग्नको पहिचान, खोजी र अनुसन्धान कार्य एकै साथ भइरहेको र विस्तृत विवरण आउन बाँकी रहेको प्रहरी निरीक्षक कुमार गरुङले बताए।"
सुन तस्कर प्रकरण : महरालाई थुनामै राख्ने आदेश,"काठमाडौं : उच्च अदालत पाटनले राहुल महरालाई पुर्पक्षका लागि थुनामा राख्ने जिल्ला अदालत काठमाडौंको आदेश सदर गरेको छ। न्यायाधीशद्वय अन्जु उप्रेती ढकाल र दीपेन्द्र अधिकारीको संयुक्त इजलासले आज जिल्ला अदालतकै आदेश सदर गरेको हो। सुन तस्कर प्रकरणमा पक्राउ परेर पुर्पक्षका लागि थुनामा रहेका माओवादी केन्द्रका नेता कृष्णबहादुर महराका छोरा राहुल महरा अहिले पनि पुर्पक्षका लागि कारागारमा रहेका छन्। उक्त प्रकरणमा केन्द्रीय अनुसन्धान ब्यूरो (सिआईबी)ले निजलाई पक्राउ गरेको थियो। महरालाई जिल्ला अदालत काठमाडौँले धरौटीमा छाड्न अस्वीकार गर्दै पुर्पक्षका लागि थुनामै राख्ने आदेश गरेको थियो। जिल्ला अदालतको उक्त आदेशविरुद्ध महरा उच्च अदालतमा गए पनि जिल्लाकै आदेश सदर भएको हो। निजविरुद्ध आपराधिक विश्वासघात, भन्सार चोरीपैठारी र सङ्गठित अपराधमा अभियोग कसुर लगाइएको छ।"
दादुरारुवेला विरुद्धको खोप फागुन दोस्रो सातादेखि,"काठमाडौं : सरकारले आगामी फागुन दोस्रो सातादेखि देशभरि दादुरारुवेला विरुद्धको खोप अभियान सञ्चालन गर्ने भएको छ। दादुरारुवेला संक्रमणको जोखिमलाई मध्यनजर गर्दै फागुन १३ देखि चैत ७ गतेसम्म करिब ५७ लाख बालबालिकालाई खोप लगाउने लक्ष्य छ। स्वास्थ्य तथा जनसंख्या मन्त्रालयले नौ महिनादेखि १५ वर्षमुनिका सबै बालबालिकालाई दादुरारुवेला विरुद्धको खोप दिन लागेको हो। स्वास्थ्य सेवा विभागको बाल स्वास्थ्य तथा खोप शाखाका प्रमुख डा अभियान गौतमका अनुसार भारतसँग सीमा जोडिएका दादुरारुवेलाबाट अति संक्रमित २१ जिल्ला तथा काठमाडौं उपत्यकाका काठमाडौं, भक्तपुर र ललितपुरका सबै बालबालिकालाई उक्त खोप लगाइने छ। 'बाँकी ५१ जिल्लाका बालबालिकालाई पनि खोप अभियानमा सहभागी गराइने छ', प्रमुख डा गौतमले भने। जाजरकोट र रुकुम पश्चिममा भने यसअघि नै खोप अभियान सञ्चालन गरिएको थियो। फागुन १३ देखि चैत ७ गतेसम्म खोप अभियानका क्रममा नियमित छुटेका खोप पनि बालबालिकालाई लगाइने उनले बताए। परिवार कल्याण महाशाखाका निर्देशक डा विवेककुमार लालले सरकारले सन् २०२६ सम्म दादुरारुवेला निवारण गर्ने लक्ष्यका साथ खोप अभियान सञ्चालन गर्न लागिएको बताए। दादुरारुवेला सबैभन्दा बढी संक्रामक रोग हो। एक व्यक्तिले १८ जनासम्म यो रोग सार्न सक्दछ। 'दादुरारुवेला बढी संक्रामक हुन्छ', खोप शाखा प्रमुख डा गौतमले भने, 'त्यसैले यस वर्ष देशभरी नै खोप अभियान सञ्चालन गर्न थालेका छौं।'"
९ लाख पर्ने स्यानिटरी प्याडलाई १७ लाखमा खरिदबिक्री गर्ने पाँचजनाविरुद्ध भ्रष्टाचार मुद्दा,"काठमाडौं : सामुदायिक विद्यालयका छात्राहरुका लागि निशुल्क स्यानिटरी प्याड वितरणमा अनियमितता गरेको आरोपमा सप्तरीको रुपनी गाउँपालिकाका तत्कालीन प्रमुख प्रशासकीय अधिकृत अरविन्द कुमार चौधरीसहित पाँचजनाविरुद्ध भ्रष्टाचार मुद्दा दायर भएको छ। तत्कालीन प्रमुख प्रशासकीय अधिकृत चौधरी,लेखा अधिकृत श्याम सुन्दर यादव, माध्यमिक तह शिक्षक श्याम प्रसाद यादव, नायब सुब्बा सुजन दाहाल र लक्ष्मी ट्रेडर्स एण्ड सप्लायर्स राजविराज,सप्तरी दोस्रो पक्षको तर्फबाट प्रोप्राइटर ललिता कुमारी साहविरुद्ध आज विशेष अदालत काठमाडौंमा आरोप पत्र दायर गरिएको अख्तियारका प्रवक्ता नरहरी घिमिरेले जानकारी दिए। गाउँ कार्यपालिकाको मिलेमतोमा सिलबन्दी दरभाउ पत्रको माध्यमबाट खुद्रा मूल्यभन्दा दुई गुणा बढी रकममा स्यानिटरी प्याड खरिद गरेकोबारे उजुरी परेको थियो। सोही उजुरीका आधारमा अनुसन्धान हुँदा उनीहरूले स्यानिटरी प्याड खरिद कार्यमा प्रचलित कानुन व्यवस्थापनको पालना समेत नगरी खरिदबिक्री गरेको पाइएको अख्तियारको ठहर छ। भुक्तानी दिने र लिने कार्य गरे गराएको पुष्टि भएको हुँदा अरविन्द कुमार चौधरी,श्याम सुन्दर यादव,श्याम प्रसाद यादव र सुजन दाहाललाई भ्रष्टाचार निवारण ऐन, २०५९ को दफा ८ को उपदफा ९१० खण्ड (ञ) बमोजिमको कसुरमा ८ लाख ७४ हजार तीन रुपैयाँ कायम गरी भ्रष्टाचार निवारण ऐन, २०५९ को दफा ८ को उपदफा ९१० बमोजिम कैद र बिगो बमोजिम जरिवाना गरी बिगो असुल गर्न माग गरिएको अख्तियारले जनाएको छ। अख्तियारका अनुसार उनीहरुले ९ लाख ११ हजार ९२५ रुपैयाँ पर्ने स्यानिटरी प्याडलाई १७ लाख २५ हजार ९२८ रुपैयाँमा खरिद विक्री गरेको पाइएको हो। लक्ष्मी ट्रेडर्सकी ललिताकुमारीलाई मुख्य कसुरदारलाई सरह सजाय गरी बिगोसमेत असुल गर्न माग गरिएको छ।"
मनाङको तापक्रम माइनस २२ डिग्री सेल्सियस,"मनाङ : हिमाली जिल्ला मनाङको तापक्रम दैनिकरूपमा घट्दै गएको छ। माघ लागेसँगै यहाँको तापक्रम घटेर माइनस २२ डिग्री पुगेको छ। दिउँसोको समयमा नै यहाँको तापक्रम माइनस १२ पुग्दछ। हिमपात कम भए पनि चिसो अत्यधिक बढेको छ। प्रमुख जिल्ला अधिकारी सुवासकुमार लामिछानेका अनुसार मनाङमा माघ लागेसँगै तापक्रम घट्दै गएको हो। हिमपात कम भए पनि यहाँको तापक्रम मापन गर्दा अत्यन्त कम हुँदै गएको उनले बताए। जसका कारण यहाँको जनजीवन कष्टकर बन्दै गएको उनले बताए। लामिछानेले भने, चिसोले धारामा पानी जमेको छ। खोलानालामा पूर्णरूपमा पानी जमेको छ। हिउँ कम भए पनि यहाँको चिसोले ग्यास बलेको छैन। सवारीसाधनको आवतजावत न्यून छ। पिउने पानी जोहो गर्नै मुस्किल छ। चिसो पनि उसैगरी बढ्दै गएको उनले बताए। चिसो बढ्दै जाँदा यहाँका पूर्वाधार निर्माण मङ्सिरदेखि नै ठप्प भएको प्रजिअ लामिछानेले जानकारी दिए। मनाङको माथिल्लो क्षेत्रका बासिन्दा अहिले चिसो छल्न बाहिर गएको उनले बताए। अहिले सुरक्षा निकाय र स्वास्थ्य क्षेत्रबाहेक अन्य सेवा प्रवाहमा समेत सकस भएको उनले जानकारी दिए। उनले भने, अहिले सुरक्षा निकाय र सामान्य सेवाबाहेकका अन्य बन्दजस्तै नै छन्। पहिलो हिमपात हुनासाथ यहाँका शैक्षिक संस्था बन्द भएका छन्। शैक्षिक संस्था बन्द भएपछि यहाँका अधिकांश स्थानीय जाडो छल्न जिल्ला बाहिर गएका छन्। यहाँका स्थानीय लमजुङ, काठमाडौँ, पोखरालगायतका स्थानतर्फ झर्ने क्रम जारी रहेको जिल्ला प्रशासन कार्यालयले जनाएको छ। पूर्वाधार कार्यालय मनाङका प्रमुख जय विष्टले भने, चिसो अत्यधिक छ। त्यसैले सिमेन्टजडित कार्य ठप्प भएको छ। योजनाको नापजाँच, परीक्षणको काम गरिरहेका छौँ। अन्य कार्यालयसम्बन्धी कामलाई प्राथमिकता दिएर नै काम गरिरहेका छौँ। विकास निर्माणमा प्रयोग हुने सिमेन्टजन्य काम पूर्णरूपमा रोकिएको छ। चिसोका कारण सिमेन्टसँग सम्बन्धित निर्माणको सेटिङ र हार्डिङ प्रक्रियामा समस्या हुने भएकाले यससम्बन्धी काम बन्द गरिएको विष्टले बताए। त्यस्तै चिसोका कारण मङ्सिरदेखि नै स्थानीय तल झरेपछि नार्पाभूमि गाउँपालिकामा रहेका दुई प्रहरी चौकी सदरमुकाम सारिएको प्रजिअ लामिछानेले जानकारी दिए। उनका अनुसार नार्पाभूमिका अत्यावश्यक कामकाजका लागि सदरमुकामस्थित चामे गाउँपालिका३ कोतोमा अस्थायी कार्यालय स्थापना गरी सेवाप्रवाह भइरहेको छ। अन्नपूर्ण संरक्षण क्षेत्र आयोजना (एक्याप) एकाइ कार्यालय मनाङका प्रमुख ढकबहादुर भुजेलले चिसोमा पनि न्यून मात्रामा पर्यटकको आगमन भइरहेको बताए। सिजनमा भन्दा पर्यटकको आगमन कम भए पनि आउने क्रम जारी रहेको उनले जानकारी दिए। उनले, बाटोमा केही मात्रामा हिउँ छ। हिउँ खेल्दै रमाउँदै पर्यटक थोराङ्ला भञ्ज्याङ, तिलिचो तालतर्फ जाने आउने भइरहेको छ। पर्यटकलाई मौसमसम्बन्धी जानकारीका साथै बाटोमा हुनसक्ने जोखिमलाई मध्यनजर गरी यात्रा गर्न सुझाव दिँदै आएको उनले बताए। मनाङ ङिस्याङ गाउँपालिका५ भ्राकाका किसान सोनाम लामाले धेरैजसो गाउँले तल झरेका छन्। तर हामी घर कुर्ने र चौँरी हेर्न यहीँ बसेका बताउनुभयो। उनले भने, चिसोमा माउ चौँरी र युवावस्थाका चौँरीलाई खुवाउन बचाउन सजिलै हुन्छ। तर चिसोमा बच्चालाई जोगाउनै मुस्किल हुन्छ। ठूला पशुचौपायले पानी, घाँस आफैँ खोज्न सक्छन्। बच्चाले सक्दैनन्। जाडोमा यिनीहरूलाई ध्यान दिनुपर्छ। लामो समयसम्म हिमपात भयो भने अलिअलि जम्मा गरेर राखेको घाँस सकिन्छ। खान नपाई दुब्लाएर मर्ने गर्छ। जाडो भइरहेका बेला बच्चालाई भने गोठ बनाएर राखिन्छ। हिउँ बढी परे पनि ठूला भएका चौपायलाई हिउँमै छाड्नुपर्छ। जाडोमा घाँस कम हुँदा दुध पनि कम हुने हुँदा बच्चालाई मात्र ठिक्क हुन्छ। हामीले यो समयमा दूध दुहुदैनौँ, उनले भने, लेकका खर्कबाट गाउँघर नजिक चौँरी ल्याइन्छ। नावर पनि चौँरीसँगै अलि तल नै झर्छन्। जसले गर्दा हिउँ चितुवा पनि चौपाय नजिकै आहाराका लागि आउने गर्दछन्। यसबाट जोगाउनकै लागि हामी यहाँ बस्नुपर्ने भएको हो। यहाँ फागुनको पहिलो सातादेखि खेतीपातीको समय सुरु हुन्छ। जसले गर्दा बेँसीमा झारिएका गोठ लेकका खर्कतर्फ लैजाने गरिन्छ। हाल जिल्लाभर चार हजार तीन सय ९७ चौँरी रहेको भेटेरेनरी अस्पताल तथा विज्ञ केन्द्रका प्रमुख नरेन्द्र राईले जानकारी दिए। जाडो कम हुँदै गएपछि यहाँका स्थानीय पनि जिल्ला फर्कन थाल्दछन्। रासस"
शुक्रबार देशका यी स्थानमा हुने छ हिमपात,काठमाडौं : शुक्रबार देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहनेछ। मौसम पूर्वानुमान महाशाखाका अनुसार देशको उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको छ। देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहनेछ। देशको उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको छ।
भक्तपुरको त्रिवेणीधाममा माधव नारायण मेलाको ब्रत सुरु,"भक्तपुर : भक्तपुरको हनुमानघाटस्थित त्रिवेणीधाममा माधव नारायण मेलाको ब्रत शुभारम्भ भएको छ। हरेक वर्ष पौषशुक्ल पूर्णिमादेखि माघ शुक्ल पूर्णिमासम्म लाग्ने माधवनारायण मेला हनुमानघाटस्थित त्रिवेणीधाममा स्नान गरी सूर्यलाई अर्घ्य दिएर माधवनारायणको पूजा गरेपछि ब्रत सुरु हुन्छ। साँखुको शालिनदीमाभन्दा पहिलादेखि यस मेला एवं ब्रत शुरु भएको शिलालेख एवं ग्रन्थमा पाइएको स्थनीयको भनाइ छ। माधवनारायणको ब्रत बस्ने व्यक्तिले ब्रत शुरु हुनु अघिल्लो दिनदेखि निराहार बस्नुपर्ने, बिहानै त्रिवेणीमा स्नान गरी चोखो जल तथा पूजा सामग्रीले पूजा गर्नुपर्ने, शङ्ख जल ग्रहण गरी मन्त्रोच्चारण गर्नुपर्ने, शङ्ख जल ग्रहण गरेपछि कसैलाई छुन नहुने तथा जुत्ता लगाउन नहुने परम्परा रहेको छ। नेसं ७२२ मा रणजीत मल्ल आफैँले ब्रतको व्यवस्थापन गरिएका शिलालेखमा उल्लेख गरिएको छ। त्रिवेणीघाटमा डुबेर एकचित्त भएर जे माग्यो त्यो पूरा हुने जनविश्वास रहेकाले हनुमानघाटमा ब्रत बस्ने र स्नान गर्ने आउने गरेका छन्। ब्रर्तालुहरु त्रिवेणीघाटमा महिना दिनसम्म बसेर ब्रत पूरा गर्ने र कतिपय बर्तालु भने हरेक दिन बिहान त्रिवेणीघाटमा आएर नुहाउने तथा विभिन्न स्थानको कलश यात्रामा सहभागिता जनाउने परम्परा छ। ब्रर्तालुले माघ शुक्ल पूर्णिमाको दिन बिहान त्रिवेणीखोलामा आएर स्नान गरी माधवनारायणको पूजा गरेर होम आहुती गरेपछि भक्तपुर नगरका विभिन्न देवालयहरुको परिक्रमा गरेर भूपतिन्द्र मल्लको मूर्तिमा इन्द्रकलश चढाएर ब्रत समापन गर्ने परम्परा छ।"
झापामा गाँजा र ब्राउन सुगरसहित चारजना पक्राउ,"झापा : झापाको कमलमा लागुऔषध गाँजा र ब्राउन सुगरसहित चारजना पक्राउ परेका छन् । पक्राउ पर्नेहरूमा कमल गाउँपालिका ७ का २५ वर्षीय सुरज लिम्बू, सोही ठाउँका ४० वर्षीय किवी माया धिमाल, २१ वर्षीय गणेश दर्जी र गौरादह नगरपालिका १ का २४ वर्षीय विशाल मर्डी रहेको जिल्ला प्रहरी कार्यालय झापाले जनाएको छ । कमल७ धिमाल डाँडास्थित एक होटेलमा लागुऔषध बिक्री वितरण भइरहेको विशेष सूचनाको आधारमा इलाका प्रहरी कार्यालय दमकबाट खटिएको प्रहरी टोलीले उनीहरूलाई लागुऔषधसहित पक्राउ गरेको हो । प्रहरीले उनीहरूको साथबाट २५० ग्राम गाँजा र ४ ग्राम ब्राउन सुगर फेला पारेको थियो । लागुऔषधसहित पक्राउ परेका उनीहरूलाई इलाका प्रहरी कार्यालय दमक राखेर थप अनुसन्धान गरिरहेको जनाइएको छ ।"
मोटरसाइकल दुर्घटनामा चालकको मृत्यु,विराटनगर : मोरङको रतुवामाई नगरपालिका७ मा बिहीबार बिहान मोटरसाइकल दुर्घटना हुँदा चालकको मृत्यु भएको छ । सिजुवाकादुपाडा भित्री सडकखण्डमा कादुपाडाबाट सिजुवातर्फ जाँदै गरेको प्रदेश १०१५० प ८५२२ नम्बरको मोटरसाइकल आफैं अनियन्त्रित भएर बिहान ५:४० बजेतिर दुर्घटनामा परेको प्रहरीले जनाएको छ । मोरङ ट्राफिक प्रमुख प्रहरी निरीक्षक सुमन न्यौपानेका अनुसार दुर्घटनामा मोटरसाइकल चालक रतुवामाई७ का अन्दाजी २८ वर्षीय कनैया साहको मृत्यु भएको छ । मोटरसाइकल नालीमा पल्टिएर गम्भीर घाइते भएका साहलाई घटनास्थलबाट उद्धार गरेर उपचारका लागि उर्लाबारीको मदन भण्डारी अस्पताल एवं ट्रमा सेन्टर लगिएको थियो । उपचारकै क्रममा बिहान ६:५५ बजेतिर उनको मृत्यु भएको प्रनि न्यौपानेले बताए । मोटरसाइकलको तीव्र गतिका कारण दुर्घटना भएको हुनसक्ने प्रहरीको प्रारम्भिक अनुमान छ । मोटरसाइकललाई इलाका प्रहरी कार्यालय सिजुवामा राखेर घटनाको अनुसन्धान सुरु गरिएको प्रहरीले जनाएको छ ।
आजदेखि स्वस्थानी व्रत,"काठमाडौं : आज पौष शुक्ल पूर्णिमा। आजदेखि माघ शुक्ल पूर्णिमासम्मको एक महिने अवधिमा नेपालका विभिन्न शक्तिपीठको पूजा आराधना गरिन्छ। ती स्थानमा सतीदेवीको अङ्ग पतन भएपछि देवीदेवताको बास रहेको विश्वासका आधारमा यो परम्परा सुरु भएको हो। आजदेखि वैदिक सनातन धर्मावलम्बीले घर घरमा विधिपूर्वक गरिने माघ स्नान, स्वस्थानी व्रत एवं कथा वाचन सुरु गरेर यी देवीदेवताको पूजा आराधना सुरु गर्दै छन्। वैदिक सनातन धर्मावलम्बी पनि विशेषगरी नेपालमा बसोवास गर्नेले नै यो पर्व मनाउँछन्। भारतलगायत अन्य देशका हिन्दू धर्मावलम्बीले कमैमात्र यो विधिबाट पूजा आराधना गर्छन्। यसैले यो नेपालकै मौलिक परम्पराको रुपमा रहेको छ। नेपालमा पनि धेरैजसो महिलाले नै यो व्रत गर्छन्। नेपालमा गरिने स्वस्थानी व्रतकथाका विषयमा विद्यावारिधि शोध गरेकी अमेरिकी नागरिक जेसिका भेन्तिन बिर्केनहोल्ज यो परम्परा दक्षिण एसियाकै अरु देशमा नभेटिएको बताउँछिन्। जेसिका हाल अमेरिकाको इलिनोय विश्वविद्यालयमा धर्म विषयको उपप्राध्यापकका रुपमा कार्यरत छिन्। वैदिक सभ्यताका विषयमा नेपालमै अध्ययन अनुसन्धान गर्ने थोरै पश्चिमा खोजकर्तामध्ये जेसिका पनि एक हुन्। पौष शुक्ल पूर्णिमादेखि माघ शुक्ल पूर्णिमासम्म एक महिना स्वस्थानी व्रत र माघ स्नान गरिन्छ। पौष शुक्ल चतुर्दशीको दिन हात गोडाका नङ काटी स्नान गरी शुद्ध वस्त्र पहिरिएर यसको सुरुवात् हुन्छ। बिहान माघ स्नान गरी मध्यान्हकालमा महादेवको पूजा गरिन्छ। बेलुकी स्कन्द पुराणको केदार खण्ड अन्तर्गत माघ माहात्म्यको कुमार अगस्त्यबीच संवाद भएको स्वस्थानी व्रत कथा सुन्ने, सुनाउने परम्परा छ। कुल परम्परा अनुसार कथावाचन भने कसैले बिहान त कसैले बेलुकी गर्छन्। एक महिनासम्म यो विधिबाट व्रत गरी माघ शुक्ल पूर्णिमाका दिन १०८ जनै, १०८ सुपारी, १०८ पान, १०८ फूल, १०८ रोटी, १०८ अक्षता विभिन्न थरीका फलफूल, धूप, बत्ती, नैवेद्य, श्रीखण्ड, रक्तचन्दन, सिन्दूर, वस्त्र, भेटी चढाई व्रतको कामना पूर्ण होस् भनी भगवतीलाई अर्घ्य दिइन्छ। चढाइएका प्रसादमध्ये सबैबाट आठआठ पतिलाई, पति नभए छोरालाई र छोरा पनि नभए मीत छोरालाई एवं मीत छोरा पनि नभएमा कामना सिद्ध होस् भनी नजिकको पवित्र नदीमा लगी बहाउने व्रत विधि छ। सय रोटी वर्तालु आफैँले फलाहार गरी रातमा जाग्राम बसिन्छ। जाग्रामका समयमा देवीको माहात्म्य सुन्ने, सुनाउने गरिन्छ। यसो गरेमा वर्तालुको मनोकाङ्क्षा पूरा हुन्छ भन्ने धार्मिक विश्वास छ। स्वस्थानीको शाब्दिक अर्थ आफू बसेको स्थानको देवी भन्ने बुझिन्छ। आफू बसेकी स्थानकी देवीको पूजा गर्नु नै स्वस्थानी पूजा हो। उत्तरायणपछिको समय ध्यान योग साधनाका लागि उपयुक्त भएकाले स्वस्थान अर्थात् आफ्नो आत्मामा सम्पर्कको अभ्यास गर्नुलाई स्वस्थानी भनिएको विश्वास पनि छ। यसका लागि पौष शुक्ल पूर्णिमादेखि माघ शुक्ल पूर्णिमासम्मको समय राम्रो मानिन्छ। सुवर्ण वर्णकी, त्रिनेत्रधारी, प्रसन्न मुद्रा भएकी, कमल र सिंहासनमा बसेकी, चार हात भएकी देवीलाई स्वस्थानी देवी भनी स्कन्द पुराणमा उल्लेख गरिएका धर्मशास्त्रविद् प्रा डा देवमणि भट्टराईले जानकारी दिए। स्वस्थानीको चार हातमध्ये पहिलो हातमा नीलकमल, दोस्रो हातमा खड्ग, तेस्रो हातमा ढाल र चौथो हातमा वरदमुद्रा लिएकी देवी स्वस्थानी हुन् भनी पुराणमा उल्लेख गरिएको छउनले भने। यस्ती देवीको विधिपूर्वक व्रत गरेमा बिछोड भएका जोडीको पुनर्मिलन हुन्छ भन्ने विश्वास छ। रोग व्याध लागेको भए ठीक हुने र पति वा पत्नीका रुपमा कसैलाई इच्छाएको भए प्राप्त हुने कथा समेत प्रचलित छ। सत्य युगमा हिमालय पर्वतकी पुत्री पार्वतीले महादेवलाई पति पाऊँ भनी विष्णुको निर्देशानुसार स्वस्थानीको व्रत गरेको कथा स्वस्थानीमा वर्णन गरिएको छ। व्रतपछि बिछोडमा परेका नाग नागिनीको समेत पुनर्मिलन भएको कथामा उल्लेख छ। गोमा ब्राह्मणीले सप्तऋषिले सिकाएको व्रतविधि अनुसार व्रत गर्दा पुत्र वियोगबाट मुक्ति मिलेको र व्रतकै प्रभावले छोरा नवराज लावण्य देश हालको साँखु क्षेत्रको राजा भएको कथा समेत स्वस्थानीमा वर्णन गरिएको साँखुको ऐतिहासिक, धार्मिक, पुरातात्विक, सांस्कृतिक र पर्यटकीय विषयमा अनुसन्धानरत इतिहासकार प्रकाश श्रेष्ठ सक्व ले जानकारी दिए। माधवनारायणको मेला आजैदेखि एक महिनासम्म उपत्यकाको उत्तर पूर्वी भेगस्थित १८ किमीको दूरीमा रहेको साँखुस्थित शालिनदीमा माघस्नान सहित माधवनारायणको मेला शुरु गरिँदै छ। माघ महिनामा यहाँ आई स्नान गरेर माधवनारायणको दर्शन गरेमा पाप पखालिई पुण्य कमाइने धार्मिक विश्वास छ, यो विश्वासमा प्रत्येक वर्ष यहाँ लाखौँ भक्तजन आउने गर्छन्इतिहासकार श्रेष्ठले भने। यस वर्षको माधनारायण मेलाका लागि साँखुस्थित शालिनदीमा आजदेखि लाग्ने मेलाको सम्पूर्ण तयारी पूरा भएको छ। शालिनदीमा स्नान एवं माधवनारायण र श्रीस्वस्थानीको दर्शनका लागि देशका विभिन्न भागबाट भक्तजन आउने गरेका छन्। रासस"
सवारी लाइसेन्स प्रदेशबाटै छापिने,"काठमाडौं :सवारीचालक अनुमतिपत्र छाप्नका लागि सरकारले प्रदेशलाई नै जिम्मा दिन लागेको छ। सबै प्रदेशका सवारी अनुमतिपत्र केन्द्रबाट मात्रै छाप्ने हुँदा लाइसेन्स प्रिन्ट निकै ढिलो हुने गरेको थियो। त्यसैबीच करिब डेढ लाख नक्कली लाइसेन्स छापिएको सूचना पनि सार्वजनिक भएको थियो। भौतिक पूर्वाधार तथा यातायातमन्त्री प्रकाश ज्वालाले सवारीचालक अनुमतिपत्र छाप्ने अधिकार प्रदेश सरकारलाई दिने तयारी भइरहेको बताएका छन्। मन्त्री ज्वालाले केही दिनअघि प्रदेशका यातायात मन्त्री र सचिवसँग बसेर छलफल गरेका थिए। बुधबार एक कार्यक्रममा बोल्दै मन्त्री ज्वालाले जनतालाई सहज रूपमा सेवा उपलब्ध गराउन अनुमतिपत्र छाप्ने अधिकार प्रदेशलाई दिन लागिएको बताएका हुन्। उनले सवारीचालक अनुमतिपत्रका लागि रकम भुक्तानी र आवेदन अनलाइनमार्फत भर्न सकिने गरी तयारी गरेको बताएका छन्। भौतिक पूर्वाधार तथा यातायात मन्त्रालयका सूचना अधिकारी ईश्वरीदत्त पनेरुका अनुसार सवारी चालक अनुमतिपत्र छाप्ने अधिकार पहिल्यैदेखि नै प्रदेशलाई थियो। कसैले पनि जिम्मा नलिएका कारण यो कार्य यातायात विभागले गर्दै आएको थियो। अब सबै प्रदेशले आफ्नो छेत्रभित्रको लाइसेन्स आफैं प्रिन्ट गर्न सक्ने गरी तयारी थालिएको हो। पनेरु भन्छन्, प्रदेश सरकारले जिम्मा लिनुपयो। आवश्यक सहयोग मन्त्रालयले गर्नेछ। सबै प्रदेशका लाइसेन्स संघबाट नै छापिने हुँदा कामको लोड तथा समय पनि धेरै लाग्यो। यातायातमन्त्री भन्छन्, सवारी अनुमतिपत्रलाई प्रभावकारी र भरपर्दो बनाउन मन्त्रालय जुटिरहेको छ। यसमा भएका घोटाला पनि बाहिर ल्याएका छौं। छापिएका २९ हजार नक्कली लाइसेन्स रद्ध गयौं। अझै एक लाख नक्कली लाइसेन्स रद्ध गर्ने प्रक्रियामा छन्। नक्कली लाइसेन्स घोटालामा मुछिने जो भए पनि उन्मुक्ति नहुने मन्त्री ज्वालाले जोड दिए।"
स्वस्थानी व्रत सुरू : शालीनदीमा स्नान गर्नेको घुइँचो,"काठमाडौं : आजदेखि स्वस्थानी व्रत कथा तथा माधवनारायणको मेला सुरू भएको छ। प्रत्येक वर्ष पौष शुक्ल पूर्णिमादेखि माघ शुक्ल पूर्णिमासम्म यो मेला लाग्ने गर्छ। यसै अवसरमा काठमाडौंको साँखुस्थित शालीनदीमा पूजा तथा स्नान गर्नेको भीड लागेको छ। साँखुको शालीनदीमा स्वस्थानीमा विशेष मेला लाग्ने गर्छ। यस वर्ष २०१ महिला र १९ पुरुष गरी २२० जना शालीनदीमा माधवनारायणको ब्रत बसेका छन्। माघ महिनामा शालीनदीमा स्नान गरेर माधवनारायणको दर्शन गरेमा पुण्य प्राप्त हुने जनविश्वास छ। जसका कारण बिहानैदेखि विभिन्न स्थानबाट सन्तोषी माताको दर्शन गर्न भक्तालुहरू शालीनदीमा आइपुगेका हुन्। शालीनदीको कुण्डमा नुहाइधुवाइ गरी सन्तोषी माताको दर्शन गर्दा मनले चिताएको पूरा हुने विश्वासले यहाँ आएको भक्तालुहरू बताउँछन्। मेला अवधिभर हरेक दिन घरघरमा स्वस्थानी कथा भन्ने र सुन्ने गरिन्छ। व्रत बस्नेले महिनाभरि प्रत्येकदिन नुहाइ श्रीस्वस्थानीको पूजा कथा श्रवण गरेमा मनोकांक्षा पूरा हुने विश्वास गरिन्छ। आजदेखि वैदिक सनातन धर्मावलम्बीले घरघरमा विधिपूर्वक गरिने माघ स्नान,स्वस्थानी व्रत एवं कथा वाचन सुरु गरेर देवीदेवताको पूजा आराधना गरी व्रत सुरू गरेका छन्। वैदिक सनातन धर्मावलम्बी पनि विशेषगरी नेपालमा बसोवास गर्नेले नै यो पर्व मनाउँछन्। भारतलगायत अन्य देशका हिन्दू धर्मावलम्बीले कमैमात्र यो विधिबाट पूजा आराधना गर्छन्। यसैले यो नेपालकै मौलिक परम्पराको रुपमा रहेको छ। नेपालमा पनि धेरैजसो महिलाले नै यो व्रत गर्छन्। पौष शुक्ल पूर्णिमादेखि माघ शुक्ल पूर्णिमासम्म एक महिना स्वस्थानी व्रत र माघ स्नान गरिन्छ। पौष शुक्ल चतुर्दशीको दिन हात गोडाका नङ काटी स्नान गरी शुद्ध वस्त्र पहिरिएर यसको सुरुवात् हुन्छ। बिहान माघ स्नान गरी मध्यान्हकालमा महादेवको पूजा गरिन्छ। बेलुकी स्कन्द पुराणको केदार खण्ड अन्तर्गत माघ माहात्म्यको कुमार अगस्त्यबीच संवाद भएको स्वस्थानी व्रत कथा सुन्ने, सुनाउने परम्परा छ। कुल परम्परा अनुसार कथावाचन भने कसैले बिहान त कसैले बेलुकी गर्छन्। सत्य युगमा हिमालय पर्वतकी पुत्री पार्वतीले महादेवलाई पति पाऊँ भनी विष्णुको निर्देशानुसार स्वस्थानीको व्रत गरेको कथा स्वस्थानीमा वर्णन गरिएको छ। व्रतपछि बिछोडमा परेका नाग नागिनीको समेत पुनर्मिलन भएको कथामा उल्लेख छ।"
अयोध्याको राम मन्दिरमा एकैदिन ३ करोड १७ लाख रुपैयाँ दान संकलन,काठमाडौं : अयोध्याको राम मन्दिरमा एकैदिन ३ करोड बढी रुपैयाँ संकलन भएको छ। मन्दिरको प्राण प्रतिष्ठा गरेको भोलिपल्ट मंगलबार ३ करोड १७ लाख रुपैयाँ भेटी संकलन भएको हो। उक्त दिन २ लाख ५ हजार बढी भक्तजनले मन्दिरको दर्शन गरेका थिए। रामजन्मभूमि तीर्थ क्षेत्र ट्रष्टका अनिल मिश्रले मन्दिरको प्राण प्रतिष्ठापछि खोलिएका १० काउन्टरबाट एकै दिनमा अनलाइनमार्फत ३ करोड १७ लाख रुपैयाँ दान प्राप्त भएको बताए। बुधबार राती १० बजेसम्म २ लाख ५ हजार बढी भक्तजनले मन्दिरको दर्शन गरेका थिए। प्राण प्रतिष्ठा गरेको दिन सोमबार ५ लाख बढी भक्तजनले मन्दिरको दर्शन गरेको
शीतलहर र हुस्सुले सुनसरीको जनजीवन प्रभावित,"धरान : शीतलहर र बाक्लो हुस्सुका कारण सुनसरीको जनजीवन प्रभावित भनेको छ। बाक्लो हुस्सु सँगै परेको शीतलहरका कारण जाडो बढेपछि दैनिक जनजीवन प्रभावित बनेको हो। जाडो बढेपछि वृद्ध बृद्धा र बालबालिकाहरु समस्यामा परेका छन्। जाडोका कारण बालबालिकाहरुमा ज्वरो आउने, बान्ता आउने र रुखाखोकीको समस्या आउन थालेको विजयपुर अस्पताल धरानका बालरोग विशेषज्ञ डा प्रल्हाद न्यौपानेले बताए। बाक्लो हुस्सुका कारण यातायातका साधन सञ्चालनमा गम्भीर समस्या उत्पन्न भएको धरान काठमाडौं न्यु कोशी बसका संचालक दिनेश कोइरालाले बताए। उनले बाक्लो हुस्सुका कारण हप्ता दिनदेखि तराई सुनसरी, सप्तरी, सिराहा, धनुषा र महोत्तरी जिल्ला हुँदै काठमाडौंधरान यातायातका साधन सञ्चालनमा समस्या भएको बताए। जाडोका कारण विद्यालय र कलेज जाने विद्यार्थीहरु समेत प्रभावित भएका छन्। जाडोका कारण विद्यालयमा आगो बालेर ताप्नु परेको सहिद स्मृति माविका विद्यार्थी प्रज्वल गिरीले बताए। जाडोका कारण सुनसरीको धरान, इटहरी, इनरुवा, दुहबी, झुम्का, भाण्टाबारी लगायतका स्थानको जनजीवन प्रभावित बनेको छ।"
लागुऔषधसहित बुटवलबाट दुईजना पक्राउ,"बुटवल : लागुऔषध कारोवारमा संलग्न दुईजना यूवालाई इलाका प्रहरी कार्यालय बुटवलले पक्राउ गरेको छ । बुटवल उपमहानगरपालिका १० रामनगरस्थित पूर्वपश्चिम राजमार्गमा चेकजाँचको क्रममा शंकास्पद अवस्थामा हिँडेका बुटवल ११ देविनगरका ४६ वर्षीय दिनेश थापा र तिलोत्तमा नगरपालिका २ का २८ वर्षीय बिक्की पुनमगरलाई प्रहरीले पक्राउ गरेको हो । उनीहरुको साथबाट एसपीएस लेखेको क्याप्सुल,केयर ज्याकको टिटीसेट,निबट्राभेट१० लेखेको ट्याब्लेट नगद ५५ हजार ५ सय ४० रुपैयाँ र ब्राउन सुगर बरामद गरिएको छ । उनीहरुलाई लागुऔषध कसुर शीर्षकमा मुद्दा दर्ता गरी थप अनुसन्धान भइरहेको प्रहरीले बताएको छ ।"

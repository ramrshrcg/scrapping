शीर्षक,विवरण
त्रिपालमा जालझेल,"कसैको दबाबका भरमा राज्यका ढुकुटीबाट रकम उपलब्ध गराइहाल्नु कर्मचारीको कर्तव्य पनि होइन। प्रक्रिया पूरा नभएको र बिलबिजक पनि भएको हुँदा निजी कम्पनीहरूले व्यर्थ भुक्तानी मागेको शंका स्वाभाविक छ। २०७२ सालको भूकम्पले धेरैलाई घरविहीन बनायो। एक त भूकम्प निरन्तर गएकाले नभत्किएका घरमै पनि बस्न डर थियो, अर्काेतिर धेरैको त घरै भत्कियो। खुला चउर वा बारीका पाटामा पाल टाँगेर बस्नुको उपाय त्यतिखेर भएन। सक्नेले आफंै पाल किने, नसक्नेहरू स्याउलाकै छाप्रोमा पनि बसे। सरकार र दातृसंस्थाले त्यतिबेला राहतमा सबैभन्दा धेरै चासो दिएको विषय नै ओत थियो। त्यो पनि त्रिपाल। सरकारले गर्ने कुनै पनि किनमेल सार्वजनिक खरिद ऐनअनुसार हुनुपर्छ, पदाधिकारी वा अधिकारीका हुकुम र आदेशका भरमा केही पनि किन्न पाइन्न। सहरी विकास मन्त्रालय र त्यसका अधिकारी अहिले ऊ बेला किनिएको भनिएको त्रिपालको भुक्तानीसम्बन्धी लफडामा छन्। त्यो के भने तीन वटा निजी कम्पनीले मन्त्रालयको आदेशमा २७ हजार ७ सय ९ थान त्रिपाल किनेको भनेर भुक्तानी गरिरहेका छन्, तर मन्त्रालय त्यसको सक्कली बिलबिजक नभएको भनेर दिन मानिरहेको छैन। तर लक्की एएस इन्टरप्राइजेज, माता इन्टरप्राइजेज र दीप किरण प्रिन्टिङ एन्ड ट्रेडर्सले भने पाल उपलब्ध गराएकै हुँदा भुक्तानीका लागि अनेक दबाबमात्रै दिएनन्, अदालतबाटै आदेश गराए। अदालतले पनि प्रक्रिया पुर्याएर भुक्तानी दिनुभन्यो। प्रक्रिया भने पुग्न सकेन। ऊ बेला खरिद भएको पालको न विवरण मन्त्रालयसँग छ, नत्र ऊ बेलाका बिलबिजक। दाबी गरिएको छ ७ करोड रुपैयाँ। ७ रुपैयाँ पनि विधिविपरीत भुक्तानी गर्न मिल्दैन भने त्यतिका रकम दिने कुरै भएन। तै दबाब भने चर्काे छ। कर्मचारी बिलखबन्दमा छन्, नदिऊँ उच्च अदालत पाटनले देऊ भनिसक्यो, नदिएकोमा कतिपय कर्मचारीलाई अवेहलनाको मुद्दा पनि लाग्यो। दिऊँ अख्तियार लाग्ला भन्ने भय। यस्तै खरिद प्रकणमा अख्तियारले मुद्दा पनि हालेको छ। निजी कम्पनीहरूले पनि बुझ्न पर्ने कुरा के हो भने अदालतले पनि प्रक्रिया त पुर्याऊ भनेकै छ। बिलबिजकको आधिकारिकता यकिन गर्नु, निवेदकले आपूर्ति गरेको त्रिपालको वास्तविक परिणाम यकिन गर्नु, विपक्ष मन्त्रालयलाई दाखिला भएको त्रिपालको हुनुपर्ने गुणस्तरसमेत जाँचबुझ गरी निवेदकलाई वास्तविक भुक्तानी दिनुपर्ने रकम यकिन गरी भुक्तानीको विषयमा टुंगो लगाउनुपर्ने दायित्व पालना गर्नू भन्ने अदालतको आदेश मान्नु नै पर्छ। हो, अदालतले भनेका तिनै कुरा पुगेका छैनन्। आपूर्तिकर्ताको कोटेसनको परिणाम, मूल्यको आधारमा टिप्पणी उठान, त्यसको स्वीकृति अनि माग फारम खरिद आदेश र दाखिलासम्बन्धी प्रचलित प्रावधान अपूरै छ। यस्ता प्रक्रिया पूरा नगरी भुक्तानीका लागि दबाब दिनु निजी कम्पनीको काम स्वीकार्ययोग्य हुनै कुरै भएन। कसैको दबाबका भरमा राज्यका ढुकुटीबाट रकम उपलब्ध गराइहाल्नु कर्मचारीको कर्तव्य पनि होइन। प्रक्रिया पूरा नभएको र बिलबिजक पनि भएको हुँदा निजी कम्पनीहरूले व्यर्थ भुक्तानी मागेको शंका स्वाभाविक छ।"
थारु क्लस्टरलाई सम्बोधन गर्ने बनेन कानुन,"यता संघीय निजामती सेवा ऐन नआउँदा पुरानै कानुनबमोजिम काम हुँदै आएको थियो तर सर्वोच्च अदालतले छुट्टै कानुन निर्माण गरेर ९ महिनाभित्र कार्यान्वयन गर्नु भनेर प्रधानमन्त्री तथा मन्त्रिपरिषद्को कार्यालयलाई परमादेश जारी गरेपछि पुराना ऐनअनुसार विज्ञापन गर्न नसक्ने अवस्थामा आयोग पुगेको देखिन्छ। काठमाडौं : सहसचिव र उपसचिवको विज्ञापन वार्षिक कार्यतालिका अनुसार बुधबार प्रकाशन गर्नुपर्ने थियो। तर, लोक सेवा आयोगले सूचना निकालेर नै विशेष कारण भन्दै प्रकाशन नगरेको जानकारी गरायो। आयोगले कारण नखुलाए पनि थारु क्लस्टरलाई सम्बोधन गर्ने कानुन नबन्दा लोक सेवा आयोगले विज्ञापन प्रकाशन रोकेको हो। सर्वोच्च अदालतले थारुलाई छुट्टै क्लस्टर बनाउनुपर्ने आदेश दिएपछि यस्तो समस्या आएको छ। सो विषयलाई सम्बोधन गर्ने कानुन नबनेको कारण सहसचिव र उपसचिवको विज्ञापन वार्षिक कार्यतालिका अनुसार प्रकाशन भएन। कहिले हुन्छ अब टुंगो पनि छैन। पछिल्लो समय राजपत्रांकित प्रथम श्रेणी (प्राविधिक र अप्राविधिक) तथा अधिकृत प्रथम, राजपत्रांकित द्वितीय श्रेणी (प्राविधिक र अप्राविधिक) तथा अधिकृत द्वितीयका सबै विज्ञापन रोकिएका छन्। वार्षिक कार्यतालिका अनुसार खुला, बढुवा, आन्तरिक प्रतिस्पर्धा सबै किसिमका विज्ञापन भएनन्। २०८० असोज २३ को आयोगका निर्णयअनुसार २०८० असोज २४ मा प्रकाशन गर्नुपर्ने विज्ञापन विशेष कारणले प्रकाशन नभएको भन्दै सूचना नै जारी गरेको छ। आयोगको वार्षिक कार्यतालिका २०८०८१ अनुसार मिति २०८० असोज २४ गते प्रकाशन गर्नुपर्ने विज्ञापन विशेष कारणवश प्रकाशन नगरिएको व्यहोरा आयोगको मिति २०८० असोज २३ को निर्णयअनुसार सम्बन्धित सबैको जानकारीका लागि यो सूचना प्रकाशन गरिएको छ, बुधबार जारी सूचनामा उल्लेख गरिएको छ। आयोगकी प्रवक्ता गीताकुमारी हुमागाईंले विशेष कारणवस विज्ञापन प्रकाशन नभएको भन्दै आफूलाई विस्तृत जानकारी नदिएको बताइन्। उनले आयोगको इतिहासमा यसरी कार्यतालिका प्रकाशन नरोकिएको बताएकी छन्। योभन्दा अगाडि यसरी वार्षिक कार्यतालिका रोकिएको थिएन। यो नै पहिलोपटक हो, उनले भनिन्। सर्वोच्च अदालतले थारुलाई छुट्टै क्लस्टर बनाउनुपर्ने आदेश र त्यो आदेशअनुसार संघीय निजामती सेवा ऐनका नआउनु लगायतका कारणले यो रोकिएको आयोग स्रोतले बताएको छ। आयोगको दोस्रो र तेस्रो नम्बरको कार्यतालिका नै रोकिएपछि यो वर्ष पूरै विज्ञापनहरू प्रभावित हुने देखिएको छ। २०८०८१ को कार्यतालिका अनुसार निजामती सेवा, नेपाल स्वास्थ्य सेवा, व्यवस्थापिका संसद् तथा राष्ट्रिय मानव अधिकार आयोगमा विभिन्न पदको पदपूर्तिका १५ वटा शीर्षक छन्। त्यस्तै सुरक्षा निकाय, संगठित संस्थाको विज्ञपान पनि आयोग नै गर्ने गरेको छ। सर्वोच्चले गत माघ २४ गते थारु आरक्षणको मागसम्बन्धी मुद्दामा ९ महिनाभित्र संघीय निजामती सेवा ऐन वा अन्य ऐन, नियम, विनियमसमेतको कानुनी व्यवस्था गर्न परमादेश जारी गरेको थियो। सर्वोच्चका न्यायाधीशद्वय विश्वम्भरप्रसाद श्रेष्ठ (हालका प्रधानन्यायाधीश), आनन्दमोहन भट्टराईको संयुक्त इजलासले संघीय निजामती ऐन जारी भइसकेपछि थारु समुदायलाई चालू आर्थिक वर्षको क्षतिपूर्तिसमेत प्रबन्ध गर्नसमेत भनेको थियो। थारु समुदायले खुलाएका अतिरिक्त आदिवासी जनजाती र मधेसी समूहअन्तर्गत आरक्षित पदमा दरखास्त दिँदै आएका थिए। संविधानले थारुलाई छुट्टै समूहको रूपमा स्वीकार गरे पनि सेवासम्बन्धी कानुनमा यो बारेमा स्पष्ट व्यवस्था नगरिएसम्म अलग्गै समुदायको रूपमा स्वीकार गर्न आयोगलाई अफ्ठ्यारो परेको हो। संघीय निजामती सेवा ऐन नै नआएको कारण यो विषय प्रभावित भएको छ। भदौ २१ मा मन्त्रिपरिषद्बाट पारित भएको यो ऐनको मस्यौता यसै थन्किएर बसेको छ। साविक निजामती सेवा ऐनमा निजामती सेवालाई समावेशी बनाउने खुला प्रतियोगिताद्वारा पूर्ति हुने पदमध्ये ४५ प्रतिशत पद छुट्टयाई सो प्रतिशतलाई सतप्रतिशत मानी देहायबमोजिमका उम्मेदवारबीचमा मात्र छुट्टाछुट्टै प्रतिस्पर्धा गराइनेछ भन्ने व्यवस्था गरिएको छ। जसमा महिलाका लागि ३३ प्रतिशत, आदिवासीजनजातिका लागि २७ प्रतिशत, मधेसीका लागि २२ प्रतिशत, दलितका लागि ९ प्रतिशत, अपांगका लागि ५ प्रतिशत र पिछडिएको क्षेत्रका लागि ४ प्रतिशत पद छुट्याई प्रतिस्पर्धा गरिने कुरा उल्लेख छ। यता संघीय निजामती सेवा ऐन नआउँदा पुरानै कानुनबमोजिम काम हुँदै आएको थियो तर सर्वोच्च अदालतले छुट्टै कानुन निर्माण गरेर ९ महिनाभित्र कार्यान्वयन गर्नु भनेर प्रधानमन्त्री तथा मन्त्रिपरिषद्को कार्यालयलाई परमादेश जारी गरेपछि पुराना ऐनअनुसार विज्ञापन गर्न नसक्ने अवस्थामा आयोग पुगेको देखिन्छ। आयोगका पूर्वसदस्य गोविन्दप्रसाद कुसुमले अदालतको आदेश र सरकारको पदपूर्तिको आवश्यकता नठान्दा विज्ञापन रोकिने गरेको बताए। पीडित मर्का पर्यो भन्दै अदालत गए, उनीहरूको पक्षमा अदालतले फैसला गर्यो, त्यो फैसलाको सम्मान गर्दै अहिलेको विज्ञापन रोकिएको हुन सक्छ, उनले भने। सरकारले रिक्त पदपूर्तिको आवश्यकता नठानेमा विज्ञापन नहुने उनको स्पष्ट पारे। अहिलेको अवस्थामा भने बाध्यतावश विज्ञापन रोकिएको हुन सक्ने उनको भनाइ छ। उनले कोभिडको समयमा १ वर्ष नै वार्षिक कार्यतालिका नै सरेको पनि उदाहरण रहेको बताए। उपसचिव र सहसचिवको विज्ञापन विशेष कारण भनी सरकारले माग गरेको पदमा समेत विज्ञापन नगर्नु साह्रै लाजमर्दो र अपरिपक्व निर्णय कर्मचारीहरूले भने टिप्पणी गरेका छन्। उनीहरूले सामाजिक सञ्जालतर्फ आयोगको यो निर्णयको चर्को आलोचना गरिरहेका छन्। लोक सेवालाई नेपालको एकमात्र सर्वोच्च विश्वसनीय सरकारी संस्था (संवैधानिक निकाय) रूपमा लिने गरिएको छ। यद्यपि बेलाबेला हुने यस प्रकारका निर्णयले आयोगको अपरिपक्व देखिएको छ। सर्वोच्चको फैसलाअनुसार कानुन नबन्दासम्म रोकिएको हो भने सर्वोच्चले समावेशीमा छुट्याउनुपर्ने पदबाहेक अरूमा विज्ञापन रोक्नुहुँदैनथ्यो। बढुवा र आन्तरिक प्रतिस्पर्धामा समावेशी पद हुँदैन यी पदमा विज्ञापन गरेर खुलातर्फको पद मात्र विज्ञापन नगरेको भए हुन्थ्यो, एक अधिकृतले आपत्ति जनाउँदै भने। लोक सेवा आयोगको यो साह्रै अपरिपक्व निर्णयका कारण १३ र १४ वर्षदेखि बढुवा नभई बढुवाको मुखैमा आएका शाखा अधिकृत र उपसचिवलाई बढुवा हुन रोकेर साह्रै नै अन्याय गरेको उनको भनाइ छ। त्यस्तै बढुवा हुनै लागेका एक वर्षभन्दा कम सेवा अवधि भएका कर्मचारीलाई बढुवा हुन रोकेरै अवकाश भई नमरुन्जेलसम्म चित्त दुखाइदिने काम गर्यो। त्यस्तै नियमित विज्ञापन हुँदा त बढुवा हुन् १२ र २० वर्ष लागेको अवस्थामा बढुवाको अवधि अझै लम्ब्याउने दुस्साहस गर्यो।"
लाओसको सामना गर्दै नेपाल,"काठमाडौं : फिफा विश्वकप २०२६ को प्रारम्भिक छनोटको पहिलो खेलमा नेपालले बिहीबार लाओसको सामना गर्दैछ । त्रिपुरेश्वरस्थित दशरथ रंगशालामा हुने खेलका लागि आफू उत्साहित रहेको नेपाली राष्ट्रिय फुटबल टोलीका मुख्य प्रशिक्षक भिसेन्जो अल्बर्टो एनेसले बताएका छन् । लाओसको सामना गर्नका लागि उत्साहित छौं । लाओससँगको खेल हाम्रा लागि निकै महत्वपूर्ण छ । लाओसविरुद्ध मैदान उत्र्न हामी तयारी अवस्थामा छौं, प्रशिक्षक एनेसले भने, हाम्रा सबै खेलाडी फिट छन् । घरेलु मैदानको फाइदा उठाउने अभियानमा छौं । उनले आओससँगको खेलका लागि दुई महिनाको तयारी गरेको बताउँदै म्यानमार तथा स्थानीय क्लबसँगको मैत्रीपूर्ण खेलको फाइदा पुग्ने बताए । प्रशिक्षक एनेसले गत मार्चमा थ्री नेसन्स कपमा लाओसको सामना गरेको स्मरण गर्दै त्यतिबेला र अहिलेको टोलीमा निकै परिवर्तन भइसकेको बताए । लाओसको टोली फेरिएको छ । उनीहरूले पनि राम्रो तयारी गरेका छन्, उनले भने, खेल रोमाञ्चक हुनेछ । हामी जित निकाल्दै दोस्रो चरणमा पुग्ने प्रयासमा हुनेछौं । कप्तान किरण चेम्जोङले विश्वकप छनोटको दोस्रो चरणमा पुग्न नेपाली टोली आतुर रहेको बताए । विश्वकप छनोटका लागि राष्ट्रिय टोलीले लामो तयारी गरेको छ । खेलाडीहरूमा थप उत्साह थपिएको छ, किरणले भने, ट्याक्टिकल र फिजिकल रुपमा हामी तयारी अवस्थामा छौं । नेपाली टोली घोषणा फिफा विश्वकप २०२६ छनोटको प्रारम्भिक चरणअन्तर्गतको घरेलु मैदानमा हुने खेलका लागि नेपाली टोलीको घोषणा भएको छ । मुख्य प्रशिक्षक भिसेन्जो अल्बर्टो एनेसले बुधबार २३ सदस्यीय टोली घोषणा गरेका हुन् । किरण चेम्जोङको कप्तानीमा रहेको नेपाली टोलीको गोलरक्षकमा दीप कार्की र अभिषेक बराल छन् । यस्तै रक्षकमा सनिश श्रेष्ठ, अनन्त तामाङ, आशिष गुरुङ, रोहित चन्द, अञ्जन राई, आशिष चौधरी, अमृत श्रेष्ठ र अरिक विष्ट छन् । यसैगरी मिडफिल्डरमा सुदीप गुरुङ, लाकेन लिम्बू, आवास लामिछाने, उत्सव राई, कृतिशरत्न छुञ्जु र मनिष डाँगी छन् । मुख्य प्रशिक्षक एनेसले नेपाली टोलीको आक्रमणको जिम्मेवारी भने अञ्जन विष्ट, आयुष घलान, जिलेस्पीजंग कार्की, दिनेश हेन्जन, हिसुब थपलिया र सञ्जिव विष्टलाई सुम्पिएका छन् ।"
वाणिज्य बैंकको सेयरबाट कसरी लिने लाभ ?,"सेयरमा लगानी गर्दा आकर्षक लाभांशमात्रै होइन, अन्य वित्तीय परिसूचकहरूबारे जानकार भएर कारोबार गर्न जरुरी छ। काठमाडौं : बैंकहरूले धमाधम लाभांश प्रस्ताव सार्वजनिक गर्न थालेका छन्। सेयर लगानीकर्तालाई आकर्षण गर्ने यो एउटा महत्त्पूर्ण इन्डिकेटर हो। आर्थिक वर्ष २०७९०८० को मुनाफाबाट लाभांश प्रस्ताव घोषणा सुरु गर्न थालेका हुन्। जसमा एनआईसी एसिया बैंकले ३०, माछापुच्छ्रेले १४, एभरेस्टले २०५३, सानिमाले १४७० र सिटिजन्स बैंक इन्टरनेसनले ५७९ प्रतिशत लाभांश दिने प्रस्ताव पेस गरिसकेका छन्। यसबाहेकका बैंक पनि पाइप लाइनमा छन्। वाणिज्य बैंकको सेयरमा लगानी गर्दा आकर्षक लाभांशमात्रै होइन अन्य वित्तिय परिसूचकहरूबारे जानकार भएर कारोबार गर्न जरुरी भएको सेयर जानकारहरू सुझाव दिन्छन्। कम्पनीको वित्तीय स्थिति अर्थात् सम्बन्धित कम्पनीको अधिकृत पूँजी, चुक्ता पूँजी, नेटवर्थ, वितरणयोग्य नाफा, प्रतिसेयर आम्दानी (ईपीएस), रिटर्न अन् इक्विटी (आरओआई), पीई रेसियोलगायतलाई बढी विश्लेषण गरेर सेयर किन्नु उपयुक्त हुन्छ। यससँगै, ऋण व्यवस्थापन, मुनाफाको स्थिति, आम्दानीको स्रोत, खुद नाफानोक्सान, प्रतिसेयर आम्दानी, सञ्चित नाफा, जगेडा कोषहरू, वास्तविक सम्पत्ति, खर्च व्यवस्थापन, कर्मचारीको उत्पादकत्वजस्ता विभिन्न वित्तीय परिसूचकबारे जानकारी लिन पनि सेयर जानकार सुझाव दिन्छन्। सेयर बजार जानकार महेश रिजालका अनुसार एउटा लगानीकर्ताले दीर्घकालीन रूपमा वाणिज्य बैंकमा लगानी गर्न चाहेमा विगतका डिभिडेन्टको इतिहास कस्तो छ ?, निरन्तर बोनस, लाभांश दिएको छ कि छैन ? कुनै वर्ष ३०४० प्रतिशत दिने कुनै वर्ष दिँदै नदिने त्यस्तो पनि हुनु भएन र बैंकको सुशासन, चुक्ता पूँजी, आरओई, पीई, नेटवर्थलगायतका परिसूचक हेर्नुपर्छ। वाणिज्य बैंकको कारोबारलाई हेर्दा हिजोको दिनमा यसको चुक्ता पुँजी ५० करोड थियो तर बढाएर ८ अर्ब रुपैयाँ अनिवार्य गरियो। अहिले त हेर्दाहेर्दै एउटै वाणिज्य बैंकको ३५ अर्ब रुपैयाँ हाराहारीको चुक्ता पुँजी पुगिसक्यो। चुक्ता पुँजी अधिक भएको कारणले पनि वाणिज्य बैंकको सेयर कारोबार नफस्टाएको सेयर विज्ञ रिजालले औंल्याए। तथ्यांक हेर्दा पनि चुक्ता पूँजी अत्यधिक छ। ग्लोबल आईएमईकै ३५ अर्ब, नेपाल इन्भेस्टमेन्ट मेगाको ३४ अर्ब, नबिलको २७ अर्ब, कुमारीको २६ अर्ब प्रभुको २३ अर्ब, हिमालयनकोे २१ अर्ब हाराहारीमा चुक्ता पुँजी पुगिसकेको छ। यसबाहेकका बैंकको २० अर्बभन्दा कम ९ अर्बभन्दा माथि चुक्ता पुँजी छ। करिब १६ वर्षदेखि पुँजीबजारमा रहेर गरेको अध्ययनबारे अनुभव सुनाउँदै सेयरविज्ञ रिजाल अब भविष्यमा स्टक डिभिडेन्ट दिनेभन्दा नगद लाभांश दिने कम्पनीको सेयर मूल्य धेरै तल नझर्ने देखिएको बताउँछन्। बैंकको पुँजी बढ्दै जाँदा त्यो तहको नाफा कायम गर्न बैंकले कमाइ (अर्निङ पर सेयर) पनि बढाउँदै जानुपर्यो। पुँजी बढ्दै गयो, कमाइ नबढे। जस्तै ग्लोबल आईएमई बैंकको सबैभन्दा बढी चुक्ता पुँजी ३५ अर्ब रुपैयाँ छ। नाफा ५ अर्ब रुपैयाँ गर्यो भने यसले पुँजीलाई भाग लगाउँदा ईपीएस थोरै हुन्छ। यसकारण यी कुरालाई पनि ध्यान दिएर दीर्घकालीन लगानी गर्दा उचित हुने उनले सुझाए। अहिले धेरै बैंकको नेप्से इन्डेक्स ११ सयभन्दा पनि तल्लो रेन्जमा आएको छ। दीर्घकालीन लगानी गर्दा यो हेरियो भने उपयुक्त हुने बारे पनि उनले ध्यानाकर्षण गराए। यद्यपि अहिले अर्थतन्त्र गतिविधिहरू चलायमान छैन। कतिपयले कर्जा नतिर्ने अभियान चलाएकाले बैंक नै डिफल्डमा जाने हो कि भन्ने आशंका छ। बैंकको निष्क्रिय कर्जा (एनपीएल) पनि कत्तिको बढाउँछ ? नेपाल राष्ट्र बैंकले बैंकहरूलाई पहिलो त्रैमासबाट लागू हुनेगरी नयाँ नीतिगत व्यवस्था गरेको छ। यी सबैको प्रभाव कस्तो पर्ला भनेर लगानीकर्ताले ध्यान दिएर दीर्घकालीन लगानी गर्दा भने उपयुक्त हुने सेयर बजार जानकार रिजालले जानकारी दिए। यस्तै अर्का सेयर बजारसम्बन्धी जानकार कृष्ण गिरी अहिले बैंकको सेयर मूल्य पनि धेरै कम भएर प्रतिसेयर मूल्य डेढ सय, २ सय रुपैयाँसम्म आएकाले प्रतिफलमा आधारित भएर बैंकको सेयरमा लगानी गर्नेे उपयुक्त समय भएको बताउँछन्। उनी भन्छन्, नेपाल राष्ट्र बैंकको तथ्यांकअनुसार समग्रमा अर्थतन्त्र क्रमशः लयमा आएको देखिन्छ। बैंकहरूको लगानी क्षमता बढेको छ, कर्जा निक्षेप अनुपात (सीडी रेसियो) झरेर औसतमा आएको छ। पहिला प्रवाह भएका बैंकको रिकभरी राम्रो गरे थप व्यवसाय गरेर जान सक्ने स्थिति देखिन्छ। धितोपत्रसेयरमा लगानी गर्दा ध्यान दिनुपर्ने पक्ष कम्पनीका संस्थापकहरूको स्थिति : जुन कम्पनीको सेयरमा लगानी गर्न चाहेको हो, सो कम्पनीका संस्थापकको शैक्षिक योग्यता, कम्पनी सञ्चालनसम्बन्धी अनुभव, हाल संलग्न पेसा, व्यवसाय र ती व्यवसायको वित्तीय स्थिति, व्यावसायिक छवि, सामाजिक पहिचान, अन्तर्राष्ट्रिय सम्पर्कजस्ता तथ्यबारे जानकारी लिनु पर्दछ। कम्पनीको वित्तीय स्थिति : कम्पनीको वित्तीय स्थिति अर्थात् सम्बन्धित कम्पनीको अधिकृत पुँजी, चुक्ता पुँजी, ऋण व्यवस्थापन, मुनाफाको स्थिति, आम्दानीको स्रोत, खुद नाफानोक्सान, प्रतिसेयर आम्दानी, सञ्चित नाफा, जगेडा कोषहरू, वास्तविक सम्पत्ति, खर्च व्यवस्थापन, कर्मचारीको उत्पादकत्वजस्ता विभिन्न वित्तीय परिसूचकहरूबारे जानकारी लिनु पर्दछ। व्यवस्थापन समूह : व्यवस्थापन समूहको र कम्पनीमा कार्यरत कर्मचारीको दक्षता र अनुभव, कार्यसम्पादन स्तर, उनीहरूले विगतमा अन्य कुनै निकायको व्यवस्थापनको जिम्मेवारी लिएको भए त्यसको परिणाम, कार्यरत कर्मचारीले कम्पनीको जागिर छोड्ने दरबारे पनि जानकारी लिनु उपयुक्त हुन्छ। वस्तु तथा सेवा : कम्पनीले उपलब्ध गराउने वस्तु तथा सेवा र बजारमा तिनको माग तथा आपूर्तिको अवस्था, बिक्री वितरणको स्थिति, दीर्घकालीन माग र बिक्री वितरणको सम्भावना, नयाँ वस्तु तथा सेवा विकासको सम्भावना, सम्भाव्य आर्थिक तथा व्यावसायिक परिवर्तन तथा आर्थिक चक्रमा आफ्नो अस्तित्व बचाई राख्न सक्ने क्षमताका साथै भावी रणनीतिबारे पनि जानकारी लिनु मनासिब हुन्छ। प्रतिसेयर आम्दानी (ईपीएस) करपछिको नाफालाई कुल सेयर संख्याले भाग गर्दा आउने प्रतिफललाई प्रतिसेयर आम्दानी भन्ने गरिन्छ। कम्पनीले आर्जन गरेको खुद नाफालाई कम्पनीको कुल सेयर संख्याले भाग गर्दा प्रतिसेयर आम्दानी प्राप्त हुन्छ। प्रतिसेयर आम्दानी सेयरको मूल्य मूल्यांकन मापन गर्ने एक महत्त्पूर्ण आधार हो। प्रतिसेयर आम्दानी उच्च भएकोलाई असल मानिन्छ भने कम भएकालाई कमसल मानिन्छ। कम्पनीको कुल चुक्ता पुँजीले कम्पनीको खुद मुनाफालाई भाग गर्दा आउने भागफल ईपीएस हो। ईपीएस भनेको एक कित्ता सेयर बराबर कति रुपैयाँ कमाइ भयो भनेर हेर्नै परिसूचक हो। कम्पनीको ईपीएस जति बढि भयो त्यति राम्रो हो। उच्च प्रतिफल दिने कम्पनीको सेयरमा प्रायः लगानीकर्ता आकर्षित हुन्छन्। कम्पनीले गर्ने कुल नाफाभन्दा प्रतिसेयर आम्दानी हेरेर लगानी गर्नु बढी लाभदायक हुन्छ। बढी प्रतिसेयर आम्दानी भएको कम्पनीमा लगानी गर्नु बढी प्रतिफलमूलक हुने गर्छ। रिटर्न अन् इक्विटी (आरओई) अंग्रेजी भाषाबाट अनुवाद गरिएकोइक्विटीमा प्रतिफल भनेको यसको इक्विटीको सम्बन्धमा व्यवसायको नाफाको मापन हो। शुद्ध आयऔसत सेयरधारकहरूको इक्विटी आरओई हुन आउछ। यो आर्थिक वर्षको शुद्ध आम्दानी बराबर हुन्छ। कुल इक्विटीले भाग गर्दा प्रतिशतको रूपमा व्यक्त गरिन्छ। जुन बैंकको आरओई बढी छ त्यसमा लगानी गर्न राम्रो हुन्छ। नेटवर्थ भनेको के हो ? कम्पनीको कुल सम्पत्तिबाट दायित्व घटाउँदा बाँकी रहेको सम्पत्तिबारे यसले जानकारी दिन्छ। कम्पनी कत्तिको बलियो र कमजोर छ भन्ने नेटवर्थ हेरेर थाहा हुन्छ। जति बढि नेटवर्थ बढी हुन्छ त्यो कम्पनी लगानीका लागि राम्रो हो। कम्पनीको चुक्ता पुँजी र सम्पूर्ण जगेडाहरूको जोड नै कम्पनीको नेटवर्थ (खुद मूल्य अथवा किताबी मूल्य) हो। कुल नेटवर्थ कम्पनीको कुल सेयर संख्याले भाग गरेमा कम्पनीको प्रतिसेयर नेटवर्थ वा सेयरको किताबी मूल्य प्राप्त हुन्छ। नेटवर्थलाई कम्पनीको कुल सम्पत्तिबाट कुल दायित्व घटाउँदा बाँकी रहने सेषका रूपमा पनि बुझ्न सकिन्छ। दोस्रो बजारमा कारोबार गर्दा कम्पनीको सेयरको किताबी मूल्य र बजार मूल्यबीच तुलना गरेर खरिद बिक्रीको निर्णय गर्नु राम्रो मानिन्छ। पीई रेसियो कम्पनीको मूल्यलाई प्रतिसेयर आम्दानी (ईपीएस)ले भाग गर्दा आउने भागफल पीई रेसियो हो। जस्तै एक रुपैयाँ मूल्य पर्ने कम्पनीलाई कति मूल्य बढी हालिएको छ भन्ने हो। लगानी गर्न कम्पनीको पीई रेसियो कम भएको राम्रो हो। क्यापिटल एडिक्विसी रेसियो बैंकले बोनस सेयर, नगद लाभांश केके दिन्छ भन्ने कुरा क्यापिटल एडिक्विसी रेसियो हेरेर थाहा हुन्छ। सो रेसियो ११ को नजिक छ भने कम्पनीले बोनस सेयर दिनुपर्छ। कोर क्यापिटल बैंकको कोर क्यापिटलको स्थिति के छ भनेर हेर्न सकिन्छ। यो थोरै छ वा धेरै। यो ८५ प्रतिशतबाट कति टाढा छ ? यसको आधारमा डिभिडेन्ट दिन योग्य छ भने बोनस सेयरमा दिन्छ नगद लाभांशमा दिन मिल्दैन।"
सुरक्षित महसुस गरेरै विद्यार्थी पठाएका थियौं,"हमासको आक्रमणपछि हाम्रा विद्यार्थी इजरायलमा बस्ने मनस्थितिमा छैनन्। सुरक्षित तवरबाट स्वदेश फिर्ता गर्नुपर्छ। सुदूरपश्चिम विश्वविद्यालय कृषि विज्ञान संकाय, स्कुल अफ एग्रिकल्चरका विद्यार्थीमाथि इजरायलमा भएको आक्रमणको घटनाले विश्व विद्यालयमा कस्तो असर परेको छ ? प्यालेस्टाइन हमास समूहको आक्रमणबाट इजरायलमा भएको घटनाले त्रिभुवन विश्वविद्यालय, कृषि तथा वन विज्ञान विश्वविद्यालय शोकमा छ। ठूलो क्षति पुगेको छ। मर्माहित अवस्थामा छौं। सिंगो देश स्तब्ध छ। विश्वविद्यालयका पहिलो ब्याचका विद्यार्थीहरूमाथि इजरायलमा आक्रमण र हत्या हुँदा अरू विद्यार्थीमा कस्तो असर परेको छ ? यहाँका विद्यार्थीको मानसिक अवस्था साह्रै नै विक्षिप्त छ। पहिलो ब्याचका विद्यार्थीहरू आठौं सेमेस्टरका शैक्षिक कार्यक्रमहरू सकेर नतिजाको पर्खाइमा थिए। उनीहरूमाथि जुन हमला भएको छ, यहाँ रहेका अरू विद्यार्थीमा पनि सन्त्रास छाएको छ। विद्यार्थीलाई साह्रै नै पीडाबोध भएको छ। इजरायली राजदूत हनन गोडर नै दुईपटक टीकापुर पुगेर इजरायलमा विद्यार्थी पठाउन पहल गर्नुभएको थियो। त्यतिबेला इजरायल जाने विद्यार्थीमा उत्साह कस्तो थियो ? इजरायलका महामहिम राजदूत टीकापुरमा २१ मंसिर ०७९ र ८० असार २० गते गरी दुईपटक आउनुभयो। इजरायलका विभिन्न सम्भावनाबारे जानकारी गराउनुभयो। इजरायल पठाउने विद्यार्थीको अन्तर्वार्ता र छनोटलगायतका प्रक्रियामा सहभागी हुनुभयो। राजदूत नै उपस्थित भएकाले विद्यार्थीमा निकै उत्साह थियो। त्यही उत्साह र जोशका साथ सुन्दर भविष्यको कल्पना गर्दै विद्यार्थीहरू इजरायल गएका थिए। इजरायलको लर्न एन्ड अर्न भनेको कस्तो कार्यक्रम हो ? इजरायल कृषिमा निकै सम्पन्न र धेरै प्रगति गरेको देश हो। त्यहाँका कृषि फार्म तथा उद्योगमा काम गर्न इजरायलले विभिन्न देशका विभिन्न विश्वविद्यालयहरूसँग सहकार्य गरिरहेको हुन्छ। लर्न एन्ड अर्न कार्यक्रम भनेको विभिन्न विश्वविद्यालयका विद्यार्थीहरूलाई इजरायलमा लैजाने र त्यहाँ काम गर्दै सिक्ने र कमाउने कार्यक्रम हो। यसअन्तर्गत विद्यार्थीहरूलाई एकदिन क्याम्पसमा पढाउने र पाँचदिन प्राक्टिकल अर्थात् विभिन्न कृषि फार्म तथा उद्योगहरूमा काम गर्ने अवसर दिइन्छ। यसैअन्तर्गत बीएस्सी एजी ग्राजुएट भएका विद्यार्थीहरू अथवा डिप्लोमा पढ्दै गरेका विद्यार्थीहरू इजरायल गएका हुन्। इजरायलको पछिल्लो घटनाले त यो कार्यक्रमलाई नै बेफाइदा पुर्यायो नि ? यस कार्यक्रमअन्तर्गत गएका विद्यार्थीमाथि हमास समूहले आक्रमण गर्यो। केही विद्यार्थीको अनाहकमा ज्यान गयो। यो घटना अत्यन्तै दुःखद् हो। जुन उद्देश्य राखेर हामीले विद्यार्थीहरूलाई पठाएका थियौं, त्यो उद्देश्य प्राप्त गर्न नसक्दा निकै दुःखी छौं। इजरायल आधुनिक विकसित देश हो। सुरक्षाका केही मुद्दाहरू पहिले पनि उठेका थिए। तर, त्यहाँको सुरक्षा व्यवस्था निकै नै बलियो र प्रभावकारी छ भन्ने विश्वासका साथ हामीले विद्यार्थी पठाएका थियौं। इजरायलमा गएर सिक्ने र फर्केर आएपछि नेपालकै कृषिको आधुनिकीकरणमा महत्वपूर्ण योगदान पुर्याएका समाचार हामीले सुनेका थियौं। त्यो हिसाबले पनि सुदूरपश्चिम विश्वविद्यालय कृषि विज्ञान विषयमा पढिरहेका विद्यार्थी एक्सपोजर होऊन भन्ने हाम्रो चाहना थियो। जुन पवित्र उद्देश्य राखेका थियौं, त्यो पूरा भएन। निकै दुःखी छौं। इजरायलमा रहेका विद्यार्थीले अझै पनि सुरक्षित महसुस गरिरहेका छैनन्। उनीहरूलाई स्वदेश फर्काउन विश्वविद्यालयको के पहल गरिरहेको छ ? विद्यार्थीको सुरक्षाप्रति एकदमै संवेदनशील, चिन्तित छौं। इजरायल गएका विद्यार्थी भनेका आठौं सेमेस्टरको नतिजा पर्खिरहेका विद्यार्थी हुन्। उनीहरू छिट्टै नै ग्राजुयसन गर्दै छन्। उनीहरू देशका कर्णधार हुन्। कृषि क्षेत्रलाई हाँक्ने एउटा आशालाग्दो पुस्ता हो। जुन ठाउँमा विद्यार्थीहरूलाई हामीले पठाएका थियौं, ती ठाउँ असुरक्षित बनेको र केही ठाउँमा अझै पनि बम बारुद भइरहेको भन्ने जानकारी प्राप्त भएको छ। ती ठाउँबाट विद्यार्थीलाई सुरक्षित स्थानमा लैजानका लागि हामीले निरन्तर पहल गरिरहेका छौं। परराष्ट्र मन्त्रालय, नेपाल सरकार, इजरायल राजदूतावास, इजरायलस्थित नेपाली राजदूतावासलाई निरन्तर भनिरहेका छौं, आग्रह गरिरहेका छौं। हामी सबैको पहलबाट विद्यार्थीहरू सुरक्षित स्थानमा पुगेका छन्। अब, उनीहरूलाई जतिसक्दो चाँडो स्वदेश फिर्ता ल्याउनुपर्छ। विद्यार्थीको अन्तर्वार्ता र छनोटलगायतका प्रक्रियामा इजरायली राजदूत नै सहभागी हुनुभएको थियो। इजरायलमा ज्यान गुमाएका र घाइते भएका विद्यार्थीका अभिभावकलाई कसरी सान्त्वना दिइरहनु भएको छ ? आक्रमणमा केही विद्यार्थीको दुःखद् निधन भएको छ। हामी परिवारजनलाई भेट्न गयौं। यस क्षेत्रबाट नजिकै पर्ने बौनियाँ३ कैलालीका आशिष चौधरी र घोडाघोडी४ जनकपुरका नारायणप्रसाद न्यौपानेको घरमा पुग्यौं। त्यहाँ पुग्दा परिवारहरूमा रुवाबासी थियो। विद्यार्थीहरू ती घरका सहारा थिए। जुन दुःख, परिश्रमले छोराछोरीलाई पढाएर, हुर्काएर योग्य नागरिक बनाउनुभयो, उनीहरू नै विदेशी भूमिमा गएर मृत्युवरण गर्नुपर्दा परिवारमा कस्तो असर परेको होला ? ती परिवारलाई अपूरणीय क्षति पुगेको छ। उहाँहरूमा कति दुःख परेको छ, हामी अनुमान गर्न पनि सक्दैनौं। शब्दमा बयान गर्न नसकिने पीडा परेको छ। द्वन्द्वमा फसेको देशमा विद्यार्थी पठाउनु अघि ध्यान नपुगेको हो कि ? अहिलेको समयमा यो प्रश्न स्वभाविक हो। तर, हामीले विगतको इतिहास हेर्यौ। इजरायलमा विभिन्न विश्वविद्यालयबाट विद्यार्थी, विभिन्न सहकारीबाट इन्टर्नसीप र तालिम, हेल्थकेयर र विभिन्न रोजगारीका लागि मान्छेहरू जाने गरेका थिए। रोजगारका लागि नेपाली नागरिकहरू त्यहाँ जानु परेको तितो यथार्थता छर्लंगै छ। कृषिमा सबैभन्दा राम्रो उन्नति, प्रगति तथा आधुनीकरणमा पनि इजरायल धेरै नै अगाडि छ। विगत केही वर्षहरूको तथ्यांक हेर्दा पनि त्यहाँको सुरक्षा एकदमै बलियो देखिन्थ्यो। नेपालमै कृषि विज्ञान अध्ययन गरिरहेका विद्यार्थीलाई प्राक्टिकल दिन सकिँदैन र ? विश्वविद्यालयमा विद्यार्थीको संख्या एकदमै कम छ। अध्ययनका लागि विदेशका विश्वविद्यालयहरू रोजाइमा पर्न थालेका छन्। इजरायलको यो घटनाले विदेशी भूमिमा गएर परिश्रम गर्नुभन्दा पनि स्वदेशमै परिश्रम गर्ने, यहीं पसिना बगाउने र यहाँबाट नै आयआर्जन गर्ने खालको नीति राज्यले बनाउनुपर्ने जरुरी देखियो। विश्वविद्यालयले पनि सरकारको नीतिलाई अंगिकार गर्न सक्यो भने पक्कै पनि नेपालकै विभिन्न फार्म तथा कृषि कम्पनीमा विद्यार्थी पठाउन सकिन्छ। अथवा उनीहरूलाई राज्यले रोजगारीको अवसर दिन सकेको खण्डमा पक्कै पनि विद्यार्थीहरू देशमै रहेर सेवा गर्न सक्ने वातावरण बन्छ। गाजा जस्तो द्वन्द्वग्रस्त क्षेत्र वरिपरि त विद्यार्थी नपठाएको भए हुन्थ्यो जस्तो लाग्दैन ? इजरायल भनेको निकै सुरक्षित देश भनेर हामी बुझ्छौं। इजरायलको डिफेन्स सिस्टम र एन्टी मिसायल सिस्टम अत्यन्तै प्रभावकारी मानिन्छ। त्यो हिसाबले इजरायल साँच्चिकै सुरक्षित छ भन्ने हामीलाई लागेको थियो। तर, यो घटनाले विश्व नै झस्केको छ। प्यालेस्टाइन र इजरायलबीच धेरै लामो समयको द्वन्द्व हो। यो हामी सबैलाई थाहै नै छ। तै पनि इजरायलले आफ्नो सुरक्षा प्रणालीलाई मजबुद बनाएको छ, त्यहाँ विद्यार्थीहरू सुरक्षित छन् भनेर इजरायलका राजदूतदेखि लिएर सम्पूर्ण सम्बन्धित निकायले पनि हामीलाई प्रत्याभूति गराएका थिए। विद्यार्थीहरू त्यहाँ सुरक्षित छन्, हुन्छन् भन्ने लागेर नै हामीले पठाएका हौं। हजारौंको संख्यामा विद्रोहीहरूभित्र छिरेर आक्रमण गरेको घटनाक्रमले विश्व झस्केको छ। यो नयाँ खालको घटनाक्रम हो। हमासको आक्रमणपछि हाम्रा विद्यार्थी इजरायलमा बस्ने मनस्थितिमा छैनन्। सुरक्षित तवरबाट स्वदेश फिर्ता गर्नुपर्छ। एकजना विद्यार्थी विपिन जोशी बेपत्ता छन्। उनको अवस्था के छ ? कहाँ छन् ? उनको जतिसक्दो चाँडो खोजी होस्। ज्यान गुमाएका विद्यार्थीको शव छिटोभन्दा छिटो ल्याएर परिवारलाई बुझाउन सरकारसँग माग गर्छु। प्रस्तुति : परमानन्द पाण्डे"
"प्रयोगकर्ता थपिंदा घट्यो आम्दानी, किन ?","काठमाडौं : पछिल्लो पाँच वर्षको अन्तरमा नेपालका दूरसञ्चार सेवा प्रदायकहरूको आम्दानीमा व्यापक गिरावट आयो। देशमा सञ्चालित दुई ठूला टेलिकम कम्पनी एनसेल र नेपाल दूरसञ्चार कम्पनी (एनटीसी) को प्रयोगकर्ता थपिए तर आम्दानी भने लगातार घट्यो। जसकारण लगानीकर्ताले पाउने प्रतिफल घट्यो, सरकारले संकलन गर्ने राजस्व पनि खुम्चियो। सन् २०१६ सम्म नेपाली दूरसञ्चार क्षेत्रको कुल वार्षिक आम्दानी एक खर्ब रुपैयाँ थियो। सन् २०२२ सम्म आइपुग्दा ७७ अर्बमा खुम्चिएको छ। जसमध्ये एनसेलको वार्षिक आम्दानी करिब ५९ अर्ब हुने गरेकामा ४० अर्ब रुपैयाँमा झरेको छ। एनटीसीले उक्त वर्ष ४० अर्बको बिजनेस गर्ने गरेकामा गत वर्ष ३८ अर्ब रुपैयाँमा सीमित भएको छ। टेलिकम कम्पनीले गर्ने आम्दानीको करिब आधाबराबर त सरकारले करका रूपमा प्राप्त हुन्छ। टेलिकम क्षेत्रको आम्दानी २३ अर्बले घट्दा सरकारले प्राप्त गर्ने राजस्व १० अर्ब रुपैयाँ बढीले खुम्चिएको हो। नेपालमा दूरसञ्चार कम्पनीले कुन सेवा ? कति मात्रामा ? प्रदान गरेर आम्दानी गर्छन् भन्ने सेवा प्रदायकलाई मात्र थाहा हुन्छ। अन्य देशमा सेवा प्रदायकको प्रणालीमा नियामकले एउटा डिभाइस जोडेको हुन्छ जसले नियामकलाई नियमित विवरण उपलब्ध गराइरहेको हुन्छ। सो डिभाइसले कति मात्राको टेलिफोन भयो ? (कति अवधि ? कुन स्थानबाट कहाँ ? र कसले कसलाई ?) कति मात्रामा मेसेज वा इन्टरनेट खपत भयो ? ती सेवाको गुणस्तर कस्तो छ ? जस्ता विवरणको लाइभ डाटा नियामकलाई दिइरहेको हुन्छ। सेवा प्रदायकले नियामकलाई बुझाउने विवरण र सो डिभाइसले प्राप्त गरेको विवरण मिलान गरिन्छ। यसरी ती देशमा सेवा प्रदायकले नियामकलाई फर्जी विवरण दिन सक्दैनन्। तर, नेपालमा सेवा प्रदायकले दिएको विवरण पत्याउनुको विकल्प रहँदैन किनकि छड्के जाँच गर्ने प्रणाली नियामकसँग छैन। यसरी सेवा प्रदायकले एकलौटी रूपमा पठाएको विवरण हेर्दा आम्दानी ह्वात्तै घटेको देख्न सकिन्छ। आम्दानी किन घट्यो भन्ने प्रश्न गर्दा दूरसञ्चार सेवा प्रदायकको जवाफ छ, भ्वाइसको ओभर इन्टरनेट (मेसेन्जर, ह्वाट्सएप, भाइबरमार्फत हुने फोन कल) बढ्यो। यही अवधिमा अन्य देशका दूरसञ्चार सेवा दिने कम्पनीको आम्दानी भने व्यापक रूपमा बढेको छ। ६ वर्षअघिको तुलनामा इन्डोनेसियाको एक्सएल टेलिकमको आम्दानी ३६, कम्बोडियाको स्मार्ट टेलिकमको ४२, बंगलादेशको रोबी टेलिकमको ६३ र श्रीलंकाको डायलग टेलिकमको २०५ प्रतिशतले बढेको छ। त्यसैगरी, फिलिपिन्सको स्मार्ट टेलिकमको १९, मलेसियाको म्याक्सिसको १४, जर्मनीको रोजरको १२ र दुच्सेको ५६, दु दुबईको १ र भारतको एयरटेलको ११ प्रतिशतले बढ्यो। तर, नेपाली दूरसञ्चार सेवा प्रदायकको आम्दानी घटेकामा नियामक र सरकारको टाउको दुखाइ बनेको छ। टेलिकम उद्योगमा अर्को चुनौतीपूर्ण विषय हो, कल बाइपास। केन्द्रीय अनुसन्धान ब्युरोका अनुसार २०६८ देखि २०७६ सालसम्म कल बाइपासबाट १२ अर्ब रुपैयाँभन्दा बढी आम्दानी गुमेको छ। यसैगरी ब्युरोको पहुँचबाहिरको राजस्व हिसाब यकिन छैन। अमेरिकाबाट नेपाल फोन आउँदा सीमित कर सरकारलाई तिर्नुपर्छ। यदि सो फोन अमेरिकाभन्दा कम दूरी (मानौं दुबई) बाट आएको छ भने तिर्नुपर्ने कर थोरै हुन्छ। अहिले टेलिफोन सेवा प्रदायकले कुन कल कुन देशबाट आएको भन्ने यथार्थ विवरण प्राधिकरणलाई दिँदैनन्। प्रयोगकर्ताको मोबाइलमा अमेरिकाबाटै कल आएको हुन्छ तर प्राधिकरणलाई सेवा प्रदायकलाई बुझाउने विवरणमा अर्को देश उल्लेख गरिएको हुन्छ। कम्पनीले पेस गरेको कागजात यकिन गर्ने प्रणाली प्राधिकरणसँग नहुँदा करोडौं रुपैयाँ सरकारी कर गुमेको अनुमान प्राधिकरणको छ। यसरी फर्जी विवरण पेस गर्ने काममा एनसेल र एनटीसी दुवै संलग्न रहेको आशंका प्राधिकरणको छ। एकातिर प्रयोगकर्ता बढ्ने तथा सेवाको विविधीकरणका कारण दायरा विस्तार हुने र अर्कातिर सेवा प्रदायकको आम्दानी खुम्चने। यो विषय ६ वर्षअघि नै सरकार र दूरसञ्चार क्षेत्रको नियामक निकाय नेपाल दूरसञ्चार प्राधिकरणको टाउको दुखाइ बनेको थियो। सेवा प्रदायकले नियामकलाई जस्तो विवरण दिन्छन्, सोहीलाई पत्याउनुको विकल्प थिएन। आजको दिनमा पनि छैन। अर्कातर्फ सेवा प्रदायकले सेवाग्राहीलाई कस्तो गुणस्तरको सेवा दिन्छन् भन्ने पनि प्राधिकरणले सेवा प्रदायकको एकलौटी विवरण अध्ययन गरेर थाहा पाउँछन्। दूरसञ्चार कम्पनीले कम गुणस्तरको भ्वाइस तथा इन्टरनेट सेवा दिएर बढी शुल्क उठाए भने पनि प्राधिकरणलाई जानकारी नरहने स्थिति छ। उल्लेखित तीनवटै समस्या समाधान गर्ने एउटा सजिलो उपाय छ। विदेशमा झैं प्रत्यक्ष निगरानी गर्ने एउटा डिभाइस राख्ने हो भने टेलिकम कम्पनीले प्राधिकरणलाई बुझाउने र यथार्थ विवरणबीचको अन्तर थाहा हुन्छ। प्राधिकरणले कति मात्रा (कति अवधि ? कुन स्थानबाट कहाँ ? र कसले कसलाई ?)को टेलिफोन कल वा मेसेज वा इन्टरनेट खपत भयो ? ती सेवाको गुणस्तर कस्तो छ ? भन्ने सोही डिभाइसको सहयोगमा प्राप्त गर्न सक्छ। अर्थात्, सेवा प्रदायकले यस्तो डिभाइस राखे उप्रान्त प्राधिकरणलाई फर्जी विवरण बुझाउने दिनको अन्त्य हुनेछ। २०७४ सालमा मोहन बस्नेत सञ्चारमन्त्री छँदा सो डिभाइस राख्नुपर्ने आवश्यकता महसुस गरियो। मन्त्रिस्तरीय निर्णयअनुसार २०७४ असोज २० गते प्राधिकरणले टेरामक्स जडानका लागि बोलपत्र आह्वान गयो। उल्लेखित समस्या समाधान गर्ने प्रणाली हो, टेलिकम्युनिकेसन ट्राफिक मोनिटरिङ एन्ड फ्रड कन्ट्रोल सिस्टम अर्थात् दूरसञ्चार ट्राफिक अनुगमन तथा ठगी नियन्त्रण प्रणाली अर्थात् छोटकरीमा टेरामक्स। टेलिकम कम्पनीले प्राधिकरणलाई उपलब्ध गराउने विवरणको छड्के जाँच गर्ने सिस्टम टेरामक्स भएको प्राधिकरणका अध्यक्ष पुरुषोत्तम खनाल बताउँछन्। उनका अनुसार टेरामक्स एउटा प्रविधि हो जुन सेवा प्रदायकको मोबाइल स्विचिङ सेन्टरमा जडान हुन्छ। यो डिभाइसले फोन र मेसेजको डाटा राख्छ तर भ्वाइस र एसएमएस रिड गर्ने क्षमता यसको हुँदैन। पत्रकार सम्मेलनै गरेर उनले यसबारे प्रस्ट्याए, टेरामक्स लागू भएपछि टेलिकम कम्पनीले कम समयको फोन कल विवरण देखाएर राजस्व लुकाउन सक्दैनन्, कम समयको फोन कलबाट ग्राहकबाट बढी समयको शुल्क लिन सक्दैनन्, कमजोर गुणस्तरको सेवा दिएर उच्च गुणस्तरको शुल्क उठाउन पाउँदैनन्, टाढाको देशबाट फोन आए पनि नजिकबाट आएको भनेर कर लुकाउन पाउँदैनन्।"
दलको उपनेताबाट राजीनामा दिएर केदार कार्कीको पक्षमा खुले हिमाल,विराटनगर : नेपाली कांग्रेस कोसी प्रदेश संसदीय दलको उपनेताबाट राजीनामा दिएका हिमाल कार्की मुख्यमन्त्रीमा दाबी पेस गरेका केदार कार्कीको पक्षमा खुलेका छन्।
गणतन्त्र र संविधानमाथि आक्रमण भइरहेको छ : माधव नेपाल,"टीकापुर : नेकपा एकीकृत समाजवादीका अध्यक्ष माधवकुमार नेपालले मुलुकमा संविधान र गणतन्त्र मास्ने षड्यन्त्र भइरहेको बताएका छन्। समाजवादी जागरण अभियानका लागि कैलालीको टीकापुरमा आयोजित सभालाई सम्बोधन गर्दै अध्यक्ष नेपालले संविधान र गणतन्त्र मास्ने षड्यन्त्र भइरहेको बताए। धरान, सर्लाही, नेपालगञ्जलगायतका ठाउँहरूमा भइरहेका साम्प्रदायिक घटनाले देशको सामाजिक सद्भावलाई भड्काउने केही कोसिस भइरहेको छ। त्यस्ता प्रयत्नहरुलाई हामीले असफल पार्नुपर्छ,' उनले भने। उनले नेपाली जनताको बीचमा लामो समयदेखि रहेको प्रेम, आपसी सद्भाव बिगार्न प्रतिगामी तत्वहरु लागिरहेको बताए। संविधान जारी भएको ८ वर्षमात्रै भयो। केही कमी कमजोरीहरू छन्, यसको अर्थ संविधान गलत छैन, अध्यक्ष नेपालले भने, संविधान, गणतन्त्र, संघीयतामाथि आक्रमण भइरहेको छ, यस्ता कुरामा सरकार सचेत रहोस्। संसारको कुनै पनि व्यवस्था आफैंमा पूर्ण नहुने भन्दै व्यवस्थाको विकास र परिष्कारको क्रम निरन्तर रहने उनले बताए।"
"इजरायलबाट दुई जना घाइतेसहित २५३ विद्यार्थी नेपाल फर्किँदै, राति साढे १ बजे काठमाडौं आइपुग्ने",काठमाडौं : २५३ जना नेपाली विद्यार्थी लिएर नेपाल एयरलाइन्सको जहाज इजरायलबाट नेपाल फर्केको छ। बिहीबार अपरान्ह इजरायलबाट उडेको विमान दुबई ट्रान्जिट हुँदै राति साढे १ बजे काठमाडौंमा अवतरण गर्ने परारष्ट्र मन्त्रालयले जनाएको छ। प्यालेस्टाइन चरमपन्थी समूह हमास र इजरायबीच युद्ध चर्किएपछि त्यहाँ रहेका नेपालीलाई उद्धार गरी ल्याउन सरकारले जहाज पठाएको हो। जहाजमा युद्धमा घाइते भएका दुई विद्यार्थीसमेत रहेको परराष्ट्र मन्त्रालयका प्रवक्ता सेवा लम्सालले जानकारी दिइन्। उनले इजरायलबाट व्यवसायिक उडानहरू पनि रहेकाले त्यस उडानमार्फत् पनि आउन चाहने नेपालीहरूका लागि सहजीकरण गर्ने बताइन्। प्रवक्ता लम्सालले इजरायलमा बेपत्ता एक नेपालीको खोजी कार्य जारी रहेको र मृत्युवरण गरेका नेपालीको शव प्रक्रिया पुर्याएर नेपाल ल्याउने बताइन्। इजरायलमा रहेका नेपालीसँग निरन्तररूपमा दूतावासले गरिरहेको उनले बताइन्। नेपालीको उद्धार गरी ल्याउन परराष्ट्रमन्त्री एनपी साउद र परराष्ट्र मन्त्रालयका सहसचिव शरदराज आरन पनि इजरायल गएका थिए।
कोसीमा मुख्यमन्त्री नियुक्तिको निर्णय शुक्रबार,"विराटनगर : कोसी प्रदेशमा मुख्यमन्त्री नियुक्तिको निर्णय भोलि (शुक्रबार) लिइने भएको छ। प्रदेश प्रमुखको कार्यालयले मुख्यमन्त्री नियुक्तिको निर्णय भोलि लिने भएको हो। प्रदेश प्रमुख पर्शुराम खापुङले संविधानको धारा १६८ को उपधारा ५ बमोजिम मुख्यमन्त्री नियुक्तिका लागि दिएको समयसीमा भोलि अपरान्ह ५ बजेसम्मको छ। प्रदेशको मुख्यमन्त्रीमा दुई जनाले दाबी गरेका छन्। नेकपा (माओवादी केन्द्र) प्रदेश संसदीय दलका नेता इन्द्रबहादुर आङ्बो र नेपाली कांग्रेसका प्रदेशसभा सदस्य केदार कार्कीले मुख्यमन्त्रीमा दाबी पेस गरेका हुन्। काठमाडौंमा बिहीबार बसेको गठबन्धनको बैठकले आङ्बोलाई मुख्यमन्त्री बनाउने निर्णय गरेको थियो। गठबन्धनको निर्णयविपरीत पार्टीको संस्थापनइतर र नेकपा (एमाले)का प्रदेशसभा सदस्यको समर्थनमा कार्कीले पनि मुख्यमन्त्री दाबी गरेका छन्। प्रदेश प्रमुखको कार्यालयका निमित्त सचिव एवं प्रवक्ता नरेन्द्र श्रेष्ठले दुई जनाको दाबी पेस भएका कारण मुख्यमन्त्री नियुक्तिको निर्णय आज गर्न नसकिएको बताए। दुई जनाले दाबी पेस गरेका कारण भोलि निर्णय लिने कुरा प्रदेश प्रमुखज्यूले गर्नु भएको छ, उनले भने, भोलि ५ बजेसम्मको समय भएकाले निर्णय गर्ने म्याद सकिँदैन। कोसीको ९३ सदस्यीय प्रदेशसभामा मुख्यमन्त्रीका लागि दाबी गर्न ४७ प्रदेशसभा सदस्य चाहिन्छ। कार्कीको समर्थनमा एमालेका ३९ र कांग्रेसका ९ जना गरेर ४८ जना प्रदेशसभा सदस्य देखिएका छन्। कांग्रेस संसदीय दलको उपनेताबाट राजीनामा दिएका हिमाल कार्कीसमेत उनकै पक्षमा खुलेका छन्। त्यसो हुँदा कार्की कोसीको मुख्यमन्त्री बन्ने देखिएको छ। आङ्बाले पनि गठबन्धनका ४७ जना प्रदेशसभा सदस्यको हस्ताक्षरसहित मुख्यमन्त्रीमा दाबी पेस गरेका छन्। उनले कांग्रेसका २९, माओवादीका १३, नेकपा (एकीकृत समाजवादी)का ४ र जनता समाजवादी पार्टी (जसपा)का १ जना प्रदेशसभाको हस्ताक्षर प्रदेश प्रमुखलाई बुझाएका हुन्। तर, कांग्रेसको संस्थापनइतरका प्रदेशसभा सदस्यहरुले सशरीर प्रदेश प्रमुखसमक्ष उपस्थित भएर आफूहरुको हस्ताक्षर सनाखत गराएका छन्। उनीहरूले आङ्बोले आफूहरूको हस्ताक्षर दुरुपयोग गरेर मुख्यमन्त्रीमा दाबी पेस गरेको बताए।"
जिम्मेवारी सम्हाल्न नसक्ने भन्दै कांग्रेस कोसीका उपनेता कार्कीले दिए राजीनामा,विराटनगर : नेपाली कांग्रेस कोसी प्रदेश संसदीय दलका उपनेता हिमाल कार्कीले बिहीबार पदबाट राजीनामा दिएका छन्। कोसीको नयाँ मुख्यमन्त्रीका लागि कार्की पनि आकांक्षी थिए। गठबन्धनले माओवादी केन्द्र प्रदेश संसदीय दलका नेता इन्द्रबहादुर आङ्बोलाई मुख्यमन्त्री बनाउने निर्णय गरेको थियो। आङ्बोले बिहीबार नै प्रदेश प्रमुख पर्शुराम खापुङसमक्ष मुख्यमन्त्रीको दाबी पेस गरेका छन्। ४७ जना प्रदेशसभा सदस्यको हस्ताक्षर लिएर उनले दाबी पेस गरेका हुन्। कांग्रेसको संस्थापनइतर समूहसहित एमालेको साथ लिएर कांग्रेसका केदार कार्कीले पनि मुख्यमन्त्रीमा दाबी पेस गरेका छन्। केदार कार्कीलाई कांग्रेसका ८ जना र एमालेका ३९ जना गरेर ४७ जना प्रदेशसभा सदस्यले समर्थन गरेका छन्।
कोसीको मुख्यमन्त्रीमा इन्द्र आङ्बो र केदार कार्कीको दाबी,"विराटनगर : कोसी प्रदेशको मुख्यमन्त्रीमा इन्द्रबहादुर आङ्बो र केदार कार्कीले दाबी गरेका छन्। आङ्बो माओवादी प्रदेश संसदीय दलका नेता हुन्। दुवै जनाले बहुमत (४७) प्रदेशसभा सदस्यको हस्ताक्षरसहित मुख्यमन्त्रीमा दाबी गरेका हुन्। गठबन्धनको बिहीबार काठमाडौंमा भएको बैठकले आङ्बोलाई मुख्यमन्त्री बनाउने निर्णय गरेको थियो। त्यसलगत्तै विराटनगर आएर उनले प्रदेश प्रमुखको कार्यालयमा मुख्यमन्त्रीका लागि दाबी पेस गरेका हुन्। गठबन्धनले मुख्यमन्त्री बनाउने निर्णय गरेपनि आङ्बोलाई कांग्रेसको संस्थापनइतरका प्रदेशसभा सदस्यले साथ नदिएको र उनीहरूले केदार कार्कीलाई समर्थन जनाएको बताइएको छ। प्रदेश प्रमुख पर्शुराम खापुङले धारा १६८ को उपधारा ५ बमोजिम भोलि अपरान्ह ५ बजेसम्मको समयसीमा दिएर नयाँ सरकार गठनको आह्वान गरेका थिए। त्यसको एक दिनअघि नै मुख्यमन्त्रीमा दुई जनाबाट दाबी पेस भएको हो। उक्त उपधाराअन्तर्गत बहुमत पुर्याउनसक्ने जुनसुकै प्रदेशसभा सदस्यले पनि मुख्यमन्त्रीमा दाबी गर्न पाउँछन्। यसमा पार्टीको ह्वीप नलाग्ने हुँदा प्रदेशसभा सदस्यले मुख्यमन्त्रीमा समर्थन गर्दा स्वविवेक प्रयोग गर्न पाउने संवैधानिक व्यवस्था छ। त्यही व्यवस्थाका आधारमा कांग्रेसको इतर समूह तथा एमालेका प्रदेशसभा सदस्यको साथ लिएर कार्कीले मुख्यमन्त्रीमा दाबी पेस गरेका हुन्। आङ्बोले पनि ४७ जना प्रदेशसभा सदस्यको हस्ताक्षरसहित मुख्यमन्त्रीमा दाबी पेस गरेका छन्। उनले गठबन्धनमा रहेका कांग्रेससहित माओवादी, नेकपा एकीकृत समाजवादी र जनता समाजवादी पार्टीका प्रदेशसभाको हस्ताक्षर प्रदेश प्रमुखको कार्यालयमा बुझाएका छन्। प्रदेश प्रमुखको कार्यालयले मुख्यमन्त्रीका रूपमा कसलाई मान्यता दिन्छ भन्ने यकिन छैन। यसअघि एमालेसँगको गठबन्धनमा रहेको राष्ट्रिय प्रजातन्त्र पार्टीले नयाँ मुख्यमन्त्रीमा कसैलाई पनि समर्थन गरेको छैन। सरकार गठनका विषयमा निर्णय लिएर राप्रपाले शुक्रबार बिहानका लागि पदाधिकारी बैठक बोलाइएको थियो। राप्रपा प्रदेश संसदीय दलका नेता भक्तिप्रसाद सिटौलाले पार्टीका तर्फबाट दुवै जनालाई समर्थन नगरिएको जानकारी दिए। प्रदेशसभाको सबैभन्दा ठूलो दल एमालेले भने कांग्रेसका प्रदेशसभा सदस्य कार्कीलाई समर्थन गरेको छ। एमालेको प्रदेश संसदीय दलका प्रमुख सचेतक रेवतीरमण भण्डारीले एमालेले मुख्यमन्त्रीमा कार्कीलाई साथ दिएको बताए। कार्कीलाई पार्टीको इतर समूहका सांसदहरू शमशेर राई, रामकुमार खत्री, लीला राई, गोविन्द गिरी, इन्दिरा थापा, मानबहादुर लिम्बू र सुनीता गुरुङले साथ दिएका छन्। गयानन्द मण्डलले भने हस्ताक्षर गर्न नमानेको बताइएको छ। कांग्रेसको इतर समूहले आङ्बोलाई स्वीकार नगरेपछि कोसीमा गठबन्धनको सरकार बन्ने सम्भावना लगभग सकिएको आंकलन गरिएको छ। कोसीको ९३ सदस्यीय प्रदेशसभामा बहुमत पुर्याउन ४७ जना प्रदेशसभा सदस्य आवश्यक पर्छ। गठबन्धन दल कांग्रेसका २९, माओवादीका १३, नेकपा एकीकृत समाजवादीका ४ र जनता समाजवादी पार्टीका १ जना प्रदेशसभा सदस्य छन्। प्रदेशसभामा एमालेका उपसभामुखबाहेक ३९ र हालसम्म एमालेसँगै गठबन्धनमा रहेको राप्रपासँग ६ जना प्रदेशसभा सदस्य छन्।"
"गठबन्धनको निर्णयअनुसार मैले दाबी पेस गरेको हुँ, मेरो बहुमत छ : इन्द्र आङ्बो","विराटनगर : गठबन्धनको निर्णयअनुसार कोसी प्रदेशको मुख्यमन्त्रीमा दाबी पेस गरेका नेकपा (माओवादी केन्द्र) प्रदेश संसदीय दलका नेता इन्द्रबहादुर आङ्बोले आफूले बहुमत पुर्याएको जिकिर गरेका छन्। सञ्चारकर्मीसँग कुरा गर्दै उनले आफूले बहुमत पुर्याएर मुख्यमन्त्रीमा दाबी गरेको बताए। गठबन्धनको निर्णयअनुसार मैले दाबी पेस गरेको हुँ, आङ्बो भन्छन्, मेरो बहुमत छ। उनले प्रदेश प्रमुखले सबै कुरा हेरेर र संविधानविद्सँग सल्लाह गरेर मुख्यमन्त्री नियुक्तिमा निर्णय लिने पनि बताए। प्रदेश प्रमुख पर्शुराम खापुङसँग आफूले बुझाएको हस्ताक्षर पुरानो नभएको उनको दाबी थियो। यस विषयमा आवश्यक छानबिन गरेर प्रदेश प्रमुखले निर्णय लिनु हुन्छ, आङ्बो भन्छन्। आङ्बोले कांग्रेसका २९, माओवादीका १३, नेकपा (एकीकृत समाजवादी)का ४ र जनता समाजवादी पार्टी (जसपा)का १ सांसदको हस्ताक्षरसहित मुख्यमन्त्रीमा दाबी पेस गरेका थिए।"
मुख्यमन्त्रीमा मेरो दाबी संविधान संवत : केदार कार्की,"विराटनगर : कोसी प्रदेशको मुख्यमन्त्रीमा नेपाली कांग्रेसका प्रदेशसभा सदस्य केदार कार्कीले दाबी पेस गरेका छन्। उनले आफ्नो दाबी संविधान सवंत रहेको बताए। मेरो दाबी संविधान संवत र अदालतको फैसलाअनुसार आधिकारिक हो। यसअघि सरकार बन्ने र विश्वासको मत नपाउने अवस्था थियो, कार्कीले भने, सर्वोच्चले पटकपटक खारेज गर्नुपर्ने अवस्था आयो। अब यसको अन्त्य गर्नुपर्छ। उनले प्रदेश प्रमुख पर्शुराम खापुङले आह्वान गरे अनुरुप संविधानको धारा १६८ को उपधारा ५ बमोजिम मुख्यमन्त्रीमा दाबी गरेका हुन्। यो उपधाराअन्तर्गत प्रदेशसभा सदस्यलाई दलको ह्वीप लाग्दैन। प्रदेशसभा सदस्यले विवेक प्रयोग गरेर मुख्यमन्त्रीमा समर्थन गर्न पाउँछन्। कार्कीलाई कांग्रेसकै संस्थापनइतरका ८ जना र एमालेका ३९ जना प्रदेशसभा सदस्यको समर्थन छ। बहुमत (४७) पुर्याएर उनले मुख्यमन्त्रीमा दाबी पेस गरेका हुन्। कार्कीले सरकार गठनको विषयलाई लिएर प्रदेशमा कुनैपनि दलले आधिकारिक निर्णय नगरेको र प्रदेशसभा सदस्यलाई दलको ह्वीप नलाग्ने बताए। भने, निर्णय लिने विषयमा प्रदेशसभा सदस्यहरु स्वतन्त्र छन्। मैले त्यसको उपयोग गरें। सरकार गठनको निर्णय प्रदेशकै संसदीय दलले गर्नुपर्ने पनि कार्कीले बताए। निर्णय प्रदेशले गर्नुपर्ने थियो। केन्द्रले त केन्द्रकै कुरा गर्ने हो, उनले भने। गठबन्धनको बिहीबार काठमाडौंमा बसेको बैठकले नेकपा (माओवादी केन्द्र) प्रदेश संसदीय दलका नेता इन्द्रबहादुर आङ्बोलाई मुख्यमन्त्री बनाउने निर्णय गरेको थियो। त्यसविरुद्ध कांग्रेसको संस्थापनइतर अर्थात डा शेखर कोइराला पक्षले विद्रोह गरेको छ। कार्कीले सांसदले व्यक्तिगत हिसाबले सरकार गठनमा समर्थन गर्न र सरकारलाई विश्वासको मत दिन उपधारा ५ ले खुला गरेको बताए। सांसदलाई पार्टीको ह्वीप नलाग्ने र कारबाही पनि भोग्न नपर्ने भएको हुँदा आफूले त्यसको उपयोग गरेको कार्कीको जिकिर छ। प्रदेशलाई स्थायी सरकार दिनका लागि बहुमत सांसदको विश्वासको मत दिने आधार खडा गरेर आफूले मुख्यमन्त्रीमा दाबी गरेको उनको भनाइ छ।"
राष्ट्रपति पौडेल आगामी महिना जर्मनी भ्रमणमा जाने,"काठमाडौं : राष्ट्रपति रामचन्द्र पौडेल संघीय गणतन्त्र जर्मनीका राष्ट्रपतिको मैत्रीपूर्ण निमन्त्रणमा आगामी महिना जर्मनीको भ्रमणमा जाने भएका छन्। जर्मनीको एकीकरण तथा जर्मनीनेपाल सम्बन्धको ६५औँ वार्षिकोत्सवका अवसरमा आज साँझ काठमाडौंमा आयोजित स्वागत समारोहमा नेपालका लागि जर्मनीका राजदूत थोमस प्रिन्जले जर्मनीका जनता राष्ट्रपति पौडेललाई आफ्नो भूमिमा स्वागत गर्न आतुर रहेको बताए। राजदूत प्रिन्जले भूकम्पपछिको पुनःनिर्माण होस् या कोरोना महामारीको समयमा जर्मनीले नेपाललाई निरन्तर सहयोग गर्दै आएको र भविष्यमा पनि त्यसलाई कायम राख्ने प्रतिबद्धता व्यक्त गरे। राष्ट्रियसभाका अध्यक्ष गणेशप्रसाद तिमिल्सिनाको प्रमुख आतिथ्यमा भएको उक्त समारोहमा मन्त्रिपरिषद्का सदस्य, कूटनीतिक नियोगका प्रमुख, नेपाल सरकारका उच्च अधिकारी, पत्रकार, उद्योगपति, व्यापारी, कामको सिलसिलामा काठमाडौंमा रहेका जर्मनीका नागरिक, नेपाली समाजका प्रतिष्ठित व्यक्तिलगायतको उपस्थिति थियो।"
शान्ति प्रक्रियालाई टुंगोमा पुर्याउन सकस पैदा गर्ने प्रयास भयो : प्रधानमन्त्री,"काठमाडौं : प्रधानमन्त्री पुष्पकमल दाहालले शान्ति सम्झौताका सहयात्रीमा नै जनयुद्धको सन्दर्भ र शान्ति प्रक्रिया टुङ्ग्याउने विषयमा नकारात्मक प्रवृत्ति देखापरेको बताएका छन्। द्वन्द्व पीडित परिवारका आफन्त तथा परिवारले सङ्क्रमणकालीन न्याय प्रक्रियामा पीडित केन्द्रित दृष्टिकोण र समाधानको बाटो विषयक राष्ट्रिय परामर्श भेला गरी निकालेको निष्कर्ष पत्र प्रधानमन्त्री निवास बालुवाटारमा आज बुझ्दै प्रधानमन्त्री दाहालले भने, 'शान्ति प्रक्रिया टुङ्ग्याउने विषयलाई पेचिलो बनाउने तथा प्रक्रियालाई टुंगोमा पुर्याउन सकस पैदा गर्ने कोसिस भइरहेको छ। शान्ति सम्झौताका सहयात्रीमा नै जनयुद्धको सन्दर्भ र शान्ति प्रक्रिया टुङ्ग्याउने विषयमा नकारात्मक प्रवृत्ति देखा परेको छ।' प्रधानमन्त्री दाहालले विभिन्न चुनौतिबीच आफूले माओवादी जनयुद्धमा संलग्न र द्वन्द्वबाट पीडित भएका सबैका समस्या समाधन र उनीहरूका पीडा पक्ष विपक्ष नभनेर समाधानको प्रयास गरिराखेको उल्लेख गरे। द्वन्द्व पीडित प्रहरीका परिवारलाई समेत आफूले भेटेको उनको भनाइ थियो। पछिल्लो पटक आफू संयुक्त राष्ट्रसंघको महासभामा भाग लिन जाँदा नेपालले भोगिरहेको समस्या र नेपालको शान्ति प्रक्रियाबारे विश्वको ध्यान आकर्षण हुनेगरी महासभामा विषयको उठाउन गरेको प्रधानमन्त्री दाहालले बताए। उनले भने, 'मैले नेपालको शान्ति प्रक्रिया मौलिक भएको र यसबाट विश्वले सिक्न सक्ने भन्दै महासभामा सम्बोधन गर्दा अन्तर्राष्ट्रियरूपमा नै तरङ्ग फैलिएको छ, महासभामा नेपालको शान्ति प्रक्रियालाई गम्भीररूपले बलियोसँग राखिएको छ। यसले अन्तर्राष्ट्रिय समुदायको ध्यानाकर्षण मात्रै गरेको नभई बधाई र धन्यवाद दिनेको ताती नै लागेको थियो।' आफूले महासभामा नेपालको सङ्क्रमणकालीन न्याय प्रक्रिया टु्गो लगाउँदा त्यसले अन्तर्राष्ट्रिय जगतमा एउटा नयाँ उदाहरण प्रस्तुत गर्ने भएकाले सबैले नेपालको शान्ति प्रक्रिया टुङ्ग्गोमा पुर्याउन मद्दत गर्नुपर्ने धारणा राखेको प्रधानमन्त्री दाहालले बताए। संयुक्त राष्ट्रसंघको महासभामा आफूले महासचिव एन्टोनियो गुटेरेसलाई नेपालले जलवायु परिर्वतका कारण भोगेको समस्या र नेपालको शान्ति प्रक्रियाका साथै पीडितको कुरा सुन्न नेपाल भ्रमणको निमन्त्रणा दिएको उनले बताए। महासचिव गुटेरेससँग नेपालको शान्ति प्रक्रिया र चुनौती बारेमा छलफल गरेको स्मरण गर्दै प्रधानमन्त्री दाहालले उनको नेपाल भ्रमणले न्याय प्रक्रियाको टुंगो लगाउन, नेपालको शान्ति प्रक्रिया नजिकबाट हेर्न, नेपालले भोगिराखेको वातावरणीय समस्या तथा यसको प्रभावबारे बुझ्न मद्दत पुग्ने बताए। 'शान्ति प्रक्रियालाई राजनीतिक तहमा यसअघि भएका सहमतिअनुसार टुंगोमा पुर्याउन निरन्तर छलफल गरिराखेको छु। राजनीति दलसँग टिआरसी विधेकमा सहमति जुटाएर एकमत कायम गर्न शान्ति प्रक्रियामा सहभागी सबै दल र अरूलाई पनि समेटेर लैजाने प्रयास गरिरहेको छु,' उनले भने। शान्ति प्रक्रिया टुंगोमा पुर्याउन माओवादी केन्द्र र सरकारजस्तो इमान्दार प्रतिपक्षी दल नभएको उनको भनाइ छ।"
मुख्यमन्त्रीका आकांक्षी आङ्बोले हस्ताक्षर दुरुपयोग गरेको भन्दै शेखर पक्षधर ८ सांसदले दिए निवेदन,"विराटनगर : कोसी प्रदेशको मुख्यमन्त्री दाबी गर्ने क्रममा नेकपा (माओवादी केन्द्र) प्रदेश संसदीय दलका नेता इन्द्रबहादुर आङ्बोले आफूहरूको हस्ताक्षर दुरुपयोग गरेको नेपाली कांग्रेसका सांसदहरुले उल्लेख गरेका छन्। कांग्रेसको संस्थापनइतर अर्थात डा शेखर कोइराला पक्षधरका ८ जना सांसदले आफूहरूको हस्ताक्षर दुरुपयोग गरेको भनेर प्रदेश प्रमुखको कार्यालयमा निवेदन दिएका हुन्। उनीहरूले मुख्यमन्त्रीमा पार्टीको इतर समूहका केदार कार्कीलाई समर्थन गरेका छन्। आफ्ना ८ र नेकपा (एमाले)का ३९ सहित ४७ जना प्रदेशसभा सदस्यको हस्ताक्षर लिएर कार्कीले मुख्यमन्त्रीमा दाबी गरेका छन्। आङ्बोले पनि कार्कीलाई समर्थन गरेको प्रदेशसभा सदस्यको हस्ताक्षरसहित मुख्यमन्त्रीमा दाबी पेस गरेका छन्। कार्कीलाई समर्थन गरेका सांसदहरुले आफूहरूको हस्ताक्षर आङ्बोले दुरुपयोग गरेको बताए। कार्कीलाई इतर पक्षका सांसदहरू रामकुमार खत्री, लीलाकुमारी राई, शमशेर राई, गोविन्द गिरी, इन्दिरा थापा, मानबहादुर लिम्बु र सुनिता गुरुङले साथ दिएका छन्। प्रदेश प्रमुखको कार्यालयमा निवेदन दिँदै उनीहरुले आङ्बोलाई समर्थन नगरेको स्पष्ट पारेका छन्। कोसीको ९३ सदस्यीय प्रदेशसभामा मुख्यमन्त्रीका लागि बहुमत पुर्याउन ४७ प्रदेशसभा सदस्यको समर्थन चाहिन्छ।"
नेपालीलाई उद्धार गर्न परराष्ट्रमन्त्री साउदको टोली गयो इजरायल,"काठमाडौं : इजरायलमा रहेका नेपाली विद्यार्थी लिन परराष्ट्रमन्त्री एनपी साउदसहितको टोली इजरायल गएको छ। बुधबार बसेको मन्त्रिपरिषद् बैठकले नेपाली विद्यार्थी लिन मन्त्री साउदलाई पठाउने निर्णय गरेको हो। उक्त निर्णय भएसँगै बुधबार राति ११ बजे इजरायल जाने तयारी थियो। तर उनको टोली बिहीबार बिहान करिब ३:३० बजे मात्रै नेपाल वायु सेवा निगमको वाइडबडी जहाज लिएर इजरायलको तेल अबिबतर्फ प्रस्थान गरेका हुन्। विमान दुबई ट्रान्जिटभएर जहाज इजरायल पुग्ने छ। यदि समय अनुकूल रहेको खण्डमा जहाज बिहीबार बिहान ९ बजे इजरायल पुग्नेछ। त्यहाँ करिब आधा घण्टा पर्खेर बिहीबार राति साढे आठ बजे नेपाल आइपुग्ने मन्त्रालयको भनाइ छ। त्यहाँ रहेका ३ सय ५० जना नेपाली तेल अबिबस्थित नेपाली राजदूतावासको सम्पर्कमा आएका छन्। त्यसमध्ये २ सय ८८ जना स्वदेश फर्कन इच्छुक छन्। प्यालेस्टिनी लडाकु समूह हमासले इजरायलमा आतंककारी हमला गरेको पाँचौं दिन बुधबारसम्म करिब १ हजार २ सयभन्दा बढीले ज्यान गुमाइसकेका छन्। आक्रमणमा परी २ हजार ७ सयभन्दा बढी घाइते भएका छन्। प्यालेस्टिनी स्वास्थ्य मन्त्रालयका अनुसार इजरायलको प्रतिकारात्मक हवाई हमलाहरू सुरु भएयता ११ सय भन्दा बढी मारिएका र ५ हजार १ सयभन्दा बढी घाइते भएका छन्। स्वास्थ्य मन्त्रालयले यसअघि गाजामा घाइते हुनेमा झन्डै ६० प्रतिशत महिला र बालबालिका रहेका जनाएको छ। मृत्यु हुनेमा सबैभन्दा बढी थाई नागरिक २० जना छन्। त्यसैगरी अमेरिकी २२, नेपाली १०, फ्रान्सेली ८ लगायत अन्य देशका छन्। बीबीसीका अनुसार १७ जना बेलायती नागरिक इजरायलमा बेपत्ता वा मृत्यु भइसकेका छन्। यस्तो बीभत्स परिस्थितिमा मानवीय उद्धारमा खटिएका संयुक्त राष्ट्रसंघका ९ अधिकारीले समेत ज्यान गुमाइसकेका छन्। १० जना नेपालीको शव ल्याउन केही समय लाग्ने इजरायलमा प्यालेस्टनी लडाकु समूह हमासको आक्रमणमा परी मारिएका १० जना नेपालीको शव ल्याउन केही समय लाग्ने परराष्ट्र मन्त्रालयले जानकारी दिएको छ। परराष्ट्र प्रवक्ता सेवा लम्सालले इजरायलले शव हस्तान्तरण नगरेका कारण केही समय लाग्ने बताएकी हुन्। मृतकहरूको शव ल्याउन एउटा कानुनी प्रक्रिया हुन्छ, त्यो पूरा भएपछि आउँछ, प्रवक्ता लम्सालले बुधबार मन्त्रालयमा आयोजित पत्रकार सम्मेलनमा भनिन्, शवका लागि प्रोटोकल हुन्छ। इजरायल सरकारले शवको हस्तान्तरण गरेपछि ल्याउने कुरा हुन्छ। ढिलो गर्ने होइन तुरुन्तै ल्याउने हो। जतिसक्दो चाँडो शव हस्तान्तरण गर्न इजरायल सरकारसँग आग्रह गरिएको प्रवक्ता लम्सालले जानकारी दिइन्। इजरायल युद्ध र आपत्कालीन अवस्थामा भएकाले पोस्टमार्टमलगायत प्रोटोकलहरूलाई मेन्टेन गर्न जोड दिने कुरा हुनसकेको छैन, उनले भनिन्, यस्तो अवस्थामा हामीले अनुरोध गरेका छौं। दबाब दिने अवस्थामा छैनौं। इजरायली निकायहरूले हस्तान्तरण गरेलगत्तै शव ल्याउन सरकार जतिबेलै तयारी अवस्थामा रहेको प्रवक्ता लम्सालले बताइन्। हमास समूहको आक्रमणबाट धेरै मानिसको मृत्यु भएकाले पोस्टमार्टममा ढिलाइ भइरहेको जानकारी इजरायल सरकारले दिएको प्रवक्ता लम्सालले बताइन्। मृत्यु भएकाका परिवारले लास भए पनि छिट्टै आइदिए हुन्थ्यो भन्ने आसमा हुनुहुन्छ हामीलाई थाहा छ, प्रवक्ता लम्सालले भनिन्, इजरायलले तिम्रो देशको नागरिकको शव लैजाउ भनेर बुझाएपछि हामीले ल्याउने हो। त्योभन्दा अगाडि हाम्रो प्रयासमा केही नै हुँदैन। आक्रमणमा परी घाइतेमध्ये २ जना अस्पतालबाट डिस्चार्ज भइसकेको पनि उनले बताइन्। भर्खरै दुई जना विद्यार्थी अस्पतालबाट डिस्चार्ज हुनुभएको जानकारी आएको छ, प्रवक्ता लम्सालले भनिन्।"
उपराष्ट्रपति यादवलाई डेंगु संक्रमण,काठमाडौं : उपराष्ट्रपति रामसहाय यादवलाई डेंगु संक्रमण देखिएको छ। उनको बानेश्वरस्थित सिभिल अस्पतालमा उपचार भइरहेको छ। यादवको स्वास्थ्य अवस्था सामान्य रहेको उपराष्ट्रपतिको सचिवालयले जनाएको छ। संभवत : यादव भोलि डिस्चार्ज हुनेछन्।
केदार कार्कीलाई कोसीको मुख्यमन्त्री बनाउन एमालेको समर्थन,"विराटनगर : कोसी प्रदेशको मुख्यमन्त्री केदार कार्कीलाई बनाउन नेकपा एमालेले समर्थन दिएको छ । नेपाली कांग्रेसको संस्थापनइतर अर्थात् डा शेखर कोइराला पक्षधर कार्कीलाई मुख्यमन्त्री बन्ने इच्छामा प्रदेशसभाको सबैभन्दा ठूलो एमालेले साथ दिएको हो । कोइराला पक्षका ८ जना प्रदेशसभा सदस्यसहित एमालेका सांसदहरू मुख्यमन्त्रीको दाबी पेस गर्न प्रदेश प्रमुखको कार्यालयतर्फ लागेका छन् । एमालेको प्रदेश संसदीय दलका प्रमुख सचेतक रेवतीरमण भण्डारीले एमालेले मुख्यमन्त्रीमा कार्कीलाई साथ दिएको बताए । एमाले संसदीय दलको कार्यालयमा भेला भएर एमाले र कांग्रेसका सांसदहरु मुख्यमन्त्रीको दाबी गर्न प्रदेश प्रमुखको कार्यालयतर्फ लागेको भण्डारीको भनाइ छ । कांग्रेस सभापति शेरबहादुर देउवाले माओवादीलाई मुख्यमन्त्री छाड्ने संकेत गरेपछि कोइराला पक्षले हस्ताक्षर संकलन गरेर मुख्यमन्त्रीको दाबी गर्न लागेको हो । गठबन्धनको बिहीबार काठमाडौंमा बसेको बैठकले मुख्यमन्त्रीमा माओवादी प्रदेश संसदीय दलका नेता इन्द्रबहादुर आङ्बोलाई बनाउने निर्णय गरेको थियो । कांग्रेस प्रदेश संसदीय दलका नेता उद्धव थापालाई मुख्यमन्त्री बनाउने पक्षमा पार्टीभित्रै मतैक्य नभएपछि गठबन्धनबाट आङ्बोले अवसर पाएका थिए । तर,कांग्रेसकै संस्थापनइतरले एमालेको साथ लिएर मुख्यमन्त्रीमा दाबी गर्न लागेको हो । कांग्रेसको इतर पक्ष केदार कार्कीलाई मुख्यमन्त्री बनाउनुपर्ने अडानमा थियो । आङ्बोले मुख्यमन्त्री पाउने भएपछि कोइराला पक्ष असन्तुष्ट बनेको थियो । कार्कीले आफ्नो पक्षका सांसदको हस्ताक्षर देखाएर नेकपा एमालेसँग छलफल गरेका थिए । कार्कीनिकट एक सांसद गठबन्धनको निर्णय मान्नुपर्छ भन्ने नभएको बताउँछन् । संविधानले दिएको अधिकार प्रयोग गर्न खोजेका हौं । गठबन्धनको निर्णय मान्दैनौं,उनले भने,संवैधानिक अधिकारको प्रयोग गर्ने छुट सांसदलाई छ । त्यहीअनुरूप निर्णय लिने हो । उनले एमालेसँग सहकार्य गर्दै बहुमत पुर्याउन आवश्यक सांसद लिएर प्रदेश प्रमुखकोमा दाबी पेस गर्न हिँडेको बताए । कार्की पक्षले उनीसहित ८ जना सांसदको हस्ताक्षरसमेत जुटाएको छ । कार्कीलाई इतर समूहका सांसदहरु शमशेर राई, रामकुमार खत्री, लीला राई, गोविन्द गिरी, इन्दिरा थापा, मानबहादुर लिम्बू र सुनीता गुरुङले साथ दिएका छन् । गयानन्द मण्डलले भने हस्ताक्षर गर्न नमानेको बताइएको छ । कांग्रेसको इतर समूहले आङ्बोलाई स्वीकार नगरेपछि कोसीमा गठबन्धनको सरकार बन्ने सम्भावना लगभग सकिएको छ । जसका कारण एमालेसँग कांग्रेसको इतर समूह मिलेपछि केदार कार्कीलाई मुख्यमन्त्री बन्न सहज हुने भएको हो । कोसीको ९३ सदस्यीय प्रदेशसभामा बहुमत पुर्याउन ४७ जना प्रदेशसभा सदस्य आवश्यक पर्छ । गठबन्धन दल कांग्रेसका २९, माओवादीका १३, नेकपा एकीकृत समाजवादीका ४ र जनता समाजवादी पार्टी जसपाका १ जना प्रदेशसभा सदस्य छन् । प्रदेशसभामा एमालेका उपसभामुखसहित ४० र हालसम्म एमालेसँगै गठबन्धनमा रहेको राप्रपासँग ६ जना प्रदेशसभा सदस्य छन् ।"
"प्रतिनिधिसभा बैठक बस्दै, सम्पत्ति शुद्धिकरणसम्बन्धी विधेयक पेश हुने","काठमाडौं : संघीय संसदअन्तरगत प्रतिनिधिसभा बैठक बस्दैछ। बैठक दिउँसो १ बजेका लागि बोलाइएको संघीय संसदको महासचिव डाभारतराज गौतमले जानकारी दिए। उनका अनुसार बैठकमा कानुन,न्याय तथा मानव अधिकार सभापति बिमला सुवेदीले सम्पत्ति शुद्धिकरण (मनी लाउण्डरिङ) निवारण तथा व्यावसायिक वातावरण प्रवर्द्धन सम्बन्धी केही ऐनलाई संशोधन गर्ने विधेयक समितिको प्रतिवेदन २०८० पेश हुने संभावित कार्यसूची छ। प्रतिनिधिसभाअन्तर्गतको कानुन,न्याय तथा मानव अधिकार समितिले बुधबार सम्पत्ति शुद्धीकरण (मनी लाउन्डरिङ्ग) सम्बन्धी विधेयकलाई पारित गरेको हो। उक्त विधेयकका सम्बन्धमा उपसमितिले दिएको प्रतिवेदनका केहि विषयलाई संशोधनसहित पारित गरिएको समिति सभापति विमला सुवेदीले जानकारी दिएकी थिइन्। यसैगरी बैठकमा शिक्षा,विज्ञान तथा प्रविधिमन्त्री अशोककुमार राईले विद्यालय शिक्षा विधेयक २०८० लाई दफावर छलफलको लागि सम्बन्धित समितिमा पठाइयोस् भनी प्रस्ताव प्रस्तुत गर्ने संभावित कार्यसूचीमा उल्लेख छ।"
इजरायलमा चकिँदै युद्ध,"काठमाडौं : प्यालेस्टिनी लडाकु समूह हमासले इजरायलमा आतंककारी हमला गरेको पाँचौं दिन बुधबारसम्म करिब १ हजार २ सयभन्दा बढीले ज्यान गुमाइसकेका छन्। आक्रमणमा परी २ हजार ७ सयभन्दा बढी घाइते भएका छन्। प्यालेस्टिनी स्वास्थ्य मन्त्रालयका अनुसार इजरायलको प्रतिकारात्मक हवाई हमलाहरू सुरु भएयता ११ सय भन्दा बढी मारिएका र ५ हजार १ सयभन्दा बढी घाइते भएका छन्। स्वास्थ्य मन्त्रालयले यसअघि गाजामा घाइते हुनेमा झन्डै ६० प्रतिशत महिला र बालबालिका रहेका जनाएको छ। मृत्यु हुनेमा सबैभन्दा बढी अमेरिकी २२ जना छन्। त्यसैगरी थाई नागरिक २०, नेपाली १०, फ्रान्सेली ८ लगायत अन्य देशका छन्। बीबीसीका अनुसार १७ जना बेलायती नागरिक इजरायलमा बेपत्ता वा मृत्यु भइसकेका छन्। यस्तो बीभत्स परिस्थितिमा मानवीय उद्धारमा खटिएका संयुक्त राष्ट्रसंघका ९ अधिकारीले समेत ज्यान गुमाइसकेका छन्। इजरायली सेना र नागरिक अधिकारीहरूले गाजा सीमा क्षेत्र नजिकैको किबुट्जमा घटेको घटनालाई नरसंहारको संज्ञा दिएका छन्। समुदायमा रहेका पीडितहरूमध्येका कतिपयको टाउको काटिएका बालबालिका आफ्नै आँखाले देखेको ती अधिकारीहरूको भनाइ छ। इजरायल डिफेन्स फोर्सका अन्तर्राष्ट्रिय प्रवक्ता लेफ्टिनेन्ट कर्नल जोनाथन कोनरिकसले नयाँ शवहरू फेला पर्ने क्रम जारी रहेकाले मृतकको संख्यामा उल्लेख्य वृद्धि भइरहेको जनाए। हमासले घुसपैठ गरेर नरसंहार गरेका विभिन्न समुदायहरूमा इजरायलीहरूको शव फेला परिरहेका कारण पनि मृतकको संख्या बढेको उनले प्रष्ट्याए। मध्यइजरायलमै सुनिन थाल्यो साइरन बुधबार साँझ मध्यइजरायलमा साइरन बजेको त्यहाँका सैन्य अधिकारीले जनाएका छन्। यसले गाजाबाट आउने रकेटहरूको चेतावनी दिएको उनीहरूको भनाइ छ। इजरायलको सार्वजनिक प्रशारक संघ कानले पनि देशको केन्द्रतर्फ नै रकेटमार्फत आगो लागेको पुष्टि गरेको छ। यही समाचार संस्थाका अनुसार दक्षिणी इजरायलको आशकेलन सहरमा रहेको एक अस्पतालमा पनि गाजाबाट रकेट आक्रमण भएको छ। त्यसैगरी गत २४ घण्टाको अवधिमा इजरायली वायुसेनाका दर्जनौं लडाकु विमानहरूले गाजा पट्टीमा करिब ४ सय ५० लक्षित स्थानहरूमा हवाई आक्रमण गरेको इजरायली डिफेन्स फोर्सले बुधबार जनाएको छ। छैन बिजुली, इन्टरनेट र पानी इजरायली बमबारी र घेराबन्दीका कारण गाजा पट्टीमा रहेको एक मात्र विद्युत् गृहमा इन्धन सकिएको छ। इन्धन सकिएपछि बुधबार दिउँस स्थानीय समयअनुसार २ बजेबाट सेवा बन्द गरिएको प्यालेस्टिनी क्षेत्रको विद्युत् प्राधिकरणका प्रमुख जलाल इस्माइलले जनाएका छन्। गाजाका बासिन्दा कमल मशहरावीले केही समय अघि बीबीसीसँग कुराकानी गर्दै आफू बसेको ठाउँमा बिजुली र पानी नभएको बताए। उनी अन्य ४५ जनासहित बेसमेन्टमा बसिरहेका छन्। हामीलाई धेरै गाह्रो भएको छ। हामीसँग पानी छैन, इन्टरनेट छैन र बिजुली पनि छैन, उनले पीडा पोखे। छोराछोरी घाइते छन्। उनको फोक्सो दुखेको छ। कमलले आफ्नो परिवारका केही सदस्य गुमाएका छन्। इन्टरनेट बन्द भएकाले अरूलाई सम्पर्क गर्न पनि नसकेको उनले बताए। हामीले नजिकैको सुपरमार्केटसम्म जाने प्रयास गर्यौं। तर, विस्फोटका कारण त्यहाँसम्म पुग्ने सडक असुरक्षित थियो, उनले भने। फोनमा कुराकानी गर्दै कमलले आफ्नो मुट धड्किरहेको र कतै मृत्युको मुखमा पुग्ने अर्को व्यक्ति आफू त होइन भन्ने तर्कना मनमा आइरहेको बताए। नागरिकलाई मारिनु हुँदैन र उनीहरूलाई द्वन्द्वबाट टाढा राख्नुपर्छ भन्ने धारणा राख्ने उनले भने, म वास्तवमा हमासलाई दोष दिन सक्दिनँ, इजरायललाई पनि दोष दिन सक्दिनँ, तर हामी नागरिकहरू प्रभावित भएका छौं। आपतकालीन सरकार गठनको सहमति इजरायलका प्रधानमन्त्री बेन्जामिन नेतान्याहु र विपक्षी नेता बेन्नी गान्ट्ज आपतकालीन सरकार गठन गर्न सहमत भएका छन्। प्रधानमन्त्री नेतान्याहु र विपक्षी नेता बेनी गान्ट्जबीचको वार्तापछि यस्तो निष्कर्ष आएको हो। विपक्षी नेताहरू यायर ल्यापिड र बेन्नी गान्ट्जलाई हमासको अप्रत्याशित आक्रमणपछि शनिबार नेतन्याहुले पहिलोपटक यसका लागि आमन्त्रित गरेका थिए। नेतन्याहु र राष्ट्रिय एकता पार्टीका अध्यक्ष गान्ट्जले बुधबार साँझ एक वक्तव्य जारी गर्दै भने, दुवै जना आपतकालीन सरकार र युद्ध व्यवस्थापन क्याबिनेटको स्थापनामा सहमत भएका छौं। प्रधानमन्त्री, रक्षामन्त्री र राष्ट्रिय एकता पार्टीका अध्यक्ष गरी तीन सदस्यीय युद्ध व्यवस्थापन मन्त्रिपरिषद् गठन गरिनेछ। युद्ध व्यवस्थापन मन्त्रिपरिषद्मा पर्यवेक्षकका रूपमा दुई अतिरिक्त अधिकारी पनि रहनेछन्। राजनीतिक सुरक्षा परिषद्मा राष्ट्रिय एकता पार्टीको तर्फबाट पाँच जना बिनाविभागीय मन्त्रीहरू थपिनेछ। जसमध्ये एक जना पर्यवेक्षकका रूपमा रहनेछन्। बेनी गान्ट्ज, गिडोन सार, गाडी आइसेनकोट र दुई अन्य मन्त्रीहरू हुनेछन्। यो युद्ध अवधिभरका लागि मात्र रहनेछ। विदेशी नागरिक : कति बेपत्ता, कतिको मृत्यु ? अमेरिकी राष्ट्रपति जो बाइडेनले आक्रमणमा परी २२ अमेरिकी नागरिक मारिएका बताएका छन्। त्यसैगरी हमासले बन्धक बनाएकामा अमेरिकी पनि रहेको उनले जनाएका छन्। ह्वाइट हाउसका राष्ट्रिय सुरक्षा सल्लाहकार जेक सुलिभानले मंगलबारसम्म कम्तीमा २० अमेरिकी नागरिक बेपत्ता रहेको बताए। रूसले चार नागरिकको मृत्यु भएको जानकारी दिएको छ भने फ्रान्सले कम्तीमा आठ र फिलिपिन्सले दुई जना फिलिपिनीको मृत्यु भएको जनाएको छ। रोजगारदाताहरूको तथ्यांकका आधारमा २० थाई नागरिकको मृत्यु भएको आशंका गरिएको थाई विदेश मन्त्रालयका प्रवक्ता कञ्चना पत्राचोकेले बताए। त्यसैगरी १४ जना थाई नागरिक अपहरणमा परेका विश्वास गरिएको छ। अस्ट्रियाली सरकारले हमासले अपहरण गरेका व्यक्तिहरूमा तीन अस्ट्रियाईइजरायली दोहोरो नागरिक हुन सक्ने बताएको छ। इटालीका विदेश मन्त्रीले बेइरी किबुत्जमा बस्ने एक इटालियनइजरायली दम्पती आक्रमणपछि बेपत्ता रहेको र सम्भवत : उनीहरूलाई बन्धक बनाइएको जनाएका छन्। तनाव कम गर्ने प्रयासमा विश्वका नेताहरू इजिप्टका राष्ट्रपति अब्देल फत्ताह अल सिसी र ओमानका सुल्तान हैथम बिन तारिकबीच प्यालेस्टाइन र इजरायलमा जारी युद्धका विषयमा बुधबार टेलिफोनमा छलफल भएको छ। इजरायल र गाजामा जारी तनाव र हिंसा कम गर्न सबै पक्षहरूलाई आग्रह गर्न एकताबद्ध प्रयासको महत्वका सहमति भएको इजिप्टको राष्ट्रपति कार्यालयद्वारा जारी विज्ञप्तिमा उल्लेख छ। बेलायती राजा चाल्र्सले इजरायल र गाजाको अवस्थाको विषयमा आफू अत्यन्तै चिन्तित रहेको जनाएका छन्। राजा चाल्र्सका प्रवक्ताका अनुसार चाल्र्सले त्यहाँको स्थितिका बारेमा आफूलाई सक्रिय रूपमा अध्यावधिक राख्न आग्रह गरेका छन्। रूसी राष्ट्रपति भ्लादिमिर पुटिनले इजरायलमा भइरहेको आक्रमणलाई भयानकको संज्ञा दिएका छन्। उनले दुवै पक्षलाई नागरिकको मृत्यु कम गर्न आह्वान गरेका छन्। अमेरिकी राष्ट्रपति जो बाइडेनले हमासको आक्रमणलाई दुष्कार्यको संज्ञा दिएका छन्। दर्जनौं अमेरिकी नागरिकहरू र इजरायली सेनाहरूलाई हमासले बन्धक बनाएका विषयमा उनले चिन्ता ब्यक्त गरेका छन्। अमेरिकाका राज्य सचिव एन्टोनी ब्लिन्केन बिहीबार इजरायलको भ्रमण गरी त्यहाँको सरकार र जनतालाई एक्येबद्धता जनाउने कार्यक्रम छ। बन्धक रिहा गर्न पोपको अपिल समाचार एजेन्सी रोयटर्सका अनुसार धर्मगुरु पोप फ्रान्सिसले इजरायलमा आतंककारी हमलामा बन्दी बनाइएका सबै बन्धकहरूलाई रिहा गर्न प्यालेस्टिनी लडाकु समूह हमासलाई बुधबार अपिल गरेका छन्। अज्ञात संख्यामा इजरायली सेना र अमेरिकी नागरिकहरूसहित १ सयभन्दा बढी व्यक्तिहरूलाई हमासले नियन्त्रणमा लिएको विश्वास गरिन्छ। इजरायली सेनाले बुधबार गाजामा हमासद्वारा बन्धक बनाइएका ६० जना इजरायली नागरिकलाई पहिचान गर्न सफल भएको बताएको छ। इजरायल रक्षा बलका प्रवक्ता ब्रिगेडियर जनरल ड्यानियल हगारीले हमासले कब्जामा लिएका ६० अपहरणकारीका परिवारलाई सूचना दिइएको जनाएको छ।  एजेन्सीको सहयोगमा"
राष्ट्रपति पौडेलले गरे उपराष्ट्रपति यादवको स्वास्थ्यलाभको कामना,काठमाडौं : राष्ट्रपति रामचन्द्र पौडेलले उपराष्ट्रपति रामसहायप्रसाद यादवको स्वास्थ्यलाभको कामना गरेका छन्। राष्ट्रपति पौडेलले डेङ्गु सङ्क्रमण भएपछि बानेश्वरस्थित सिभिल अस्पतालमा भर्ना भएका उपराष्ट्रपति यादवको स्वास्थ्यलाभको कामना गरेका हुन्। राष्ट्रपति पौडेलले उपराष्ट्रपति यादवलाई टेलिफोन गरी स्वास्थ्यलाभको कामना गरेको राष्ट्रपतिको कार्यालयले जनाएको छ। उपराष्ट्रपति यादवको स्वास्थ्य अवस्था सामान्य रहेको र संभवत: भोलि डिस्चार्जन हुने अस्पताल स्रोतले जनाएको छ।
झडपको स्थिति आएपछि मंगोलनेशनल पार्टीको प्रदेश अधिवेशन बिथोलियो,परासी : झडपको स्थिति सिर्जना भएपछि मंगोलनेशनल अर्गनाइजेशन पार्टीको लुम्बिनी प्रदेश अधिवेशन बिथोलिएको छ। पार्टीले बिहीबार नवलपरासीको सदरमुकाम परासीमा लुम्बिनी प्रान्तीय विशेष अधिवेशन राखेको थियो। राष्ट्रिय झण्डा र राष्ट्रिय जनावरलगायत विभिन्न विषय र मागका बारेमा लेखिएका नाराप्रति स्थानीयको समूहले आपत्ति जनाउँदै भनाभन हुन थालेपछि दुई समूहबीच झडपको स्थिति सिर्जना भएको हो। स्थिति नियन्त्रणमा लिन ठूलो संख्यामा नेपाल प्रहरी र सशस्त्र प्रहरीलाई परिचालन गरिएको थियो। परासीमा अधिवेशन भए ठूलो घटना हुनसक्ने सम्भावनालाई मध्यनजर राख्दै सुरक्षा निकायले अधिवेशन सार्न भनेपछि अधिवेशन स्थगित गरिएको हो। शान्तिपूर्ण रूपमा जुलुस निकाल्दा अर्को समुहले बिथोल्ने प्रयास गरेको भन्दै सुरक्षा निकायको अनुरोध र केन्द्रीय समितिको निर्देशनअनुसार अधिवेशन स्थगित गरिएको पार्टीका जिल्ला सल्लाहकार इन्द्रबहादुर तामाङले जानकारी दिए। स्थगित अधिवेशन कहाँ र कहिले भन्नेबारे छलफल गरेर तय गरिने तामाङले बताए। पार्टीको लुम्बिनी प्रदेश समितिको नेतृत्व चयन गर्न अधिवेशन राखिएको थियो।
रिगलको आममाफीविरुद्ध रिटमा पूर्ण इजलासमा सुनुवाइ सुरू,"काठमाडौं : नेपालगञ्जका चेतन मानन्धरको हत्या अभियोगमा जन्मकैद पाएका रिगल भनिने योगराज ढकाललाई राष्ट्रपतिले माफी दिएकोविरुद्ध परेको रिटमा सुनुवाइ सुरु भएको छ। सर्वोच्च अदालतको पूर्ण इजलासमा सुनुवाइ सुरू भएको हो। पूर्ण इजलासमा प्रधानन्यायाधीश विश्वम्भर श्रेष्ठ,न्यायाधीशद्वय आनन्दमोहन भट्टराई र कुमार रेग्मी रहेका छन्। संविधान दिवसको अवसरमा प्रधानमन्त्री पुष्पकमल दाहाल 'प्रचण्ड' नेतृत्वको मन्त्रिपरिषदको सिफारिसमा राष्ट्रपति रामचन्द्र पौडेलले नेपालगञ्जका चेतन अधिकारीका हत्यारा रिगललाई आममाफी दिएका थिए। राष्ट्रपतिको सोही निर्णयविरुद्ध चेतन मानन्धरकी पत्नी भारती शेर्पा मानन्धरले रिगललाई फेरि कारागार पठाउन माग गर्दै सर्वोच्चमा रिट दिएकी थिइन्। यसअघि असोज १८ गते सो रिटमाथि प्रारम्भिक सुनुवाइ गर्दै न्यायाधीश डामनोजकुमार शर्माको एकल इजलासले रिगललााई आममाफी दिनुको कारण सरकारलाई सोध्दै एक साताभित्र लिखित जवाफ मागेको थियो। रिट निवेदनको टुंगो नलागेसम्म निवदेक तथा निजका परिवारका सदस्यलाई यथोचित सुरक्षा प्रदान गर्नेगराउने आवश्यक व्यवस्था गर्न नेपाल सरकार,गृहमन्त्रालयलाई लेखी पठाउनू आदेशमा भनिएको छ। रिट निवेदनमा राष्ट्रपतिको कार्यालय,प्रधानमन्त्री तथा मन्त्रिपरिषद कार्यालय,गृहमन्त्रालय,जिल्ला प्रशासन कार्यालय बाँके,जिल्ला कारागार कार्यालय दाङ,जिल्ला प्रशासन कार्यालय दाङ र महान्यायाधिवक्ताको कार्यालय रामशाहपथ काठमाडौंलाई विपक्षी बनाइएको छ। रिगलले खुकुरी प्रहार गरी २९ असार २०७२ सालमा २९ वर्षीय चेतन मानन्धरको हत्या गरेका थिए। त्यसपछि कर्तव्य ज्यान मुद्दामा गुण्डा नाइके रिगललाई बाँके जिल्ला अदालतले २०७५ वैशाखमा सर्वस्वसहित जन्मकैदको सजाय सुनाएको थियो। भारतीले श्रीमानलाई न्यायका लागि गत बुधबारदेखि काठमाडौंको माइतीघरमा अनशन सुरू गरेकी छन्। सर्वस्वसहित जन्मकैदको आदेश ठहर भएका तरूण दलका नेतासमेत रहेका रिगललाई आममाफी दिएपछि यसको चौतर्फी विरोध सुरू भएको छ। सत्तापक्षकै नेताहरूले रिगललाई आममाफी दिइनु कानुन र संविधान विपरित भन्दै सच्याउन माग गरेका छन्। प्रमुख प्रतिपक्ष नेकपा एमाले, रास्वपाले रिगललाई दिएको आममाफी फिर्ता हुनुपर्ने बताएका छन्।"
विशेषले फैसला गरेका मुद्दामा चित्त नबुझेको भन्दै सर्वोच्च पुग्यो अख्तियार,काठमाडौं : अख्तियार दुरूपयोग अनुसन्धान आयोगले विशेष अदालतले फैसला गरेका मुद्दामा चित्त नबुझेको भन्दै सर्वोच्च अदालतमा पुनरावेदन गरेको छ। अख्तियारले विशेष अदालतबाट विभिन्न मितिमा फैसला भएका मुद्दामध्ये गैरकानुनी सम्पत्ति आर्जन गरी भ्रष्टाचार गरेको सम्बन्धी मुद्दामा चित्त नबुझेको भन्दै पुनरावेदन गरेको हो। सडक विभागका तत्कालीन सुपरिटेन्डेन्ट इन्जिनियर चन्द्रनारायण यादव र उनकी श्रीमती राधा कुमारी यादव प्रतिवादी रहेको मुद्दामा अख्तियारले पुनरावेदन गरेको हो। विशेषले सो मुद्दामा २०७९ चैत्र १ गते कसुर नठहरिने फैसला गरेको थियो। अख्तियारले उनीविरुद्ध २२ असार ०७७ मा १ करोड ८५ लाख रुपैयाँ बराबर बढी विगो मागदावी गर्दै आरोपपत्र दायर गरेको थियो। प्रतिवादीहरूको वैधानिक आय र व्ययको अन्तरभन्दा बाँकी रहेका ५ प्रतिशत भन्दा कम रहेको अवस्थामा उक्त सिद्धान्त तथा आकर्षित हुने भएता पनि सो मुद्दामा उक्त सिद्धान्त तथा मान्यता आकर्षित नहुने अख्तियारको ठहर छ। यो मुद्दामा प्रतिवादीलाई आरोपमागदावीबाट सफाई दिने मनसायले अनुमानको आधारमा कुनै तथ्य र प्रमाणको समर्थन बिनानै आय रकम बढाउने र व्यय रकम घटाउने कार्य गर्दा समेत प्रतिवादीको ७ लाख ५ हजार ९ सय ४० रुपैयाँ बराबरको सम्पत्तिको अझै गैरकानुनी अर्थात स्रोत पुष्टि हुन सकेको अवस्था नरहेको ठहर गर्दै पुनरावेदन गरेको अख्तियारले जनाएको छ।
सरकारलाई लामिछानेको प्रश्न : भारतीय प्रधानमन्त्रीले गुञ्जी भ्रमण गर्दा किन जानकारी नगराएको ?,"काठमाडौं : रास्वपा सभापति रवि लामिछानेले भारतीय प्रधानमन्त्री नरेन्द्र मोदीले नेपाली भूमी गुञ्जी भ्रमण गर्दा सरकारले किन जानकारी नगराएको भन्दै प्रश्न गरेका छन्। बिहीबार प्रतिनिधि सभा बैठकमा आकस्मिक समयमा लामिछानेले नेपालको भूमीमा भ्रमण गर्दा नेपाल सरकार र परराष्ट्र मन्त्रालयलाई जानकारी भएनभएको सदनलाई जानकारी गराउनसमेत माग गरेका हुन्। भारतीय प्रधानमन्त्री मोदी आज बिहान हेलिकोप्टर चढेर आदि कैलाश र पार्वती कुण्डको दर्शन गर्न पुगेका थिए। सोही विषयलाई लिएर पूर्वउपप्रधान एवम् गृहमन्त्री लामिछानेले भने, हामीलाई समाचारबाट र आधिकारिक निकायबाट के थाहा हुन आयो भने, हाम्रो मित्र राष्ट्रका भारतका प्रधानमन्त्री नरेन्द्र मोदी हाम्रो भूभागमा आउनुभएको रहेछ। मित्र राष्ट्रको प्रधानमन्त्री हाम्रो देशमा आउँदा सरकारले न कुनै स्वागत गरेको छ, न देशलाई कुनै जानकारी गराएको छ । यत्रो ठूलो भ्रमण हाम्रो देशमा । यो कुटी, गुञ्जी नेपालमै पर्छ। हामीले नै पास गरेको चुच्चे नक्सा भित्र पर्छ त्यस भूभागभित्र गुञ्जी पनि पर्छ। लामिछानेले छिमेकी मुलुकको प्रधानमन्त्री आउँदा सरकारले किन औपचारिक कार्यक्रम नराखेको भन्दै प्रश्न गरे । उनले सरकारले तत्काल सदन र जनतालाई जानकारी गराउनुपर्ने माग गरे। हामीले भोग गरेको र प्राप्त गरेको नक्सामा नेपाल भूभाग भएकाले कोही विदेशी आउँदा नेपाली जनताले जानकारी पाउनुपर्ने धारणा राखे। उनले प्रजिअसँग कुरा गर्दा आफूहरु त्यहाँ जान नपाउने र भारतका प्रधानमन्त्री त्यहाँ आएको जानकारी समाचारबाट मात्रै जानकारी पाएको बताएको उल्लेख गरे। उनले मोदीलाई किन स्वागत नगरेको र कार्यक्रम नगरेको भन्दै प्रश्न गरे।"
चाडपर्वका बेला आन्तरिक जहाजहरूले भाडा वृद्धि गर्न पाउँदैन : मन्त्री किराती,काठमाडौं : संस्कृति पर्यटन तथा नागरिक उड्डयनमन्त्री सुदन किरातीले चाडपर्वका बेला आन्तरिक जहाजहरूले भाडावृद्धि गर्न नपाउने बताएका छन्। बिहीबार संसद भवन नयाँ बानेश्वरमा सञ्चारकर्मीसँग कुरा गर्दै मन्त्री किरातीले भाडावृद्धि भएको भन्ने विषयमा शुक्रबार सेवाप्रदायक संस्थाहरूसँग कुरा गर्ने भन्दै चाडपर्वका बेला आन्तरिक जहाजहरुले भाडावृद्धि गर्न नपाउने बताए। नियम कानुनभन्दा बाहिर गएर कसैले भाडा बढाउन नपाउने उनले बताए। त्यस्तै मन्त्री किरातीले दशैभन्दा अगाडि नै थप जहाज ल्याउने कोसिस गरेपनि ल्याउन नसकिएकाले अहिलेलाई भएका जहाजबाट नै काम चलाउनुपर्ने अवस्था रहेको बताए।
"रिगलको आममाफीविरुद्धको रिटमाथि सुनुवाइ भएन, कार्त्तिक १४ गतेलाई अर्को पेशी तोकियो","काठमाडौं : नेपालगञ्जका चेतन मानन्धरको हत्या अभियोगमा जन्मकैद पाएका रिगल भनिने योगराज ढकाललाई राष्ट्रपतिले आममाफी दिएकोविरुद्ध परेको रिटमा आज सुनुवाइ हुन सकेन। पूर्ण इजलासमा रहेका प्रधानन्यायाधीश श्रेष्ठसहित तीनैजनाले आफूरहितको पूर्ण इजलासमा पठाउन आदेश दिएपछि सुनुवाइ नभएको सर्वोच्च अदालतका प्रवक्ता भद्रकाली पोखरेलले जानकारी दिए। उनका अनुसार अर्को पेशी कार्त्तिक १४ गतेलाई तोकिएको छ। अब यो रिटमाथि अर्को न्यायाधीशको पूर्ण इजलासमा अन्तिम सुनुवाइ हुनेछ। बिहीबार बिहान सर्वोच्च अदालतको पूर्ण इजलासमा रिटको सुनुवाइ सुरू भएको थियो। पूर्ण इजलासमा प्रधानन्यायाधीश विश्वम्भरप्रसाद श्रेष्ठ,न्यायाधीशद्वय डाआनन्दमोहन भट्टराई र कुमार रेग्मी रहेका छन्। प्रधानन्यायाधीश श्रेष्ठले आफूसहित तीनैजना न्यायाधीशले यस्तै प्रकृतिको मुद्दामा यसअघि फैसला गरिसकेकाले सो रिट अर्को इजलासमा पठाउन आदेश दिएपछि रिटमाथि अन्तिम सुनुवाइ नभएको हो। संविधान दिवसको अवसरमा प्रधानमन्त्री पुष्पकमल दाहाल 'प्रचण्ड' नेतृत्वको मन्त्रिपरिषदको सिफारिसमा राष्ट्रपति रामचन्द्र पौडेलले नेपालगञ्जका चेतन अधिकारीका हत्यारा रिगललाई आममाफी दिएका थिए। राष्ट्रपतिको सोही निर्णयविरुद्ध चेतन मानन्धरकी पत्नी भारती शेर्पा मानन्धरले रिगललाई फेरि कारागार पठाउन माग गर्दै सर्वोच्चमा रिट दिएकी थिइन्। यसअघि असोज १८ गते सो रिटमाथि प्रारम्भिक सुनुवाइ गर्दै न्यायाधीश डामनोजकुमार शर्माको एकल इजलासले रिगललााई आममाफी दिनुको कारण सरकारलाई सोध्दै एक साताभित्र लिखित जवाफ मागेको थियो। रिट निवेदनको टुंगो नलागेसम्म निवदेक तथा निजका परिवारका सदस्यलाई यथोचित सुरक्षा प्रदान गर्नेगराउने आवश्यक व्यवस्था गर्न नेपाल सरकार,गृहमन्त्रालयलाई लेखी पठाउनू आदेशमा भनिएको छ। रिट निवेदनमा राष्ट्रपतिको कार्यालय,प्रधानमन्त्री तथा मन्त्रिपरिषद कार्यालय,गृहमन्त्रालय,जिल्ला प्रशासन कार्यालय बाँके,जिल्ला कारागार कार्यालय दाङ,जिल्ला प्रशासन कार्यालय दाङ र महान्यायाधिवक्ताको कार्यालय रामशाहपथ काठमाडौंलाई विपक्षी बनाइएको छ। रिगलले खुकुरी प्रहार गरी २९ असार २०७२ सालमा २९ वर्षीय चेतन मानन्धरको हत्या गरेका थिए। त्यसपछि कर्तव्य ज्यान मुद्दामा गुण्डा नाइके रिगललाई बाँके जिल्ला अदालतले २०७५ वैशाखमा सर्वस्वसहित जन्मकैदको सजाय सुनाएको थियो। भारतीले श्रीमानलाई न्यायका लागि गत बुधबारदेखि काठमाडौंको माइतीघरमा अनशन सुरू गरेकी छन्। सर्वस्वसहित जन्मकैदको आदेश ठहर भएका तरूण दलका नेतासमेत रहेका रिगललाई आममाफी दिएपछि यसको चौतर्फी विरोध सुरू भएको छ। सत्तापक्षकै नेताहरूले रिगललाई आममाफी दिइनु कानुन र संविधान विपरित भन्दै सच्याउन माग गरेका छन्। प्रमुख प्रतिपक्ष नेकपा एमाले, रास्वपाले रिगललाई दिएको आममाफी फिर्ता हुनुपर्ने बताएका छन्।"
"महेश बस्नेतको कार्यक्रममा पहिचानवादीहरूको ढुंगामुढा, दर्जन सवारीसाधनमाथि तोडफोड","झापा : झापामा पहिचानवादीहरूले एक दर्जनभन्दा बढी गाडीमा तोडफोड गरेका छन्। राष्ट्रिय युवा संघ अर्जुनधारा नगर कमिटीको प्रथम नगर अधिवेशनलाई सम्बोधन गर्न बिहीबार झापा आएका नेकपा एमालेका पोलिटब्युरो सदस्य महेश बस्नेतलाई अवरोध गर्न कार्यक्रम स्थल पुगेका पहिचानवादीहरूले नेता तथा कार्यकर्ता चढ्ने सवारीसाधनमाथि तोडफोड गरेका हुन्। बाक्लो सुरक्षा घेरामा कार्यक्रम स्थलभित्र पूर्व मन्त्रीसमेत रहेका युवा नेता बस्नेत भाषण गरिरहेका बेला सडकमा छरिएर रहेका पहिचानवादी र दुर्गा प्रसाईँ समर्थकहरूले ढुंगामुढा गरी सडक किनारमा पार्किङ गरी राखिएका एक दर्जन बढी सवारीसाधनहरूको सिसाहरू फुटाएका छन्। युवा नेता बस्नेत सहभागी कार्यक्रम बिथोल्न पुगेका पहिचानवादी र दुर्गा प्रसाईँ समर्थकहरू सडकमा नाराबाजी गर्दै ढुंगामुढा गरेका थिए। युवा संघका कार्यकर्ता र पहिचानवादी, दुर्गा प्रसाईँ समर्थकबीच हुनसक्ने झडपलाई मध्यनजर गरी ठूलो सङ्ख्यामा सशस्त्र र नेपाल प्रहरी परिचालन गरिएको थियो। प्रहरीकै घेराबन्दीमा युवा नेता बस्नेत कार्यक्रम स्थल पुग्दा उनीहरूले कालोझण्डा देखाउँदै चर्को नाराबाजीसमेत गरेका थिए। राजधानीको एक होटेलमा बीएण्डसी हस्पिटलका सञ्चालक दुर्गा प्रसाईँलाई मोसो दलेपछि प्रसाईँ पक्षधरहरूले बस्नेतलाई टार्गेट बनाएका थिए। प्रसाईँले आफूमाथि भएको दुर्व्यवहारको बदला लिने खुलेआम चेतावनीसमेत दिएका थिए। प्रसाईँको समर्थकसहित पहिचानवादीहरू पनि बस्नेतलाई निशाना बनाउन कार्यक्रम स्थल पुगेका थिए।"
टेरामक्स प्रविधि जडानको कार्य तत्काल अघि नबढाउन निर्देशन,"काठमाडौं : प्रतिनिधिसभाअन्तर्गतको सार्वजनिक लेखा समितिले टेरामक्स प्रविधि जडानको कार्य तत्कालका लागि अघि नबढाउन सरकारलाई निर्देशन दिएको छ । सिंहदरबारमा बिहीबार बसेको समिति बैठकले टेरामक्स प्रविधि जडानका लागि भएका प्रक्रियाका बारेमा थप छलफल गर्नुपर्ने भएकाले कार्य तत्कालका लागि अघि नबढाउन सरकारलाई निर्देशन दिएको हो । त्यस्तै बैठकले स्मार्ट टेलिकमको दूरसञ्चार अनुमतिपत्र बिक्री प्रक्रियालाई पनि अघि नबढाउन निर्देशन दिएको छ भने ग्रामीण दूरसञ्चार कोषको कार्यान्वयनका सम्बन्धमा पनि थप निर्णय नगर्न नगराउन सूचना तथा सञ्चार मन्त्रालय र नेपाल दूरसञ्चार प्राधिकरणलाई निर्देशन दिएको समिति सभापति ऋषिकेश पोखरेलले जानकारी दिए । उनले टेरामक्स प्रविधिको आवश्यकता,ग्रामीण दूरसञ्चार सेवाका बारेमा उठेका प्रश्नहरु गम्भीर रहेकोले थप छलफलको आवश्यकता देखिएको बताए । साथै स्मार्ट टेलिकमका सन्दर्भमा नियमावली नै संशोधन गरेको विषय पनि गम्भीर रहेकाले यसमा थप छलफल गरिने उनले बताए। बैठकमा समिति सदस्यहरुले ग्रामीण दूरसञ्चार र टेरामक्समा बढाइएको प्रक्रिया अस्वभाविक रहेको भन्दै थप अध्ययन गर्नुपर्ने धारणा राखेका थिए । समिति सदस्य गोकुल बाँस्कोटाले स्मार्ट टेलिकमका नाममा राज्यलाई करोडौंको घाटा हुने काम गर्न नहुने बताए। उनले अहिलेको खरिद प्रणालीमा पनि पुनविर्चार गर्नुपर्नेमा जोड दिए। त्यस्तै समिति सदस्य अर्जुन नरसिंह केसीले दूरसञ्चार सेवाको गुणस्तरका बारेमा सम्बन्धी निकाय गम्भीर हुनुपर्ने बताए । उनले स्मार्टले तिर्नुपर्ने वक्तौता माफि दिएर अर्को कम्पनीलाई सुम्पिने कुरा स्वीकार्य हुन नसक्ने धारणा राखे त्यस्तै अन्य समिति सदस्यले पनि उपभोक्ताले सेवा प्रदायकबाट गुणस्तरीय सेवा पाउन नसकेको,ग्रामीण दूरसञ्चारको प्रभावकारिता नरहेको भन्दै सरकारको ध्यानाकर्षण गराएका थिए ।"
"सुदूरपश्चिममा एमालेको सर्वसम्मत नेतृत्व चयन,अध्यक्षमा कृष्णप्रसाद जैशी","धनगढी : नेकपा एमाले सुदूरपश्चिमको नेतृत्व सर्वसम्मत रुपमा चयन भएको छ । अध्यक्ष पदमा अछामका कृष्णप्रसाद जैशी सर्वसम्मत निर्वाचित भएका छन् । अध्यक्षमा जैसीसहित अछामकै कमल तिमिल्सिना, अछामकै भरतबहादुर साउद र कञ्चनपुरका बच्चनबहादुर सिंहले उमेदवारी दर्ता गराएका थिए । पाँच दिनको सर्वसम्मतको प्रयास पछि बिहीबार बिहान मात्रै तीनैजनाले उमेदवारी फिर्ता लिएपछि जैशी अध्यक्षमा सर्वसम्मत भएका हुन् । यस्तै उपाध्यक्षमा बाजुराका कालीबहादुर शाही सर्वसम्मत चयन भएका छन् । उपाध्यक्षमा उमेदवारी दर्ता गराएका बाजुराका बलदेव रेग्मी, कैलालीका हरिसिंह साउद, कञ्चनपुरका रणबहादुर महरा र डडेल्धुराका गजेन्द्रबहादुर शाहीले उमेदवारी फिर्ता लिएपछि शाही सर्वसम्मत भएका हुन् । सचिवमा कैलालीका रणबहादुर चन्द सर्वसम्मत निर्वाचित भएका छन् । सचिवका लागि कैलालीकै जीवनकुमार बम, राजेश खाती र रतनराज रेग्मीले पनि उमदेवारी दर्ता गराएका थिए । तीनैजनाले उमेदवारी फिर्ता लिएका छन् । उपसचिव (महिला) मा कैलालीकी भागरथी विष्ट चयन भएकी छन् । उपसचिव (महिला) मा कैलालीकै कन्दकला राना र डोटीकी अर्चना गहतराजले उमेदवारी दिएका थिए । दुबैजनाले फिर्ता लिएपछि विष्ट उपसचिव (महिला) मा निर्वाचित भएकी हुन् । उपसचिव खुल्लामा कञ्चनपुरका नरबहादुर विश्वकर्मा सर्वसम्र्मत भएका छन् । उप सचिव (खल्ला) मा अशोक कुमार चन्द, रामदत्त जोशी, हरदेव जोशी, सुरेन्द्रबहादुर पाल र आनन्दलाल विश्वकर्माको उमेदवारी परेको थियो । निर्वाचन आयोगले ५ जनाले नै उमेदवारी फिर्ता लिएपछि नरबहादुर विक सर्वसम्मत चयन भएका हुन् । जिल्लागतरुपमा छुयाइएको सदस्यमा भने निर्वाचनको सम्भावना बढेर गएको छ । कैलाली, कञ्चनपुर, बैतडी, बझाङ र अछाम जिल्लाका लागि छुट्यएएको कोटामा सदस्य पदमा भने सर्वसम्मत हुन सकेको छैन । यी जिल्लाका लागि मतदानको तयारी भइरहेको निर्वाचन आयोगका सदस्य राजेन्द्र ठगुन्नाले जानकारी दिए । अधिवेशनमा प्रदेश कमिटीको नेतृत्व चयनका लागि नौवटै जिल्लाबाट गरी ६ सय ७५ जना प्रतिनिधि छनोट भएर पाँच दिनदेखि धनगढीमै बसेका छन् ।"
निजी क्षेत्रको मनोबल नबढाई अर्थतन्त्रमा सुधार कठिन छ : वर्षमान पुन,"काठमाडौं : नेकपा माओवादी केन्द्रका उपमहासचिव वर्षमान पुनले मुलुको आर्थिक अवस्था सुधारका लागि विशेष पहल गर्न सरकारसँग माग गरेका छन्। प्रतिनिसभाको विशेष समयमा बोल्दै पुनले आर्थिक मन्दीको अवस्था अनत्यका लागि विज्ञसहित सम्वद्ध क्षेत्रको सुझाव लिएर सरकारले तत्काल प्रभावकारी कदम चाल्नुपर्ने बताए। व्यवसायीहरूमा व्याप्त असुरक्षाका कारण बजारमा माग नहुँदा बैंकहरूमा रकम थुप्रिएर बसेको उनको भनाइ थियो। पूर्वअर्थमन्त्रीसेमत रहेका पुनले सरकारले निजी क्षेत्रको मनोबल उठाउने गरी काम गर्नुपर्ने बताए। पछिल्लो समय आर्थिक मन्दीको अवस्था छ। मन्त्रिपरिषद् र अर्थ मन्त्रालयले त्यसबारे बोल्नुपर्छ। बाह्य क्षेत्र राम्रै रहे पनि आन्तरिकरूपमा अर्थतन्त्र चलायनमान हुन सकेको छैन,' पुनले भने, सरकारले निजी क्षेत्रको मनोबल उठाउने काम गर्नुपर्छ। निजी क्षेत्रसहित सरोकारवाला सबैको सुभाव लिएर लगानीकर्तामा रहेको डर हटाउन सरकारले पहल गर्नुपर्छ। उनले दसैं, तिहार र छठजस्ता प्रमुख चाडपर्व नजिकिए पनि विगतका वर्षमा जस्तो आयात नहुनुको कारण खोज्न सरकारलाई आग्रह गरे। सेयर बजार र घरजग्गाको कारोबारमा सुस्तता आएको, साना लगानीकर्ता टाट पल्टिएको र ठूला लगानीकर्ता पनि समस्यामा परेको उनको भनाइ थियो। चाडपर्वमा कालोबजारी र अभाव रोक्न र सहजरूपमा उपभोग्य सामान पाउने अवस्था बनाउन सरकारको ध्यानाकर्षण गराए। उनले गैरआवासीय नेपालीले विदेशमा आर्जन गरेका सीप र धन नेपालको विकासमा लगाउन नीतिहरूमा आवश्यक लचकता अपनाउन जरुरी रहेकोमा जोड दिए। संविधानको व्यवस्थाअनुसार हालै जारी भएको नागरिकता विधेयकले गैरआवासीय नागरिकताको व्यवस्था गरेको भए पनि व्यवहारिक जटिलता देखिएकाले त्यसमा सरकारको ध्यान जानुपर्ने उल्लेख गरे। एकपटकको नेपाली सधैंको नेपाली भन्ने मान्यताअन्तर्गत राजनीतिकबाहेक आर्थिक, सामाजिक र सांस्कृतिक अधिकारसहितको गैरआवासीय नागरिकताको व्यवस्थाले संसारभर छरिएका नेपालीलाई नेपालका लगानीको वातावरण बनाएको बताए। गैरआवासीय नेपालीले नेपालमा लगानी गरिहेका छन्। थप लगानी गर्न चाहेका छन्,' उनले भने, अमेरिकासहित केही देश र नेपालको करसम्बन्धी व्यवस्थामा मेल नखाएका कारण दोहोरो कर तिर्नुपर्ने अवस्था छ।' ती देशसँग दोहोरो कर अन्त्यसम्बन्धी सम्झौताका लागि आफू सरकारको ध्यानाकर्षण गराउने उनको भनाइ छ। इजरायलमा रहेका थप नेपालीको सुरक्षा र इच्छुकहरूको नेपाल फिर्ती सहज बनाउन पुनले माग गरे। संसारकै सबैभन्दा बलियो हवाई सुरक्षा तथा बलियो सेना र प्रभावकारी गुप्तरी भएको इजरायलमा भएको आक्रमणलाई सामान्यरूपमा लिन नहुने उनको भनाइ छ। युद्धको अवस्थामा रहेको देशमा भएका नागरिकको सुरक्षा गर्नु र सुरक्षित देश फिर्तीको वातावरण बनाउनु चुनौतीपूर्ण भए पनि सरकारले आफ्नो दक्षता प्रदर्शन गरेकामा धन्यवाद दिए।"
मुलुकलाई आत्मनिर्भर बनाउन योजनाका साथ अघि बढ्नुपर्छ : कृषिमन्त्री,काठमाडौं : कृषि तथा पशुपन्छीमन्त्री डा बेदुराम भुसालले खाद्यान्नमा मुलुकलाई आत्मनिर्भर बनाउन योजनाका साथ अघि बढ्नुपर्ने बताएका छन्। विश्व खाद्य दिवसका अवसरमा बिहीबार ललितपुरमा कृषि विभागले आयोजना गरेको मूल समारोह कार्यक्रमलाई सम्बोधन गर्दै मन्त्री भुसालले मुलुकको कृषियोग्य जमिनलाई उपयोग गरेर खाद्यान्नमा मुलुकलाई आत्मनिर्भर बनाउन सकिने भन्दै यसका लागि योजनाका साथ अघि बढ्नुपर्ने बताएका हुन्। उनले कृषि र सिँचाईलाई सँगसँगै अघि बढाउन सके उत्पादन बढाउन सकिने जिकिर गरे। एक लाख हेक्टर जमिनमा चैते धान लगाउन सके ६ देखि ७ लाख मेट्रिक टन धान उत्पादन हुने उनले बता । त्यस्तै मन्त्री भुसालले तराईका कृषियोग्य जमिनमा सिँचाई पुगे प्रतिहेक्टर सातदेखि आठ टन बढी उत्पादन हुने जिकिर गरे । उनले यस वर्ष बर्खे धानको उत्पादन नघट्ने आकंलन रहेको पनि बताए । बीउ उत्पादनमा मुलुकमा धेरै राम्रा काम भएकाले किसानसमक्ष पुराउन सक्नुपर्ने उनको भनाइ छ । जीवन र खाद्यको आधार पानी हो मूल नारासहित यस वर्ष विश्व खाद्य दिवस मनाएको हो । नेपालको चालु १५औँ आवधिक योजनाले नेपालमा २१ प्रतिशत जनसंख्या अझैं पनि प्रयाप्त खाद्यान्नमा पहुँच नभएको उल्लेख गरिएको छ ।
इजरायलमा युद्ध व्यवस्थापन मन्त्रिपरिषद् गठन गर्न प्रधानमन्त्री र विपक्षी नेता सहमत,"काठमाडौं : इजरायलका प्रधानमन्त्री बेन्जामिन नेतान्याहु र विपक्षी नेता बेन्नी गान्ट्ज आपतकालीन सरकार गठन गर्न सहमत भएका छन्। प्रधानमन्त्री नेतान्याहु र विपक्षी नेता बेनी गान्ट्जबीचको वार्तापछि यस्तो निष्कर्ष आएको हो। विपक्षी नेताहरू यायर ल्यापिड र बेन्नी गान्ट्जलाई हमासको अप्रत्याशित आक्रमणपछि शनिबार नेतन्याहुले पहिलोपटक यसका लागि आमन्त्रित गरेका थिए। नेतन्याहु र राष्ट्रिय एकता पार्टीका अध्यक्ष गान्ट्जले बुधबार साँझ एक वक्तव्य जारी गर्दै भने, दुवै जना आपतकालीन सरकार र युद्ध व्यवस्थापन क्याबिनेटको स्थापनामा सहमत भएका छौं। प्रधानमन्त्री, रक्षामन्त्री र राष्ट्रिय एकता पार्टीका अध्यक्ष गरी तीन सदस्यीय युद्ध व्यवस्थापन मन्त्रिपरिषद् गठन गरिनेछ। युद्ध व्यवस्थापन मन्त्रिपरिषद्मा पर्यवेक्षकका रूपमा दुई अतिरिक्त अधिकारी पनि रहनेछन्। राजनीतिक सुरक्षा परिषद्मा राष्ट्रिय एकता पार्टीको तर्फबाट पाँच जना बिनाविभागीय मन्त्रीहरू थपिनेछ। जसमध्ये एक जना पर्यवेक्षकका रूपमा रहनेछन्। बेनी गान्ट्ज, गिडोन सार, गाडी आइसेनकोट र दुई अन्य मन्त्रीहरू हुनेछन्। यो युद्ध अवधिभरका लागि मात्र रहनेछ।"
इजरायलबाट आज एकजना घाइतेसहित २५० विद्यार्थी स्वदेश आउँदै,काठमाडौं : इजरायलबाट स्वदेश फर्कने चाहने २५० जना विद्यार्थी आज नेपाल आउँदैछन्। विभिन्न स्थानबाट उद्दार गरी ल्याइएका ती विद्यार्थीहरू अहिले इजरायलको तेल अविवस्थित बेन गुरियन एयरपोर्ट आइपुगेका छन्। विमानस्थलमा आवश्यक प्रक्रिया पूरा गरेर केहीबेरमा नेपाल एयरलाइन्सको चार्टर्ड विमानबाट काठमाडौंमा आउनेछन्। प्यालेस्टाइन विद्रोही हमासको आक्रमणमा परी इजरायलमा फसेका नेपालीहरूलाई स्वदेश ल्याउन नेपाल सरकारले आज राति नेपाल एयरलाइन्सको चार्टर्ड विमान त्यहाँ पठाएको छ। उद्दारका लागि सोही विमानबाट परराष्ट्रमन्त्री एनपी साउद द्वन्द्वग्रस्त क्षेत्र इजरायल प्रस्थान गरेका छन्। विद्यार्थीहरूसँगै एकजना घाइते विद्यार्थी धनबहादुर चौधरी पनि आउँदैछन्। बाँकी दुईजना घाइतेको इजरायलको स्थानीय अस्पतालमा उपचार भइरहेको त्यहाँस्थित राजदूतावासले जनाएको छ। इजरायलमा रहेका ३ सय ५० जना नेपाली तेल अविवस्थित नेपाली राजदूतावासको सम्पर्कमा आएका छन्। त्यसमध्ये २ सय ८८ जना स्वदेश फर्कन इच्छुक छन्। स्वदेश फर्कन चाहेका मध्ये २५० जना आज आउन लागेका हुन्। हमासको आक्रमणमा १० जना नेपाली विद्यार्थीको मृत्यु भएको छ। उनीहरूको शव ल्याउन केही समय लाग्ने परराष्ट्र मन्त्रालयले जानकारी दिएको छ। शव अहिले इजरायल सरकारको संरक्षणमा राखिएको छ। इजरायलहमासको द्वन्द्वमा परी बुधबारसम्म करिब १ हजार २ सयभन्दा बढीले ज्यान गुमाइसकेका छन्। आक्रमणमा परी २ हजार ७ सयभन्दा बढी घाइते भएका छन्। प्यालेस्टिनी स्वास्थ्य मन्त्रालयका अनुसार इजरायलको प्रतिकारात्मक हवाई हमलाहरू सुरु भएयता ११ सय भन्दा बढी मारिएका र ५ हजार १ सयभन्दा बढी घाइते भएका छन्। स्वास्थ्य मन्त्रालयले यसअघि गाजामा घाइते हुनेमा झन्डै ६० प्रतिशत महिला र बालबालिका रहेका जनाएको छ।
अर्थतन्त्रको समस्या समाधान गर्न उच्चस्तरीय संयन्त्र बनाउन सरकार तयार : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले अर्थतन्त्रको समस्या समाधान गर्न उच्चस्तरीय संयन्त्र बनाउन सरकार तयार रहेको बताएका छन्। नेपाल उद्योग वाणिज्य महासंघले बिहीबार काठमाडौंमा अयाोजना गरेको राष्ट्रिय आर्थिक बहस, सुधारका लागि सहकार्य विषयक कार्यक्रमलाई सम्बोधन गर्दै प्रधानमन्त्री प्रचण्डले सिंगो राष्ट्रलाई विश्वासमा लिएर आर्थिक गतिविधिलाई नयाँ गति दिन सकिने भन्दै यसका लागि सवै पक्ष सम्मिलित उच्चस्तरीय संयन्त्र बनाउन सरकार तयार रहेको बताएका हुन्। अर्थतन्त्रको समस्या समाधान गर्न निजी क्षेत्र, सरकार, विज्ञ, अर्थ मन्त्रालय, राष्ट्र बैंक लगाएत सहभागी हुनेगरी संयन्त्रको खाँचो रहेको उनको भनाइ छ । उनले अर्थतन्त्रमा भएको समस्याको विन्दुबाट समाधानको प्रक्रिया खोज्नुपर्ने बताए। प्रधानमन्त्री प्रचण्डले अहिलेको अवस्थामा समान्य तरिकाले अर्थतन्त्रको सुधार हुन नसक्ने भन्दै बोल्ड डिसिजनको आवश्यता रहेको बताए। वित्तीय र मौद्रिक नीतिमा तालमेल गर्न केही न केही सुधार भएको भन्दै उनले मुल सुधार बाँकी रहेको उनको भनाइ छ । कार्यक्रममा नेपाल उद्योग वाणिज्य महासंघका अध्यक्ष चन्द्र ढकालले अर्थतन्त्रका मूलभूत समस्या अझै समाधान नभएकाले सही समयमा सही नीति लिन नसके सुधारको सम्भावना नरहेको बताए। उनले अर्थतन्त्र सुधारका लागि प्रधानमन्त्रीको नेतृत्वमा तत्काल आर्थिक सुधार आयोग वा अन्य कुनै उच्च स्तरिय कानुनी हैसियत भएको संयन्त्र गठन गर्नु जरुरी रहेको धारणा राखे। अध्यक्ष ढकालले सबै पक्ष मिलेर काम गरे सबै समस्याको समाधान सम्भव रहेको भन्दै निजी क्षेत्रको मनोबल बढाउने विषयमा सरकार सकारात्मक हुनुपर्नेमा जोड दिए।"
थारु क्लस्टरलाई सम्बोधन गर्ने बनेन कानुन,"यता संघीय निजामती सेवा ऐन नआउँदा पुरानै कानुनबमोजिम काम हुँदै आएको थियो तर सर्वोच्च अदालतले छुट्टै कानुन निर्माण गरेर ९ महिनाभित्र कार्यान्वयन गर्नु भनेर प्रधानमन्त्री तथा मन्त्रिपरिषद्को कार्यालयलाई परमादेश जारी गरेपछि पुराना ऐनअनुसार विज्ञापन गर्न नसक्ने अवस्थामा आयोग पुगेको देखिन्छ। काठमाडौं : सहसचिव र उपसचिवको विज्ञापन वार्षिक कार्यतालिका अनुसार बुधबार प्रकाशन गर्नुपर्ने थियो। तर, लोक सेवा आयोगले सूचना निकालेर नै विशेष कारण भन्दै प्रकाशन नगरेको जानकारी गरायो। आयोगले कारण नखुलाए पनि थारु क्लस्टरलाई सम्बोधन गर्ने कानुन नबन्दा लोक सेवा आयोगले विज्ञापन प्रकाशन रोकेको हो। सर्वोच्च अदालतले थारुलाई छुट्टै क्लस्टर बनाउनुपर्ने आदेश दिएपछि यस्तो समस्या आएको छ। सो विषयलाई सम्बोधन गर्ने कानुन नबनेको कारण सहसचिव र उपसचिवको विज्ञापन वार्षिक कार्यतालिका अनुसार प्रकाशन भएन। कहिले हुन्छ अब टुंगो पनि छैन। पछिल्लो समय राजपत्रांकित प्रथम श्रेणी (प्राविधिक र अप्राविधिक) तथा अधिकृत प्रथम, राजपत्रांकित द्वितीय श्रेणी (प्राविधिक र अप्राविधिक) तथा अधिकृत द्वितीयका सबै विज्ञापन रोकिएका छन्। वार्षिक कार्यतालिका अनुसार खुला, बढुवा, आन्तरिक प्रतिस्पर्धा सबै किसिमका विज्ञापन भएनन्। २०८० असोज २३ को आयोगका निर्णयअनुसार २०८० असोज २४ मा प्रकाशन गर्नुपर्ने विज्ञापन विशेष कारणले प्रकाशन नभएको भन्दै सूचना नै जारी गरेको छ। आयोगको वार्षिक कार्यतालिका २०८०८१ अनुसार मिति २०८० असोज २४ गते प्रकाशन गर्नुपर्ने विज्ञापन विशेष कारणवश प्रकाशन नगरिएको व्यहोरा आयोगको मिति २०८० असोज २३ को निर्णयअनुसार सम्बन्धित सबैको जानकारीका लागि यो सूचना प्रकाशन गरिएको छ, बुधबार जारी सूचनामा उल्लेख गरिएको छ। आयोगकी प्रवक्ता गीताकुमारी हुमागाईंले विशेष कारणवस विज्ञापन प्रकाशन नभएको भन्दै आफूलाई विस्तृत जानकारी नदिएको बताइन्। उनले आयोगको इतिहासमा यसरी कार्यतालिका प्रकाशन नरोकिएको बताएकी छन्। योभन्दा अगाडि यसरी वार्षिक कार्यतालिका रोकिएको थिएन। यो नै पहिलोपटक हो, उनले भनिन्। सर्वोच्च अदालतले थारुलाई छुट्टै क्लस्टर बनाउनुपर्ने आदेश र त्यो आदेशअनुसार संघीय निजामती सेवा ऐनका नआउनु लगायतका कारणले यो रोकिएको आयोग स्रोतले बताएको छ। आयोगको दोस्रो र तेस्रो नम्बरको कार्यतालिका नै रोकिएपछि यो वर्ष पूरै विज्ञापनहरू प्रभावित हुने देखिएको छ। २०८०८१ को कार्यतालिका अनुसार निजामती सेवा, नेपाल स्वास्थ्य सेवा, व्यवस्थापिका संसद् तथा राष्ट्रिय मानव अधिकार आयोगमा विभिन्न पदको पदपूर्तिका १५ वटा शीर्षक छन्। त्यस्तै सुरक्षा निकाय, संगठित संस्थाको विज्ञपान पनि आयोग नै गर्ने गरेको छ। सर्वोच्चले गत माघ २४ गते थारु आरक्षणको मागसम्बन्धी मुद्दामा ९ महिनाभित्र संघीय निजामती सेवा ऐन वा अन्य ऐन, नियम, विनियमसमेतको कानुनी व्यवस्था गर्न परमादेश जारी गरेको थियो। सर्वोच्चका न्यायाधीशद्वय विश्वम्भरप्रसाद श्रेष्ठ (हालका प्रधानन्यायाधीश), आनन्दमोहन भट्टराईको संयुक्त इजलासले संघीय निजामती ऐन जारी भइसकेपछि थारु समुदायलाई चालू आर्थिक वर्षको क्षतिपूर्तिसमेत प्रबन्ध गर्नसमेत भनेको थियो। थारु समुदायले खुलाएका अतिरिक्त आदिवासी जनजाती र मधेसी समूहअन्तर्गत आरक्षित पदमा दरखास्त दिँदै आएका थिए। संविधानले थारुलाई छुट्टै समूहको रूपमा स्वीकार गरे पनि सेवासम्बन्धी कानुनमा यो बारेमा स्पष्ट व्यवस्था नगरिएसम्म अलग्गै समुदायको रूपमा स्वीकार गर्न आयोगलाई अफ्ठ्यारो परेको हो। संघीय निजामती सेवा ऐन नै नआएको कारण यो विषय प्रभावित भएको छ। भदौ २१ मा मन्त्रिपरिषद्बाट पारित भएको यो ऐनको मस्यौता यसै थन्किएर बसेको छ। साविक निजामती सेवा ऐनमा निजामती सेवालाई समावेशी बनाउने खुला प्रतियोगिताद्वारा पूर्ति हुने पदमध्ये ४५ प्रतिशत पद छुट्टयाई सो प्रतिशतलाई सतप्रतिशत मानी देहायबमोजिमका उम्मेदवारबीचमा मात्र छुट्टाछुट्टै प्रतिस्पर्धा गराइनेछ भन्ने व्यवस्था गरिएको छ। जसमा महिलाका लागि ३३ प्रतिशत, आदिवासीजनजातिका लागि २७ प्रतिशत, मधेसीका लागि २२ प्रतिशत, दलितका लागि ९ प्रतिशत, अपांगका लागि ५ प्रतिशत र पिछडिएको क्षेत्रका लागि ४ प्रतिशत पद छुट्याई प्रतिस्पर्धा गरिने कुरा उल्लेख छ। यता संघीय निजामती सेवा ऐन नआउँदा पुरानै कानुनबमोजिम काम हुँदै आएको थियो तर सर्वोच्च अदालतले छुट्टै कानुन निर्माण गरेर ९ महिनाभित्र कार्यान्वयन गर्नु भनेर प्रधानमन्त्री तथा मन्त्रिपरिषद्को कार्यालयलाई परमादेश जारी गरेपछि पुराना ऐनअनुसार विज्ञापन गर्न नसक्ने अवस्थामा आयोग पुगेको देखिन्छ। आयोगका पूर्वसदस्य गोविन्दप्रसाद कुसुमले अदालतको आदेश र सरकारको पदपूर्तिको आवश्यकता नठान्दा विज्ञापन रोकिने गरेको बताए। पीडित मर्का पर्यो भन्दै अदालत गए, उनीहरूको पक्षमा अदालतले फैसला गर्यो, त्यो फैसलाको सम्मान गर्दै अहिलेको विज्ञापन रोकिएको हुन सक्छ, उनले भने। सरकारले रिक्त पदपूर्तिको आवश्यकता नठानेमा विज्ञापन नहुने उनको स्पष्ट पारे। अहिलेको अवस्थामा भने बाध्यतावश विज्ञापन रोकिएको हुन सक्ने उनको भनाइ छ। उनले कोभिडको समयमा १ वर्ष नै वार्षिक कार्यतालिका नै सरेको पनि उदाहरण रहेको बताए। उपसचिव र सहसचिवको विज्ञापन विशेष कारण भनी सरकारले माग गरेको पदमा समेत विज्ञापन नगर्नु साह्रै लाजमर्दो र अपरिपक्व निर्णय कर्मचारीहरूले भने टिप्पणी गरेका छन्। उनीहरूले सामाजिक सञ्जालतर्फ आयोगको यो निर्णयको चर्को आलोचना गरिरहेका छन्। लोक सेवालाई नेपालको एकमात्र सर्वोच्च विश्वसनीय सरकारी संस्था (संवैधानिक निकाय) रूपमा लिने गरिएको छ। यद्यपि बेलाबेला हुने यस प्रकारका निर्णयले आयोगको अपरिपक्व देखिएको छ। सर्वोच्चको फैसलाअनुसार कानुन नबन्दासम्म रोकिएको हो भने सर्वोच्चले समावेशीमा छुट्याउनुपर्ने पदबाहेक अरूमा विज्ञापन रोक्नुहुँदैनथ्यो। बढुवा र आन्तरिक प्रतिस्पर्धामा समावेशी पद हुँदैन यी पदमा विज्ञापन गरेर खुलातर्फको पद मात्र विज्ञापन नगरेको भए हुन्थ्यो, एक अधिकृतले आपत्ति जनाउँदै भने। लोक सेवा आयोगको यो साह्रै अपरिपक्व निर्णयका कारण १३ र १४ वर्षदेखि बढुवा नभई बढुवाको मुखैमा आएका शाखा अधिकृत र उपसचिवलाई बढुवा हुन रोकेर साह्रै नै अन्याय गरेको उनको भनाइ छ। त्यस्तै बढुवा हुनै लागेका एक वर्षभन्दा कम सेवा अवधि भएका कर्मचारीलाई बढुवा हुन रोकेरै अवकाश भई नमरुन्जेलसम्म चित्त दुखाइदिने काम गर्यो। त्यस्तै नियमित विज्ञापन हुँदा त बढुवा हुन् १२ र २० वर्ष लागेको अवस्थामा बढुवाको अवधि अझै लम्ब्याउने दुस्साहस गर्यो।"
हमासको आक्रमणमा परी मारिएका १० नेपालीको शव ल्याउन समय लाग्छ : परराष्ट्र मन्त्रालय,"सरकारले अहिले तत्कालका लागि खतरामा रहेका नेपाली विद्यार्थीको हकमा चार्टर विमान पठाएको हो। काठमाडौं : इजरायलमा प्यालेस्टनी लडाकु समूह हमासको आक्रमणमा परी मारिएका १० जना नेपालीको शव ल्याउन केही समय लाग्ने परराष्ट्र मन्त्रालयले जानकारी दिएको छ। परराष्ट्र प्रवक्ता सेवा लम्सालले इजरायलले शव हस्तान्तरण नगरेका कारण केही समय लाग्ने बताएकी हुन्। मृतकहरूको शव ल्याउन एउटा कानुनी प्रक्रिया हुन्छ, त्यो पूरा भएपछि आउँछ, प्रवक्ता लम्सालले बुधबार मन्त्रालयमा आयोजित पत्रकार सम्मेलनमा भनिन्, शवका लागि प्रोटोकल हुन्छ। इजरायल सरकारले शवको हस्तान्तरण गरेपछि ल्याउने कुरा हुन्छ। ढिलो गर्ने होइन तुरुन्तै ल्याउने हो। जतिसक्दो चाँडो शव हस्तान्तरण गर्न इजरायल सरकारसँग आग्रह गरिएको प्रवक्ता लम्सालले जानकारी दिइन्। इजरायल युद्ध र आपत्कालीन अवस्थामा भएकाले पोस्टमार्टमलगायत प्रोटोकलहरूलाई मेन्टेन गर्न जोड दिने कुरा हुनसकेको छैन, उनले भनिन्, यस्तो अवस्थामा हामीले अनुरोध गरेका छौं। दबाब दिने अवस्थामा छैनौं। इजरायली निकायहरूले हस्तान्तरण गरेलगत्तै शव ल्याउन सरकार जतिबेलै तयारी अवस्थामा रहेको प्रवक्ता लम्सालले बताइन्। हमास समूहको आक्रमणबाट धेरै मानिसको मृत्यु भएकाले पोस्टमार्टममा ढिलाइ भइरहेको जानकारी इजरायल सरकारले दिएको प्रवक्ता लम्सालले बताइन्। मृत्यु भएकाका परिवारले लास भए पनि छिट्टै आइदिए हुन्थ्यो भन्ने आसमा हुनुहुन्छ हामीलाई थाहा छ, प्रवक्ता लम्सालले भनिन्, इजरायलले तिम्रो देशको नागरिकको शव लैजाउ भनेर बुझाएपछि हामीले ल्याउने हो। त्योभन्दा अगाडि हाम्रो प्रयासमा केही नै हुँदैन। आक्रमणमा परी घाइतेमध्ये २ जना अस्पतालबाट डिस्चार्ज भइसकेको पनि उनले बताइन्। भर्खरै दुई जना विद्यार्थी अस्पतालबाट डिस्चार्ज हुनुभएको जानकारी आएको छ, प्रवक्ता लम्सालले भनिन्। परराष्ट्र मन्त्रालयका अनुसार चार हजार पाँच सय जना केयरगिभरको रूपमा र २ सय ६५ विद्यार्थी गरी ४ हजार ७ सय ६५ जना नेपाली इजरालयमा छन्। प्रवक्ता लम्सालले नेपाल फर्कनेहरूमा प्राथमिकताका आधारमा विद्यार्थीलाई पहिला ल्याउने र बाँकी नियमित उडानमार्फत फर्कन चाहनेलाई दूतावासले समन्वय गरिदिने बताइन्। उनले कामको लागि इजरायल पुगेका नेपालीहरूबारे भने उपयुक्त समयमा सरकारले पुन : निर्णय गर्ने बताइन्। सरकारले अहिले तत्कालका लागि खतरामा रहेका नेपाली विद्यार्थीको हकमा चार्टर विमान पठाएको हो। बाँकी नेपालीको हकमा उहाँहरू आउन चाहेको खण्डमा व्यवसायी विमानमा पठाउने समन्वय राजदूतावासले गरिदिनेछ। लम्सालले भनिन्'कर्मचारी बंकर भित्रैबाट खटिएका छन्।' सरकारले इजरायलमा रहेका नेपाली राजदूतलगायतका कर्मचारी पनि बंकरमा बसेर काम गरिरहेको बताएकी छन्। पत्रकार सम्मेलनमा प्रवक्ता लम्सालले राजदूत लगायतका ३ जना कर्मचारी बंकरमै बसेर काम गरिरहेको जानकारी दिइन्। आकाशमा रकेट मिसायल प्रहार भइराखेको अवस्थामा ३ जना कर्मचारी अहोरात्र खटेर काम गर्नु भएको छ। कर्मचारीले काम गरेनन् भनेर हतोत्साहित गर्ने काम नगरौं। बरु सकिन्छ हौसला दिऔं, लम्सालले भनिन्। सरकारले बारम्बार बंकरमै बस्ने साइरन लगाइराखेको भन्ने सूचना आएको हुनाले युद्ध भएकाले कर्मचारीको समूहलाई बाहिर निस्किने स्वीकृति छैन। अवस्थालाई बुझिदिन उनको आग्रह थियो। बेपत्ता जोशीको खोजी कार्य तीव्र पारिँदै बुधबार रातिसम्म सम्पर्कविहीन रहेका महेन्द्रनगरका विपिन जोशीको खोजीका लागि सबै संयन्त्र परिचालन गरिएको पनि मन्त्रालयले बताएको छ। लम्सालले भनिन्, जोशीको हकमा विभिन्न अस्पतालमा उनको तस्बिर र पोसपोर्टको फोटोकपी देखाएर पत्ता लगाउने कोसिस भइरहेको छ। इजरायल सरकार सँगै समन्वय गरेर खोजीकार्य तीव्र पारेका छौं। जुन नाचगान कार्यक्रम भइराखेको स्थानबाट प्यालेस्टयानी लडाकु समूह हमासले गरेको अपहरणमा थाई नागरिक सँगैको टोलीमै उनी पनि अपहरणमा परेको हुन सक्ने अनौपचारिक जानकारी आएको प्रवक्ता लम्सालले बताइन्। उनले भनिन्, यो अनौपचारिक सूचना हो। अपहरण लगेर कता लगे कस्तो अवस्था छ केही जानकारी छैन। विपिनको हकमा उच्च प्राथमिकताका साथ खोजी कार्य भइरहेको नेपाली राजदूतावासले जानकारी गराइराखेको छ।"
शुक्रबार देशका यी स्थानमा हुने छ वर्षा,"काठमाडौं : शुक्रबार देशको पहाडी भूभागमा आंशिकदेखि सामान्य बदली रही बाँकी भूभागमा आंशिक बदलीदेखि मौसम सामान्यतया सफा रहनेछ। मौसम पूर्वानुमान महाशाखाका अनुसार कोशी, बागमती र गण्डकी प्रदेशका थोरै स्थानहरूमा तथा बाँकी प्रदेशका पहाडी भूभागका एक दुई स्थानमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। शुक्रबार राति कोशी प्रदेश लगायत बागमती र गण्डकी प्रदेशका पहाडी भूभागमा आंशिकदेखि सामान्य बदली रही देशका बाँकी भूभागमा आंशिक बदलीदेखि मौसम सामान्यतया सफा रहनेछ। कोशी प्रदेशको थोरै स्थानहरूमा तथा बागमती र गण्डकी प्रदेशका पहाडी भूभागका एक दुई स्थानमा मेघ गर्जनचट्याङसहित हल्का वर्षाको सम्भावना रहेको छ।"
दुर्घटनामा पैदलयात्रीको मृत्यु,भक्तपुर : भक्तपुर नगरपालिका१ सल्लाघारीको खानेपानी कार्यालय नजिकै सडकमा आज सवारी दुर्घटना हुँदा एक जनाको मृत्यु भएको छ। दुवाकोटबाट सल्लाघारीतर्फ जाँदै गरेको बा६९प ९१० नम्बरको स्कुटरले ठक्कर दिई दुर्घटना हुँदा पैदलयात्री भक्तपुर नगरपालिका१ सल्लाघारी बस्ने ६८ वर्षीया भुलिमाया धुगुछुको मृत्यु भएको हो। प्रहरीले उक्त स्कुटर र स्कुटर चालक दोलखा तामाकोशी गाउँपालिका४ घर भई हाल चाँगुनारायण नगरपालिका१ दुवाकोट बस्ने ३६ वर्षीय यम खड्कालाई पक्राउ गरी अनुसन्धान गरिरहेको प्रहरी परिसर भक्तपुरका प्रहरी नायब उपरीक्षक वसन्त पाठकले जानकारी दिए।
अख्तियारमा तनहुँबाट धेरै उजुरी,"तनहुँ : गण्डकी प्रदेशस्थित अख्तियार दुरुपयोग अनुसन्धान आयोगमा तनहुँबाट धेरै उजुरी परेका छन्। प्रदेशका ११ जिल्लामध्ये एक वर्षको अवधिमा कास्की पहिलो र तनहुँ दोस्रो धेरै उजुरी पर्ने जिल्लाका रुपमा रहेका आयोगको कार्यालयले जनाएको छ। तनहुँमा आर्थिक वर्ष २०७९८० मा एक सय ९४ उजुरी परेका छन्। गत आवमा आव २०७८७९ बाट जिम्मेवारी सरी आएका थप ६५ उजुरी थपिएका थिए। कूल दुई सय ५९ मध्ये उक्त अवधिमा एक सय ८८ उजुरी फर्छ्यौट भएका आयोगका प्रवक्ता भोला दाहालले जानकारी दिए। उनका अनुसार प्रदेशमा धेरै उजुरी पर्नेमा कास्की पहिलो र तनहुँ दोस्रो स्थानमा छन्। कास्कीबाट एक वर्षको अवधिमा पाँच सय ८६ उजुरी परेको थियो। अघिल्लो वर्षको सरी आएका एक सय ७४ सहित सात सय ६० उजुरी रहेकामा पाँच सय ३७ उजुरी फर्छ्यौट भएका आयोग कार्यालयले जनाएको छ। प्रवक्ता दाहालका अनुसार गोरखामा एक सय ४० मध्ये एक सय छ, मनाङमा २४ मध्ये १८, मुस्ताङमा २५ मध्ये १६, म्याग्दीमा ९४ मध्ये ७१, लमजुङमा ६९ मध्ये ५२, नवलपुरमा एक सय ४४ मध्ये ९३, पर्वतमा एक सय ८३ मध्ये एक सय २५ र बागलुङमा एक सय ५७ उजुरी रहेकामा एक सय १९ फर्छ्यौट भएका छन्। आयोगमा प्रदेशका जिल्लाबाट घिल्लो वर्षको सहित गत वर्ष कूल दुई हजार १८ उजुरी दर्ता भएकामा एक हजार चार सय ३७ फर्छ्यौट भएका आयोगले जानकारी दिएको छ। आयोगमा अधिकांश उजुरी स्थानीय तहका पर्ने गरेका छन्। स्थानीय तहले नदीजन्य वस्तुको निकासी तथा जथाभावी दोहन, दोहोरोतेहोरो भुक्तानी र बिना काम भुक्तानी, घर नक्सा तथा बाटो, अन्य सिफारिसमा अनियमितता, करारमा कर्मचारी नियुक्ति गर्दा अनियमितता, जथाभावी भत्ता सुविधा लिने, नक्कली बिल भरपाई बनाइ भुक्तानी दिने, ठेकेदार र प्राविधिकसँग अवाञ्छित गतिविधिलगायत विषयमा उजुरी पर्ने गरेका प्रवक्ता दाहालले बताए। उनका अनुसार आयोगमा तनहुँका १० वटै पालिकाका उजुरी परेका छन्। अख्तियारमा मापदण्ड बिना कार्यक्रम सञ्चालन, गुणस्तरीय काम नभएकोलगायत विषयमा धेरै उजुरी परेका दाहालले जानकारी दिए। स्वीकृत कार्यक्रमको लागत अनुमान, कार्यविधि, मापदण्ड नबनाइ कानुनी आधारबिना कार्यक्रम सञ्चालन, ठेक्कामा गएका पूर्वाधार आयोजनाको समय र लागतमा वृद्धि, कानुन बमोजिम गठित विभिन्न अनुगमन तथा समितिको काम कारबाही र अनुगमन फितलो देखिएको, अनुगमनकर्ता अनुगमनका सूचक र विधिबारे जानकार नभइ अनुगमन गर्ने गरेको, अनुगमनबाट प्राप्त निष्कर्ष योजना निर्माणमा समायोजन नगरिएको, कतिपय आयोजना छनोट कार्यको आवश्यकता र औचित्य पुष्टि हुन नसकेको, दोहोरो कर लिने गरेको, सरकारी, सार्वजनिक जग्गा अतिक्रमण बढेको, सरकारी उपयोगिता न्यून देखिएको, जमिनको संरक्षण गर्दै अतिक्रमण हटाउने कार्य निष्प्रभावी रहेको, रूग्ण आयोजना कार्यान्वयनमा सम्बन्धित निकायले चासो नदेखाएकोलगायत विषयमा बढी उजुरी पर्ने गरेको आयोग कार्यालयले जनाएको छ।"
बाँदर धपाउन प्रहरी परिचालन,"सिन्धुपाल्चोक : सिन्धुपाल्चोकको चौतारा साँगाचोकगढी नगरपालिका११ मा बाँदर लगायतका वन्यजन्तु धपाउन प्रहरी परिचालन गरिएको छ। वडा कार्यालयले गाउँमा पसेको बाँदरलगायतका वन्यजन्तु धपाउन प्रहरीलाई अनुरोध गरेपछि प्रहरीले चासो दिएको हो। प्रहरीले वडामा स्थानीयसँग मिलेर गस्ती सुरु गरेको छ। चारैतिरबाट वनजंगलले घेरिएको वडा नम्बर ११ का तल्लो भेगका बस्ती तथा जंगलमा इलाका प्रहरी कार्यालय बन्देउबाट सशस्त्र प्रहरी र प्रहरी चौकी साँगाचोकका जनपथ गरी ३५ जना प्रहरीको टोली वन्यजन्तु लुकेको सम्भावित स्थलको खोजीमा जुटेका छन्। वडाका तल्लो भेगका महादेवटार, एक्ले, जामुने, कटुञ्जेपानी, देउराली, फँलाटे, पानीचौर, काभ्रेलगायतका जंगल तथा झाडीक्षेत्रमा गस्ती गरेको प्रहरीले जनाएका छ। बाँदरले खेतबारीमा काम गर्ने महिला तथा विद्यालय जाने बालबालिकालाई आक्रमण गरी घाइते बनाउनुको साथै खेतबारीमा लगाएको अन्नबाली, फलफूल र घरभित्र पकाएर राखेको खानासमेत बाँदरले खाने गरेको छ। बाँदरको उपद्रो बढ्दो छ। एक घण्टा मात्र बालीमा पस्न पायो भने वर्षभरि खाने अन्न खाइदिन्छ, स्थानीय कृषक श्रीकृष्ण माझीले भने बाँदरकै कारण खेतबारी बाँझो छाडेर किनेर खानुपर्ने अवस्था छ। बाँदरका कारण किसानले भोग्नुपरेको क्षतिबारे सरकारले ध्यान दिनुपर्ने उनले बताए। बाँदरलाई निर्मूल पार्नुपर्छ भन्ने होइन तर यसलाई कसरी व्यवस्थित गर्न सकिन्छ त्यसतर्फ सरकारले ध्यान दिई किसानलाई मर्कामा पर्न दिनु हुँदैन। बाँदरले खेतबारीका अन्न, फलफूल मात्रै होइन, घरभित्रको सामानसमेत उठाएपछि बसिनसक्नु भएको स्थानीयको भनाइ छ। बाँदरकै कारण धेरैले गाउँ छाडेका छन्। गाउँमै बसिरहेकाहरू गरिखानु न मरिजानुको अवस्थामा रहेको अर्का स्थानीय दीपक अर्यालले बताए। पहिले खेतबारीको बाली नचलाउने बाँदरले अहिले घरभित्रको पनि बाँकी राख्दैन, उनले भने पाकेको खाना लुटिदिने, पानीको भाँडो घोप्ट्याइदिने गर्न थालेपछि बसिसक्नु छैन। खेतबारीमा छरेको बीउसमेत बाँकी राख्दैन, मान्छे नहुँदा घरको ढोकै फोरेर विध्वंस मच्चाउन थालेका छन्। बाँदरले खेतबालीमा दुःख दिइरहेको र बाघले दिनहुँ बस्ती पसेर घरपालुवा जनावर मार्न थालेको जनगुनासो बढ्न थालेपछि सो वडामा प्रहरीले स्थानीयसँग मिलेर वडामा गस्ती गरेको हो। वडाका गाउँ बस्तीहरूमा बाँदर, बाघ लगायतका वन्यजन्तुले ज्यादै दुःख दिन थालेपछि प्रहरीको सहयोग मागिएको वडा अध्यक्ष रोशनराज गिरीले बताए। बाँदर, बँदेल, मृग लगायतका वन्यजन्तुले पहिलेदेखि वडाका किसानको बालीनाली सखाप पारेर सास्ती भोगिरहेका थिए, पछिल्लो समयमा बाघनै गाउँमा बस्न थालेपछि प्रहरीसँग सहयोगका मागिएको हो, वडा अध्यक्ष गिरीले भने। वन्यजन्तु लुक्ने सम्भावित क्षेत्रमा खोजी गर्दा बाँदर, दुम्सी, कालिज, मृगजस्ता वन्यजन्तु भेटिएपनि बाघ भने नभेटिएको प्रहरीको भनाइ छ। वडाअध्यक्ष गिरीका अनुसार बाघले खाएर छोडेका बाख्राहरूका शरीरका केही भाग भने ठाउँ ठाउँमा भेटिएको थियो। घरपालुवा जनावर खाने बाघले दिउँसै मान्छेलाई समेत झम्टिन थालेपछि प्रहरीको सहयोगमा वडाअध्यक्ष र स्थानीयले बाघ खोज्दै गाउँ बस्ती घुम्ने गरेका छन्। प्रहरी, स्थानीय र जनप्रतिनिधिको टोलीले किसानहरूलाई दुःख दिने वन्यजन्तुहरूको खोजी गरिरहेका छौं। केही वन्यजन्तुहरू भेटिए पनि बाघ भने फेला पार्न सकेका छैनौं, अध्यक्ष गिरीले भने। गाउँमा बालबालिका र वृद्धवृद्धाको संख्या बढी रहेको र हिंस्रक वन्यजन्तुको बिगबिगी बढ्न थालेपछि प्रहरीको साहारा लिनुपरेको उनको भनाइ छ। पछिल्लो समय बाघले किसानका २० वटा भन्दा बढी खसी, बाख्रा खाएको स्थानीय कृष्ण पराजुलीले बताए। बाँदर, दुम्सीले त दुःख दिइरहेकै थियो, तर अहिले बाघले पनि दुःख दिँदा झन् समस्या थपिएको छ, उनले भने वडाभर एकै दिनमा ५६ वटा बाख्रा बाघले मारिरहेको छ। यसलाई रोक्न स्थानीय सरकारले थप उपाय अपनाउनुपर्ने उनले बताए। बाँदरको आतंक कम गर्न भने वडाले आगामी हिउँदमा रुख काट्ने योजना बनाएको अध्यक्ष गिरीले सुनाए। वडाबासीले बाँदरबाट निकै सास्ती खेप्नु परेको बताउँदै उनले हिउँदमा झाडी फाँड्ने तथा बाँदर एक रुखबाट अर्को रुखमा जान नमिल्ने हिसाबले रुखहरू काट्ने योजना रहेको उनले बताए। गाउँमा युवा कम भएको र वृद्धवृद्धा, महिला, बालबालिकाले सबै फँडानीको काम गर्न नसक्ने गुनासो वडा कार्यालयमा आएपछि वडाले नै रुख काट्ने र झाडी फाँड्ने निधो गरेको उनको भनाइ छ। यसअघि पनि वडाले बाँदरबाट बालीनाली जोगाउन ठाउँ ठाउँमा जाल राख्ने काम गरेको थियो। बँदेलबाट मकैलगायतका बाली जोगाउन विद्युतीय तारबारको काम समेत गरेको थियो।"
"विराटनगरमा पूर्वप्रहरीको गिरोह मिलेर लुटपाट, दुई जना पक्राउ","विराटनगर : विराटनगरमा पूर्वप्रहरी सम्मिलित अपराधिक गिरोह मिलेर लुटपाट गरेको घटना बाहिर आएको छ। लुटिएको रकमसहित घटनामा संलग्न दुई जनालाई प्रहरीले पक्राउ गरेको छ। मोरङ प्रहरीका प्रवक्ता डीएसपी रन्जनकुमार दाहालले प्रहरी हौं भन्दै दुई जनाले विराटनगर महानगरपालिका१२ रानीका रविकुमार साह सुडीमाथि लुटपाट गरेको जानकारी दिए। उनका अनुसार घटना असोज २२ गते सोमबार दिउँसो १२ बजेतिरको हो। मोटरसाइकलमा रानीबाट विराटनगर बजारतिर आउँदै गर्दा साह लुटिएका हुन्। प्रहरीका अनुसार रानीबाट विराटनगर११ रोडशेष चोकमा आइपुगेपछि पिछा गर्दै बा ६७ प २५०४ नम्बरको बुलेट मोटरसाइकलमा आएका दुई जना अपरिचित व्यक्तिले अर्को ठाउँमा पुर्याएर साहमाथि लुटपाट गरेका थिए। लुटपाटमा संलग्नले सुरुमा हामी प्रहरी हौं भन्दै साहले चलाएको मोटरसाइकल रोकेको प्रहरीले जनाएको छ। त्यसपछि एक जना साहको मोटरसाइकलको पछाडि बसेर उनलाई विराटनगर२ हनुमान मन्दिर पुर्याए। नियन्त्रणमा लिएर मन्दिर परिसरमा पुर्याएर धाकधम्की दिँदै लुटपाट गरेपछि दुवै जना फरार भएको डीएसपी दाहालले बताए। लुटपाटमा संलग्नमध्ये एक जना साहको मोटरसाइकलको पछाडि बसेर घटनास्थलतर्फ जाँदै गरेको सीसी क्यामेरा फुटेजमा देख्न सकिन्छ। दुई जनामध्ये एक जना साहको मोटरसाइकलको पछाडि बसेको पाइयो, दाहालले भने, अर्का व्यक्ति भने आफ्नै मोटरसाइकल चलाएर घटनास्थलमा पुगेको देखिन्छ। डीएसपी दाहालका अनुसार साहको नागरिकता, उनको साथमा रहेको नगदसहितको झोला, बैंकको चेकबुक, विभिन्न बैंकका ३ वटा एटीएम, मोबाइल र मोटरसाइकलको ब्लुबुक लुटपाट गरिएको पाइएको छ। लुटपाट भएको रकमका बारेमा यकिन हुन बाँकी रहेको प्रहरीले जनाएको छ। पारिवारिक समस्याले साह भारततिर गएका कारण नेपाल फर्किएपछि लुटपाट भएको रकमका बारेमा यकिन हुने प्रहरीको भनाइ छ। पीडित साहले भने बिमामा तिर्न र बैंकमा जम्मा गर्न आफूले लिएर आएको १२ लाख रूपैयाँ लुटपाट भएको प्रहरीलाई बताएका थिए। घटनालगत्तै लुटपाटमा संलग्नलाई पक्राउ गर्न मोरङ प्रहरी प्रमुख एसपी दीपक पोखरेलले विशेष टोली परिचालन गरेका थिए। ठाउँठाउँमा विशेष टोली परिचालन गरेर घटनामा संलग्नको खोजी तीव्र पारिएको थियो। लुटपाटमा संलग्न विराटनगर१ पानीट्यांकीका ३८ वर्षीय दीपक तामाङ र विराटनगर४ खारजीका ३६ वर्षीय सुनील थापालाई पक्राउ गरिएको एसपी पोखरेलले बताए। तामाङ बुधबार र थापा बिहीबार बिहान पक्राउ परेका हुन्। दुवै जनालाई विराटनगर१ स्थित धनावत पुलनजिकबाट पक्राउ गरिएको प्रहरीले जनाएको छ। प्रहरीले तामाङको घरको दराजभित्रबाट ५ लाख ६५ हजार रूपैयाँ बरामद गरेको छ। उक्त रकम साहबाटै लुटेर लगेको पाइएको प्रहरीले जनाएको छ। लुटपाट गरिएका नागरिकता, पैसाको झोला, चेकबुक, एटीएम, ब्लुबुकसमेत प्रहरीले फेला पारेको छ। घटनामा संलग्न थापाको साथबाट केही बरामद भएको छैन। यद्यपि, उनको घर तथा बसोबास गरेको स्थानमा प्रहरीले खानतलासी गर्न बाँकी नै छ। बहालवाला प्रहरी हौं भन्दै लुटपाट गर्ने तामाङ र थापा दुवै जना पूर्वप्रहरी रहेको प्रारम्भिक अनुसन्धानबाट खुलेको छ। जागिर छाडेपछि गिरोह खडा गर्दै अपराध कर्ममा उनीहरु संलग्न भएको प्रहरीको भनाइ छ। प्रहरीले लुटपाट गर्ने गिरोहको अपराधिक पृष्ठभूमिका बारेमा समेत अनुसन्धान थालेको छ। विभिन्न कोणबाट घटनाको अनुसन्धान सुरु गरिएको एसपी पोखरेलले बताए।"
हतियारसहित लुटपाटमा संलग्नलाई पक्राउ गर्न प्रहरीले बौद्धमा गोली चलायो,काठमाडौं : प्रहरीले हतियारसहित लुटपाट गर्न आउने एक जनामाथि गोली चलाएको छ। बिहीबार दिउँसो बौद्धको जगडोलमा हतियारसहित लुटपाट गर्न आउनेमाथि प्रहरीले गोली प्रहार गरेको हो। प्रहरी स्रोतका अनुसार उनको खुट्टामा गोली लागेको छ। पक्राउ गर्न खोज्दा प्रहरीमाथि नै आक्रमण गर्न प्रयास गरेपछि उनीमाथि गोली प्रहार गरेको प्रहरीले जनाएको छ। विशेष सूचनाका आधारमा काठमाडौं उपत्यका अपराध अनुसन्धान कार्यालयको टोली उनलाई पक्राउ गर्न बौद्ध पुगेको थियो। उनको नाम खुलेको छैन। घटनाबारे थप अनुसन्धान भइरहेको प्रहरीले जनाएको छ।
उपल्लो मुस्ताङका बासिन्दालाई चीन जान अनुमतिपत्र,"यही असोज ३ गते चिनियाँ दूतावासले पठाएको कूटनीतिक नोट गृह मन्त्रालयले मुस्ताङ प्रशासनलाई पठाएर नाका खोल्ने तयारी गर्न भनेको छ। प्रमुख जिल्ला अधिकारी पन्तले केही दिनमा नेपाल र चीनका अधिकारीबीच बैठक बस्ने तयारी भएको बताए। म्याग्दी : मुस्ताङका नेपालचीन सीमा क्षेत्रका दुई गाउँपालिकाका बासिन्दाका लागि प्रस्थान प्रवेश अनुमतिपत्र वितरण गर्न थालिएको छ। चीनको सिमानामा रहेका लोमान्थाङ र लोघेकर दामोदरकुण्ड गाउँपालिकाका बासिन्दालाई चीन प्रस्थान प्रवेश अनुमतिपत्र वितरण गर्न सुरु गरिएको जिल्ला प्रशासन कार्यालय मुस्ताङले जनाएको छ। प्रमुख जिल्ला अधिकारी जनकराज पन्तले स्थानीय तहको सिफारिसका आधारमा इलाका प्रशासन कार्यालय लोमान्थाङमा खटिएका प्रशासनका कर्मचारीले चीन प्रस्थान प्रवेश अनुमतिपत्रको आवेदन सङ्कलन गरेको जानकारी दिए। 'मङ्गलबारदेखि आवेदन सङ्कलन भइरहेको छ', उनले भने, 'इलाका र जिल्ला प्रशासन कार्यालयमा अधिकृतस्तरका अन्य कर्मचारी नभएकाले म आफै लोमान्थाङ पुगेर अनुमतिपत्रमा हस्ताक्षरण गर्ने तयारीमा छु।' प्रधानमन्त्री पुष्पकमल दाहाल प्रचण्डको भ्रमणका क्रममा चीनले कोरलालगायत नेपालका १४ व्यापारिक नाका खुलाउन तयार रहेको जनाएको थियो। कोरला नाका सञ्चालनको तयारी भएसँगै सीमा क्षेत्रका बासिन्दालाई प्रवेश अनुमतिपत्र वितरण गर्ने प्रक्रिया अघि बढाइएको हो। प्रवेशपास भएका नागरिक जुनसुकै समयमा पनि चीन जाने र आउने सुविधा पाउनेछन्। बोर्डर पास वितरणका लागि तीन कर्मचारीलाई सोमबार इलाका प्रशासन कार्यालय लोमान्थाङ पठाइएको थियो। 'नाका खोल्ने निर्णय भए पनि मिति तय भइसकेको छैन', प्रजिअ पन्तले भने, 'चिनियाँ सुरक्षा अधिकारीसँग बैठक र गृह मन्त्रालयसँग समन्वय गरेर जति सक्दो छिटो नाका सञ्चालन गर्ने तयारीमा छौं।' कोरोना महामारी सुरु भएपछि कोरला नाकामा हरेक वर्षको दुई पटक सञ्चालन हुँदै आएको अन्तरदेशीय व्यापार मेला विसं २०७६ देखि भएको थिएन। दसैँ अघि नै व्यापार मेला आयोजना गर्ने मुस्ताङका सुरक्षा अधिकारी र जनप्रतिनिधिले पहल गरेका छन्। यही असोज ३ गते चिनियाँ दूतावासले पठाएको कूटनीतिक नोट गृह मन्त्रालयले मुस्ताङ प्रशासनलाई पठाएर नाका खोल्ने तयारी गर्न भनेको छ। प्रमुख जिल्ला अधिकारी पन्तले केही दिनमा नेपाल र चीनका अधिकारीबीच बैठक बस्ने तयारी भएको बताए। सन् १९६० को दशकमा चीनमा तिब्बत् गाभिएपछि तिब्बतका खम्पाहरू नेपाली भूमिको प्रयोग गरेर विद्रोहमा उत्रिएका थिए। सोही विद्रोहका कारण विसं २०३२ देखि कोरला नाका आवतजावतमा कडाइ गरिएको थियो। विसं २०५८ सम्म रोकटोक नरहेको सीमा २०५९ देखि चीनले तारबार गरेर मेला बाहेकको अवधिमा बन्द गर्दै आएको छ। नाका सञ्चालन भएपछि मुस्ताङका बासिन्दालाई दैनिक उपभोग्य, निर्माण सामग्री, लत्ताकपडालगायत सामग्री सस्तोमा आयात गर्न पाउने अपेक्षा गरेका छन्। यसैगरी पश्मिना, जडीबुटी निकासी गर्न सकिने लोमान्थाङ गाउँपालिकाका५ का वडाध्यक्ष ढुढुके विष्टले बताए। रासस"
"साथीलाई पेट्रोल छर्की आगो लगाएर भाग्ने पक्राउ, तीन घाइते",काठमाडौं : आफूसँगै काम गर्ने साथीलाई पेट्रोल छर्की आगो लगाएर भाग्ने एक व्यक्तिलाई प्रहरीले पक्राउ गरेको छ। पर्साको सुवर्णपुर गाउँपालिका६ घर भई हाल ललितपुर महानगरपालिका१७ ग्वार्कोमा काम गर्ने वर्ष २६ का शिवु भन्ने सुवास विक यही असोज १२ गते रातिको समयमा साथीलाई आगो लगाएर घाइते बनाई भागेकामा प्रहरीले पक्राउ गरी आज सार्वजनिक गरेको हो। एकै ठाउँमा घर भई सोही ठाउँमा काम गर्ने वर्ष २४ का अरुण विश्वकर्मालाई पेट्रोल छर्की आगो लगाएर उनी भागेका थिए। आगो सल्किएपछि त्यहाँ रहेका अन्य दुईसमेत गरी तीन जना घाइते भएका काठमाडौं उपत्यका अपराध अनुसन्धान कार्यालयका प्रहरी उपरीक्षक रवीन्द्र रेग्मीले जानकारी दिए। उनीहरूको अहिले कीर्तिपुरस्थित बर्निङ अस्पतालमा उपचार भइरहेको छ। उक्त घटनामा अनुसन्धान तथा खोजतलास गर्ने क्रममा काठमाडौं उपत्यका अपराध अनुसन्धान कार्यालयबाट खटिएको प्रहरी टोलीले आगो लगाउने विकलाई काठमाडौंको सुन्धाराबाट पक्राउ गरी आज सार्वजनिक गरेको छ। उनलाई थप कारबाहीका लागि प्रहरी वृत्त सातदोबाटो ललितपुर पठाइएको कार्यालयका प्रहरी उपरीक्षक रेग्मीले जानकारी दिए।
उपल्लो मुस्ताङबाट विदेशी पर्यटकलाई उद्धार गरी काठमाडौं लगियो,जोमसोम : उपल्लो मुस्ताङको लोघेकर दामोदरकुण्ड गाउँपालिका१ चराङबाट एक विदेशी पर्यटकको हेली उद्धार गरिएको छ। नेदरल्याण्डका पर्यटक ५८ वर्षीय एडमिन भिक्टर वेगर्टको बिहीबार दिउँसो १२ बजे काठमान्डौं हेली उद्धार गरिएको जिल्ला प्रहरी कार्यालय मुस्ताङले जनाएको छ। असोज २१ गते जोमसोम प्रहरी चेक पोस्टमा इन्ट्री भएका नेदरल्याण्डका पर्यटक एडविन भिक्टरलाई स्वास्थ्यमा समस्या देखिएपछि कैलास एअरको हेलीबाट काठमाडौं उद्धार गरिएको जिल्ला प्रहरी कार्यालय मुस्ताङक प्रहरी निरीक्षक दिनेश गौतमले जानकारी दिए। उनी श्रीमती र एक जना पथ प्रर्दशक भरियासहित उपल्लो मुस्ताङ प्रस्थान गरेका थिए। भ्रमणको चौथो दिन स्वास्थ्यमा समस्या देखिएपछि उपल्लो मुस्ताङको चराङबाटै सिधै काठमाडौं हेली उद्धार गरिएको प्रहरीले जनाएको छ। यसअघि असोज २१ गतेदेखि २४ गतेसम्मको ३ दिनको अवधिमा हाइअल्टिच्युडका कारण ३ जना विदेशीले पर्यटकले ज्यान गुमाएका थिए। जसमध्ये २ जना भारतीय र अर्को एक जना युक्रेनका पर्यटकले उपचारका क्रममा ज्यान गुमाएका थिए। गत वर्ष मुस्ताङमा १० जना पर्यटकले हाईअल्टिच्युडका कारण ज्यान गुमाएका थिए।
नक्कली नोट छाप्ने मेसिनसहित २ जना पक्राउ,"परासी : जिल्ला प्रहरी कार्यालय नवलपरासीले नक्कली नोट छाप्ने मेसिन बरामद गरेको छ। नक्कली नोटसहित बुधबार २ जना व्यक्ति पक्राउ परेलगत्तै प्रहरीले बिहीबार मेसिन बरामद गरेको हो। नवलपरासीको बर्दघाट बजारको विनय होटल एण्ड रेष्टुरेण्टबाट १ लाख ३९ हजार नक्कली नोटसहित उनीहरु पक्राउ परेका थिए। बर्दघाटमा पक्राउ परेका उनीहरुसँग सोधिखोजी गर्दा नक्कली नोट बनाउका लागि प्रयोग गर्ने मेसिन बुटवलमा राखेका बताएका थिए। सोही आधारमा बुटवलको अन्नपूर्ण खाना तथा खाना घरबाट मेसिन बरामद भएको जिल्ला प्रहरी कार्यालयका प्रमुख (एसपी) काजी कुमार आचार्यले बताए। १ हजार दरका नक्कली नोटसहित पक्राउ परेका उनीहरुबाट नोट बनाउनका लागि प्रयोग हुने कागज, स्ट्याम प्याड, स्केललगायतका समानसमेत बरामद गरिएको छ। मोबाइल फोन बन्द गरेर ह्वाट्सएपबाट कुराकानी गर्दै आएका उनीहरुलाई महिला प्रहरीमार्फत हनीट्रयापमा पारेर पक्राउ गरिएको थियो। पक्राउ पर्नेमा तनहुँ ऋषिङ्ग गाउँपालिका३ बस्ने २५ वर्षीय सुरज बिक र पूर्वी नवलपरासी बुलिङ्टार गाउँपालिका६ ठिमुरे बस्ने ३० वर्षीय कृष्णबहादुर विश्वकर्मा छन्। उनीहरु लामो समयदेखि भारतको मुम्बईमा बस्दै आएका प्रहरीले जनाएको छ। चाडपर्वको मौका पारेर उनीहरु नेपाल आएको प्रहरीले जनाएको छ। यसैबीच नक्कली नोट बनाउने गिरोह नै रहेको प्रहरीले जनाएको छ। बुधबार नै उनीहरुकै समूहमध्येका २ जना तनहुँमा पक्राउ परेको एसपी आचार्यले बताए। अनुसन्धानमा अहिलेसम्म ४ जना रहेको पाइएको उनले बताए। नक्कली नोट बजारमा साटेर सक्कली लिनका लागि लुम्बिनी प्रदेश र गण्डकी प्रदेशका बजार क्षेत्रलाई लक्षित गरेर उनीहरु दुई समुहमा विभाजन भएको प्रहरीले जनाएको छ। यिनीहरुले ठूलो रकम दिएर नक्कली नोट साट्ने गरेको पाइएन, पसलमा १ सयको सामान किनेर ९ सय सक्कली नोट लिँदै हिंडेको पाइयो, एसपी आचार्यले भने। पक्राउ परेका उनीहरुलाई मुद्रा सम्बन्धी कसुरमा मुद्दा चलाइएको छ।"
गुल्मी महोत्सवमा स्थानीय व्यापारीलाई स्टलमा ३० प्रतिशत छुट,"गुल्मी : आगामी कात्तिकमा हुने प्रथम ऐतिहासिक गुल्मी महोत्सवमा स्थानीय व्यापारीलाई ३० प्रतिशत छुट दिइने भएको छ। पर्यटन तथा उद्योगको प्रचारप्रसार गरेर प्रवर्द्धन गर्ने उद्देश्यले आयोजना गरिएको महोत्सवका लागि स्टल बुकिङ खुला गरिएको आयोजकले जनाएको छ। महोत्सवमा अटो मोबाइल्सका लागि ५० हजार, बैंक तथा वित्तीय संस्थालाई ३० हजार, होटल तथा रेष्टुरेण्टका लागि ४० हजार र जनरल व्यापारिक स्टलका लागि २२ हजार ५ सय शुल्क तोकिएको गुल्मी उद्योग संघ उपाध्यक्ष जनक पन्थले जानकारी दिए। 'मेलामा २ सय ५० वटा स्टल रहन्छ त्यसका लागि बुकिङ खुला गरेका छौं। उपाध्यक्ष पन्थले भने 'महोत्सवको माध्यमबाट उद्योगलाई माथि उठाउन स्थानीय व्यापारीलाई ३० प्रतिशत छुट दिने निर्णय गरेका छौं।' प्रथम ऐतिहासिक गुल्मी महोत्सव आगामी कार्तिक १५ देखि २५ गतेसम्म चल्ने छ। स्थानीय पहिचानलाई चिनाउने र देशव्यापी प्रचारप्रसार गर्ने लक्ष्य बोकेको महोत्सवमा एक लाख दर्शक भित्र्याउने र ६० करोड बराबरको कारोबार गर्ने आयोजकले अपेक्षा लिएको छ।"
'खोटाङ अस्पतालमा जीवनजलसमेत भेटिएन',"मानव अधिकार आयोगले बुधबार दिक्तेलस्थित शाखा कार्यालयमा पत्रकार घेटघाट कार्यक्रमको आयोजना गरेर मानव अधिकारसम्बन्धी भएगरेका जिल्लाको समग्र वस्तुस्थितिका बारेमा जानकारी दिएको हो। खोटाङ : राष्ट्रिय मानव अधिकार आयोग कोशी प्रदेश शाखा कार्यालय दिक्तेलले खोटाङमा गुणस्तरीय शिक्षा अभाव तथा स्वास्थ्य सेवा प्रभावकारी नभएको औल्याएको छ। मानव अधिकार आयोगले बुधबार दिक्तेलस्थित शाखा कार्यालयमा पत्रकार घेटघाट कार्यक्रमको आयोजना गरेर मानव अधिकारसम्बन्धी भएगरेका जिल्लाको समग्र वस्तुस्थितिका बारेमा जानकारी दिएको हो। मानव जीवनको पहिलो प्राथमिकतामा पर्ने शिक्षा र स्वास्थ्य क्षेत्रको सेवा प्रवाह खोटाङ जिल्लामा प्रभावकारी नभएको पाइएको आयोगका सदस्य मिहिर ठाकुरले जानकारी दिए। 'अनुगमनका क्रममा मङ्गलबार जिल्ला अस्पताल खोटाङ पुगेका थियौँ। त्यहाँ पुग्दा जीवनजलसमेत भेटिएन', उनले भने, 'म आफैँलाई पनि पेटसम्बन्धी समस्या थियो। आकस्मिक कक्ष पुगेर जँचाउँदा जीवनजलसमेत नरहेको अस्पतालले प्रतिक्रिया दियो। म आफैँले जीवनजल नपाउने अस्पतालमा सामान्य नागरिकले कसरी सेवा लिइरहेका होलान् भन्ने प्रश्न उब्जिएको छ !' सदस्य ठाकुरले जिल्लामा शिक्षाको अवस्था पनि कमजोर देखिएको जानकारी दिए। 'अनुगमनका लागि खोटाङ आउनेक्रममा बाटोमा भेटिएका तीनजना विद्यार्थीसँग हामीले कुरा गर्यौँ। उनीहरु कक्षा५, कक्षा९ र कक्षा११ मा अध्ययनरत विद्यार्थी थिए। उनीहरुलाई पालैपालो हाम्रो गाडीमा लेखिएका नारा पढ्न लगाएका थियौँ', उनले भने, 'अङ्ग्रेजीमा लेखिएका त्यो नारा कक्षा९ र ११ का विद्यार्थीले पढ्नै जानेनन्। कक्षा५ का विद्यार्थीले भने प्रस्ट उच्चाहरण गरे। ती तीन विद्यार्थीको उदाहरण हेर्दा खोटाङमा शिक्षाको गुणस्तर कस्तो छ भन्ने प्रस्ट हुन्छ। यसप्रति सम्बन्धित निकायले ध्यान दिन जरुरी छ।' आयोगको कार्यालयले जिल्लामा देखिएको समस्याहरुको १८ बुँदा सार्वजनिक गरेको छ। कर्मचारीबाट काममा असहयोग, कार्यालय प्रमुख सरुवा छिटोछिटो हुने, रोजगारीको अभावले नागरिक र राज्यबीचको दूरीमा वृद्धि, निर्माण कम्पनीले कामदारको पारिश्रमिक नदिने गरेको, पुरुषको तुलनामा महिला बढी पीडामा रहेको, आत्महत्याका घटना वृद्धि, पादक पदार्थ सेवन, बैंक तथा वित्तीय संस्थामा उच्च ब्याजदर रहेकोलगायतका समस्या देखिएको आयोगले जनाएको छ। आयोगले जिल्लाको भौगोलिक अवस्था तथा जनताको मागलाई सम्बोधन गर्न अधिकारमुखी पद्धति अवलम्बन गर्न, कृषिमा स्वदेशी उत्पादनलाई प्रोत्साहन गर्दै आयातित वस्तुलाई निरुत्साहित गर्न, व्यवसायीले उपभोक्ताको हितलाई मध्यनजर गर्नुपर्ने, सार्वजनिक सेवा प्रदायक र सेवाग्राहीबीच सुमधुर सम्बन्ध हुनुपर्ने, सरकारी निकायबाट नियमित अनुगमन हुनुपर्ने, कर्मचारीको नियत सफा हुनुपर्ने, आर्थिक अनुशासन कायम गर्न सबै कार्यालयले त्रैमासिक कार्ययोजना बनाएर सन्तुलित खर्च र सन्तुलित विकासमा जोड दिनुपर्नेलगायतका सुझाव दिएको छ। आयोगले उपभोक्ता हित संरक्षणका लागि जिल्लास्थित तीनवटै सुरक्षा निकाय, जिल्ला अस्पताल खोटाङ, स्थानीय तह, यातायात व्यवसायी सङ्घ, उद्योग वाणिज्य सङ्घ, हाटबजारलगायतको अनुगमन गर्नुका साथै सरोकारवाला निकायसँग छलफल गरिएको शाखा कार्यालय दिक्तेलका प्रमुख उपसचिव गीताकुमारी दाहालले जानकारी दिएका छन्। पत्रकारले सो अवसरमा जिल्लामा आयोगले कारबाहीका लागि सिफारिस गरेको मुद्दामा राज्यले चासो नदिएको पाइएको बताएका थिए। रासस"
अर्काको शरीरमा पेट्रोल छर्की आगो लगाइ भागेका एक जना पक्राउ,काठमाडौं : अर्काको शरीरमा पेट्रोल छर्की आगो लगाइ भागेका एक व्यक्ति पक्राउ परेका छन्। ग्वार्को बाफल स्थित एसबी ह्याण्ड ग्राफीमा काम गर्ने २४ वर्षीय अरुण विश्वकर्मालाई पेट्रोल छर्किएर आगो लगाइ भागेका २६ वर्षीय सुवास बिकलाई प्रहरीले पक्रिएको हो। सुवासले असोज २२ गते सोमबार दिउँसो साढे १ बजे पर्सा घर भएका अरुणलाई काम गर्ने ठाउँ(एसबी ह्याण्ड ग्राफी)मा नै पेट्रोल छर्की आगो लगाएका थिए। उक्त आगो सल्किएर सँगै रहेका अन्य २ जनासमेत गरी ३ जना घाइते भएका थिए। उनीहरुको कीर्तिपुर बर्निङ्ग अस्पतालमा उपचार भइरहेको प्रहरी उपरीक्षक रविन्द्र रेग्मीले जानकारी दिए। उक्त घटनामा अनुसन्धानको लागि काठमाडौं उपत्यका अपराध अनुसन्धान कार्यालय मिनभवनबाट खटिएको टोलीले सुवास बिकलाई सोमबार बिहान लगभग साढे ९ बजे सुन्धाराबाट पक्राउ गरेको रेग्मीले जनाए।
वैकल्पिक सिँचाइ व्यवस्थाले राहत,"महोत्तरी : सिँचाइ अभावका कारण खेती गर्न नपाएका यहाँका किसानलाई नगर कार्यपालिकाले स्यालो ट्युबवेल जडान र मोटर पम्पसेट उपलब्ध गराएपछि राहत मिलेको छ। कार्यालयले बुधबार स्यालो ट्युबवेल जडान गरिएका ३० किसानलाई मोटर पम्पसेट उपलब्ध गराएको हो। यसपाली अनुकूल वर्षा नभएर धानबाली लगाउन नपाएका किसानलाई सिँचाइको वैकल्पिक व्यवस्था भएपछि गहुँ र अन्य तरकारीबाली लगाउन सहज भएको छ। 'ट्युबवेलमा मोटर पम्पसेटको सहायताले सिँचाइ गरी गहुँ तथा तरकारी लगाउन सहज भएको छ', स्थानीय जैश शेषले भने। नगरका नौ वडाका बस्तीमा वैकल्पिक सिँचाइ व्यवस्थाका लागि आवेदन दिएका किसानलाई उक्त ट्युबवेल र मोटर पम्पसेट खरिदमा नगर कार्यालयले ८५ प्रतिशत लगानी गरेको उनको भनाइ थियो। उक्त कार्यक्रमका लागि ४५ लाख ४८ हजार खर्च भएको कार्यालयका योजना अधिकृत राजेशकुमार शर्माले जानकारी दिए। उनका अनुसार यसबाट एक सय ५० बिघा क्षेत्रफलमा सिँचाइ सुविधा पुग्नेछ। यसअघि कार्यालयले फलफूल रोपन, मखान बजार व्यवस्थापनमा सहयोगी सामग्री, दाइँ गर्ने यान्त्रिक उपकरणलगायत कृषि सामग्री उपलब्ध गराएको नगरप्रमुख हरिप्रसाद मण्डलले बताए। गहुँ र अन्य तरकारी बालीका उन्नत बीउ पनि किसानलाई उपलब्ध गराउँदै आइएको उनको भनाइ थियो। पालिकाले पाँच वर्षयता बर्सेनि मौसमअनुसार बाली लगाउन बीउ, जैविक मललगायत सामग्री दिँदै आएको किसान मेराज अन्सारीले बताए। यस्ता कार्यक्रममले किसानलाई राहत महसुस भएको उनको भनाइ थियो।"
स्वास्थ्य प्रवर्द्धनका लागि सामग्री प्रदर्शन,"काभ्रे : स्वास्थ्य प्रवर्द्धनका लागि काभ्रेमा सामग्री प्रदर्शन गरिएको छ। जिल्लाको पनौती नगरपालिका११, बल्थलीमा स्वास्थ्य प्रदर्शन भएको छ। विद्यार्थीहरुद्वारा स्वास्थ्य जीवन यापनका लागि स्वास्थ्यमा अनिवार्य रहेको विविध विषयलाई समाजमा जानकारी दिने उद्देश्यले स्वास्थ्य प्रदर्शन गरिएको थियो। प्रदर्शन कार्यक्रममा पनौती नगरपालिका वडा न ११ , बल्थली स्वास्थ्य चौकी र वडा बालमैत्री समितिको संयुक्त आयोजनामा बल्थलीका ४ विद्यालयका विद्यार्थीहरुको सहभागिता थियो।"
बनेपाबाट ७ किलो चाँदीसहित भारतीय नागरिक पक्राउ,बनेपा : बनेपाबाट ७ किलो चाँदीसहित एक जना भारतीय नागरिक पक्राउ परेका छन्। पूर्वबाट काठमाडौं आउँदै गरेको गाडीमा प्रहरीले चेकजाँच गर्ने क्रममा ७ किलो चाँदीसहित भारतीय नागरिक आश्विनी सर्राफ पक्राउ परेका हुन्। काठमाडौंबाट आएको सशस्त्र प्रहरी र राजस्व विभागको टोलीले सवारी चेकजाँच गरेको हो। पक्राउ परेका व्यक्ति र चाँदीलाई काठमाडौं ल्याउँदै गरेको प्रहरीले जनाएको छ।
वृद्धाको हत्या आरोपमा युवक पक्राउ,"नुवाकोट : नुवाकोटको पञ्चकन्या गाउँपालिका३ तीनघरेमा वृद्धाको हत्या गरेर गहना तथा नगद लुटपाट गरेको आरोपमा युवक पक्राउ परेका छन्। मंगलबार राति स्थानीय ७१ वर्षीया नुरकुमारी थापाको विभत्स हत्या गरेर उनको गहना लुटपाट गरेको आरोपमा पञ्चकन्या३ कात्तिकेका २७ वर्षीय युवक ललित भनिने श्याम तामाङ पक्राउ परेका हुन्। हत्या गर्ने व्यक्तिको पहिचानका लागि काठमाडौंबाट तालिम प्राप्त कुकुर गाउँ ल्याएर घटनास्थलमा परिचालन गरिएको थियो। वृद्धा थापाको शव टाउकोमा धारिलो हतियारले प्रहार गरेर क्षतविक्षत रूपमा घरभित्रै खाटमुनि लडेको अवस्थामा फेला परेको थियो। हत्या गरिएको वृद्धा गाउँको घरमा एक्लै बस्दै आएको र उनको गहना लुट्ने उद्देश्यले हत्या गरिएको पाइएको नुवाकोट प्रहरीले जनाएको छ। वृद्धाका छोराबुहारी काठमाडौं बस्दै आएका थिए। प्रहरीले पक्राउ परेका युवकको घरबाट लुटिएको गहना, नगद तथा हत्यामा प्रहार भएको खुकुरी बरामद गरेको छ। युवकलाई कारबाहीका लागि विदुरस्थित जिल्ला प्रहरी कार्यालयको हिरासतमा राखिएको छ। शव त्रिवि शिक्षण अस्पतालमा पोस्टमार्टम गरी बिहीबार पशुपति आर्यघाटमा दाह संस्कार गरिएको छ।"
भित्री बुटवल सडक र पुलले फेरियो,"बुटवल : २०३७ सालदेखि आफू बस्दै आएको ठाउँलाई ८६ वर्षीय नरबहादुर खत्री अहिले झल्झल्ती विगतलाई सम्झन्छन्। विगतका ती कष्टकर दैनिकी सम्झँदा उनलाई अहिले पनि निद्रा पर्दैन। बुटवल बजार आउजाउ गर्नका लागि गतिलो सडक र पक्की पुल नहुँदाका पीडा उनको मनमा अझै पनि ताजै छ। बटौली (पुरानो बुटवल)देखि नजिकै भएर पनि त्यसबेला उनको ठाउँले सुदुरको कर्णाली को उपमा पाइरहेको थियो। तर, त्यसबेला र अहिलेको मोतीपुर क्षेत्रको परिवर्तन नरबहादुरको आँखा अगाडि भएको देख्दा उनी दंग छन्। ज्यानलाई जोखिममा राखेर खोला वारपार गर्दथ्यौँ,बुटवल उपमहानगरपालिका१९ पत्थरगंजका ८६ वर्षीय खत्रीले भने, विगत सुनाउँदै भने, ती दिन र यी दिन सम्झँदा यस्तो पनि हो र ? जस्तो लाग्छ। नुन तेल र दाल चामल लिन बजार गर्न तिनाउँ खोला तरेर जानुपर्थ्यो। दैनिक जीविकाका सामग्री ल्याउन बजार आउजाउ गर्दा धेरैको अकालमै तिनाउ, दानव नदीमा बगेर ज्यान गएको खत्री सुनाउँछन्। पक्की पुल नभएकै कारण यहाँका नागरिकले झेल्नुसम्म कष्ट झेलेको उनको भनाइ छ। विवाहकै दिन तिनाडेर बजार जानुपर्ने बाध्यता अहिले यस क्षेत्रका नागरिकले भोग्नु परेको छैन। खोलाले दुलाहलाई खोलाले बगाएको घटना उनलाई ताजा छ। पुर्ख्यौली घर गुल्मीको चन्द्रकोट गाउँपालिका शान्तिपुरका खत्री ३७ वर्षदेखि बसाइ सरेर यस क्षेत्रमा आएका हुन्। तिनाउ र दानव नदीमा पुल नहुँदा घण्टौँ पैदल हिँडेर बजार जानुपर्ने बाध्यता अहिले यस क्षेत्रका नागरिकले भोग्नुपरेको छैन । पत्थरगन्जमै २०३२ सालमा जन्मिएका स्थानीय ४७ वर्षीय विनोद मरासिनीले पनि आफूले धेरै कष्ट भोगेको अनुभव सुनाए। अर्घाखाँचीको मालारानी गाउँपालिकास्थित मरेङबाट उनका बुवाआमा नै बसाई सरेर यहाँ आएका हुन्। हामी बसेको ठाउँमा २०३८ सालमा तिनाउको बाढी आएको मलाई अझै पनि याद छ,उनले भने, यहाँका जनताले पहिले धेरै दुःख पाए। पूर्व पश्चिम राजमार्ग आफू बसेको ठाउँबाट बढीमा तीन किलोमिटर दुरीमा छ। बुटवल देविनगर, मिलनचोक, ट्राफिक चोक र पुरानो बुटवल पनि बढीमा पाँच किलोमिटरकै दूरीमा पर्छन्। तर, खोलामा पुल नहुँदाको पीडा धेरै वर्ष भोग्नुपरेको उनको उनले सुनाए। हामीले त कति दुःख पायौँ, पायौँ, मरासिनीले भने, तर अहिलेका पिँडीले पहिलेको जस्तो दुःख भोग्नुपरेको छैन। तर, मरासिनी अहिलेको विकासमा पनि त्यती सन्तुष्ट छैनन्। क्रमागत रूपमा हुने विकास मात्र भएको टिप्पणी गर्दै उनले नागरिकहरूको जीवनशैली परिवर्तन हुने खालका योजनाहरू राज्यले सञ्चालन गर्न नसकेको गुनासो पोखे। गोरु गाडामा घण्टौं समय लगाएर सामान बाक्नुपर्ने बाध्यताबाट मुक्ति पाए पनि अहिलेका नेताले सोचेअनुसार विकास नगरेको उनले दुःखेसो पोखे। पुल नभएकै कारण झोलुंगे पुल क्षेत्र, नहरपुर क्षेत्र र मजुवा क्षेत्रको बस्ती खोलाले बगाएको उनले विगत सुनाए। पूर्वाधार निर्माणले सुगम बनाएको यस क्षेत्रलाई कृषिको बृहतर विकास गर्नेगरी राज्यले लगानी गर्नुपर्ने उनको सुझाव छ। पुल, बाटा बन्नु मात्र विकास होइन्,उनले भने,अब यसलाई जनताको रोजी रोटीसँग जोडिने गरी आय आर्जनका कार्यक्रम आउनुपर्छ। यस क्षेत्रमा हाटबजार सञ्चालन, फोहोरमैला व्यवस्थापन, दिगो तटबन्धन, बैंक तथा वित्तीय संस्था र अस्पताल सञ्चालनको खाँचो परेको उनले सुनाए। कुनैबेला एउटा पनि पक्कीपुल नभएर झेल्नु कष्ट झेलेका यहाँका नागरिकहरू अहिले चारैतिर पुल बनेको देख्दा दंग छन्। यस क्षेत्रमा दर्जनौ बढी पक्कीपुलहरू बनेका छन्। बुटवल पुरानो र नयाँ बजार जोड्ने पक्की पुल, देविनगर हाटीसुढ पुल देबीनगर बुद्धनगर, मैनाबगर मजुवा जोड्ने पक्कीपुल, बुटवल १३ र १५ जोड्ने जितगढीको दानव नदी पक्की पुल, नयाँगाउँ दुर्गानगर सडक जोड्न् दानव नदीकै पक्कीपुलले बुटवललाई घेरेको छ। त्यस्तै, कर्साघाट सैनामैना सेमलार सडकलाई जोड्ने पुल, तामनगर र सेमलार जोड्ने अर्को पुल, सिसवा कोलुवा खड्क बनगाई जोड्ने पुल र मणीग्राम मोतीपुर सडक जोड्ने पक्कीपुल निर्माण सम्पन्न भइसकेको सडक डिभिजन कार्यालय बुटवलले जनाएको छ। विकट बनेको भित्री बुटवल अहिले सुगमको बाटोमा लम्किएको बुटवल उपमहानगरपालिका१४ का वडाध्यक्ष दधिराम न्यौपानेले सुनाए। साविक मोतीपरु, सेमलार, फर्साटिकर, मानपकडी, मानमटपरिया, छपियाँ विकासको मूल प्रवाहमा जोडिएका छन्। पुल बनेकै कारण बुटवल उपमहानगरपालिकाको वडा नम्बर १४, १५, १६, १७, १८, १९ र वडा नम्बर ११ को मजुवा नहरपुर क्षेत्रसहित शुद्धोधन र सियारी गाउँपालिका अहिले सुगम बनेका छन्। यहाँका जनता अहिले पुल माग्न आउँदैनन् : विष्णु पौडेल रुपन्देही क्षेत्र नम्बर २ का प्रतिनिधिसभा सदस्य एवं नेपाल सरकारका पूर्व अर्थमन्त्री विष्णु पौडेलले अहिले रुपन्देही क्षेत्रका नागरिकहरू पक्की पुल बनाउने माग लिएर आफूसँग आउन छाडेको अनुभव सुनाए। अहिले बुटवलका जनता पुलको माग लिएर म कहाँ आउनुहुन्न, पौडेलले भने, आवश्यक पर्ने सबै ठाउँमा पुलको योजना परिसक्यो। रुपन्देही क्षेत्रमा विकासको रोडमोडलका रूपमा यहाँका नागरिकले विष्णु पौडेललाई लिने गर्दछन्। यस क्षेत्रमा बनेका पक्कीपुलसँगै अर्को महत्वपूर्ण योजनाका रूपमा बेलवासबेथरी सडकलाई लिएका छन्। यो सडक पनि उनै पौडेलको विशेष चासो र योगदानकै कारण निर्माण भएको हो। झोलुंगेपुल बेलवासदेखि बेथरीसम्म यो सडक निर्माणको अन्तिम चरणमा छ। बीचमा नहर र वारपारी दुई दुई गरी फोर लेनको सडकले पनि कुनै बेला विकट मानिएका गाउँ बस्तीहरूलाई समेट्दै जाने छ। गौतमबुद्ध अन्तर्राष्ट्रिय विमानस्थल भइरहवा र पर्यटकीयस्थल लुम्बिनी पुग्न यो सडक धेरै उपयोगी हुने देखिएको छ। बेलवासबाट बेथरीसम्मको दूरी २१ किलोमिटर छ। सडक पूर्वाधार विकास कार्यालय रुपन्देहीमार्फत निर्माण भइरहेको यस सडकको ३ दशमलव २ किलोमिटर मात्र निर्माण पूरा गर्न बाँकी रहेको कार्यालयका सिनियर डिभिजनल इन्जिनियर लालु गिरीले जानकारी गराए। योबाहेक तिनाउ र दानव करिडोर पनि यस क्षेत्रको समृद्धिको अर्को महत्वपूर्ण योजना हो। चारैतिर बनेका पक्कीपुल र बेलवास बेथरी सडक यहाँको समृद्धिको आधार रहेको बुटवल उपमहानगरपालिका११ का सदस्य एवं युवा नेता नकुल शाहीले प्रतिक्रिया दिए। यस क्षेत्रको विकास र समृद्धिका लागि हामी दिनहुँ लागिपरेका छौँ, शाहीले भने, सडक र पुल बनेपछि यहाँ लगानीको क्षेत्र समेत फैलिँदै जान थालेको छ। ठूला ठूला होटल, कटेज, बाटरपार्क, व्यावसायिक कृषि खेती र बस्ती विकासको चहलपहल बढ्दै गएको छ।"
वालिङ नगरपालिकालाई स्यानिटेशन एक्सिलेन्स अवार्ड,स्याङ्जा : वालिङ नगरपालिकाले स्यानिटेशन एक्सिलेन्स अवार्डले सम्मान गरिने भएको छ। नगरपालिकाले ५ हजार अमेरिकी डलर पुरस्कार प्राप्त गर्ने छ। सम्मान कार्यक्रम भने १३१५ नोभेम्बर १३ देखि १५ सम्म चीनको यिवु सहरमा हुने छ। एसिया प्यासिफिक क्षेत्रका संयुक्त नगरहरूको स्थानीय सरकारका समूह (युसिएलजीएसियाप्यासिफिक)बाट वालिङ उत्कृष्ट नगरका रूपमा छनौट भएको हो। एसिया प्यासिफिक क्षेत्र अन्तर्गतका नगरपालिकाहरूमध्ये वालिङ उत्कृष्ट भएको नगरप्रमुख कृष्ण खाँणले जानकारी दिए।
लुटेरा समूहले फायर खोलेपछि प्रहरीले गरेको थियो जवाफी कारबाही,काठमाडौं : प्रहरीले हतियारसहित लुटपाट गर्न आउने एक जनामाथि गोली प्रहार गरेको छ। बिहीबार दिउँसो बौद्धको जगडोलमा हतियारसहित लुटपाट गर्न आउनेमाथि प्रहरीले गोली प्रहार गरेको हो। गोकर्णेश्वर नगरपालिका३ को जगडोलमा ३ वटा मोटरसाइकलमा आएका लुटेरा समूहले पछ्याउँदै गएको काठमाडौं उपत्यका अपराध अनुसन्धान कार्यालयका टोलीमाथि गोली प्रहार गरेको थियो। प्रहरीमाथि गोली प्रहार भएपछि अपराध अनुसन्धान कार्यालयको टोलीले जवाफी कारबाही गरेको थियो। कारबाहीमा सिन्धुली कमलामाई नगरपालिका२ का ३६ वर्षीय अमर घलानको खुट्टामा गोली लागेको प्रहरीले जनाएको छ। उनको दाहिने घुँडामुनी१ र तिघ्रामा१ गरी २ गोली लागेको छ। घाइते घलानको जोरपाटीस्थित नेशनल मेडिकल कलेजमा उपचार भइरहेको छ। उनको साथबाट सात राउण्ड गोली र १ नाल पिस्तोल बरामद गरिएको प्रहरीले जनाएको छ। घलान सुन तस्कर रहेको प्रारम्भिक अनुसन्धानबाट खुलेको प्रहरीको भनाइ छ। घटनामा संलग्न रहेका रहेका ३६ वर्षीय शन्त लामा र ३० वर्षीय जितेन लामालाई मोटरसाइकलसहित नियन्त्रणमा लिइएको छ। घटनास्थलबाट फरार रहेका अन्यको खोजीकार्य भइरहेको अपराध अनुसन्धान कार्यालयले जानकारी दिएको छ। अपराध अनुसन्धान कार्यालयका प्रमुख सोमेन्द्र सिंह राठौर छन्। त्यहाँ आएयता उनी तादरुकता साथ अपराध न्युनीकरणमा जुटेका छन्।
इलाममा चाडपर्वका लागि ८२५ सुरक्षाकर्मी परिचालन,"इलाम : इलाममा चाडपर्वलाई लक्षित गरेर थप सुरक्षा व्यवस्था कार्यान्वयनमा ल्याइएको छ। प्रमुख जिल्ला अधिकारी श्रवणकुमार पोखरेलको अध्यक्षतामा बुधबार बसेको जिल्ला सुरक्षा समिति इलामको बैठकले आसन्न दसैं, तिहार, छठ लगायतका चाडपर्वमा प्रभावकारी शान्ति सुरक्षा कायम गर्न एकीकृत चाडपर्व सुरक्षा योजना २०८० स्वीकृत गरी कार्यान्वयनमा ल्याएको हो। उक्त सुरक्षा योजना अनुसार नेपाल प्रहरी तर्फ ५२८ जन शक्ति परिचालन हुने छन् भने परिपुरक जनशक्तिका रूपमा सशस्त्र प्रहरी बलका २९७ जनशक्ति गरी ८२५ सुरक्षाकर्मी परिचालन गर्ने तयारी गरेको प्रमुख जिल्ला अधिकारी पोखरेलले जानकारी दिए।"
जन्मकैद सजाय माग गर्दै बुझाइयो प्रतिवेदन,"काठमाडौं : गत भदौ २९ गते राति काठमाडौं३२ गैरीगाउँमा भएको सामूहिक हत्या प्रकरणको अनुसन्धान सकिएको छ। जिल्ला प्रहरी परिसर काठमाडौंका प्रवक्ता कुमोध ढुंगेलले दिव्य समिल एवं काष्ठ उद्योगमा चारजनाको हत्या प्रकरणको अनुसन्धान सकिएको बताए। प्रहरीले बुधबार जिल्ला सरकारी वकिल कार्यालयमा रायसहितको प्रतिवेदन बुझाएको छ। प्रतिवेदनमा सामूहिक हत्या व्यक्तिगत रिसइबीका कारण भएको उल्लेख छ। प्रवक्ता ढुंगेल भन्छन्, सामूहिक हत्यामा सिन्धुपाल्चोकका सञ्जय भण्डारीको सलग्नता छ। भण्डारी फरक क्षमताका व्यक्ति हुन्। उनलाई जन्मकैदको सजाय मागदाबी गर्दै प्रहरीले रायसहितको प्रतिवेदन बुझाएको हो। अनुसन्धानका क्रममा प्रहरीले नेपालमा पहिलोपटक ब्रेन म्यापिङ विधिको प्रयोग गरेको थियो। दोभासे प्रयोग गरेर सोधपुछका क्रममा आरोपी सञ्जयले अन्य ठाउँमा पनि हत्या गरेको बताएपछि प्रहरीले उनको मानसिक अवस्था परीक्षण गर्ने विधि ब्रेन म्यापिङ प्रयोग गरेको थियो। उनको दिमागी अवस्था परीक्षण गर्दा अन्य मानिसको तुलनामा उनको अवस्था अत्यन्तै तीक्ष्ण र तेज रहेको थियो। प्रहरी अधिकृत भन्छन्, परीक्षणका क्रममा उनको मानसिक अवस्था अन्य सामान्य मानिसभन्दा डबल तीक्ष्ण भेटिएको थियो। जिल्ला सरकारी वकिलको कार्यालयका प्रमुख सहन्यायाधिवक्ता अच्यूतमणि नेउपानेले तीनकुने घटनाको प्रतिवेदन आएको पुष्टि गरे। उनी भन्छन्, सरकारी वकिल कार्यालयमा जन्मकैदको मागदाबीसहितको प्रतिवेदन प्राप्त भएको छ। यसमा हामीले अध्ययन गरेर जिल्ला अदालतमा मुद्दा दर्ता गर्छौं। काठमाडौं उपत्यका अपराध अनुसन्धान कार्यालयका प्रमुख एसएसपी सोमेन्द्रसिंह राठौरका अनुसार आरोपीले रिसिबी साँधेर एक व्यक्तिको हत्या गरेका थिए। उक्त घटना भएको देखेपछि घटना बाहिर जान नदिन एकै परिवारका अन्य तीनको पनि हत्या गरेको प्रमाण प्रहरीले फेला पारेको छ। तीनकुने हत्या प्रकरणको अनुसन्धान गर्न राठौरको नेतृत्वमा ५ सदस्यीय अनुसनधान समिति पनि गठन भएको थियो। भदौ २९ गते राति ११ः५५ बजेको समयमा भएको घटनामा दिव्य समिलमा काम गर्ने कुमार भन्ने पूर्णबहादुर भुजेल, उनकी श्रीमती अम्बिका भुजेल, कुमारकी आमा शुभद्रा भुजेल र मोरङ बेलवारी स्थायी घर भएका नवीन भन्ने विशाल राईको हत्या भएको थियो। सामान्यतया अपराध अनुसन्धानको सत्यतथ्य जाँच गर्नका लागि पोलिग्राफ विधि प्रयोग गर्ने गरिन्छ। तर, यस घटनामा आरोपी बोल्न नसक्ने भएकाले नयाँ प्रविधिको प्रयोग गरिएको हो। जिल्ला प्रहरी परिसर काठमाडौंका प्रमुख भुपेन्द्र कार्कीले अनुसन्धानलाई थप प्रभावकारी बनाउनका लागि ब्रेन म्यापिङ प्रयोग गरिएको हो। यो विधि मानसिक रोगका बिरामीहरूको उपचार गर्नका लागि प्रयोग हुँदै आएको छ। ब्रेन म्यापिङमार्फत मस्तिष्कभित्र संग्रह भएका तरंगको चालअनुसार सम्बन्धित व्यक्तिले सत्य बोलिरहेका छन् या छैनन् भन्ने संकेत पाउन सकिन्छ। भदौ २९ गते राति ११:५५ बजेको समयमा उक्त घटना भएको थियो।"
सिद्धार्थ वनस्थलीको स्वर्ण उत्सव,"सिद्धार्थ वनस्थली स्कुलले उत्पादन गरेका विद्यार्थी देशका हरेक क्षेत्रमा पुगेका छन्। २५ हजारभन्दा बढी विद्यार्थी दीक्षित भइसकेका छन्। काठमाडौं : शिक्षा क्षेत्रमा महत्त्वपूर्ण योगदान पुर्याएको सिद्धार्थ वनस्थली इन्स्टिच्युट काठमाडौंले विशिष्ठ व्यक्तिहरूको उपस्थितिमा विभिन्न कार्यक्रमको साथ स्वर्ण उत्सव मनाएको छ। प्रमुख अथिति डासन्दुक रुइतले उक्त अवसरमा विद्यालय परिवारलाई बधाई तथा शुभकामना दिँदै विद्यालयले शिक्षाको क्षेत्रमा पुर्याएको योगदानको चर्चा गरे। भने, यहाँको शिक्षा पाएर असंख्य नेपालीको जीवनमा परिवर्तन आएको छ। उहाँहरू सबैलाई बधाई छ। विद्यालयले शिक्षाको एक अनुपम नमुना सिर्जना गरेको उनको भनाइ थियो। गुणस्तरीय जीवनका लागि विद्यार्थीले शिक्षा पाउने मात्र नभई त्यसलाई संसारभर फैलाउनु पनि हो, उनले थपे, जीवनप्रतिको उत्साह, सकारात्मकता, प्रेम अनि समग्र रूपमा समाजको उत्थानका लागि आवश्यक सोच, संस्कार र संस्कृति रोप्ने विद्यालयको पुनित उद्देश्य आज यस प्रांगणमा भएको हजारौं विद्यार्थीबाट प्रज्वलित भएको तपाईं हामीले देख्न सक्छौं। यस क्षणका लागि स्वप्राभुवनलाल जोशी, शिक्षाविद् स्वविजयानन्द जोशीलगायत सबैको स्मरण गर्न चाहेको उनले सुनाए। २५ हजारभन्दा बढी विद्यार्थी दीक्षित भइसकेका विद्यालयका स्वर्गीय प्रधानाध्यापक लक्ष्मण राजबंशीको निरन्तर संघर्ष र जीवनभरको प्रयासले विद्यालयलाई यो स्थितिसम्म पुर्याएको उनको भनाइ छ। जीवनमा जहिले पनि राम्रो उद्देश्य राख्नुपर्छ र उद्देश्यमा प्रष्टता हुनुपर्छ। अखण्डताको विषयमा पनि तपाईंहरूले विद्यार्थीलाई भनेको भनै गर्नुपर्छ, उनले भने। कुनै पनि काम गर्दा विद्यार्थीले महत्वकांक्षाका साथ गर्यो भने त्यसमा उनीहरूले सफलता पाउन सक्ने पनि उनले बताए। विद्यार्थीमा प्यासन विकास गरिदिनुस्। हार्ड वर्क र इन्टिग्रटी पनि आवश्यक छ। उनीहरूलाई कन्टिनिउसली इन्गेज गरिरहनुपर्छ, उनले विद्यालयका शिक्षकहरूलाई सुझाव दिए। कार्यक्रममा सिद्धार्थ वनस्थली इन्स्टिच्युट पनौती गुठीका अध्यक्ष रामेवर थापाले विद्यालयका पूर्वप्रधानाध्यापक स्वलक्ष्मण राजबंशीले सुन्दरमुलुकको परिकल्पना गर्दै शिक्षित समाज निर्माण गर्न ३६ वटा कृति तयार पार्नुका साथै सबैलाई शिक्षा दिने पहल पनि गरेका बताए। सिद्धार्थ वनस्थलीलाई अगाडि बढाउन राजबंशीले गरेका पहलको प्रशंसा गर्दै उक्त कदम सबैका लागि प्रेरणा रहेको बताए। राजबंशीलाई आइरन म्यानको संज्ञा दिँदै थापाले उनी कुनै पनि चुनौतीबाट नलत्रिएको र कुनै पनि अप्ठेरोपनबाट नथाकेको जनाए। सिद्धार्थ वनस्थली स्कुलले उत्पादन गरेका विद्यार्थी आज देशका हरेक क्षेत्रमा देख्न पाइने र उनीहरू हरेक नीति निर्माणमा पहुँच पुर्याइसकेका उनको भनाइ छ। समाज विकासको क्रममा र राष्ट्र निर्माणका क्रममा यी व्यक्तिहरूलाई जसरी तयार गर्दै लानुभयो, लक्ष्मण राजबंशीका साथै सम्पूर्ण राजवंशी परिवारलाई हामीले सम्मान गर्नुपर्छ, उनले भने। स्व राजवंशीले छाडेका देनहरूलाई आफूले नजिकबाट नियालिरहेकाले आफू पनि विद्यार्थी रहेको उनले उल्लेख गरे। राष्ट्र, राष्ट्रियता, देश विकास र सभ्य समाजको परिकल्पनाका लागि पनि उनले सबैलाई आग्रह गरे। कार्यक्रममा इन्स्टिच्युटले २० वर्ष पुराना शिक्षक शिक्षिकालाई सम्मान गरेको छ। सिद्धार्थ वनस्थली इन्स्टिच्युटमा स्थापनाकालमा अध्ययन गरेका पहिलो दुई विद्यार्थीलाई पनि सम्मान गरेको छ। कार्यक्रममा सिद्धार्थ वनस्थली इन्स्टिच्युटका प्रिन्सिपल रूपक राजबंशीले यस विद्यालयको प्रचारप्रसार देश विदेशसम्म रहेको बताए। उनले भने, देशका लोकप्रिय र देश प्रेमी विद्यार्थीहरू गगन थापा, प्रदीप पौडेल, दीपेन्द्र श्रेष्ठलगायतले यही विद्यालयबाट शिक्षा हासिल गरेका हुन्। विद्यालयमा अध्ययन गरेका हजारौं विद्यार्थी आज विश्वभर विभिन्न उच्च पदमा रहेर कार्यरत रहेको पनि उनले बताए। कार्यक्रममा वरिष्ठ कलाकार मदन कृष्ण श्रेष्ठले आफू उक्त स्कुलमा अध्ययन गर्न नपाए पनि आफ्नो छोराले अध्ययन गरेकोमा खुसी व्यक्त गरे।"
वन्यजन्तुबाट अन्नबाली क्षति : किसानलाई राहत प्रदान गर्दै निकुञ्ज,"यसका लागि निकुञ्जले आवश्यक प्रक्रिया अगाडि बढाएको छ । रसुवा, नुवाकोट र सिन्धुपाल्चोक जिल्लाका भूभागमा गत महिना जङ्गली बँदेलले मकैबालीलाई नोक्सानी पुर्याएको थियो । रसुवा : वन्यजन्तुबाट अन्नबालीमा भएको क्षतिको मूल्याङ्कन गर्दै लाङटाङ राष्ट्रिय निकुञ्ज कार्यालय रसुवाले किसानलाई राहत दिने भएको छ । यसका लागि निकुञ्जले आवश्यक प्रक्रिया अगाडि बढाएको छ । रसुवा, नुवाकोट र सिन्धुपाल्चोक जिल्लाका भूभागमा गत महिना जङ्गली बँदेलले मकैबालीलाई नोक्सानी पुर्याएको थियो । स्थलगतरूपमा क्षतिको मूल्याङ्कन गराइ रातह प्रदान गरिने निकुञ्जले जनाएको छ । राहतको लागि रसुवाबाट ७०, नुवाकोटबाट ४० र सिन्धुपाल्चोकबाट २० आवेदन परेका निकुञ्जका प्रमुख संरक्षण अधिकृत प्रमोद भट्टराईले जानकारी दिए । बँदेल, भालु, बाँदरजस्ता जनावरले मकै, कोदो, आलुलगायतका अन्नबाली नोक्सान पुयाउने गरेको छ । राहत वितरणको लागि सरकारले तोकिदिएको मापदण्ड तथा क्षतिको प्रमाणका आधारमा मूल्य निर्धारण गर्दै किसानलाई बैंक खातामार्फत राहत प्रदान गरिने उनले बताए । गत वर्ष अन्नबाली तथा चौपाय क्षतिको राहतस्वरूप रु १९ लाख ३४ हजार एक सय १७ भुक्तानी भएको निकुञ्ज कार्यालयले जनाएको छ ।"
बझाङ केन्द्रबिन्दु भएर मध्यराति भूकम्पको धक्का,काठमाडौं : बझाङ केन्द्रबिन्दु भएर गएराति भूकम्प गएको छ। राष्ट्रिय भूकम्प मापन केन्द्रका अनुसार बझाङको भाटेखोला आसपास केन्द्रबिन्दु बनाएर मध्यराति भूकम्प गएको हो। केन्द्रका अनुसार १२ बजेर २२ मिनेट जाँदा ५२ रेक्टर स्केलको भूकम्प गएको हो। बझाङसहित आसपासका जिल्लामा पनि भूकम्पको धक्का महसुस गरिएको स्थानीयले बताएका छन्। भूकम्प गएपछि उनीहरु घरबाहिर निस्किएका थिए। बझाङमा असोज १६ गतेपछाडि ४ रेक्टरस्केलका १६ पटक गएको छ। ४ रेक्टरस्केलभन्दा मुनिका भूकम्पलाई भने राष्ट्रिय भूकम्प मापन केन्द्रले वेवसाइटमा राखेको छैन।
मनकामनालाई विश्व सम्पदास्थल बनाउन आग्रह,"गोरखा : प्रसिद्ध धार्मिकस्थलको रुपमा चिनिएको गोरखाको मनकामना मन्दिरलाई विश्व सम्पदा स्थलका रुपमा विकास गर्न स्थानीयवासीले आग्रह गरेका छन्। मनकामना मन्दिरको सरसफाइ कार्यक्रममा सहभागी भएका संस्कृति, पर्यटन तथा नागरिक उड्डयनमन्त्री सुदन किरातीसँग स्थानीयवासीले मनकामना मन्दिरलाई विश्व सम्पदा सूचीमा राख्नका लागि पहल गर्न माग गरेका हुन्। मनकामना मन्दिरको समग्र विकास, व्यवस्थापन र संरक्षणलगायतका विषयमा मन्त्री किरातीसँग स्थानीयवासीले चासो व्यक्त गरेका थिए। सो अवसरमा मन्त्री किरातीले मन्दिरको संरक्षण, रेखदेख र व्यवस्थापन स्थानीय सरकारले नै गर्ने गरी अगाडि बढ्नुपर्ने बताए। उनले मन्दिरसँगै यस क्षेत्रको विकासका लागि सरकारले आवश्यक पहल गर्ने प्रतिबद्धता व्यक्त गरे।"
कत्ति छिटो फर्कौं लागेको छ,"हामी अहिले रमत नेगेट क्षेत्रमा छौं। कृषि तथा वन विज्ञान विश्वविद्यालयका ८३ र सुदूरपश्चिम विश्वविद्यालयका ३२ जना विद्यार्थी एकै ठाउँमा छौं। यो एउटा ठूलो कृषि फार्म भएकै स्थान हो। तर, यो सुरक्षित छ। बोर्डर क्षेत्रबाट एकदमै सुरक्षित क्षेत्रमा हामीलाई सारिएको थियो। यहाँ हामीले बमका आवाजहरू सुन्नु परेको छैन। फार्मभन्दा बाहिर तिर पनि जनजीवन सामान्य नै देखिन्छ। यातायात चलिराखेको छ। सरकारले हामीलाई उद्धार गर्दै छ भन्ने कुरा बुधबार दिउँसो सुन्यौं। मन फुरुङ्ग भएको छ। कतिबेला फर्काै जस्तो भएको छ। अझ, परराष्ट्रमन्त्री स्वयं हामीलाई लिन आउँदै हुनुहुन्छ रे। बुवा आमा नै हामीलाई लिन आउन लागेको जस्तो महसुस भएको छ। हमासको आक्रमण घटनाले मानसिक विक्षिप्त अवस्थाबाट हामी गुज्रिरहेका थियौं। हुन पनि, हामीले दक्षिण पूर्वी सीमा क्षेत्रमा जुन अवस्था देखेरभोगेर आएका छौं, ती भयानक दृश्यहरू थिए। साथीहरू आत्तिनु स्वाभाविक थियो। किनभने धेरै दर्दनाक अवस्था देख्यौं। मृत्युको मुखमा परिँदै छ भन्ने लागेको थियो। हामी फर्किन लागेको खबरले नेपालमा रहेका परिवारमा पनि खुसी छाएको छ। दसैंको मुखमा भयानक मृत्युबाट उम्किएर हामी पनि घरमा पुग्दैछौं। सुरक्षित स्थानमा आइसकेपछि हामीले पनि यहाँका प्रोटोकलका कुराहरू सुन्यौं। आफ्नो पहुँचले भ्याएसम्म नेपाल सरकार, यहाँको राजदूतावास र एनआरएनले पनि हामीलाई एकदमै अभिभावकको भूमिका खेल्नुभएको छ। यहाँ आएपछि राजदूतावासबाट खानाहरू पनि ल्याइदिराख्नु भएको छ। बुधबार बिहान पनि राजदूतावासबाट खानेकुरा ल्याइदिनुभएको थियो। अहिले सुरक्षित महसुस गरेका छौं। (गणेश साउद , इजरायलबाट नेपाल फर्किंदै गरेका सुदूरपश्चिम विश्वविद्यालयका विद्यार्थी हुन्)"

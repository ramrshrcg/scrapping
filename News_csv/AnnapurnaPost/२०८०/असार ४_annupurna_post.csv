शीर्षक,विवरण
असन्तुलित जनसंख्या,"जनसंख्याको सन्तुलन खल्बलिन नदिन बेलामा ध्यान पुर्याइएन भने दीर्घकालमा आपत् आइलाग्दा आश्चर्य मान्नुपर्ने छैन। तर, त्यो मुलुकका लागि दुर्भाग्य हुनेछ। पानी ओरालो बग्छ। मानिस पनि अवसरको खोजीमा बगिरहन्छ। जता अवसर हुन्छ, त्यतै जान्छ मान्छे। जसरी पानी एकै ठाउँमा थुप्रिँदा ताल जम्छ वा सागर बन्छ, समुद्र बन्छ। मानिसहरू जम्मा हुँदै जाँदा सहर बन्छ। सहर बन्नु नराम्रो होइन तर जनसंख्याको थुप्रोमात्रै एकै ठाउँमा लाग्यो भने त्यसले सिर्जना गर्ने समस्या अनेक हुन सक्छन्। बसोबास व्यवस्थित बनाउनु निकै ठूलो चुनौतीपूर्ण काम हो। पछिल्लो समय नेपालको जनसंख्या पानी झैं आरोलो लागिरहेको छ। पहाड र हिमाली भेगबाट जनसंख्या तराई मधेसमा थुप्रिँदो छ। जसै जनसंख्या मधेस झर्दाे छ, पहाड र हिमालका घरहरू रित्तारित्ता र सुनसान हुँदैछन्। खेतबारी बाँझो बन्दैछन्। अनि तराईमा चाहिँ खेतीयोग्य जमिन मासिएर घडेरी बन्दैछन्। कृषि जमिन कतै मासिने र कतै बाँझो हुनुको मतलब हो उत्पादन घट्नु। खाद्यान्न अभाव हुनु हो। पहाड र हिमालतिर सडक सञ्जाल धमाधम विस्तार भइरहेको छ। बिजुलीका तारहरू टाँगिएका छन्। खानेपानीका पाइपहरू बिछ्याइएका छन्। तर पनि शिक्षा र स्वास्थ्यलगायत सहज पहँुचको खोजीमा, रोजगारी र उद्यम व्यवसायको अवसर हेर्दै मानिस भने धमाधम तराई मधेस झरिरहेका छन्। हालै सार्वजनिक जनगणनाको तथ्यांकले भन्छ हिमाली प्रदेशमा ६०८ प्रतिशत जनसंख्या छ जबकि मुलुकको कुल भूभागको ३५ प्रतिशत क्षेत्रफल हिमाली प्रदेशको हो। ४२ प्रतिशत क्षेत्रफल भएको पहाडी प्रदेशमा ४०१६ प्रतिशत जनसंख्या छ। सबैभन्दा थोरै अर्थात् २३ प्रतिशत भूगोल हो तराईको। त्यही छ मुलुकको आधाभन्दा बेसी जनसंख्या अर्थात् ५३६ जनसंख्या एकै ठाउँ हुँदा सेवासुविधा एकत्रित गर्न सहज पनि हुन्छ तर सन्तुलन कायम गर्न सकिएन भने द्वन्द्व सिर्जना हुन पनि बेर लाग्दैन। जनसंख्या शक्ति पनि हो, स्रोत पनि हो र जोखिम पनि। त्यसैले जनसंख्या व्यवस्थापन गरिनुपर्छ। मानिसलाई डोर्याएर कतै लगेर राख्न सकिन्न। राज्यको नीतिले जनसंख्या व्यवस्थापन गर्न सकिन्छ। पहाड र हिमालमा स्वास्थ्य र शिक्षाको पहुँच बढाउन सक्नुपर्छ। उद्यमशीलताको अवसर सिर्जना गरिनुपर्छ। कृषिलाई व्यवसायीकरण गर्ने, खानेपानी र सिँचाइको व्यवस्था गर्ने हो भने नेपालका पहाड र हिमाली क्षेत्रमा बसोबास गरिरहन जो कोही पनि राजी हुन्छ। पर्यटनको सम्भावना पनि उत्तिकै छ, हाम्रा पहाडी हिमाली क्षेत्रमा। आखिर मौसमका हिसाबमा पनि पहाडी र हिमालीहरू उपयुक्त बासस्थान हुन्। जनसंख्याको सन्तुलन खल्बलिन नदिन बेलामा ध्यान पुर्याइएन भने दीर्घकालमा आपत् आइलाग्दा आश्चर्य मान्नुपर्ने छैन। तर, त्यो मुलुकका लागि दुर्भाग्य हुनेछ।"
बाढी पहिरोको वितण्डा,"शुक्रबार नदीहरूमा आएको बाढीले ताप्लेजुङका केही घर र पुलमा क्षति पुर्याएको थियो। तर, शनिबार राति देखिएको वर्षाले ताप्लेजुङसहित पाँचथर र संखुवासभामा भौतिक मात्रै क्षति गरेन, चार जनाको मृत्यु भयो भने २८ जना बेपत्ता छन्। संखुवासभाफिदिम ताप्लेजुङ : मौसमविद्ले जेठ अन्तिम साता यो वर्षको मनसुन सुरु भएको बताउँदै एक सातासम्म निरन्तर वर्षा हुने पूर्वानुमान गरे। जेठ अन्तिमसम्म त अवस्था सामान्य नै थियो। तर, असार १ गतेबाट बढेको वर्षाले अन्य जिल्लामा भन्दा कोसी पहाडी जिल्लामा बढी क्षति पुर्याउन सुरु गर्यो। शुक्रबार नदीहरूमा आएको बाढीले ताप्लेजुङका केही घर र पुलमा क्षति पुर्याएको थियो। तर, शनिबार राति देखिएको वर्षाले ताप्लेजुङसहित पाँचथर र संखुवासभामा भौतिक मात्रै क्षति गरेन, चार जनाको मृत्यु भयो भने २८ जना बेपत्ता छन्। सबैभन्दा बढी मानवीय क्षति संखुवासभाले बेहोरेको छ। यहाँ एक जनाको शव भेटिँदा २१ जना बेपत्ता छन्। घर र पुलहरू बगाउँदा करोडौंको क्षति भएको छ। संखुवासभाका विभिन्न खोलामा आएको बाढी र झरेका पहिरोका कारण मृत्यु र बेपत्ताको संख्या बढ्दो क्रममा छ। यो समाचार तयार पार्दासम्म संखुवासभा पाँचखपन नगरपालिका९ का २६ वर्षीय सन्तोष राईको शव भेटिएको छ। उनलाई बाढीले बगाएको थियो। संखुवासभाका प्रहरी प्रमुख डीएसपी वीरेन्द्र गोदारका अनुसार चैनपुर नगरपालिका र पाँचखपन नगरपालिकाको बीचबाट बग्ने हेवाखोलाबाट १७ जना र चैनपुर नुनढाकी सडकमा काम गर्ने एक जना बेपत्ता छन्। यस्तै सभापोखरी गाउँपालिका३ सुनाम्लामा पहिरोले गोठ बगाउँदा थप दुई जना बेपत्ता भएका छन्। बाढी पहिरोका कारण संखुवासभामा १९ पुरुष र २ जना महिला बेपत्ता भएका हुन्। डीएसपी गोदारले भने, हेवाखोलामा आएको बाढीले चैनपुर४ मा निर्माणाधीन सुपर हेवा हाइड्रोपावरका १७ जना बेपत्ता भएका छन्। अपर हेवा हाइड्रोमा काम गर्ने पनि एक जना बेपत्ता छन् भने सुपर हेवामा काम गर्ने ३ जना घाइतको चैनपुर हेल्पीङ हेन्ड्समा उपचार भइरहेको छ। बेपत्ताको खोजीमा नेपाल प्रहरी, सशस्त्र प्रहरी, नेपाल आर्मी र स्थानीयवासी दिनभरि खटिएका थिए। बेपत्ता हुनेमा सुपर हेवा हाइड्रोपावरका सन्तोष ढकाल (सुपरभाइजर), सुनसरी इटहरी भुवनसिंह तामाङ, चैनपुर नगरपालिकाका सुवास राई, पाँचखपनका दीपक मगर, फैजबहादुर कार्की (सुपरभाइजर) झापा गौराहदहका गणेश गिरी, धनकुटा पाख्रीवासका राजकुमार मगर, इलामका मीना श्रेष्ठ, झापाका रामजतन थारु छन्। त्यसैगरी बर्दियाका रोहित थारु, पुलसन थारु, कालीराम थारु, राजराम थारु, कैलालीका सुगत थारु, अमर थारु, सीता थारु, राहुल थारु छन्। त्यस्तै गरी सभापोखरी गाउँपालिका३ सुनाम्लामा गोठ बगाउँदा ६० वर्षीय गणेश राई र ६१ वर्षीया सञ्चमाया राई बेपत्ता भएका छन्। चैनपुर१ नुनढाकीमा बर्दिया नगरपालिकाका भीम चौधरी, अपर हेवाखोला हाइड्रोपावरका मजदुर चैनपुर४ का ५० वर्षीय ज्ञानबहादुर लिम्बु बेपत्ता भएका जिल्ला प्रहरी कार्यालयले जनाएको छ। बाढी पहिरोका कारण जिल्लामा अर्बौंको क्षति भएको प्रहरीले जनाएको छ। बाढीपहिरोका कारण १८ वटा घरमा पूर्ण क्षति र २ वटा सडक पुलमा पूर्ण क्षति पुगेको प्रमुख जिल्ला अधिकारी शिवकुमार कार्कीले जानकारी दिए। १८ घरलाई सुरक्षित स्थानमा सारिएको कार्कीले बताए। घटनास्थलको अनुगमनपछि कार्कीले भने, विस्थापितहरूलाई स्थानीय विपद् व्यवस्थापन र जिल्ला व्यवस्थापन समितिले राहत वितरण गरेको छ। पिलुवामा रहेको चैनपुर नुनढाकी जोड्ने सडक पुल र चैनपुर नगरपालिका र पाँचखपन नगरपालिका जोड्ने सडक पुलमा पूर्ण क्षति पुगेको छ। त्यसैगरी दुई घर र एउटा पक्की पुलमा आंसिक क्षति पुगेको जनाइएको छ। बाढीपहिरोका कारण ६ वटा गोठमा क्षति पुगेको जनाइएको छ। डेढ अर्बभन्दा बढीको निर्माणाधीन हाइड्रोपावर, पुलमा निर्माण सामग्रीको क्षति भएको प्रहरीले जनाएको छ। बाढीपहिरोका कारण पशुचौपायासमेतको क्षति भएको छ। खोला किनारका सयौं रोपनी खेती योग्य जमिनमा क्षति पुगेको छ। खेती योग्य जमिन खोला बगरमा परिणत भएको छ। कति खेती योग्य जमिन र अन्नबालीको क्षति भयोे भन्ने यकिन विवरण आउन बाँकी छ। बाढी पहिरोका कारण बाख्रा, सुँगुर, भैंसी, गाईगोरु, कुखुराकोसमेत क्षति भएको छ। क्षति भएका घरहरूको क्षति विवरण आउन बाँकी नै रहेको प्रहरीले जनाएको छ। बाढीले सुपर हेवाखोला हाइड्रको पाँचवटा स्काभेटर, पाँचवटा मिक्चर मेसिन, ४ वटा ट्याक्टर, एक थान क्रसर, एक हजार पाँच सय बोरा सिमेन्ट, सेतो प्लाइ दुई सय बोरा, लेबर र ट्रोल मेसिन ११ वटा, एक हजार दुई सय टन पेनस्टर पाइप पूर्ण क्षति भएको जनाइएको छ। यस आयोजनामा एक अर्ब बराबरको क्षति पुगेको प्रारम्भिक अनुसन्धानमा खुलेको छ। अन्य आयोजनाको टिपर एउटा, जेनेरेटर दुइटा, कंक्रिट पम्प एउटा, बेल्डिङ मेसिन एउटा, मिक्सचर तीनवटा, मोटर ट्रान्सफर्मर र ट्याक्टरमा पूर्ण क्षति पुगेको छ। क्षतिको पूर्ण विवरण आउन अझै केही दिन लाग्ने प्रहरीले जनाएको छ। पाँचथरमा १३ वटा पुल भत्किए, दर्जनौं विस्थापित हेवाखोला र तमोर नदीमा आएको बाढीले पाँचथरमा पनि ठूलो क्षति पुर्याएको छ। पहिरोमा परी हालसम्म एक बालिकाको मृत्यु भएको छ भने एक बेपत्ताको शव फेला परेको प्रहरीले पुष्टि गरेको छ। फेलापरेको शवको परिचय खुलेको छैन। फालेलुङ गाउँपालिका ४ मेमेङ घर भई फालेलुङ३ खोलाघारीस्थित मावली घरमा बस्दै आएकी ८ बर्षीया जुना सावदेनको उपचारको क्रममा पाँचथर अस्पतालमा मृत्यु भएको हो। खोलाघारीस्थित मनप्रसाद राईको घर माथिबाट आएको पहिरोले पुरिएर जुना घाइते भएकी थिइन्। पहिरोमा पुरिएकी जुनालाई आइतबार बिहान ७ बजे जीवितै उद्धार गरिएको थियो। उद्धारपछि सदरमुकाम फिदिमस्थित पाँचथर अस्पतालमा उपचारको क्रममा उनको मृत्यु भएको हो। जुना मनप्रसादकी नातिनी हुन्। उनी मावली घरमा बसेर स्थानीय विद्यालयमा अध्ययन गर्दै आएकी थिइन्। मध्यराति घरमाथिबाट खसेको पहिरोले मनप्रसादको घर पुरिएको थियो। मनप्रसाद र उनकी श्रीमती भागेर ज्यान बचाएका थिए। भाग्ने क्रममा मनप्रसादकी ६७ वर्षीया रनमाया राई घाइते भएकी छन्। उनको घुँडा र ढाडमा चोट लागेको छ। कुम्मायक गाउँपालिका ५ भुल्केमा एक जनाको शव फेला परेको छ। शवको पहिचान गर्न बाँकी रहेको जिल्ला प्रहरी कार्यालय पाँचथरका प्रहरी नायव उपरीक्षक हरि खतिवडाले जानकारी दिए। बाढी पहिरोमा परी एक महिलासहित चार जना बेपत्ता भएका छन्। बेपत्ता भएकामध्ये एक जनाको शव हुनसक्ने प्रहरीको अनुमान छ। यस्तै माउन्टेन बी जलविद्युत् आयोजनामा सेक्युरिटी गार्डको रूपमा काम गर्ने दुई जना बेपत्ता छन्। हिलिहाङ गाउँपालिका ७ का ४५ वर्षीय तिलकुमार तामाङ र फिदिम नगरपालिका११ का संजोग लिम्बू बेपत्ता भएका हुन्। हिलिहाङ गाउँपालिका७ स्थित हेवाखोला र तमोर नदीको दोभानमा बोतल हाउस होटल सञ्चालन गर्ने दम्पती पनि बेपत्ता छन्। होटल सञ्चालक २८ वर्षीय आशिष माझी र उनकी २५ वर्षीया श्रीमती एलिसा माझी बेपत्ता भएका हुन्। त्यसैगरी फिदिम ५ घर भई हेवा किनारमा गिटी कुटेर गुजार चलाइरहेका ५५ वर्षीय राजकुमार राई बेपत्ता छन्। प्रहरीको प्रारम्भिक विवरणअनुसार जिल्लाका २४ घरमा बाढी पहिरोले पूर्ण रूपमा क्षति पुर्याउँदा एक सय १९ जना विस्थापित भएका छन्। विस्थापितहरू छिमेकीकोमा शरण लिएर बसेका छन्। क्षतिको एकिन विवरण आइसकेको छैन, खतिवडाले भने, ठूलो क्षति भएको र वर्षात् नरोकिएकाले एकिन विवरण आउन केही दिन लाग्ने अनुमान छ। १३ पुलमा क्षति बाढीले पाँचथर जिल्लाका १३ वटा पुलमा क्षति पुर्याएको छ। जसमध्ये ६ वटा पक्की पुल, एक बेलिब्रिज, एक फलामे ट्रस्ट र पाँचवटा झोलुङ्गे पुल भत्काएको हो। पुल भत्काएपछि एक ठाउँदेखि अर्को ठाउँसम्म जान कठिन भएको छ। फिदिम नगरपालिका र हिलिहाङ गाउँपालिका जोड्ने मेची राजमार्गको हेवाखोलाको पक्की पुल भत्किएको छ। जसका कारण मेची राजमार्गको फिदिमताप्लेजुङ खण्डको यातायात ठप्प भएको छ। यातायात ठप्प भएपछि सयौं यात्रु अलपत्र परेका छन्। हेवाखोला पुल भत्किएपछि ताप्लेजुङबाट अन्य जिल्ला जाने सयौं मान्छे ताप्लेजुङतर्फ रोकिएका छन्। फालेलुङ गाउँपालिकाको ३ र ७ को बीचमा पर्ने फरक दुई स्थानमा रहेका दुइटा पक्की पुल भत्किएका छन्। फिदिम ४ र हिलिहाङ ७ जोड्ने तमोर करिडोरअन्तर्गतको पक्की बेलिब्रिज भत्किएको छ। फिदिम ११ र हिलिहाङ ७ जोड्ने माउन्टेन हाइड्रोको पावर हाउसमा जाने पक्की पुलसमेत भत्किएको हो। याङवरक गाउँपालिका ४ र ताप्लेलुङको सिदिङ्वा गाउँपालिका ४ जोड्ने पक्की पुल र याङवरक २ स्थित मध्यपहाडी राजमार्गमा पर्ने चिवाभञ्ज्याङ जाने पक्की पुल भत्किएको हो। सडकसँगै पक्की पुल भत्किएपछि यातायात ठप्प हुँदा पाँचथरको गाउँ र सदरमुकामको सम्बन्ध बिच्छेद भएको छ। फालेलुङ ३ र ५ को सिमानामा रहेको हेवाखोलाको झोलुंगे पुल, याङवरक २ बेंसीबाट नाम्ब्रेक जाने झोलुंगे पुल, यांवरक १ खोरंगा खोलाको एकराते जाने झोलुंगे पुल, सोही वडाको नागदह जाने पेरुंगे पुल, सोही वडाको कोठेसाँगु बिरुवा जाने पुल र च्याङ्थापाबाट ठिङ्गुरे जाने पुल भत्किएका हुन्। बाढीले पाँचथरका तीनवटा जलविद्युत् आयोजनामा क्षति पुगेको छ। फिदिम ११ मा सञ्चालित १४ मेगावाट उत्पादन क्षमताको माउन्टेन बी र फिदिम १० मा सञ्चालित २१ मेगावाटको माउन्टेन ए जलविद्युत् आयोजना पूर्णरूपमा ध्वस्त भएका हुन्। उता याङवरक गाउँपालिका ४ मा सञ्चालित रैराङ जलबिद्युत् आयोजनाको ड्याम्पमा समेत पूर्णरूपमा क्षति पुगेको हो। बिपत्मा परेका मानिसको उद्धार र बेपत्ता भएकाको खोजीका लागि सम्पूर्ण शक्ति परिचालन गरिएको पाँचथरका प्रमुख जिल्ला अधिकारी मेखबहादुर मंग्रातीले जानकारी दिए। स्रोत साधानले भ्याएसम्म हामी उद्धार र खोजीमा जुटेका छौँ, मंग्रान्तीले भने। हेवाखोलमा बेलिब्रिज बनाइने मेची राजमार्गमा पर्ने हेवाखोलाको पक्की पुल भत्किएपछि उक्त स्थानमा तत्काल बेलिब्रिज निर्माण गर्ने तयारी गरिएको छ। बाढीले पक्की पुल भत्काएपछि पाँचथरको हिलिहाङ, याङवरक, र ताप्लेजुङ जिल्ला यातायातबाट पूर्णरूपमा बिच्छेद भएको छ। तमोर करिडोरस्थित माझिटारमा रहेको बेलिब्रिजसमेत बाढीले बगाएपछि आवतजावतका लागि बैकल्पिक मार्गसमेत छैन। शनिबारराति ताप्लेजुङको मैवाखोलामा आएको बाढीले कटान गरेपछि जोखिममा रहेको जिल्लाकै दोस्रो ठूलो दोभान बजार। तस्बिर : बसन्त लिम्बु ताप्लेजुङ जिल्ला नै यातायातबाट बिच्छेद भएपछि यातायात सुचारु गर्न तत्काल बेलिब्रिज बनाउने तयारी गरिएको प्रमुख जिल्ला अधिकारी मंग्रान्तिले बताए। सडक विभागको इटहरीस्थित कार्यालयबाट बेलिब्रिज ल्याउन लागिएको हो। सडक विभागको प्राविधिक टोलीसहित आइतबार नै बेलीब्रिजको सामग्रीहरू पाँचथर पाठाईएको विभागका महानिर्देशक सुशीलबाबु ढकालले जानकारी दिए। तराईसँगको सडक सम्पर्क टुट्यो बाढी पहिरोका कारण मोटरेवल पुल बगाउँदा ताप्लेजुङको तराईसँगको सडक सम्पर्क टुटेको छ। मेची राजमार्गअन्र्तगत पाँचथरको फिदिम र हिलिहाङ गाउँपालिकामा पर्ने हेवाखोलाको मोटरेबल पुल बाढीले बगाएको हो। जसका कारण ताप्लेजुङबाट लामो दूरीका सवारी साधन चल्न सकेका छैनन्। बैकल्पिक मार्गको रूपमा प्रयोग हुँदै आएको तमोर करिडोरअन्र्तगतको बेलिब्रिज पनि बगाएपछि खाद्यान्नसहित दैनिक उपभोग्य सामग्रीको अभाव हुने देखिएको छ। हाल जिल्लामा खाद्य संस्थानसँग ३ सय ७३ क्विन्टल र जिल्लाका व्यापारीसँग ८ सय क्विन्टल चालम, ३ सय ७५ थान खाना पकाउने ग्यास, ९ हजार लिटल डिजेल रहेको उद्योग वाणिज्य संघ ताप्लेजुङका अध्यक्ष नारायण थापाले जानकारी दिए। जिल्ला विपद् व्यवस्थापन समितिको आइतबार बसेको बैठकमा बोल्दै थापाले पेट्रोल भने शून्य रहेको बताए। उत्तर दक्षिण (मूलघाटदोभानओलाङचुङगोला सडक) योजना प्रमुख अमिन्द्र खड्काका अनुसार बेलिब्रिज बनाउन १० दिन लाग्छ। मेची राजमार्गको हेवाखोलामा भन्दा तमोर करिडोर सञ्चालन गर्न छिटो हुन्छ, प्रमुख खड्काले भने, हेवाखोलाको मोटरेबल पुल ७५ मिटर लामो छ, त्यहाँ निमार्ण गर्ने बीचमा पिलर लगाउनुपर्ने हुन्छ। तमोर करिडोरलाई नै सञ्चालनमा ल्याउन छिटो हुन्छ। विपद् प्रतिकार्यको लागि थप राहत र उद्दारको क्रम चलिरहेको ताप्लेजुङका प्रमुख जिल्ला अधिकारी गोमादेबी चेम्जोङले जानकारी दिइन्। ताप्लेजुङमा एकको शव भेटियो, ३ अझै बेपत्ता यसैबीच अविरल वर्षा सँगैको पहिरोले सिदिङवा गाउँपालिका ६ मेहेलेका ३० वर्षीय गणेश तामाङको मृत्यु भएको छ। राति पानी पर्न थालेपछि आमाबुवासहितका परिवारलाई सुरक्षित ठाउँमा लैजाने क्रममा उनको पहिरोमा परी मृत्यु भएको हो। शनिबार बेलुकादेखि बेपत्ता उनको शव आइतबार बिहान भेटिएको थियो। प्रमुख जिल्ला अधिकारी गोमा देवी चोङवाङका अनुसार यसै वडाका ६३ वर्षीया भगीमाया, ३३ कि सन्ध्या र ९ वर्षका प्रज्वल बढाक्षेत्री बेपत्ता छन्। प्रहरी र स्थानीयद्वारा उनीहरूको खोजी भइरहेको उनले बताइन्। पहिरोमा परी एकको मृत्यु, एकजना घाइते र नौ घर पूर्ण क्षति भएको चेम्जोङले बताइन्। जिल्ला विपद् व्यवस्थापन समितिको तथ्यांकअनुसार ५१ घर जोखिममा छन्। पक्की पुल तीन र झोलुङगेपुल पाँचवटामा क्षति पुगेको छ। गाई पाँच, भैंसी दुई, बाख्रा आठवटा पहिरोले बगाएको विपतद् व्यवस्थापन समितिले जनाएको छ। दुइटा हाइड्रोपावर, सातवटा सरकारी कार्यालय, एउटा विद्यालय र पाँचवटा बाटो अवरुद्ध भएको पनि तथ्यांकमा उल्लेख छ। सिदिङवा, सिरिजंगा, पाथीभरा याङवरक र मैवाखोला गाउँपालिकामा क्षति भएको हो। पहिरोले सिदिङवा गाउँपालिका ६ को स्वास्थ्य चौकी बगाएको छ। गाउँपालिका उपाध्यक्ष कृष्णकुमारी (बन्दना) कडरियाका अनुसार स्वास्थ्यचौकी पूर्णरूपमा क्षति भएकाले वडा कार्यालयमा राखेर चलाउने प्रयास भइरहेको छ।"
माग बढ्दा बिजुली वितरणमा समस्या,"पूर्वपश्चिम चार सय केभी लाइन, अन्तरदेशीय लाइन निर्माण, आन्तरिक रूपमा सबस्टेसनहरू सबै बनाएर निरन्तर विश्वसनीय वितरणका लागि आठ खर्ब रुपैयाँ चाहिन्छ। यो लगानीमा प्राधिकरणसँगै सरकार, दातृ निकाय सबैले सहयोग गर्नुपर्छ, घिसिङले भने। काठमाडौं : नेपाल विद्युत् प्राधिकरणले केही दिनदेखि बत्ती आउनेजाने भएको स्विकारेको छ। बिजुली निर्यातमा भन्दा पनि वितरण प्रणालीमा समस्या आउँदा बत्ती निभ्ने गरेको प्राधिकरणका कार्यकारी निर्देशक कुलमान घिसिङले बताएका छन्। तराईका जिल्लामा प्रचण्ड गर्मी भएका कारण बिजुलीको माग बढद तराई, मध्यपश्चिमलगायतका क्षेत्रमा बिजुली कटौती बढी हुने गरेको उनले जनाए। प्राधिकरणको प्रधान कार्यालयमा पत्रकार सम्मेलन गर्दै कार्यकारी निर्देशक घिसिङले विगत केही दिन प्रणालीमा प्राविधिक गडबढी हुँदा देशको मध्य र पश्चिम क्षेत्रमा विद्युत्् आपूर्तिमा केही समस्या भएकोमा अहिले समाधान भइसकेको बताए। केही दिन प्रणालीमा गडबढी भएको सत्य हो, दिनमा ११ पल्टसम्म ट्रिपिङ भएको देखिन्छ फल्ट पत्ता लगाएर अहिले सुधार गरिसकेका छौं, प्रणाली नै गएपछि विद्युत् निर्यात पनि हुँदैन। लोडसेडिङ मुक्त भयो, अब विद्युत्मा लगानी गर्नु पर्दैन भन्ने सरकारको नीतिले यो क्षेत्र मारमा पर्ने देखिन्छ।कुलमान घिसिङ, कार्यकारी निर्देशक,नेपाल विद्युत् प्राधिकरण प्रसारण तथा वितरण प्रणालीको क्षमताले नधान्दा वीरगन्ज औद्योगिक करिडोर र बाँकेको कोहलपुर क्षेत्रका उद्योगहरूमा साँझको पिक समयमा विद्युत् आपूर्तिमा केही समस्या रहेको उल्लेख गर्दै घिसिङले तर विद्युत् कटौती गरेर निर्यात नगरिएको बताए। उनले भने, बिजुलीको माग बढेको छ, तर सोहीअनुसारको संरचना नहुँदा समस्या भएको हो, भन्दै घिसिङले यो वर्षको माग सम्बोधन यही संरचनाबाट गर्न सकिए पनि आगामी वर्ष नधान्ने स्पष्ट पारे। यो वर्षको उच्च माग करिब १८ मेगावाट रहेको छ। अहिले जडित क्षमताको करिब दुई हजार मेगावाट उत्पादन भइरहेको प्राधिकरणले जानकारी दिएको छ। दैनिक करिब तीन सय मेगावाट भारत निर्यात पनि सुरु भएको छ। लोडसेडिङ मुक्त भयो अब विद्युत्मा लगानी गर्नु पर्दैन भन्ने सरकारको नीतिले यो क्षेत्र मारमा पर्ने उनको भनाइ छ। उनका अनुसार काठमाडौं उपत्यकामा उत्पादित विद्युत् खपतका गर्न संरचना सुधारका लागि आगामी पाँच वर्षमा करिब ६० अर्ब रुपैयाँ चाहिन्छ भने मुलुकभरको प्रसारण लाइन स्तरोन्नति र नयाँ निर्माणका लागि करिब पाँच खर्ब चाहिन्छ। आगामी पाँच वर्षमा विद्युत्को उत्पादन, प्रसारण र वितरण प्रणालीका लागि करिब आठ खर्ब रुपैयाँँ चाहिन्छ। पूर्वपश्चिम चार सय केभी लाइन, अन्तरदेशीय लाइन निर्माण, आन्तरिक रूपमा सबस्टेसनहरू सबै बनाएर निरन्तर विश्वसनीय वितरणका लागि आठ खर्ब रुपैयाँ चाहिन्छ। यो लगानीमा प्राधिकरणसँगै सरकार, दातृ निकाय सबैले सहयोग गर्नुपर्छ, घिसिङले भने।प्राधिकरणको प्रक्षेपणअनुसार सन् २०३० सम्म आन्तरिक खपत करिब पाँच हजार मेगावाट हुन्छ। पाँच हजार मेगावाट खपतका लागि करिब १५ हजार मेगावाट जडित क्षमता पुग्नुपर्छ। किनभने हाम्रो खोलाको बिजुली जाडोमा करिब ३० प्रतिशतमा मात्र सीमित हुन्छ, घिसिङले बताए। प्राधिकरणले पछिल्लो तीन वर्षमा करिब एक खर्ब रुपैयाँँ यस क्षेत्रमा लगानी गरेको छ। पाँच वर्षदेखि नाफामा रहेको प्राधिकरणले यो अवधिमा करिब २५ प्रतिशतले बिजुलीका दर घटाएको छ। प्राधिकरण नाफामा नआएको भए र एक खर्ब रुपैयाँँ लगानी नगरेको भए अहिले पनि हामीले लोडसेडिङ खेप्नुपर्ने अवस्था भएको कार्यकारी निर्देशक घिसिङले बताए। चार सय केभी प्रसारण लाइनको एक किलोमिटर निर्माण गर्न करिब १० करोड लाग्छ भने चार सय केभीकै सबस्टेसन निर्माणका लागि पाँच अर्ब र १३२ केभी लाइनको एउटा सबस्टेसन बनाउन करिब दुई अर्ब रुपैयाँँ लाग्छ। यस्तै सयौं सबस्टेसन र हजारौं मिटर प्रसारण लाइन बनाउन आवश्यक रहेकोले ठूलो लगानी आवश्यक रहेको घिसिङको भनाइ छ। प्राधिकरणले भारत निर्यातका लागि आन्तरिक विद्युत् कटौती गरेको भन्नेमा सत्यता नरहेको उनको भनाइ छ। प्रसारणलाई अभावका कारण आन्तरिक रूपमा नै बढी भएको बिजुली पश्चिम क्षेत्रमा प्रवाह गर्न सकिएको छ। अहिले पनि करिब ६० मेगावाट टनकपुरबाट विद्युत् आयात भइरहेको प्राधिकरणको भनाइ छ । आन्तरिक खपत गरेर बढी भएको बिजुली निर्यात नगर्दा ठूलो घाटा व्यहोरिन प्राधिकरणको भनाइ छ। नेपालको भारतसँगको व्यापारघाटा कम गर्न विद्युत् निर्यातको विकल्प नभएको भन्दै घिसिङले आगामी पाँच वर्षमा दुई खर्ब रुपैयाँँको बिजुली निर्यात गर्ने लक्ष्य सुनाए। यसका लागि मिलिनियम च्यालेन्ज कर्पोरेसन (एमसीसी) परियोजनाले निर्माण गर्ने बुटवलगोरखपुर ४ सय केभी प्रसारण निर्माणमा सबैले जोड दिनुपर्ने बताए। यो प्रसारण लाइन समयमा नबने आन्तरिक उत्पादनका बिजुली सबै खेर जाने उनले बताए। नेपाल विद्युत् प्राधिकरणले यो वर्षामा एक हजार मेगावाट भारत निर्यात गर्ने बताउँदै आएको छ। अहिलेसम्म ४५२ मेगावाट निर्यातको स्वीकृति नेपालले पाइसकेको छ। थप बिजुली निर्यातका लागि भारतसँगको प्रक्रिया अन्तिम चरणमा रहेको प्राधिकरणका कार्यकारी निर्देशक घिसिङले बताए ।"
भाउ नपाउँदा कालीमाटीमै किसानले फाले गोलभेंडा,"प्रतिकेजी २ रुपैयाँमा गोलभेंडा बेच्नु परिरहेको किसानको गुनासो छ। तर, त्यही गोलभेंडा खुद्रा पसलबाट भने प्रतिकेजी ३५ देखि ४० रुपैयाँमा उपभोक्ताले किन्नु परिरहेको छ। गाडावालाहरूले प्रतिकेजी २० देखि २५ रुपैयाँमा गोलभेंडा बिक्री गरिरहेका छन्। काठमाडौं : शनिबार गोलभेंडाको थोक मूल्य प्रतिकिलो १२ रुपैयाँ थियो। आइतबार एकाएक ६ रुपैयाँ निर्धारण गरियो। यो मूल्यअनुसार किसानको वर्षभरिको मेहनत र लगानी पनि नउठ्ने भयो। त्यसैकारण उनीहरूले आइतबार कालीमाटी फलफूल तथा तरकारी बजार विकास समितिको सडकमा गोलभेंडा फ्याँके। कृषि प्रधान देशको सरकारको ध्यानाकर्षण गराए। किसानहरूका अनुसार आइतबार कालीमाटी तरकारी बजारमा ५ हजार क्रेट अर्थात् १२ हजार ५ सय किलो गोलभेंडा सडकमा फ्याँकिएको थियो। गत साता काभ्रे पाँचखालका किसानले पनि यसैगरी झिकु खोलामा गोलभेंडा फालेका थिए। कालीमाटी फलफूल तथा तरकारी बजार विकास समितिका अनुसार सानो गोलभेंडाको थोक मूल्य प्रतिकिलो न्यूनतम ६ रुपैयाँ र अधिकतम १० रुपैयाँ निर्धारण गरिएको छ। अर्थात् बजारमा औसत मूल्य ८ आइतबार त चालु आर्थिक वर्षकै सबैभन्दा कम (६ रुपैयाँ) थोक मूल्य निर्धारण गरियो। जबकी गत वर्ष यही दिन अर्थात् असार ३ गते औसत थोकमूल्य प्रतिकिलो ३८ रुपैयाँ थियो। एक वर्षकै अन्तरमा ७८ प्रतिशतले थोक मूल्य घटाइयो। यसैकारण किसान मर्कामा परे। कतिपय किसान त थोक मूल्यभन्दा पनि कममा व्यवसायीलाई गोलभेंडा बिक्री गर्न बाध्य छन्। प्रतिकेजी २ रुपैयाँमा गोलभेंडा बेच्नु परिरहेको किसानको गुनासो छ। तर, त्यही गोलभेंडा खुद्रा पसलबाट भने प्रतिकेजी ३५ देखि ४० रुपैयाँमा उपभोक्ताले किन्नु परिरहेको छ। गाडावालाहरूले प्रतिकेजी २० देखि २५ रुपैयाँमा गोलभेंडा बिक्री गरिरहेका छन्। कालीमाटी फलफूल तथा तरकारी बजार विकास समितिका सूचना अधिकारी विनय श्रेष्ठ मुलुकमै अत्यधिक गोलभेंडा उत्पादन भएकाले बजार भाउ नपाएको बताउँछन्। बढी सामान आएको छ भने मूल्य तल झर्छ, थोरै सामान आएको छ भने मूल्य माथि जान्छ, श्रेष्ठले भने, बेमौसममा टमाटरको थोक मूल्य नै प्रतिकेजी २ सयसम्म पुगेको अवस्था पनि छ। तर, यो वर्षको सबैभन्दा सस्तो मूल्य यसपटक भयो। ललितपुर लुभुमा करिब ३८ रोपनीमा सानो गोलभेंडा खेती गरेका बद्रीलाल श्रेष्ठ बजार भाउले लागतको एक अंश पनि उठ्न नसकेको बताउँछन्। जग्गाभाडा, बीउ विजन, मलखाद्य, ज्यामी ज्याला गरेर यसपटक ५६ लाख लागत लागेको उनको भनाइ छ। तर, अहिलेसम्म गोलभेंडा बेचेर १२ लाख मात्रै उठेको उनको भनाइ छ। गोलभेंडा निख्रिन लागेकाले अब लागत उठ्न पनि मुस्किल भएको उनको गुनासो छ। उत्पादन भएअनुसार मूल्य पाएको भए घाटा हुन्थेन, उनी भन्छन्, मूल्य धेरै नै कम भयो। प्रतिकिलो ३० रुपैयाँसम्म बेच्न पाएको भए पनि लागत उठ्थ्यो। किसानले मूल्य नपाउने र तर त्यही सामान भने उपभोक्ताले महँगोमा किन्नुपर्ने अवस्था छ। कालीमाटीका तरकारी व्यवसायी भरत खतिवडा किसानले बेहोरेको अहिलेको स्थिति अन्त्य गर्न सरकारले वैकल्पिक व्यवस्था गर्नुपर्ने बताउँछन्। यसपटक थोक व्यवसायीले पनि गोलभेंडामा मार्जिन राख्नै नपाएको उनको भनाइ छ। किसानहरू यसपटक अत्यधिक गोलभेंडा उत्पादन भएको बताउँछन्। कालीमाटी तरकारी बजार विकास समितिका अनुसार असार सुरु भएपछि सानो गोलभेंडा बढी भित्रिएको छ। जेठ ३२ गते ३८ हजार २ सय ७५ केजी गोलभेंडा बजारमा भित्रिएको थियो। असार १ गते ७८ हजार ७ सय केजी र असार २ गते ९५ हजार ५ सय ५० केजी गोलभेंडा भित्रिएको थियो। यो गत वर्षको भन्दा धेरै हो। समितिका अनुसार गतवर्ष असार पहिलो सातातिर दैनिक करिब ५६ हजार किलो हाराहारीमा कालीमाटी बजारमा गोलभेंडा पुग्ने गथ्र्यो। एक सातादेखि भारतबाट सानो गोलभेंडा नभित्रिएको व्यवसायीहरू बताउँछन्। अर्कोतिर तराई क्षेत्रको गोलभेंडा पनि कालीमाटी बजारमा पुगेको छैन। तर, कालीमाटीमा काठमाडौं वरिपरि नै उत्पादित ६०७० टन गोलभेंडा दैनिक बजारमा पुगिरहेको छ। काठमाडौं उपत्यका र काभ्रेमा उत्पादित गोलभेंडाले मूल्य नपाएको हो, समितिका सूचना अधिकारी श्रेष्ठले भने, एकैचोटी उत्पादन बढी भयो। पाक्न लागेपछि टिप्नै पर्छ। टिपेपछि बेच्नै पर्छ। २३ दिन राखेर होल्ड गरेर राख्न सकिँदैन। बजारमा आएपछि उपभोक्ताले जुन गतिमा खाइरहेका थिए त्योभन्दा बढी खान सक्दैन। यद्यपि भारतबाट आयात भइरहेको ठूलो गोलभेंडाको मूल्य भने राम्रै छ। अर्थात् प्रतिकेजी औसत ४५ रुपैयाँमा बिक्री भइरहेको छ। यस्तो खालको गोलभेंडा नेपालमा नभएको र यो रेस्टुराँ, ठूला होटलमा सलादका रूपमा प्रयोग हुने भएकाले भारतबाट आयात भइरहेको र मूल्य पनि न्यायोचित रहेको उनको भनाइ छ। सरकारले तरकारी फलाफला मात्रै भनेर हुँदैन, कालिमाटीका व्यवसायी भरत खतिवडा भन्छन् उत्पादित वस्तुको मूल्य सन्तुलन मिलाउन राज्यले अग्रसरता देखाउनुपर्छ। गोलभेंडाको वैकल्पिक व्यवस्था सरकारले किसानलाई उत्पादन गर मात्र भन्ने होइन यस्ता उत्पादन बढी भएमा वैकल्पिक व्यवस्थाबारे पनि सोच्न जरुरी भएको सरोकारवालाहरू बताउँछन्। राष्ट्रिय कृषक समूह महासंघ नेपालका अध्यक्ष नवराज बस्नेत सरकारले किसानको श्रमको मूल्यको कदर नगर्दा तरकारी फाल्नुपर्ने स्थिति आएको बताउँछन्। उत्पादनले बजार नपाउँदा किसान व्यहोरेको घाटाको तथ्यांक संकलन गरेर सरकारले सहुलियत दिनुपर्ने उनले बताए। राज्यले किसानलाई उत्पादन गर हामी बजारीकरणको व्यवस्था गर्छौं भन्नुपथ्र्यो, बस्नेतले भने, स्थानीय सरकारले कति उत्पादन हुन्छ, कति खपत र बढी भएको के गर्ने भन्ने विकल्प ल्याउनुपर्छ। बिक्री नभएकालाई कोल्डस्टोर वा अचार, ससलगायतको उत्पादनको विकल्प गरिनुपर्छ। यस्ता विकल्पबारे स्थानीय, प्रदेश र संघ सरकारको सचेतना छैन। यतातिर छिट्टै सोच्नुपर्यो। व्यवसायी खतिवडा पनि गोलभेंडाको सदुपयोगका लागि सस उद्योग, रिफाइन उद्योग सञ्चालन गर्नुपर्ने र गोलभेंडालाई तेस्रो मुलुक पैठारी गर्न सहजीकरण गर्नुपर्ने बताउँछन्।"
१५ बुँदे नीतिगत प्रतिबद्धतासहित चारदलको समाजवादी मोर्चा घोषणा,"काठमाडौं : माओवादी केन्द्रसहित चार दलको समाजवादी मोर्चाको घोषणा भएको छ। भृकुटीमण्डपस्थित राष्ट्रियसभा गृहमा आयोजित कार्यक्रममा चारदलका शीर्ष नेताले समाजवादी मोर्चा नेपालको सहमति पत्रमा हस्ताक्षर गरेर घोषणा गरिएको हो। सहमति पत्रमा नेकपा माओवादी केन्द्रका अध्यक्ष एवम् प्रधानमन्त्री पुष्पकमल दाहाल प्रचण्ड,एकीकृत समाजवादीका अध्यक्ष माधवकुमार नेपाल, जनता समाजवादीका अध्यक्ष उपेन्द्र यादव, नेकपाका महासचिव नेत्रविक्रम चन्द विप्लवले हस्ताक्षर गरेका हुन्। समाजवादी मोर्चामा नेकपा माओवादी,जनता समाजवादी पार्टी,एकीकृत समाजवादी पार्टी र विप्लव नेतृत्वको नेकपा छन्। १५ बुँदे नीतिगत प्रतिबद्धता पनि जारी भएको छ। कांग्रेस र एमाले पछि तेस्रो शक्ति बनाउने गरी समाजवादी मोर्चा निर्माण गरिएको हो। प्रतिनिधिसभामा माओवादीका केन्द्रका ३२,नेकपा एसका १० र जसपाका १२ सांसद छन्। चार दलको मोर्चा बनेसँगै सांसदको संख्या ५४ पुगेको छ। सरकारमा देखिएको अस्थिरता रोक्न र सबैलाई एकीकृत गरेर अगाडि बढ्न सहज होस् भनेर मोर्चा गठन गरिएको नेताहरुले बताएका छन्। यस्तो छ समाजवादी मोर्चाको १५ बुँदे नीतिगत प्रतिबद्धता १ संघीय लोकतान्त्रिक गणतन्त्रको रक्षा र सुदृढीकरण गर्दै नेपाली समाजवादको विशेषताहरू पहिचान गरी समाजवादको नेपाली बाटो तय गर्ने । २ नेपालमा सदियौंदेखि कायम रहिआएको वर्गीय, जातीय, भाषिक, क्षेत्रीय, लैङ्गिक र जात व्यवस्थाजन्य शोषण, उत्पीडन, असमानता र विभेदहरू अन्त्य गर्ने । त्यसका लागि निरन्तर जनपहल र जनदवाव सृजना गर्ने । मानव विकास सूचकाङ्कमा पछाडि परेका मधेश, कर्णाली र सेतीमहाकालीलगायत पिछडिएको क्षेत्र र जनताको विकास र अवसरलाई विशेष प्राथमिकतामा राख्ने । ३ राजनीतिक, आर्थिक, सामाजिक र सांस्कृतिक रूपले बहिष्करणमा परेका वा पारिएका मधेसी, आदिवासी जनजाति, खस, दलित, मुस्लिम, थारु, पिछडा वर्ग, अल्पसङ्ख्यक समुदाय, विपन्नवर्ग लगायतका सीमान्तकृत समुदायहरूको पहिचानको मान्यता, समावेशीकरण र सामाजिक न्यायको प्रत्याभूति गराउने कार्य अगाडि बढाउने । ४ जनताको नागरिक र राजनीतिक अधिकारका साथै आर्थिक, सामाजिक र सांस्कृतिक अधिकारको प्रत्याभूति गराउँदै शान्तिपूर्ण, न्यायसंगत र समावेशी समाजको निर्माण गर्ने । ५ वित्तीय एकाधिकार तथा दलाल पूँजीवादको शोषण र हस्तक्षेपबाट मुक्त तथा सार्वजनिक, सहकारी र निजी क्षेत्रको समन्वयात्मक, सहकार्यात्मक र क्रियाशील भूमिकाका आधारमा समाजवादी अर्थराजनीतिक व्यवस्था अवलम्बन गर्ने । प्रगतिशील कर प्रणाली लागू गर्ने । देशको अर्थव्यवस्थामा नीतिगत तथा संरचनागत सुधार गरी उत्पादनमुखी अर्थतन्त्र, आपूर्ति व्यवस्थामा सुधार तथा समन्यायिक वितरणको व्यवस्था गर्ने । ६ आन्तरिक र बाह्य लगानीमैत्री वातावरण निर्माण गरी देशलाई औद्योगिकरण गर्ने, वैदेशिक रोजगारीबाट पूँजी र प्रविधिसहित फर्केका नेपालीहरूलाई देशभित्र रोजगारमूलक व्यवसाय गर्न प्रोत्साहित गर्ने र उत्पादनका क्रियाकलाप वृद्धि गरी रोजगारी प्रदान गर्ने । गरिबी उन्मूलन र रोजगार प्रवर्द्धनको क्षेत्रहरूमा लगानी बढाउन तीनवटै तहको सरकारहरूलाई क्रियाशील बनाउने । ७ वैज्ञानिक भूउपयोग नीति लागू गर्दै कृषि क्रान्तिको माध्यमबाट कृषिको औद्योगीकरण, व्यवसायिकरण र आधुनिकीकरण गरी कृषिमा निर्भर श्रमजीवी जनताको जीवनस्तर सुधार, समृद्ध र समुन्नत बनाउने, उर्जा, जलश्रोत, बन, उद्योग, वाणिज्य, पर्यटन, सूचनाप्रविधि, भौतिक पूर्वाधार, यातायातलगायत क्षेत्रलाई आर्थिक समृद्धिको संवाहकको रूपमा विकास गर्ने । ८ शिक्षा, स्वास्थ्य जस्ता सामाजिक क्षेत्रहरूको रूपान्तरणका लागि राज्यले प्राथमिकता दिने । सबैका लागि गुणस्तरीय शिक्षा, स्वास्थ्य सेवा, रोजगार, सामाजिक सुरक्षा र आवासमा पहुँचको प्रत्याभूति गराउने । शिक्षालाई जनताको पहुँचभित्र राख्न सामुदायिक शिक्षा प्रभावकारी बनाउने । प्रत्येक नागरिकलाई आधारभूत स्वास्थ्य सेवा निःशुल्क उपलब्ध गराउने । ९ जलवायु परिवर्तन, वातावरणीय प्रदूषण र प्राकृतिक विपत्का कारण उत्पन्न नकारात्मक असरलाई नियन्त्रण गर्ने, जैविक विविधता र पर्यावरणको संरक्षण गर्ने । १० गुणस्तरीय सेवाप्रवाहका लागि सार्वजनिक प्रशासन चुस्त दुरुस्त बनाउने, अनुगमन र मूल्याङ्कनका परिपाटी स्थापित गर्ने, समग्रिक योजना तर्जुमा गर्ने, शासकीय सुधार गर्ने तथा देशमा देखा परेको अनियमितता, प्रशासनिक ढिलासुस्ती, भ्रष्टाचार, कमिसनतन्त्र जस्ता अपराध र विकृतिलाई नियन्त्रण गरी जनतालाई सदाचार र सुशासनको प्रत्याभूति गराउने । ११सङ्घीयताको प्रभावकारी कार्यान्वयनका लागि संघ, प्रदेश र स्थानीयतहका सरकारहरू बीचको क्षेत्राधिकारलाई स्पष्ट पार्ने, देशको राजस्व तथा स्रोतसाधनहरू सन्तुलित र न्यायोचित रूपमा बाँडफाँट गर्ने र राज्यकातर्फबाट प्रदानगरिने सेवा सुविधाहरू जनतामा पुर्याउन प्रदेश तथा स्थानीयतहलाई सक्षम बनाउँदै सङ्घीय समाजवादी प्रणालीलाई समृद्ध गर्ने । १२ देशको स्वाधीनता, सार्वभौमसत्ता र राष्ट्रिय हितको रक्षागर्न एवं जनताको समृद्धिका लागि संयुक्त राष्ट्रसङ्घको बडापत्र र पञ्चशीलको सिद्धान्तलाई आधार मानी स्वतन्त्र, असंलग्न र सन्तुलित परराष्ट्र नीति अवलम्बन गर्ने । १३ विगतका विभिन्न कालखण्डमा भएका आन्दोलनहरूका कारण विभिन्न दलका नेतारकार्यकर्ताहरू माथि लगाइएका मुद्दाहरूको खारेजी र राजबन्दी रिहाइका लागि आवश्यक कानुनी र राजनीतिक पहल गर्ने । विभिन्न राजनीतिक दलहरूसँग भएका सहमति र सम्झौताहरू कार्यान्वयन गर्ने । १४ समाजको विविधतायुक्त चरित्रअनुरूप राष्ट्रिय, लोकतान्त्रिक र वैज्ञानिक संस्कृति प्रवर्धन गर्ने । जाति, भाषा, धर्म तथा संस्कृतिको क्षेत्रमा रहेका सम्पूर्ण भेदभावहरूको अन्त्य गरी राष्ट्रिय एकता प्रवर्धन गर्ने । प्रगतिशील कला, साहित्य र संस्कृतिको विकासलाई प्रोत्साहित गर्ने । १५ समाजमा विद्यमान वर्गीय, जातीय, क्षेत्रीय, लिङ्गीय सबै प्रकारका शोषण, उत्पीडन र विभेदहरूको अन्त्य गरी समता, स्वतन्त्रता एवं न्यायमा आधारित सामाजिक व्यवस्था निर्माण गर्ने । श्रमसंस्कृतिलाई प्रोत्साहित गर्ने । श्रमजीवी जनताको पहलकदमीमा आर्थिक समृद्धिको माध्यमबाट आर्थिक, सामाजिक र सांस्कृतिक रूपान्तरण गर्ने ।"
"मोर्चाको नेतृत्व शीर्ष नेताले सहमतिमा आलोपालो गर्ने, प्रगतिशील दललाई पनि समावेश गरिने","काठमाडौं : १५ बुँदे नीतिगत प्रतिबद्धतासहित चारदलको समाजवादी मोर्चा घोषणा गरेका छन् । सोमबार राष्ट्रियसभा गृहमा आयोजित कार्यक्रममा सहमति पत्रमा नेकपा माओवादी केन्द्रका अध्यक्ष एवम् प्रधानमन्त्री पुष्पकमल दाहाल प्रचण्ड, एकीकृत समाजवादीका अध्यक्ष माधवकुमार नेपाल, जनता समाजवादीका अध्यक्ष उपेन्द्र यादव, नेकपाका महासचिव नेत्रविक्रम चन्द विप्लवले हस्ताक्षर गरेका हुन्। मोर्चाका सदस्य राजेन्द्र श्रेष्ठले मोर्चामा प्रगतिशील दललाई पनि समावेश गरिने जनाए । उनका अनुसार मोर्चाको नेतृत्व शीर्ष नेताले सहमतिमा आलोपालो गर्नेछन् । समन्वय र सहकार्यको मान्यतालाई अवलम्बना गरिनेछ । मोर्चाले साझा नीति तथा कार्यक्रम तय गर्ने जनाएको छ। मोर्चाले घटक सदस्यहरुबीच सहकार्य संस्कृतिको विकास गर्ने र केन्द्रदेखि स्थानीय स्तरसम्म प्रचार प्रसार गर्ने जनाएको छ। कांग्रेस र एमाले पछि तेस्रो शक्ति बनाउने गरी समाजवादी मोर्चा निर्माण गरिएको हो। प्रतिनिधिसभामा माओवादीका केन्द्रका ३२,नेकपा एसका १० र जसपाका १२ सांसद छन्। चार दलको मोर्चा बनेसँगै सांसदको संख्या ५४ पुगेको छ।"
समाजवादी मोर्चाको घोषणापछि चार दलको हैसियत के हुन्छ? यस्तो छ पूर्ण पाठ,"काठमाडौं : समाजवादी मोर्चाको घोषणा भएसँगै चार राजनीतिक दलको हैसियत के रहन्छ भन्ने कुरामा आम चासो रहेको छ। समाजवादी मोर्चाको संयुक्त विज्ञप्तिमा यसबारे छुट्टै व्याख्या गरिएको छ। जसमा मोर्चाको नीति, कार्यक्रम र उद्देश्यविपरित कुनै पनि कार्य गर्न नपाइने उल्लेख छ। तर आबद्ध राजनीतिक दलले पार्टीको नीतिअनुरुप भने स्वतन्त्ररूपले काम गर्न सक्नेछन्। सदस्यता र घटक दलहरूको स्वायत्तता शीर्षकमा भनिएको छ, 'यस सहमतिपत्रमा सहमति जनाई हस्ताक्षर गर्ने दलहरू यस मोर्चाको सदस्य हुनेछन्। मोर्चा निर्माण भइसकेपछिको अवस्थामा समितिले निर्णय गरी अन्य समाजवादी तथा प्रगतिशील दलहरूलाई पनि यसमा समावेश गर्न सकिने छ। यसका सदस्यहरूले मोर्चाको नीति, कार्यक्रम र उद्देश्यविपरीत हुने गरी आफनो गतिविधि गर्ने छैनन्। तर आफ्नो अलग कार्यक्रममा पार्टी नीतिअनुरूप काम गर्न स्वतन्त्र हुनेछन्।' त्यस्तै मोर्चाको नेतृत्व शीर्ष नेताहरूले आलोपालो गर्नेछन् भने यस मोर्चाको निर्णय प्रक्रिया सहमति र सहकार्यको मान्यताअनुरूप हुने संयुक्त विज्ञप्तिमा उल्लेख छ। त्यस्तै मोर्चाले तय गरेको नीति, योजना र कार्यक्रमहरूको कार्यान्वयन र अनुगमनका साथै दैनिक कार्य सञ्चालन गर्न एक सचिवालय हुनेछ, जसमा सदस्य दलहरूबाट तोकिएबमोजिमका प्रतिनिधिहरू रहने विज्ञप्तिमा उल्लेख छ। पूर्ण पाठ समाजवादी मोर्चा, नेपाल ( , ) १ प्रस्तावनानेपाल एक स्वतन्त्र, सार्वभौमसत्ता सम्पन्न, अविभाज्य, धर्मनिरपेक्ष, बहुधार्मिक, बहुसाँस्कृतिक, बहुभाषिक, बहुजातीय एवम् विविधतायुक्त सङ्घीय लोकतान्त्रिक गणतन्त्रात्मक राज्य हो भन्ने मान्यता राख्दै, राष्ट्रिय स्वाधिनता, सार्वभौमिकता, भौगोलिक अखण्डता, लोकतन्त्र, शान्ति र अग्रगमनको पक्षमा इतिहासको विभिन्न कालखण्डमा भएका जनआन्दोलन, जनयुद्ध, मधेस जनविद्रोह, एकीकृत जनक्रान्ति तथा आदिवासी जनजाति, खस, थारु, मुस्लिम, महिला, दलित, पिछाडावर्गलगायत उत्पीडित एवम् शोषित जनताले गरेको त्याग, बलिदान र उत्सर्गको उच्च सम्मान, सहीदहरूप्रति श्रद्धाञ्जली एवम् घाँइते, बेपत्ता, सहीद परिवार र आम नेपाली जनताप्रति आभार प्रकट गर्दै, सङ्घीय लोकतान्त्रिक गणतन्त्र, समानुपातिक समावेशीता, जनताको सार्वभौमिकता, नागरिक स्वतन्त्रता, बहुदलीय प्रतिस्पर्धा, आवधिक निर्वाचन, कानुनी राज्य, मौलिक एवम् मानव अधिकार, शक्ति पृथकीकरण, स्वतन्त्र न्यायपालिका, प्रेस स्वतन्त्रता, धर्मनिरपेक्षता, लोककल्याणकारी राज्य, समावेशी लोकतन्त्रलगायतका लोकतान्त्रिक मूल्य मान्यता र समाज विकासको क्रममा विकसित ज्ञान, विज्ञान र प्रविधि समेतको आधारमा समाजवादी गणतन्त्रात्मक राज्य निर्माण गर्ने सङ्कल्प गर्दै, जनआन्दोलन, जनयुद्ध, मधेस जनविद्रोहलगायतका विभिन्न समुदायले गरेका आन्दोलनबाट विकसित २०६२६३ सालको जनक्रान्तिका उपलब्धीस्वरूप प्राप्त सङ्घीय लोकतान्त्रिक गणतन्त्रलाई सुदृढीकरण र संस्थागत विकास गरी मुलुकको विकास, समानता, सुशासन, सम्पन्नता, सामाजिक सुरक्षा, आर्थिक एवम् सामाजिक न्यायसहितको अग्रगामी रूपान्तरण तथा नेपाली विशेषताको समाजवादको लक्ष्य प्राप्तितर्फ दृढतापूर्वक अगाडि बढ्ने सङ्कल्प गर्दै, मुलुकमा विद्यमान रहेको राष्ट्रिय राजनीतिक, आर्थिक, सामाजिक एबम् साँस्कृतिक समस्या र चुनौतिको सामना गर्न तथा राष्ट्रिय राजनीतिमा पश्चगामी, यथास्थितिवादी र अग्रगामी राजनीतिक प्रवृत्ति विद्यमान रहेको वर्तमान अवस्थामा देशलाई अग्रगामी निकास दिन समाजवादी शक्तिहरूको एकतावद्ध पहलकदमी आवश्यकता छ भन्ने कुरा हृदयङ्गम गर्दै, संविधानको रक्षा, कार्यान्वयन, समयसापेक्ष संशोधन, परिमार्जन र विकासका साथै शान्ति प्रक्रियाका बाँकी कामहरूको पूर्णता र सङ्घीय शासन प्रणालीमा आधारित समतामूलक, न्यायपूर्ण, विभेदरहित समाजवादी गणतन्त्रात्मक व्यवस्था स्थापना गर्ने उद्देश्यले हामी निम्न साझा मुद्दा, लक्ष्य र उद्देश्यहरू प्राप्तिका लागि समाजवादी मोर्चा, नेपाल ( , ) गठन गर्न सहमत भएका छौं । २ मोर्चाका उद्देश्य तथा नीतिगत प्रतिबद्धताहरूसङ्घीयता, लोकतन्त्र, सुशासन, समृद्धि र सामाजिक आर्थिक न्यायसहितको नेपाली विशेषताको समाजवादको स्थापना गर्नु मोर्चाको प्रमुख उद्देश्य हुने छ । त्यस उद्देश्य प्राप्तिका लागि हाम्रा वैचारिक एवम् राजनीतिक प्रतिबद्धताहरू निम्नबमोजिम रहेका छन् ।१ सङ्घीय लोकतान्त्रिक गणतन्त्रको रक्षा र सुदृढीकरण गर्दै नेपाली समाजवादको विशेषताहरू पहिचान गरी समाजवादको नेपाली बाटो तय गर्ने ।२ नेपालमा सदियौंदेखि कायम रहिआएको वर्गीय, जातीय, भाषिक, क्षेत्रीय, लैङ्गिक र जात व्यवस्थाजन्य शोषण, उत्पीडन, असमानता र विभेदहरू अन्त्य गर्ने । त्यसका लागि निरन्तर जनपहल र जनदवाव सृजना गर्ने । मानव विकास सूचाङ्कमा पछाडि परेका मधेस, कर्णाली र सेतीमहाकाली लगायत पिछडीएको क्षेत्र र जनताको विकास र अवसरलाई विशेष प्राथमिकतामा राख्ने ।३ राजनीतिक, आर्थिक, सामाजिक र साँस्कृतिक रूपले बहिष्करणमा परेका वा पारिएका मधेसी, आदिवासी जनजाति, खस, दलित, मुस्लिम, थारु, पिछडावर्ग, अल्पसङ्ख्यक समुदाय, विपन्न वर्ग लगायतका सीमान्तकृत समुदायहरूको पहिचानको मान्यता, समावेशीकरण र सामाजिक न्यायको प्रत्याभूति गराउने कार्य अगाडि बढाउने,४ जनताको नागरिक र राजनीतिक अधिकारका साथै आर्थिक, सामाजिक र सांस्कृतिक अधिकारको प्रत्याभूति गराउँदै शान्तिपूर्ण, न्यायसंगत र समावेशी समाजको निर्माण गर्ने,५ वित्तीय एकाधिकार तथा दलाल पुँजीवादको शोषण र हस्तक्षेपबाट मुक्त तथा सार्वजनिक, सहकारी र निजी क्षेत्रको समन्वयात्मक, सहकार्यात्मक र क्रियाशील भूमिकाका आधारमा समाजवादी अर्थ  राजनीतिक व्यवस्था अवलम्बन गर्ने । प्रगतिशील कर प्रणाली लागू गर्ने । देशको अर्थव्यवस्थामा नीतिगत तथा संरचनागत सुधार गरी उत्पादनमुखी अर्थतन्त्र, आपूर्ति व्यवस्थामा सुधार तथा समन्यायिक वितरणको व्यवस्था गर्ने ।६ आन्तरिक र बाह्य लगानीमैत्री वातावरण निर्माण गरी देशलाई औद्योगिकरण गर्ने, वैदेशिक रोजगारीबाट पुँजी र प्रविधिसहित फर्केका नेपालीहरूलाई देशभित्र रोजगारमूलक व्यवसाय गर्न प्रोत्साहित गर्ने र उत्पादनका क्रियाकलाप वृद्धि गरी रोजगारी प्रदान गर्ने । गरिवी उन्मूलन र रोजगार प्रवर्द्धनको क्षेत्रहरूमा लगानी बढाउन तीनवटै तहको सरकारहरूलाई क्रियाशील बनाउने ।७ वैज्ञानिक भूउपयोग नीति लागू गर्दै कृषि क्रान्तिको माध्यमबाट कृषिको औद्योगीकरण, व्यवसायिकरण र आधुनिकीकरण गरी कृषिमा निर्भर श्रमजीवी जनताको जीवनस्तर सुधार, समृद्ध र समुन्नत बनाउने, उर्जा, जलश्रोत, बन, उद्योग, वाणिज्य, पर्यटन, सूचना प्रविधि, भौतिक पूर्वाधार, यातायातलगायतको क्षेत्रलाई आर्थिक समृद्धिको सम्बाहकको रूपमा विकास गर्ने ।८ शिक्षा, स्वास्थ्य जस्ता सामाजिक क्षेत्रहरूको रूपान्तरणका लागि राज्यले प्राथमिकता दिने । सबैका लागि गुणस्तरीय शिक्षा, स्वास्थ्यसेवा, रोजगार, सामाजिक सुरक्षा र आवासमा पहुँचको प्रत्याभूति गराउने । शिक्षालाई जनताको पहुँचभित्र राख्न सामुदायिक शिक्षा प्रभावकारी बनाउने । प्रत्येक नागरिकलाई आधारभूत स्वास्थ्य सेवा निःशुल्क उपलब्ध गराउने ।९ जलवायु परिवर्तन, वातावरणीय प्रदुषण र प्राकृतिक विपत्का कारण उत्पन्न नकारात्मक असरलाई नियन्त्रण गर्ने, जैविक विविधता र पर्यावरणको संरक्षण गर्ने,१० गुणस्तरीय सेवा प्रवाहका लागि सार्वजनिक प्रशासन चुस्त दुरुस्त बनाउने, अनुगमन र मूल्याङ्कनका परिपाटी स्थापित गर्ने, समग्रिक योजना तर्जुमा गर्ने, शासकीय सुधार गर्ने तथा देशमा देखा परेको अनियमित्तता, प्रशासनिक ढिलासुस्ति, भ्रष्टाचार, कमिशनतन्त्र जस्ता अपराध र विकृतिलाई नियन्त्रण गरी जनतालाई सदाचार र सुशासनको प्रत्याभूति गराउने,११ सङ्घीयताको प्रभावकारी कार्यान्वयनका लागि सङ्घ, प्रदेश र स्थानीय तहका सरकारहरूबिचको क्षेत्राधिकारलाई स्पष्ट पार्ने, देशको राजस्व तथा स्रोत साधनहरू सन्तुलित र न्यायोचित रूपमा बाँडफाँट गर्ने र राज्यका तर्फबाट प्रदान गरिने सेवा सुविधाहरू जनतामा पुऱ्याउन प्रदेश तथा स्थानीय तहलाई सक्षम बनाउँदै सङ्घीय समाजवादी प्रणालीलाई समृद्ध गर्ने ।१२ देशको स्वाधिनता, सार्वभौमसत्ता र राष्ट्रिय हितको रक्षा गर्न एवम जनताको समृद्धिका लागि संयुक्त राष्ट्रसङ्घको वडापत्र र पञ्चशीलको सिद्धान्तलाई आधारमानी स्वतन्त्र, असंलग्न र सन्तुलित परराष्ट्र नीति अबलम्वन गर्ने,१३ विगतका विभिन्न कालखण्डमा भएका आन्दोलनहरूका कारण विभिन्न दलका नेताकार्यकर्ताहरूमाथि लगाइएका मुद्दाहरूको खारेजी र राजबन्दी रिहाईका लागि आवश्यक कानूनी र राजनीतिक पहल गर्ने । विभिन्न राजनीतिक दलहरूसँग भएका सहमति र सम्झौताहरू कार्यान्वयन गर्ने१४ समाजको विविधतायुक्त चरित्रअनुरूप राष्ट्रिय लोकतान्त्रिक र बैज्ञानिक संस्कृति प्रवर्द्धन गर्ने । जाति, भाषा, धर्म तथा संस्कृतिको क्षेत्रमा रहेका सम्पूर्ण भेदभावहरूको अन्त्य गरी राष्ट्रिय एकता प्रवर्द्धन गर्ने । प्रगतिशील कला, साहित्य र संस्कृतिको विकासलाई प्रोत्साहित गर्ने ।१५ समाजमा विद्यमान वर्गीय, जातीय, क्षेत्रीय, लिङ्गीय सबै प्रकारका शोषण, उत्पीडन र विभेदहरूको अन्त्य गरी समता, स्वतन्त्रता एबम् न्यायमा आधारित सामाजिक व्यवस्था निर्माण गर्ने । श्रम संस्कृतिलाई प्रोत्साहित गर्ने । श्रमजीवी जनताको पहलकदमीमा आर्थिक समृद्धिको माध्यमबाट आर्थिक, सामाजिक र साँस्कृतिक रूपान्तरण गर्ने । ३ सङ्गठनात्मक संरचनामोर्चाको नीतिगत निर्णय गर्न सदस्य दलहरूको अध्यक्षसहित तोकिएका प्रतिनिधिहरू रहेको एक संयोजन समिति हुने छ । उक्त समितिले आवश्यकता अनुसार उपसमितिहरू गठन गरी क्षेत्राधिकार तोक्न सक्ने छ । समितिले समान उद्देश्य, नीति, कार्यक्रम बोकेका र मोर्चाका अवधारणालाई समर्थन गर्ने राजनीतिक दलहरूसँग वार्ता गरी यस मोर्चामा सामेल गर्नसक्ने छ । यो मोर्चालाई आवश्यकताअनुसार प्रदेश र स्थानीय तहसम्म विस्तार गरिने छ । ४ सचिवालयमोर्चाले तय गरेको नीति, योजना र कार्यक्रमहरूको कार्यान्वयन र अनुगमनका साथै दैनिक कार्य सञ्चालन गर्न एक सचिवालय हुने छ, जसमा सदस्य दलहरूबाट तोकिएबमोजिमका प्रतिनिधिहरू रहनेछन्। ५ सदस्यता र घटक दलहरूको स्वायत्ततायस सहमतिपत्रमा सहमति जनाई हस्ताक्षर गर्ने दलहरू यस मोर्चाको सदस्य हुने छन् । मोर्चा निर्माण भइसकेपछिको अवस्थामा समितिले निर्णय गरी अन्य समाजवादी तथा प्रगतिशील दलहरूलाई पनि यसमा समावेश गर्न सकिने छ । यसका सदस्यहरूले मोर्चाको नीति, कार्यक्रम र उद्देश्यविपरीत हुनेगरी आफनो गतिविधि गर्ने छैनन् । तर आफ्नो अलग कार्यक्रममा पार्टी नीतिअनुरूप काम गर्न स्वतन्त्र हुने छन् । ६ मोर्चाको नेतृत्व र निर्णय प्रक्रियार्मोर्चाको नेतृत्व शिर्ष नेताहरूले आलोपालो गर्ने छन् । यस मोर्चाको निर्णय प्रक्रिया सहमति र सहकार्यको मान्यताअनुरूप हुने छ । यस मोर्चाका सदस्यहरूले साझा नीति, कार्यक्रम र उद्देश्यको आधारमा काम कारबाही गर्ने छन् । ७ नीति तथा कार्यक्रममोर्चाले आफ्नो साझा नीति तथा कार्यक्रम, आचारसंहिता र आवश्यकताअनुसार कार्यविधिहरू बनाउने छ र समयसापेक्ष परिमार्जन गर्ने छ । मोर्चाले घटक सदस्यहरूबिच सहकार्यको संस्कृति विकास गर्दै केन्द्रदेखि स्थानीय स्तरसम्म प्रचार प्रसार, अन्तर्क्रिया, आमसभा तथा आवश्यकतानुसार संयुक्त सङ्घर्षका कार्यक्रमहरू सञ्चालन गर्ने छन् ।"
मोर्चा कसैको विरुद्ध लक्षित छैन : उपेन्द्र यादव,"काठमाडौं : जनता समाजवादी पार्टीका अध्यक्ष उपेन्द्र यादवले समाजवादी मोर्चा कसैको विरुद्धमा लक्षित नभएको बताएका छन्। सोमबार राष्ट्रियसभा गृहमा समाजवादी मोर्चा घोषणा कार्यक्रम पछि बोल्दै अध्यक्ष यादवले मोर्चा कसैको विरुद्धमा नभएको स्पष्ट पारेका हुन्। उनले भने,'धेरै मानिसहरू मोर्चा घोषणा अघि बरबराउनु भएको थियो। नबरबराइदिनु होला । हामीले जनता र मुलुकको हितका लागि मोर्चा गठन गरेका हौं। मोर्चा कसैको विरुद्धमा लक्षित छैन।' यादवले विगतमा जनआन्दोलन,सशस्त्र जनयुद्ध, मधेश आन्दोलनको परिणामले नेपाल संघीय लोकतान्त्रिक गणतन्त्र स्थापना हुन पुगेको बताए । उनले भने,अहिले पनि सोशित पीडित जनताले त्यो परिवर्तनलाई अनुभूति गर्न पाएको छैन । राजनीतिक प्रणाली बदलियो तर जनताको जीवनस्तर बदलिएन । मोर्चाको भूमिका भनेको प्राप्त गणतन्त्र, धर्मनिरपेक्षता संघीयतालाई संस्थागत गर्ने हो । गणतन्त्र धराप पार्ने प्रयासलाई असफल बनाउन पनि मोर्चा बनेको उनको दावी गरे। उनले जनसंघर्ष र संसद्को माध्यमबाट प्राप्त उपलब्धीको रक्षा गर्ने बताए । देश आर्थिक रुपमा धेरै पछाडि परेको छ । आर्थिक क्रान्तिलाई अगाडि बढाउनुपर्ने देखिन्छ । आर्थिक समृद्धिको बाटोतर्फ लम्किनुपर्छ,'उनले भने। एकथरी शक्तिहरू अहिलेको अवस्थाबाट पनि देशलाई पछि धकेल्न लागिरहेको उनको भनाइ छ। भने, राजनीतिक रुपमा धेरै कार्यहरु गर्न जरुरी छ । परिवर्तनलाई संस्थागत गर्न जरुरी छ । आज पनि मधेशी समुदाय, आदिवासी जनजाती, दलीत ,महिला, थारुलगायतका समुदायहरू उनीहरुको पहिचान भाषा, संस्कृतिको विकास, राजनीतिक, प्रशासनिक प्रक्रियामा पहुँच पुग्न सकेको छैन । नागरिकताबाट आफ्नै देशका नागरिकका सन्तान बञ्चित हुन बाध्य छन् । आफ्नै देशका नागरिकलाई नागरिकता नदिने कार्य भइरहेको भन्दै आपत्ती जनाए।"
बाढी र पहिरोको वितण्डा : मृतकका परिवारलाई १ लाख उपलब्ध गराउने प्रदेश सरकारको निर्णय,"विराटनगर : कोसी प्रदेश सरकारले बाढी र पहिरोमा परेर मृत्यु भएकाको परिवारलाई राहत रकम उपलब्ध गराउने निर्णय गरेको छ। मुख्यमन्त्री हिक्मतकुमार कार्कीको अध्यक्षतामा सोमबार बसेको मन्त्रिपरिषद् बैठकले राहत स्वरुप प्रति मृतकका परिवारलाई १ लाखका दरले रकम उपलब्ध गराउने निर्णय गरेको हो। त्यस्तै बैठकले घाइतेको उपचारका लागि प्रति व्यक्ति ५० हजार रुपैयाँका दरले उपचार खर्च उपलब्ध गराउने निर्णय पनि गरेको मुख्यमन्त्रीका प्रेस सल्लाहकार महेन्द्र विष्टले जानकारी दिए। प्राकृतिक विपत्तीमा परेकाको उद्दारमा कुनै कमी हुन नदिन मुख्यमन्त्री कार्कीले सुरक्षालगायतका निकायलाई निर्देशनसमेत दिएका छन्। त्यस्तै राहत वितरणलाई प्रभावकारी बनाउन पनि उनको निर्देशन छ। अविरल वर्षापछि कोसीका विभिन्न जिल्लामा शनिबार राति गएको बाढी र पहिरोले जनधनको ठूलो क्षति गरेको छ। पछिल्लो विवरण अनुसार हालसम्म ८ जनाको मृत्यु भइसकेको छ। पाँचथर र ताप्लेजुङमा ३३ तथा संखुवासभा र भोजपुरमा ११ जनाको मृत्यु भएको प्रदेश प्रहरी प्रमुख डीआईजी राजेशनाथ बास्तोलाले जानकारी दिए। उनका अनुसार बाढी र पहिरोमा परेर २७ जना वेपत्ता छन्। सबैभन्दा धेरै संखुवासभामा २१ र पाँचथर तथा ताप्लेजुङमा ३३ जना हराइरहेको बास्तोलाले बताए। उनका अनुसार बाढी र पहिरोमा परेर ६ जना घाइते भएका छन्। वेपत्ताको खोजीमा नेपाली सेना, नेपाल र सशस्त्र प्रहरी खटिरहेका छन्। उद्दारमा सुरक्षा निकायका तर्फबाट कुनै कमी हुन नदिन नेपाल प्रहरीका डीआईजी बास्तोला तथा सशस्त्र प्रहरीका कोसी प्रदेश प्रमुख डीआईजी अन्जनीकुमार पोखरेलले मातहतलाई निर्देशनसमेत दिइरहेका छन्। त्यस्तै मन्त्रिपरिषद् बैठकले वार्ता समितिको प्रशासनिक तथा व्यवस्थापकीय खर्च उपलब्ध गराउने निर्णय पनि गरेको छ। प्रदेश सरकार र प्रदेशको नामकरण विरुद्ध आन्दोलनरत पहिचान पक्षधरबीच सोमबार पहिलो चरणको वार्ता सम्पन्न भएको छ। वार्ताको अर्को मिति दुवै पक्षको सहमतिमा तोकिने भएको छ।"
सुदूरपश्चिममा विकासको ढोका,"देशले संघीयतासहितको नयाँ संविधान प्राप्त गरेपश्चात् घरघरमा सिंहदरबार भन्ने भाष्य सिर्जना भयो। संविधान प्राप्तिपछि आमजनताका चाहना असीमित रूपले बढ्न थाले। प्रदेश सरकार र स्थानीय तहहरू जनताका चाहना पूरा गर्न आवश्यक अर्थ व्यवस्थापनको अलमलमै रुमल्लिन पुगे। विकास निर्माणलगायतका कार्यले समयसापेक्ष गति लिन नसक्दा जनतामा नैराश्यता छाउनु स्वाभाविक हो। यसलाई अन्यथा लिनु हुँदैन। जनताले खोजेको विषयमा केन्द्रित भई उनीहरूको चाहनाअनुसार कार्य गर्न सके निराशा क्रमशः न्यून हँुदै जान्छ। संघीय सरकार, प्रान्तीय सरकार र स्थानीय सरकारहरूले आफ्ना हिसाबले विकाससम्बन्धी योजनाहरू तयार गरेका होलान्। तिनै सरकारबीच कार्यक्रम कार्यान्वयनका लागि समन्वय अभाव देखिन्छ। सुदूरपश्चिम प्रदेश अन्य प्रदेशको तुलनामा प्राकृतिक स्रोतसाधनको उपलब्धतालगायत धार्मिक एवं सांस्कृतिक हिसाबले विशिष्ट छ। त्यसो हुँदा सोहीअनुसार प्राथमिकताका आधारमा कार्यक्रमहरूको तर्जुमा गरे फलदायी हुने देखिन्छ। यस समय योजना तर्जुमा गर्ने बेलासमेत भएको हुँदा सुदूरपश्चिम सरकार समग्र प्रदेशको एकीकृत विकासका लागि निम्न बुँदामा केन्द्रित हुन उपयुक्त हुन्छ प्राकृतिक सम्पदाको उपयोग : प्रदेशभित्र अपि, नाम्पा, साइपाल र खप्तडजस्ता उच्च हिमाली भेगमा पाइने बहुमूल्य जडीबुटी छन्। जसमा पाँचआंैले, जटामसी, टिमुर, गानन आदि र ढुसीको रूपमा पाइने यार्सागुम्बा प्रदेशको आर्थिक सम्पन्नताका लागि कोशेढुंगा हुन सक्छन्। तिनको यसैगरी मध्यपहाडी भेगमा पाइने हर्रो, बर्रो, घोडताप्रे, लौठसल्लो आदिको संरक्षण र खेती विस्तारलगायत उत्पादनको संकलनमा सरकारी स्तरबाटै कार्यक्रम अगाडि सारिनु सान्दर्भिक हुन्छ। यस्ता जडीबुटीको चोरी निकासी हुने गरेका समाचार समयसमयमा सुनिने हुँदा यी वस्तुहरूको मूल्य अभिवृद्घिको लागि प्रदेश र स्थानीय सरकारहरूले तिनको अध्ययन अनुसन्धानमा चासो राख्नु पर्छ। जडीबुटीहरूको प्रशोधनका लागि उद्योग सञ्चालन गर्न प्रोत्साहन गर्ने कार्यक्रम ल्याउनु पर्छ। पर्यटन क्षेत्र पूर्वाधार : पर्यटन सुदूरपश्चिम क्षेत्रको मेरुदण्ड हो भन्दा फरक पर्दैन। धार्मिक पर्यटन यस भेगकै आयआर्जनको महत्त्वपूर्ण क्षेत्र हुन सक्छ। विभिन्न स्थानमा रहेका शक्तिपीठमध्ये बैतडीको त्रिपुरासुन्दरी, मेलौती भगवती, निङ्लासैनी, डिलासैनी र डँडेलधुराको उग्रतारा, डोटीको शैलेश्वरीका साथै बाजुरामा अवस्थित बडिमालिका भगवती यहाँका प्रमुख शक्तिपीठ हुन्। बैतडीस्थित जगन्नाथ मन्दिर, इश्वरीगंगा धाम, पातालभुमेश्वर, दार्चुलाको शैल्यशिखर धाम, कञ्चनपुरको बैजनाथ र कैलालीको बेहडा बाबा अछामको बैजनाथ प्रसिद्घ शिवधाम हुन्। यी स्थानहरूको संरक्षण, संवद्र्घनका साथै प्रचारप्रसार गरी आन्तरिक एवं बाह्य पर्यटकलाई आकर्षण गर्नेगरी कार्यक्रम तर्जुमा गर्दा प्रदेश र स्थानीय तहमा आम्दानीको स्रोत बढाउन सकिन्छ। धार्मिक पर्यटनबाहेक यहाँका मनोरम स्थानजस्तै रामारोशन क्षेत्र, घोडाघोडी ताल, शुक्लाफाँटा राष्ट्रिय निकुञ्ज, नेपालकै उत्कृष्ट टीकापुर उद्यान र उच्च हिमाली भेगमा पुग्न सहज पदमार्ग पनि छन्। ती स्थानमा खान, बस्न होटेलको उचित प्रबन्ध गर्न सके पर्यटकहरू भिœयाउन कुनै सकस गर्नु पर्दैन। कृषि र जलविद्युत्मा लगानी : सुदूरपश्चिम जलविद्युत् उत्पादनका लागि अपार सम्भावना बोकेको क्षेत्र हो। कर्णाली, पश्चिम सेती, चमेलिया, महाकालीलगायत थुप्रै खोलानालाबाट सदाबहार बग्ने पानी विद्युत् उत्पादनका साथै उर्बर जमिनमा सिँचाइका लागि प्रयोग गर्नसके सुदूरपश्चिमलाई सम्बृद्ध बनाउन धेरै समय लाग्दैन। यसका लागि योजना तर्जुमा गर्दा संघदेखि प्रदेश र स्थानीय सरकारहरूबीच समन्वय भने हुनु आवश्यक हुन्छ। यसलाई वर्तमान सुदूरपश्चिम प्रदेश सरकारले प्राथमिकताका साथ पहल गर्नुपर्छ। केन्द्र सरकारले समेत गम्भीरताका साथ ग्रहण गर्नुपर्छ। यो सुदूरपश्चिमलाई आत्मनिर्भर बनाउने अर्को महत्त्वपूर्ण क्षेत्र हो। डा हरिमान श्रेष्ठद्वारा सन् १९६६ मा विद्यावारिधिका लागि तयार गरेको शोधपत्रमा सुदूरपश्चिमको कर्णाली र महाकाली रिभरबेसिनबाट ३६ हजार १ सय ८० मेगावाट जलविद्युत्को सम्भावना रहेको उल्लेख छ। हालसम्म सुदूरपश्चिममा १८ हजार १ सय ४९ मेगावाट जलविद्युत्को सम्भाव्यता अध्ययन भएको छ। जसमध्ये १० हजार ८ सय मेगावाटको कर्णाली, ६ हजार ८ सय मेगावाटको पञ्चेश्वर र ७ सय ५० मेगावाटको पश्चिमसेती उत्कृष्ट परियोजनामा गणना गरिए पनि यी सम्भावनाहरूलाई विकासमा परिवर्तन गर्न ठोस कदम चलाएको पाइँदैन। सांस्कृतिक क्षेत्रलक्षित कार्यक्रम : सुदूरपश्चिम प्रदेश रहनसहन, भेषभूषालगायत सांस्कृतिक पहिचानका लागि सातै प्रदेशमध्ये विशिष्ट प्रकारको छ। प्रत्येक जिल्लामा आआफ्नो भाषा छ। सांस्कृतिक हिसाबले पनि समग्र सुदूरपश्चिममा एकरूपता पाइन्छ। यहाँ मनाइने चाडपर्व चाहे बिसु होस् अथवा गौरा अनि तराईमा मनाइने थारूहरूको प्रमुख पर्व माघीमा सबै एकआपसमा सद्भाव बाँडेर मनाउने गर्छन्। भाषागत एवं सांस्कृतिक सद्भावलाई अझ बलियो बनाई एकआपसमा मित्रवत् व्यवहार बनाउने कार्यमा प्रदेश सरकारले महत्त्वपूर्ण भूमिका खेल्न सक्छ। जुन अहिलेको आवश्यकता हो। शिक्षा, स्वास्थ्य र वातावरणमा समयानुकूल सुधार : शैक्षिक क्षेत्रमा गुणात्मक सुधार नभई व्यक्ति, समाज र क्षेत्रको उन्नति हुन सक्दैन। शिक्षाको अन्तरसम्बन्ध जनताको स्वास्थ्यसँग समेत रहने हुँदा यी दुवै विधामा एकीकृत रूपले समयसापेक्ष सुधार गर्दै लैजानु पर्छ। यसका लागि संघीय सरकारसमेतको सहभागितामा प्रदेश सरकारले विज्ञहरूको सुझाव र जनचाहनाबमोजिम आवश्यक नीति तर्जुमा गरेर आवधिक रूपले कार्यक्रम सञ्चालन गर्नुपर्छ। अतः वातावरणीय सन्तुलन कायम राख्दै जनस्वास्थ्यमा पर्ने प्रभाव न्यूनीकरण गर्न शैक्षिक क्षेत्रमा आमूल परिवर्तन आवश्यक रहन्छ। शिक्षालाई व्यावहारिक बनाउने त छँदैछ, यसलाई स्वरोजगारमुखी बनाउनु पनि आजको आवश्यकता हो। उद्योग र रोजगार : सुदूरपश्चिम प्रदेशको आर्थिक वृद्धिदर ६३ प्रतिशत र कुल गार्हस्थ्य उत्पादन ७२ प्रतिशत पाइन्छ। समग्र प्रदेशमा १८७ प्रतिशत जनसंख्या निरपेक्ष गरिबीको रेखामुनि रहेको तथ्यांकले देखाउँछ। यस भेगको मुख्य समस्या बेरोजगारी रहेको र रोजगारीका लागि युवा शक्ति विदेश पलायन हुँदै आएको जगजाहेर छ। स्थानीयस्तरमै रोजगारी सिर्जना गर्न राज्य मात्रको प्रयासले सम्भव नहुने र यसका लागि निजीक्षेत्रसमेतको सहभागिता अनिवार्य हुन्छ। रोजगारीको प्रमुख क्षेत्र उद्योग भए पनि यसतर्फ हालसम्म खासै पहल हुन सकेको देखिँदैन। कैलालीको डुडेझारी र कञ्चनपुरको दैजीमा सरकारले औद्योगिक क्षेत्र घोषणा गरेको पनि दशक बितिसकेको छ। तर कार्यान्वयन गर्न कुनै पहल भएको पाइँदैन। प्रदेश सरकारले स्थानीय र संघीय सरकारसमेतको सहभागितामा घोषणा गरिएका औद्योगिक क्षेत्रहरूको सञ्चालन र नयाँ उद्योग स्थापना गरी युवालाई उत्पादनसँग जोड्न ठोस कार्यक्रम अघि सार्नु पर्छ। (प्राध्यापन पेसाका उपाध्याय विभिन्न देशको अनुसन्धानमा संलग्न छन्।)"
प्रतिकूल मौसमका कारण प्रधानमन्त्री चढेको हेलिकोप्टर पाँचथरमा अवतरण हुन सकेन,"काठमाडौं : बाढीपहिरो प्रभावित क्षेत्रको अवलोकन गर्न पूर्वी पहाडी जिल्ला पुगेको प्रधानमन्त्री पुष्पकमल दाहाल प्रचण्डको टोली सवार नेपाली सेनाको हेलिकोप्टर पाँचथरमा अवतरण हुन सकेन । संखुवासभाको तुम्लिङटारबाट सोमबार दिउँसो पाँचथरतर्फ उडेको हेलिकोप्टर प्रतिकूल मौसमका कारण अवतरण हुन नसकेको हो । यसअघि प्रधानमन्त्री प्रचण्डसँगै उपप्रधानमन्त्री तथा गृहमन्त्री नारायणकाजी श्रेष्ठ, भौतिक पूर्वाधार तथा यातायातमन्त्री प्रकाश ज्वालालगायत बाढीपहिरो प्रभावित क्षेत्रको अवस्थाका बारेमा जानकारी लिन संखुवासभा पुगेका थिए। त्यहाँ प्रधानमन्त्री प्रचण्डले बाढी पहिरो प्रभावितको उद्दार, राहत र बेपत्ताहरुको खोजिमा कुनै कन्जुस्याइँ नगर्न जिल्लाका सरकारी संयन्त्रहरूलाई निर्देशन दिएका थिए। त्यसपछि प्रचण्डसहितको टोली पाँचथरका लागि उडेको थियो। शनिबार राती आएको अविरल वर्षाका कारण संखुवासभाको हेँवा खोलामा बाढीले बगाउँदा १ जनाको मृत्यु भएको छ भने हाईड्रोपावरमा काम गर्ने १७ जना मजदुर सम्पर्कविहीन भएका छन् । यस्तै पाँचथरमा पनि बाढी पहिरोबाट ठूलो धनजनको क्षति भएको छ। पाँचथरको याङवरक गाउँपालिका१ फेदीमा पहिरोमा फसेका १२ जनाको नेपाली सेनाको हेलिकोप्टरबाट उद्धार गरिएको छ । उनीहरुलाई उद्धार गरी स्थानीय विष्णु माध्यमिक विद्यालयमा राखिएको जनाइएको छ।"
"कसैलाई तर्साउन,घुर्क्याउन र मुकाविला गर्न मोर्चा बनाएका होइनौं : माधव नेपाल","काठमाडौं : नेकपा एकीकृत समाजवादीका अध्यक्ष माधवकुमार नेपालले समाजवादी मोर्चाको कुनै स्वार्थ नरहेको बताएका छन् । समाजवादी मोर्चा घोषणा कार्यक्रममा बोल्दै अध्यक्ष नेपालले कसैलाई तर्साउन र कसैको मुकाविला गर्न मोर्चा नबनेको बताएका हुन् । नेपालले भने, कसैलाई तर्साउन र कसैको मुकाविला गर्न मोर्चा बनेको होइन । मोर्चामा सहकार्यका लागि अरु पार्टीका नेतासँग पनि कुरा भएका छन् । सबैलाई लाग्छ हो सजिलै गरि नेता बसेका होलान् । सजिलै गरि सहमति भएको होला । तर,त्यसो होइन । शब्द शब्दमा छलफल गरेर आज मात्रै अन्तिम रुप दिइएको हो । कसैलाई यो मोर्चाले घुर्कि दिन नखोजेको बताए । नेपालले भने, यो मोर्चा स्वार्थको मोर्चा होइन । यसको प्रष्ट उद्देश्य परिवर्तनका लागि एकतावद्ध हुने हो । देशभक्ति शक्तिलाई एकतावद्ध भएर लैजान चाहन्छौं । हामीमा कुनै किसिमको आग्रह पूर्वाग्रह छैन । नेपालले अरु समूहलाई पनि मोर्चामा समेटिने बताए । नेपालले भने,हामी मुकाविला गर्छौं परिवर्तनको विपक्षमा लड्नेविरुद्ध । अग्रगमनको पक्षमा छौं । यो पार्टी एक अर्का पार्टीमा त विलय होइनन् भन्ने पनि परेको छ । कसैले निल्नेवाला छैनन् । निलिनेवाला पनि छैनौं । आजको हाम्रो सम्बन्ध होइन । दशकौं पहिलेको सहकार्य हो । अध्यक्ष नेपालले समाजमा अन्याय र अत्याचार गर्नेलाई दण्डित गर्न प्रधानमन्त्री र गृहमन्त्रीसँग अनुरोध गरे।"
मोर्चाको सफलतालाई कसैले रोक्न सक्दैन : प्रचण्ड,"काठमाडौंः नेकपा माओवादी केन्द्रका अध्यक्ष पुष्पकमल दाहाल प्रचण्ड ले समाजवादी मोर्चामा एकता र स्वतन्त्रताको द्वन्द्ववादलाई प्रयोग गर्ने कोसिस गरिएको बताएका छन्। समाजवादी मोर्चा नेपालको घोषणा सभामा बोल्दै प्रचण्डले मोर्चाको सफलतालाई कसैले रोक्न नसक्ने बताएका हुन्। प्रचण्डले भने, पार्टीहरूको स्वतन्त्रताको पनि रक्षा होस् र देश र जनताको समस्या सम्बोधन गर्न पनि एक हौं भन्ने हाम्रो ध्यय छ। एकता र स्वतन्त्रताको द्वन्द्ववादलाई प्रयोग गर्ने कोसिस गरेका छौं। उनले मोर्चाले जनता र राष्ट्रको एकताको हितलाई सम्बोधन गर्ने बताए।"
समाजवादी मोर्चा सत्ता टिकाउने मोर्चा नबनोस् : झलनाथ खनाल,"काठमाडौं : नेकपा एकीकृत समाजवादीका सम्मानित नेता झलनाथ खनालले समाजवादी मोर्चा सत्ता टिकाउने साधन बन्न नहुने बताएका छन् । समाजवादी मोर्चा घोषणा सभामा बोल्दै खनालले यो मोर्चा खाली सत्तालाई टिकाउने मोर्चा मात्रै बन्न नहुने बताएका हुन् । खनालले भने,यो मोर्चा खाली सत्तालाई टिकाउने मोर्चा नबनोस् । साँचो अर्थमा आमुल परिवर्तन गर्ने खालको बनोस् । यो मोर्चा सम्पूर्ण बामपन्थीलाई एकतावद्ध गर्ने मोर्चा बनोस् । यसरी मात्रै हामी यो देशको भविष्यलाई उज्यालो बनाउन सक्छौं । उनले समाजवादी गणतन्त्रमा पुगेर मात्रै देशको भविष्य उज्यालो बन्ने बताए । खनालले भने,' समाजवादी गणतन्त्रमा नपुगेसम्म आजको शोषण,दमन,अन्याय,अत्याचार समाप्त हुँदैन । माओवादी केन्द्रसहित चार दलको समाजवादी मोर्चाको घोषणा भएको छ। मोर्चामा नेकपा माओवादी केन्द्रका अध्यक्ष एवम् प्रधानमन्त्री पुष्पकमल दाहाल प्रचण्ड,एकीकृत समाजवादीका अध्यक्ष माधवकुमार नेपाल, जनता समाजवादीका अध्यक्ष उपेन्द्र यादव, नेकपाका महासचिव नेत्रविक्रम चन्द विप्लव सहभागी छन्।"
सत्ता पक्षले नागरिकता विधेयकलाई भोट बैंक बनाउन खोज्यो : राजेन्द्र लिङ्देन,"काठमाडौं : राप्रपा सांसद् राजेन्द्र लिङ्देनले नागरिकता विधेयकमा कसैले पनि राजनीतिकरण गर्न नहुने बताएका छन् । प्रतिनिधिसभामा बोल्दै सांसद् लिङ्देनले नागरिकताको समस्या सबैको समस्या भएको भन्दै नागरिकता विधेयकमाथि राजनीतिकरण गर्न नहुने बताएका हुन् । लिङ्देनले भने,नागरिकता विधेयकमाथि राजनीतिकरण गर्नुहुँदैन । अहिलेपनि सरकार समस्याको समाधान चाहन्छ भने त्यो विधेयक संसद्मा ल्याओस् । फास्टट्रयाकबाट टुंगोमा पुगौं । नागरिकताको समस्या हामी सबैको समस्या हो । सत्ता पक्षले प्रधानमन्त्रीको भारत भ्रमणको अघिल्लो दिन निस्किनुभन्दा एक दुई घण्टा अगाडि प्रमाणीकरण गर्नुपर्ने के कारण थियो ? भन्दै प्रश्न गरे । लिङ्देनले भने,सत्ता पक्षले सुटुक्क त्यो पनि प्रधानमन्त्रीको भारत भ्रमणको अघिल्लो दिन निस्कनुभन्दा एक दुई घण्टा अगाडि प्रमाणीकरण गर्नुपर्ने के कारण थियो ? र,नागरिकता विधेयक अहिले राप्रपा, रास्वपा, एमालेका कारण रोकिएको हो ? त्यो अदालतमा हामीले गएर उजुरी हालेको हो ? तपाईहरुलाई थाह थियो, अहिले नागरिकता विधेयक प्रमाणीकरण गर्नलाई गर्दियौं, भारत पनि खुसी हुन्छ, नागरिकता नपाएका मान्छेहरू पनि खुसी हुन्छ, आखिरी अदालतले रोकिहाल्छ, कसै न कसैले उजुरी गरिहाल्छ । सत्ता पक्षले नागरिकता नपाएका नेपाली नागरिकहरूलाई भोट बैंकमा परिणत गर्ने अवसरको रुपमा उपयोग गर्न खोजेको लिङ्देनको भनाइ छ । लिङ्देनले भने,एउटा भाष्य निर्माण भइरहेको छ कि नागरिकता विधेयकको प्रक्रियामा प्रतिपक्षीहरूले जुन विरोध गर्यौं । र, हामीले त्यसमा आफ्नो फरक मत राखिराखेका छौं । त्यसलाई सत्ता पक्षले नागरिकता नपाएका नेपाली नागरिकहरूलाई भोट बैंकमा परिणत गर्ने अवसरको रुपमा उपयोग गर्न खोजेको देखिन्छ । हामीले कुनैपनि नेपाली नागरिक,जसको बुवा आमा नेपाली नागरिक छन्, तर उमेर पुगेर पनि नागरिकता पाउनबाट बञ्चित छन् उनीहरुले नागरिकता पाउनुहुँदैन भनेर भनेका छैनौं हामीले । हामीले नागरिकता विधेयक आउनु हुँदैन भनेका छैनौं । प्रक्रियाको कुरा गरेका छौं । र, त्यसमाथि कन्टेन्टमा पनि केहि छलफल गर्ने कुराहरु पनि छन्, यहाँ छलफल गरेर लैजाऔं भनेका छौं । नागरिकता विधेयकमा सत्ता पक्षलाई पनि विवाद हुन्छ भन्ने थाह भएको बताए । लिङ्देनले भने,इमान्दार थियो भने सत्ता पक्षले सर्वदलीय बैठक राख्न सक्थ्यो कि सक्दैनथ्यो ?"
"संखुवासभा पुगेर प्रधानमन्त्रीले भने  उद्दार, राहत र बेपत्ताहरूको खोजी कार्यमा कुनै कन्जुस्याइँ नगर्नू","संखुवासभा : प्रधानमन्त्री पुष्पकमल दाहाल प्रचण्ड बाढीपहिरो प्रभावित क्षेत्रको अवलोकन गर्न संखुवासभाको तुम्लिङटार आइपुगेका छन्। आइतबार परेको अविरल वर्षाका कारण आएको बाढीपहिरोमा परी संखुवासभामा १ जनाको मृत्यु १८ जनाभन्दा बढी बेपत्ता भएका छन् । प्रधानामन्त्रीले प्रमुख जिल्ला अधिकारीसँग जिल्लामा राहत र उद्दारका लागि भइरहेका गतिविधिबारे जिज्ञासा राखेका थिए। उनले मृतकप्रति श्रद्धाञ्जली अर्पण गर्दै शोकसन्तप्त परिवारजनमा समवेदना प्रकट गरेका छन्। प्रधानमन्त्री प्रचण्डले उद्दार,राहत र बेपत्ताहरुको खोजी कार्यमा जिल्लाका सबै सरकारी संयन्त्रलाई निर्देशन दिएका छन्। उनले अन्य स्वयम्सेवी संघसंस्थामा अपील समेत गरे। प्रधानमन्त्रीले तत्कालै सडक सञ्जाल जोड्न बेलिब्रीज,घरबारबिहीनलाई तत्काल स्थानान्तरण र भोलिको आवासको लागि व्यवस्था मिलाउन आवश्यकता अनुसार सरकारले तदारुकताका साथ काम गर्ने पनि बताए। प्रधानमन्त्रीले भने ,म अस्ति मात्र मेलम्ची गएको थिएँ,त्यहाँ जसरी आकस्मिक बाढीले धनजनको क्षति भएको थियो । यहाँ पनि त्यसरी नै आकस्मिक रूपमा प्रकोप देखियो । प्रधानमन्त्री आजै बाढीपहिरो प्रभावित ताप्लेजुङ र पाँचथरको अवलोकन गरी अपरान्ह काठमाडौं फर्कने कार्यक्रम छ।"
कोसी प्रदेश सरकार र पहिचान पक्षधरबीच पहिलो चरणको वार्ता सकियो,"विराटनगर : कोसी प्रदेश सरकार र पहिचान पक्षधरबीच सोमबार भएको पहिलो चरणको वार्ता सकिएको छ । दुवै पक्षबीच हुने वार्ताको अर्को मिति आपसी सहमतिमा तय गरिने भएको छ । प्रदेश राजधानी विराटनगरस्थित बिग होटलमा बिहान लगभग ९ बजेतिर वार्ता सुरु भएको थियो । वार्तामा ४ घण्टाजति घनिभूत छलफल भएको जनाइएको छ । दिउँसो १ बजेतिर पहिलो चरणको वार्ता सम्पन्न भएको दुवै पक्षले जनाएका छन् । प्रदेशसभाको दुईतिहाइभन्दा बढी बहुमतले गत फागुन १७ गते तत्कालीन प्रदेश १ को नाम कोसी राखेपछि त्यसको विरोधमा पहिचान पक्षधर आन्दोलित छन् । कोसी नाम खारेजी र बहुपहिचानका आधारमा प्रदेशको पुनः नामकरण हुनुपर्ने माग राख्दै निरन्तर आन्दोलन हुन थालेपछि सरकारले वार्ताको आह्वान गरेको थियो । प्रदेशको नामकरणप्रति असन्तुष्टि जनाउँदै लामो समयदेखि आन्दोलनरत पहिचानवादीसँग सरकारले पहिलोपटक औपचारिक वार्ता गरेको हो । वार्तामा पहिचान पक्षधरको आन्दोलन, उनीहरूले राखेका माग, सरकारले गर्नसक्ने सम्बोधनलगायतका विषयमा छलफल भएको जनाइएको छ । वार्तामा सरकारका तर्फबाट वार्ता टोली संयोजक एवं प्रदेशका सिँचाई खानेपानी तथा स्वास्थ्य मन्त्री तिलकुमार मेन्याङ्बो तथा सदस्यहरु उद्योग कृषि तथा सहकारी मन्त्री भक्तिप्रसाद सिटौला र सामाजिक विकास मन्त्री बुद्धिकुमार राजभण्डारी सहभागी भएका थिए । आन्दोलनकारीका तर्फबाट गोविन्द आङ्बुङ, युवराज राई, रामभक्त कुरुम्बाङ, लाक्पा शेर्पा, ग्याल्जे शेर्पा, कुमार लिङ्देन मिराक, रमेश राई, कृष्ण चोङ्बाङ, प्रेम मिभक र पदम जबेगू सहभागी भए । सरकारले औपचारिक आह्वान गरेपछि त्यसलाई स्वीकार गर्दै पहिचान पक्षधरका तर्फबाट पनि आइतबार वार्ता समिति बनाइएको थियो । प्रदेश नं १ पुनः नामांकन संयुक्त संघर्ष समिति घोषणा गरेर पहिचान पक्षधर आन्दोलित छन् । विराटनगर केन्द्रित आन्दोलन गरिरहेका उनीहरुले राजनीतिक दलका शीर्ष नेता तथा कोसीको पक्षमा मतदान गर्ने ८२ जना प्रदेशसभा सदस्यलाई जिल्ला प्रवेशमा रोक लगाउने गरिरहेका छन् । पहिलो चरणको वार्ता सकिएपछि दुवै पक्षले वार्ताको सुरुवात र छलफल शौहार्दपूर्ण तरिकाले भएको उल्लेख गरे । फेरि वार्तामार्फत नै अघि बढ्ने र दुवै पक्षको आपसी सल्लाह एवं सहमतिमा मिति तय गरिने सरकारी वार्ता टोलीका संयोजक मेन्याङ्बोले बताए । उनले पहिलो चरणको वार्तामा विषय प्रवेश भएको र पुनः वार्तामा बस्ने सहमति भएको उल्लेख गरे । पहिचान पक्षधर वार्ता टोली सदस्य रामभक्त कुरुङबाङले फेरि बस्ने सहमति गरेर पहिलो चरणको वार्ता सम्पन्न गरिएको जानकारी दिए । उनले सरकारसँग वार्ता प्रारम्भ भएको र छलफल सकारात्मक दिशामा अघि बढेको बताए । वार्तामार्फत नै समस्याको समाधान गरेर अघि बढ्ने निस्कर्ष निकालिएको कुरुङबाङको भनाइ छ ।"
शान्ति सम्झौता बिथोल्ने र निरंकुशता फर्काउने तत्वहरूविरुद्ध समाजवादी मोर्चा : दाहाल,"काठमाडौं : प्रधानमन्त्री पुष्पकमल दाहालले शान्ति सम्झौता बिथोल्ने तत्वहरूविरुद्ध समाजवादी मोर्चा गठन गरेको बताएका छन्। राष्ट्रिय सभा गृहमा सोमबार आयोजित घोषणा कार्यक्रममा उनले केही दिनयता विस्तृत शान्ति सम्झौतालाई अपमानित गर्ने र गलत व्यख्या गर्नेहरू सक्रिय भएको भन्दै त्यस्ता शक्तिलाई पाखा लगाउन समाजवादी मोर्चा गठन भएको प्रस्ट पारे। 'संघीय लोकतान्त्रिक गणतन्त्र स्थापनाका लागि धेरैले आफ्नो जीवन बलिदानी गरेका छन्। तर १२ बुँदे विस्तृत शान्ति सम्झौतालाई अपमानित गर्न र त्यसलाई गलत व्याख्या गर्ने शक्तिहरू सक्रिय भएका छन्। त्यस्ता शक्तिहरूलाई पाखा लगाउन र शान्ति प्रक्रिया टुंगोमा पुर्याउनकै लागि यो मोर्चा ल्याएका हौं,' दाहालले भने। उनले राजवादीहरूलाई लक्षित गरेर पनि यो मोर्चा ल्याएको बताए। निरंकुशता फर्काउनेहरू सक्रिय रहेको बताउँदै उनले थपे, 'यो मोर्चा सबैसँग बराबरी गर्नेवाला होइन। निरंकुशता फर्काउनेहरू र प्रतिगमनकारी र प्रतिक्रान्तिकारीहरूविरुद्ध पक्कै पनि यो मोर्चा हो।' समाजवादी मोर्चा जनताको पक्षमा एकता गर्ने अभियान रहेको भन्दै उनले सामन्तवादका शक्तिहरूविरुद्ध एक भएर जुट्न आग्रह गरे। उनले मोर्चामा नेपाल कम्युनिस्ट पार्टीका महासचिव नेत्रविक्रम चन्द (विप्लव)को आगमनले थप उत्साहित बनाएको बताए। 'विप्लवको आगमनले यो मोर्चाको बढी महत्व छ। संसदीय राजनीतिले हामीमा धुलो मैलो लागेको छ। विप्लवको आगमनले त्यो धुलौ मैलो पखालिन्छ भन्ने लागेको छ,' उनले भने। उनले मोर्चालाई पहिलो पाइलाको रूपमा व्याख्या गर्दै यही मोर्चामार्फत् सुशासन र समृद्धिको नयाँ युगमा प्रवेश गरेको दाबी गरे। उनले राष्ट्रिष सभा गृहको त्यही रोष्टमबाट नेकपा बनाए पनि समाजवादको बाटोमा अगाडि लैजान नसकेको स्मरण गरे। 'यही रोष्टमबाट नेकपा बनाउने घोषणा गरेका थियौं। नेकपाबाट धेरै आशा गरेका थियौं। समाजवादको बाटोमा अगाडि बढाउनेछौं भन्ने लागेको थियो। त्यसको प्रस्तावकको भूमिका पनि मैले नै निर्वाह गरेको थिएँ,' उनले भने, 'तर उत्साहका बीच नेकपा बचाउन सकेनौं। दुई तिहाइ बहुमतमा पुगेको पार्टीलाई हामी नेताहरुले बचाउन सकेनौं। म कसैलाई आरोप लगाउन चाहन्न। तर हामी सबै नेताहरू एकपटक आत्मसमीक्षा गरौं।' उनले हतारमा पार्टी एकता गरेकाले त्यस्तो परिणाम भोगेको स्वीकारे। 'त्यतिबेला हामी पार्टी एकीकरण गर्न हतार गर्यौं कि। त्यतिबेला समाजवादी मोर्चा बनाउन पर्थ्यो कि? त्यसो गर्दा सफल भइन्थ्यो कि भन्ने अहिले लाग्छ,' उनले भने।"
अग्रगमन र पश्चगमनको लडाइँमा नेपाल रुमल्लिरहेको छ : विप्लव,"काठमाडौं : समाजवादी मोर्चाका सदस्य नेत्रविक्रम चन्द विप्लवले वैज्ञानिक समाजवादीको लक्ष्यमा पुग्न मोर्चाले भूमिका खेल्ने बताएका छन् । राष्ट्रियसभा गृहमा आयोजित समाजवादी मोर्चा घोषणा कार्यक्रममा बोल्दै नेकपाका महासचिव समेत रहेका विप्लवले नेपालको स्वाधिनताको लडाइँलाई अघि बढाउन र समाजवादको यात्रा तय गर्न मोर्चाले भूमिका खेल्ने बताएका हुन् । विप्लवले भने, नेपाल अहिले अत्यासलाग्दो राजनीतिबाट गुज्रिरहेको छ । हाम्रो देशमाथि अत्याचार मच्चिरहेको छ । अग्रगमन र पश्चगमनको लडाइमा नेपाल रुमल्लिरहेको छ । यो विशिष्ट परिस्थिति सामान्य खालको छैन ।' उनले प्रतिगामी र पश्चगामी शक्तिलाई मौकाको फाइदा उठाउन दिन नहुने उनको भनाइ छ। यो नेपालको राजनीतिको नयाँ प्रयोग हो । सरकारमा भएको पार्टी पनि यहाँ हुनुहुन्छ भने संघर्ष गरिरहेको पार्टी पनि यहाँ छन् । यो देशको नेतृत्व अग्रगामीहरूले गर्ने हो । यो देशको नेतृत्व देशभक्त स्वाभिमान नागरिकले गर्ने हो । हामी तरंगित पनि छौं । वैज्ञानिक समाजवादको लक्ष्यमा दृढ छौं । उनले नयाँ पुस्तालाई निरास बनाएर नेपालको अस्तित्व बेच्ने कार्य सैह्य हुन नसक्ने बताए । कुनैपनि देशको गुलामी बन्न स्वीकार्य नहुने उनले बताए।"
माओवादी केन्द्रसहित चार दलको समाजवादी मोर्चा घोषणा हुँदै,"काठमाडौं : माओवादी केन्द्रसहित चार दलको समाजवादी मोर्चाको घोषणा हुँदैछ। भृकुटीमण्डपस्थित राष्ट्रियसभा गृहबाट मोर्चा घोषणा गर्ने कार्यक्रम केहीबेर अघिदेखि सुरू भएो छ। समाजवादी मोर्चामा नेकपा माओवादी, जनता समाजवादी पार्टी, एकीकृत समाजवादी पार्टी र विप्लव नेतृत्वको नेकपा छन्। नेकपा माओवादी केन्द्रका अध्यक्ष एवम् प्रधानमन्त्री पुष्पकमल दाहाल प्रचण्ड,एकीकृत समाजवादीका अध्यक्ष माधवकुमार नेपाल, जनता समाजवादीका अध्यक्ष उपेन्द्र यादव, नेकपाका महासचिव नेत्रबहादुर चन्द विप्लबलगायतका नेताहरुबीच लामो समयपछि सहमति जुटेपछि आज समाजवादी मोर्चा घोषणा हुन लागेको हो। १५ बुँदे नीतिगत प्रतिबद्धता पनि जारी गर्ने बताइएको छ। कांग्रेस र एमाले पछि तेस्रो शक्ति बनाउने गरी समाजवादी मोर्चा निर्माण गरिएको हो। प्रतिनिधिसभामा माओवादीका केन्द्रका ३३, नेकपा एसका१० र जसपाका १२ सांसद छन्। चार दलको मोर्चा बनेसँगै सांसदको संख्या ५४ पुग्नेछ। सरकारमा देखिएको अस्थिरता रोक्न र सबैलाई एकीकृत गरेर अगाडि बढ्न सहज होस् भनेर मोर्चा गठन गरिएको नेताहरुले बताएका छन्। चार दलका शीर्ष नेता छलफलमा जुट्नु अगाडि दोस्रो तहका नेताहरुबीच पनि बिहान छलफल भएको थियो। असार १ गते समाजवादी मोर्चा गठनको घोषणा गर्ने भनेपनि आन्तरिक तयारी नपुगेको भन्दै मोर्चा घोषणा हुन सकेको थिएन।"
नेपालमा भारतीय रेल आउँछ भने चाइनिज रेल पनि आओस् : रघुजी पन्त,"काठमाडौं : नेकपा एमालेका सांसद् रघुजी पन्तले सरकारका अधिकारीहरू आफ्नो राष्ट्रिय स्वार्थको बारेमा बोल्न हिच्किचाउन नहुने बताएका छन् । सोमबार प्रतिनिधिसभामा बोल्दै एमाले सांसद् पन्तले देशहरुको आआफ्नै स्वार्थ हुने भएकाले आफ्नो राष्ट्रिय स्वार्थको बारेमा बोल्न हिच्किचाउन नहुने बताएका हुन् । पन्तले भने,देशहरुको हृदय हुँदैन । देशहरुको स्वार्थ मात्रै हुन्छ । भारतले मौका मिल्दा ठोक्ने नै हो । भारतले हामीलाई दबाउने नै हो । दवाउने नीति विरुद्ध हामीले हाम्रो राष्ट्रिय स्वतन्त्रतालाई अक्षुण राख्न सक्नुपर्छ । संसारका ठूला शक्ति देशका बीचमा हामी छौं । यी दुईवटै देशका बीचमा नेपालको व्यापारिक सम्बन्ध बढिरहेको छ । तर,अरु सम्बन्ध राम्रो छैन । नेपालमा चीन नआओस् भन्ने भारतको आसय छ । त्यसलाई नेपालले स्वीकार्न सक्दैन । पन्तले चीनतर्फको बाटो खोल्नुपर्ने बताए । पन्तले भने,चीनतिरको बाटो खोल्नुहोस् । कनेक्टिभिटि बढाउनुहोस् । र,बिजुली पनि भारततिर मात्रै होइन चीनतिर बेच्ने सम्भावना छ भने त्यो खोज्नुहोस् । हाम्रो परराष्ट्र नीति र जलस्रोत नीतिको उद्देश्य त्यो हुनुपर्छ । तपाईंले एकैतिरबाट किन्नुहुन्छ भने कुनै दिन उसले बजार बन्द गरिदियो भने बार्गेनिङ गरिदिन्छ । एउटै बजारमा बेच्नुहुन्छ भने उसले मैले किन्दिन भन्छ र तपाईंको स्वतन्त्र निर्णय गर्ने शक्ति माथि हस्तक्षप गर्छ । बिजुली पहिले देशभित्र उपभोग गर्ने र त्यसपछि चीन र भारततर्फ बजार खोज्नुपर्ने बताए । पन्तले भने,१० हजार मेगावाट जलविद्युत भारतलाई बेच्ने भनेका छौं । देशभित्र विद्युत पुर्याउन सकेका छैनौं । चाइनासँगको कनेक्टिभिटिको बाटो खोल्नुहोस्,रेल ल्याउनुहोस् । नेपालमा इन्डियन रेल आउँछ भने चाइनिज रेलपनि आओस् न, के बिग्रियो र ? इण्डियामा विद्युत बेच्छौं भने चीनमा पनि विद्युत बेचौं न त्यसले त झन् नेपालको राष्ट्रिय स्वार्थ झन् बलियो बनाउँछ । प्रधानमन्त्रीको भारत भ्रमणपछि नेपालको परराष्ट्र नीति डिरेल भएको जस्तो लाग्यो । बाटो बिराउन खोजेको जस्तो देखियो ।"
प्रधानमन्त्री सवार हेलिकोप्टर विराटनगरमा आकस्मिक अवतरण,"काठमाडौं : बाढीपहिरो प्रभावित क्षेत्रको अवलोकन गर्न पूर्वी पहाडी जिल्ला पुगेको प्रधानमन्त्री पुष्पकमल दाहाल प्रचण्डको टोली सवार नेपाली सेनाको हेलिकोप्टर विराटनगरमा आकस्मिक अवतरण गरेको छ। संखुवासभाको तुम्लिङटारबाट सोमबार दिउँसो पाँचथरतर्फ उडेको हेलिकोप्टर प्रतिकूल मौसमका कारण विराटनगरमा आकस्मिक अवतरण गरेको हो। प्रधानमन्त्रीका प्रेस संयोजक सूर्य किरण शर्माले प्रतिकुल मौसमका कारण प्रधानमन्त्री सवार हेलिकोप्टर विराटनगरमा अवतरण गरेको अन्नपूर्णलाई जानकारी दिए। यसअघि प्रधानमन्त्री प्रचण्डसँगै उपप्रधानमन्त्री तथा गृहमन्त्री नारायणकाजी श्रेष्ठ, भौतिक पूर्वाधार तथा यातायातमन्त्री प्रकाश ज्वालालगायत बाढीपहिरो प्रभावित क्षेत्रको अवस्थाका बारेमा जानकारी लिन संखुवासभा पुगेका थिए। त्यहाँ प्रधानमन्त्री प्रचण्डले बाढीपहिरो प्रभावितको उद्धार, राहत र बेपत्ताहरूको खोजीमा कुनै कन्जुस्याइँ नगर्न जिल्लाका सरकारी संयन्त्रहरूलाई निर्देशन दिएका थिए। त्यसपछि प्रचण्डसहितको टोली पाँचथरका लागि उडेको थियो। शनिबार राती आएको अविरल वर्षाका कारण संखुवासभाको हेँवा खोलामा बाढीले बगाउँदा १ जनाको मृत्यु भएको छ भने हाइड्रोपावरमा काम गर्ने १७ जना मजदुर सम्पर्कविहीन भएका छन्। यस्तै पाँचथरमा पनि बाढी पहिरोबाट ठूलो धनजनको क्षति भएको छ।"
प्रतिनिधिसभा बैठक (लाइभ),"काठमाडौं : संघीय संसदअन्तर्गत प्रतिनिधिसभा बैठक जारी छ। बैठकमा विनियोजन विधेयक २०८० को विभिन्न शीर्षकहरूमाथिको छलफलअन्तरगत आज तीनवटा मन्त्रालयको विभिन्न शीर्षकहरूमाथि छलफल हुने कार्यसूची छ। संघीय मामिला तथा सामान्य प्रशासन,संस्कृति,पर्यटन तथा नागरिक उड्डयन र स्वास्थ्य तथा जनसंख्या मन्त्रालयको बजेटमाथि छलफल हुनेछ।"
उपप्राध्यापक चलाउने जिल्ला अदालत काठमाडौं परिसरबाट पक्राउ,"काठमाडौं : त्रिभुवन विश्वविद्यालयका उपप्राध्यापक प्रेमबहादुर चलाउनेलाई प्रहरीले नियन्त्रणमा लिएको छ । सरकारले आफूविरुद्ध आक्रमण गर्नेमाथि मुद्दा फिर्ता लिएपछि धर्नामा बसेका चलाउनेलाई प्रहरीले नियन्त्रणमा लिएको हो। जिल्ला अदालत काठमाडौं परिसरबाट नियन्त्रणमा लिएका चलाउनेलाई प्रहरी वृत्त सिंहदरबारमा राखिएको छ । नेकपा एमाले निकट अनेरास्ववियुका विद्यार्थीसहित चलाउने काठमाडौं जिल्ला अदालत परिसरमा धर्ना दिन पुगेका थिए। अदालतभित्र नाराजुलुस गर्न थालेपछि चलाउनेसहित केही विद्यार्थीहरू प्रहरीले नियन्त्रणमा लिएको हो। समाजशास्त्रका उपप्राध्यापक चलाउनेमाथि २०७७ असोज २० गते नेविसंघका कार्यकर्ताले सांघातिक आक्रमण गरेका थिए । त्रिवि नेविसंघ अध्यक्ष हरि आचार्यको समूहले चलाउनेमाथि आक्रमण गरेको थियो । आचार्यसहित ५ जनाविरुद्ध जिल्ला अदालत काठमाडौंमा दायर भएको थियो । मुद्दाको अन्तिम सुनुवाइ मंगलबारका लागि तोकिएको थियो । तर,गत बिहीबार बसेको मन्त्रिपरिषद बैठकले नेविसंघका कार्यकर्ताविरुद्धको मुद्दा फिर्ता लिने निर्णय गरेको थियो।"
काठमाडौं र पोखरामा आजबाट भारतीय फिल्म प्रतिबन्ध,"काठमाडौं : काठमाडौं र पोखरामा आजबाट भारतीय फिल्म नचल्ने भएका छन् । बलिउड चलचित्र आदिपुरुषको संवादलाई लिएर काठमाडौं महानगरपालिकाका मेयर बालेन शाह र पोखरा महानगरपालिकाका मेयर धनराज आचार्यले सोमबारबाट भारतीय हिन्दी फिल्मलाई प्रतिबन्ध गरेका हुन्। फिल्ममा समावेश जानकी भारतकी छोरी हुनभन्ने संवाद नसच्चिएसम्म भारतीय फिल्मको प्रदर्शन रोक्ने काठमाडौं महानगरको निर्णयपश्चात पोखरा महानगरले हल सञ्चालकलाई फिल्म नचलाउन निर्देशन दिएको हो। भारतीय चलचित्र आदिपुरुषमा समावेश भएको जानकी भारतीय छोरी हुन् भन्ने आपत्तिजनक सन्देश उक्त चलचित्रको मूल भागबाट हटाउन हामीले ३ दिन पहिले हटाउन आव्हान गरेको थियौँ। नेपालको स्वतन्त्रता, स्वाधिनता र स्वाभिमानलाई अक्षुण्ण राखी राष्ट्रहितको रक्षा गर्नु प्रत्येक सरकार, सरकारी निकाय, गैरसरकारी क्षेत्र र नेपाली नागरिकको पहिलो कर्तव्य हुने कुरामा कुनै सन्देह छैन । शाहले भने, काठमाडौं महानगरपालिका क्षेत्र भित्र उक्त राष्ट्र हित विपरीतको चलचित्रको प्रदर्शनलाई निषेध गरेर मात्र देश भित्रका अन्य क्षेत्र र विदेशमा सो चलचित्र प्रदर्शन हुन दिने हो भने त्यसले भ्रामक तथ्य स्थापित गर्ने भएकोले उक्त चलचित्रबाट आपत्तिजनक अंश नहटाएसम्म काठमाडौँ महानगरमा कुनै पनि भारतीय चलचित्र प्रदर्शन गर्न सोमबारदेखि निषेध गरिएको छ । आदिपुरुषचलचित्र यथावत् प्रदर्शन भएमा नेपालको राष्ट्रियता, सांस्कृतिक एकता र राष्ट्रिय विभुती माथि ठाडो प्रहार भई अपूरणीय क्षति हुने शाहको भनाई छ। उनले भनेका छन्,नेपालको संविधानको धारा ५ र ५६ को उपधारा (६) ले संघ, प्रदेश र स्थानीय सरकारलाई राष्ट्रिय हितको संरक्षण गर्ने जिम्मेवारी तोकेको छ । उक्त चलचित्र यथावत् प्रदर्शन भएमा नेपालको राष्ट्रियता, सांस्कृतिक एकता र राष्ट्रिय विभुती माथि ठाडो प्रहार भई अपूरणीय क्षति हुने देखिन्छ । उक्त चलचित्रबाट नेपाल माथि सांस्कृतिक अतिक्रमण भएको हुँदा यस महानगरपालिकाको गम्भीर ध्यानाकर्षण भएको छ । यता पोखरा महानगरपालिकाका मेयर आचार्यले सिनेमा हलहरूलाई चलचित्र आदिपुरुषमा भएको त्रुटि नसच्चिएसम्म भारतीय फिल्म नचलाउन पत्राचार गरेका छन्। पत्रमा आदिपुरुष मा समावेश जानकी भारतकी छोरी हुन्भन्ने शब्दावली नसच्चिएसम्म पोखरा महानगरपालिका क्षेत्रभित्रका चलचित्र घरमा अन्य कुनै पनि भारतीय फिल्म प्रसारण गर्न रोक लगाइएको उल्लेख छ।"
"आज समाजवादी मोर्चा घोषणा हुने, उपेन्द्रको अनिच्छाले बाबुराम बाहिर","काठमाडौं : सत्तारुढ तीन दलले समाजवादी मोर्चा बनाउने भएका छन्। नेकपा माओवादी केन्द्र, नेकपा एकीकृत समाजवादी, जनता समाजवादी पार्टीसहितको समाजवादी मोर्चा घोषणा हुनेछ। प्रधानमन्त्री निवास बालुवाटारमा आइतबार बसेको बैठकबाट सरकारमा रहेका तीन दलसहितको समाजवादी मोर्चा गठन गर्ने सहमति भएको हो। यो मोर्चामा नेत्रविक्रम चन्द नेतृत्वको नेपाल कम्युनिस्ट पार्टी पनि समावेश हुने भएको छ। सोमबार दिउँसो ३ बजे राष्ट्रिय सभाबाट यो मोर्चाको घोषणा गर्ने तयारी उनीहरूको छ। यता डा बाबुराम भट्टराईको नेतृत्वको नेपाल समाजवादी पार्टीलाई मोर्चामा समावेश गर्न झमेला भएको छ। जनता समाजवादी पार्टी अध्यक्ष उपेन्द्र यादवको अनिच्छाका कारण डा भट्टराई समावेश नहुने भएका हुन्। मोर्चाले संघीयता, लोकतन्त्र, सुशासन, समृद्धि र सामाजिक आर्थिक न्यायसहितको नेपाली विशेषताको समाजवादको स्थापना गर्नु मोर्चाको प्रमुख उद्देश्य हुने जनाएको छ। त्यस उद्देश्य प्राप्तिका लागि आफ्ना वैचारिक एवं राजनीतिक प्रतिबद्धताहरूलाई १५ वटा बुँदा समेटेको छ। संघीय लोकतान्त्रिक गणतन्त्रको रक्षा र सुदृढीकरण गर्दै नेपाली समाजवादको विशेषताहरू पहिचान गरी समाजवादको नेपाली बाटो तय गर्ने उल्लेख छ। नेपालमा सदियौंदेखि कायम रहिआएको वर्गीय, जातीय, भाषिक, क्षेत्रीय, लैङ्गिक र जात व्यवस्थाजन्य शोषण, उत्पीडन, असमानता र विभेदहरू अन्त्य गर्ने दाबी मोर्चाले गरेको छ। त्यसका लागि निरन्तर जनपहल र जनदबाब सिर्जना गर्ने प्रतिबद्धता जनाएको छ। त्यस्तै मानव विकास सूचकांकमा पछाडि परेका मधेस, कर्णाली र सेतीमहाकालीलगायत पिछडिएको क्षेत्र र जनताको विकास र अवसरलाई विशेष प्राथमिकतामा राख्ने भएको छ। राजनीतिक, आर्थिक, सामाजिक र सांस्कृतिक रूपले बहिष्करणमा परेका वा पारिएका मधेसी, आदिवासी जनजाति, खस, दलित, मुस्लिम, थारु, पिछडा वर्ग, अल्पसंख्यक समुदाय, विपन्नवर्गलगायतका सीमान्तकृत समुदायहरूको पहिचानको मान्यता, समावेशीकरण र सामाजिक न्यायको प्रत्याभूति गराउने कार्य अगाडि बढाउने भएको छ। मोर्चाले जनताको नागरिक र राजनीतिक अधिकारका साथै आर्थिक, सामाजिक र सांस्कृतिक अधिकारको प्रत्याभूति गराउँदै शान्तिपूर्ण, न्यायसंगत र समावेशी समाजको निर्माण गर्ने छ। प्रतिबद्धतामा भनिएको छ, वित्तीय एकाधिकार तथा दलाल पुँजीवादको शोषण र हस्तक्षेपबाट मुक्त तथा सार्वजनिक, सहकारी र निजी क्षेत्रको समन्वयात्मक, सहकार्यात्मक र क्रियाशील भूमिकाका आधारमा समाजवादी अर्थराजनीतिक व्यवस्था अवलम्बन गर्नेछ। प्रगतिशील कर प्रणाली लागू गर्ने छ। देशको अर्थव्यवस्थामा नीतिगत तथा संरचनागत सुधार गरी उत्पादनमुखी अर्थतन्त्र, आपूर्ति व्यवस्थामा सुधार तथा समन्यायिक वितरणको व्यवस्था गर्ने उद्देश्य मोर्चाको छ। मोर्चाले आन्तरिक र बाह्य लगानीमैत्री वातावरण निर्माण गरी देशलाई औद्योगीकरण गर्ने, वैदेशिक रोजगारीबाट पुँजी र प्रविधिसहित फर्केका नेपालीहरूलाई देशभित्र रोजगारमूलक व्यवसाय गर्न प्रोत्साहित गर्ने र उत्पादनका क्रियाकलाप वृद्धि गरी रोजगारी प्रदान गर्ने जनाएको छ। गरिबी उन्मूलन र रोजगार प्रवद्र्धनको क्षेत्रहरूमा लगानी बढाउन तीनवटै तहको सरकारहरूलाई क्रियाशील बनाउने प्रतिबद्धतामा उल्लेख छ। प्रत्येक नागरिकलाई आधारभूत स्वास्थ्य सेवा निःशुल्क उपलब्ध गराउने आश्वसन पनि मोर्चाको छ। संघीयताको प्रभावकारी कार्यान्वयनका लागि संघ, प्रदेश र स्थानीयतहका सरकारहरूबीचको क्षेत्राधिकारलाई स्पष्ट पार्ने, देशको राजस्व तथा स्रोतसाधनहरू सन्तुलित र न्यायोचित रूपमा बाँडफाँट गर्ने र राज्यकातर्फबाट प्रदान गरिने सेवा सुविधाहरू जनतामा पुर्याउन प्रदेश तथा स्थानीयतहलाई सक्षम बनाउँदै संघीय समाजवादी प्रणालीलाई समृद्ध गर्ने प्रतिबद्धतमा उल्लेख छ। विगतका विभिन्न कालखण्डमा भएका आन्दोलनहरूका कारण विभिन्न दलका नेताकार्यकर्ताहरूमाथि लगाइएका मुद्दाहरूको खारेजी र राजबन्दी रिहाइका लागि आवश्यक कानुनी र राजनीतिक पहल गर्ने तथा विभिन्न राजनीतिक दलहरूसँग भएका सहमति र सम्झौताहरू कार्यान्वयन गर्ने प्रतिबद्धता पत्रमा छ। त्यस्तै श्रमसंस्कृतिलाई प्रोत्साहित गर्ने। श्रमजीवी जनताको पहलकदमीमा आर्थिक समृद्धिको माध्यमबाट आर्थिक, सामाजिक र सांस्कृतिक रूपान्तरण गर्ने, प्रतिबद्धतामा उल्लेख छ। प्रतिनिधिसभामा माओवादी केन्द्रको ३२, जसपाको १२, नेकपा एसको १० सिट छ। नेकपा एसका उपमहासचिव एवं प्रवक्ता जगन्नाथ खतिवडा समाजवादी मोर्चा बनाएर अघि बढ्ने भएको बताए। उनले माओवादी केन्द्र, जसपा र नेकपा एस सहभागी हुने पक्का भएको जानकारी थिए। माओवादी केन्द्रका अध्यक्ष एवं प्रधानमन्त्री पुष्पकमल दाहाल प्रचण्ड लामो समयदेखि समाजवादी मार्चा बनाउने वा कम्युनिस्ट मोर्चा बनाउने कसरतमा थिए। गौतम भने एमाले मुख्यालयतिर समाजवादी मार्चामा बनाउने सहमति भइरहेको बेला राष्ट्रिय एकता अभियानका संयोजक वामदेव गौतम एमाले मुख्यालय च्यासलमा पुगेका छन्। एमालेमा फर्किने सोचका साथ गौतमले एमाले अध्यक्ष केपी शर्मा ओलीसँग भेटवार्ता गरेको छ। एमालेमा फर्किने विषयमा दुई नेताबीच छलफल भएको छ।"
कोसी प्रदेश : आन्दोलनरत पक्ष र सरकारबीच वार्ता जारी,"विराटनगर : आन्दोलनरत पहिचान पक्षधर र कोसी प्रदेश सरकारबीच विराटनगरमा वार्ता सुरु भएको छ । कोसी प्रदेशको नामकरणप्रति असन्तुष्टि जनाउँदै लामो समयदेखि आन्दोलन गरिरहेका पक्ष र सरकारबीच पहिलोपटक औपचारिक वार्ता भएको हो । विराटनगरको बिग होटलमा सुरु भएको वार्तामा पहिचान पक्षधरको आन्दोलन, उनीहरुले राखेका माग, सरकारले गर्न सक्ने सम्बोधन लगायतका विषयमा छलफल भइरहेको बताइएको छ । कोसी नाम खारेजी र बहुपहिचानका आधारमा प्रदेशको पुनः नामकरण हुनुपर्ने माग राखेर पहिचानवादीहरु आन्दोलनमा छन् । वार्तामा सरकारका तर्फबाट वार्ता टोली संयोजक एवं प्रदेशका सिँचाई खानेपानी तथा स्वास्थ्य मन्त्री तिलकुमार मेन्याङ्बो तथा सदस्यहरु उद्योग कृषि तथा सहकारी मन्त्री भक्तिप्रसाद सिटौला र सामाजिक विकास मन्त्री बुद्धिकुमार राजभण्डारी सहभागी छन् । आन्दोलनकारीका तर्फबाट गोविन्द आङ्बुङ, युवराज राई, रामभक्त कुरुम्बाङ, लाक्पा शेर्पा, ग्याल्जे शेर्पा, कुमार लिङ्देन मिराक,रमेश राई, कृष्ण चोङ्बाङ, प्रेम मिभक र पदम जबेगू सहभागी छन् । सरकारले औपचारिक आह्वान गरेपछि त्यसलाई स्वीकार गर्दै पहिचान पक्षधरका तर्फबाट पनि आइतबार वार्ता समिति बनाइएको थियो । प्रदेशसभाको दुईतिहाइभन्दा बढी बहुमतले गत फागुन १७ गते तत्कालीन प्रदेश १ को नाम कोसी राखेपछि त्यसको विरोधमा पहिचान पक्षधर आन्दोलित छन् । कोशी प्रदेशको नाम पुनः नामांकन संयुक्त संघर्ष समितिले चरणबद्ध आन्दोलन गरिरहेको छ ।"
ताप्लेजुङ र पाँचथरका जनप्रतिनिधिसँग प्रचण्डले भने : उद्धार र राहतमा सम्पूर्ण संयन्त्र परिचालन गर्छौं,"काठमाडौं : प्रधानमन्त्री पुष्पकमल दाहाल प्रचण्डले बाढीपहिरोमा परी बेपत्ता भएका नागरिकहरूको खोजी, उद्दार कार्य र राहतका निम्ति सम्पूर्ण राज्य संयन्त्र परिचालन गरेको बताएका छन्। सोमबार बिहान ताप्लेजुङ र पाँचथरका राजनीतिक दल र जनप्रतिनिधिहरूको टोलीसँग बालुवाटारमा भेट गर्दै प्रधानमन्त्रीले प्राकृतिक प्रकोपको खतरा अहिले पनि विद्यमान रहेकाले सरकारले राज्यका सम्पूर्ण संयन्त्र परिचालन गर्ने बताएका हुन्। भेटमा ताप्लेजुङ र पाँचथरका राजनीतिक दलका नेता र जनप्रतिनिधिहरूले ताप्लेजुङ, पाँचथर र संखुवासभामा बाढीपहिरोबाट ठूलो धनजनको क्षति भएको जानकारी गराउँदै तत्कालका लागि टेन्ट, खाद्यवस्तु, भाडाकुँडा र लत्ताकपडा उपलब्ध गराउन, सडक र पुल भत्किएका ठाउँमा तत्काल वैकल्पिक कनेक्टिभिटी जोड्न सरकारको ध्यानाकर्षण गराएका थिए । भेटमा प्रधानमन्त्रीले क्षतिको सम्पूर्ण विवरणबारे आफू जानकार रहेको र कनेक्टिभिटी टुटेको स्थानमा युद्धस्तरमा बेलिब्रिज निर्माण गर्न निर्देशन दिइसकेको बताए। तत्काल पहलकदमी लिन गृह, रक्षा र भौतिक मन्त्रालयलाई निर्देशित गरेको बताउँदै प्रधानमन्त्रीले खाद्यान्न, आवास र स्वास्थ्य सम्बन्धी आवश्यक सामग्री तत्काल पठाउने प्रतिबद्धता व्यक्त गरे। भेटमा पूर्वमन्त्री एवं नेकपा एमालेका सचिव योगेशकुमार भट्टराई, पूर्वमन्त्री वसन्तकुमार नेम्वाङ, सांसद लिला बखिनलगायतका नेता एवं जनप्रतिनिधिहरू उपस्थित थिए।"
बाढीपहिरो प्रभावित क्षेत्रको निरीक्षण गर्न प्रधानमन्त्री संखुवासभा आउँदै,संखुवासभा : प्रधानमन्त्री पुष्पकमल दाहाल प्रचण्ड बाढीपहिरो प्रभावित क्षेत्रको निरीक्षण गर्न संखुवासभा आउने भएका छन्। प्रधानमन्त्री प्रचण्ड केहीबेरमा नेपाली सेनाको हेलिकोप्टरमार्फत पूर्वी पहाडी जिल्लाको बाढीपहिरो प्रभावित क्षेत्रको निरीक्षणमा निस्कने बताइएको छ। प्रधानमन्त्रीसँगै उपप्रधान एवं गृहमन्त्री नारायणकाजी श्रेष्ठ पनि संखुवासभा आउन लागेका छन्। शनिबार राती आएको अविरल वर्षाका कारण संखुवासभाको हेँवा खोलामा बाढीले बगाउँदा १ जनाको मृत्यु भएको छ भने हाईड्रोपावरमा काम गर्ने १७ जना मजदुर सम्पर्कविहीन भएका छन्। बाढीले चैनपुर४ दोभनेमा निर्माण भइरहेको सुपर हेँवा हाइड्रोपावरमा क्षति पुग्नुका साथै त्यहाँ काम गर्ने १७ जना मजदुर सम्पर्कविहीन भएका हुन्। सम्पर्क विहीनहरुको खोजी कार्य भइरहेको जिल्ला प्रहरी कार्यालयले जनाएको छ । पाँचखपन नगरपालिका ५ स्थित हेँवा खोला किनारमा एक शव भटिएको जिल्ला प्रहरी कार्यालय संखुवासभाका जनाएको छ । बाढीले बगाएर ल्याएको अवस्थामा शवको भेटिए पनि शवको पहिचान हुन बाँकी रहेको जिल्ला प्रहरी कार्यालयका प्रमुख डीएसपी वीरेन्द्र गोदारले जानकारी दिए । चैनपुर नगरपालिका र पाँचखपन नगरपालिकाको बीचमा गएको पहिरोले खोला थुनिएपछि आएको बाढीले बगाउँदा ठुलो जनधनको क्षति भएको हो। बाढी खोला किनारमा रहेको ७ भन्दा बढी घर बगाएको स्थानीले जनाएका छन् । बाढीले पाँचखपन र चैनपुर जोड्ने निर्माणाधीन मोटरेबल पुल पनि बगाएको छ भने किनार क्षेत्रमा ७ घर बगाएको छ । हेंवा र पिलुवा खोलामा आएको बाढीका कारण भएको क्षतिको थप विवरण आउँन बाँकी छ ।
बाढीपहिरो प्रभावितलाई राहत तथा क्षतिपूर्ति उपलब्ध गराउन निर्देशन,"काठमाडौं : पूर्वाधार विकास समितिले देशभर बाढीपहिराबाट प्रभावित व्यक्तिको यथार्थ लगत सङ्कलन गरी पीडित परिवारलाई राहत तथा क्षतिपूर्ति उपलब्ध गराउन निर्देशन दिएको छ । सोमबार बिहान समितिको बैठकले बाढीपहिरामा परी जीवन गुमाउनेप्रति श्रद्धाञ्जली व्यक्त गर्दै घाइतेको शीघ्र उद्धार गरी उपचारको प्रबन्ध गर्न र विस्थापित परिवारको गाँस,बासको उचित व्यवस्थापन गर्न गृह मन्त्रालयलाई निर्देशन दिएको हो । कोशी प्रदेशको ताप्लेजुङ,पाँचथर, सङ्खुवासभा र तेह्रथुमलगायतका जिल्लामा अविरल वर्षाका कारण बाढी पहिराले मानवीय क्षतिका साथै सडक, पुल, बेलीब्रीज विविध विकास आयोजना र मानव बसोबास क्षेत्रमा ठूलो क्षति भएका सम्बन्धमा समितिले ध्यानाकर्षण प्रकट गरेको हो । बाढी पहिरोबाट पूर्वी नेपालका संखुवासभा,पाँचथर,ताप्लेजुङलगायत जिल्ला प्रभावित भएका छन्। त्यहाँ धनजनसहित ठूलो मानवीय क्षति भएको छ।"
समाजवादी मोर्चाको घोषणा अघि शीर्ष नेताबीच बालुवाटारमा छलफल,"काठमाडौं : सत्तारुढ नेकपा माओवादी केन्द्रसहितका दलहरु आज समाजवादी मोर्चा घोषणाको अन्तिम तयारीमा जुटेका छन्। नेकपा माओवादी केन्द्र, नेकपा एकीकृत समाजवादी, जनता समाजवादी पार्टी, विप्लव नेतृत्वको नेकपालले आज दिउँसो ४ बजे समाजवादी मोर्चा घोषणा गर्ने तयारी गरेका छन्। समाजवादी मोर्चाको कार्यविधि र प्रतिबद्धतामाथि थप छलफल गर्न सोमबार बिहान प्रधानमन्त्री पुष्पकमल दाहाल प्रचण्डसहित शीर्ष नेताहरुबीच बालुवाटारमा छलफल भएको थियो। छलफलमा नेकपा माओवादी केन्द्रका अध्यक्ष प्रचण्ड, एकीकृत समाजवादीका अध्यक्ष माधवकुमार नेपाल, सम्मानीत नेता झलनाथ खनाल, जनता समाजवादीका नेता राजेन्द्र श्रेष्ठ, नेकपाका महासचिव नेत्रबहादुर चन्द विप्लव, खड्गबहादुर विश्वकर्मा (प्रकाण्ड) लगायतका नेता सहभागी भएको माओवादी केन्द्रका एक नेताले अन्नपूर्णलाई जानकारी दिए। उनीहरुबीच करिब एक घण्टा छलफल भएको हो। समाजवादी मोर्चा बने २७५ सदस्यीय प्रतिनिधि सभामा ५४ सिटसहित तेस्रो निर्णायक शक्ति निर्माण हुनेछ। यता डा बाबुराम भट्टराईको नेतृत्वको नेपाल समाजवादी पार्टीलाई मोर्चामा समावेश गर्न झमेला भएको छ। जनता समाजवादी पार्टी अध्यक्ष उपेन्द्र यादवको अनिच्छाका कारण डा भट्टराई समावेश नहुने भएका हुन्। मोर्चाले संघीयता, लोकतन्त्र, सुशासन, समृद्धि र सामाजिक आर्थिक न्यायसहितको नेपाली विशेषताको समाजवादको स्थापना गर्नु मोर्चाको प्रमुख उद्देश्य हुने जनाएको छ। त्यस उद्देश्य प्राप्तिका लागि आफ्ना वैचारिक एवं राजनीतिक प्रतिबद्धताहरूलाई १५ वटा बुँदा समेटेको छ। संघीय लोकतान्त्रिक गणतन्त्रको रक्षा र सुदृढीकरण गर्दै नेपाली समाजवादको विशेषताहरू पहिचान गरी समाजवादको नेपाली बाटो तय गर्ने उल्लेख छ। नेपालमा सदियौंदेखि कायम रहिआएको वर्गीय, जातीय, भाषिक, क्षेत्रीय, लैङ्गिक र जात व्यवस्थाजन्य शोषण, उत्पीडन, असमानता र विभेदहरू अन्त्य गर्ने दाबी मोर्चाले गरेको छ। त्यसका लागि निरन्तर जनपहल र जनदबाब सिर्जना गर्ने प्रतिबद्धता जनाएको छ। त्यस्तै मानव विकास सूचकांकमा पछाडि परेका मधेस, कर्णाली र सेतीमहाकालीलगायत पिछडिएको क्षेत्र र जनताको विकास र अवसरलाई विशेष प्राथमिकतामा राख्ने भएको छ। राजनीतिक, आर्थिक, सामाजिक र सांस्कृतिक रूपले बहिष्करणमा परेका वा पारिएका मधेसी, आदिवासी जनजाति, खस, दलित, मुस्लिम, थारु, पिछडा वर्ग, अल्पसंख्यक समुदाय, विपन्नवर्गलगायतका सीमान्तकृत समुदायहरूको पहिचानको मान्यता, समावेशीकरण र सामाजिक न्यायको प्रत्याभूति गराउने कार्य अगाडि बढाउने भएको छ। मोर्चाले जनताको नागरिक र राजनीतिक अधिकारका साथै आर्थिक, सामाजिक र सांस्कृतिक अधिकारको प्रत्याभूति गराउँदै शान्तिपूर्ण, न्यायसंगत र समावेशी समाजको निर्माण गर्ने छ। प्रतिबद्धतामा भनिएको छ, वित्तीय एकाधिकार तथा दलाल पुँजीवादको शोषण र हस्तक्षेपबाट मुक्त तथा सार्वजनिक, सहकारी र निजी क्षेत्रको समन्वयात्मक, सहकार्यात्मक र क्रियाशील भूमिकाका आधारमा समाजवादी अर्थराजनीतिक व्यवस्था अवलम्बन गर्नेछ। प्रगतिशील कर प्रणाली लागू गर्ने छ। देशको अर्थव्यवस्थामा नीतिगत तथा संरचनागत सुधार गरी उत्पादनमुखी अर्थतन्त्र, आपूर्ति व्यवस्थामा सुधार तथा समन्यायिक वितरणको व्यवस्था गर्ने उद्देश्य मोर्चाको छ। मोर्चाले आन्तरिक र बाह्य लगानीमैत्री वातावरण निर्माण गरी देशलाई औद्योगीकरण गर्ने, वैदेशिक रोजगारीबाट पुँजी र प्रविधिसहित फर्केका नेपालीहरूलाई देशभित्र रोजगारमूलक व्यवसाय गर्न प्रोत्साहित गर्ने र उत्पादनका क्रियाकलाप वृद्धि गरी रोजगारी प्रदान गर्ने जनाएको छ। गरिबी उन्मूलन र रोजगार प्रवद्र्धनको क्षेत्रहरूमा लगानी बढाउन तीनवटै तहको सरकारहरूलाई क्रियाशील बनाउने प्रतिबद्धतामा उल्लेख छ। प्रत्येक नागरिकलाई आधारभूत स्वास्थ्य सेवा निःशुल्क उपलब्ध गराउने आश्वसन पनि मोर्चाको छ। संघीयताको प्रभावकारी कार्यान्वयनका लागि संघ, प्रदेश र स्थानीयतहका सरकारहरूबीचको क्षेत्राधिकारलाई स्पष्ट पार्ने, देशको राजस्व तथा स्रोतसाधनहरू सन्तुलित र न्यायोचित रूपमा बाँडफाँट गर्ने र राज्यकातर्फबाट प्रदान गरिने सेवा सुविधाहरू जनतामा पुर्याउन प्रदेश तथा स्थानीयतहलाई सक्षम बनाउँदै संघीय समाजवादी प्रणालीलाई समृद्ध गर्ने प्रतिबद्धतमा उल्लेख छ। विगतका विभिन्न कालखण्डमा भएका आन्दोलनहरूका कारण विभिन्न दलका नेताकार्यकर्ताहरूमाथि लगाइएका मुद्दाहरूको खारेजी र राजबन्दी रिहाइका लागि आवश्यक कानुनी र राजनीतिक पहल गर्ने तथा विभिन्न राजनीतिक दलहरूसँग भएका सहमति र सम्झौताहरू कार्यान्वयन गर्ने प्रतिबद्धता पत्रमा छ।"
राष्ट्रिय स्वतन्त्र पार्टीको केन्द्रीय समिति र संसदीय दलको बैठक जारी,रास्वपाको नीति तथा विचार विभागले तयार पारेको सैद्धान्तिक मस्यौदामा पार्टीभित्र तीव्र मतभेद रहेको छ। काठमाडौं : राष्ट्रिय स्वतन्त्र पार्टीको केन्द्रीय समिति र संसदीय दलको बैठक सुरु भएको छ। पार्टी स्थापना दिवस र नयाँ युगको संकल्प नामक सैद्धान्तिक दस्तावेजबारे छलफल गर्न सोमबार बिहान बैठक बसेको हो। रास्वपाको नीति तथा विचार विभागले तयार पारेको राजनीतिक दस्तावेज सैद्धान्तिक मस्यौदामा पार्टीभित्र तीव्र मतभेद रहेको छ। उक्त विषयमा आजको बैठकमा छलफल भइरहेको बैठकमा सहभागी एक केन्द्रीय सदस्यले जानकारी दिए। रास्वपाका संसदीय दलका प्रमुख सचेतक सन्तोष परियारका अनुसार असार ७ गतेको स्थापना दिनको बारेमा छलफल हुनेछ । असार ७ गते साँझ ७ बजे सातै प्रदेशका ७७ जिल्लामा एक साथ ७७ पटक घन्टी बजाएर यात्रामा ऐक्यबद्धता जनाउन सभापति रवि लामिछानेले कार्यकर्तालई निर्देशन दिइसकेका छन्। रास्वपाले स्थापना दिन पार्टी कार्यालय बालाजुमा सार्ने तयारी समेत गरेको छ।
किसानलाई उत्पादनको उचित मूल्य नदिएसम्म अर्थतन्त्र बलियो हुँदैन : केपी ओली,"काठमाडौं : नेकपा एमालेका अध्यक्ष केपी शर्मा ओलीले किसानलाई उत्पादनको उचित मूल्य नदिएसम्म अर्थतन्त्रलाई बलियो बनाउन नसक्ने बताएका छन्। उनले किसानलाई उनीहरूको उत्पादनको उचित मूल्य र आम्दानी ग्यारेन्टी नभएसम्म कृषिलाई अर्थतन्त्र र रोजगारीको बलियो खम्बा बनाउन नसक्ने बताएका हुन्। ओलीले सामाजिक सञ्जालमा लेखेका छन्, 'जबसम्म हामी किसानलाई उनीहरूका उत्पादनको उचित मूल्य र आम्दानीको ग्यारेन्टी गर्न सक्दैनौं, तबसम्म हामी कृषिलाई अर्थतन्त्र र रोजगारीको बलियो खम्बा बनाउन सक्दैनौं ।' अध्यक्ष ओलीले उत्पादनको मूल्य नपाएर सडकमै फ्याक्नु पर्ने अवस्था आउनु दु:खद भएको बताएका छन्। आइतबार उचित भाउ नपाएको भन्दै कालीमाटीमा किसानले गोलभेडा फ्याँकेका थिए। कालीमाटी तरकारी बजारमा ५ हजार क्रेट अर्थात् १२ हजार ५ सय किलो गोलभेंडा सडकमा फ्याँकिएको थियो। गत साता काभ्रे पाँचखालका किसानले पनि यसैगरी झिकु खोलामा गोलभेंडा फालेका थिए। ओलीले किसानले मेहनतपूर्वक पसिना बगाएर गरेको उत्पादन सडकमा फालेको दृष्यले मन थाम्न मुस्किल भएको बताएका छन्। 'हामी एकातिर करिब ४०० अर्बको कृषिजन्य बस्तु आयत गरिरहेका छौं, अर्कोतिर हाम्रा कृषि उत्पादनले मूल्य नपाएर सडकमा फालिएको छ । किसानले मेहनतपूर्वक पसिना बगाएर गरेको उत्पादन सडकमा फालेको यस्तो दृश्य देख्दा मन थाम्न मुश्किल हुन्छ।     ( ) कृषिवस्तु खरिद सम्झौता हुनु पर्छ भनेर हामीले घोषणा पत्रको २० ग्यारेन्टीमा भनेका थियौं पनि ।जबसम्म हामी किसानलाई उनीहरूका उत्पादनको उचित मूल्य र आम्दानीको ग्यारेन्टी गर्न सक्दैनौं,तबसम्म हामी कृषिलाई अर्थतन्त्र र रोजगारीको बलियो खम्बा बनाउन सक्दैनौं,'ओलीले लेखेका छन्।'"
रेशम चौधरीसँग ओलीले भने तपाईँलाई साह्रै अन्याय भएको रहेछ,"काठमाडौं : नेकपा एमाले अध्यक्ष केपी शर्मा ओली र नागरिक उन्मुक्ति पार्टीका संरक्षक रेशम चौधरीबीच भेटवार्ता भएको छ। सोमबार विहान बालकोटमा उनीहरूबीच छलफल भएको हो। उनीहरूबीच समसमायिक राजनीतिका विषयमा छलफल भएको थियो। एमाले अध्यक्ष ओलीले टीकापुर घटनामा अन्याय भएको रेशमलाई सुनाएका थिए। 'हामीबीच राजनीतिक भेटघाट भएको हो। भेटमा उहाँले साह्रै अन्यायमा पर्नुभएको बताउनुभयो,' रेशमले अन्नपूर्णसँग भने। ओलीले आफू जेल बसेका कुरा पनि रेशमसँग स्मरण गरेका थिए। उनले न्यायका लागि लड्दा आफू कसरी जेल परेको र जेलमा केकस्ता यातना दिएको कुरा स्मरण गरेको रेशमले बताए। 'उहाँको जेल जीवन पनि एकदमै कस्टकर थियो। उहाँले कसरी जेल पुर्याएको, कसरी गोलघरमा राखेको, जाडो, गर्मी कसरी कटाएको बारे बताउनुभयो,' उनले भने। रेशम चौधरी जेलमा रहँदा एमाले अध्यक्ष ओलीले ज्याकेट र जुत्ता पठाइदिएका थिए। उनले जाडोको बेला पठाइदिएको गिफ्टप्रति ओलीलाई भेटेरै समेत धन्यवाद दिए। गणतन्त्र दिवसमा आममाफी पाएर रिहाइ भएका चौधरी पछिल्लो समय राजनीतिक भेटघाट र देश दौडाहामा व्यस्त छन्। उनले आजै धरानका मेयर हर्क साङपाङलाई भेट्ने कार्यक्रम छ। यसअघि उनले प्रधानमन्त्री पुष्पकमल दाहाल प्रचण्ड र नेपाल समाजवादी पार्टीका अध्यक्ष डा बाबुराम भट्टराईसँग राजनीतिक भेटघाट गरेका थिए।"
धरानका मेयर साम्पाङले पनि रोके हिन्दी फिल्म आदिपुरुषको प्रदर्शन,"काठमाडौं : धरान उपमहानगरपालिकाका मेयर हर्क साम्पाङले धरानमा भारतीय फिल्म आदिपुरुषप्रदर्शनमा रोक लगाएका छन्। उनले सामाजिक सञ्जालमा स्टाटस र भिडियो राख्दै फिल्म प्रदर्शनमा रोक लगाएका हुन्। साम्पाङले भारतीय चलचित्र आदिपुरुषको संवादलाई लिएर धरानमा पनि हिन्दी फिल्म प्रदर्शनमा प्रतिबन्ध लगाइएको जानकारी दिए। उनले भनेका छन्, हाम्रो देशको राष्ट्रियता, अखण्डता, स्वाभिमान, सार्वभौम सत्तामा आँच आउने कुनैपनि अभिव्यक्ति हामीलाई सह्य छैन। आपत्तिजनक शब्द नसच्चिएसम्म धरानका सिनेमा हलहरुमा कुनै पनि भारतीय फिल्म प्रसारण गर्न रोक लगाईएको जानकारी गराउँछु। यस अगाडि काठमाडौं महानगर र पोखरा महानगरपालिकाकाले सोमबारदेखि महानगरमा भारतीय हिन्दी फिल्म प्रदर्शनमा रोक लगाउने घोषणा गरेका थिए। गत बिहीबार उनले तीन दिनभित्र विवादित संवाद भारतबाटै नसच्यासम्म कुनै पनि हिन्दी फिल्म प्रदर्शन गर्न नदिने काठमाडौंका मेयर मेयर बालेन शाहले चेतावनी दिएका थिए। फिल्ममा समावेश जानकी भारतकी छोरी हुनभन्ने संवाद नसच्चिएसम्म भारतीय फिल्मको प्रदर्शन रोक्ने काठमाडौं महानगरको निर्णयपश्चात पोखरा महानगरले पनि हल सञ्चालकलाई फिल्म नचलाउन पत्राचार हो।"
समाजवादी मोर्चाको घोषणा ४ बजे,"काठमाडौं : समाजवादी मोर्चाको घोषणा सोमबार अपरान्ह ४ बजे हुने भएको छ। त्यसका लागि राष्ट्रियसभा गृहमा घोषणा सभा आयोजना गरिएको छ। आइतबारको शीर्ष नेताहरूको बैठकमा सोमबार अपरान्ह ३ बजे घोषणा गर्ने समहति भएपनि प्रधानमन्त्री पुष्पकमल दाहाल प्रचण्ड बाढी पहिरो प्रभावित क्षेत्र संखुवासभा गएपछि मोर्चा ४ बजे घोषणा हुने भएको हो। समाजवादी मोर्चामा नेकपा माओवादी, जनता समाजवादी पार्टी, एकीकृत समाजवादी पार्टी र विप्लव नेतृत्वको नेकपा छन्। नेकपा माओवादी केन्द्रका अध्यक्ष एवम् प्रधानमन्त्री पुष्पकमल दाहाल प्रचण्ड, एकीकृत समाजवादीका अध्यक्ष माधवकुमार नेपाल, जनता समाजवादीका अध्यक्ष उपेन्द्र यादव, नेकपाका महासचिव नेत्रबहादुर चन्द विप्लबलगायतका नेताहरुबीच सहमति जुटेपछि आज समाजवादी मोर्चा घोषणा हुन लागेको हो। सरकारमा देखिएको अस्थिरता रोक्न र सबैलाई एकीकृत गरेर अगाडि बढ्न सहज होस् भनेर मोर्चा गठन गर्न लागिएको नेताहरुले बताएका छन्। चार दलका शीर्ष नेता छलफलमा जुट्नु अगाडि दोस्रो तहका नेताहरुबीच पनि बिहान छलफल भएको थियो। कार्यदलले मोर्चाको अवधारणापत्रको मस्यौदा तयार पारेको छ। यसलाई अन्तिम रूप दिन आज बैठक बोलाइएको थियो। असार १ गते समाजवादी मोर्चा गठनको घोषणा गर्ने भनेपनि आन्तरिक तयारी नपुगेको भन्दै मोर्चा घोषणा हुन सकेको थिएन। समाजवादी मोर्चा बने २७५ सदस्यीय प्रतिनिधि सभामा ५४ सिटसहित तेस्रो निर्णायक शक्ति निर्माण हुनेछ।"
किसानको उत्पादन नगरपालिकाले खरिद बिक्री गर्दै,"सिन्धुपाल्चोक : किसान दिलबाहादुर विकले बिहान सबेरै २ मुठा फर्सीको मुन्टा, ११ मुठा धनियाँ, ४ किलो फर्सी, १८ मुठा साग, साँढे २ किला काँक्रो बोकेर सदरमुकामको स्थानमा तरकारी संकलन केन्द्र आइपुगे। उनले ल्याएको तरकारी जोखियो, मुठा गनियो। बिक्री गरिएको तरकारीको दैनिक हिसाब खातामा हस्ताक्षर गरे र उनी घरतर्फ लागे। सिन्धुपाल्चोकको चौतारा साँगाचोकगढी नगरपालिका ५ छेकाथोकका कृषक विक दैनिक आफूले उत्पादन गरेको तरकारी बोकेर बिहानै तरकारी संकलन केन्द्रमा बेच्न ल्याउँछन्। पहिला पहिला बारीका उत्पादन गरेको तरकारी आफैंले प्रयोग गथ्यौं, बाँकी बसे छिमेकीलाई बाढिन्थ्यो, कृषक विक भन्छन् नगरपालिकाले सञ्चालन गरेको तरकारी संकलन केन्द्रमा जेजति उत्पादन भएको छ त्यो किन्न थालेपछि अहिले दिनको २ मुठा साग भएपनि ल्याएर बेच्ने गरेको छु। उनीजस्तै चौतारा साँगाचोकगढी नगरपालिका ७ कल्लेरीकी सीता दुलाल पनि आफ्नो बारीमा उत्पादन भएको तरकारी संकलन केन्द्रमा बेच्न ल्याउँछिन्। अहिले बारीमा गोलभेडा, भेडेखुर्सानी, सीमी फलिरहेका छन्, उनले भनिन् संकलन केन्द्र सञ्चालन भएपछि तरकारी बारीमै कुहिएला भन्ने पीर छैन। २३ किलो भेडेखुर्सानी संकलन केन्द्रमा बेचेर फर्किएको उनले सुनाइन्। किसानहरूलाई प्रोत्साहित गर्दै उत्पादनमा बढोत्तरी गर्ने उद्देश्यले सिन्धुपाल्चोकको चौतारा साँगाचोकगढी नगरपालिकाले किसानहरूद्वारा उत्पादित सामग्री खरिद गर्ने प्रबन्ध मिलाएपछि कृषकमा हौसला बढेको छ। कृषकहरूले उत्पादन गरेको जतिसुकै परिमाणको तरकारी पनि नगरपालिकाले खरिद गर्न सुरु गरेपछि कृषकहरू उत्साहित बनेका छन्। चौतारा साँगाचोकगढी नगरपालिका५ चौतारा बजारको मूख्य स्थानमा तरकारी संकलन तथा चिस्यान केन्द्रको स्थापनासँगै नगरमार्फत किसानहरूसँग खरिद गरेको उत्पादन उपभोक्तालाई बिक्री वितरणको प्रबन्धसमेत मिलाइएको छ। संकलन केन्द्रमा किसानहरूद्वारा उत्पादित गोलभेँडा, काँक्रो, साग, करेला सीमीजस्ता तरकारी दैनिक आउने गरेको तरकारी संकलन केन्द्र सञ्चालनको जिम्मेवारी पाएका व्यवसायी कृष्णबहादुर श्रेष्ठले बताए। मौसमी उत्पादनको हिसाबले अहिले कृषकहरू बढी जस्तो गोलभेँडा बेच्च आउँछन्, उनले भने दैनिक २ सय किलो गोलभेँडा संकलन हुँदै आएको छ। अन्य तरकारी पनि संकलन केन्द्रले दैनिक खरिद गरिरहेको उनले बताए। स्थानीय बजारमा खपत नभएको तरकारी चिस्यान केन्द्रमा राखिने र राजधानी काठमाडौंको बजारमा बिक्री गर्ने गरेको उनले बताए। अहिले गोलभेडा काठमाडौंको कालिमाटीमा पठाइरहेका छौं, उनले भने। किसानले तरकारीको मूल्य भने बजार भाउ अनुसार नै पाउँछन्। त्यसका लागि बिक्रेता किसानको कुनै पनि बैंकमा अनिवार्य खाता सञ्चालन भएको हुनुपर्ने छ। किसानबाट खरिद गरेको तरकारी लगायतका उत्पादनको मूल्य हरेक १५ दिनमा किसानको खातामा नगरपालिकाले जम्मा गरिदिने छ। किसानको भएभरको उत्पादन नगरमार्फत कृष्णबहादुर श्रेष्ठले खरिद गर्ने र बिक्री वितरण गरी किसानको खातामा नगरबाट प्राप्त अनुदानसहितको थप रकम पनि जम्मा गरिदिने जिम्मेवारी श्रेष्ठले निर्वाह गर्दै आएका छन्। यसबाट किसानले कुनै पनि उत्पादन बिक्री भएन भनेर फाल्नुपर्ने अवस्था नआउने नगर प्रमुख कृष्णप्रसाद सापकोटाले बताए। किसानका सबै उत्पादन खरिद गरी स्थानीय बजारमा खपत नभए राजधानीसम्म लैजाने प्रबन्ध मिलाइएको नगर प्रमुख सापकोटाको भनाइ छ। त्यसका लागि चाँडै नै नगरपालिकाले कृषि एम्बुलेन्सको पनि प्रबन्ध मिलाउन लागेको नगर प्रमुख सापकोटाले जानकारी दिए। संकलन केन्द्रलाई थप व्यवस्थित र किसानहरूको उत्पादनलाई भण्डारण गर्दै प्रोत्साहित गर्नका लागि चौतारा साँगाचोकगढी नगरपालिका वडा नं ४ मा अर्को एक चिस्यान केन्द्रको पनि निर्माण हुँदैछ। नगरपालिकाको २ करोड र संघीय सरकारको ५० लाख अनुदानमा निर्माण हुँदै गरेको यो आयोजनालाई नगरले आफ्नो गौरवको आयोजनाको रुपमा लिइएको छ। निर्माणाधीन चिस्यान केन्द्र आगामी माघसम्म सम्पन्न हुने नगरपालिकाले जनाएको छ। तरकारीमा नगरपालिकालाई आत्मनिर्भर बनाउने लक्ष्यका साथ संकलन केन्द्रको सुरुवात गरिएको प्रमुख प्रशासकीय अधिकृत रामबहादुर केसी बताउँछन्। असार १ गतेबाट सुरु गरिएको संकलन केन्द्रमा दैनिक रूपमा तरकारी संकलनमा वृद्धि भइरहेको उनले बताए। सुरुमा ४०४५ किलो तरकारी संकलन भएको थियो, अहिले झण्डै १ सय किलोको हाराहारीमा तरकारी संकलन भइरहेको छ, केसीले भने। तरकारी संकलन केन्द्रमा कृषकले बिक्री गरेको मौसमी तथा बेमैसमी तरकारीहरूको परिमाणका आधारमा नगरपालिकाले वितरण गर्ने उत्पादनमा आधारित अनुदान उपलब्ध गराउने नगरपालिकाले जनाएपछि कृषकहरू थप उत्साहित बनेका छन्।"
गर्भवतीलाई पोषण सामग्री,नुवाकोट : नुवाकोटको तादी गाउँपालिकाले गर्भवतीलाई पोषण सामग्री हस्तान्तरण गरेको छ। उपाध्यक्षसँग गर्भवती कार्यक्रम अन्तर्गत पोषणयुक्त खानेकुरा तथा साथै न्यानो कपडा वितरण गरिएको प्रमुख प्रशासकीय अधिकृत खेमराज छिनालले जानकारी दिए । कार्यक्रमअन्तर्गत तादी गाउँपालिका ३ मा २८ र ६ मा १४ गरी ४२ जना गर्भवतीलाई कपडाका साथै पोषणयुक्त खानेकुरा वितरण गरिएको उपाध्यक्ष सन्जु प्याकुरेल श्रेष्ठले बताइन्।
"बिर्तामोडमा भारतीय कारको ठक्करबाट दुई प्रहरी घाइते, चालक फरार","झापा : झापाको बिर्तामोडमा भारतीय नम्बर प्लेट भएको कारको ठक्करबाट दुई प्रहरी घाइते भएका छन्। घाइते हुनेहरूमा प्रहरी सहायक हवलदार शिवनारायण महतो र प्रहरी जवान दीपेन्द्र गुरुमैता रहेको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। इलाका प्रहरी कार्यालय अनारमनिमा कार्यरत घाइतेमध्ये सहायक हवलदार महताको खुट्टा भाँचिएको छ। घाइते दुवै जनाको बिर्तामोडस्थित बिएण्डसी अस्पतालमा उपचार भइरहेको जनाइएको छ। पूर्वपश्चिम राजमार्ग अन्तर्गत बिर्तामोड ६ स्थित बुट्टावारिको प्रहरी बिट नजिकै सवारीसाधन चेकजाँच खटिएका प्रहरीलाई सोमबार राती साढे ८ बजेको समयमा तीव्र गतिमा आएका डब्लुबी ७४ एए १७९५ नम्बरको कारले ठक्कर दिएको थियो। अगाडि एउटा गाडी चेकजाँच गरिरहेको अवस्थामा पछाडिबाट आएको सो कारले प्रहरीलाई ठक्कर दिएको डीएसपी रिजालले बताए। कार चालक फरार रहेको छ, भने कारभित्र सवार अन्य दुई जना समेत घाइते भएका छन्। दुर्घटनाबाट कारको अगाडि भाग क्षतिग्रस्त भएको प्रहरीले जनाएको छ।"
मंगलबार देशका छवटा प्रदेशमा वर्षा हुने,"काठमाडौं : मंगलबार देशका ६ वटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी प्रदेशको केही स्थानहरूमा बागमती, गण्डकी, लुम्बिनी, कर्णाली र सुदूरपश्चिम प्रदेशका थोरै स्थानहरूमा र देशको बाँकी भूभागका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ । मंगलबार राति कोशी, मधेस, गण्डकी र लुम्बिनी प्रदेशको केही स्थानहरूमा साथै बागमती, कर्णाली र सुदूरपश्चिम प्रदेशका थोरै स्थानहरूमा र देशको बाँकी भूभागका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। कोशी प्रदेश र मधेस प्रदेशको थोरै स्थानमा भारी वर्षाको पनि सम्भावना रहेको छ।"
"दोलखामा दुई यातायात व्यवसायी विवाद, बस र सुमो नचल्दा यात्रु मर्कामा","दोलखा : दोलखामा दुई यातायात व्यवसायीबीच विवादका कारण बस र सुमो सञ्चालन नहुँदा यात्रु मर्कामा परेका छन्। रोल्वालिङ यातायात र पूर्व अरनिको यातायात बीचको विवादका कारण यात्रुलाई समस्या भएको हो। दुवै यातायातका मजदुरबीच पटक पटक झडपको अवस्था सिर्जना भएपछि जिल्ला प्रशासन कार्यालय सोमबार बैठक राखेको थियो। तर, बैठकमा सहमति नजुटेपछि भोलिसम्मका लागि स्थगित भएको निमित्त प्रमुख जिल्ला अधिकारी औलख बहादुर आलेले बताए। रोल्वालिङ यातायातका व्यवसायी र मजदुरहरूले चरिकोटमा पूर्व अरनिको यातायातका सवारीका साधनलाई सोमबार बिहानैबाट अवरोध गरेका थिए। काठमाडौं महानगरपालिकाले नयाँ बसपार्कबाट अनिवार्य बस सञ्चालन गर्नुपर्ने नियम लगाएपछि रोल्वालिङले नयाँ काउन्टर खोलेको थियो। तर नयाँ बसपार्कबाट यातायात सञ्चालन नगर्ने अडान लिएको पूर्व अरनिको यातायातले रोल्वालिङ यातायातको बसमा अवरोध गरेपछि विवादले ठूलो रुप लिएको हो। सोही विषयलाई लिएर अरनिको यातायातका व्यवसायी र मजदुरले जडिवुटीमा रोल्वालिङका बसलाई अवरोध गरेपछि शनिबार झडप भएको थियो। झडपका क्रममा दुवै पक्षका व्यवसायी र मजदुर घाइते भएका थिए। अरनिकोले काठमाडौंको जडिबुटी र काभ्रेपलान्चोकको दोलालघाटमा आफ्ना सवारीका साधनलाई अवरोध गरेको भन्दै रोल्वालिङ यातायातले दोलखामा अरनिको सवारीका साधन संचालनमा अवरोध गरेको रोल्वालिङ यातायात सहकारी संस्था लिमिटेडका अध्यक्ष मिंगुर शेर्पाले बताए। त्यसैगरी अरनिको यातायात प्रालीको ज्यादतिपूर्ण व्यवहारको विरूद्धमा जिल्ला प्रशासन कार्यालय काठमाडौं, महानगरपालिका लगायत प्रहरी वृत्तहरूमा समेत जानकारी गराउँदा सम्बन्धित पक्षहरूलाई बोलाएर आवश्यक छलफल नगरेको हुँदा यस संस्थाले आफ्नो गृह जिल्लाको प्रशासन कार्यालय र जिल्ला प्रहरी कार्यालयलाई अनुरोध गरेको रोल्वालिङ यातायातले जनाएको छ।"
दस्तावेजलाई अन्तिम रुप दिन रास्वपाको १७ सदस्यीय कार्यदल गठन,"काठमाडौं : राष्ट्रिय स्वतन्त्र पार्टी, (रास्वपा) ले पार्टीको नीति, विचार र सिद्धान्तसम्बन्धी दस्तावेजलाई अन्तिम रूप दिन आज १७ सदस्यीय कार्यदल गठन गरेको छ। पार्टीका महामन्त्री डा मुकुल ढकालको नेतृत्वमा उक्त कार्यदल बनाइएको सहमहामन्त्री कविन्द्र बुर्लाकोटीले जानकारी दिए। उनका अनुसार आन्तरिक छलफलका लागि तयार पारेको दस्तावेजलाई अझै स्पष्ट बनाउन पदाधिकारीसहितको कार्यदल बनाइएको हो। उक्त कार्यदलमा पदाधिकारीबाट महामन्त्री डा ढकाल र सहमहामन्त्री बुर्लाकोटी रहेको सो पार्टीले जनाएको छ। अन्य सदस्यबारे निर्णय हुन बाँकी रहेको बुर्लाकोटीले जनाइएको छ। उक्त दस्तावेजमाथि पटकपटक छलफल गरेर भदौको मध्यसम्म अन्तिम रूप दिने तयारी रहेका सो पार्टीले जनाएको छ।"
"औषधि खुवाएर गर्भपतन गराउँदा महिलाको मृत्यु, मेडिकल सञ्चालक पक्राउ","विराटनगर : मोरङको उर्लाबारीमा औषधि खुवाएर अवैध तरिकाले गर्भपतन गराउँदा महिलाको मृत्यु भएको खुलेको छ। प्रहरीको प्रारम्भिक अनुसन्धानबाट उर्लाबारी नगरपालिका६ स्थित आश्रय मेडिकल हल (औषधि पसल)ले उपलब्ध गराएको औषधि सेवन गर्दा झापाको दमक नगरपालिका४ ताराबारीकी ४० वर्षीया कल्पना राईको मृत्यु भएको पत्ता लागेको हो। प्रहरीका अनुसार इच्छाविपरीत गर्भ रहेको भन्दै गर्भपतनका लागि कल्पना गत जेठ ३२ गते बिहीबार आश्रय मेडिकल हलमा पुगेको पाइएको छ। मेडिकल हलका सञ्चालक ४० वर्षीय सन्तोष घिमिरेले अवैध हिसाबले गर्भपतन गराउन औषधि खुवाएको पत्ता लागेको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार दमक४ घर भएका घिमिरेले उर्लाबारीमा औषधि पसल सञ्चालन गर्दै आएका थिए। घिमिरेले गर्भवतीलाई कुन औषधि सेवन गराएभन्ने खुल्न बाँकी रहेको डीएसपी दाहालको भनाइ छ। औषधि सेवनपछि रक्तश्राव हुन थालेछ। रक्तश्राव नरोकिएपछि घिमिरेले नै उपचारका लागि उर्लाबारी३ मंगलबारेस्थित मदन भण्डारी अस्पताल एवं ट्रमा सेन्टरमा पुर्याएको पाइयो, उनले भने, अस्पताल पुर्याउँदा बिरामीको अवस्था नाजुक भइसकेको रहेछ। चिकित्सकले चेकजाँच गर्दा गर्भभित्रको शिशुको पनि मृत्यु भइसकेको पत्ता लाग्यो। ट्रमा सेन्टरमा कल्पनालाई भर्ना गराउँदा पति युवराज पनि सँगै थिए। अस्पतालका मेडिकल सुपरिटेन्डेन्ट डा रविकुमार साहका अनुसार सुरुमा आकस्मिक कक्षमा भर्ना गरिएकी महिलाको अवस्था गम्भीर रहेका कारण थप उपचारका लागि सुविधा सम्पन्न अस्पतालमा लैजान भनिएको थियो। तर, आर्थिक अवस्था कमजोर रहेको कारण देखाउँदै परिवारका सदस्यले अन्यत्र लैजान नसक्ने बताएपछि ट्रमा सेन्टरमै उपचार सुरु गरिएको उनको भनाइ छ। अस्पताल भर्ना हुँदा अत्यधिक रक्तश्राव भइरहेको थियो। चेकजाँच गर्दा गर्भभित्रको शिशुको पनि मृत्यु भइसकेको पाइयो, डा साहले भने, रक्तश्राव रोक्न र गर्भभित्रको मृत बच्चा निकाल्न शल्यक्रिया गरियो। तर, रक्तश्राव रोकिएन। शरीरमा हेमोग्लोबिनको कमी देखिएर बिरामीको स्वास्थ्य अवस्था चिन्ताजनक बन्दै गएपछि थप उपचारका लागि रेफर गरिएको उनी बताउँछन्। परिवारका सदस्यले थप उपचारका लागि कल्पनालाई शनिबार राति धरानस्थित बीपी कोइराला स्वास्थ्य विज्ञान प्रतिष्ठान लगेका थिए। गम्भीर अवस्थाकी उनलाई तत्काल आईसीयूमा भर्ना गरियो। उपचारकै क्रममा आइतबार बिहान ३:५० बजेतिर मृत्यु भएको प्रतिष्ठानले जनाएको छ। चिकित्सकको लापरबाहीले घटना भएको भन्दै परिवार र आफन्तले शव उर्लाबारी लगेर आइतबार दिनभर ट्रमा सेन्टरअगाडि राखेका थिए। लापरबाही गर्ने चिकित्सकलाई कारबाही हुनुपर्ने र मृतकका परिवारलाई क्षतिपूर्ति दिनुपर्नेलगायतका माग उनीहरुको थियो। तर, प्रहरीले अवैध तरिकाले गर्भपतन गराउन मेडिकलले औषधि सेवन गराउँदा महिलाको मृत्यु भएको पत्ता लगाएको हो। त्यसलगत्तै इलाका प्रहरी कार्यालय उर्लाबारीका प्रहरी निरीक्षक बबिन्द्र नेम्वाङ नेतृत्वको टोलीले मेडिकलका सञ्चालक घिमिरेलाई पक्राउ गरेको छ। मृतक कल्पनाका पति युवराजले किटानी जाहेरी दिएपछि उनलाई पक्राउ गरिएको प्रहरीले जनाएको छ। घिमिरेविरुद्ध ज्यान सम्बन्धि कसूरमा मुद्दा चलाउन सोमबार अदालतबाट म्याद थप गरेर घटनाको बाँकी अनुसन्धान अघि बढाइएको डीएसपी दाहालले बताए। उनका अनुसार सोमबार नै विराटनगरको कोसी अस्पतालमा पोस्टमार्टम गरेर शव अन्त्येष्टिका लागि परिवारको जिम्मा लगाइएको छ। ट्रमा सेन्टरका मेसु साहले मृतकको गर्भमा २२ देखि २४ हप्तासम्मको बच्चा रहेको हुनसक्ने बताए। अवैध हिसाबले गर्भपतन गराउने नाममा औषधि सेवन गराउँदा घटना भएको हो, उनले भने, गर्भभित्र मृत्यु भइसकेको बच्चा निकाल्नलाई गरिएको शल्यक्रिया सफल नहुँदा आमाको पनि ज्यान गयो। गर्भवतीको मञ्जुरीमा १२ हप्तासम्मको गर्भपतनलाई कानुनले वैधानिक मानेको छ। आमाको ज्यान खतरामा पर्नसक्ने र मानसिक तथा शारीरिक अवस्था खराब हुनसक्ने वा बच्चा सकुशल नहुने, जबरजस्ती एवं हाडनाता करणीबाट गर्भ रहेमा, गर्भवतीलाई निको नहुने रोग लागेमा, जन्मिएर पनि बच्चा बाँच्न सक्ने अवस्था नभएमा वा अन्य कुनै कारणले भ्रुणमा अशक्तता हुने अवस्था आएमा इजाजत प्राप्त चिकित्सकको रायअनुसार २८ हप्तासम्मको गर्भपतन गराउन सकिने कानुनी व्यवस्था छ। तर, त्यसमा कानुनले गर्भवती महिलाको मञ्जुरी आवश्यक ठानेको छ। जथाभावी औषधि सेवन गराएर गर्भपतन गराउनु गैरकानुनी रहेको प्रहरीको भनाइ छ। मेडिकलले त गर्भपतन गराउनै पाउँदैनन्। सरकारले वैधानिक गर्भपतनका लागि छुट्टै एवं विशेष व्यवस्था गरेको छ, प्रहरीका एक अनुसन्धान अधिकृत भन्छन्, इजाजत प्राप्त चिकित्सकको रायमा आधिकारिकता प्राप्त स्वास्थ्य संस्थाबाट मात्रै गर्भपतन गराउनुपर्छ। कानुनले दिएको सुविधाभन्दा बाहिर गएर त्यस्तो काम गर्न पाइँदैन।"
स्याङ्जामा घट्यो जनसंख्या,"स्याङ्जा : स्याङ्जामा जनसंख्या घटेको छ। तथ्यांक कार्यालय स्याङ्जाका प्रमुख शारदा शर्माले जिल्लाको जनसंख्या घटेको जानकारी दिइन्। जिल्लाको जनसंख्या २०६८ को भन्दा १२८ प्रतिशतले घटेको हो। जिल्लामा जनसंख्या २ लाख ५३ हजार २४ रहेको कार्यालयले जनाएको छ। कार्यालयले राष्ट्रिय जनगणना २०७८ को नतिजा सार्वजनिक गर्दै सो कुराको औपचारिक रूपमा जानकारी गराएको हो। कुल जनसंख्या मध्ये १ लाख ३६ हजार ३ सय ४६ महिला र एक लाख १६ हजार ६ सय ७८ पुरुष रहेको उनको भनाइ छ। १० वर्षअघि २ लाख ८९ हजार १४८ जनसंख्या रहेकोमा अहिले सार्वजनिक गणनामा २ लाख ५३ हजार २४ देखिएको छ। जनगणना २०७८ अनुसार, नेपालको जनसंख्या दुई करोड ९१ लाख ६४ हजार ५७८ रहेको छ। जसमा महिलाको संख्या एक करोड ४९ लाख ११ हजार २७ अर्थात् ५१०२ प्रतिशत छ। पुरुषको संख्या एक करोड ४२ लाख ५३ हजार ५५१ छ। प्रतिशतमा ४८९८ छ। यस्तै, अन्य लिंगीको संख्या दुई हजार ९२८ रहेको राष्ट्रिय तथ्यांक कार्यालयले जनाएको छ। यो देशको जनसंख्याको ०००१ प्रतिशत हो।"
ताप्लेजुङ बाढीपहिरोः घाइते राजकुमारको हेलिकोप्टरमार्फत उद्धार,"ताप्लेजुङ : ताप्लेजुङको पहिरोमा परी गम्भीर घाइते राजकुमार राईलाई हेलिकोप्टरमार्फत उपचारका लागि विराटनगर लगिएको छ। सिदिङ्वा६ मेहेले मुकुभञ्ज्याङका राजकुमार सोमबार बिहान पहिरोमा परी गम्भीर घाइते भएका थिए। उनीसँगै उद्धार गरिएका सुरेश राईको भने मृत्यु भइसकेको छ। सोही पहिरोमा परि बेपत्ता भएका केशरबहादुर राईको मृत अवस्थामा शव फेला परेको थियो। गम्भीर घाइते रहेका राईलाई नेपाली सेनाको हेलिकोप्टर मार्फत उद्धार गरी उपचारका लागि विराटनगर लगिएको छ। उद्धारका लागि पुगेको हेलिकोप्टर निलगिरी माविको खेलमैदानमा अवतरण गरेको केही समयमा नै मौसममा खराबी आएपछि डेढ घण्टा त्यहीँ रोकिनु परेको थियो। ताप्लेजुङमा पहिरोमा परी हालसम्म तीन जनाको ज्यान गइसकेको छ भने तीन जना अझै बेपत्ता रहेका छन्। पाँच दिनदेखिको अविरल वर्षाका कारण विशेषगरी सिदिंवा६ मेहेले बाढी पहिरोको अत्यधिक चपेटामा परेको छ। सो वडाध्यक्ष रत्न लिङ्देनका अनुसार गाउँमा खाद्यान्न समेत अभाव भएको छ। हिजोदेखि नै स्थानीय पहिरोको जोखिमका कारण घर छोडेकाले खानाको समेत अभाव भएको उनले बताए। अहिलेसम्म कहिबाट पनि राहतको व्यवस्था भएको छैन। विस्थापितहरूलाई आफ्नै ढंगले व्यवस्थापन गरिरहेका छौं, वडाध्यक्ष लिङ्देनले भने। घाइतेलाई उद्धार गर्न गएको हेलिकोप्टरमा केही खाद्यान्न पठाएको भएपनि सहज हुने स्थानीयले बताएका छन्। सोही स्थानमा आइतबार बेपत्ता रहेका गणेश तामाङको शव फेला परेको थियो भने अन्य तीन जना अझै हराइरहेका छन्।"
झापामा एक कैदीबन्दीको मृत्यु,झापा : झापामा एक कैदीबन्दीको मृत्यु भएको छ। मृत्यु हुनेमा मेचीनगर नगरपालिका ६ निवासी २८ वर्षीय दिपेन्द्र भन्ने देवेन्द्र थापा रहेको झापा कारागार भद्रपुरले जनाएको छ। आइतबार साँझ उनको स्वास्थ्यमा समस्या देखिएपछि प्रादेशिक अस्पताल भद्रपुर लगिएको र उनको सोही अस्पतालमा उपचारका क्रममा मृत्यु भएको झापा कारागार प्रमुख मोहनलाल पनेरुले जानकारी दिए। लागूऔषध मुद्दामा २०७८ साल असार १६ गतेदेखि कारागारमा जेल बिताइरहेका थापाको कैद समयावधि ५ वर्ष रहेको थियो।
क्वारेन्टाइनको माग गर्दै एसएमएस अभियान सुरु,"टीकापुर : खक्रौलास्थित सत्ती भन्सार कार्यालयमा क्वारेन्टाइन स्थापनाको माग गर्दै आजदेखि संघीय जनप्रतिनिधिहरूलाई एसएमएस पठाउन थालिएको छ। क्वारेन्टाइनको माग गर्दै आन्दोलनमा उत्रिएको टीकापुर उद्योग वाणिज्य संघको आह्वानमा कैलाली क्षेत्र नं १, २ र ३ का स्थानीयहरूले यस क्षेत्रबाट प्रतिनिधित्व गर्ने संघीय प्रतिनिधिलाई एसएमएस पठाउन थालेका हुन्। कैलालीका तीनवटा निर्वाचन क्षेत्रबाट प्रतिनिधित्व गर्ने संघीय सांसद रञ्जिता श्रेष्ठ चौधरी, ईश्वरीदेवी न्यौपाने, मदनकुमारी शाह गरिमा, नारायणदत्त मिश्र, रुपा शोसी चौधरी, अरुणकुमार चौधरी र गंगाराम चौधरीको मोबाइलमा एसएमएस पठाउन थालेको हुन्। तीनवटै क्षेत्रबाट प्रतिनिधि सभा र राष्ट्रियसभामा प्रतिनिधित्व गर्ने सांसदहरूलाई पठाइएको एसएमएसमा माननीयज्यू, नमस्कार, ०७५ मै मुल भन्सार भएको सत्ती भन्सारमा क्वारेन्टाइन कहिले स्थापना हुन्छ ? भनिएको छ। भन्सार कार्यालयमा क्वारेन्टाइन स्थापनाको माग गर्दै संघले यसअघि सत्तीस्थित क्वारेन्टाइनको कार्यालयमा बोर्ड राख्ने, भन्सार कार्यालयमा तालाबन्दी गर्ने, प्रशासन कार्यालयमार्फत् प्रधानमन्त्रीलाई ज्ञापनपत्र बुझाएको थियो। त्यस्तै सुदूरपश्चिम प्रदेशका मुख्यमन्त्री कलमबहादुर शाह, कैलालीका प्रमुख जिल्ला अधिकारीलाई ज्ञापनपत्र बुझाएको थियो। क्वारेन्टाइन कार्यालय नहुँदा यस क्षेत्रका व्यवसायीहरूले अन्यत्रबाट भन्सार गर्नुपरेकाले आन्दोलनमा उत्रिन बाध्य भएको संघका वरिष्ठ उपाध्यक्ष सन्तोष खड्काले बताए। उनले संघले टीकापुर क्षेत्रवासीलाई यस क्षेत्रका सांसदहरूलाई एसएमएस गर्न आग्रह गरेका छन्।"
भारतमा अत्यधिक गर्मीका कारण तीन दिनमा करिब १०० जनाको मृत्यु,"नयाँ दिल्ली : भारतमा गर्मीका कारण करिब १०० जनाको मृत्यु भएको छ। भारतको उत्तर प्रदेश र त्यससँग जोडिएको राज्य बिहारमा पछिल्लो तीन दिनमा भीषण गर्मीका कारण मृत्यु हुनेको सङ्ख्या ९८ पुगेको स्थानीय अधिकारीले बताएका छन् । गर्मीका कारण उत्तर प्रदेशमा ५४ जनाको मृत्यु भएको छ भने बिहारमा ४४ जनाको मृत्यु भएको छ । अधिकारीहरूका अनुसार गर्मीका कारण बिरामी परी मृत्यु भएका अधिकांश व्यक्ति ६० वर्षभन्दा माथिका रहेका बताइएको छ । भारतीय मौसम विज्ञान विभाग (आईएमडी) को तथ्याङ्कअनुसार शुक्रबार र शनिबार देशका केही भागमा अधिकतम तापक्रम ४२२ डिग्री सेल्सियस पुगेको थियो । उत्तर प्रदेशको सबैभन्दा बढी प्रभावित जिल्ला बलिया हो । बलियाका प्रमुख स्वास्थ्य अधिकारीलाई उद्धृत गर्दै स्थानीय सञ्चारमाध्यमले लेखेका छन्, 'सबै व्यक्ति केही न केही रोगबाट पीडित थिए र अत्यधिक गर्मीका कारण उनीहरुको अवस्था बिग्रिएको थियो । बिहीबार २३, शुक्रबार २० र शनिबार ११ जनाको मृत्यु भएको थियो ।' यसबाहेक बलियाको एक जिल्ला अस्पतालमा पछिल्लो तीन दिनमा कम्तीमा ४०० जनालाई भर्ना गरिएको जनाइएको छ। गर्मीका कारण ज्वरो आउने, सास फेर्न गाह्रो हुने र अन्य स्वास्थ्य समस्या देखिएको बिरामीले गुनासो गरेका थिए । जिल्ला प्रशासनका अनुसार बिरामी र कर्मचारीलाई गर्मीको जोखिमबाट जोगाउन सरकारी अस्पतालमा पङ्खा,एयरकुलर र एयर कन्डिसनरको व्यवस्था गरिएको छ ।"
बागमती प्रदेशमा विपदबाट प्रभावित कृषकलाई ५६ लाख वितरण,"हेटौंडा : बागमती प्रदेश सरकारले पहिलो पटक कृषि क्षेत्रमा विपदमा परेका कृषकहरूलाई राहत वितरणका लागि कार्यविधि बनाएर क्षतिपूर्ति तथा राहत रकम वितरण गर्न सुरु गरेको छ। प्रदेशको मन्त्रिपरिषदको बैठकबाट गत वर्ष कार्यविधि स्वीकृत गरेसँगै प्रदेशको कृषि तथा पशुपन्छी विकास मन्त्रालयले रकम वितरण गर्न सुरु गरेको हो। मन्त्रालयमा चालू आर्थिक वर्षमा क्षतिपूर्तिको मागसहित प्रदेशका १३ जिल्लामध्ये ९ वटा जिल्लामा रहेका ४० वटा कृषि फर्मले निवेदन दिएका थिए। त्यसैअनुसार पहिलो चरणमा प्राकृतिक र गैरप्राकृतिक विपदबाट नोक्सानमा परेका कृषकलाई ५४ लाख ६१ हजार रुपैयाँ क्षतिपूर्ति तथा राहत रकम वितरण गर्न सुरु गरेको हो। पहिलो चरण अन्तर्गत काभ्रे जिल्लामा रहेको टिम भिजन एग्रिकल्चर फर्म पनौती५, श्रेष्ठ बंगुर फर्म पनौती१०, उन्नती हाम्रो बंगर फर्म पनौती१०, एसएस बंगुर माछा तथा कृषि फर्म बनेपा७ लाई १०१० लाख रुपैयाँ राहत रकम वितरण गरेको हो। यस्तै कृषि तथा पशुपन्छी विकासमन्त्री डा राजेन्द्रमान श्रेष्ठको अध्यक्षतामा बसेको राहत व्यवस्थापन तथा निर्देशन समितिले नोबेल कृषि फर्म धुलिखेललाई ५ लाख ७० हजार रुपैयाँ, हाम्रो माझीफेदा पशुपालन तथा कृषि फर्म चौरीदेउराली३, काभ्रेलाई ३६ हजार, दाजुभाइ एकीकृत बहुउद्देश्यीय कृषि फर्म पनौती९ लाई ३५ हजार, गैरीगाउँ कृषि तथा पशुपन्छी फर्म पनौती५ लाई ८२ हजार प्रदान गर्ने निर्णय समेत गरेको छ। कार्यविधि अनुसार कृषकलाई बढीमा १० लाख रुपैयाँ क्षतिपूर्ति दिन मिल्ने व्यवस्था रहको भन्दै अहिले मन्त्रालयले चालु आर्थिक वर्षमा कोषमा रहेको ३ करोड रुपैयाँबाट राहत रकम वितरण कार्य सुरु गरेको मन्त्रालयका प्रवक्ता झलकनाथ कडेँल बताए। आगामी आर्थिक वर्षका २०८००८१ का लागि ५ करोड रुपैयाँ कोषका लागि विनियोजन भएकाले कृषकको फिल्ड ब्याक कस्तो आउछ त्यसैअनुसार अघि बढ्ने उनले बताए। चालू आर्थिक वर्षको जेठसम्म मकवानपुरबाट ८ वटा निवेदन, चितवनबाट १० वटा,काभ्रेबाट ८ वटा, ललितपुरबाट ६, धादिङबाट, दोलखा, सिन्धुपाल्चोक २२ वटा र नुवाकोट र सिन्धुली ११ वटा निवेदन राहत रकम मागसहित निवेदन मन्त्रालयमा दर्ता भएकोमा पहिलो चरणको वितरण गरिएको र अब दोस्रो चरणका लागि पनि चाँडै नै वितरणको तयारी गरिरहेको मन्त्रालयका सचिव डा शरण पाण्डेले बताए।"
सिँचाइ विभागका तत्कालीन महानिर्देशक राजभण्डारीविरुद्ध भ्रष्टचार मुद्दा,"काठमाडौं : जलस्रोत तथा सिँचाइ विभागका तत्कालीन महानिर्देशक मधुकर प्रसाद राजभण्डारीविरुद्ध भ्रष्टचार मुद्दा दायर भएको छ। उनले अकुत सम्पत्ति आर्जन गरेको पाइएपछि अख्तियार दुरुपयोग अनुसन्धान आयोगले उनीविरुद्ध आरोप पत्र दायर गरेको हो। उनको ३ करोड ५६ लाख ७७ हजार ३४६ रुपैयाँ १७ पैसा सम्पत्तिको स्रोत नखुलेपछि आरोपपत्र दायर भएको हो। २०५१ फागुन ३० गतेदेखि २०७९ भदौ ३१ सम्मको अनुसन्धान जाँच अवधिमा उनको पारिश्रमिक बचत आय, निजको श्रीमतीको पारिश्रमिक बचत आय, श्रीमतीको उपदान, दैनिक भ्रमण तथा स्थानीय भत्ता, बीमा परिपक्व भई प्राप्त आय, सेयर बिक्रीबाट प्राप्त आय, कर्मचारी संचयकोष लगायत विभिन्न बैंक तथा वित्तीय संस्थाहरूबाट लिएका ऋणकर्जा आय, घर बहाल (घर भाडा) वापत प्राप्त वैधानिक आय, बैदेशिक भ्रमण आय, निवृत्तिभरण आय, कृषि आय, विप्रेषण आय, शेयर लाभांश आयसमेत गरी तीन करोड ८५ लाख ५१ हजार ७४० रुपैयाँ मात्र वैधानिक आय स्रोत देखिएको छ। सोही जाँच अवधिमा निजको सम्पूर्ण व्यय (खर्च तथा लगानी) मा जग्गा खरिद, घर निर्माण खर्च, शेयर खरिदमा भएको खर्च, कर्जाऋणको साँवा ब्याज तिरेको रकम, जीवन बीमा प्रिमियम भुक्तानीमा भएको खर्च, अध्ययन खर्च, कम्पनी लगानीमा भएको खर्च, सवारी साधन खरिदमा भएको खर्च र बैंक मौज्दात रकमसमेत गरी जम्मा सात करोड ४२ लाख २९ हजार ८६ रुपैयाँ खर्च तथा लगानी गरेको देखिएको छ।"
उपप्राध्यापक चलाउनेमाथि आक्रमण गर्नेविरुद्धको मुद्दा फिर्ता लिएपछि विरोध,"काठमाडौं : त्रिभुवन विश्वविद्यालयका उपप्राध्यापक प्रेमबहादुर चलाउनेमाथि आक्रमण गर्नेविरुद्धको मुद्दा फिर्ता गर्ने सरकारको निर्णयविरुद्ध नेकपा एमाले निकट विद्यार्थी संगठन अनेरास्ववियुले प्रदर्शन गरेको छ। गत बिहीबार बसेको मन्त्रिपरिषद बैठकले सांघातीक हमलामा संलग्न अभियुक्तविरुद्धको मुद्दा फिर्ता लिने निर्णय गरेपछि अनेरास्ववियु आन्दोलित बनेको हो। मुद्दा फिर्ता नलिन र उपप्राध्यापक चलाउनेलाई न्यायको माग गर्दै अनेरास्ववियुका विद्यार्थीहरूले जिल्ला अदालत परिसरमा प्रदर्शन गरेका छन्। सोही क्रममा प्रहरीले केही विद्यार्थीहरूलाई नियन्त्रणमा लिएको छ। भोलि सो मुद्दाको अन्तिम सुनुवाइ जिल्ला अदालत काठमाडौं हुँदैछ। २०७७ असोज २० मा त्रिभुवन विश्वविद्यालय परिसर कीर्तिपुरमा समाजशास्त्रका उपप्राध्यापक चलाउनेमाथि आक्रमण गरेको आरोपमा नेपाल विद्यार्थी संघका हरि आचार्य, योगेन्द्र रावललगायतविरुद्ध जिल्ला अदालत काठमाडौंमा ज्यान मार्ने उद्योगको मुद्दा थियो। नेविसंघका आचार्य र रावलसँगै दीपकराज ओझा,रुपेश साह, रविन लामा, सयुज श्रेष्ठ, निरज रानामगरविरुद्ध पनि ज्यान मार्ने उद्योगको मुद्दा छ। आक्रमणबाट उपप्राध्यापक चलाउनेको टाउको, छाती, घाँटी, तिघ्रामा चोट लागेको थियो।्"
"ताप्लेजुङमा बाढी पहिरो : मृतकको संख्या ३ पुग्यो, ३ जना बेपत्ता","ताप्लेजुङ : ताप्लेजुङमा बाढी पहिरोमा परि मृत्यु हुनेको संख्या तीन पुगेको छ। सोमबार बिहान बाबु छोराको मृत्यु भएको हो। सिदिंवा गाउँपालिका६ मेहेलेको मुकुभञ्ज्याङमा पहिरो जाँदा बाबु केशरबहादुर राई र छोरा सुरेश राईको मुत्यु भएको हो। पहिरोमा परेका उनीहरुमध्ये सुरेश र रामकुमार राईको गम्भिर घाइते अवस्थामा उद्धार गरिएको थियो। जसमध्ये सुरेशको मृत्यु भएको छ भने रामकुमारको अवस्था चिन्ताजनक रहेको छ। उनको उद्धारका लागि नेपाली सेनाको हेलिकप्टर इटहरीबाट मेहेलेतर्फ प्रस्थान गरेको ताप्लेजुङ प्रहरी प्रमुख डिएसपी राजन लिम्बूले जानकारी दिए। गम्भीर घाइते रामकुमारलाई स्थानीय निलगिरी माध्यमिक विद्यालयसम्म लैजाँदै गरेको स्थानीय राजेश कँडेलले जानकारी दिए। स्थानीय कमल कडरियाका अनुसार सो क्षेत्रमा खाद्यान्न समेत अभाव भएको छ। हिजोदेखि नै स्थानीय पहिरोको जोखिमका कारण घर छाडेकाले खानाको समेत अभाव भएको उनले बताए। यस्तै स्थानीय स्वास्थ्य चौकीसमेत पहिरोले बगाएका कारण प्राथमिक स्वास्थ्य उपचारको पनि अभाव रहेको स्थानीयको भनाई रहेको छ। सोहि स्थानमा आइतबार बेपत्ता रहेका गणेश तामाङको शव फेला परेको थियो भने अन्य तीनजना अझै हराइरहेका छन्। अबिरल बर्षा नरोकिएका कारण राहत तथा उद्धारमा समस्या भएको छ। जिल्ला विपद् व्यवस्थापन समितिका अध्यक्ष एवम् प्रमुख जिल्ला अधिकारी गोमादेवी चेम्जोङले पानी पर्ने क्रम नरोकिएकोले जोखिम बढ्न सक्ने भन्दै सबैलाई सावधानी रहन आग्रह गरेकी छन्। उनले विपद् व्यवस्थापन समितिले राहत र उद्धारका कार्यलाई उच्च प्राथमिकतामा राखेको र यसकार्यमा सबै शक्ति परिचालित गरिएको बताइन्। यता काबेली नदीको जलसतहले सतर्कता तह पार गरेको र अहिले पनि बढ्दो क्रममा रहेको जल तथा मौसम विज्ञान विभागले जनाएको छ। बिहान एसएमएस पठाउँदै विभागले काबेली र तमोर नदीको तटीय क्षेत्रमा दिउँसोसम्म नै सतर्कता अपनाउन आग्रह गरेको छ। यो पनि पढ्नुहोस ताप्लेजुङमा बाढी पहिरो : मेहेलेमा ४ जना बेपत्ता, आङ्खोपमा ३ घर बगायो, दोभान बजार जोखिममा बाढीपहिरोले यातायात अवरुद्ध, उद्धारमा कठिनाइ बाढी पहिरोको वितण्डा ताप्लेजुङमा पहिरोमा परेका राई सम्पर्कविहीन, दुई घाइतेको उद्धार"
बागलुङमा भारतीय चलचित्र चलाउन रोक,बागलुङ : बागलुङमा भारतीय चलचित्र चलाउन रोक लगाइएको छ। बागलुङ नगरपालिकाले सोमबार बागलुङमा रहेको बीएसआर सिनेमा हललाई पत्र लेख्दै चलचित्र आदिपुरुषमा भएको त्रुटि नसच्चिएसम्म भारतीय फिल्म नचलाउन निर्देशन दिएको हो। नगरपालिकाका प्रमुख प्रशासकीय अधिकृत हरिदत्त कंडेलले बीएसआरलाई पत्र काट्दै भारतीय फिल्म आदिपुरुषमा भ्रम छर्ने तरिकाले जानकी भारतीय छोरी हुन भन्ने शब्द समावेश गरिएको र उक्त शब्द नसच्चिए सम्म नगरपालिका क्षेत्र भित्रका चलचित्र घरमा अन्य कुनै भारतीय फिल्म प्रसारण गर्न रोक लगाउन निर्देशन दिएका छन्। बागलुङ नगरपालिकाका नगरप्रमुख वसन्तकुमार श्रेष्ठले सामाजिक सञ्जाल फेसबुकमा स्टाट्स लेख्दै राष्ट्रियताको सन्दर्भमा कुनै सम्झौता नहुने बताएका छन्। उनले कुनै पनि देशको राष्ट्रियता र सार्वभौमिकताका सन्दर्भमा अध्ययन गर्न र संवेदनशील बनेर चलचित्र निर्माण गर्न निर्मतालाई अनुरोध गरेका छन्। यसअघि काठमाडौं महानगरपालिका र पोखरा महानगरपालिकाले सोमबारदेखि आफ्नो क्षेत्रभित्र पर्ने हलहरूमा कुनै भारतीय फिल्म चल्न नदिने निर्णय गरेको थिए।
बाढीमा बेपत्ता भएका दुई जनाको शव फेला,"फिदिम : बाढीमा परी बेपत्ता भएका पाँचथरका दुई जनाको शव फेला परेको छ । हिलिहाङ गाँउपालिका ७ की एलिसा माझी र फिदिम नगरपालिका १० का संजोग लिम्बूको शब फेला परेको प्रहरीले जनाएको छ । माझीको शव धनकुटाको छथर गाँउपालिका ४ तेलियास्थित तमोर नदीको किनामा फेला परेको हो । लिम्बूको शब तुम्बेवा गाँउपालिका ५ लोलिपा दोभान स्थित तमोर नदीमा फेला परेको जिल्ला प्रहरी कार्यालय पाँचथरका प्रहरी नायब उपरीक्षक हरी खतिवडाले जानकारी दिए । माझी हिलिहाङ ७ माझिटारमा हेंवा खोला र तमोर नदीको दोभान नजिकै बोतल हाउस होटल सञ्चालन गर्दै आएकी थिइन् । लिम्बू फिदिम ११ स्थित माउण्टेल जलविद्युत् आयोजनामा सुरक्षा कार्डको रुपमा कार्यरत थिए । बाढीमा बेपत्ता भएका दुइ जनाको शव फेला परेसँगै पाँचथरमा बाढीपहिरोबाट मृत्यु हुनेको संख्या तीन पुगेको छ । बाढीमा परी बेपत्ता भएका पाँच जनामध्ये तीन जना अझै बेपत्ता छन् । यो पनि पढ्नुहोस बाढी पहिरोको वितण्डा ताप्लेजुङमा बाढी पहिरो : मृतकको संख्या ३ पुग्यो, ३ जना बेपत्ता पाँचथरको याङवरकमा पहिरोमा फसेका १२ जनाको उद्दार"
हुम्लामा जीप दुर्घटना हुँदा चालकको मृत्यु,"सिमकोट : हुम्ला सिमकोटदेखि हिल्सा जाँदै गरेको जीप दुर्घटनामा परी घाइते भएका चालकको मृत्यु भएको छ। नाम्खा गाउँपालिकाको च्याछहरामा दुर्घटना भएको जीपबाट हाम्फालेर घाइते भएका चालक राजेश हेन्जन तामाङको मृत्यु भएको हो। दुर्घटनामा घाइते भएका चालक तामाङको जिल्ला अस्पतालका क्रममा मृत्यु भएको हुम्लाका प्रहरी प्रमुख डीएसपी भीमलाल भट्टराईले जानकारी दिए। जिल्ला सदरमुकाम सिमकोटबाट हिल्साका लागि छुटेको कर्णाली प्रदेश ०३१०२२ च ५१२६ नम्बरको बोलेरो जीप च्याछहरा भिरको उकालो चड्दै गर्दा कर्णाली नदीमा खसेको हो प्रहरी नायव उपरीक्षक भट्टराईले अन्नपूर्णसँग भने, सोमबार बिहान ५ बजे सिमकोटबाट छुटेको जीप बिहान करिब ७ बजे उक्त भीरबाट खसेको हो। कामका लागि उत्तरी छिमेकी चीनको ताक्लाकोट जान सीमा पास बनाउन सदरमुकाम सिमकोट आएका लिमीका १२ जना यात्रु बोकेर हिल्सा जाँदै गरेको जीप दुर्घटना भएको हो। च्याछहराको भिरमा अप्ठ्यारो उकालो बाटोका कारण यात्रुसहितको जीप चढ्न नसक्ने भएपछि चालकले सबै यात्रु ओरालेका थिए। यात्रुबिनाको जीपलाई उकालोमा चढाउने क्रममा जीप सडकबाट नदीमा खसेको थियो। चालकले अप्ठ्यारो बाटोमा यात्रु लिएर हिँड्ने जोखिम नउठाएकाले जीपमा सवार सबै यात्रु सकुशल रहेका हुन्। सामानसहित खसेको जीप कर्णाली नदीमा डुबेर बेपत्ता भएको छ। बेपत्ता जीपको स्थानीय र प्रहरीद्वारा खोजी कार्य भइरहेको बताइएको छ।"
"नुवाकोटको तारकेश्वरमा बजार अनुगमन, अखाद्य वस्तु नष्ट","नुवाकोट : नुवाकोटको तारकेश्वर गाउँपालिकाभित्रका सबै खाद्यान्न पसलमा अनुगमन गरिएको छ। बजारमा खाद्य सामग्रीको गुणस्तरीयताका बारेमा गुनासो आएपछि वडाहरूले अनुगमन गरेका हुन्। सम्बन्धित वडाध्यक्ष, गापाका कर्मचारी तथा सुरक्षाकर्मीसहितको सहभागितामा गरिएको बजार अनुगमनका क्रममा म्याद गुज्रिएका विभिन्न सामग्रीहरु बरामद गरिएको पालिकाका अध्यक्ष शिव अधिकारीले जानकारी दिए । उनका अनुसार अनुगमनका क्रममा म्याद गुज्रिएका र ढुसी परेका खाद्य सामग्री बरामद भएको हो। बरामद भएका सामग्री नेपाल प्रहरीको रोहबरमा सम्बन्धित वडामै नष्ट गरिएको छ। पहिलो पटक व्यापारीलाई सुध्रिन र उपभोक्तालाई सचेत रहन आग्रह गरिएको कार्यालयले जनाएको छ। गापाका सम्वन्धित कर्मचारीको नेतृत्वमा गाउँ प्रहरीको टोलीले तारकेश्वर १, ३ र ४ का पसलहरूको अनुगमन गरेको हो। यसअघि, तारकेश्वर २, ५ र ६ का पसलहरूको अनुगमनमा पनि म्याद गुज्रेको खाद्य सामग्री भेटिएको थियो।"
"एनआईसी एसिया लघुवित्तको साढे ४ करोड रकम हिनामिना, शाखा प्रमुखसहित ८ जनाविरुद्ध मुद्दा","जाजरकोट : जाजरकोटको छेडागाड नगरपालिका ५ थलह बजारमा रहेको एनआईसी एसिया लघुवित्त वित्तिय संस्था लिमिटेडका कर्मचारीले नक्कली ऋणी खडा गरेर लाखौं रकम हिनामिना गरेको रहस्य खुलेको छ । थहल शाखाका कर्मचारीहरुले ४ करोड ५३ लाख रुपैयाँ हिनामिना गरेको भन्दै प्रहरीमा मुद्दा परेको छ । कर्मचारीले स्थानीयको नाममा नक्कली ऋणी खडा गरी संस्थाको रकम हिनामिना गरेको पीडितले बताएका छन् । करिब २ सय ८५ जना नागरिकको नाममा थलह शाखाका तत्कालीन शाखा प्रमुख सुशील केसीसहित ८ जना कर्मचारीले रकम हिनामिना गरेको आरोप लागेको छ । केसीको नेतृत्वमा रहेको कर्मचारी टिमले नक्कली ऋणी खडादेखि ब्याज वापतको रकम हिनामिना गरेको आरोप लागेको हो । नक्कली ऋणी खडा गरेर कर्मचारीले उक्त रकम हिनामिना गरेका हुन् । लघुवित्त संस्थाको केन्द्रीय कार्यालयले अडिट गर्दा उक्त रहस्य खुलेको हो । ठूलो रकम हिनामिना भएको कुरा पत्ता लागेपछि एनआईसी एसिया लघुवित्त वित्तिय संस्था लिमिटेड केन्द्रीय कार्यालय बनेपा ७ काभ्रेपलाञ्चोक र शाखा कार्यालय जाजरकोटले तत्कालिन शाखा प्रमुख केसी सहित ८ जना विरुद्ध जिल्ला प्रहरी कार्यालय जाजरकोटमा मुद्धा दर्ता गराएको हो । मुद्धा परेका आठै जना कर्मचारी फरार रहेको प्रहरीले जनाएको छ । स्थानीय खातावालाको कागजपत्र लिएर नक्कली ऋणी खडा गरी रकम हिनामिना गरेको बारे अनुसन्धान भइरहेको जिल्ला प्रहरी कार्यालय जाजरकोटले जनाएको छ । मुद्दा परेकाहरूको कर्मचारीको नाम भने प्रहरीले मिडियालाई दिन इन्कार गरेको छ । 'हामी अनुसन्धानकै क्रममा छौं अहिले नाम सार्वजनिक गर्न मिल्दैन,' जिल्ला प्रहरी प्रमुख सन्तोष रोकामगरले बताए । उनले भने अन्य विवरण पनि अनुसन्धनकै सिलसिलामा रहेकाले कुनै कुरा भन्न मिल्दैन । अनुसन्धान पुरा भएपछि सबै कुरा बाहिर आउँछ । दोषी को हो हामी बुझिरहेका छौं । संस्थाको करिब साढे चार करोड रकम हिनामिना भएपछि ८ जना कर्मचारीविरुद्ध ठगि मुद्दा दर्ता भएको छ । एनआईसी एसिया लघुवित्त बैक केन्द्रीय कार्यालयका सूचना अधिकृत अर्जुन श्रेष्ठले पनि नाम भन्न नमिल्ने बताए । उनले केही सूचना लिने भए संस्थामा निवेदन दिएपछि मात्र पाइने बताए । 'हामीले प्रहरीमा उजुरी दिएका छौं नाम प्रहरीले दिन्छ उतै माग्नुहोस्,' उनले भने ।"
बाढीपहिरो प्रभावित क्षेत्रको निरीक्षण गर्न प्रधानमन्त्री संखुवासभामा,संखुवासभा : प्रधानमन्त्री पुष्पकमल दाहाल प्रचण्ड बाढीपहिरो प्रभावित क्षेत्रको निरीक्षण गर्न संखुवासभा आइपुगेका छन्। प्रधानमन्त्री प्रचण्ड र गृहमन्त्री तथा उपप्रधानमन्त्री नारायणकाजी श्रेष्ठसहित सङ्खुवासभाको तुम्लिङटार विमानस्थलमा केहीबेर अघि अवतरण गरेका हुन्। प्रधानमन्त्री प्रचण्ड नेपाली सेनाको हेलिकोप्टरमार्फत् सोमबार बिहान पूर्वी पहाडी जिल्लाको बाढीपहिरो प्रभावित क्षेत्रको निरीक्षण गर्न संखुवासभा आइपुगेका हुन्। शनिबार राती आएको अविरल वर्षाका कारण संखुवासभाको हेँवा खोलामा बाढीले बगाउँदा १ जनाको मृत्यु भएको छ भने हाईड्रोपावरमा काम गर्ने १७ जना मजदुर सम्पर्कविहीन भएका छन्। बाढीले चैनपुर४ दोभनेमा निर्माण भइरहेको सुपर हेँवा हाइड्रोपावरमा क्षति पुग्नुका साथै त्यहाँ काम गर्ने १७ जना मजदुर सम्पर्कविहीन भएका हुन्। सम्पर्क विहीनहरुको खोजी कार्य भइरहेको जिल्ला प्रहरी कार्यालयले जनाएको छ । पाँचखपन नगरपालिका ५ स्थित हेँवा खोला किनारमा एक शव भटिएको जिल्ला प्रहरी कार्यालय संखुवासभाका जनाएको छ । बाढीले बगाएर ल्याएको अवस्थामा शवको भेटिए पनि शवको पहिचान हुन बाँकी रहेको जिल्ला प्रहरी कार्यालयका प्रमुख डीएसपी वीरेन्द्र गोदारले जानकारी दिए । चैनपुर नगरपालिका र पाँचखपन नगरपालिकाको बीचमा गएको पहिरोले खोला थुनिएपछि आएको बाढीले बगाउँदा ठुलो जनधनको क्षति भएको हो। बाढी खोला किनारमा रहेको ७ भन्दा बढी घर बगाएको स्थानीले जनाएका छन् । बाढीले पाँचखपन र चैनपुर जोड्ने निर्माणाधीन मोटरेबल पुल पनि बगाएको छ भने किनार क्षेत्रमा ७ घर बगाएको छ । हेंवा र पिलुवा खोलामा आएको बाढीका कारण भएको क्षतिको थप विवरण आउँन बाँकी छ ।
क्वारेन्टाइन नहुँदा सत्ती भन्सारको राजश्वमा भारी गिरावट,"टीकापुर : कुनै समय आर्थिक वर्षको शुरुवाति चार महिनामै वार्षिक लक्ष्य बराबरको राजश्व संकलन गर्ने खक्रौलास्थित सत्ती भन्सार कार्यालयमा क्वारेन्टाइन नहुँदा राजश्वमा भारी गिरावट आएको छ । भन्सार कार्यालयमा क्वारेन्टाइन नहुँदा खाद्यजन्य तथा पशुजन्य वस्तुहरुको भन्सार हुन नसकेपछि राजश्वमा भारी गिरावट आएको हो । आर्थिक वर्ष २०७९०८० का लागि वार्षिक १६ करोड ८४ लाख ४२ हजार राजश्व संकलन गर्ने लक्ष्य लिएको सत्ती भन्सार कार्यालयले आर्थिक वर्षको अन्तिम एक महिना बाँकी हुँदा ६ करोड ८२ लाख ९ हजार रुपैयाँ मात्र राजश्व संकलन भएको हो । भन्सार कार्यालयका अनुसार आर्थिक वर्षको साउनदेखि जेठ महिनासम्म लक्ष्यको ४०२५ प्रतिशत मात्र राजश्व संकलन भएको छ । गत साउनमा ४७ लाख २६ हजार, भदौमा २५ लाख ८१ हजार, असोजमा १ करोड १४ लाख ८३ हजार, कार्तिकमा ३२ लाख ९९ हजार र मंसिरमा २४ लाख ३९ हजार राजश्व संकलन भएको छ । त्यस्तै पौषमा ८१ लाख ५१ हजार, माघमा ४८ लाख ८५ हजार, फागुनमा ७५ लाख ८५ हजार, चैत्रमा ८१ लाख ९५ हजार, बैशाखमा ५७ लाख ७४ हजार र जेठमा ९० लाख ९१ हजार रुपैयाँ राजश्व संकलन भएको छ । आर्थिक वर्ष ०७८०७९ मा २० करोड ५८ लाख ६१ हजार संकलन लक्ष्य रहेकोमा कार्यालयले १० करोड ६७ लाख ९३ हजार संकलन गरेको थियो । यो लक्ष्यको झण्डै ५२ प्रतिशत मात्रै हो । कार्यालयको तथ्यांक अनुसार आर्थिक वर्ष २०७७०७८ को ६ करोड ७ लाख रुपैयाँको लक्ष्य कार्यालयले पहिलो चौमासिकमै ६ करोड ८ लाख संकलन गरेको थियो । सो आर्थिक वर्षमा १५ करोड ८३ लाख ७ हजार रुपैयाँ संकलन गरेको थियो । छ महिना पहिलेसम्म भन्सार कार्यालयबाट आउने खाद्यपदार्थको मेनुवल्ली क्वारेन्टाइन हुने गरेको थियो । छ महिना यता विभागको सिस्टममै सत्ती भन्सार नभएपछि क्वारेन्टाइन गर्नुपर्ने खाद्यजन्य पदार्थको भन्सार हुन नसक्दा राजश्वमा भारी गिरावट आएको टीकापुर उद्योग वाणिज्य संघका वरिष्ठ उपाध्यक्ष सन्तोष खड्काले बताए । झण्डै छ महिना भयो, क्वारेन्टाइनको अनलाइन सिस्टममै सत्ती भन्सार कार्यालयको नाम नै छैन,'उपाध्यक्ष खड्काले भने, जसका कारण यो भन्सार भएर आउने खाद्यजन्य वस्तु धनगढी वा नेपालगञ्ज जानुपर्ने बाध्यता छ,जसले गर्दा भन्सारको राजश्वमा भारी गिरावट आएको हो । क्वारेन्टाइन नहुँदा यस क्षेत्रका खाद्य उद्योगहरूमा आउने कच्चा पदार्थ अन्यत्रबाट आएकाले भन्सारको राजश्वमा गिरावट आएको भन्सार प्रमुख तिर्थराज पासवानले स्वीकारे । राजश्व लक्ष्य अनुसार नउठ्नुका धेरै कारण छन् प्रमुख पासवानले भने, मुख्य कारण भने क्वारेन्टाइन छैन,अनलाइन सिस्टममै हाम्रो भन्सार देखिँदैन,व्यवसायी अरु भन्सारबाट ल्याउन बाध्य भएपछि राजश्वमा कमी त आउने नै भयो । भन्सार प्रमुख पासवानले केही समय पहिले सरकारले एलसी गरेर सामान ल्याउन रोक लगाउनु,आर्थिक मन्दी हुनु, भन्सारसम्म आउने भारततर्फको बाटो राम्रो नहुनु जस्ता कारणले समेत राजश्वमा गिरावट आएको बताए । टायल्स, मार्बलजस्ता बढी भन्सार संकलन हुने सामान स्थानीय व्यवसायीभन्दा अरुको नगर्न विभागले गरेको निर्देशनका कारण पनि राजश्वमा कमी आएको हो,' प्रमुख पासवानले भने, एलसी गरेर आउने सामान आउन नसक्नु,आर्थिक मन्दी हुनु पनि राजश्व संकलनमा बाधक बनेका हुन् । २०७५ साल असार २० गतेको मन्त्रिपरिषद बैठकबाट मुल भन्सारका रुपमा स्तरोन्नति गरिएको भए पनि हालसम्म सत्ती भन्सार कार्यालयमा क्वारेन्टाइन नहुँदा लक्ष्य अनुसार राजश्व संकलनमा गिरावट आएको हो । भन्सारमा क्वारेन्टाइन नहुँदा यस क्षेत्रका व्यवसायीले अन्यत्र जानुपर्ने र सामान समेत महङ्गो हुने गरेको भन्दै क्वारेन्टाइनको माग गर्दै टीकापुर उद्योग वाणिज्य संघको नेतृत्वमा यस क्षेत्रका बासिन्दा आन्दोलनमा छन् । केही दिनअघि संघीय सांसदको शून्य समयमा संसद ईश्वरी न्यौपानेले सत्ती भन्सारमा तत्काल क्वारेन्टाइन स्थापना गर्न माग गरेकी थिइन् । व्यवसायीहरूले अघिल्लो आइतबार भन्सार कार्यालयमा सरकारलाई दबाब दिन तालाबन्दी समेत गरेका थिए ।"
डडेल्धुरामा जेसीबी दुर्घटनामा एकजनाको मृत्यु,डडेल्धुरा : डडेल्धुराको आलितालमा जेसीबी दुर्घटना भएको छ । दुर्घटनामा परि एकजनाको ज्यान गएको छ । आलिताल गाउँपालिका  ८ कुर्जेनीमा सुपप्र०१००१क १६८३ नम्बरको जेसीबी दुर्घटना भएको हो । दुर्घटनामा बझाङ घर भएका एकजनाको ज्यान गएको आलिताल प्रहरीले जनाएको छ । जेसीबी आलितालको गोदामबाट मेलगाजातर्फ जाँदै गरेको प्रहरीले जनाएको छ । प्रहरीका अनुसार जेसीबी सडकबाट करिब ३० मिटर तल खसेको थियो । मृतकको पहिचान खुल्न सकेको छैन । दुर्घटनाको कारण पत्ता लागेको छैन ।
पाँचथरको याङवरकमा पहिरोमा फसेका १२ जनाको उद्दार,फिदिम : पाँचथरको याङवरक गाउँपालिका १ फेदीमा पहिरोमा फसेका १२ जनालाई उद्दार गरिएको छ । नेपाली सेनाको हेलिकोप्टर प्रयोग गरी उनीहरूलाई च्याङथापु स्थित बिष्णु माविमा ल्याइएको जिल्ला प्रहरी कार्यालय पाँचथरका प्रहरी नायब उपरीक्षक हरी खतिवडाले जानकारी दिए । शनिबार रातीको अबिरल वर्षात्कारण जमिन लच्किएर फेदीको बस्ती नै जोखिममा परेको थियो । पहिरोमा फसेका उनीहरुलाई सोमबार बिहान १० बजेतिर उद्दार गरिएको हो ।
एमाले अध्यक्ष ओली र चिनियाँ राजदूत छन् बीच भेट,"काठमाडौं : नेपालका लागि चिनियाँ राजदूत छन् सोङले नेकपा एमालेका अध्यक्ष केपी ओलीसँग भेट गरेका छन्। राजदूत सोङ एमाले अध्यक्ष ओलीलाई भेट्न सोमबार बालकोट पुगेका थिए। भेटका क्रममा उनीहरू बीच द्विपक्षीय सम्बन्ध, बिआरआई परियोजना लगायतका विषयमा छलफल भएको थियो। राजदूत छनले यसैसाता पोखरामा ड्रायगन बोट फेस्टिबलमा सहभागी हुन अध्यक्ष ओलीलाई निम्तो दिएको स्रोतले बताएको छ।"
बाढी पहिरोको वितण्डा,"शुक्रबार नदीहरूमा आएको बाढीले ताप्लेजुङका केही घर र पुलमा क्षति पुर्याएको थियो। तर, शनिबार राति देखिएको वर्षाले ताप्लेजुङसहित पाँचथर र संखुवासभामा भौतिक मात्रै क्षति गरेन, चार जनाको मृत्यु भयो भने २८ जना बेपत्ता छन्। संखुवासभाफिदिम ताप्लेजुङ : मौसमविद्ले जेठ अन्तिम साता यो वर्षको मनसुन सुरु भएको बताउँदै एक सातासम्म निरन्तर वर्षा हुने पूर्वानुमान गरे। जेठ अन्तिमसम्म त अवस्था सामान्य नै थियो। तर, असार १ गतेबाट बढेको वर्षाले अन्य जिल्लामा भन्दा कोसी पहाडी जिल्लामा बढी क्षति पुर्याउन सुरु गर्यो। शुक्रबार नदीहरूमा आएको बाढीले ताप्लेजुङका केही घर र पुलमा क्षति पुर्याएको थियो। तर, शनिबार राति देखिएको वर्षाले ताप्लेजुङसहित पाँचथर र संखुवासभामा भौतिक मात्रै क्षति गरेन, चार जनाको मृत्यु भयो भने २८ जना बेपत्ता छन्। सबैभन्दा बढी मानवीय क्षति संखुवासभाले बेहोरेको छ। यहाँ एक जनाको शव भेटिँदा २१ जना बेपत्ता छन्। घर र पुलहरू बगाउँदा करोडौंको क्षति भएको छ। संखुवासभाका विभिन्न खोलामा आएको बाढी र झरेका पहिरोका कारण मृत्यु र बेपत्ताको संख्या बढ्दो क्रममा छ। यो समाचार तयार पार्दासम्म संखुवासभा पाँचखपन नगरपालिका९ का २६ वर्षीय सन्तोष राईको शव भेटिएको छ। उनलाई बाढीले बगाएको थियो। संखुवासभाका प्रहरी प्रमुख डीएसपी वीरेन्द्र गोदारका अनुसार चैनपुर नगरपालिका र पाँचखपन नगरपालिकाको बीचबाट बग्ने हेवाखोलाबाट १७ जना र चैनपुर नुनढाकी सडकमा काम गर्ने एक जना बेपत्ता छन्। यस्तै सभापोखरी गाउँपालिका३ सुनाम्लामा पहिरोले गोठ बगाउँदा थप दुई जना बेपत्ता भएका छन्। बाढी पहिरोका कारण संखुवासभामा १९ पुरुष र २ जना महिला बेपत्ता भएका हुन्। डीएसपी गोदारले भने, हेवाखोलामा आएको बाढीले चैनपुर४ मा निर्माणाधीन सुपर हेवा हाइड्रोपावरका १७ जना बेपत्ता भएका छन्। अपर हेवा हाइड्रोमा काम गर्ने पनि एक जना बेपत्ता छन् भने सुपर हेवामा काम गर्ने ३ जना घाइतको चैनपुर हेल्पीङ हेन्ड्समा उपचार भइरहेको छ। बेपत्ताको खोजीमा नेपाल प्रहरी, सशस्त्र प्रहरी, नेपाल आर्मी र स्थानीयवासी दिनभरि खटिएका थिए। बेपत्ता हुनेमा सुपर हेवा हाइड्रोपावरका सन्तोष ढकाल (सुपरभाइजर), सुनसरी इटहरी भुवनसिंह तामाङ, चैनपुर नगरपालिकाका सुवास राई, पाँचखपनका दीपक मगर, फैजबहादुर कार्की (सुपरभाइजर) झापा गौराहदहका गणेश गिरी, धनकुटा पाख्रीवासका राजकुमार मगर, इलामका मीना श्रेष्ठ, झापाका रामजतन थारु छन्। त्यसैगरी बर्दियाका रोहित थारु, पुलसन थारु, कालीराम थारु, राजराम थारु, कैलालीका सुगत थारु, अमर थारु, सीता थारु, राहुल थारु छन्। त्यस्तै गरी सभापोखरी गाउँपालिका३ सुनाम्लामा गोठ बगाउँदा ६० वर्षीय गणेश राई र ६१ वर्षीया सञ्चमाया राई बेपत्ता भएका छन्। चैनपुर१ नुनढाकीमा बर्दिया नगरपालिकाका भीम चौधरी, अपर हेवाखोला हाइड्रोपावरका मजदुर चैनपुर४ का ५० वर्षीय ज्ञानबहादुर लिम्बु बेपत्ता भएका जिल्ला प्रहरी कार्यालयले जनाएको छ। बाढी पहिरोका कारण जिल्लामा अर्बौंको क्षति भएको प्रहरीले जनाएको छ। बाढीपहिरोका कारण १८ वटा घरमा पूर्ण क्षति र २ वटा सडक पुलमा पूर्ण क्षति पुगेको प्रमुख जिल्ला अधिकारी शिवकुमार कार्कीले जानकारी दिए। १८ घरलाई सुरक्षित स्थानमा सारिएको कार्कीले बताए। घटनास्थलको अनुगमनपछि कार्कीले भने, विस्थापितहरूलाई स्थानीय विपद् व्यवस्थापन र जिल्ला व्यवस्थापन समितिले राहत वितरण गरेको छ। पिलुवामा रहेको चैनपुर नुनढाकी जोड्ने सडक पुल र चैनपुर नगरपालिका र पाँचखपन नगरपालिका जोड्ने सडक पुलमा पूर्ण क्षति पुगेको छ। त्यसैगरी दुई घर र एउटा पक्की पुलमा आंसिक क्षति पुगेको जनाइएको छ। बाढीपहिरोका कारण ६ वटा गोठमा क्षति पुगेको जनाइएको छ। डेढ अर्बभन्दा बढीको निर्माणाधीन हाइड्रोपावर, पुलमा निर्माण सामग्रीको क्षति भएको प्रहरीले जनाएको छ। बाढीपहिरोका कारण पशुचौपायासमेतको क्षति भएको छ। खोला किनारका सयौं रोपनी खेती योग्य जमिनमा क्षति पुगेको छ। खेती योग्य जमिन खोला बगरमा परिणत भएको छ। कति खेती योग्य जमिन र अन्नबालीको क्षति भयोे भन्ने यकिन विवरण आउन बाँकी छ। बाढी पहिरोका कारण बाख्रा, सुँगुर, भैंसी, गाईगोरु, कुखुराकोसमेत क्षति भएको छ। क्षति भएका घरहरूको क्षति विवरण आउन बाँकी नै रहेको प्रहरीले जनाएको छ। बाढीले सुपर हेवाखोला हाइड्रको पाँचवटा स्काभेटर, पाँचवटा मिक्चर मेसिन, ४ वटा ट्याक्टर, एक थान क्रसर, एक हजार पाँच सय बोरा सिमेन्ट, सेतो प्लाइ दुई सय बोरा, लेबर र ट्रोल मेसिन ११ वटा, एक हजार दुई सय टन पेनस्टर पाइप पूर्ण क्षति भएको जनाइएको छ। यस आयोजनामा एक अर्ब बराबरको क्षति पुगेको प्रारम्भिक अनुसन्धानमा खुलेको छ। अन्य आयोजनाको टिपर एउटा, जेनेरेटर दुइटा, कंक्रिट पम्प एउटा, बेल्डिङ मेसिन एउटा, मिक्सचर तीनवटा, मोटर ट्रान्सफर्मर र ट्याक्टरमा पूर्ण क्षति पुगेको छ। क्षतिको पूर्ण विवरण आउन अझै केही दिन लाग्ने प्रहरीले जनाएको छ। पाँचथरमा १३ वटा पुल भत्किए, दर्जनौं विस्थापित हेवाखोला र तमोर नदीमा आएको बाढीले पाँचथरमा पनि ठूलो क्षति पुर्याएको छ। पहिरोमा परी हालसम्म एक बालिकाको मृत्यु भएको छ भने एक बेपत्ताको शव फेला परेको प्रहरीले पुष्टि गरेको छ। फेलापरेको शवको परिचय खुलेको छैन। फालेलुङ गाउँपालिका ४ मेमेङ घर भई फालेलुङ३ खोलाघारीस्थित मावली घरमा बस्दै आएकी ८ बर्षीया जुना सावदेनको उपचारको क्रममा पाँचथर अस्पतालमा मृत्यु भएको हो। खोलाघारीस्थित मनप्रसाद राईको घर माथिबाट आएको पहिरोले पुरिएर जुना घाइते भएकी थिइन्। पहिरोमा पुरिएकी जुनालाई आइतबार बिहान ७ बजे जीवितै उद्धार गरिएको थियो। उद्धारपछि सदरमुकाम फिदिमस्थित पाँचथर अस्पतालमा उपचारको क्रममा उनको मृत्यु भएको हो। जुना मनप्रसादकी नातिनी हुन्। उनी मावली घरमा बसेर स्थानीय विद्यालयमा अध्ययन गर्दै आएकी थिइन्। मध्यराति घरमाथिबाट खसेको पहिरोले मनप्रसादको घर पुरिएको थियो। मनप्रसाद र उनकी श्रीमती भागेर ज्यान बचाएका थिए। भाग्ने क्रममा मनप्रसादकी ६७ वर्षीया रनमाया राई घाइते भएकी छन्। उनको घुँडा र ढाडमा चोट लागेको छ। कुम्मायक गाउँपालिका ५ भुल्केमा एक जनाको शव फेला परेको छ। शवको पहिचान गर्न बाँकी रहेको जिल्ला प्रहरी कार्यालय पाँचथरका प्रहरी नायव उपरीक्षक हरि खतिवडाले जानकारी दिए। बाढी पहिरोमा परी एक महिलासहित चार जना बेपत्ता भएका छन्। बेपत्ता भएकामध्ये एक जनाको शव हुनसक्ने प्रहरीको अनुमान छ। यस्तै माउन्टेन बी जलविद्युत् आयोजनामा सेक्युरिटी गार्डको रूपमा काम गर्ने दुई जना बेपत्ता छन्। हिलिहाङ गाउँपालिका ७ का ४५ वर्षीय तिलकुमार तामाङ र फिदिम नगरपालिका११ का संजोग लिम्बू बेपत्ता भएका हुन्। हिलिहाङ गाउँपालिका७ स्थित हेवाखोला र तमोर नदीको दोभानमा बोतल हाउस होटल सञ्चालन गर्ने दम्पती पनि बेपत्ता छन्। होटल सञ्चालक २८ वर्षीय आशिष माझी र उनकी २५ वर्षीया श्रीमती एलिसा माझी बेपत्ता भएका हुन्। त्यसैगरी फिदिम ५ घर भई हेवा किनारमा गिटी कुटेर गुजार चलाइरहेका ५५ वर्षीय राजकुमार राई बेपत्ता छन्। प्रहरीको प्रारम्भिक विवरणअनुसार जिल्लाका २४ घरमा बाढी पहिरोले पूर्ण रूपमा क्षति पुर्याउँदा एक सय १९ जना विस्थापित भएका छन्। विस्थापितहरू छिमेकीकोमा शरण लिएर बसेका छन्। क्षतिको एकिन विवरण आइसकेको छैन, खतिवडाले भने, ठूलो क्षति भएको र वर्षात् नरोकिएकाले एकिन विवरण आउन केही दिन लाग्ने अनुमान छ। १३ पुलमा क्षति बाढीले पाँचथर जिल्लाका १३ वटा पुलमा क्षति पुर्याएको छ। जसमध्ये ६ वटा पक्की पुल, एक बेलिब्रिज, एक फलामे ट्रस्ट र पाँचवटा झोलुङ्गे पुल भत्काएको हो। पुल भत्काएपछि एक ठाउँदेखि अर्को ठाउँसम्म जान कठिन भएको छ। फिदिम नगरपालिका र हिलिहाङ गाउँपालिका जोड्ने मेची राजमार्गको हेवाखोलाको पक्की पुल भत्किएको छ। जसका कारण मेची राजमार्गको फिदिमताप्लेजुङ खण्डको यातायात ठप्प भएको छ। यातायात ठप्प भएपछि सयौं यात्रु अलपत्र परेका छन्। हेवाखोला पुल भत्किएपछि ताप्लेजुङबाट अन्य जिल्ला जाने सयौं मान्छे ताप्लेजुङतर्फ रोकिएका छन्। फालेलुङ गाउँपालिकाको ३ र ७ को बीचमा पर्ने फरक दुई स्थानमा रहेका दुइटा पक्की पुल भत्किएका छन्। फिदिम ४ र हिलिहाङ ७ जोड्ने तमोर करिडोरअन्तर्गतको पक्की बेलिब्रिज भत्किएको छ। फिदिम ११ र हिलिहाङ ७ जोड्ने माउन्टेन हाइड्रोको पावर हाउसमा जाने पक्की पुलसमेत भत्किएको हो। याङवरक गाउँपालिका ४ र ताप्लेलुङको सिदिङ्वा गाउँपालिका ४ जोड्ने पक्की पुल र याङवरक २ स्थित मध्यपहाडी राजमार्गमा पर्ने चिवाभञ्ज्याङ जाने पक्की पुल भत्किएको हो। सडकसँगै पक्की पुल भत्किएपछि यातायात ठप्प हुँदा पाँचथरको गाउँ र सदरमुकामको सम्बन्ध बिच्छेद भएको छ। फालेलुङ ३ र ५ को सिमानामा रहेको हेवाखोलाको झोलुंगे पुल, याङवरक २ बेंसीबाट नाम्ब्रेक जाने झोलुंगे पुल, यांवरक १ खोरंगा खोलाको एकराते जाने झोलुंगे पुल, सोही वडाको नागदह जाने पेरुंगे पुल, सोही वडाको कोठेसाँगु बिरुवा जाने पुल र च्याङ्थापाबाट ठिङ्गुरे जाने पुल भत्किएका हुन्। ताप्लेजुङमा १ को शव भेटियो, ४ बेपत्ता, ५१ घर जोखिममा पाँचथरमा २ को मृत्यु, ४ बेपत्ता, २४ घरमा क्षती संखुवासभामा १ को मृत्यु, २१ बेपत्ताा, १८ घरमा क्षति सडक र पुल बगाउँदा पहाडी जिल्लाको तराई सम्पर्क छुट्यो तीन जिल्लाका विभिन्न हाइड्रो बगाउँदा अर्बौंको क्षति क्षतिको विवरण संकलन गर्न अझै केही दिन समय लाग्ने निरन्तर वर्षाका कारण नदीहरूमा पानीको सतह बढ्दा किनारका बस्ती जोखिममा बाढीले पाँचथरका तीनवटा जलविद्युत् आयोजनामा क्षति पुगेको छ। फिदिम ११ मा सञ्चालित १४ मेगावाट उत्पादन क्षमताको माउन्टेन बी र फिदिम १० मा सञ्चालित २१ मेगावाटको माउन्टेन ए जलविद्युत् आयोजना पूर्णरूपमा ध्वस्त भएका हुन्। उता याङवरक गाउँपालिका ४ मा सञ्चालित रैराङ जलबिद्युत् आयोजनाको ड्याम्पमा समेत पूर्णरूपमा क्षति पुगेको हो। बिपत्मा परेका मानिसको उद्धार र बेपत्ता भएकाको खोजीका लागि सम्पूर्ण शक्ति परिचालन गरिएको पाँचथरका प्रमुख जिल्ला अधिकारी मेखबहादुर मंग्रातीले जानकारी दिए। स्रोत साधानले भ्याएसम्म हामी उद्धार र खोजीमा जुटेका छौँ, मंग्रान्तीले भने। हेवाखोलमा बेलिब्रिज बनाइने मेची राजमार्गमा पर्ने हेवाखोलाको पक्की पुल भत्किएपछि उक्त स्थानमा तत्काल बेलिब्रिज निर्माण गर्ने तयारी गरिएको छ। बाढीले पक्की पुल भत्काएपछि पाँचथरको हिलिहाङ, याङवरक, र ताप्लेजुङ जिल्ला यातायातबाट पूर्णरूपमा बिच्छेद भएको छ। तमोर करिडोरस्थित माझिटारमा रहेको बेलिब्रिजसमेत बाढीले बगाएपछि आवतजावतका लागि बैकल्पिक मार्गसमेत छैन। शनिबारराति ताप्लेजुङको मैवाखोलामा आएको बाढीले कटान गरेपछि जोखिममा रहेको जिल्लाकै दोस्रो ठूलो दोभान बजार। तस्बिर : बसन्त लिम्बु ताप्लेजुङ जिल्ला नै यातायातबाट बिच्छेद भएपछि यातायात सुचारु गर्न तत्काल बेलिब्रिज बनाउने तयारी गरिएको प्रमुख जिल्ला अधिकारी मंग्रान्तिले बताए। सडक विभागको इटहरीस्थित कार्यालयबाट बेलिब्रिज ल्याउन लागिएको हो। सडक विभागको प्राविधिक टोलीसहित आइतबार नै बेलीब्रिजको सामग्रीहरू पाँचथर पाठाईएको विभागका महानिर्देशक सुशीलबाबु ढकालले जानकारी दिए। तराईसँगको सडक सम्पर्क टुट्यो बाढी पहिरोका कारण मोटरेवल पुल बगाउँदा ताप्लेजुङको तराईसँगको सडक सम्पर्क टुटेको छ। मेची राजमार्गअन्र्तगत पाँचथरको फिदिम र हिलिहाङ गाउँपालिकामा पर्ने हेवाखोलाको मोटरेबल पुल बाढीले बगाएको हो। जसका कारण ताप्लेजुङबाट लामो दूरीका सवारी साधन चल्न सकेका छैनन्। बैकल्पिक मार्गको रूपमा प्रयोग हुँदै आएको तमोर करिडोरअन्र्तगतको बेलिब्रिज पनि बगाएपछि खाद्यान्नसहित दैनिक उपभोग्य सामग्रीको अभाव हुने देखिएको छ। हाल जिल्लामा खाद्य संस्थानसँग ३ सय ७३ क्विन्टल र जिल्लाका व्यापारीसँग ८ सय क्विन्टल चालम, ३ सय ७५ थान खाना पकाउने ग्यास, ९ हजार लिटल डिजेल रहेको उद्योग वाणिज्य संघ ताप्लेजुङका अध्यक्ष नारायण थापाले जानकारी दिए। जिल्ला विपद् व्यवस्थापन समितिको आइतबार बसेको बैठकमा बोल्दै थापाले पेट्रोल भने शून्य रहेको बताए। उत्तर दक्षिण (मूलघाटदोभानओलाङचुङगोला सडक) योजना प्रमुख अमिन्द्र खड्काका अनुसार बेलिब्रिज बनाउन १० दिन लाग्छ। मेची राजमार्गको हेवाखोलामा भन्दा तमोर करिडोर सञ्चालन गर्न छिटो हुन्छ, प्रमुख खड्काले भने, हेवाखोलाको मोटरेबल पुल ७५ मिटर लामो छ, त्यहाँ निमार्ण गर्ने बीचमा पिलर लगाउनुपर्ने हुन्छ। तमोर करिडोरलाई नै सञ्चालनमा ल्याउन छिटो हुन्छ। विपद् प्रतिकार्यको लागि थप राहत र उद्दारको क्रम चलिरहेको ताप्लेजुङका प्रमुख जिल्ला अधिकारी गोमादेबी चेम्जोङले जानकारी दिइन्। ताप्लेजुङमा एकको शव भेटियो, ३ अझै बेपत्ता यसैबीच अविरल वर्षा सँगैको पहिरोले सिदिङवा गाउँपालिका ६ मेहेलेका ३० वर्षीय गणेश तामाङको मृत्यु भएको छ। राति पानी पर्न थालेपछि आमाबुवासहितका परिवारलाई सुरक्षित ठाउँमा लैजाने क्रममा उनको पहिरोमा परी मृत्यु भएको हो। शनिबार बेलुकादेखि बेपत्ता उनको शव आइतबार बिहान भेटिएको थियो। प्रमुख जिल्ला अधिकारी गोमा देवी चोङवाङका अनुसार यसै वडाका ६३ वर्षीया भगीमाया, ३३ कि सन्ध्या र ९ वर्षका प्रज्वल बढाक्षेत्री बेपत्ता छन्। प्रहरी र स्थानीयद्वारा उनीहरूको खोजी भइरहेको उनले बताइन्। पहिरोमा परी एकको मृत्यु, एकजना घाइते र नौ घर पूर्ण क्षति भएको चेम्जोङले बताइन्। जिल्ला विपद् व्यवस्थापन समितिको तथ्यांकअनुसार ५१ घर जोखिममा छन्। पक्की पुल तीन र झोलुङगेपुल पाँचवटामा क्षति पुगेको छ। गाई पाँच, भैंसी दुई, बाख्रा आठवटा पहिरोले बगाएको विपतद् व्यवस्थापन समितिले जनाएको छ। दुइटा हाइड्रोपावर, सातवटा सरकारी कार्यालय, एउटा विद्यालय र पाँचवटा बाटो अवरुद्ध भएको पनि तथ्यांकमा उल्लेख छ। सिदिङवा, सिरिजंगा, पाथीभरा याङवरक र मैवाखोला गाउँपालिकामा क्षति भएको हो। पहिरोले सिदिङवा गाउँपालिका ६ को स्वास्थ्य चौकी बगाएको छ। गाउँपालिका उपाध्यक्ष कृष्णकुमारी (बन्दना) कडरियाका अनुसार स्वास्थ्यचौकी पूर्णरूपमा क्षति भएकाले वडा कार्यालयमा राखेर चलाउने प्रयास भइरहेको छ।"
अमेरिका बसेर नेपालमा ठगी,"काठमाडौं : अमेरिका बस्दै आएका टंकराज बस्नेतको प्रलोभनमा पर्दा निर्मला महर्जन र अल्पा ढकाल प्रहरी नियन्त्रणमा परेका छन्। अमेरिका बस्दै आएका बस्नेतले फेसबुक र म्यासेन्जरमा छुट्टाछुट्टै २ वटा प्रोफाइल खोली पीडितसँग चिनजान गर्ने गर्थे। उनले अमेरिकाको ग्लेनउड स्प्रिङ नामको नेपाली रेष्टुरेन्टमा काम गर्ने गरेको र प्रोफिट स्टक अप्सन टीएफएक्स नामक अन्तर्राष्ट्रिय कम्पनीमार्फत भिसा मिलाउने भन्दै प्रलोभनमा दिने गर्थे। भारतीय होटल तथा रेस्टुरेन्टमा मासिक २ हजारदेखि ३ हजार डलरसम्मको जागिर लगाई दिन्छु प्रलोभनमा पारेर नेपाली नागरिकलाई झुक्काउने गर्थे। अमेरिका पठाइदिन्छु भन्दै रकम ठगी गरेको अभियोगमा २ जनालाई काठमाडौंबाट बिहीबार प्रहरीले पक्राउ गरेको छ। पक्राउ पर्नेहरूमा काठमाडौं महानगरपालिका१५ बौद्ध बस्ने ४५ वर्षीया निर्मला महर्जन र बारा जितपुर सिमरा उपमहानगरपालिका१ बस्ने २६ वर्षीया अल्पा ढकाल छन्। सजिलै अमेरिका जान पाइन्छ भन्दै नेपालमा रहेका निर्मला महर्जन, अल्पा ढकालको प्रयोग गरी पीडितसँग पैसा उठाउने गर्थे। ३६ जना पीडितको १ करोड ६१ लाख २० हजार ५ सय रुपैयाँ रकम ठगी गरेको भन्ने जाहेरीको आधारमा अल्पा ढकाल र निर्मला महर्जनलाई प्रहरीले पक्राउ गरेको हो।"
कोसी प्रदेश : आन्दोलनरत पक्ष र सरकारबीच वार्ता हुँदै,"विराटनगर : कोसी प्रदेशको नामकरणमा असन्तुष्टि जनाउँदै लामो समयदेखि आन्दोलनरत पक्ष र प्रदेश सरकारबीच आज वार्ता हुँदैछ। प्रदेश राजधानी विराटनगरमा पहिलो पटक दुई पक्षबीच वार्ता हुन लागेको हो। होटल बिगमा हुने वार्ताका लागि दुवै पक्षले समिति बनाएका छन्। कोसी नाम खारेजी र बहुपहिचानका आधारमा प्रदेशको पुनः नामकरण हुनुपर्ने आन्दोलनरत पक्षको बटमलाइन छ। माओवादी केन्द्र र जसपाले सरकार छाडेपछि मुख्यमन्त्री हिक्मतकुमार कार्की अल्पमतमा परेका छन्। उनले पहिचान पक्षधरसँग वार्ताका लागि मन्त्री तिलकुमार मेयाङ्बोको संयोजकत्वमा वार्ता समिति गठन गरेका हुन्। सरकारी वार्ता समितिमा उद्योग कृषि तथा सहकारी मन्त्री भक्तिप्रसाद सिटौला र सामाजिक विकास मन्त्री बुद्धिकुमार राजभण्डारी सदस्य छन्। वार्ता समिति सदस्य मन्त्री सिटौलाले पहिचान पक्षधरसँग औपचारिक वार्ता सुरु हुन लागेको जानकारी दिए। सरकारले वार्ताको आह्वान गरेपछि त्यसलाई स्वीकार गर्दै आइतबार पहिचान पक्षधरले पनि वार्ता समिति बनाएको थियो। वार्ता समितिमा गोविन्द आङ्बुङ, युवराज राई, रामभक्त कुरुम्बाङ, लाक्पा शेर्पा, ग्याल्जे शेर्पा, कुमार लिङ्देन, रमेश राई, कृष्ण चोङ्बाङ, प्रेम मिभक र पदम जवेगू छन्। उनीहरु विभिन्न पार्टी र जातिय संघ संस्थाका प्रतिनिधि हुन्। प्रदेशसभाको दुई तिहाइभन्दा बढी बहुमतले गत फागुन १७ गते तत्कालीन प्रदेश १ को नाम कोसी राखेपछि निरन्तर प्रदर्शन भइरहेको छ। आन्दोलनका लागि पहिचान पक्षधरका तर्फबाट कोशी प्रदेशको पुनः नामांकन गर्न संयुक्त संघर्ष समिति गठन गरिएको थियो।"
काठमाडौं र पोखरामा आजबाट भारतीय फिल्म प्रतिबन्ध,"काठमाडौं : काठमाडौं र पोखरामा आजबाट भारतीय फिल्म नचल्ने भएका छन् । बलिउड चलचित्र आदिपुरुषको संवादलाई लिएर काठमाडौं महानगरपालिकाका मेयर बालेन शाह र पोखरा महानगरपालिकाका मेयर धनराज आचार्यले सोमबारबाट भारतीय हिन्दी फिल्मलाई प्रतिबन्ध गरेका हुन्। फिल्ममा समावेश जानकी भारतकी छोरी हुनभन्ने संवाद नसच्चिएसम्म भारतीय फिल्मको प्रदर्शन रोक्ने काठमाडौं महानगरको निर्णयपश्चात पोखरा महानगरले हल सञ्चालकलाई फिल्म नचलाउन निर्देशन दिएको हो। भारतीय चलचित्र आदिपुरुषमा समावेश भएको जानकी भारतीय छोरी हुन् भन्ने आपत्तिजनक सन्देश उक्त चलचित्रको मूल भागबाट हटाउन हामीले ३ दिन पहिले हटाउन आव्हान गरेको थियौँ। नेपालको स्वतन्त्रता, स्वाधिनता र स्वाभिमानलाई अक्षुण्ण राखी राष्ट्रहितको रक्षा गर्नु प्रत्येक सरकार, सरकारी निकाय, गैरसरकारी क्षेत्र र नेपाली नागरिकको पहिलो कर्तव्य हुने कुरामा कुनै सन्देह छैन । शाहले भने, काठमाडौं महानगरपालिका क्षेत्र भित्र उक्त राष्ट्र हित विपरीतको चलचित्रको प्रदर्शनलाई निषेध गरेर मात्र देश भित्रका अन्य क्षेत्र र विदेशमा सो चलचित्र प्रदर्शन हुन दिने हो भने त्यसले भ्रामक तथ्य स्थापित गर्ने भएकोले उक्त चलचित्रबाट आपत्तिजनक अंश नहटाएसम्म काठमाडौँ महानगरमा कुनै पनि भारतीय चलचित्र प्रदर्शन गर्न सोमबारदेखि निषेध गरिएको छ । आदिपुरुषचलचित्र यथावत् प्रदर्शन भएमा नेपालको राष्ट्रियता, सांस्कृतिक एकता र राष्ट्रिय विभुती माथि ठाडो प्रहार भई अपूरणीय क्षति हुने शाहको भनाई छ। उनले भनेका छन्,नेपालको संविधानको धारा ५ र ५६ को उपधारा (६) ले संघ, प्रदेश र स्थानीय सरकारलाई राष्ट्रिय हितको संरक्षण गर्ने जिम्मेवारी तोकेको छ । उक्त चलचित्र यथावत् प्रदर्शन भएमा नेपालको राष्ट्रियता, सांस्कृतिक एकता र राष्ट्रिय विभुती माथि ठाडो प्रहार भई अपूरणीय क्षति हुने देखिन्छ । उक्त चलचित्रबाट नेपाल माथि सांस्कृतिक अतिक्रमण भएको हुँदा यस महानगरपालिकाको गम्भीर ध्यानाकर्षण भएको छ । यता पोखरा महानगरपालिकाका मेयर आचार्यले सिनेमा हलहरूलाई चलचित्र आदिपुरुषमा भएको त्रुटि नसच्चिएसम्म भारतीय फिल्म नचलाउन पत्राचार गरेका छन्। पत्रमा आदिपुरुष मा समावेश जानकी भारतकी छोरी हुन्भन्ने शब्दावली नसच्चिएसम्म पोखरा महानगरपालिका क्षेत्रभित्रका चलचित्र घरमा अन्य कुनै पनि भारतीय फिल्म प्रसारण गर्न रोक लगाइएको उल्लेख छ।"
"ताप्लेजुङमा पहिरोमा परेका राई सम्पर्कविहीन, दुई घाइतेको उद्धार","ताप्लेजुङ : ताप्लेजुङमा पहिरोमा परी थप एकजना बेपत्ता भएकाछन् । सिदिंवा गाउँपालिका ६ मेहेलेमा सोमबार बिहान गएको पहिरोमा परि स्थानीय केशर राई बेपत्ता भएका छन् भने अन्य दुई जनाको घाइते अवस्थामा उद्धार गरिएको स्थानीय कमल कडरियाले जानकारी दिए । उनीहरुको अवस्था गम्भीर रहेको बताइएको छ । मुकुभञ्ज्याङ भन्ने स्थानमा बिहान पहिरो गएको हो । सो क्षेत्रमा पाँच दिनदेखि लगातार वर्षा भइरहेको छ । गाउँमा बस्न सक्ने अवस्था नरहेकाले स्थानीय सुरक्षित स्थानतर्फ सार्ने कोशिस गरिरहेको कडरियाले बताए । अहिले पनि मुसलधारे वर्षा भइरहेको छ । गाउँ नै पहिरोले चिराचिरा परेको छ । कडरियाले भने,हाम्रो क्षेत्रको सुरक्षित स्थान भनेको निलगिरी माध्यमिक विद्यालय हो । त्यहाँसम्म पुग्ने अवस्था पनि छैन । उनका अनुसार खाद्यान्नसमेत अभाव भएको छ । हिजोदेखि नै स्थानीय पहिरोको जोखिमका कारण घर छाडेकाले खानाको समेत अभाव भएको उनले बताए । यस्तै स्थानीय स्वास्थ्य चौकीसमेत पहिरोले बगाएका कारण प्राथमिक स्वास्थ्य उपचारको पनि अभाव रहेको स्थानीयको भनाई रहेको छ । सोहि स्थानमा आइतबार बेपत्ता रहेका गणेश तामाङको शव फेला परेको थियो भने अन्य तीनजना अझै हराइरहेका छन् । अविरल बर्षा नरोकिएका कारण राहत तथा उद्धारमा समस्या भएको छ । जिल्ला विपद् व्यवस्थापन समितिका अध्यक्ष एवम् प्रमुख जिल्ला अधिकारी गोमादेवी चेम्जोङले पानी पर्ने क्रम नरोकिएकोले जोखिम बढ्न सक्ने भन्दै सबैलाई सावधानि रहन आग्रह गरेकी छन् । उनले विपद् व्यवस्थापन समितिले राहत र उद्धारका कार्यलाई उच्च प्राथमिकतामा राखेको र यसकार्यमा सबै शक्ति परिचालित गरिएको बताइन् ।"

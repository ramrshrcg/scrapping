शीर्षक,विवरण
"९ जना थुनामै, ६ जनासँग धरौटी माग","काठमाडौं : उच्च अदालत पाटनले नक्कली शरणार्थी प्रकरणमा पूर्वउपप्रधानमन्त्री टोपबहादुर रायमाझीसहित नौ जनालाई धरौटीमा छाड्न अस्वीकार गरेको छ। यससँगै उनीहरू मुद्दाको पुर्पक्षका लागि थुनामै रहने भएका छन्। पूर्वगृहमन्त्री बालकृष्ण खाँणको विषयमा भने न्यायाधीशहरूको राय बाझिएको छ। न्यायाधीशद्वय जनक पाण्डे र प्रकाश खरेलको संयुक्त इजलासले शुक्रबार रायमाझी र पूर्वगृहसचिव टेकनारायण पाण्डेसहित नौ जनालाई भने थुनामै राख्ने काठमाडौं जिल्ला अदालतको आदेशलाई सदर गरेको हो। जिल्ला अदालतले गत असार १ गते नक्कली भुटानी शरणार्थी प्रकरणमा दुई पूर्वमन्त्री, तत्कालीन गृहसचिव पाण्डेसहित १६ अभियुक्तलाई थुनामा राख्न आदेश दिएको थियो। त्यसबेला दुई जनासँग धरौटी माग गरिएको थियो। उच्चले पूर्वउपप्रधानमन्त्री रायमाझी, तत्कालीन सचिव पाण्डेसहित डा इन्द्रजित राई, केशवप्रसाद दुलाल, सानु भण्डारी, सागर राई, विक्रम भन्ने कुमारगोविन्द चौधरी, सन्देश शर्मा र आङटावा शेर्पालाई थुनामा राख्ने गरी जिल्लाबाट भएको आदेश मिलेको ठहर गरेको हो। थुनछेकविरुद्धको पुनरावेदनमा संयुक्त इजलासले गरेको आदेशमा लेखिएको छ, मुद्दा पुर्पक्षका निम्ति थुनामा राख्ने गरी तहाँ अदालत (जिल्ला अदालत, काठमाडौं)को मिति २०८० असार १ को आदेश मिलेको नै देखिँदा परिवर्तन गरी रहनु परेन। कानुनबमोजिम गर्नू। उनीहरूले जिल्ला अदालतको बेरितको आदेश बदरको माग गर्दै पुनरावेदन दिएका थिए। डा राई तत्कालीन गृहमन्त्री रामबहादुर थापा बादलका सुरक्षा सल्लाहकार हुन्। शेर्पा कांग्रेसका पूर्वसांसद हुन्। दुलाल, भण्डारी, राई, चौधरी, शर्मा भने नेपालीलाई भुटानी शरणार्थी बनाई अमेरिका लैजाने गिरोहका सदस्य हुन्। जिल्ला अदालतको आदेशमा मुलुकी फौजदारी कार्यविधि संहिता २०७४ को दफा ६७ (१) (ख) र संगठित अपराध नियन्त्रण ऐन २०७० को दफा ४१ बमोजिम १६ जना लाई तत्काल प्राप्त आधारमा दोषी देखिएको उल्लेख थियो। पछि प्रमाण बुझ्दै जाँदा ठहरेबमोजिम हुने गरी हालका लागि कारागार चलान गर्न आदेश भएको थियो। ९ अभियुक्तलाई थुनामा पठाउनुका आधार जिल्ला अदालत काठमाडौंले मुलुकी फौजदारी संहिताको दफा ६७ (१) (ख) बमोजिम मुद्दाको पुर्पक्ष गर्ने आदेश दिएको थियो। उक्त आदेश बदरको माग गर्दै साधारण तारेखमा राखी मुद्दाको पुर्पक्ष गरिपाऊँ भन्दै उच्चमा निवेदन परेको थियो। नक्कली शरणार्थी प्रकरणमा आदेश आउने भएपछि शुक्रबार उच्च अदालत पाटन परिसरको माहोल । तस्बिर : सुनिता डंगोल जिल्ला अदालतबाट असार १, १५ र ३१ गते भएको आदेश मिलेको छछैन भनी उच्च अदालतले हेरेको हो। यी प्रतिवादीउपरको जाहेरी दरखास्त, प्रतिवादीहरूको एकआपसको पोल बयान, पीडितहरूको घटना विवरण कागजसमेतका तत्काल प्राप्त प्रमाणलाई आधार बनाई पुर्पक्षका लागि थुनामा पठाउने आधारका रूपमा लिइएको छ। यो प्रकरणमा ठगी, लिखत कीर्ते, राज्यविरुद्ध र संगठित अपराधअन्तर्गत मुद्दा चलिरहेको छ। जोसँग मागियो धरौटी उच्चले सन्दीप रायमाझी टेकनाथ रिजाल, नरेन्द्र केसी, शमशेर मियाँ, रामशरण केसी र हरिभक्त महर्जनसँग धरौटी माग गरेको छ। उनीहरूले शुक्रबार कार्यालय समय सकिएका कारण धरौटी रकम बुझाउन पाएनन्। पूर्वउपप्रधानमन्त्री रायमाझीलाई पुर्पक्षका लागि थुनामै पठाउँदा उनका छोरा सन्दीपसँग भने धरौटी माग गरिएको हो। सन्दीपले पीडितसँग रकम लिएको नदेखिएको आदेशमा उल्लेख छ। मिसिल संलग्न जाहेरी दरखास्त तथा पीडितहरूको घटना विवरणको कागजबाट यी प्रतिवादी सन्दीप रायमाझीले पीडितहरूसँग रकम लिएको देखिएन, आदेशमा लेखिएको छ, अधिकार प्राप्त अधिकारी तथा अदालतसमक्ष बयान गर्दा अभियोग दाबीको कसुरमा इन्कार गरेका छन्।अनुसन्धानका सिलसिलामा संकलित सबुत प्रमाणबाट कसुरमा संलग्नता पुस्टि हुन नसकेको अवस्थामा जिल्ला अदालतबाट भएको आदेश बदर गरिदिएको जनाइएको छ। उनलाई मुलुकी फौजदारी अपराध संहिताको दफा ६८ (१) बमोजिम ३० लाख नगद, धरौटी वा बैंक जमानत लिएर तारेखमा राखी मुद्दाको पुर्पक्ष गर्न आदेश भएको छ। भुटानी शरणार्थी नेता टेकनाथ रिजालको हकमा फौजदारी अपराध संहिताको दफा ६८ र ७२ बमोजिम १५ लाख नगद, धरौटी वा बैंक जमानत लिएर तारेखमा राखी मुद्दाको पुर्पक्ष गर्न आदेश भएको छ। रिजालले नेपाली नागरिकलाई भुटानी शरणार्थी बनाएर अमेरिका लैजानेसमेतका कसुरमा बयान गर्दा इन्कार गरेका थिए। यी प्रतिवादीले जाहेरवालासमेतका मानिसहरूबाट रकम लिएको पुस्टि हुन सकेको छैन, उच्च अदालतको आदेशमा लेखिएको छ। अभियोग दाबीको कसुरमा यी प्रतिवादीको प्रत्यक्ष सहभागिता पुस्टि हुन नसकेको जनाइएको छ। उमेर ७६ वर्षको भई ज्येष्ठ नागरिक देखिएको तथा मानसिक स्वास्थ्यसमेतमा समस्या देखिएको आदेशमा उल्लेख छ। शरणार्थी नेता भई नेपालमा निर्वासित जीवन व्यतित गरी निज अन्य देशमा भागिजाने अवस्थासमेत नदेखिएको उल्लेख छ। फौजदारी अपराध संहिताको दफा ६७ बमोजिम थुनामा राखी मुद्दाको पुर्पक्ष गर्ने जिल्ला अदालतको मिलेको नदेखिँदा बदर गरेको छ। पूर्वगृहमन्त्री खाँणका स्वकीय सचिव नरेन्द्र केसीलाई पनि तारेखमा राखेर मुद्दाको पुर्पक्ष गर्न आदेश भएको छ। केसीको हकमा विचार गर्दा जाहेरवाला तथा घटना विवरण कागज गर्ने पीडितहरूले ठगी भएको वा रकम लिएको भनी केसीको नाम उल्लेख नगरेको आदेशमा जनाइएको छ। अभियोग दाबीको कसुरमा संलग्न रहेको भनी पोल गरेको देखिँदैन, आदेशमा लेखिएको छ, अधिकार प्राप्त अधिकारी तथा अदालत समक्ष बयान गर्दा अभियोग दाबीको कसुरमा पूर्णत इन्कार रही बयान गरेको देखिन्छ। इजलासले अनुसन्धानको सिलसिलामा संकलित सबुत प्रमाणबाट केसीले ठगीको रकम प्राप्त पुस्टि हुन नसकेको अवस्थालाई समेत विचार गर्दा मुद्दा पुर्पक्षका लागि थुनामा राख्ने गरी भएको जिल्ला अदालतको आदेश बेरितको देखिँदा बदर गरिदिएको हो। प्राप्त प्रमाणका आधारमा पछि बुझ्दा ठहरेबमोजिम हुने गरी केसीबाट मुलुकी फौजदारी अपराध कार्यविधिसंहिता दफा ६८ र ७२ बमोजिम १० लाख नगद धरौटी माग गरिएको छ।नेपाल हज समितिका तत्कालीन अध्यक्ष शमशेर मियाँलाई पनि नगद धरौटी माग गरिएको छ। मियाँको हकमा जाहेरी दरखास्त व्यहोरा तथा घटना विवरण कागज गर्ने पीडितहरूको कागज व्यहोराबाट ठगी गरेको वा रकम लिएको भनी नाम पनि उल्लेख गरेको नदेखिएको आदेशमा उल्लेख छ। अधिकार प्राप्त अधिकारी तथा अदालत समक्ष बयान गर्दा अभियोग दाबीको कसुरमा पूर्णत इन्कार छन्, आदेशमा लेखिएको छ, सहप्रतिवादीहरूको बयानबाट पनि मियाँको कसुरमा संलग्नता रहेको समर्थित नभएको अवस्थामा मुद्दा पुर्पक्षका निम्ति थुनामा राख्ने गरी भएको आदेश बेरितको देखिँदा बदर गरी दिएको छ। मियाँले सरकारी गाडीमा ठगीको रकम ओसारपसार गर्न प्रयोग भएको अभियोग थियो। यस खालको घटना विवरण कागज गर्ने झपटबहादुर खत्रीको कागज व्यहोराबाट खुलेको समेतका तत्काल प्राप्त प्रमाणहरूको आधारमा मियाँबाट १० लाख धरौटी माग गरिएको छ। उनले नगद, धरौटी वा बैंक जमानत दिएमा तारेखमा रहेर मुद्दाको पुर्पक्ष गर्न पाउने छन्। धरौटी माग गरिएका रामशरण केसीले अदालत समक्ष बयान गर्दा आफू र आफन्तसमेत अमेरिका जान भनी सानु भण्डारीलाई पैसा दिएको व्यहोरा उल्लेख गरेका छन्। आफू पीडित भएको र आफू माथि ठगी भएको व्यहोरा उल्लेख गर्दै उनले अख्तियार दुरुपयोग अनुसन्धान आयोगमा उजुरी दर्ता गरेको समेत पाइएको छ। उनीसँग १५ लाख धरौटी माग गरिएको छ। यस्तै हरिभक्त महर्जनसँग पनि धरौटी माग गरिएको छ। जाहेरवाला तथा घटना विवरण कागज गर्ने पीडितहरूले महर्जनले ठगी गरेका वा रकम लिएको भनी महर्जनको नाम उल्लेख गरेका छैनन्। अन्य सहप्रतिवादीहरूले पनि पोल गरेको नदेखिने आदेशमा उल्लेख छ।आफू सहकारीको सञ्चालक भएको र सन्देश शर्माले श्रीमती लक्ष्मी महर्जन र केशव तुलाधरको खातामा रकम हाल्न लगाएको महर्जनले बयान गरेका छन्। केशव तुलाधर सहकारीका हाकिम हुन्। उनीसँग १५ लाख धरौटीमा माग गरिएको छ। जो साधारण तारेखमा छुटे लक्ष्मी महर्जनकसुरमा संलग्नता नरहेको जनाएकी लक्ष्मीलाई साधारण तारेखमा रिहा भएकी छिन्। उनलाई जिल्ला अदालतले धरौटी तारेखमा राख्ने आदेश गरेको थियो। जिल्ला अदालतको आदेश बदर गर्दै उच्च अदालतले साधारण तारेखमा राखी मुद्दाको पुर्पक्ष गर्न आदेश दिएको छ। आशिष बुढाथोकी बुढाथोकीको जाहेरवालासँग भेटघाट नभएको र रकम माग गरेको नदेखिएको आदेशमा उल्लेख छ। बयानमा पनि आरोपित कसुरमा पूर्णत इन्कार गरेका छन्। सहप्रतिवादीको बयानमा पनि कसुरमा संलग्न रहेको समर्थित हुन नसकेको समेत तत्काल प्राप्त प्रमाणबाट पुर्पक्षका लागि थुनामा राख्ने गरी भएको जिल्ला अदालतको आदेश बेरितको देखिएको ठहर उच्च अदालतले गरेको छ। उनलाई साधारण तारेखमा राखी मुद्दाको पुर्पक्ष गर्न आदेश भएको छ। टंक गुरुङ गुरुङले सञ्चालन गरेको होटल, रेस्टुरेन्टमा प्रतिवादीहरूले मिटिङ गरेको आधारमा कसुरमा संलग्न रहेको मान्न मिल्ने नदेखिएको उल्लेख गर्दै साधारण तारेखमा राखी मुद्दाको पुर्पक्ष गर्न आदेश भएको छ। गुरुङले पनि कसुरमा पूर्णत इन्कार गरेका छन्। केशव तुलाधर मुद्दाको जाहेरी दरखास्त, पीडितहरूको घटना विवरण कागज, सहप्रतिवादीको बयानबाट कसुरमा संलग्न रहेको भनी उल्लेख भएको नदेखिने आदेशमा उल्लेख छ। अदालतमा गरेको बयानमा पनि कसुरमा पूर्णतः इन्कार गरेका छन्।"
"सडकले अनुमति दिएन, तार भूमिगत गर्ने काम बेवारिसे","कार्यकारी निर्देशक घिसिङ भन्छन्, यति ठूलो आयोजना हामीबीचको समन्वयको अभावले बेवारिसे हुँदैछ। यो दुर्भाग्यपूर्ण छ। मलाई पनि पीडा लाग्छ। वनमा गयो प्रसारणलाइन निर्माण गर्न दिँदैन, वनै राज्य। सडकमा गयो सडक नै राज्य। अनि कहाँचाहिँ काम गर्नु ? काठमाडौंं : नेपाल विद्युत् प्राधिकरण कार्यकारी निर्देशक कुलमान घिसिङले सडक विभागले सडक खन्न अनुमति नदिँदा काठमाडौंं उपत्यकाको विद्युत् वितरण प्रणाली (तार)लाई भूमिगत बनाउने काम बेवारिसे बनेको बताएका छन्। प्राधिकरणका कार्यकारी निर्देशक घिसिङले सरकारी निकायहरूबीचको समन्वय अभावमा ठूलो र महत्त्पूर्ण आयोजना बेवारिसे अवस्थामा पुग्नु दुर्भाग्यपूर्ण भएको उल्लेख गरे। सडक विभागले आफ्नो अधीनमा रहेको सडक खन्न अनुमति नदिएपछि विद्युत् वितरण प्रणाली भूमिगत बनाउने आयोजनाको काम गत असारबाट ठप्प छ। ललितपुर महानगरपालिका र प्राधिकरणको साझेदारीमा जडान गरिएका स्मार्ट सडक बत्ती उद्घाटन गर्न बिहीबार ललितपुरमा गरिएको कार्यक्रममा कार्यकारी निर्देशक घिसिङले तार भूमिगत गर्ने कार्यमा संलग्न निर्माण व्यवसायीहरू निर्माणस्थल छोडी हिँडिसकेको बताए। यस्तो अवस्थामा आयोजना कार्यान्वयन भइरहेका पालिकाहरूका जनप्रतिनिधिले सडक विभागसँग समन्वय गरिदिएमा अझै पनि केही समय रहेको उल्लेख गर्दै घिसिङले सबैले जिम्मेवारी पूर्व काम गर्नुपर्नेमा जोड दिए। उनले सडकको पेटीमा काम गर्न पालिकाहरूले अनुमति दिए पनि सडक विभागले काम गर्न नदिइरहेको बताए। जमिनमाथि (ओभरहेड) भन्दा तारलाई भूमिगत गर्दा १० गुणा महँगो पर्छ। तार भूमिगत गर्न सडक खन्नासाथ भित्र के के भेटिन्छ ज्यादै गाह्रो छ। समन्वय गरेर केही समयका लागि अप्ठ्यारो भए पनि गरौंभन्दा सडकबाट अनुमति पाउँदैनौं, बर्खाभरि उहाँँहरूले अनुमति दिनुभएन तर बर्खा सकिएपछि पनि अहिलेसम्म अनुमति दिनु भएको छैन, उनले भने। यति ठूलो आयोजना हामीबीचको समन्वयको अभावले बेवारिसे हुँदैछ। यो दुर्भाग्यपूर्ण छ। मलाई पनि पीडा लाग्छ। वनमा गयो प्रसारणलाइन निर्माण गर्न दिँदैन, वनै राज्य। सडकमा गयो सडक नै राज्य। अनि कहाँचाहिँ काम गर्नु ? यो स्थिति आउनुमा हामी सबै जिम्मेवार छौं। जिम्मेवारीपूर्वक हामी सबैले समस्या समाधान गर्न काम गरौं। प्राधिकरणले काठमाडौंं उपत्यकाको विद्युत् वितरण प्रणालीलाई भूमिगत, सुदृढीकरण र स्वचालित बनाउन पहिलो चरणमा काठमाडौंंको रत्नपार्क र महाराजगञ्ज वितरण केन्द्रअन्तर्गतका क्षेत्रमा काम सुरु गरिएको थियो। दोस्रो चरणमा काठमाडौंं जिल्लाको बाँकी स्थानहरू, तेस्रो चरणमा ललितपुर तथा भक्तपुरको सहरी क्षेत्र र चौथौ चरणमा पोखरा तथा भरतपुर महानगरपालिकाअन्तर्गतका क्षेत्रहरूको वितरण प्रणालीलाई भूमिगत, सुदृढीकरण र स्वचालित गर्ने काम सुरु गरिएको थियो। यसअन्तर्गत ३३ तथा ११ हजार भोल्टेज र ४ सय भोल्टेजको भूमिगत लाइन निर्माण गर्नुका साथै अप्टिकल फाइबर पनि बिछ्याइनेछ। यसबाट विद्युत्, टेलिफोन, इन्टरनेट सेवा प्रदायकको गुजुल्टिएको तारले कुरूप बनेको सहरको कुरूपताको अन्त्य भई सौन्दर्यता थपिने छ। कार्यकारी निर्देशक घिसिङले विकास हुन्छ भने आम सर्वसाधारणले यसलाई सहज रूपमा लिई केही समय अप्ठ्यारो बेहोर्नु पर्ने बताए। हाल भइरहेको ओभरहेड वितरण प्रणालीभन्दा भूमिगत प्रणाली सुरक्षित हुने र सहरलाई कुरूप बनाइरहेको तारको जालो हटी सौन्दर्यता कायम राख्न सकिने छ। भूमिगत कार्य गर्दा सडकमा न्यूनतम क्षति हुने प्रविधि प्रयोग गरिएको छ। सडकमा सवारीसाधनको आवागमन र पैदलयात्रीलाई असर नपर्ने गरी राति काम गर्ने व्यवस्था गरिएको छ। सडकले माग्यो ५० प्रतिशत धरौटी सडक विभागले तार भूमिगत गर्दा खनिने सडक खण्डको अनुमानित लागतको ५० प्रतिशत धरौटी राख्नुपर्ने प्रस्ताव गरेको छ। यसअघि २० प्रतिशत धरौटी राखी काम हुँदै आएकोमा विभागले यसलाई बढाएर ५० प्रतिशत राख्नुपर्ने प्रस्ताव गरेको हो। प्राधिकरणले आफ्नो काम सकेर सडक त्यत्तिकै छाडेमा सडक मर्मतका लागि धरौटी रकमको व्यवस्था गरिएको हो। सडक मर्मत भएमा विभागले उक्त धरौटी रकम फिर्ता गर्छ। प्राधिकरणका आयोजना व्यवस्थापन निर्देशनालयका उपकार्यकारी निर्देशक ताराप्रसाद प्रधानले यस वर्ष गरिने सम्झौताका लागि ५० प्रतिशत धरौटी राख्नुपर्ने प्रस्ताव सडक विभागबाट प्राप्त भएको बताए। नेपाल सरकारबाट बजेट विनियोजन गरिएको छैन, हामीसँग पनि छैन, विगतका वर्षहरूमा २० प्रतिशत राखिँदै आएकोमा यस वर्ष ५० प्रतिशत धरौटीको राख्नुपर्ने प्रस्ताव गरिएको छ, हामी पुरानै व्यवस्थाअनुसार सम्झौता हुनुपर्छ भनिरहेका छौं, उपकार्यकारी निर्देशक प्रधानले भने। खानेपानी लगायतका निकायहरूबाट स्वीकृति लिएपछि मात्र सडकबाट अनुमति दिने नयाँ प्रस्तावसमेत गरिएको छ, यस्ता सर्तले झन्झन् अप्ठ्यारो पारिरहेको छ।"
संयुक्त राष्ट्रसंघका महासचिव गुटेरेसले नै उठाए नेपालको समस्या,"दुबई : संयुक्त अरब इमिरेट्सको दुबईमा जारी जलवायु परिवर्तनसम्बन्धी अन्तर्राष्ट्रिय सम्मेलन (कोप२८) मा विश्वको ध्यान नेपालतर्फ केन्द्रित भएको छ। जलवायु परिवर्तनका कारण नेपालले भोगिरहेको समस्याबारे दुबईमा जारी सम्मेलनमा नेपालबारे चर्चा सुरु भएको हो। यस पटकको कोप सम्मेलनमा नेपालले महत्त्वपूर्ण स्थान पाएपछि सरकार पनि हर्षित देखिएको छ। सम्मेलनको दोस्रो दिन शुक्रबार संयुक्त राष्ट्रसंघका महासचिव एन्टोनियो गुटेरेसले आफ्नो सम्बोधनको क्रममा नेपालको नाम प्राथमिकताका साथ उच्चारण गरे। सम्बोधनको क्रममा गुटेरेसले भने, नेपाल र अन्र्टाटिका पृथ्वीको फरक ध्रुवमा छन्। तर यिनीहरूले भोगिरहेको समस्या भने एउटै छ। नेपाल र अन्र्टाटिका दुवैमा हिँउ पग्लिरहेको छ । यो सबै जलवायु परिवर्तनका कारण भइरहेको हो। जलवायु परिवर्तनका कारण विश्वले भोगिरहेको समस्याबारे चर्चा भइरहँदा सम्मेलनमा नेपालले भोगिरहेको समस्याबारे चर्चा हुनुले पनि विश्वको ध्यान नेपालतर्फ केन्द्रित भएको देखिन्छ। केही समयपहिले राष्ट्रसंघका महासचिव गुटेरेसले नेपालको भ्रमण गरेका थिए। त्यस क्रममा उनले नेपालका हिमालहरू काला हुँदै गएको र पृथ्वीमा बढेको तापक्रमका कारण हिँउ पग्लिरहेको दृश्य देखेको बताएका थिए। जलवायु शिखर सम्मेलनमा गुटेरेसले नेपालको नाम लिँदै जलवायु परिवर्तनका कारण विश्वले भोगिरहेको समस्याबारे चर्चा गरे। साथै उनले विकसित देशले उत्सर्जन गरिरहेको कार्बनका कारण अल्पविकसित देशहरूले भोग्नु परिरहेको समस्याबारे पनि गम्भीर हुनुपर्ने बताए। नेपाललगायत विश्वका अन्य देशहरूमा रहेका हिमालहरू पग्लिरहेको भन्दै उनले अब हिमालहरूको संरक्षणमा विश्वको ध्यान केन्द्रित हुनुपर्नेमा जोड दिए। कोपमा पहिलो पटक नेपालले यसपालि पेभेलियन पाएको भन्दै प्रधानमन्त्री दाहालले खुसी व्यक्त गरे। यस पटक विश्वको ध्यान नेपालतर्फ केन्द्रित भएको भन्दै उनले यसलाई अवसरमा बदल्न सरकार गम्भीर रूपमा प्रस्तुत हुने जानकारी दिए। मैले राष्ट्रसंघको महासभामा पनि जलवायु परिवर्तनका कारण नेपालले भोगिरहेको चुनौतीको बारेमा सवाल उठाएको थिएँ, प्रधानमन्त्री दाहालले भने, यस पटक कोपमा पनि विश्वले नेपाललाई स्थान दिएको छ। नेपालका लागि राम्रो माहोल बनेको छ। एक हिसाबले भन्दा नेपालको एजेन्डा स्थापित भयो। अब यसलाई हामीले अवसरका रूपमा उपयोग गर्नुपर्छ। साथै प्रधानमन्त्री दाहालले सम्मेलनमा नेपाल सशक्त रूपमा प्रस्तुत हुने जानकारीसमेत दिए। जलवायु परिवर्तन न्यूनीकरणको सवालमा युवाहरूको भूमिकालाई बढाउन सरकार लागिपरेको भन्दै उनले भावी पुस्ताका लागि अहिले नै काम गर्ने बताए। यस्तै वन तथा वातावरण मन्त्रालयअन्तर्गतको जलवायु परिवर्तन महाशाखाका प्रमुख बुद्धिसागर पौडेलले पनि यसपालिको कोप सम्मेलन नेपालका लागि महत्त्वपूर्ण भएको बताए। सरकार तयारीका साथ सम्मेलनमा सहभागी भइरहेको उनले बताए। हामीले सम्मेलनको नेपालका तर्फबाट विभिन्न ४० वटा सेसन सञ्चालन गर्दैछौं, पौडेलले भने, जलवायु परिवर्तनका कारण नेपालले भोगिरहेका सबालबारे गम्भीर छलफल हुनेछ। यो नेपालका लागि महत्त्वपूर्ण अवसर हो। उनका अनुसार सम्मेलनमा जलवायु परिवर्तनसम्बन्धी नेपालका तस्बिर र भिडियोहरू पनि प्रदर्शनीमा राखिने छन्। यसपालि नेपालले हिमालको एजेन्डालाई प्राथमिकताका साथ उठाउने तयारी गरेको वन तथा वातावरण मन्त्रालयका सहसचिव महेश्वर ढकालले जानकारी दिए। उनले भने, नेपालका हिमाल पग्लिए र यसले तल्लो तटीय क्षेत्रमा जोखिम बढिरहेको छ। त्यसकारण पनि हिमालको संरक्षण गर्न अन्तर्राष्ट्रिय समुदायले सहयोग गर्नुपर्छ। यसका लागि हामी विश्वको ध्यान आकर्षित गराउने छौं।"
जलवायु परिवर्तनले नेपालीलाई गम्भीर असर गरेको छ : प्रधानमन्त्री दाहाल,"युएई : प्रधानमन्त्री पुष्पकमल दाहालले जलवायु परिवर्तका असरले नेपालीलाई मार परेको बताएका छन्। दुबईमा जारी कोप२८ मा सम्बोधन गर्दै प्रधानमन्त्री दाहालले नेपालले जलवायु परिवर्तनमा न्युन योगदान गरे पनि धेरै असर भोग्नुपरेको बताए। 'जलवायु परिवर्तका असरले नेपालीलाई धेरै नै असर गरेको छ। यसमा नेपालको योगदान नगन्य रहे पनि बाढी, पहिरो, हिमपात पग्लिनेलगायतका समस्यामा नेपाल ग्रसित छ,' उनले भने। जलवायु परिवर्तनका असरले नेपाललाई समस्या परेकै कारण आफू कोप२८ मा सहभागी भएको प्रधानमन्त्रीको भनाइ छ। उनले पेरिस सम्झौता कार्यान्वयन गर्न ढिलाइ गर्न नहुने जोड दिए। 'पेरिस सम्झौताअनुसार पृथ्वीको तापक्रम १ दशमलव ५ डिग्री सेल्सियलमा सीमित गर्ने प्रतिबद्धता कार्यान्वयन गर्न ढिला भइसक्यो। यसले पनि हिमालमा ठूलो असर पर्ने र संकट आइसकेको छ,' उनले भने। प्रधानमन्त्री दाहालले सम्मेलनबाट स्थापना हुन लागेको जलवायुजन्य हानिनोक्सानी कोषबाट नेपालले लाभ पाउनुपर्ने दाबी गरे। उनले उक्त कोषलाई पारदर्शी बनाउन जोड गर्दै नेपालले पाउने न्याय र अधिकारका निम्ति अन्तर्राष्ट्रिय समुदायको ध्यानाकर्षण गराएका थिए।"
देश समृद्ध बनाउने अभियानमा छौं : ओली,"अछाम : नेकपा एमालेका अध्यक्ष केपी शर्मा ओलीले देश समृद्ध बनाउने उदेश्यका साथ एमाले समृद्धिका लागि संकल्प यात्रामा होमिएको बताएका छन्। शनिबार साँफेबगरमा अयोजित बाजुरा र अछामको संयुक्त सन्देश सभालाई सम्बोधन गर्दे अध्यक्ष ओलीले साढे ३ वर्ष एमालेको सरकार हुँदा देशमा विकासको लहर चलेको भन्दै त्यही लहरलाई कायम राख्न एमाले कटिबद्ध रहेको बताए। ओलीले एमाले सरकार बाहिर हुँदा अस्थिरता, अराजकता, मनपरितन्त्र मौलाएको बताए। वर्तमान सरकारले अपराधिहरूलाई संरक्षणबाहेक केही गर्न नसकेको उनको भनाइ छ। उनले यात्राका क्रममा विभिन्न ठाउँका कला, संस्कृति, सभ्यता, पर्यटकीय स्थलहरू, धार्मिक स्थलहरू, कृषि क्षेत्रको स्थलगत अध्ययनपछि ठोस योजना तयार पारेर फेरि एमालेले अभियान सञ्चालन गर्ने बताए। एमाले नेता भीम रावलको गृह जिल्लामा पुगेर ओलीले आन्तरिक एकताका साथ बिना मनमुटाव एकजुट हुन आह्वान गरे। राष्ट्रियस्तरबाट एमालले सञ्चालन गरेको अभियानमा गृह जिल्लामा नै भीम रावललाई बोलाइएको थिएन। अध्यक्ष ओलीले बयालपाटा अस्पताल र वैद्यनाथ धामको समेत अवलोकन गरेका थिए।"
"९ जना थुनामै, ६ जनासँग धरौटी माग","काठमाडौं : उच्च अदालत पाटनले नक्कली शरणार्थी प्रकरणमा पूर्वउपप्रधानमन्त्री टोपबहादुर रायमाझीसहित नौ जनालाई धरौटीमा छाड्न अस्वीकार गरेको छ। यससँगै उनीहरू मुद्दाको पुर्पक्षका लागि थुनामै रहने भएका छन्। पूर्वगृहमन्त्री बालकृष्ण खाँणको विषयमा भने न्यायाधीशहरूको राय बाझिएको छ। न्यायाधीशद्वय जनक पाण्डे र प्रकाश खरेलको संयुक्त इजलासले शुक्रबार रायमाझी र पूर्वगृहसचिव टेकनारायण पाण्डेसहित नौ जनालाई भने थुनामै राख्ने काठमाडौं जिल्ला अदालतको आदेशलाई सदर गरेको हो। जिल्ला अदालतले गत असार १ गते नक्कली भुटानी शरणार्थी प्रकरणमा दुई पूर्वमन्त्री, तत्कालीन गृहसचिव पाण्डेसहित १६ अभियुक्तलाई थुनामा राख्न आदेश दिएको थियो। त्यसबेला दुई जनासँग धरौटी माग गरिएको थियो। उच्चले पूर्वउपप्रधानमन्त्री रायमाझी, तत्कालीन सचिव पाण्डेसहित डा इन्द्रजित राई, केशवप्रसाद दुलाल, सानु भण्डारी, सागर राई, विक्रम भन्ने कुमारगोविन्द चौधरी, सन्देश शर्मा र आङटावा शेर्पालाई थुनामा राख्ने गरी जिल्लाबाट भएको आदेश मिलेको ठहर गरेको हो। थुनछेकविरुद्धको पुनरावेदनमा संयुक्त इजलासले गरेको आदेशमा लेखिएको छ, मुद्दा पुर्पक्षका निम्ति थुनामा राख्ने गरी तहाँ अदालत (जिल्ला अदालत, काठमाडौं)को मिति २०८० असार १ को आदेश मिलेको नै देखिँदा परिवर्तन गरी रहनु परेन। कानुनबमोजिम गर्नू। उनीहरूले जिल्ला अदालतको बेरितको आदेश बदरको माग गर्दै पुनरावेदन दिएका थिए। डा राई तत्कालीन गृहमन्त्री रामबहादुर थापा बादलका सुरक्षा सल्लाहकार हुन्। शेर्पा कांग्रेसका पूर्वसांसद हुन्। दुलाल, भण्डारी, राई, चौधरी, शर्मा भने नेपालीलाई भुटानी शरणार्थी बनाई अमेरिका लैजाने गिरोहका सदस्य हुन्। जिल्ला अदालतको आदेशमा मुलुकी फौजदारी कार्यविधि संहिता २०७४ को दफा ६७ (१) (ख) र संगठित अपराध नियन्त्रण ऐन २०७० को दफा ४१ बमोजिम १६ जना लाई तत्काल प्राप्त आधारमा दोषी देखिएको उल्लेख थियो। पछि प्रमाण बुझ्दै जाँदा ठहरेबमोजिम हुने गरी हालका लागि कारागार चलान गर्न आदेश भएको थियो। ९ अभियुक्तलाई थुनामा पठाउनुका आधार जिल्ला अदालत काठमाडौंले मुलुकी फौजदारी संहिताको दफा ६७ (१) (ख) बमोजिम मुद्दाको पुर्पक्ष गर्ने आदेश दिएको थियो। उक्त आदेश बदरको माग गर्दै साधारण तारेखमा राखी मुद्दाको पुर्पक्ष गरिपाऊँ भन्दै उच्चमा निवेदन परेको थियो। नक्कली शरणार्थी प्रकरणमा आदेश आउने भएपछि शुक्रबार उच्च अदालत पाटन परिसरको माहोल । तस्बिर : सुनिता डंगोल जिल्ला अदालतबाट असार १, १५ र ३१ गते भएको आदेश मिलेको छछैन भनी उच्च अदालतले हेरेको हो। यी प्रतिवादीउपरको जाहेरी दरखास्त, प्रतिवादीहरूको एकआपसको पोल बयान, पीडितहरूको घटना विवरण कागजसमेतका तत्काल प्राप्त प्रमाणलाई आधार बनाई पुर्पक्षका लागि थुनामा पठाउने आधारका रूपमा लिइएको छ। यो प्रकरणमा ठगी, लिखत कीर्ते, राज्यविरुद्ध र संगठित अपराधअन्तर्गत मुद्दा चलिरहेको छ। जोसँग मागियो धरौटी उच्चले सन्दीप रायमाझी टेकनाथ रिजाल, नरेन्द्र केसी, शमशेर मियाँ, रामशरण केसी र हरिभक्त महर्जनसँग धरौटी माग गरेको छ। उनीहरूले शुक्रबार कार्यालय समय सकिएका कारण धरौटी रकम बुझाउन पाएनन्। पूर्वउपप्रधानमन्त्री रायमाझीलाई पुर्पक्षका लागि थुनामै पठाउँदा उनका छोरा सन्दीपसँग भने धरौटी माग गरिएको हो। सन्दीपले पीडितसँग रकम लिएको नदेखिएको आदेशमा उल्लेख छ। मिसिल संलग्न जाहेरी दरखास्त तथा पीडितहरूको घटना विवरणको कागजबाट यी प्रतिवादी सन्दीप रायमाझीले पीडितहरूसँग रकम लिएको देखिएन, आदेशमा लेखिएको छ, अधिकार प्राप्त अधिकारी तथा अदालतसमक्ष बयान गर्दा अभियोग दाबीको कसुरमा इन्कार गरेका छन्।अनुसन्धानका सिलसिलामा संकलित सबुत प्रमाणबाट कसुरमा संलग्नता पुस्टि हुन नसकेको अवस्थामा जिल्ला अदालतबाट भएको आदेश बदर गरिदिएको जनाइएको छ। उनलाई मुलुकी फौजदारी अपराध संहिताको दफा ६८ (१) बमोजिम ३० लाख नगद, धरौटी वा बैंक जमानत लिएर तारेखमा राखी मुद्दाको पुर्पक्ष गर्न आदेश भएको छ। भुटानी शरणार्थी नेता टेकनाथ रिजालको हकमा फौजदारी अपराध संहिताको दफा ६८ र ७२ बमोजिम १५ लाख नगद, धरौटी वा बैंक जमानत लिएर तारेखमा राखी मुद्दाको पुर्पक्ष गर्न आदेश भएको छ। रिजालले नेपाली नागरिकलाई भुटानी शरणार्थी बनाएर अमेरिका लैजानेसमेतका कसुरमा बयान गर्दा इन्कार गरेका थिए। यी प्रतिवादीले जाहेरवालासमेतका मानिसहरूबाट रकम लिएको पुस्टि हुन सकेको छैन, उच्च अदालतको आदेशमा लेखिएको छ। अभियोग दाबीको कसुरमा यी प्रतिवादीको प्रत्यक्ष सहभागिता पुस्टि हुन नसकेको जनाइएको छ। उमेर ७६ वर्षको भई ज्येष्ठ नागरिक देखिएको तथा मानसिक स्वास्थ्यसमेतमा समस्या देखिएको आदेशमा उल्लेख छ। शरणार्थी नेता भई नेपालमा निर्वासित जीवन व्यतित गरी निज अन्य देशमा भागिजाने अवस्थासमेत नदेखिएको उल्लेख छ। फौजदारी अपराध संहिताको दफा ६७ बमोजिम थुनामा राखी मुद्दाको पुर्पक्ष गर्ने जिल्ला अदालतको मिलेको नदेखिँदा बदर गरेको छ। पूर्वगृहमन्त्री खाँणका स्वकीय सचिव नरेन्द्र केसीलाई पनि तारेखमा राखेर मुद्दाको पुर्पक्ष गर्न आदेश भएको छ। केसीको हकमा विचार गर्दा जाहेरवाला तथा घटना विवरण कागज गर्ने पीडितहरूले ठगी भएको वा रकम लिएको भनी केसीको नाम उल्लेख नगरेको आदेशमा जनाइएको छ। अभियोग दाबीको कसुरमा संलग्न रहेको भनी पोल गरेको देखिँदैन, आदेशमा लेखिएको छ, अधिकार प्राप्त अधिकारी तथा अदालत समक्ष बयान गर्दा अभियोग दाबीको कसुरमा पूर्णत इन्कार रही बयान गरेको देखिन्छ। इजलासले अनुसन्धानको सिलसिलामा संकलित सबुत प्रमाणबाट केसीले ठगीको रकम प्राप्त पुस्टि हुन नसकेको अवस्थालाई समेत विचार गर्दा मुद्दा पुर्पक्षका लागि थुनामा राख्ने गरी भएको जिल्ला अदालतको आदेश बेरितको देखिँदा बदर गरिदिएको हो। प्राप्त प्रमाणका आधारमा पछि बुझ्दा ठहरेबमोजिम हुने गरी केसीबाट मुलुकी फौजदारी अपराध कार्यविधिसंहिता दफा ६८ र ७२ बमोजिम १० लाख नगद धरौटी माग गरिएको छ।नेपाल हज समितिका तत्कालीन अध्यक्ष शमशेर मियाँलाई पनि नगद धरौटी माग गरिएको छ। मियाँको हकमा जाहेरी दरखास्त व्यहोरा तथा घटना विवरण कागज गर्ने पीडितहरूको कागज व्यहोराबाट ठगी गरेको वा रकम लिएको भनी नाम पनि उल्लेख गरेको नदेखिएको आदेशमा उल्लेख छ। अधिकार प्राप्त अधिकारी तथा अदालत समक्ष बयान गर्दा अभियोग दाबीको कसुरमा पूर्णत इन्कार छन्, आदेशमा लेखिएको छ, सहप्रतिवादीहरूको बयानबाट पनि मियाँको कसुरमा संलग्नता रहेको समर्थित नभएको अवस्थामा मुद्दा पुर्पक्षका निम्ति थुनामा राख्ने गरी भएको आदेश बेरितको देखिँदा बदर गरी दिएको छ। मियाँले सरकारी गाडीमा ठगीको रकम ओसारपसार गर्न प्रयोग भएको अभियोग थियो। यस खालको घटना विवरण कागज गर्ने झपटबहादुर खत्रीको कागज व्यहोराबाट खुलेको समेतका तत्काल प्राप्त प्रमाणहरूको आधारमा मियाँबाट १० लाख धरौटी माग गरिएको छ। उनले नगद, धरौटी वा बैंक जमानत दिएमा तारेखमा रहेर मुद्दाको पुर्पक्ष गर्न पाउने छन्। धरौटी माग गरिएका रामशरण केसीले अदालत समक्ष बयान गर्दा आफू र आफन्तसमेत अमेरिका जान भनी सानु भण्डारीलाई पैसा दिएको व्यहोरा उल्लेख गरेका छन्। आफू पीडित भएको र आफू माथि ठगी भएको व्यहोरा उल्लेख गर्दै उनले अख्तियार दुरुपयोग अनुसन्धान आयोगमा उजुरी दर्ता गरेको समेत पाइएको छ। उनीसँग १५ लाख धरौटी माग गरिएको छ। यस्तै हरिभक्त महर्जनसँग पनि धरौटी माग गरिएको छ। जाहेरवाला तथा घटना विवरण कागज गर्ने पीडितहरूले महर्जनले ठगी गरेका वा रकम लिएको भनी महर्जनको नाम उल्लेख गरेका छैनन्। अन्य सहप्रतिवादीहरूले पनि पोल गरेको नदेखिने आदेशमा उल्लेख छ।आफू सहकारीको सञ्चालक भएको र सन्देश शर्माले श्रीमती लक्ष्मी महर्जन र केशव तुलाधरको खातामा रकम हाल्न लगाएको महर्जनले बयान गरेका छन्। केशव तुलाधर सहकारीका हाकिम हुन्। उनीसँग १५ लाख धरौटीमा माग गरिएको छ। जो साधारण तारेखमा छुटे लक्ष्मी महर्जनकसुरमा संलग्नता नरहेको जनाएकी लक्ष्मीलाई साधारण तारेखमा रिहा भएकी छिन्। उनलाई जिल्ला अदालतले धरौटी तारेखमा राख्ने आदेश गरेको थियो। जिल्ला अदालतको आदेश बदर गर्दै उच्च अदालतले साधारण तारेखमा राखी मुद्दाको पुर्पक्ष गर्न आदेश दिएको छ। आशिष बुढाथोकी बुढाथोकीको जाहेरवालासँग भेटघाट नभएको र रकम माग गरेको नदेखिएको आदेशमा उल्लेख छ। बयानमा पनि आरोपित कसुरमा पूर्णत इन्कार गरेका छन्। सहप्रतिवादीको बयानमा पनि कसुरमा संलग्न रहेको समर्थित हुन नसकेको समेत तत्काल प्राप्त प्रमाणबाट पुर्पक्षका लागि थुनामा राख्ने गरी भएको जिल्ला अदालतको आदेश बेरितको देखिएको ठहर उच्च अदालतले गरेको छ। उनलाई साधारण तारेखमा राखी मुद्दाको पुर्पक्ष गर्न आदेश भएको छ। टंक गुरुङ गुरुङले सञ्चालन गरेको होटल, रेस्टुरेन्टमा प्रतिवादीहरूले मिटिङ गरेको आधारमा कसुरमा संलग्न रहेको मान्न मिल्ने नदेखिएको उल्लेख गर्दै साधारण तारेखमा राखी मुद्दाको पुर्पक्ष गर्न आदेश भएको छ। गुरुङले पनि कसुरमा पूर्णत इन्कार गरेका छन्। केशव तुलाधर मुद्दाको जाहेरी दरखास्त, पीडितहरूको घटना विवरण कागज, सहप्रतिवादीको बयानबाट कसुरमा संलग्न रहेको भनी उल्लेख भएको नदेखिने आदेशमा उल्लेख छ। अदालतमा गरेको बयानमा पनि कसुरमा पूर्णतः इन्कार गरेका छन्।"
नेतृत्वमा बस्नेहरुले देश बर्बाद पारे : चन्द्र भण्डारी,"बुटवल : नेपाली कांग्रेसका केन्द्रीय सदस्य डा चन्द्र भण्डारीले मुलुकको नेतृत्व गरेकाहरूले देश बर्बाद पारेको बताएका छन्। कांग्रेस लुम्बिनी प्रदेशको बुटवलमा आयोजित प्रथम सम्मेलनलाई सम्बोधन गर्दै भण्डारीले पार्टीका शीर्ष नेताहरू समायानुकूल अपडेट हुन नसक्दा देश डामाडोलतर्फ उन्मुख भएको बताए। ऋण खोजीखोजी भैरहवा अन्तराष्ट्रिय विमानस्थल किन बनाएको छ?,' उनले भने, 'मुलुकमा अहिले झण्डै २४ खरब ऋण छ। आयोजनाहरू नचाहिने हो भने किन बनाएको? कार्यक्रमको मञ्चमा बसेका पार्टी सभापती शेरबहादुर देउवालाई लक्षित गर्दै भण्डारीले भने, कांगेसमा गुटगत राजनीति धेरै भयो। यसरी पार्टी बन्दैन। तपाईंको वरिपरि कोही छन् भने छाडदिनुस्। देशको चिन्ता गर्नुस्। उनले पार्टी सभापतिको विधानतः यो नै अन्तिम कार्याकाल रहेको बताए। कांग्रेसको गुटले न पार्टी बन्यो न त देश,' उनले भने। वर्तमान सरकारले जनतालाई डेलिभरी दिन नसकेको उनको आरोप छ। प्रदेश सरकारले त झनै काम गरेर जनतालाई जवाफ दिन नसकेको उनको भनाइ छ। भाषण गरेरमात्र देश बन्दैन। अहिले व्यवसाय धरासय भएका छन्, अर्थतन्त्र विजोग छ। नेतृत्वलाई किन यसको चिन्ता लाग्दैन,' उनले भने।"
धार्मिक राज्य बनाउन सकिँदैन : महासचिव गुरुङ,"काठमाडौं : सत्तारुढ दल नेकपा माओवादी केन्द्रका महासचिव देवप्रसाद गुरुङले धार्मिक राज्य बनाउन नसकिने बताएका छन्। सल्यानमा आयोजित पत्रकार सम्मेलनमा उनले हिंसात्मक र मुलुकलाई द्वन्द्वतर्फ धकेल्न नदिन सरकार गम्भीर रहेको बताएका हुन्। उनले भने,कतिपय प्रतिगामी शक्ति परिवर्तनका मुद्दा उल्ट्याएर मुलुकमा द्वन्द्व पैदा गर्न खोज्ने तत्व र संकेत देखिएका छन्। जनता राजतन्त्रको पक्षमा छैनन्, केहि नारा लागेपनि त्यो विस्थापित हुन्छ। नेपाल धार्मिक राज्य बनाउन सकिँदैन। उनले मुलुकलाई घोर पश्चगामी र प्रतिगामी लैजान नदिइने बताए। अहिले गणतन्त्रको विकल्प छैन। गणतन्त्रलाई सुधार्न सकिन्छ तर उल्ट्याउन सकिँदैन। बरु केहि कमजोरी भए सुधारेर समाजवादी गणतन्त्रमा जान सकिन्छ। यो व्यवस्थाका कमि कमजोरी र दलका नेतामा कमजोरी भएपनि सुधारेर जानुपर्छ। उनले भने,पुँजीवादलाई समाजवादमा रुपान्तरण गर्न सकिन्छ तर दुर्गा प्रसाईको अभियान घोर पश्चगामी हो। विदेशी शक्ति केन्द्र भित्र्याउन, अस्थिरता र द्वन्द्वतिर लैजान त यो अभियानले सफलता पाउला तर मुलुक अब पुरानै व्यवस्थातिर जान सकिँदैन। उनले यो व्यवस्थाले सबै किसिमका विचारका लागि खुल्ला रहेको उल्लेख गरे। गुरुङले राजनीतिक कोर्स पूरा भएपनि आर्थिक कोर्स पूरा हुन नसकेको उल्लेख गरे।"
एमाले अध्यक्ष ओलीले दैलेखमा पेट्रोलियम पदार्थ अन्वेषणस्थल अवलोकन गर्ने,"दैलेख : नेकपा एमालेका अध्यक्ष केपी शर्मा ओलीले दैलेखमा पेट्रोलियम पदार्थ अन्वेषणस्थलमा स्थलगत अवलोकन गर्ने भएका छन्। अध्यक्ष ओलीले पेट्रोलियम पदार्थ अन्वेषणस्थल जलजलेमा अवलोकन तथा सार्वजनिक भेटघाट गर्ने भएका हुन्। एमालेले चलाएको झुलाघाटदेखि चिवा भञ्ज्याङसम्मको समृद्धिका लागि संकल्प यात्राअन्तरगर्त अध्यक्ष ओलीले भैरबी गाउँपालिका१ जलजलेमा पेट्रोलियम पदार्थ अन्वेषणको अवस्थाबारे अवलोकन र स्थानीयसँग भेटघाटको कार्यक्रम तय गरिएको छ। उनले भोलि दिउँस साढे २ बजे पेट्रोलियम पदार्थ अन्वेषणस्थल अवलोकन गर्नेछन्। त्यसलगत्तै दैलेखको पञ्चकोशी तीर्थस्थलअन्तरर्गत सदियौंदेखि ज्वाला बलिरहेको श्रीस्थान र नाविस्थानको अवलोकन भ्रमण गर्ने कार्यक्रम तय भएको एमाले दैलेखका कार्यबाहक अध्यक्ष प्रेमबहादुर बुढाले बताए। उनका अनुसार ओलीले मध्यपहाडी राजमार्गअन्तर्गत पर्ने नारायण नगरपालिका२ जाहारकोटस्थित कृतिदेवल सहकारी भवनमा तरबार नाच र मारुनी नाचको अवलोकन र भेटघाटको कार्यक्रम तय भएको छ। त्यसअघि ओली दैलेखको राकमकर्णालीमा आयोजित बृहत् आमसभामा सहभागी हुनेछन्। राकमकर्णालीमा आमसभापछि मध्यपहाडी राजमार्ग अन्र्तगत जम्बुकाँध बजार र चगत्रा बजारमा सार्वजनिक भेटघाटसकेर पेट्रोलियम पदार्थ अन्वेषणस्थल अवलोकनपछि दैलेख सदरमुकाम पुग्नुहुनेछ, एमाले दैलेखका कार्यबाहक अध्यक्ष बुढाले भने। मंसिर १८ गते विहान दैलेख सदरमुकामको देवकोटा चोकमा आम नागरिकहरुसँग सार्वजनिक भेटघाटको कार्यतालिका रहेको छ। अध्यक्ष ओलीले डुंगेश्वर गाउँपालिकामा पर्ने चुप्रा बजार, माथिल्लो डुंगेश्वर बजार, गुराँस गाउँपालिकामा पर्ने तालपोखरी बजार र गुराँसेमा सार्वजनिक भेटघाटको कार्यक्रम तय भएको छ, कार्यबाहक अध्यक्ष बुढाले भने। ओलीको यात्राका क्रममा जिल्लास्थित सुरक्षा निकायहरुले सुरक्षा व्यवस्थालाई मजबुत बनाएको बुढाले बताए। पूर्वप्रधानमन्त्रीसमेत रहेका ओलीले दैलेखको गुराँस गाउँपालिकाको नवनिर्मित भवन उद्घाटन गर्ने कार्यक्रम तय भएको गाउँपालिकाका निमित्त प्रमुख प्रशासकीय अधिकृत दिनेश दाहालले बताए। गाउँपालिकाले पूर्वप्रधानमन्त्रीबाट कार्यालयको नवनिर्मित भवन उद्घाटन हुने कार्यक्रममा सहभागी हुन सार्वननिक आह्वानसमेत गरेको छ।"
राष्ट्रिय एकताका साथ लुम्बिनीबाटै पार्टीलाई बलियो बनाऔं : देउवा,"बुटवल : नेपाली कांग्रेसका सभापति शेरबहादुर देउवाले बुद्धको जन्मस्थल लुम्बिनीबाटै पार्टीलाई बलियो बनाउँदै लैजानुपर्ने बताएका छन्। पार्टीको प्रथम लुम्बिनी प्रदेश सम्मेलनमा सम्बोधन गर्दै देउवाले राष्ट्रिय एकताका साथ एकताबद्ध भएर पार्टीलाई बलियो बनाउनुपर्ने बताए। पूर्व वक्ताहरुले आक्रोशपूर्ण अभिव्यक्ति दिएपछि उनले लुम्बिनैबाटै पार्टीलाई एक ढिक्का बनाएर लैजानुपर्ने बताएका हुन्। पार्टी केन्द्रीय सदस्य डा चन्द्र भण्डारीप्रति लक्षित गर्दै छोटो भनाईमा देउवाले भने,मिठा कुरा गरेजस्तो काम गर्न सजिलो छैन। देउवाले आफू कम बोल्ने र काम धेरै गर्ने मान्छे भएको समेत प्रतिक्रिया दिए। भण्डारीले नेतृत्वमा बस्नेहरूकै कारण देश बर्बादीतिर गएको आरोप लगाएका थिए। पाँच पटकसम्म प्रधानमन्त्री र पटकपटक पार्टी सभापति भएका देउवालाई पार्टीका नेताहरूले कांग्रेसमा भएको गुटगत राजनीतिले पार्टी कमजोर बन्दै गएको बताएका थिए। महामन्त्री गगनकुमार थापाले पनि हालका प्रधानमन्त्री तथा पूर्वप्रधानमन्त्रीहरूले आइन्दा प्रधानमन्त्री हुँदिनँ भनेर घोषणा गर्न आवश्यक रहेको बताएका थिए।"
सरकारले अस्थिरता फैलायो : केपी ओली,काठमाडौं : नेकपा एमालेका अध्यक्ष केपी शर्मा ओलीले मुलुकको विकास एमालेबाहेक अरु कसैले गर्न नसक्ने बताएका छन्। महाकालीमेची अभिायनअन्तर्गतको सभालाई शनिबार अछामको साँफे बगरमा सम्बोधन गर्दै अध्यक्ष ओलीले एमाले सरकारबाट हटेपछि देशको विकास हुन नसकेको भन्दै मुलुकको विकास एमालेबाहेक अरु कसैले गर्न नसक्ने बताए। गठबन्धन सरकारआएपछि अहिले देशमा अस्थिरता र अराजकता फैलिएको र ओरालो लागेको उनले बताए। उनले सरकारको ध्यान देश विकासमा नभई तस्करी भ्रष्टाचारमा केन्द्रित रहेको आरोप लगाए। ओलीले नेपाललाई समृद्ध र नेपाली जनतालाई सुखी बनाउनका लागि देशभरको अवस्था बुझ्न महाकालीमेची अभियान गरिएको जिकिर गरे। उनले एमालेका हरेक नेता तथा कार्यकर्ताहरु आन्तरिक एकताका साथ पार्टीको अभियानमा लाग्न निर्देशन दिए।
संसद्ले सरकारलाई जिम्मेवार र जवाफदेही बनाउन सकेको छैन : डा खिमलाल देवकोटा,"काठमाडौं : राष्ट्रियसभाका सांसद डा खिमलाल देवकोटाले संसद्ले सरकारलाई जिम्मेवार र जवाफदेही बनाउन नसकेको दाबी गरेका छन्।व्यवस्थापिकामाथि कार्यपालिका हावी हुँदा सङ्घीय संसद्ले अपेक्षित नतिजा दिन नसकेको उनको बुझाई छ। राज्यका अङ्गबीचको नियन्त्रण र सन्तुलन गुम्दा सरकार संसद्प्रति जिम्मेवार तथा जवाफदेही हुन नसकेको उनको तर्क छ। सरकार नै संसद्माथि हावी छ। सरकार हावी भएका कारण संसद् बलियो हुन नसकेको हो। यसलाई कार्यपालिका, न्यायपालिका र व्यवस्थापिकाको शक्ति सन्तुलन हुन नसकेको भनेर बुझ्न सकिन्छ, उनले भने, संसद्ले सरकारलाई जिम्मेवार र जवाफदेही बनाउन सकिएको छैन। सरकारका गतिविधिको अनुगमन गर्ने अधिकार संसद्लाई छ। तर कुनै मन्त्रीलाई संसद्मा उभ्याएर जवाफ दिन लगाउन सकेको देखिँदैन। प्रश्न गरेको देखिँदैन। नेपालमा गैरसरकारी विधेयक ल्याउने चलन कम रहेको र त्यसका लागि संसद् सचिवालयले पनि प्राविधिक रुपमा सहयोग गर्न नसकेको उनको बुझाइ छ। आफूले संसद् सचिवालयलाई पछिल्लो एक वर्षदेखि एउटा गैरसरकारी विधेयक (प्राइभेट विल) दर्ता गर्नुपर्यो भनेर भनिरहेको भए पनि सचिवालयले त्यसमा सहजिकरण नगरेको उनी बताउँछन्। बेलायत, अमेरिका, भारत, अष्ट्रेलियालगायत मुलुकको अभ्यास हेर्दा सांसद आफैंले पनि विधेयक दर्ता गर्ने गरेको देखिन्छ। सामान्यतः राष्ट्रियसभा (माथिल्लो सभा)लाई बौद्धिक व्यक्ति र विद्वत् वर्गको उपस्थिति रहेको थलोका रुपमा लिइन्छ। सरकार निर्माणमा माथिल्लो सदनको खासै भूमिका रहन्न। यसअर्थमा राष्ट्रियसभाको मुख्य भूमिका विधायिकी नै मान्न सकिन्छ। तर राष्ट्रियसभा पनि दलीय राजनीतिको कोपभाजन र सत्तापक्षप्रतिपक्षको छायाँबाट मुक्त नभएको उनको भनाइ छ। संविधानले नै राष्ट्रियसभालाई कमजोर बनाएकोपनि सांसद देवकोटाको अनुभव छ। प्रतिनिधिसभाबाट राष्ट्रियसभाबाट पठाइएका विधेयक फिर्ता पठाउन समय तोकिएको तर प्रतिनिधिसभाबाट राष्ट्रियसभामा पठाउनका लागि कुनै समयसीमा नतोकिएको राष्ट्रियसभाको भूमिका कमजोर देखिएको उनी बताउँछन्। संविधानले नै राष्ट्रियसभालाई कमजोर बनाएको छ। प्रतिनिधिसभाबाट राष्ट्रियसभामा आएपछि अर्थ विधेयक १५ दिन र अरु विधेयकको ६० दिनमा फिर्ता गर्ने समयसीमा (डेडलाइन) छ। तर माथिल्लो सदनबाट तल्लो सदनमा पठाइएका विधेयकको कुनै डेडलाइन संविधानमा तोकिएको छैन। विधेयक तर्जुमामा यो समस्या छ, सांसद देवकोटाले भने। प्रदेश सांसद र स्थानीय तहका प्रमुख तथा उपप्रमुखले मतदान गरेर निर्वाचित भएका व्यक्ति राष्ट्रियसभामा आउँछन्। तर प्रतिनिधिसभाका सांसद जनताबाट प्रत्यक्ष निर्वाचित भएर आएका हुनाले जनताको घरदैलोमा जानुपर्ने हुन्छ। जनजीविकाका कुरामा बढी केन्द्रित हुनुपर्ने हुन्छ। यस अर्थमा पनि राष्ट्रियसभाका सांसद विशुद्धरुपमा विधायिकी भूमिका निर्वाह गर्नुपर्ने अवस्थामा छन्। जसकारण सरकारलाई जवाफदेही र उत्तरदायी बनाउनका लागि अझ बढी सशक्त भूमिका राष्ट्रियसभाले खेल्नसक्छ। जनप्रतिनिधिले पनि निर्वाचित गरेको वा जनप्रतिनिधिको पनि प्रतिनिधि हुने थलो हो, राष्ट्रियसभा। प्रदेशका सांसद र पालिकाका प्रमुख उपप्रमुखले मतदान गरेर निर्वाचित गरिसकेपछि राष्ट्रियसभामा त उनीहरुको आवाज बोलिनुपर्ने हो, उनले भने। सङ्घीय शासन प्रणालीको सबलीकरण र क्रियाशीलताका लागि राजनीतिक दल, तिनका शीर्षस्थ नेता र सरकारले पर्याप्त भूमिका खेल्न नसकेको सांसद देवकोटा बताउँछन्। सदनलाई हाम्रा सांसद, राजनीतिक दल र सरकारले कमजोर बनाएको हो। दलले जे भन्यो सांसदले पनि त्यही मान्छन्। संसद्मा विधेयक आउँदैनन्। संसद्को अवमूल्यन हुन्छ, उनी भन्छन्, राष्ट्रियसभामा पनि त विधेयक दर्ता हुन सक्छन्। तर, अधिकांश विधेयक प्रतिनिधिसभामा दर्ता हुन्छन्। केन्द्र सरकारले प्रदेश र स्थानीय तहमा सरकारको अनुभूति नै गर्न दिएन सांसद देवकोटाको स्पष्ट बुझाइ छ, चाहे स्थानीय तह, प्रदेश वा केन्द्र सरकार होस्, शासन लहडले नभई कानुनले चल्नुपर्छ। तर केन्द्र सरकार र सङ्घीय सांसदको लहडका कारण सङ्घीयताको मर्म विपरीत केन्द्र सरकारले प्रदेश र स्थानीय तहको अधिकार पनि आफैँ प्रयोग गरिरहेको छ। एकात्मक र केन्द्रीकृत शासन व्यवस्थाबाट सङ्घात्मक र विकेन्द्रित शासन व्यवस्थामा विकासको वाहकका रुपमा प्रदेश सरकारलाई परिकल्पना गरिएको थियो। तर सङ्घीय सरकारले प्रदेश र स्थानीय तहको कार्य क्षेत्रमा हात हाल्ने अवस्था देखिएको उनको भनाइ छ। संविधानले प्रदेशलाई प्रहरीको अधिकार दिएको छ, तर सङ्घीय सरकारले त्यो अधिकार अझै प्रदेशलाई दिएन। सङ्घीय निजामती कानुन अहिलेसम्म आएको छैन। शिक्षाको अधिकार स्थानीय तहलाई छ त्यो पनि दिइएको छैन, सांसद देवकोटा भन्छन्, प्रदेश र स्थानीय तहको हातमा कर्मचारी छैनन्, प्रहरी प्रशासन छैन। दण्ड जरिवाना गर्नसक्ने अधिकार प्रयोग गर्न पाएका छैनन्। पर्याप्त वित्तीय साधन र स्रोत छैन। यी सबै कमजोरी सङ्घीय सरकारले सिर्जना गरेको हो। किनकी, केन्द्रीकृत सोच र मानसिकता सङ्घीय सरकार र नेतामा हावी भएको छ। सङ्घीयतासहितको संविधानले जनताको घरदैलौमा अधिकार पुर्याएको छ। सेवा प्रवाहसँग जोडिएका संस्था तल्लो तहसम्म पुगेका छन्। तर नागरिकले अपेक्षा गरेअनुसारको सहज सेवा प्रवाह हुन नसकेपछि नागरिकस्तरबाटै सङ्घीयताप्रति वितृष्णा र गुनासो बढेको देखिन्छ। त्यसो हुनुको मुख्य कारण केन्द्र सरकारले प्रदेश र स्थानीय तहमा सरकारको अनुभूति नै गर्न नदिएको सांसद देवकोटा बताउँछन्। जनताले सहज सेवा प्रवाह खोजेको हो। हिजोको भन्दा प्रभावकारी सेवा प्रवाह हुन नसकेपछि नागरिक तहमा सङ्घीयताप्रति वितृष्णा देखियो। देशभित्र गुणस्तरीय शिक्षास्वास्थ्य पाइयोस्, रोजगारी पाइयोस्, दिगो खालका विकास निर्माणका काम हुन सकुन् भन्ने नागरिकका आकांक्षा थिए। त्यो अपेक्षाअनुसार नतिजा देखिएन। यसमा मुख्य जिम्मेवार केन्द्र सरकार र सङ्घीय संसद् रहेको उनी स्वीकार्छन्। तर अब सङ्घीय शासन प्रणालीमाथि प्रश्न गर्नेभन्दा पनि यही प्रणालीलाई सुदृढ गर्नुको विकल्प छैन।"
पूर्वगृहमन्त्री बालकृष्ण खाँणको मुद्दा अब एकल इजलासमा,"काठमाडौं : नक्कली शरणार्थी प्रकरणमा मुछिएका पूर्वगृहमन्त्री बालकृष्ण खाँण थुनामै रहँलान् वा धरौटीमा छुट्लान् ? दुई न्यायाधीशबीच मतैक्य हुन नसकेपछि कौतुहल बढेको छ। उच्च अदालत पाटनका न्यायाधीश जनक पाण्डेले खाँणलाई ३० लाख रुपैयाँ धरौटी लिएर मुद्दाको पुर्पक्ष गर्न राय दिएका छन्। तर, अर्का न्यायाधीश प्रकाश खरेलले खाँण निर्दोष रहेको विश्वास गर्न मिल्ने मनासिव आधार नभएको उल्लेख गर्दै फरक राय पेस गरेका छन्। न्यायाधीशबीचको राय बाँझिँदा खाँणको निवेदन उपरको सुनुवाइ अब एकल इजलासमा हुने भएको छ। एकल इजलासमा रहने न्यायाधीशको रायबमोजिम खाँण थुनामै रहन्छन् वा धरौटीमा निस्कन्छन् भन्ने टुंगो लाग्नेछ। किन भएन न्यायाधीशबीच मतैक्य ? खाँणले ठगी गरेको वा निजहरूवाट रकम लिएको भनी प्रतिवादीको नाम उल्लेख गरेका छैनन्। उनले अधिकार प्राप्त अधिकारी तथा अदालतसमक्ष बयान गर्दा अभियोग दाबीको कसुरमा पूर्णत इन्कार रही बयान गरेको देखिन्छ। घटना विवरण कागज गर्ने तत्कालीन अवस्थामा गृह मन्त्रालयमा कार्यरत स्थानीय प्रशासन तथा प्रदेश समन्वय शाखाका प्रमुख शाखा अधिकृत सन्तोष प्रधानले बालकृष्ण पन्थीको कार्यदलले तयार पारेको प्रतिवेदन पछिल्लो समय मन्त्रिपरिषद्बाट फिर्ता आई आफ्नो जिम्मामा रहेको जनाएका छन्। विभिन्न समयमा उक्त प्रतिवेदन शाखा प्रमुख सागरमणि पाठक, उपसचिव शेखर पौडेल, महाशाखा प्रमुख फणीन्द्रमणि पोखरेल तथा सचिव टेकनारायण पाण्डेले माग्ने गरेका थिए, के कसरी उक्त प्रतिवेदनको समानान्तर अर्को प्रतिवेदन तयार भयो आफूलाई थाहा नभएको भनी आफ्नो व्यहोरा लेखाएको देखिन्छ। मुद्दाका सहप्रतिवादी तत्कालीन गृहसचिव पाण्डेको बयान समेतबाट खाँणले उक्त प्रतिवेदन मागेको अथवा उक्त प्रतिवेदनमा कुनै चासो राखेको देखिँदैन। उनलाई सुरुमा जिल्ला अदालत काठमाडौंले थुनामा राख्दा मुद्दाका अन्य प्रतिवादी केशव दुलाल र अर्का प्रतिवादी पाण्डेबीच भएको टेलिफोन संवादलाई पनि लिएको देखिन्छ। उक्त संवादमा उल्लेख भएको गिफ्ट भनेको रकम हो र उक्त रकम प्रतिवादी केशव दुलालवाट यी प्रतिवादीले लिएको भन्ने दाबीका सम्बन्धमा मुद्दा अनुसन्धानका क्रममा बयान तथा ततिम्बा बयान गर्दा प्रतिवादी केशव दुलालले उक्त तथ्यमा इन्कार गर्दै आफूले प्रतिवादी खाँणलाई नभेटेको तथा निजलाई कुनै रकम नदिएको भनी उल्लेख गरेका छन्। ततिम्बा बयानमा प्रतिवादी दुलालले तत्कालीन गृहसचिव पाण्डेलाई १ करोड २५ लाख दिएको भनी उल्लेख गरेको देखिन्छ। पाण्डेले नरेन्द्र केसीलाई सम्बोधन गरी लेखेको चिटमा खाँणको नाम उल्लेख छैन। उक्त कागज पाण्डेले आफू पक्राउ परेपछि लेखेको भन्ने तथ्य उनको बयान तथा बसेको प्रहरीको हिरासत कक्ष खानतलासी गर्दा डायरी तथा पेन बरामद गरेको मिसिल संलग्न बरामदी मुचुल्काबाट देखिन्छ। न्यायाधीश पाण्डेले जिल्ला अदालतको आदेश बेरितको देखिँदा बदर गरेका छन्। उनले खाँणविरुद्ध किटानी जाहेरी नपरेको, अनुसन्धान अधिकारी एवं अदालत समक्ष कसुरमा इन्कार रहेको सहप्रतिवादीहरूले खाँण कसुरमा संलग्न रहेको भनि पोल नगरेको आधारहरूमा उल्लेख गरेका छन्। आदेशमा भनिएको छ, मिसिल संलग्न अन्य तत्काल प्राप्त प्रमाणहरूबाट थुनामा नै राखी मुद्दा पुर्पक्ष गर्नुपर्नेसम्मको आधार, कारण र अवस्थाको विद्यमानता रहेको नदेखिँदा निवेदक प्रतिवादी बालकृष्ण खाँणलाई मुलुकी फौजदारी कार्यविधि संहिता, २०७४ को दफा ६७ बमोजिम मुद्दा पुर्पक्षका निम्ति थुनामा राख्ने गरी भएको तहाँ अदालतको मिति २०८०।३।१ को आदेश बेरितको देखिँदा बदर गरिदिएको छ। खाँणको नाम जाहेरवाला प्रेमराज पन्थीको जाहेरीको पेटबोलीमा उल्लेखसम्म भएको देखिँदा पछि प्रमाण परीक्षण र मूल्यांकन गर्दै जाँदा ठहरेबमोजिम हुने नै देखिँदा मुलुकी फौजदारी कार्यविधि संहिता २०७४ को दफा ६८ र ७२ बमोजिम ३० लाख नगद धरौटी, जमानत वा बैंक जमानत लिई तारेखमा राखी मुद्दाको पुर्पक्ष गरी नियमानुसार गर्न आदेश दिइएको छ। न्यायाधीश खरेलले भने खाँण निर्दोष रहेको विश्वास गर्न मिल्ने मनासिव आधार नदेखिएको आदेशमा उल्लेख गरेका छन्। खाँणबाहेकका अन्य प्रतिवादीहरूका हकमा माननीय न्यायाधीश श्री जनक पाण्डेबाट भएको आदेश रायसँग सहमत भएको छु, आदेशमा भनिएको छ। तत्कालीन गृहसचिव पाण्डे र केशव दुलालबीचको मोबाइल म्यासेज प्रतिवादी नरेन्द्र केसीबाट बरामद भएको (पाण्डेले नरेन्द्र केसीलाई लेखिदिएको) कागज, आङटावा शेर्पाको घटना विवरण कागज तथा पाण्डेको ततिम्बा बयानसमेतका तत्काल प्राप्त प्रमाणबाट खाँण अभियोग दाबीको कसुरमा अहिले नै निर्दोष रहेछन् भनी विश्वास गर्न मिल्ने मनासिब आधार नदेखिएको आदेशमा उल्लेख छ। माननीय न्यायाधीश जनक पाण्डेबाट निज प्रतिवादीलाई मुलुकी फौजदारी संहिता, २०७४ को दफा ६८ र ७२ बमोजिम नगद ३० लाख खाँणलाई धरौटी लिई मुद्दाको पुर्पक्ष गर्ने गरी भएको आदेशसँग सहमत हुन सकिएन, आदेशमा भनिएको छ, प्रतिवादी बालकृष्ण खाँणलाई थुनामा राखी मुद्दाको पुर्पक्ष गर्ने गरी काठमाडौं जिल्ला अदालतबाट भएको आदेश मनासिब देखिँदा परिवर्तन गरी रहनु परेन। कानुनबमोजिम गर्नू। खाँणको हकमा न्यायाधीशद्वयबीचको आदेश, राय मतैक्यता हुन नसकेकोले तेस्रो न्यायाधीश समक्ष पेस गरिने भएको छ। उच्च अदालतका प्रवक्ता तीर्थराज भट्टराईका अनुसार, गोला प्रणालीबाट एकल इजलासमा पेसी तोकिने छ।"
सुन तस्करीमा संलग्न ९ जना पुर्पक्षका लागि थुनामा,"दोलखा : दोलखाको लामाबगर नाकाबाट भित्रिएको ११ केजी सुन तस्करीमा संलग्न नौ जनालाई जिल्ला अदालत दोलखाले पुर्पक्षका लागि थुनामा पठाउन आदेश दिएको छ। तीन जना धरौटीमा र तीन जना साधारण तारेखमा रिहा भएका छन्। तस्करी आरोपमा पक्राउ परेका १५ मध्ये तस्करीका मुख्य नाइके चिनियाँ नागरिक आकर लामा र ग्याङ रु, नुर्बु छिरीङ शेर्पा, पेम्बा तमाङ, चसमान तामाङ, केशर तमाङ, माधवकुमार मगर, सनद प्रधान तथा लालबहादुर तामाङलाई पुर्पक्षको लागि थुनामा राख्न भनिएको छ। अदालतको आदेश अनुसार महिमा माझीलाई एक करोड ७९ लाख ४० हजार, दिपेन्द्रराज शाक्यलाई ९६ लाख ५० हजार र तिलक बिकलाई ८८ लाख धरौटीमा छोड्न भनिएको छ। एक नाबालक, चेतनाथ न्यौपाने र सुनमाला तामाङलाई भने साधारण तारेखमा छोड्न आदेश दिएको दोलखा जिल्ला अदालतका श्रेस्तेदार अञ्चन भट्टराईले बताए। जिल्ला प्रहरी कार्यालय दोलखाका प्रमुख प्रहरी नायव उपरीक्षक दीपक खड्काको कमाण्डमा खटिएको प्रहरी टोलीले दोलखाको लामाबगर, जामुने लगायतका स्थानहरूबाट अवैध रुपमा नेपाल भित्रिएको ११ केजी सुन बरामद गरेको थियो। उक्त सुन तस्करीका विषयमा जिल्ला प्रहरी कार्यालय दोलखा र केन्द्रीय अनुसन्धान ब्युरो (सिआईबी) काठमाडौंले संयुक्त रुपमा अनुसन्धान गरी जिल्ला सरकारी वकिलको कार्यालयमा फाइल बुझाएको थियो। अनुसन्धानका क्रममा अहिलेसम्म अवैध सुन तस्करीमा २७ जनाको संलग्नता खुलेकोमा १५ जना पक्राउ परेका थिए।"
आज यी स्थानमा हिमपात हुने,"काठमाडौं : आज देशका कोशी, बागमती र गण्डकी प्रदेशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहने मौसम पूर्वानुमान महाशाखाले जनाएको छ। महाशाखाका अनुसार कोशी, गण्डकी र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। शनिबार राति कोशी र गण्डकी प्रदेशको पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ।"
हिमालय एयरलाइन्सको काठमाडौंसाङ्घाई उडान सुरु,"काठमाडौं : हिमालय एयरलाइन्सले चीनको साङ्घाई सहरमा सिधा उडान सुरु गरेको छ। एयरलाइन्सले चीनको ठूलो सहर साङ्घाईमा आजदेखि नियमित उडान प्रारम्भ गरेको हो। त्रिभुवन अन्तर्राष्ट्रिय विमानस्थलबाट आज ९:२० बजे एक सय ३७ यात्रुसहितको हिमालयको जहाज साङ्घाई उडेको हो। उक्त जहाज साङ्घाईबाट यात्रु लिएर आज राति नौ बजे काठमाडौँ विमानस्थलमा अवतरण गर्ने एयरलाइन्सले जनाएको छ। काठमाडौँसाङघाई उडान पाँच घण्टा २० मिनेटको हुनेछ। हरेक शनिबार विहान नियमित उडान हुने कम्पनीले जनाएको छ। साङ्घाईमा हिमालय एयरलाइन्सको यो पहिलो उडान हो। योसहित कम्पनीले चीनको राजधानी बेइजिङसहित विभिन्न नौ सहरमा उडान विस्तार गरेको छ। उद्घाटन उडानबारे जानकारी दिन आज त्रिभुवन अन्तर्राष्ट्रिय विमानस्थलमा आयोजित पत्रकार सम्मेलनमा हिमालय एयरलाइन्सका उपाध्यक्ष विजय श्रेष्ठले चीनको मूख्य व्यापारिक र पर्यटकीय सहरमा सिधा उडानले दुई देशबीचको सम्बन्धलाई थप बलियो बनाउनुका साथै बढी भन्दा बढी चिनियाँ पर्यटक नेपाल आकर्षण गर्न मद्दत पुग्ने विश्वास व्यक्त गरे। उनले नेपालचीन सम्बन्धलाई थप उचाइमा लैजान, व्यावसायिक साझेदारी बढोत्तरीका साथै चिनियाँ पर्यटक भित्र्याउन काठमाडौँसाङ्घाई हवाई सम्पर्क सञ्जालले टेवा पुग्नेमा विश्वास व्यक्त गरे। उपाध्यक्ष श्रेष्ठले कोभिड१९ पछि नेपालमा चिनियाँ उडान बढेको, सीमा नाकाहरु खुलेकाले आगामी दिनमा उडान बढ्ने र पर्यटक आगमनमा पनि बढोत्तरी हुने बताए। त्रिभुवन अन्तर्राष्ट्रिय विमानस्थलका महाप्रबन्धक प्रतापबाबु तिवारीले कोभिड महामारीपछि चीनबाट क्रमशः उडान विस्तार भइरहेकाले आगामी दिनमा चिनियाँ पर्यटक बढ्ने विश्वास व्यक्त गरे। उनले पछिल्लो समय काठमाडौँ विमानस्थलमा अन्तर्राष्ट्रियतर्फ दैनिक एक सयभन्दा बढी उडानमार्फत करिब १५ हजार यात्रु आवतजावत गरिरहेको जानकारी दिए। नेपालका लागि चिनियाँ राजदूताबासका आर्थिक तथा वाणिज्य कन्सुलर छि यूले साङ्घाईकाठमाडौँमा हिमालय एयरलाइन्सको उडानले दुई देशबीचको सम्बन्ध बलियो हुनुका साथै व्यापारिक दृष्टिले पनि महत्वपूर्ण भएको बताए। साङ्घाई जनवादी गणतन्त्र चीनको ठूलो सहरमध्ये एक हो। करिब ४० मिलियन जनसङ्ख्या रहेको साङ्घाई चीनको उद्योग कलकारखानाको राजधानीका रुपमा पनि कहलिएको छ। यो चीनको मूख्य व्यापारिक केन्द्र पनि मानिन्छ।"
"लुम्बिनीमा स्कुलबसले मोटरसाइकललाई ठक्कर दिंदा २ जनाको मृत्यु, बसमा आगाजनी",भैरहवा : रुपन्देहीको लुम्बिनीमा सवारी दुर्घटनामा दुई जनाको मृत्यु र एक जना घाइते भएका छन् । ईलाका प्रहरी कार्यालय लुम्बिनीका प्रमुख प्रहरी निरिक्षक कन्चन तामाङका अनुसार लुम्बिनीको महुवारीमा सिद्धार्थ प्रतिभा बोर्डिङ स्कूलको लु १ क १७७८ नम्बरको बसले लु ३७ प ८४८२ नम्बरको मोटरसाइकललाई पछाडिबाट ठक्कर दिएको थियो। मोटरसाइकलमा सवार स्थानीय २१ वर्षीय मोहम्मद इर्साद र २१ वर्षीया रुविना खातुनको घटनास्थलमै मृत्यु भएको छ। घटनास्थलमै दुई जनाको मृत्यु भएपछि स्थानीयहरुले विद्यालयको उक्त बसमा आगजनी गरेका प्रहरीले जनाएको छ । दुर्घटनामा परी स्थानीय २० वर्षीया अपसाना खातुन गम्भीर घाइते भएकी छन् । घटनापछि फरार भएका बस चालकको खोजी र घाइतेको भैरहवाको अस्पतालमा उपचार भइरहेको इलाका प्रहरी कार्यालय लुम्बिनीले जनाएको छ ।
धार्मिक पर्यटकको आकर्षणमा शालिग्राम संग्रालय,"बागलुङ : एक दशक अगाडिसम्म बागलुङ नगरपालिका४ कुँडुले फेदी सुनसान थियो। बागलुङबजार नजिकै रहेर पनि विकासका हिसाबले पछाडि परेको थियो। तर अहिले पूर्वाधार विकासँगै धार्मिक पर्यटकीय गन्तव्यका रुपमा परिचित हुँदै गएको छ। तीन वर्षयता यहाँ आन्तरिक तथा बाह्य पर्यटकको दैनिक भीडभाड हुने गरेको छ। सुरुङ निर्माण गरी संग्रह गरेको सवा लाख शालिग्राम र रंगवेंकटेश्वर मुक्तिनारायण मन्दिरको दर्शनका लागि आन्तरिकसँगै भारतीय पर्यटक आउने गरेका छन्। मानवनिर्मित मन्दिर तथा शालिग्राम संग्रालयले धार्मिक पर्यटकलाई आकर्षित गरेको छ। बागलुङ कालिका मुस्ताङको मुक्तिनाथ आउने हजारौँ पर्यटक अहिले संग्रालयमा पुग्न थालेका छन्। धार्मिक महत्त्वका संरचनाको प्रचारप्रसारसँगै यहाँ आउने पर्यटको संख्या हरेक वर्ष बढ्दो छ। सुरुङभित्र कालीगण्डकीको शिर दामोदरकुण्डदेखि त्रिवेणीधामसम्मको आकृति एकै ठाउँमा बनाइएको छ। जसले धेरैलाई आकर्षित गर्ने गर्छ। अझ बढी त शालिग्राम वरपर बनेका मन्दिर र त्यहाँ बनेका अनेक प्रकारका आकृतिले लोभ्याउने गर्छ। बागलुङबेनी सडक खण्डको केही माथिपट्टि रहेको संग्रालय बागलुङ बजारदेखि करिब तीन किलोमिटर पश्चिममा पर्छ। पैदल यात्रामार्फत १५ मिनेट र गाडीमा पाँच मिनेटमा पुग्न सकिन्छ। मन्दिर, संग्रालयलगायत संरचना निर्माण गर्ला १० करोड बढी लगानी भएको छ। चाडपर्व र बिदाको बेलामा अझ बढी पर्यटक आउने गरेका छन्। खासगरी दक्षिण भारतका पर्यटक बढी आउने गरेको शालिग्राम संग्रालयका संरक्षक ऋषि प्रपन्नाचार्यले बताए। हरेक वर्ष यहाँ आउने पर्यटकको संख्या बढ्दै गएको उनको भनाइ छ। अघिल्लो आर्थिक वर्षमा एक लाखभन्दा बढी पर्यटकले शालिग्रामको अवलोकन गरेका थिए। चालु आर्थिक वर्षको हालसम्म २५ हजारभन्दा बढी पर्यटक यहाँ आउने ऋषि प्रपन्नचार्य बताउँछन्। धर्मप्रति बढी आस्था राख्ने पर्यटक शालिग्रामको दर्शन गर्न आउने उनको भनाइ छ। तीव्र प्रचारप्रसारको कारण पर्यटक आउने क्रम बढेको प्रपन्नचार्य बताउँछन्। 'परारभन्दा पोहोर धेरै पर्यटक आए, पोहोरभन्दा यस वर्षभन्दा बढी आउने सम्भावना देखिएको छ, साउनदेखि यता २५ हजारभन्दा बढी पर्यटकले यहाँको अवलोकन गरेका छन्, मुक्तिनाथ, कालीगण्डकी र बागलुङ कालिकाको सेरोफेरोमा शालिग्राम संग्रालय रहेको हुँदा आगन्तुकलाई पायकपर्ने गरेको छ,' ऋषि प्रपन्नचार्यले भने, 'अझै बढी पर्यटक भित्र्याउने उद्देश्य राखेका छौँ, यहाँ अझै धेरै संरचना बन्दैछन्, धेरै दाताहरूले सहयोग गरेरै अहिले हामीहरू यो ठाउँमा छौँ, यो साल पोहोरभन्दा दोब्बर बढी पर्यटक ल्याउने सकिने अपेक्षा गरेका छौँ।' भारतबाट दर्शनका लागि आउनुभएका मुक्तिदेव हरिदासले शालिग्रामको दर्शन गर्दा मनोकाङ्क्षा पूरा हुने हुँदा चार दिन लगाएर यहाँ आएको बताए। मुक्तिनाथ पुग्ने मुख्य सडकमै शालिग्रामको दर्शन गर्न पाउँदा खुशी लागेको उनी बताउँछन्। हरिदासले अहिलेसम्म आफूले एउटा पनि शालिग्राम दर्शन गर्न नपाएको सुनाउँदै एकै पटक सवा लाख देख्दा दङ्ग परेको बताए। संग्रालयभित्र बनाइएको आकृति अझ बढी उकृष्ट लागेको उनको भनाइ छ। हरिदासले भने, 'संसारमा कतै पनि एकै ठाउँमा यति धेरै शालिग्राम पाइँदैन होला, हाम्रो मुख्य गन्तव्य मुक्तिनाथ थियो, पोखरा आउने बेला यहाँको बारेमा सुन्यौँ र मुक्तिनाथभन्दा पहिला शालिग्रामको दर्शन गर्न आयौँ, हाम्रो २६ जनाको टोली छ, गाडीमै सिधै आउन सकिने रहेछ, तल कालिका मन्दिर, माथि पञ्चकोट र यहाँ शालिग्राम कस्तो रमाइलो रहेछ, एकै ठाउँमा आउँदा धेरैको दर्शन गर्न पायौँ, फेरि अर्को पटक पनि आउने छौँ, यस्तो पवित्र स्थानको प्रचार अलिक कम भएको जस्तो लाग्यो, हामीलाई थाहा थिएन, बाटोमा आउँदा बल्ल जानकारी पायौँ, उतै हुँदा थाहा हुन्थ्यो भने उहीँ प्लान बनाएर आउथ्यौँ।' शालिग्रामवरपर रङ्गविङ्कटेश्वर मुक्तिनारायण मन्दिरसहित मुक्तिनाथ वेद विद्याश्रम पाठशालासमेत सञ्चालनमा छ। धार्मिक यात्रीले यहाँ आएर सबै क्षेत्रको अध्ययन र दर्शनसमेत गर्न पाउँछन्। पछिल्लो समय पशुपति, जनकपुर, लुम्बिनी र मुक्तिनाथको यात्रामा आउने धेरै भक्तजन र पर्यटकले शालिग्राम संग्रालयलाई प्राथमिकतामा राखेका छन्। पर्यटन विकास समिति बागलुङका अध्यक्ष एवं बागलुङ नगरपालिकाका उपप्रमुख राजु खड्काले यहाँका बारेमा सञ्चारमाध्यम र समाजिक सञ्जालमार्फत प्रचारप्रसारमा ध्यान दिनुपर्ने बताए। रासस"
म्याद गुज्रेका सिलिन्डर नष्ट गरिँदै,"वीरगञ्ज : पर्साको वीरगञ्जस्थित मनोज ग्यास उद्योगले म्याद गुज्रेका सिलिन्डर नष्ट गर्न थालेको छ। सिलिन्डरको हाइड्रोलिक परीक्षण गरी म्याद गुज्रेको सिलिन्डर नष्ट गर्न सुरु गरिएको मनोज ग्यासका सञ्चालक मनोजकुमार दासले जानकारी दिए। पहिलो चरणमा म्याद गुज्रेको एक हजार २७ वटा सिलिन्डर विभिन्न सरोकारवाला निकायका प्रतिनिधिहरूको रोहवरमा जगदम्बा स्टिल प्रालिको सहयोगमा नष्ट गरिएको उनले बताए। सिलिन्डर निर्माण भएको १० वर्षमा हाइड्रोलिक परीक्षण गर्नुपर्ने र सो क्रममा गुणस्तरहीन देखिने सिलिन्डर नष्ट गर्नुपर्ने व्यवस्था भएअनुसार परीक्षण गर्दा गुणस्तरहीन पाइएका एक हजार २७ वटा सिलिन्डर नष्ट गरिएको सञ्चालक दासको भनाइ छ। उनका अनुसार पहिलो चरणमा ६४८१७४ टी, २०९३ टी, ५५२६८ टी, ३९४६५२ एपिएल, ३९४६५२ टी र १८२३ टी सिरियल नम्बर भएको सिलिन्डरहरू नष्ट गरिएको छ। क्रमशः पाँचपाँच वर्षमा सिलिन्डरको हाइड्रोलिक परीक्षण गरिने र सो क्रममा गुणस्तरहीन पाइने सिलिन्डरहरू पनि नष्ट गरिने जनाएको छ। सिलिन्डर नष्ट गर्ने क्रममा वीरगञ्ज महानगरपालिका२१ का वडाअध्यक्ष राधाकृष्ण रौनियार, नापतौल तथा गुणस्तर कार्यालय वीरगञ्जका रामप्रसाद लम्साल, उपभोक्ता तथा वाणिज्य कार्यालयका सूचना अधिकारी दिलीप खङ्ग, नेपाल आयल निगमका वेब प्रशिक्षक यशबहादुर गुरुङ सञ्चारकर्मीलगायत सरोकारवाला निकायका प्रतिनिधिहरूको सहभागिता रहेको थियो।"
लागूऔषधविरुद्ध विद्यालयमा जिल्लास्तरीय वक्तृत्वकला प्रतियोगिता,"ढल्केवर(धनुषा) : युवाहरू लागूऔषधको कुलतमा फसेको भन्ने व्यापक चर्चा चलिरहेको बेला धनुषाको एक विद्यालयमा सोही विषयमा जिल्ला स्तरीय वक्तृत्वकला प्रतियोगिता गराइएको छ। धनुषाको सबैला नगरपालिकास्थित रहेको गुराँस युवा क्लबको आयोजना तथा सबैला सेवा समिति कतारको सहयोगमा जनता माध्यमिक विद्यालय सिमराढी गढीको पसिरमा लागूऔषध न्यूनीकरणको विषयलाई लिएर जिल्लास्तरीय मावि स्तरको वक्तृत्वकला प्रतियोगिता भएको हो। उक्त प्रतियोगितामा मावि ठिल्ला सबैलाका अमन मिश्रले आफ्नो उत्कृष्ट प्रस्तुति दिँदै प्रथम स्थान हासिल गरेका छन् भने जनता माध्यमिक विद्यालय सिमराढी गढीका रंजित कुमार यादवले द्वितीय पुरस्कार प्राप्त गरेका हुन्। सबैला सेवा समिति कतारको सहयोगमा स्थापित स्वा जिवछ लाल दास गरिव तथा जेहेन्दार मेघावी छात्रवृत्ति अक्षयकोष वितरण समारोहको शुभ अवसरमा छात्रवृत्ति वितरणका साथै वक्तृत्वकला एवम् मावि स्तरको नृत्य प्रतियोगिताको आयोजना गरिएको थियो। नृत्य प्रतियोगितातर्फ रामप्रसाद मावि सबैलाका श्रेया मिश्र प्रथम स्थान ल्याएकी छन् भने मावि राधापुरकी शौरभी तामाङले द्वितीय स्थान हासिल गरेकी हुन्। कार्यक्रममा नगरभित्रका १२ जना गरिब तथा जेहेन्दार छात्रछात्रालाई विद्यालय पोसाक र शैक्षिक सामग्री वितरण गरिएको गुराँस युवा क्लबका अध्यक्ष नथुनी यादवले जनाए। प्रदेशसभा सदस्य शतिस कुमार सिंहको प्रमुख आतिथ्यमा आयोजित कार्यक्रममा सबैला नगरपालिकाका पूर्वमेयर विजय शंकरप्रसाद साह, विद्यालयका प्रधानाध्यापक, शिक्षक, विद्यार्थी लगायतको उपस्थिति रहेको थियो।"
टिकट चोरीको घटनामा थप एक जना पक्राउ,"काठमाडौं : जियोल्याण्ड ट्राभल्स एण्ड टुर प्रालिको युजर आइडी ह्याक गरेर दुई वटा एयरलाइन्सको टिकट चोरी गरेको घटनामा केन्द्रीय अनुसन्धान ब्युरो (सिआइबी)ले थप एक जनालाई पक्राउ गरेको छ। पक्राउ पर्नेमा मस्याङ्दी ट्राभल्सका सञ्चालक तथा पर्वत घर भएका ४७ वर्षीय हरिप्रसाद सुवेदी रहेका सिआइबीका सहायक प्रवक्ता तथा प्रहरी नायब उपरीक्षक रुगम कुँवरले जानकारी दिए। उनले भने, 'जियोल्याण्ड ट्राभल्सको युजर आइडी ह्याक गरेर दुई वटा एयरलाइन्सको टिकट चोरी गरेको घटनामा सुवेदीलाई पक्राउ गरिएको छ। उनीविरुद्ध ठगी, आपराधिक विश्वासघात तथा आपराधिक लाभ लिन नहुने कसुरमा म्याद लिएर अनुसन्धान भइरहेको छ।' यसअघि यही मंसिर ६ गते ब्युरोको टोलीले सामाखुसीस्थित मर्स्याङ्दी ट्राभल्सका म्यानेजर नारायण सुवेदीलाई पक्राउ गरेको थियो। आरोपीहरूले बालुवाटारस्थित जियोल्याण्डको युजर आइडी ह्याक गरेर जजिरा र एयर अरेबियाको टिकट चोरी गरेको आरोप छ। ह्याकरहरूले पटकपटक गरेर एक करोड ९९ लाख ८२ हजार रकम बराबरको टिकट चोरी गरेको ब्युरोको अनुसन्धानबाट खुलेको प्रवक्ता कुँवरले बताए।"
जाजरकोटमा चिसोका कारण बालकको मृत्यु,"जाजरकोट : छेडागाड नगरपालिका८ रुवका बिर्खबहादुर सार्कीका १२ वर्षीय छोरा दीपकको चिसोका कारण शनिबार बिहान मृत्यु भएको छ। भूकम्पले घर चर्किएपछि उनको परिवार पालमुनि बस्दै आएको थियो। एक सातादेखि बिरामी ती बालकलाई चिसोले निमोनिया समेत भएको थियो। छेडागाड नगरपालिका९ स्थित स्वास्थ्य चौकी लगिएको थियो। सामान्य उपचार गरेर घर ल्याइएका ती बालकको शनिबार बिहान ज्यान गएको छेडागाडका पूर्वनगर प्रमुख लालबहादुर महताराले बताए। चिसोले धेरै बालबालिका, सुत्केरी, जेष्ठ नागरिक लगायत बिरामी परिरहेका छन्। योसँगै जाजरकोटमा चिसोबाट मृत्यु हुनेको संख्या २० पुगेको छ। रुकुम पश्चिममा चिसोका कारण ८ जनाको ज्यान गएको छ। भूकम्प पीडितहरू त्रिपालको बसाइका कारण बिरामी परेका छन्।"
"सवारी दुर्घटनामा एक जनाको मृत्यु, तीन घाइते","गोरखा : गोरखामा ट्रयाक्टर दुर्घटनामा परी एक जनाको मृत्यु भएको छ। अन्य तीन जना घाइते भएका छन्। जिल्लाको सहिद लखन गाउँपालिका३ स्थित सिलिङदोभान सडकखण्डमा भएको दुर्घटनामा सोही पालिकाका २९ वर्षीय पदमबहादुर थापामगरको मृत्यु भएको जिल्ला ट्राफिक प्रहरी कार्यालयले जनाएको छ। दुर्घटनामा सोही पालिका३ का २६ वर्षीय रामबहादुर आलेमगर, तनहुँको आबुखैरेनी गाउँपालिका३ का २२ वर्षीय प्रदीप अर्याल र गोरखा नगरपालिका१३ घर भएका ट्रयाक्टर चालक ३५ वर्षीय विश्वास गुरुङ घाइते भएका तथा उनीहरूको चितवनमा उपचार भइरहेको छ।"
ट्याक्स पनि किस्ताबन्दीमा,"काठमाडौं : भौतिक पूर्वाधार तथा यातायात मन्त्री प्रकाश ज्वालाले राजस्व भुक्तानी किस्तामा तिर्न सक्ने व्यवस्थाका लागि छलफल गरिएको बताएका छन्। नेपाल आर्थिक पत्रकार संघ (नाफिज)को १४ औं वार्षिक साधारण सभामा बोल्दै राजस्व भुक्तानीलाई सहज बनाउने विषयमा सरकारी तहमा छलफल भएको बताएका हुन्। 'ट्याक्स पनि किस्ताबन्दीमा तिर्न सकिन्छ कि भनेर सरकारले छलफल चलाएको छ,' उनले भने, 'अहिले अर्थतन्त्र संकटमा छ। यसमा थप बहस गरिरहनु पर्दैन।' निर्माण व्यवसायीको अघिल्लो वर्षको भुक्तानी धेरै भइसकेको र केही बाँकी रहेको मन्त्री ज्वालाको भनाइ छ। त्यो पनि केही दिनमा दिने प्रयासमा सरकार रहेको उनले बताए। व्यवसायीका सुझाव सरकारले सकेसम्म सम्बोधन गर्ने पनि उनले बताए। मन्त्री ज्वालाले राष्ट्र बैंकलाई प्रधानमन्त्रीले ब्याजदर घटाउन सकिने उपाय खोजेर व्यवसायीलाई सहज हुने गरी नीतिगत काम गर्न अग्रह गरिसकेको पनि जानकारी दिए। कार्यक्रमा नेपाल उद्योग परिसंघका अध्यक्ष राजेश अग्रवालले सरकारले विभिन्न तथ्यांक देखाएर अर्थतन्त्र ठीक छ भने पनि वास्तविकता फरक रहेको बताए। मन्त्री र गभर्नरले देखाएका तथ्यांकहरूमा आफ्नो कुनै विमति नभए पनि ग्राउण्ड रियालिटी भने फरक रहेको अग्रवालले दाबी गरे। 'विदेशी मुद्राको सञ्चिति अहिले १५ खर्ब पुगेको छ, आन्तरिक अर्थतन्त्र चलायमान नभए २५ खर्ब पुगे पनि केही हुँदैन,'उनले भने, 'उद्योगी व्यवसायीले घाँटी हेरेरै हड्डी लिएका हुन्छन्, बिना योजना व्यवसायीले ऋण लिएका छन् भनेर भन्ने कुरा साँचो हैन।' त्यसैगरी कार्यक्रममा नेपाल उद्योग वाणिज्य महासंघका उपाध्यक्ष सुरकृष्ण वैद्यले आर्थिक मन्दि लम्बियो भने देश अझै संकटमा फस्ने जोखिम रहेको बताए। उनले उद्योगी व्यवसायीहरू भनेका करदाता भएकाले उनीहरूलाई करदाताका रूपमा व्यवहार गर्न सरकारसँग माग गरे। 'अर्थतन्त्र मन्दीमा छ, असहज अवस्थामा छ, देश आर्थिक रूपमा दुर्घटनाको नजिक पुगेको छ। यसबाट देशलाई जोगाउन सरकार र निजी क्षेत्रबीच सहकार्य हुन आवश्यक छ,'उनले भने, 'यसका लागि निजी क्षेत्रले अर्थमन्त्रालय र राष्ट्र बैंकसँग छलफल पनि गरिरहेको छ।' नेपाल चेम्बर अफ कमर्सका वरिष्ठ उपाध्यक्ष कमलेशकुमार अग्रवालले राजस्वमा ८० प्रतिशत योगदान दिएको निजी क्षेत्र अहिले मर्कामा रहेको बताए। पसल र सटरहरू बन्द हुने क्रम देशव्यापी रूपमा बढिरहेकाले राज्यले जेसुकै भने पनि निजी क्षेत्रले बोलेको आवाज नै वास्तविक आवाज भएको बताए। उनले बैंक तथा वित्तीय संस्थामा अहिले तरलता सहज भए पनि कर्जा लगानी हुन नसकेको तर्फ सोचेर नीतिगत सुधार गर्नुपर्ने आवश्यकता औंल्याए। उनले ब्याजदर बढाउन विगतमा राष्ट्र बैंकले नीतिगत हस्तक्षेप गरेको स्मरण गर्दै अहिले पनि ब्याज घटाउन सोही किसिमको हस्तक्षेप आवश्यक रहेको बताए। चालुपुँजी कर्जा निर्देशिकाले व्यवसायीलाई समस्या पारेको भन्दै उनले केही दिनअघि राष्ट्र बैंकले कालो सूचीसम्बन्धी व्यवस्थामा केही लचकता अपनाउनुलाई निजी क्षेत्रले सकारात्मक रुपमा लिएको बताए। सरकारले वैशाखमा लगानी सम्मेलन गर्ने भने पनि त्यसको तयारी प्रयाप्त हुन नसकेको बताए। नेपाल उद्योग वाणिज्य महासंघका केन्दीय कार्यकारिणी सदस्य तथा राजस्व समिति सभापति अम्बिकाप्रसाद पौडेलले सरकारले व्यवसायीलाई पेलेको बताए। उनले व्यवसायीको डेढ खर्ब पैसा सरकारले चलाएको भन्दै अर्बौं रुपैयाँ भ्याट फिर्ता नगरेको गुनासो गरे। सरकार र निजी क्षेत्र एकै रथका दुई पांग्रा भए पनि रथ हाँक्ने घोडा र पांग्रा निजी क्षेत्र नै भएकाले सरकार केबल चालक मात्रै भएको उनको भनाइ छ। यदि चालक गतिलो भएन भने सही गन्तव्यमा पुग्न नसकिने पौडेलले बताए। कार्यक्रममा नेपाल निर्जीवन बिमक व्यवसायी संघका महासचिव महेन्द्र श्रेष्ठले बीमाको पहुँच बढाउन सरकारले नै नीतिमा सुधार गर्नुपर्ने बताए। उनले बीमा क्षेत्र अर्थतन्त्रको महत्वपूर्ण पिलर भएकाले यो क्षेत्रको खास महत्व रहेको भन्दै उनले सञ्चार माध्यमले बीमा उद्योगको विकासमा सहयोगी भूमिका निर्वाह गर्नुपर्ने बताए।"
बजार प्रवर्द्धनका लागि कृषि मेला,"धनकुटा : ग्रामीण क्षेत्रमा उत्पादन हुने कृषिजन्य वस्तुको बजार प्रवर्द्धनका लागि साँगुरीगढी गाउँपालिका५ डाँडाबजारमा कृषि मेला प्रदर्शनीको आयोजना गरिएको छ। साँगुरीगढी गाउँपालिका र वडा नम्बर ५ को संयुक्त आयोजनामा सञ्चालन गरिएको मेलामा कृषि मेला व्यवस्थापन समिति र गाउँ विकास कार्यक्रम सामुदायिक विकास कोषले व्यवस्थापन गरेको छ। कृषि मेला प्रदर्शनीमा ५ नम्बर वडा भरिका किसानले उत्पादन गरेको काउली, रायोको साग, गोलभेँडा, लौका, मुला, कागती, किवी, च्याउ जस्ता कृषिजन्य वस्तुहरू प्रदर्शनीमा राखिएको थियो। किसानले उत्पादन गरेको कृषिजन्य वस्तुलाई एक आपसमा प्रतिस्पर्धा गराई तरकारी बाली, अन्नबाली, फलफूल बाली, मसला बाली गरी चार विधामा २२ जना किसानलाई नगदसहित पुरस्कृत गरिएको थियो। वडाले हरेक वर्षको कृषि मेला प्रदर्शनीको आयोजना गर्दै आइरहेको छ। प्रदर्शनीले वडा भरिका किसानको भेटघाट हुने र एक आपसमा कृषिजन्य वस्तु उत्पादन सम्बन्धी अन्तरसंवाद हुने वडाध्यक्ष खड्गबहादुर लिम्बुले बताए। मेलाको कारण किसानहरू भेला भई एक आपसमा अनुभव साटासाट र उनीहरूबीच उत्पादनमा प्रतिस्पर्धा हुने अध्यक्ष लिम्बूको भनाइ छ। कृषि मेला प्रदर्शनीको उद्घाटन साँगुरीगढी गाउँपालिका अध्यक्ष जितेन्द्र राईले र कार्यक्रमको सञ्चालन वडाका कर्मचारी छत्र याखाले गरेका थिए।"
सक्कली प्रहरीको फन्दामा नक्कली प्रहरी,"पर्सा : आफूलाई नेपाल प्रहरीको घुमुवा भन्दै व्यापारीसँग रकम उठाइरहेको अवस्थामा प्रहरीले वीरगञ्जबाट एक जनालाई पक्राउ गरेको छ। गैरकानुनी गतिविधि गरेको अभियोगमा बाराको आदर्शकोतवाल गाउँपालिका८ लक्ष्मीटोल निवासी ५५ वर्षीय गोविन्द महतो कोइरीलाई पक्राउ गरिएको हो। मधेस प्रदेश प्रहरी कार्यालय जनकपुरबाट बारा, पर्सा र रौतहट जिल्लामा घुमुवा प्रहरीको जिम्मेवारीमा रहेको बताउँदै निजले वीरगञ्ज महानगरपालिका२३ हरपतगञ्जस्थित व्यापारीहरूसँग मासिक रूपमा रकम उठाइरहेको सूचनाका आधारमा प्रहरी टोलीले कोइरीलाई पक्राउ गरिएको जिल्ला प्रहरी कार्यालय पर्साले जनाएको छ।"
बृहत् दोलखा महोत्सव पुसमा,"दोलखा : दोलखाको सदरमुकाम चरिकोटमा महोत्सव हुने भएको छ। आगामी पुस १३ देखि २२ गतेसम्म बृहत् दोलखा महोत्सव गर्न लागिएको हो। 'समृद्ध दोलखा,सुखी दोलखाली महोत्सव सफलताको अभियान चलाऔँ यसपाली सिङ्गो दोलखाको सान हो उत्सव हाम्रो महोत्सव राम्रो महोत्सव' भन्ने नाराका साथ उद्योग वाणिज्य संघ दोलखाले महोत्सव गर्न लागेको हो। महोत्सवमा ८० हजारभन्दा बढी दर्शक आउने अनुमान गरिएको र करिब ७ करोडको कारोबार हुने संघ दोलखाका अध्यक्ष इन्द्रबहादुर श्रेष्ठले बताए। जिल्लाको खस्किँदो कृषि, आर्थिक तथा पर्यटन क्षेत्रलाई उकास्ने साथै दोलखा जिल्लामा आन्तरिक तथा बाह्रय पर्यटक भित्र्याइ जिल्लालाई समृद्ध बनाउने उद्देश्य लिइएको छ। २०७७ सालमा महोत्सवको तयारी पूरा भएपनि कोभिडका कारण स्थगित भएको थियो।"
पेरिस सम्झौता कार्यान्वयन गर्न ढिला गर्नु हुँदैन : प्रधानमन्त्री,"पेरिस सम्झौताअनुसार विश्व समुदायले यस शताब्दीको अन्त्यसम्ममा पृथ्वीको तापक्रम १ दशमलव ५ डिग्री सेल्सियसभन्दा बढ्न नदिन सहमति भएको थियो। युएई : प्रधानमन्त्री पुष्पकमल दाहाल प्रचण्डले पेरिस सम्झौता कार्यान्वयन गर्न ढिला गर्न नहुने बताएका छन्। जलवायु परिवर्तनसम्बन्धी संयुक्त राष्ट्रसङ्घीय संरचना महासन्धिको २८औँ सम्मेलन (कोप२८) मा अवसरमा आज उनले हिमालका मुद्दा सम्बन्धमा आयोजना गरेको उच्चस्तरीय कार्यक्रममा सो कुरा बताएका हुन्। प्रधानमन्त्री दाहालले भने, 'पेरिस सम्झौताअनुसार पृथ्वीको तापक्रम १ दशमलव ५ डिग्री सेल्सियलमा सीमित गर्ने प्रतिबद्धता कार्यान्वयन गर्न ढिला भइसक्यो, यसले पनि हिमालमा ठूलो असर पर्ने र सङ्कट आइसकेको छ ।' उनले यस सम्मेलनबाट स्थापना हुन लागेको जलवायुजन्य हानिनोक्सानी कोष सहयोग समतामूलक रुपमा हुनुपर्ने, प्रक्रिया सहज र पारदर्शी हुनुपर्ने तथा नेपालजस्ता मुलुकले लाभ लिन पाउनुपर्नेमा जोड दिए। प्रधानमन्त्री दाहालले भने, 'यो हाम्रो न्यायको विषय हो र अधिकारको विषय पनि हो ।' सबै मिलेर मात्र यो मुद्दा सम्बोधनका लागि प्रयास गर्न सकिनेमा उनको जोड थियो । कार्यक्रममा संयुक्त राष्ट्र सङ्घका महासचिव एन्टोनियो गुटेरेसले हिमालका मुद्दा सम्बोधन गर्न ढिला गरे यसबाट अपूरणीय क्षति हुने बताउँदै जिम्मेवार मुलुक र निकायले छिटोभन्दा छिटो सम्बोधन गर्न लाग्नुपर्ने बताए। 'मैले आफैँले हिमालमा जलवायु परिवर्तनमा असर हेरेर आएको छु । अब यसमा ढिला भइसक्यो । सम्बोधन गर्न सबै लाग्नुपर्छ,' उनले भने। प्रधानमन्त्री दाहालले आयोजना गरेको कार्यक्रममा महासचिव, एन्डोराका प्रधानमन्त्री, किर्गिस्तानका मन्त्री, भूटानका प्रतिनिधिमण्डलका प्रमुख, विभिन्न निकायका उच्च अधिकारी, वैज्ञानिकलगायतले पेरिस सम्झौता कार्यान्वयनमा जोड दिएका थिए। यही मङ्सिर १४ गतेदेखि सुरु भएको कोप२८ सम्मेलन मङ्सिर २६ गते (नोभेम्बर ३० देखि डिसेम्बर १२ तारिख) सम्म चल्नेछ । पेरिस सम्झौताअनुसार विश्व समुदायले यस शताब्दीको अन्त्यसम्ममा पृथ्वीको तापक्रम १ दशमलव ५ डिग्री सेल्सियसभन्दा बढ्न नदिन सहमति गरे पनि सन् २०५० भन्दा पहिले नै हिमाली क्षेत्रको तापक्रम सरदर १ दशमलव ८ डिग्री सेल्सियसभन्दा बढी हुने अनुमान गरिएको छ । उच्च तापक्रम वृद्धिले गर्दा यस क्षेत्रमा रहेका हिमालका दुई तिहाई हिम भण्डारहरू पग्लने अनुमान अध्ययनहरूले गरेका छन् ।"
आइतबार देशका यी स्थानमा हुने छ वर्षा,"काठमाडौं : आइतबार कोशी र गण्डकी प्रदेशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ। मौसम पूर्वानुमान महाशाखाका अनुसार कोशी र गण्डकी प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। आइतबार राति गण्डकी, लुम्बिनी, कर्णाली र सुदूरपश्चिम प्रदेश लगायत बागमती र कोशी प्रदेशका पहाडी भूभागमा आंशिक देखि सामान्य बदली रही बाँकी भूभागमा मौसम सामान्यतया सफा रहनेछ। लुम्बिनी प्रदेश लगायत गण्डकी र कर्णाली प्रदेशका पहाडी भूभागका एकदुई स्थानमा हल्का वर्षाको सम्भावना रहेको छ। गण्डकी र कर्णाली प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको समेत सम्भावना रहेको छ।"
महिलाको आम्दानीको स्रोत बन्दै अल्लो,"काठमाडौं : ग्रामीण क्षेत्रमा ठूलो, लेकाली र भाङ्ग्रे सिस्नो तथा पुवाजातका नामले चिनिने अल्लो ग्रामीण क्षेत्रका महिलाको आम्दानीको स्रोत बन्दै गएको छ। ताप्लेजुङका महिलाले अल्लो प्रशोधन गरेर विभिन्न कपडालगायत सामग्री उत्पादन गरेर मनग्य आम्दानी गर्दै आएका छन्। मैवाखोला गाउँपालिका६ फागुम्बाका लाप्साङ शेर्पा विगत १० वर्षदेखि अल्लो प्रशोधन गरेर कपडा उत्पादन गर्दै आएकी छिन्। पोपेबुङ अल्लो प्रशोधन तथा कपडा उद्योग दर्ता गरेर घरबाटै उद्योग सञ्चालन गर्दै आएको शेर्पाले बताइन्। उनका अनुसार उद्योग सञ्चालन गर्नका लागि परिवारका तीन जना परिचालन हुँदै आएका छन्। शेर्पाले भनिन्, 'खर्च कटाएर वर्षको दुईदेखि तीन लाखसम्म कमाउँदै आएको छु।' उनका अनुसार मासिक २५ देखि ३० हजारसम्म आम्दानी हुन्छ। यहाँ उत्पादित अल्लोको कपडा गाउँमै खपत हुँदै आएका शेर्पाको भनाइ थियो। उनले सरकारी कार्यालयमासमेत बिक्री हुने गरेको बताइन्। फुङ्लिङ नगरपालिका१० का आशा लिम्बू विगत १५ वर्षदेखि अल्लो प्रशोधन तथा धागो उत्पादन र कपडा बुनाइलाई मुख्य पेशाकारुपमा अंगाल्दै आएकी छिन्। उनले उत्पादन गरेको कपडा बिक्री गर्नका लागि ताप्लेजुङको सदरमुकाम फुङ्लिङ बजारमा अल्लोको कपडा बिक्री केन्द्रसमेत स्थापना गरेकी छिन्। केन्द्रमा उनीकपडालगायत अल्लोका सामग्री बिक्री गर्दै आएकी छिन्। लिम्बू ताप्लेजुङको अल्लो कपडा प्रशोधन तथा कपडा बुनाइका लागि प्रशिक्षकसमेत हुन्। हिमाली संरक्षण मञ्च ताप्लेजुङको आयोजना, फुङ्लिङ१० वडाको समन्वय तथा रेडपाण्डा नेटवक, फुङ्लिङ नगरपालिका र घरेलु तथा साना उद्योग ताप्लेजुङको आर्थिक सहयोगमा दुई महिने अल्लो प्रशोधन तथा कपडा उत्पादन तालिमको प्रशिक्षकका रुपमा अहिले लिम्बूले काम गर्दै आएकी छिन्। फुङ्लिङ१० फुरुम्बु गाउँका महिलालाई आत्मनिर्भर बनाउने उद्देश्यले तालिम सञ्चालन गरिएको मञ्चले जनाएको छ। तालिमका लागि रुपा लिङ्देन काखमा सानो नानी बोकेर आउँछिन्। उनी जस्तै चन्द्रकुमारी केदेम पनि सानो नानीसँगै तालीममा सहभागी भएर कपडा बुन्न सिक्दै छिन्। केदमले भनिन्, 'आफ्नो गोजीमा पैसा भएको र अरूको गोजीमा पैसा भएको नमिल्दो रहेछ। त्यसैले आफ्नै गोजीमा पैसा ल्याउनका लागि सीप सिक्न थालेको छु।' केदेम र लिङ्देनसहित १७ जना महिला एक महिनादेखि आम्दानीको स्रोत बढाउन तालिम लिँदै आएका छन्। तालिम थप एक महिनासम्म सञ्चालन हुनेछ। सिप सिकेर आफैँ उद्यमी बन्ने योजना रहेको मिलन लिम्बूले बताइन्। उनीहरुलाई तालिम पछि व्यावसायिक बनाउनका लागि नगरपालिकाले सहयोग गर्ने उपप्रमुख भीमा देवी ओझाले बताइन्। अल्लोको उत्पादनलाई व्यावसायिक बनाउन सके ताप्लेजुङको मौलिक उत्पादनका रुपमा विश्वभर पठाउन सकिने उनको भनाइ थियो। भाङ्ग्रा, कोटलगायत सामग्री बनाउन मात्र प्रयोग गरिने अल्लोबाट हिजोआज झोला, गलबन्दी, जुत्ताचप्पल, कोटपाइन्ट, जुहारी कोटलगायत सामान बन्ने गरेका छन्। अल्लोको माग राम्रो रहे पनि मागअनुसार उत्पादन हुन सकेको छैन। अल्लोको प्रचुर सम्भावना भएकाले उद्योग स्थापना आवश्यक रहेको जिल्लास्थित घरेलु तथा साना उद्योग कार्यालयका निमित्त प्रमुख युवराज घोरासाइनेले बताए। उनले जिल्लामा अल्लो उद्यमीले राम्रो आयआर्जन गर्दै आएका बताए। पछिल्लो समय स्थानीय स्तरबाटै अल्लोको क्षेत्रमा काम गर्ने प्रस्ताव आउन थालेको उद्योग कार्यालयले जनाएको छ। अल्लोबाट उत्पादन हुने कपडा विदेशीले पनि मन पराएकाले विदेशसमेत निर्यात हुने गरेको घोरासाइनेले बताए। अल्लोका सामान स्वदेशमै धेरै खपत हुने उद्यमीको भनाइ छ। जाडोयाममा न्यानो र गर्मीमा चिसो हुने कपडाको माग बढ्दो छ। गाउँघरमा खेर गएको अल्लोलाई प्रशोधन गरी उद्योग सञ्चालन गर्नसके यसको प्रवर्द्धन भई रोजगारीको अवसर सिर्जना हुने मञ्चका कार्यक्रम संयोजक रमेश राईले बताए। उनका अनुसार व्यावसायिक रुपमा अल्लोको कपडा उत्पादन गर्नका लागि कच्चापदार्थको आवश्यक पर्दछ। वनजंगलमा पाइने अल्लोलाई संरक्षण गर्दै व्यावसायिक रुपमा यसको खेती गर्न उद्यमीलाई आवश्यक तालिम तथा प्राविधिक सहयोग गर्ने मञ्चको योजना छ। अल्लो के हो ? वनस्पति विभागकाअनुसार अल्लो बहुउपयोगी वनस्पति हो। वनस्पतिको नरम मुना, पात, बोक्रा र जराका भाग निकै उपयोगी मानिन्छ। यसको काण्डको बोक्रा कपडा, डोरी तथा विभिन्न घरायसी सामग्री निर्माणका लागि प्रयोग हुँदै आएको छ। अल्लोको कलिलामुना सागका रूपमा तरकारी खान प्रयोग गरिन्छ। यो वनस्पतिको पात टाउको तथा शरीर दुखेको, ज्वरो, क्षयरोग र पिसाबको गडबडीका लागि अचुक औषधिका रुपमा लिने गरिन्छ। यस्तै यसको जराको रस मधुमेहका बिरामीका लागि अति नै उपयोगी मान्ने गरिन्छ। तन्त्रमन्त्र धारीले डमरु बनाउँदा पनि अल्लोको धागो प्रयोग गर्दछन्। परम्परागत रूपमा जनजातिले भाङ्ग्रा, नाम्ला, थैला आदि बनाउन मात्र प्रयोग हुने गरेको अल्लोको परिभाषा अहिले परिवर्तन भएको छ। जंगलमा पाइने अल्लो संकलन गरेर अहिले आधुनिक प्रयोगमा आउने धागोका साथै त्यसबाट विभिन्न किसिमका कपडा उत्पादन हुन थालेको छ। करिब एक हजार पाँच सयदेखि तीन हजार मिटरसम्मको उचाइका जंगलमा पाइने अल्लोको प्रयोग हिजोआज नेपालका कार्पेट उद्योगले पनि गर्न थालेका छन्। अल्लोका कपडा देश विदेशमा माग बढ्दै गएको छ। ताप्लेजुङका उच्च पहाडी क्षेत्रमा प्रशस्त मात्रामा पाइने अल्लोको सदुपयोग हुन थालेको छ। जंगलमा पाइने भएकाले स्थानीय बासिन्दाको आयआर्जनको भरपर्दो स्रोत बन्दै गएको छ। स्थानीय महिलाको आम्दानीको स्रोत बढाउन र स्वरोजगार बन्नका लागि अल्लोसम्बन्धी ताप्लेजुङमा तालिम सञ्चालन हुँदै आएको छ।"
ट्रकको ठक्करबाट मोटरसाइकल चालकको मृत्यु,राजविराज : सप्तरीको सुरुङ्गा नगरपालिका४ स्थित कदमाहामा ट्रकको ठक्करबाट सोही नगरपालिका५ का ३५ वर्षीय मोहमद हारुनको घटनस्थलमा नै मृत्यु भएको छ। पूर्वबाट पश्चिमतर्फ जाँदै गरेको ट्रकले विपरीत दिशाबाट आउँदै गरेको मोटरसाइकललाई ठक्कर दिँदा त्यसका चालकको मृत्यु भएको हो। ट्रक र चालकलाई नियन्त्रणमा लिई अनुसन्धान थालिएको जिल्ला प्रहरी कार्यालयले जनाएको छ।
डोल्पाको भाइरल प्रभावित रसी गाउँमा उपचार सुरु,"डोल्पा : हिमाली जिल्ला डोल्पाको त्रिपुरासुन्दरी नगरपालिका२ मा पर्ने रसी गाउँमा साढे २ सय बिरामीको उपचार गरिएको छ। एक महिनादेखि गाउँका प्रत्येक घरजस्तो रुघाखोकी,ज्वरो र घाँटी दुख्ने लक्षणले थलिएका २५० बिरामीको निःशुल्क उपचार गरिएको हो। शनिबार बिहानै वडाध्यक्ष टंक थापाको नेतृत्वमा गएको चार जना स्वास्थ्यकर्मीको टोलीले भाइउपचार गरेको स्वास्थ्य शाखा प्रमुख तुलबहादुर श्रेष्ठले जानकारी दिए। गाउँमा प्रत्येक घर जस्तो रुघा,खोकी, घाँटी दुख्ने,टाउको दुख्ने लगायतका लक्षणका बिरामी छन्,गाउँमा पहिलो चरणको भाइरल सकिएर दोस्रो चरणको भाइरल फैलिसकेको रहेछ,वृद्धवृद्धा, बालबालिका पुरै थलिएका छन्, उनले भने। मौसम परिवर्तनसँगै यस्तो किसिमको भाइरल गाउँभरी नै फैलिएको पाइएकाले सबै बिरामी राम्रोसँग ठिक नहुञ्जेल स्वास्थ्यकर्मीले सेवा दिइराख्ने उनको भनाइ छ। नगपालिकाबाट आएको स्वास्थ्यकर्मीको टोलीले बिरामीहरुलाई चेकजाँच गरी औषधि बितरण गरेको स्थानीय बुधबहादुर बुढाले जानकारी दिए।"
भत्काइयो सीमानाको कवाड गोदाम,"भैरहवा : रुपन्देहीको मैनिहवा नाकाबाट ठूलो परिमाणमा चरेस तस्करी भएपछि सीमा क्षेत्रमा रहेको तस्करको कवाड गोदामलाई भत्काइएको छ। कवाड तस्करहरूले प्रहरीको मिलोमतोमा विगतदेखि नै मैनिहवा नाकाबाट कवाड तस्करी गर्दै आएका थिए। सीमाबाट लागुऔषध तस्करीमा हुन थालेपछि गोदाम भत्काइएको हो। तस्करहरूले निहवा नाकाबाट तस्करी गरिएको ठूलो परिमाणमा लागुऔषध चरेस भारतीय प्रहरीले बरामद गरेको थियो। रुपन्देहीको सीमानाकाबाट तस्करी भएको एक सय ७३ किलो चरेससहित भारतीय प्रहरीले दुई पटक गरी ७ जनालाई पक्राउ गरेको थियो। भारतीय प्रहरीले कवाड तस्करको मुख्य नाइके संजय यादवसहित टोलीलाई चरेससहित पक्राउ गरेपछि हालः जिल्लाको मैनिहवा नाकाबाट कवाड तस्करी रोकिन पुगेको छ। सीमा क्षेत्रमा रहेको एएसपी स्क्रेप सप्लायर्स नामक कवाड संकलन गर्ने व्यवसायप्रति स्थानीयको गुनासो, अवैधरूपमा सञ्चालन र अवैध गतिविधि हुनसक्ने भएकाले गोदामको गेट तथा अस्थायी पर्खाल डोजर लगाएर भत्काई व्यवसाय सञ्चालनमा रोक लगाइएको रोहिणी गाउँपालिकाका अध्यक्ष विधाप्रसाद यादवले बताए। उक्त गोदामबाट ट्रक र ट्याक्टरमा भारतमा अधिक कवाड तस्करी भएपछि जिल्ला प्रशासन कार्यालयमा समेत गुनासो पुगेको थियो। त्यसपश्चात उक्त कवाड गोदाम हटाउनका लागि करिब २ महिनाअघि निर्णय भए पनि हटेको थिएन। कवाड तस्करहरूले ठूलो परिमाणमा भारतमा चरेस तस्करी गरेको विषयमा अन्नपूर्ण अनलाइनले समाचार प्रकाशित गरेपछि उक्त कवाड गोदाम भत्काई व्यवसाय सञ्चालनमा रोक लगाइएको हो।"
कटुवा पेस्तोलसहित धनुषाबाट एकजना पक्राउ,ढल्केवर : धनुषा प्रहरीले कटुवा पेस्तोलसहित एक जनालाई पक्राउ गरेको छ। सबैला नगरपालिका ८ ठिल्लाका ५१ वर्षीय रामईश्वर ठाकुरलाई पेस्तोलसहित पक्राउ गरिएको धनुषाका प्रहरी प्रवक्ता प्रहरी नायब उपरीक्षक रञ्जन अवाले जानकारी दिए। उनका अनुसार शुक्रबार साँझ ५० वर्षीया श्रीमती रामकाशी देवीलाई कुटपिट गर्ने र हतियार देखाई ज्यान मार्ने धम्की दिइरहेको भन्ने सूचना पाएपछि प्रहरी टोलीले उनको घर खान तलासी गर्दा ९ इन्च लम्बाइ भएको कटुवा पेस्तोल बरामद गरेको हो। उनलाई नियन्त्रणमा लिएर थप अनुसन्धान गरिरहेको अवाले बताए।
गाडीको ठक्करबाट पैदल यात्रीको मृत्यु,काभ्रे : काभ्रेमा गाडीको ठक्करबाट पैदल यात्रीको मृत्यु भएको छ। शनिबार बिहान धुलिखेल नगरपालिका११ पात्लेखेतस्थित भकुन्डेबेशीबाट काठमाडौंतर्फ आउँदै गरेको प्र १ ०१ ००१ च ८५९२ नम्बरको गाडीले पैदल यात्रीलाई ठक्कर दिएको प्रहरीले जनाएको छ। ठक्करबाट धुलिखेल नगरपालिका११ पात्लेखेतका ५० वर्षीय यमुनाप्रसाद धिताल घाइते भएको र धुलिखेल अस्पताल उपचारको क्रममा आज बिहान ७ बजे अस्पतालमा मृत्यु भएको जिल्ला प्रहरी कार्यालय काभ्रेको डीएसपी राजकुमार श्रेष्ठले जानकारी दिए। ठक्कर दिने सवारी र चालकलाई प्रहरीले नियन्त्रणमा लिएर थप अनुसन्धान गरिरहेको प्रहरीले जनाएको छ।
मेलम्चीको पानी चाँडै काठमाडौं आउँछ : मन्त्री यादव,"मेलम्ची : खानेपानीमन्त्री महिन्द्रराय यादवले मेलम्चीको पानी काठमाडौं पठाउन तीव्रगतिमा काम भइरहेको बताएका छन्। मेलम्ची खानेपानीको मुहानस्थल हेलम्बु अम्बाथान लगायतको क्षेत्रको स्थलगत अनुगमनका लागि त्यहाँ पुगेका मन्त्री यादवले बाढीका कारण मुहानलगायत क्षेत्रमा समस्या भए पनि पानी काठमाडौं पठाउन तीव्र गतिमा काम भइरहेको बताए। मन्त्री यादवले भने, 'बाढीले मुहानस्थलमा निकै क्षति पुर्याएको छ, काठमाडौँवासीलाई पानी उपलब्ध गराउनका लागि हामीले तीव्रगतिमा काम गरेका छौँ, चाँडै पानी काठमाडौँ पुर्याउँछौँ ।' हेलम्बु गाउँपालिका१ अम्बाथानको अुनुगमनपछि मन्त्री यादवले यहाँका समस्याको समाधान गर्दै दिगो रुपमा काठमाडौँवासीलाई पानी खुवाउने सरकारको योजना रहेको र सोही अनुसार सम्पूर्ण जनशक्ति परिचालन भएको जानकारी दिए। अनुगमनका क्रममा सिनियर डिभिजनल इञ्जिनीयर पदमबहादुर कुँवरले बाढीले पुर्याएको क्षतिको यकिन भइनसकेकाले कति दिनभित्रमा पानी काठमाडौं पुग्छ भनेर भन्न नसकिने बताए। उनले भने, 'काठमाडौँ पानी कति दिनमा पुर्याउन सकिन्छ भनेर ठ्याक्कै भन्न त सकिँदैन तर हामीले युद्धस्तरमा काम गरेका छौँ, आशा गरौँ एक महिनाभित्र पानी काठमाडौँ पुग्छ ।' हेलम्बु गाउँपालिकाका अध्यक्ष निमाग्याल्जेन शेर्पाले काठमाडौँमा पानी पठाउनका लागि स्थानीय सरकारकातर्फबाट पूर्णरुपमा सहयोग भइरहेको बताए । उनले भने, 'मेलम्चीको पानी काठमाडौँ पठाउनका लागि स्थानीय सरकार पूर्णरुपमा सहयोग गरिरहेको छ, हाम्रा पनि केही माग भएकाले पटक पटक प्रधानमन्त्री तथा अन्य मन्त्रालयमा ज्ञापनपत्र बुझाएका छौँ, ती मागको सम्बोधन हुनुपर्छ ।' अनुगमनमा मन्त्रालयका सचिव राम आधार शाह, मन्त्रालयमा कर्मचारी, सुरक्षा निकायका प्रमुख, पत्रकार लगायतको सहभागिता रहेको थियो । रासस"

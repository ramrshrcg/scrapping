शीर्षक,विवरण
अर्थतन्त्र उकास्ने औजार,"अर्थ मन्त्रालय वा राष्ट्र बैंकले भनेका तथ्य र तथ्यांक हेर्ने हो भने नेपाली अर्थतन्त्र ठीकठाक हुनुपर्ने हो। तिनले भनेका सूचकले अर्थतन्त्रका बाह्य सूचक बलियै देखिन्छन्। धरातलीय यथार्थ भने बेग्लै छ। व्यवसायी, उद्यमीमात्रै होइन सर्वसाधारणलाई पनि उकुसमुकुस छ। न व्यापार चलेको छ, न उद्योग। सर्वसाधारणको आम्दानीमा ह्रास छ र क्रयशक्ति कमजोर भएको छ। व्यापारिक गतिविधिमा शिथिलता छ। ठूला साना सबैथरी व्यापार व्यवसाय लगभग चौपट छन्। सहरका गल्लीगल्ली र चोकचोकका सटर कबलहरू बिक्रीमा राखिएका छन् वा बन्द गरिएका छन्। सरकारले अपेक्षाकृत राजस्व संकलन गर्न सकेको छैन। भएको राजस्व पनि विकास निर्माणमा खर्च गर्न सकेको छैन। अर्थात् पुँजीगत खर्चमा सरकारको"
सरकारले नै चुरे सिध्याउँदै छ,"सरकारले चुरेको माटो, बालुवा, गिट्टी र ढुंगा देशबाहिर पठाउन सदनमा विधेयक पेस गरेको छ। यसले स्वर्गजस्तो तराई मरुभूमीकरण बनाउँछ। देख्दादेख्दै तराईको जंगल समाप्त भयो। अहिले चुरेको जंगलमा आक्रमण जारी छ। सरकारले चुरेको माटो, बालुवा, गिट्टी र ढुंगा देशबाहिर पठाउन सदनमा विधेयक पेस गरेको छ। यसले स्वर्गजस्तो तराई मरुभूमीकरण बनाउँछ। यसको नेतृत्व सरकारले आफैं गर्नु दुर्भाग्य हो। १ संरक्षणभन्दा मास्ने कानुनको हतारो चुरे संरक्षणका लागि छुट्टै कानुन बनाउनुपर्नेमा सरकारले चुरेको माटो, बालुवा, गिट्टी र ढुंगा निकासीका लागि कानुन बनाउन लागि परेको छ। यसले चुरेको जल भण्डार र मधेसको अन्नको भकारीलाई संकटग्रस्त बनाउँछ। तराईको जीवनै नष्ट हुन्छ। देशको कुल भूमिको १२७८ प्रतिशत चुरे क्षेत्रमा पर्छ। चुरे र तराईसहितको ३० प्रतिशत चुरेले ओगटेको क्षेत्रमा मुलुकको ६० प्रतिशत जनसंख्या बसोबास गर्छ। चुरेसँग तराईवासीको मात्र होइन, सिंगै देशकै जीवन र भविष्य जोडिएको छ। अहिले पनि चुरे दोहन जारी छ। अब कानुन बनाएरै सरकारले देशबाहिर नदीजन्य वस्तु निर्यात गर्ने भनिरहेको छ। यसो भयो भने १०१५ वर्षमै चुरे बर्बाद हुन्छ। त्यो बेला कुनै कानुन बनाएर त्यो परिस्थितिको पुनःभरण गर्न सकिँदैन। २ चुरे बिक्री गर्न तस्करलाई भिसा चुरे संरक्षणमा सरकारको ध्यान छैन। बरु उल्टै कानुन बनाएर यसलाई बिक्री गरेर मास्नतिर जोडबल गरिरहेको छ। कानुनको बलमा चुरियाको पहाड खनेर बाहिर पठाउन सरकारले माफियालाई पासपोर्ट र भिसा दिन लागेको छ। यसले चुरे क्षेत्र १० वर्षमै समाप्त हुन्छ। जसरी तराईको जंगल समाप्त भयो, त्यसरी नै अब चुरे क्षेत्र पनि सकिन्छ। राजनीतिक पार्टीहरूले पनि क्रसर उद्योगीलाई संरक्षण दिएका छन्। क्रसरवालाहरूसँग पैसा लिएर चुनावमा टिकट दिन्छन्। अबैध रूपमा खोला खनेको पैसाले चुनावमा टिकटदेखि भोट पनि किन्छन्। वडा अध्यक्षदेखि गाउँपालिका, नगरपालिका, प्रदेशदेखि केन्द्र सरकारसम्म क्रसर उद्योगवालाले जितेका छन्। पैसाका बलमा मन्त्री खान्छन्। अनि आफैं पक्षमा कानुन बनाउँछन्। कति जनप्रतिनिधि त सत्ताको बलमा खोला खन्छन्। ३ अवैध क्रसरलाई उन्मुक्तिनिर्दोषहरूमाथि कानुन लगाएर फसाइन्छ। तर, प्रकृति मासेर अपराध गर्नेहरूले उन्मुक्ति दिइएको छ। राजमार्गमै हजारौं क्रसर उद्योग छन्। ७० प्रतिशतभन्दा बढी त अबैध नै छन्। गत वर्ष गृह मन्त्रालयले अबैधभन्दै बन्द गरायो। फेरि खोलिए। किन बन्द भए ? किन सञ्चालन गर्न दिइयो ? कसैले थाहा पनि पाएनन्। देशभरिका नदीनाला क्रसर व्यवसायीको मुठ्ठीमा छन्। विशेष गरी तराईका ३६ जिल्लामा पर्ने चुरे क्षेत्र र पहाडी क्षेत्रका नदी किनारमा क्रसरहरू सञ्चालित छन्। जथाभावी बालुवा, ढुंगा, गिट्टी, रोडा उत्खननप्रशोधनका लागि सरकारले मापदण्ड बनाउँछ। उसले आफैं लागू गर्दैैन। अदालतले लागू गर्न आदेश दिन्छ। सरकारले त्यसले अपहेलना गर्छ। सरकारका निकायहरू पनि क्रसरवालाहरूसँग मिलेका छन्। ४ फगत तराईको समस्या ठान्ने प्रवृत्तिचुरे संरक्षण राष्ट्रिय समस्या हो। यो तराईको मात्रै मुद्दा हुँदै होइन्। तराई मरुभूमीकरण भयो भने त्यसको तातो हावाले सर्वोच्च शिखर हिमाल पनि पग्लिन्छ। विदेशी आए भने सरकारले हिमालका कालापत्थर देखाउन हिमालमै लान्छ। तर, चुरेलाई जोगाउनेतिर सरकारको ध्यानै छैन। तराईसँग सरकारको कुनै माया छैन। कृषिसँग माटोको अनि माटोसँग पानीको सम्बन्ध जोडिएको हुन्छ। माटो र पानी भए मात्रै अन्न फल्छ। पानीको मूल स्रोत नै चुरे हो। चुरे खनेर लगियो भने पानी कहाँबाट आउँछ ? अनि खेतमा अन्न कसरी फल्छ ? चुरे संरक्षण गर्ने वैज्ञानिक कारण छ। चुरे बाँच्यो भने मात्रै तराई बाँच्छ। उर्बर भूमिमा अन्न फल्छ। चुरेमा पानीको कमी आइसक्यो। यसै वर्ष खडेरी लाग्यो। धान खेती भएन। ०३५ सालमा ३५ फिटमा जनकपुरमा पानी आउँथ्यो। अहिले साढे चार सय फिटमा पुग्यो। यसको मुख्य कारण चुरेको अनियन्त्रित दोहन नै हो। अन्नभण्डार मधेसले ०३५ सालतिर विदेशीलाई धान बिक्री गथ्र्यो। तर, यसपालि धान रोपाइँ भने जस्तो भएन। चुरे नासिँदै गएकाले लामो खडेरी लाग्यो। पिउने पानीको हाहाकार भयो। पानीको मुहान र नदी पनि सुके। राष्ट्रिय कृषि गणना२०७८ ले मधेसमा ७ लाख ३८ हजार ३ सय ४० कृषक परिवार छन्। तीमध्ये ४३ प्रतिशत परिवारलाई आफ्नै उत्पादनले वर्षभरि खान पुग्दैन। चुरेको क्षयीकरणले उर्बर भूमिको कटाइ, डुबान र भोकमरीको समस्या बर्सेनि बढ्दै गएको छ। यो समस्यालाई तराईको समस्या भनेर उपेक्षा गर्दै आएको छ। ५ राजनीतिक दलहरूको उपेक्षा कुर्सीका लागि राजनीतिक दलहरू मिल्छन्। तर, देशको मेरुदण्ड मानिने चुरे संरक्षणमा राजनीतिक दलहरू मौन बस्छन्। सदनमा कहिले पनि दलहरू चुरे संरक्षणलाई प्रमुख एजेन्डा बनाउँदैनन्। बरु, चुरे मासेर राजमार्ग, विमानस्थल बनाउन तँछाडमछाड गर्छन्। विकास पनि चाहिन्छ। तर, हाम्रो राष्ट्रलाई बचाउँदै, समाजलाई जोड्दै, पर्यावरण जोगाउँदै विकासका अवधारणा ल्याउनुपर्छ। स्वार्थ समूहले चुरे संरक्षणसम्बन्धी कानुन बन्न दिएको छैन। जनता, जल, जमिन, जंगल र जनावरलाई बचाउनुपर्छ। यो हाम्रो देशको अमूल्य निधि हुन्। जैविक विविधता नष्ट भयो भने फर्काउन सक्दैनौं। रुपैयाँले हामी प्रकृति किन्न सक्दैनौं। जनप्रतिनिधिहरू समाज र देशप्रति इमान्दार बनून्। चुरेको गम्भीरतालाई लिएर राष्ट्रपतिले चुरे बचाउन भूमिका खेल्नुपर्छ। उहाँले चुरे बचाउन सरकारलाई कन्भिन्स गर्नुपर्छ। प्रधानमन्त्रीलाई बोलाएर चुरे संरक्षणका लागि कानुन बनाउनु लगाउनुपर्छ। प्रकृतिको संरक्षणमा सबै गम्भीर बन्नुको विकल्प छैन। ( डा यादव पूर्वराष्ट्रपति हुन्।)"
सौर्य र नवीकरण ऊर्जामा दुबईको छलाङ,"दुबई : पृथ्वीमा दिनानुदिन बढ्दै गइरहेको तापक्रम र जलवायु परिवर्तनको असरले अति प्रभावित हुने मुलुकमध्ये यूएई पनि एक हो । सन् १९९० देखि सन् २०२२ सम्मको अवधिमा औसत एक दशमलव २७ डिग्रीले यूएईको तापक्रम बढिरहेको तथ्यांकले देखाएको छ । यसलाई नियन्त्रण गर्न नसकिए सन् २०७० सम्म यूएईलगायत मध्यपूर्वको औसत तापक्रम ३५ डिग्रीभन्दा बढी हुने र त्यसले मध्यपूर्वको मानव जीवनलाई प्रभावित पार्न सक्ने निष्कर्षसहित यूएईले उत्सर्जन उत्पादनमा कमी ल्याई जलवायु परिवर्तनको असरलाई कम गर्न विभिन्न उपायहरू चाल्न सुरु गरेको हो । यूएईले सन् २०३० सम्म उत्सर्जन आधा कम गर्ने र सन् २०५० सम्म शून्य उत्सर्जन मुलुकमा दर्ज गर्ने प्रतिबद्धतासहित सन् २०१६ मा पेरिस सम्झौतामा हस्ताक्षर गरेको थियो । यसपालिको कोप२८ सम्मेलनमा विशेषगरी यूएईले जलवायु परिवर्तनको असर न्यूनीकरण गर्न महत्वपूर्ण एजेन्डाहरू छलफलका लागि अघि सार्नेछ । स्वच्छ ऊर्जा उत्पादनको मोडालिटी, विकसित देशहरूमा भएको कार्बन उच्च उत्सर्जनको कारण जलवायु परिवर्तनले प्रभावित मुलुकहरूलाई दिइने क्षतिपूर्ति (लस एन्ड ड्यामेज प्याकेज), नवीकरण ऊर्जा र आर्थिक स्रोतको उपायहरूका बारेमा सम्मेलनमा महत्वपूर्ण निर्णयहरू हुने अपेक्षा गरिएको छ । सामुद्रिक किनाराको उचाइ वृद्धि, उच्चआद्रतामा वृद्धि, खडेरी र सुक्खायाम र मरुभूमिमा चल्ने बालुवासहितको आँधीबेहरीको मारमा मध्यपूर्वका देशहरू परेका छन् । जलवायु परिवर्तनको कारणले थप वृद्धि हुने भन्दै यसलाई कम गर्ने रणनीतिसहित यूएईले यो सम्मेलनको आयोजना गरेको हो । सम्मेलन क्षेत्रमा प्लास्टिकजन्य उत्पादनलाई प्रतिस्थापन गर्दै कागज र अन्य प्राकृतिक निर्मित सामान मात्रै प्रयोगमा ल्याइनेछ । स्वच्छ ऊर्जा उत्पादन गर्ने रणनीतिअनुसार नै यूएई सरकारले अबुधाबीमा १ सय मेगावाट क्षमताको साम्स सौर्य ऊर्जा केन्द्रको स्थापना गरेको छ । त्यसैगरी अबुधाबी मै रहेको मस्दार सिटी संसारकै एकमात्र पर्यवरणीय सहरका रूपमा विकास गरेको छ । जसमा ११ मेगावाट सौर्य ऊर्जाबाट उत्पादन गरिएको छ । यसैगरी सन् २०२० मा यूएई सरकारले २ गिगावाट क्षमताको दाफ्रा सोलार प्रोजेक्टको घोषणा गरेको छ । २० किलोमिटर वर्ग क्षेत्रफलभित्र बन्ने उक्त प्रोजेक्ट निर्माणको क्रममा छ । यसबाट संसारको सबैभन्दा सस्तो मूल्यमा बिजुली उत्पादन हुनेछ । जसको मूल्य माइनस ४ दसमलव ९७ दिराम अर्थात् १ सय ९३ रुपैयाँ प्रतिकिलोवाट ऋणात्मक हुनेछ । यसैगरी दुबई स्वच्छ ऊर्जा उत्पादन केन्द्रले सन् २०३० सम्म २५ प्रतिशत र सन् २०५० सम्म ७५ प्रतिशतभन्दा बढी उत्पादन सौर्य ऊर्जा र ऊर्जा नवीकरण प्रविधिबाट गरिने जनाएको छ । दुबईले पनि ५ गिगावाट क्षमताको मोहम्मद बिन रसिद सौर्य ऊर्जा उत्पादन केन्द्रको घोषणा गरिसकेको छ । यसैगरी दुबई र अबुधाबीले सहरबाट उत्पादन हुने फोहोरलाई प्रयोग गरी ऊर्जा उत्पादन गरिरहेका छन् । यूएईले बिजुली गाडीको प्रबद्र्धनमा पनि जोड दिन थालेको छ । यूएईको कार बजारको एक प्रतिशतभन्दा धेरै बिजुली कारले ओगटेको छ । आजकल यूएईको बाटोभरी यत्रतत्र बिजुली कार दौडिएको देख्न सकिन्छ भने सार्वजनिक ट्याक्सीसमेत सौर्य ऊर्जाबाट सञ्चालित प्रयोगमा ल्याउन थालिएका छन् । यूएईले संसारभरमा हालसम्म ५० बिलियन डलर क्लिन इनर्जी प्रोजेक्टमा खर्च गरिसकेको छ भने सन् २०३० सम्म थप ५० बिलियन डलर खर्च गर्ने प्रतिबद्धता जनाएको छ । यूएईले गत अगस्त महिनामा अमेरिकासँगको साझेदारीमा थप १०० बिलियन डलर क्लिन इनर्जी प्रोजेक्टमा खर्च गर्ने सम्झौता पनि गरेको छ । सौर्य ऊर्जा र ऊर्जा नवीकरण प्रविधिमा यूएईले गरेको छलाङलाई संसारभरले आश्चर्यजनक ढंगले हेरेको पाइन्छ । सम्भवत यूएई कोप२८ दुबईमा आयोजना गरेर कार्बन उत्सर्जन घटाउन आफूले गरेको अनुकरणीय कार्यलाई विश्वसामु प्रदर्शन गर्न चाहन्छ । कोप२८ सम्मेलन (संयुक्त राष्ट्र जलवायु परिवर्तन फ्रेमवर्क सम्मेलन) नोभेम्बर ३० तारिख अर्थात् मंसिर १४ गतेबाट दुबईमा सुरु हुँदैछ । १३ दिनसम्म चल्ने सम्मेलनमा विश्वका ५० भन्दा बढी राष्ट्र प्रमुखहरूसहित झन्डै १ सय ९५ देशका प्रतिनिधिहरूले भाग लिनेछन् । प्रधानमन्त्री पुष्पकमल दाहाल प्रचण्ड सहित वनमन्त्री शक्ति बस्नेत नोभेम्बर २९ तारिक यूएई आउने कार्यतालिका छ । प्रधानमन्त्री दाहालले नोभेम्बर ३० तारिख यूएईमा रहेका नेपाली कामदार तथा व्यवसायीहरूसँग छलफल गर्ने कार्यक्रम रहेको अबुधाबी दूतावासले जनाएको छ । त्यस्तै भारतीय प्रधानमन्त्री नरेन्द्र मोदी नोभेम्बर ३० तारिख यूएई आइपुग्ने छन् । डिसेम्बर १ मा उनले सभालाई सम्बोधन गर्ने कार्यक्रम रहेको छ । चीनले भने राष्ट्रपति सि चिङफिङका विशेष दूतका रूपमा दीन छुछियाङलाई पठाउने भएको छ । उनी चिनियाँ कम्युनिस्ट पार्टीका पोलिटब्युरो सदस्य हुन् । उत्सर्जनका कारण हुने जलवायु परिवर्तनले पृथ्वीलाई पारेको असर र त्यसको न्यूनीकरणका बारेमा सम्मेलनमा छलफल हुनेछ । सन् २०२१ मा दुबईका राजा यूएईका उपरास्ट्रपति तथा प्रधानमन्त्री मोहम्मद बिन रसिद अल मक्तुमले सम्मेलनको घोषणा गरेका थिए । सम्मेलन दुबईको एक्स्पो सिटीमा हुनेछ । यही स्थानमा गत वर्ष दुबई एक्स्पो सम्पन्न भएको थियो । कार्यक्रम स्थललाई ग्रीन जोन र ब्लु जोन गरी दुई भागमा बाँडिएको छ । ब्लु जोनमा विश्वभरबाट आएका सरकारी प्रतिनिधिहरू, सरकार प्रमुखहरू, राष्ट्रध्यक्षहरूले सभा सम्मेलन गर्नेछन् भने ग्रीनजोन सर्वसाधारणलाई खुला गरिनेछ ।"
कोप२८ : पुरानै एजेन्डाको निरन्तरता,"काठमाडौं : विश्व जलवायु सम्मेलनमा पुरानै मुद्दा उठाउने तयारी सरकारको छ। दुबईमा हुने यस वर्षको कोपमा नेपाल सरकारले विगतको झैं जलवायु वित्त, हानिनोक्सानी, अनुकूलन, पर्वतीय मुद्दा, प्रविधि र क्षमता अभिवृद्धि, न्यूनीकरण, कार्बन व्यापार, ग्लोबल स्टक टेक, पारदर्शिता, बालबालिका, युवा र लैंगिक मुद्दा अघि सारेको छ। तर, फरक के छ भने यसपल्ट आफ्ना मुद्दालाई स्थापित गर्ने र सशक्त रूपमा प्रस्तुत हुने दाबी सरकारले गरिरहेको छ। इजिप्टमा गतवर्ष भएको कोप२७ मा पनि नेपालले हानिनोक्सानी, अनुकूलन, जलवायु वित्त, पर्वतीय मुद्दा, न्यूनीकरण लगायतका विषय प्रमुख मुद्दा बनाएको थियो। गरिब देशहरूले जलवायुका कारण भोग्ने समस्याको क्षतिपूर्ति पाउनुपर्ने अडान नेपालको थियो। यो माग सम्बोधन गर्न नयाँ कोषको स्थापना पनि भएको थियो। उक्त कोषमार्फत प्रत्येक वर्ष ५ सय अर्ब डलर वित्त प्रवाह गर्ने प्रतिबद्धता धनी देशहरूको छ। जलवायु परिवर्तनबाट सबैभन्दा बढी पर्वतीय क्षेत्र प्रभावित भएकाले नेपालको सुझावलाई प्राथमिकताका साथ हेरिएको थियो। यस वर्षमा पनि माहोल उस्तै रहेको प्रधानमन्त्री प्रचण्डले बताइसकेका छन्। संयुक्त राष्ट्र संघका महासचिव एन्टेनियो गुटेरेसको भ्रमणका क्रममा पर्वतीय क्षेत्रमा पारेको प्रभाव संसारले देखिसकेको प्रचण्डको भनाइ छ। महासचिव गुटेरेसले विश्वव्यापी जलवायु संकटले नेपाललाई कडा प्रहार गरेको भिडियो सन्देश खुम्बु र अन्नपूर्ण क्षेत्रबाट प्रवाह गरेका थिए। कसरी तय हुन्छन् विश्व जलवायु सम्मेलनका एजेन्डा ? कोपमा कस्ता विषयलाई प्रमुख मुद्दा बनाउने र छलफलमा ल्याउने भन्ने विषयमा पहिले नै निर्णय हुने गरेको संयुक्त राष्ट्रसंघअन्तर्गतको अतिकम विकसित राष्ट्रका अध्यक्षका सल्लाहकार मञ्जित ढकाल बताउँछन्। कुन वर्ष के छलफल गर्ने ? भन्ने विषय पहिला नै तय हुन्छ। अधिकांश एजेन्डा पहिला नै तय भएका हुन्छन्, ढकालले भने, त्यसभित्र हाम्रा कुरा कसरी प्रवेश गराउने भन्नेमा मिहिनेत चाहिन्छ। त्यस्ता मुद्दालाई कोपको आधिकारिक मानिन्छ। ढकालका अनुसार यसपटकको कोपमा प्रमुख पाँच एजेन्डामाथि छलफल हुनेछ भने ग्लोबल स्टेक टक अर्थात् पेरिस सहमति, २०१५ को मूल्यांकन हुनेछ। पेरिस एग्रिमेन्ट जलवायु अनुकूलन, कार्बन न्यूनीकरण र जलवायु वित्त प्रवाह गर्ने अन्तर्राष्ट्रिय सन्धि हो। यस वर्षदेखि सुरु हुने अर्को संस्करणको ग्लोबल स्टेक टक प्रत्येक पाँच वर्षमा दोहोरिने छ। पेरिस सहमति कार्यान्वयनको मूल्यांकनका साथै आगामी बाटो कस्तो हुनेछ ? जलवायु वित्त प्रवाह भएनभएको विषयदेखि कहाँ कस्तो खाडल छ ? त्यसलाई कसरी सम्बोधन गर्ने ? भन्ने विषयमा पनि छलफल हुनेछ। नेपाल भने सजिलो तरिकाले क्षतिपूर्ति माग्छौं भन्ने विषयमा मात्रै लागेको छ। २४ सदस्यीय संयुक्त राष्ट्रसंघ ट्रान्जिसनल कमिटीमार्फत हानिनोक्सानी कोष कस्तो हुन्छ ? र, कसरी परिचालित हुन्छ ? भन्ने विषयमा मस्यौदा तयार भइसकेको छ। त्यसैले ती कोषबाट कसरी लाभान्वित हुने भन्ने विषयमा सरकारले काम गर्नुपर्ने ढकाल बताउँछन्।धनी देशहरूले प्रतिबद्धता गरेअनुरूप जलवायु वित्त प्रवाह नभएको जानकारको दाबी छ। ग्लोबल स्टकमा जलवायु फाइनान्सिङको विषयमा चर्चा हुनेछ। नेपालले भने आफूले पाउनुपर्ने पैसा नपाएको जानकारको भनाइ छ। कोप सम्मेलनमा सहभागिता जनाउँदै आएका एक अभियन्ता पेरिस सहमति २०१५ मा नेपालले क्षतिको कुरा नउठाउने भन्ने विषयमा सहमति जनाएको बताउँछन्। प्रधानमन्त्रीको भाषण सुन्दा नेपाल अत्यधिक सशक्त भएर पुराना सहमतिलाई तोडेर कडा रूपमा प्रस्तुत हुन्छ भन्ने सुनिन्छ, उनले भने, यसले दस्तावेज अध्ययन नगरेको ठहर्छ। जलवायु परिवर्तनलाई न्यूनीकरण गर्न नेपाल आफैंले गर्न सक्ने कामसमेत अगाडि बढाएको छैन। पेट्रोलियम पाइपलाइन निर्माण, चार्जिङ स्टेसन निर्माण हुन सकेको छैन भने पेट्रोलियम करबाट उठेको अर्बौं रुपैयाँ सदुपयोग हुन सकेको छैन। जलवायु वार्ताले निरन्तरता नपाउँदा र कर्मचारी हेरफेर चाँडो भइरहँदा नेपालको प्रणाली कोप जाने बेलामा मात्रै तात्छन् भन्ने आरोप लाग्ने गरेको छ। कुन वर्ष के छलफल गर्ने ? भन्ने विषय पहिला नै तय हुन्छन्। नेपाल भने सजिलो तरिकाले क्षतिपूर्ति माग्छौं भन्ने विषयमा मात्रै लागेको छ। मञ्जित ढकाल, संयुक्त राष्ट्रसंघ अन्तर्गतको अतिकम विकसित राष्ट्रका अध्यक्षका सल्लाहकार जलवायु सम्मेलनमा प्रधानमन्त्री लगायत सबैले नेपालको अधिकार भएकाले सहयोग माग्नुपर्ने कुरा गरे पनि नेपालले आफ्नो तर्फबाट गर्नुपर्ने कामहरू भएका छैनन्।डा रिजनभक्त कायस्थ, काठमाडौं विश्वविद्यालय, जलवायु जोखिम अनुसन्धान केन्द्रका हिमनदी तथा क्रायोस्फियर विज्ञ सधैं पर्वतीय मुद्दा प्राथमिकतामा परेको छ। त्यहाँ बसोबास गर्ने आदिवासी, महिला, जनजाति, बालबालिका तथा स्थानीय जोखिममा परेको विषयलाई विश्वव्यापी मञ्चमा स्थापित गर्नुपर्ने बेला भएको छ।भारती पाठक, पूर्वअध्यक्ष सामुदायिक वन उपभोक्ता महासंघ प्रधानमन्त्री स्वयम् भाषणमा जलवायु परिवर्तनको कुरा गर्दै अर्कोतर्फ औंला देखाउने र नेपाल आफ्नो भूमिका नै नरहेको जस्तो देखाउने गरेका छन्। भनेको अरुलाई भन्ने र गाली गर्ने मात्र र नेपालको भूमिका केही छैन भने जस्तो भयो। तयारी खै ? काठमाडौं विश्वविद्यालय जलवायु जोखिम अनुसन्धान केन्द्रका हिमनदी तथा क्रायोस्फियर विज्ञ डा रिजनभक्त कायस्थ भन्छन्, जलवायु सम्मेलनमा प्रधानमन्त्रीलगायत सबैले नेपालको अधिकार भएकाले सहयोग माग्नुपर्ने कुरा गरे पनि नेपालले आफ्नो तर्फबाट गर्नुपर्ने कामहरू भएका छैनन्। जलवायुका नाममा आएका आर्थिक तथा प्राविधिक सहयोगबाट के गर्नुपर्छ, त्यस विषयलाई जोड दिएर कसरी उपयोग गर्ने भन्ने विषय महत्वपूर्ण हुने कायस्थको भनाइ छ। नेपालमा २१, चीनमा २५ र भारतमा एउटासहित ४७ वटा हिमताल अति जोखिम रहेको विवरण पनि अद्यावधिक नभएको उदाहरण दिँदै कायस्थले दुईतीन वर्षदेखि एउटा हिमनदी र जलवायुसम्बन्धी अति विशिष्ट अध्ययन केन्द्र स्थापनाका लागि आवाज उठाएको तर सुनुवाइ नभएको बताए। तथ्यांकको अभाव रहेकामा जोड दिँदै उनले अहिले तथ्यांकका लागि समस्या रहेको बताए। पहिला हिउँ पर्ने ठाउँमा अहिले पानी पर्न थालेको छ। त्यसले विपत्ति ल्याउँछ। कागबेनीमा भएको घटना त्यसैको परिणाम हो, कायस्थले भने, त्यहाँ पहिला पानी पर्दैनथ्यो, अहिले पानी पर्न थाल्यो तर कति पानी पर्यो हामीलाई थाहा छैन। त्यस्ता क्षेत्रमा मौसमी केन्द्रहरू स्थापना हुुनुपर्छ। सन् २०११ मा भएको एउटा अध्ययनअनुसार च्छोरोल्पा, इम्ला, ठुलाकी जस्ता हिमताल बिस्फोट भए सय किलोमिटर तलसम्म असर पुर्याउन सक्ने अनुमान छ। ५० हजारभन्दा बढी व्यक्तिलाई प्रत्यक्ष रूपमा असर पर्ने इसिमोडको प्रतिवेदनमा उल्लेख छ।त्यसैले पनि यस्ता महत्वपूर्ण मञ्चमा हिमालको मुद्दालाई महत्वका साथ उठाउनुपर्ने उनी बताउँछन्। सामुदायिक वन उपभोक्ता महासंघ नेपाल (फेकोफन) का पूर्वअध्यक्ष भारती पाठकले जलवायु एजेन्डाको कुरा गर्दा प्रायः उस्तै देखिने बताइन्। यस्ता एजेन्डामा स्थानीय समुदायका आवाज समावेश नभएकोमा उनको गुनासो। सधैं पर्वतीय मुद्दा प्राथमिकतामा परेको छ। त्यहाँ बसोबास गर्ने आदिवासी, महिला, जनजाति, बालबालिका तथा स्थानीय जोखिममा परेको विषयमा विश्वव्यापी मञ्चमा एउटा पोजिसन स्थापित गर्नुपर्ने बेला भएको छ, उनको सुझाव छ। जलवायु संकट समाधानका लागि समस्यासँग जुध्न अन्तर्राष्ट्रिय स्तरको सहकार्य प्रस्तुत गर्नुपर्ने हुने भन्दै उनले नेपालले जलवायुको कुरा अधिकारसँग जोडेर आर्थिक सहयोग माग्ने विषय जायज रहेको बताइन्। कोप२८ सम्मेलनको आयोजनास्थल दुबई एक्स्पो सिटी। जहाँ गत वर्ष दुबई एक्स्पो भएको थियो। कार्यक्रम स्थललाई ग्रीनजोन र ब्लूजोन गरी दुई भागमा बाँडिएको छ। तस्बिर : मेघराज सापकोटा नेपालले प्राकृतिक स्रोतको संरक्षण गरेको छ। कार्बन उत्सर्जनमा विकसित देशहरूको भूमिका फरक भने छ। अनुकूलनको विषयमा भूमिका खेल्न महिला, बालबालिका, जनजाति, आदिवासी, दलित स्थानीय समुदाय बढी प्रभावित छन्। नेपालको थोरै योगदान भए पनि अनुकूलनका लक्ष्य निर्धारण गर्ने, कार्बन उत्सर्जन न्यूनीकरणमा काम गर्नेलगायत क्षति कति भयो त्यसका लागि छुट्टै कोषहरू खडा गर्ने विषयलाई नेपालको तर्फबाट अडान राख्नुपर्ने पाठकको सुझाव छ। कार्यान्वयनको कुरा गर्दा विश्वव्यापी तहमा एउटा कुरा भए पनि राष्ट्रिय नीतिहरू स्पष्ट नहुँदा कोष भित्र्याउने विषय जटिल भएको उनले बताइन्। जलवायुको नाममा जति स्रोत आउँछ, सरकारको च्यानलमा प्रत्यक्ष आउँछ। अर्थ मन्त्रालयले कडाइ गर्दा त्यो सबैले देख्ने बन्न सकेको छैन, पाठकले थपिन्, अपांगता भएका, आदिवासी, महिला सबैको नाममा आएको पैसा माथि नै हराउँछ। आएको स्रोत सदुपयोग हुनुपर्नेमा जोड दिँदै उनले सरकारी नीतिका कारण लक्षित वर्गमा नपुगेको दाबी गरिन्। समुदायले वन जोगाइदिनुपर्ने तर उनीहरूले काम गर्न ऋण लिनुपर्ने। कोपजस्ता विषयको तयारी स्थानीय तहसम्म पुगेको छैन, उनले भनिन्। कोपमा सहभागी हुँदा पनि सरकारी र नागरिक समाजको समूह आआफ्नै तरिकाले बसेका हुन्छन्। तर, अन्य देशमा सहकार्य गर्ने, एकअर्काको कुरा सुन्ने चलन रहेको भन्दै पाठक भन्छिन्, राष्ट्रिय तहमा नीति बनाउँदा पनि को जाने ? फर्केर आएपछि के भयो ? भन्ने सन्देशसमेत स्थानीय तहसम्म पुर्याउनुपर्छ। तर, समीक्षा हुँदैन, जानकारी दिइँदैन।"
चुरे दोहन हुने कानुन बनाइँदैन : वनमन्त्री महतो,"काठमाडौं : चुरेको नदीजन्य पदार्थ कुनै पनि हालतमा उत्खनन् हुन नदिने वन तथा वातावरण मन्त्री डा वीरेन्द्र महतो जिक्किर गरेका छन्। चुरेको भावर क्षेत्रबाट ढुंगा, गिट्टी र बालुवा उत्खनन् गर्नका लागि सरकार कानुन बनाउन लागेको छ। विधेकको मस्यौदा तयार संसद्मा पेश भइसकेको छ। मन्त्री महतोले सो विधेक कुनै पनि हालतमा पारित हुन नदिने बताएका छन्। चुरेको सम्बन्ध जीवन र अस्तित्वसँग जोडिएको मन्त्री महतोले बताए। चुरेको बिग्रँदो अवस्थामा छ। चुरेको थप दोहन भयो भने, मधेस मरूभूमिकरण हुने प्रक्रिया तीव्र हन्छ, मन्त्री महतोले भने, चुरे संरक्षण नभए मधेसमा खेतीकिसानी सकिनेछ। सिँचाइ र खान तथा अन्य प्रयोजनका लागि पानी अभाव हुनेछ। दुईचार वर्षमा स्थिति थप विकराल हुन्छ। चुरे मधेसको सम्पत्ति भएको उनले बताए।"
विश्वविद्यालयले अन्तर्राष्ट्रियस्तरमा प्रतिस्पर्धा गर्न सक्ने जनशक्तिको उत्पादन गर्नुपर्छ : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले विश्वविद्यालयहरूले अन्तर्राष्ट्रियस्तरमा प्रतिस्पर्धा गर्न सक्ने उच्चस्तरीय जनशक्तिको उत्पादनमा विशेष ध्यान दिनुपर्ने बताएका छन्। आइतबार पूर्वाञ्चल विश्वविद्यालय सभाको ३७ औँ बैठकलाई सम्बोधन गर्दै उनले उच्च शिक्षाको गुणस्तर कायम गर्दै विश्वविद्यालयको संस्थागत सुधारका लागि समर्पित हुन जोड दिएका हुन्। विश्वविद्यालयहरूले राष्ट्रिय आवश्यकतालाई ध्यानमा राखेर अन्तर्राष्ट्रियस्तरमा प्रतिस्पर्धा गर्नसक्ने उच्चस्तरीय जनशक्तिको उत्पादनमा विशेष ध्यान दिनुपर्छ। पूर्वाञ्चल विश्वविद्यालयले विज्ञान तथा प्रविधि, इञ्जिनियरिङ, व्यवस्थापन, चिकित्साशास्त्र, शिक्षाशास्त्र र कानुनको क्षेत्रमा राष्ट्रको आवश्यकता एवम् अन्तर्राष्ट्रियस्तरको दक्ष जनशक्तिको उत्पादनका लागि ध्यान केन्द्रित गरेको जानकारी पाउँदा खुशी लागेको छ। विश्वविद्यालयका कुलपतिसमेत रहेका प्रचण्डले भने,देशमा क्रियाशील सबै विश्वविद्यालय र शैक्षिक प्रतिष्ठानहरूले बदलिँदो परिवेशअनुरूप अध्ययन, अध्यापन र अनुसन्धानको दायरालाई व्यापक बनाई पृथ्वी र मानव जातिमाथि आइपर्न सक्ने तमाम चुनौती र समस्याको समाधानका लागि सोच्नुपर्दछ। विश्वविद्यालयहरूले आफ्ना पाठ्यक्रममा दिगो विकास, वातावरण संरक्षण, गहन अनुसन्धान र नवप्रवर्तनलाई उच्च प्राथमिकतामा राखेर व्यवहारिक, जीवनोपयोगी र गुणस्तरीय शिक्षामा जोड दिनु आवश्यक रहेको उनको भनाई छ। प्रधानमन्त्री प्रचण्डले प्रविधिको तीव्र विकास र विस्तारले दक्ष जनशक्तिको उत्पादनले मात्र विश्वबजारमा प्रतिस्पर्धा गर्न सम्भव हुने बताए। उनले भने, सैद्धान्तिक ज्ञान दिने मात्र नभई विद्यार्थीहरूलाई नवप्रवर्तन, जीवनोपयोगी र व्यावहारिक ज्ञान र सीप सिकाएर आत्मनिर्भर, व्यवसायिक र उद्यमशील बनाउने, नयाँनयाँ कुराको खोज, अनुसन्धान र आविष्कार गर्नसक्ने, मुलुकको विकास र समृद्धिका लागि नेतृत्वदायी भूमिका खेल्न सक्ने सिर्जनशील जनशक्ति उत्पादनमा विश्वविद्यालयहरू केन्द्रित हुनुपर्दछ। २१ औँ शताब्दीको आवश्यकता परिपूर्ति र वैकल्पिक साधनस्रोतहरूको खोजीका लागि विश्वविद्यालयलाई समुदायस्तरमा विस्तार गर्नु आवश्यक रहेको उनको जोड छ। उनले समुदायस्तरमा पहुँच विस्तारका लागि विश्वविद्यालयले अघि सारेको नीति तथा कार्यक्रमको कार्यान्वयनमा देखापरेका बाधाअड्चन, नीतिगत तथा कानुनी समस्याहरूको समाधान र ऐनको समयाकुल परिमार्जन र संशोधनका लागि समेत नेपाल सरकारबाट यथोचित सहयोग गर्ने धारणा व्यक्त गरे।"
वैशाख ९ र १० गते तेस्रो लगानी सम्मेलन गर्ने सरकारको घोषणा,"काठमाडौं : सरकारले तेस्रो लगानी सम्मेलन आयोजना गर्ने भएको छ। आगामी वैशाख ९ र १० गते काठमाडौंमा लगानी सम्मेलन गर्ने गरी तयारी भइरहेको अर्थमन्त्री डा प्रकाशशरण महतले जानकारी दिए। लगानी सम्मेलनका लागि अर्थमन्त्रीको संयोजकत्वमा निर्देशक समिति छ। उक्त निर्देशक समितिको पहिलो बैठक आज बसेको हो। समितिको बैठकपछि अर्थमन्त्री डा महतले लगानी सम्मेलन आयोजना हुनेबारे जानकारी दिए। 'लगानी सम्मेलनका लागि तयारी थालिएको छ। यो लगानी सम्मेलनमा विदेशी लगानीको मात्र कुरा होइन, नेपाली लगानीकर्ता र गैरआवासीय लगानीकर्तालाई पनि सँगसँगै लैजाने हो। लगानी सम्मेलनबारे विदेशी राजदूतावासलाई परिचालन गरिनेछ,' उनले भने। लगानी सम्मेलन आयोजना गर्नका लागि मुख्यसचिवको नेतृत्वमा कार्यान्वयन समिति, उद्योग वाणिज्य तथा आपूर्ति मन्त्रालयका सचिवको नेतृत्वमा प्राविधिक समिति छ। तेस्रो लगानी सम्मेलनको सचिवालय लगानी बोर्डको कार्यालयमा रहने जनाइएको छ। लगानी सम्मेलनका लागि आवश्यक कानुनी सुधार, प्राविधिक विषय, लगानीकर्तालाई सम्मेलनबारे जानकारी दिने लगायतका काम कार्यान्वयन समिति र प्राविधिक समितिमार्फत् गरिने छ। लगानी सम्मेलनका लागि कुन आयोजना सोकेसमा लैजाने भन्नेबारे पनि तयारी गर्न पनि अर्थमन्त्री डा महतले निर्देशन दिए।"
संकल्प यात्राका लागि एमालेले किन रोज्यो बैतडीको झुलाघाट?,"बैतडी : नेकपा एमालेले मंसिर १४ गतेदेखि झुलाघाटचिवा भञ्ज्याङ समृद्धिका लागि संकल्प यात्रा गर्दैछ। उक्त संकल्पयात्रा कार्यक्रमको कार्ययोजना बुधबार बसेको केन्द्रीय कमिटी बैठकले पारित गरिसकेको छ। एमालेका अध्यक्ष केपी शर्मा ओलीले मंसिर १४ गते बिहान ८ बजे झुलाघाटमा राष्ट्रिय झण्डाको झण्डोत्तोलन गरेर संकल्प यात्राको उद्घाटन गर्नेछन्। ओलीको नेतृत्वमा सञ्चालन हुने अभियान ३ हप्तासम्म चल्ने छ। यस यात्रामा केन्द्रीय पदाधिकारी, केन्द्रीय निकायका अध्यक्ष र प्रमुख, भूगोल कार्यक्षेत्र नभएका स्थायी कमिटीका सदस्य र स्वास्थ्यकर्मीहरू पनि टोलीमा सहभागी हुनेछन्। बैतडीको झुलाघाटबाट सुरु हुने यो अभियान पाँचथरको चिवाभञ्ज्याङमा अभियानको सन्दर्भ झल्काउने र निश्चित स्मृति चिह्नहरूसहित समापन हुने छ। संकल्प यात्राका लागि एमालेले बैतडीको झुलाघाट किन रोज्यो? नेकपा एमालेले संकल्प यात्राको केन्द्रबिन्दु बैतडीको झुलाघाटलाई रोजेको छ। बैतडीको झुलाघाटबाटै समृद्धिको विगुल फुकिने एमालेले जनाएको छ। देशको अधिकांश भूभाग ओगटेको मध्यपहाडी क्षेत्र रहेको र यसको सुरुवाती बिन्दु झुलाघाट नै रहेकाले यसले थुप्रै सम्भावनालाई पहिल्याउने एमालेको दाबी छ। जलस्रोतको भण्डार, जैविक विविधताको खानी र बढी जनसंख्या बसोबास रहेको मध्यपहाडी क्षेत्र नै भएकाले समृद्धिको आधार नै मध्यपहाडी क्षेत्रमा रहेको संकेत गर्ने एमालेका निवर्तमान सुदूरपश्चिम प्रदेश अध्यक्ष एवं बैतडीका प्रतिनिधिसभा सदस्य दामोदर भण्डारीले बताए। समृद्धिको बलियो आधार नै पहाडी क्षेत्रमा रहेकाले एमालेले संकल्प यात्रा पहाड केन्द्रित गरेको भण्डारीले बताए। पुष्पलाल अर्थात् मध्यपाडी लोकमार्ग देशको मेरुदण्ड रहेको बताउँदै एमाले केन्द्रीय सदस्य लीलाधर भट्टले यो लोकमार्गसँग देशेको आर्थिक, सामाजिक, सांस्कृतिक महत्व झल्किने जनाए। मध्यपहाडी लोकमार्गको आसपासमा बसाईसराई लगायतका समस्याहरू बढेकाले यहाँका समस्या नजिकबाट बुझ्न सकिने रराजनीतिक चेतनाको विकास हुने भट्टले बताए। बैतडीबाट सुरु हुन गइरहेको यो संकल्प यात्राले देशमा नै नयाँ सन्देश प्रवाह गर्ने एमाले बैतडीका अध्यक्ष सुरेन्द्र पालले बताए। यसका लागि जिल्ला कमिटी र प्रदेश कमिटीले नै तयारी धुमधामका साथ भइरहेको उनको भनाइ छ।"
एमालेका उपमहासचिव ज्ञवाली बेइजिङ प्रस्थान,काठमाडौं : नेकपा एमालेका उपमहासचिव प्रदीप ज्ञवाली बेइजिङ प्रस्थान गरेका छन्। चाइना एकेडेमी अफ सोसल साइन्सले आयोजना गरेको कार्यक्रममा सहभागी हुन आज ज्ञवाली चीनतर्फ प्रस्थान गरेका हुन्। चीनमा रहँदा उनले सिचुवान विश्वविद्यालयमा हुने एक कार्यक्रममासमेत सहभागी हुनेछन्। पूर्वपरराष्ट्रमन्त्रीसमेत रहेका ज्ञवालीले चिनियाँ कम्युनिष्ट पार्टीका नेताहरुसँग भेटवार्ता गर्नेछन्। यस अगाडि एमाले महासचिव शंकर पोखरेलले समेत चीन भ्रमण गरेका थिए। गतसाता पनि नेकपा एमाले स्थायी कमिटी सदस्य तथा संगठन विभाग प्रमुख काशीनाथ अधिकारीको नेतृत्वमा एमालेका सचेतक महेश बर्तौलासहितको पाँच सदस्यीय टोली चीन भ्रमणमा गएको थियो।
क्यानडाका लागि प्रस्तावित राजदूत पौड्यालको नाम सुनुवाई समितिबाट अनुमोदन,"काठमाडौं : संसदीय सुनुवाइ समितिले क्यानडाका लागि प्रस्तावित राजदूत भरतराज पौड्यालको नाम सर्वसम्मत अनुमोदन गरेको छ। सिंहदरबारमा आइतबार बसेको समिति बैठकले पौड्यालको संसदीय सुनुवाई गर्दै सर्वसम्मत अनुमोदन गरेको हो। यसअघि समितिको कात्तिक १५ गते बसेको बैठकले पौड्यालबिरुद्ध उजुरी आह्वान गरेको थियो। उनीविरुद्ध दुईवटा उजुरीसमेत परेको थियो। उजुरीकर्तामध्ये सम्पर्कमा आएका एक जनासँग समितिले आइतबार नै छलफल गरेको थियो। उजुरीलगायत भावी कार्ययोजनाका बारेमा छलफल गरी समितिले पौड्यालको नाम सर्वसम्मत अनुमोदन गरेको समिति सदस्य ज्ञानेन्द्र बहादुर कार्कीले जानकारी दिए। संसदीय सुनुवाइ समितिको सुनुवाईका क्रममा समिति सदस्यहरूको जिज्ञासामा प्रस्तावित राजदूत पौड्यालले यसअघि पनि सचिवलाई राजदूत सिफारिस गर्ने प्रचलन रहेको बताए। सरकारलाई आएको छात्रवृतिमा छोरीलाई विदेश पठाएको उजुरी पनि साँचो नरहेको उनतले बताए। पौड्यालले आफू राजदूतमा नियुक्ति भएमा क्यानडामा रहेका नेपालीहरूको समस्या समाधान गर्न र दुईपक्षीय सम्बन्ध विस्तार गर्न ध्यान केन्द्रित हुने बताए। हालः परराष्ट्र सचिवसमेत रहेका पौड्याललाई सरकारले क्यानडाका लागि आवासीय राजदूत एवं क्युवा, जमैका, डोमिनिकन रिपब्लिक र हाइटीका लागि गैर आवासीय राजदूत तथा आइकाओका लागि स्थायी प्रतिनिधिको पदमा नियुक्तिका लागि सिफारिस गरेको थियो। सुनुवाई समितिले अनुमोदन गरेसँगै राष्ट्रपतिले नियुक्त गर्ने संवैधानिक व्यवस्था छ।"
रंगभेदविरुद्ध जनमतले मनायो एकता दिवस,काठमाडौं : सीके राउत नेतृत्वको जनमत पार्टीले रंगभेदविरुद्धको एकता दिवस विभिन्न कार्यक्रमको आयोजना गरी मनाएको छ। आइतबार जनमत पार्टीले काठमाडौंस्थित पार्टी कार्यालयबाहिर रंगभेद् आक्रमण अन्त्य गर्नुपर्ने नारासहित एकता दिवस मनाएको हो। तराईका जिल्लामा पनि रंगभेद्विरुद्धको दिवस मनाएको जनमत पार्टीले जनाएको छ। जनमत पार्टीका सांसद अव्दुल खानले २०७१ मंसिर १० गते काठमाडौंको खुल्लामञ्चमा कार्यक्रम गर्ने क्रममा पार्टी अध्यक्ष राउतलगायत तीन सय भन्दा बढी नेता कार्यकर्तालाई रंगकै आधारमा गिरफ्तार गरेकाले हरेक वर्ष मंसिर १० गते रंगभेदविरुद्धको एकता दिवस मनाउन थालेको जानकारी दिए। जनमत पार्टीले रंगभेद् अन्त्य गर्न र राष्ट्रिय एकता तथा सद्भावका लागि मंसिर १० गते रंगभेदविरूद्धको एकता दिवस मनाउन प्रतिनिधिसभामा संकल्प प्रस्तावसमेत दर्ता गराएको खानले बताए।
प्रदेशस्तरीय सुरक्षा तथा अपराध अनुसन्धान गोष्ठी धुलिखेलमा,"काभ्रेपलाञ्चोक : काभ्रेपलाञ्चोकको धुलिखेलमा बागमती प्रदेश स्तरीय दुई दिवसीय सुरक्षा तथा अपराध अनुसन्धान गोष्ठी सुरु भएको छ। गोष्ठीको शुभारम्भ गर्दै प्रहरी अतिरिक्त महानिरीक्षक टेकबहादुर तामाङले सुरक्षा र अपराध अनुसन्धानसँगै नागरिकहरुको सुरक्षाका बारेमा कसरी थप समृद्ध योजना निर्माण गर्न महत्वपूर्ण रहेको बताए। बदलिँदो परिस्थितिमा एक देशमा बसेर अर्कवज देशमा हुन सक्ने अपराध र त्यसको न्यूनिकरण तथा प्रविधिसँग जोडिएर हुने गरेका अपराधका बारेमा भएका अभ्यास र चुनौतीका बारेमा गोष्ठी महत्वपूर्ण हुने उनले बताए। काभ्रेका प्रमुख जिल्ला अधिकारी रुद्रादेवी शर्माले लैङ्गिक हिंसा विश्वबाटै अन्त्य गर्ने अभियान जारी रहेका बेला बामगती प्रदेश प्रहरी कार्यालयले प्रदेश भित्र भएका अपराध अनुसन्धान तथा नागरिकहरुको सुरक्षाका बारेमा समिक्षा गर्ने महत्वपूर्ण गोष्ठीले नागरिक मैत्री सेवामा सहजता आउने विश्वास व्यक्त गरिन्। कार्यक्रममा साईबर अपराध, अनुसन्धानका चुनौती, संहिता कानूनको कार्यान्वयन, बागमती प्रदेशका जिल्लाहरुमा भएका अपराध र अनुसन्धानमा भएका प्रगति तथा समस्या र समाधानका उपायहरुका बारेमा छलफल गरिने बामगती प्रदेश प्रहरी कार्यालयका प्रहरी बरिष्ठ उपरिक्षक दिपक रेग्मीले जानकारी दिए। गोष्ठीमा बागमती प्रदेशका १० जिल्लाका प्रहरी प्रमुख, अपराध अनुसन्धानमा संलग्न प्रहरी अधिकारी, जिल्ला न्यायाधीश तथा जिल्ला महान्याधीवक्ताहरुको सहभागिता रहेको छ।"
रास्वपाको केन्द्रीय समिति र संसदीय दलको संयुक्त बैठक सोमबारबाट जलेश्वरमा,"काठमाडौं : राष्ट्रिय स्वतन्त्र पार्टी (रास्वपा)ले केन्द्रीय समिति र संसदीय दलको संयुक्त बैठक बोलाएको छ। रास्वपाका महामन्त्री डा मुकुल ढकालका अनुसार मंसिर ११ गतेदेखि तीन दिनसम्म महोत्तरीको जलेश्वरमा बैठक बोलाइएको हो। बैठकमा प्रदेश सभापतिहरूको पनि सहभागी हुनेछन्। बैठकमा केन्द्रीय अनुशासन आयोग, केन्द्रीय लेखा आयोग, प्रदेशहरूबाट सांगठनिक एवं राजनीतिक प्रतिवेदन, पार्टीको आर्थिक प्रतिवेदन , सासंदहरूको र संसदीय कार्यको समिक्षा, महाधिवेशन विधि र पार्टीको समग्र राजनीतिक रोडम्याप र अवलम्बन गर्ने नीतिका बारेमा छलफल र निर्णय हुने ढकालले जानकारी दिए। राष्ट्रिय स्वतन्त्र पार्टीका सभापति रवि लामिछानेले अन्य प्रदेशको तुलनामा मधेशमा संगठन कमजोर देखिएकाले संगठन निर्माणमा लाग्ने बताएका छन्। रौतहटमा आयोजित कार्यक्रममा उनले पार्टी रणनीतिकरुपमा मधेश केन्द्रित भएको प्रष्ट पारेका छन्।"
सेवा गर्ने पवित्र थलो राजनीतिमा नकारात्मक प्रभाव पर्यो : कानुनमन्त्री गुरुङ,"स्याङ्जा : कानुन, न्याय तथा संसदीय मामिला मन्त्री धनराज गुरुङले भ्रष्टाचारका ठूला फाइल खुल्दै जाने दाबी गरेका छन्। स्याङ्जा सहयोग समाज अन्तर्राष्ट्रिय समन्वय समितिको विश्व सम्मेलन तथा अधिवेशनको स्याङ्जामा उद्घाटन गर्दै मन्त्री गुरुङले भ्रष्टचार गर्ने जो कोहीलाई पनि कसैलाई नछाडिने कुरामा प्रधानमन्त्रीसँग आफ्नो कुरा मिलेको बताएका हुन्। उनले भने, सेवा गर्ने पवित्र थलो राजनीतिमा नकारात्मक प्रभाव परेको छ।चार दशक भन्दा बढी राजनीति सेवामा लागेको जनाउदै वीपी कोइराला, कृष्णप्रसाद भट्टराई, शुसिल कोइराला, मनमोहन अधिकारीलाई सम्झदै मन्त्री गुरुङले भने, स्वच्छ छवि र राम्रा काम गर्ने व्यक्ति सधैभरी स्मरणयोग्य हुन्छन्। कार्यक्रममा स्याङ्जा सहयोग समाजलाई सहयोग गर्ने विभिन्न व्यक्ति तथा संस्थाहरुगरी झण्डै ५ दर्जन भन्दाबढीलाई सम्मान गरिएको थियो।"
आम जनता पार्टी स्थायी समिति बैठक सोमबार,"काठमाडौं : आम जनता पार्टीको स्थायी समिति बैठक सोमबार बिहान ११ बजे बस्ने भएको छ । पार्टी अध्यक्ष प्रभु साहको अध्यक्षतामा बस्न लागेको बैठकमा देशको समग्र राजनीति, आर्थिक र समाजिक क्षेत्रमा देखिएका अन्योलका विषयमा गहन छलफल र समीक्षा हुने केन्द्रीय कार्यालय सचिव बालकृष्ण सापकोटाले बताए । पार्टी केन्द्रीय कार्यालय कोटेश्वरमा बस्ने बैठकले पार्टीको आगामी रणनीतिसहितको आधिकारिक र ठोस धारणा सार्वजनिक गर्ने उनले जानकारी दिए । उक्त पार्टीको सङ्घीय संसद् प्रतिनिधिसभामा प्रतिनिधित्व छ ।"
७१ जना सहसचिवको सरुवा (नामावलीसहित),"काठमाडौं : सरकारले ७१ जना सहसचिवको सरुवा गरेको छ। सामान्य प्रशासन मन्त्रालयको प्रस्तावमा मुख्य सचिव बैकुन्ठ अर्यालले ७१ जना सहसचिवहरूको सरुवा गर्ने निर्णय गरेका थिए। मुख्य सचिव अर्यालले निर्णय गरेपछि सदरका लागि मन्त्रिपरिषद् बैठकमा पठाइएको थियो। मन्त्रिपरिषद्को हालैको बैठकले ७१ जना सहसचिवहरूको सरुवा गर्ने मुख्यसचिवको निर्णयलाई अनुमोदन गरेको हो। निर्णयअनुसार स्किम श्रेष्ठलाई गृहमन्त्रालय, पार्वती शर्मालाई अर्थ मन्त्रालय, राजेन्द्र कुमार पौडेललाई अख्तियार दुरुपयोग अनुसन्धान आयोग, सुशील ढकाललाई सत्य निरुपण तथा मेलमिलाप आयोग, भरत खनाललाई गृह मन्त्रालय, उमाकान्त आचार्यलाई अख्तियार, बैकुण्ठ निधि शर्मालाई संघीय मामिला तथा प्रशासन मन्त्रालय, कालीप्रसाद पराजुलीलाई शिक्षा, विज्ञान तथा प्रविधि मन्त्रालय, भगवान अर्याललाई राष्ट्रिय योजना आयोग र आनन्द काफ्लेलाई गृह मन्त्रालयमा सरुवा गरिएको हो। त्यस्तै अमृत लम्साललाई अर्थ मन्त्रालय, महेश बराललाई अर्थ मन्त्रालय, प्रेमप्रसाद भट्टराईलाई गृह मन्त्रालय, शिवराम पोखरेललाई मुख्यमन्त्रीको कार्यालय सुदूरपश्चिम, हुमकला पाण्डेलाई मुख्यमन्त्रीको कार्यालय बागमती, रमेश न्यौपानेलाई आर्थिक मामिला मन्त्रालय कर्णाली, प्रद्युम्नप्रसाद उपाध्यायलाई लगानी बोर्ड, नमराज घिमिरेलाई प्रधानमन्त्री कार्यालय, विनोदबहादुर कुँवरलाई स्वास्थ्य मन्त्रालय र ज्ञानप्रसाद ढकाललाई प्रदेश नीति तथा योजना आयोग बागमतीमा सरुवा गरिएको हो। त्यस्तै ऋषिराम तिवारीलाई प्रदेश लोक सेवा आयोग गण्डकी, गोविन्द कार्कीलाई पर्यटन मन्त्रालय, राजेन्द्र कुमार केसीलाई उद्योग मन्त्रालय बागमती, तिर्थराज भट्टराईलाई मुख्यमन्त्री कार्यालय गण्डकी, बलराम निरौलालाई श्रम मन्त्रालय बागमती, किरण रुपाखेतीलाई प्रधानमन्त्री कार्यालय, नरेशराज खरेललाई श्रम मन्त्रालय, पार्वती अर्याललाई राष्ट्रिय महिला आयोग, कमलबहादुर राजलवटलाई प्रदेश प्रमुखको कार्यालय बागमती र रुद्रप्रसाद लामिछानेलाई राष्ट्रिय सतर्कता केन्द्रमा सरुवा गरिएको हो। त्यस्तै मदन कोइरालालाई चिकित्सा विज्ञान प्रतिष्ठान, दीपकुमार पहाडीलाई उद्योग मन्त्रालय, प्रकाश पौडेललाई सामाजिक विकास मन्त्रालय गण्डकी, बद्रीनाथ अधिकारीलाई प्रदेश नीति तथा योजना आयोग गण्डकी, ज्ञानेन्द्र पौडेललाई रक्षा मन्त्रालय, रामचन्द्र ढकाललाई राष्ट्रिय प्राकृतिक स्रोत आयोग, नारायणप्रसाद अर्याललाई गृह मन्त्रालय, लक्ष्मीप्रसाद पौडेललाई आन्तरिक मामिला मन्त्रालय कोशी प्रदेश, मातृका भट्टराईलाई विरगञ्ज महानगरपालिका र उमेशकुमार ढकाललाई संघीय मामिला मन्त्रलायमा सरुवा गरिएको हो। त्यस्तै निता पोखरेल अर्याललाई संघीय मामिला, अणप्रसाद न्यौपानेलाई शिक्षा मन्त्रालय, इमनारायण श्रेष्ठलाई शिक्षा मन्त्रालय, लक्ष्मीप्रसाद भट्टराईलाई प्रदेश प्रमुख कार्यालय कोशी, जयराम अधिकारीलाई शिक्षा मन्त्राय, यदुचन्द्र घिमिरेलाई स्वास्थ्य मन्त्रालय मधेस, धिरेन्द्रकुमार प्रधानलाई वन मन्त्रालय बागमती, होमनाथ पौडेललाई राष्ट्रिय प्राकृतिक आयोग, पूर्वकुमार राईलाई राष्ट्रिय सतर्कता केन्द्र र अमृत श्रेष्ठलाई शहरी विकास मन्त्रालयमा सरुवा गरिएको हो। त्यस्तै माधवप्रसाद भट्टराईलाई भौतिक पूर्वाधान मन्त्रालय बागमती, प्रेमदत्त भट्टलाई शहरी विकास मन्त्रालय, सुरत कुमार बमलाई भौतिक पूर्वाधार मन्त्रालय सुदूरपश्चिम, प्रेरणा सेढाईंलाई पशुपन्छी तथा मत्स्य विकास निर्देशनालय गण्डकी, रामचन्द्र कँडेललाई उद्योग मन्त्रालय गण्डकी, विशाल घिमिरेलाई पर्यटन मन्त्रालय कोशी, सुशील वैद्यलाई आन्तरिक मामिला मन्त्रालय सुदूरपश्चिम, छविलाल रिजाललाई उद्योग मन्त्रालय, दिवस आचार्यलाई राष्ट्रिय सुरक्षा परिषद्को सचिवालय र कुमार प्रसाद दाहाललाई भूमि व्यवस्था मन्त्रालयमा सरुवा गरिएको हो। त्यस्तै शिवप्रसाद रेग्मीलाई युवा तथा खेलकुद मन्त्रालय, विपीन आचार्यलाई प्रधानमन्त्री कार्यालय, ढुण्डीप्रसाद निरौलालाई प्रधानमन्त्री कार्यालय, रविन्द्र बोहोरालाई शहरी विकास मन्त्रालय, रामचन्द्र दंगाललाई सार्वजनिक खरिद अनुगमन कार्यालय, रमेशकुमार केसीलाई अख्तियार, भोला दाहाललाई गृह मन्त्रालय, उधवबहादुर घिमिरेलाई वन मन्त्रालय मधेस, शैलेशकुमार झालाई शिक्षा तथा विज्ञान मन्त्रालय, केशवप्रसाद दाहाललाई श्रम मन्त्रालय मधेस, रुद्रप्रसाद अधिकारी शिक्षा मन्त्रालय मधेसमा सरुवा गरिएको हो।"
"नागरिकको वितृष्णा व्यवस्थाप्रति होइन, नेताप्रति हो : अमरेश सिंह","नेताका लागि महँगो गाडी चाहिने तर नागरिकलाई सेवा प्रवाहमा समेत समस्या हुने अवस्था देखियो। काठमाडौं : स्वतन्त्र सांसद डाअमरेशकुमार सिंहले राजनीतिक दल र तिनका नेताको कार्यशैलीका कारण लोकतान्त्रिक व्यवस्था नै आलोचित हुनुपरेको दाबी गरेका छन्। शासकीय चरित्रमा सुधार नहुँदा नागरिकस्तरबाट आलोचना बढेको उनले बताए। संसदीय व्यवस्था भनेको उत्कृष्ट व्यवस्था हो। तर यसको गलत प्रयोग भयो। नेताकै गल्तीको कारण अहिले व्यवस्थामाथि प्रश्न उठेको हो।सिंहले भने,जनतामा देखिएको वितृष्णालाई व्यवस्थाप्रतिको वितृष्णा भन्न मिल्दैन, यो नेताप्रतिको वितृष्णा हो। राससका अनुसार संसद्लाई ठूला दलले आफूअनुकूल प्रयोग गर्ने गरेको र सत्तापक्ष तथा प्रतिपक्ष दुवैतर्फबाट व्यक्तिगत एवं पार्टीगत अनुकूलतामात्रै खोज्ने गरेको सिंहको बुझाइ छ। सार्वभौम जनताको प्रतिनिधि रहने संसद् पनि सार्वभौम हुनुपर्ने हो। तर संसद् सञ्चालनमा ठूला दल र तीनका मुख्य नेताको मात्रै भूमिका देखियो,उनले भने, सदनमार्फत गर्नुपर्ने निर्णय दलका नेताले गर्छन्। कुनै दलमा जति जना सांसद भए पनि त्यहाँ निर्णय चल्ने भनेको मुख्य नेताको हो। यो आफैँमा गलत परम्परा हो। विधेयकलगायत संसद्मा उठेका विषयमाथि संसदीय दलमा पर्याप्त छलफल नहुने र दलका शीर्षनेताको अनुमतिबिना सांसदहरूले स्वतन्त्ररूपले आफ्ना कुरा संसद्मा राख्नसमेत नपाउने सिंहको दाबी छ। कुनै सांसद दलको नेतासँग नजिक छ भने उसलाई बोल्न दिइन्छ। नजिक छैन भने बोल्न पनि दिइँदैन। विगतमा मैले पनि यस्तो भोगेको छु र अहिले पनि यस्तै अवस्था छ, रासससँग उनले भने, यो संसदीय व्यवस्थाभन्दा बढी दलीय व्यवस्था भयो। लोकतन्त्रभन्दा बढी दलतन्त्र भयो। यसले लोकतन्त्रको अर्थलाई समाप्त गर्दै गएको छ। व्यक्तिगत र दलगत स्वार्थ पूरा गर्ने मामिलामा सत्तापक्ष र प्रतिपक्ष दुवै मिल्ने गरेको जिकिर पनि सांसद सिंहले गरे। गत निर्वाचनपछिका दुई अधिवेशनमा निकै कम विधेयक आउनुमा सरकारको कमजोरी रहेको उनको भनाई छ। सरकारले संसद्लाई बिजनेस दिन नसक्ने र विधेयकहरू स्वार्थ प्रेरित बढी हुने गरेको सांसद सिंह बताए। उदाहरणका लागि सरकारले निजामती सेवा विधेयक ल्याउनै सकिरहेको छैन। किनभने यो विधेयक सरकार र विभिन्न दलका ट्रेड युनियनको चेपुवामा परेको छ, उनले भने, विधेयकहरू पनि कुनै समूहबाट प्रभावित हुन्छन्। अहिलेको व्यवस्थामाथि देखिएको नागरिक निराशा कम गर्नका लागि र शासन प्रणालीलाई चुस्त बनाउनका लागि समानुपातिक निर्वाचन प्रणाली हटाउनुपर्ने, सांसदको सङ्ख्या कम गर्नुपर्ने, नेताको उमेर र शैक्षिक योग्यता तोक्नेलगायतका कदम आवश्यक रहेको बुझाइ सांसद सिंहको छ। उनले भनेनेपालमा संसदीय व्यवस्था र गणतन्त्रलाई उन्नत र राम्रो बनाउनका लागि यसलाई केही सुधार गर्न जरुरी छ। नेताका लागि महँगो गाडी चाहिने तर नागरिकलाई सेवा प्रवाहमा समेत समस्या हुने अवस्था देखियो। राजनीतिलाई सेवाभन्दा पेशाका रूपमा अङ्गीकार गर्न थालेपछि समस्या भएको छ। यसमा सुधार आवश्यक छ।"
भारतमा संगठन बनाएकाले १० वर्ष जनयुद्ध चल्यो : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले भारतमा राम्रो संगठन बनाउन सकेकै कारण जनयुद्ध १० वर्षसम्म अघि बढेको बताएका छन्। खुशीराम पाख्रिन स्मृति ग्रन्थको शनिबार विमोचन कार्यक्रममा प्रधानमन्त्री दाहालले भारतमा राम्रो संगठन बनाएकै कारण गणतन्त्र ल्याउन पनि सहज भएको बताएका हुन्। भारतमा संगठन हुनुको कारणले नै आफूहरूले भूमिगत रूपबाट धेरै सहयोग प्राप्त गरेको पनि उनले खुलासा गरे। भारतमा हामीले राम्रो संगठन बनाउन नसकेको भए जनयुद्ध १० वर्षसम्म अघि बढ्ने र त्यसले गणतन्त्रसम्म नेपालमा ल्याउने कुरा सायद मुस्किल हुन पनि सक्थ्यो, माओवादी केन्द्रका अध्यक्षसमेत रहेका दाहालले भने, भारतमा संगठन हुनुको कारणले नै हामीले थुप्रै चिजहरू भूमिगत रूपबाट त्यहाँबाट सहयोग प्राप्त गर्यौं। कार्यकर्ता प्राप्त गर्यौं, लड्ने योद्धाहरू सीधै आएर फौजी मोर्चामा जाने र आउनेहरू पनि भयो।"
वेश्यावृति गराएको आरोपमा होटल सञ्चालकसहित दुई जना पक्राउ,"सप्तरी : राजविराजको एक होटलमा महिलाहरूलाई वेश्यावृतिमा लगाउने गरेको आरोपमा सप्तरी प्रहरीले होटल सञ्चालक र मेनेजरलाई आइतबार पक्राउ गरेको छ। जिल्ला प्रहरी कार्यालय सप्तरीले दुवै जनालाई पक्राउ गरी मानव बेचबिखन तथा ओसारपसार नियन्त्रण ऐन, २०६४ अन्तर्गतको कसुरमा अनुसन्धान अघि बढाएको छ। जिल्ला प्रहरी कार्यालय सप्तरीका सूचना अधिकारी एवम डिएसपी ढुण्डीराज नेउपानेका अनुसार पक्राउ पर्नेहरूमा राजविराज नगरपालिका३ स्थित लक्ष्मी गेष्ट हाउसका सञ्चालक राजविराज नगरपालिका६ का ५७ वर्षीय अरुणचन्द्र मिश्र र गेष्ट हाउसका मेनेजर सप्तरीको महादेवा गाउँपालिका२ बस्ने ४१ वर्षीय रामप्रकाश मण्डल छन्। उनीहरूले गेष्ट हाउस सञ्चालन गरी फोन सम्पर्कको आधारमा महिलाहरूलाई जबरजस्ती वेश्यावृत्ति कार्यमा लगाउने गरेको प्रहरीले जनाएको छ। प्रहरी टोलीले गेष्ट हाउसमा छापा मार्दा सञ्चालक मिश्र र मेनेजर मण्डलले जबरजस्ती वेश्यावृती गराउने कार्यमा राखिएका पाँच जना महिलाहरू फेला पारेको थियो। फेला परेका महिलामा २५ देखि ३५ वर्ष उमेरका एक जना सुनसरीका र चार जना सप्तरीका महिला छन्। पक्राउ परेका दुबै जनाविरुद्ध मानव बेचबिखन तथा ओसारपसारको कसूरमा सप्तरी जिल्ला अदालतबाट ३ दिनको म्याद लिई थप अनुसन्धान प्रक्रिया अगाडि बढाइएको प्रहरीले जानकारी दिएको छ। मानव बेचबिखन तथा ओसारपसार (नियन्त्रण) ऐन, २०६४, दफा ४ (१) ले परिभाषा गरे अनुसार मानव बेचबिखन भन्नाले कुनै पनि उद्देश्यले मानिस बेच्ने वा किन्ने वा कुनै प्रकारको फाइदा लिई वा नलिई वेश्यावृत्तिमा लगाउने वा प्रचलित कानुन बमोजिम बाहेक मानिसको अंग झिक्ने वा वेश्यागमन गर्ने कार्य हो। ऐनको दफा ३ मानव बेचबिखन तथा ओसारपसार कसैले पनि गर्न गराउन नहुने र कसैले गरेमा अपराध गरेको मानिने व्यवस्था गरेको छ। मानव बेचबिखन तथा ओसारपसार अपराधको मात्रा र प्रकार तथा पीडितको उमेरका आधारमा २० वर्षसम्म कैद र ५ लाखसम्म जरिवाना हुने ऐनको दफा १५ मा उल्लेख छ। दुरुत्साहन, षडयन्त्र उद्योग वा मतियारलाई सम्बन्धित सजायको आधा सजाय हुने व्यवस्था छ।"
जुम्लाको अर्गानिक कोसेली पर्यटकको रोजाइमा,"जुम्ला : जुम्लाको अर्गानिक कोसेली यहाँ आउने पर्यटनको रोजाइमा पर्ने गरेको छ। यहाँको मार्सी चामल, स्याउको चुना, फापर तथा कोदोको पिठो आन्तरिक पर्यटनको रोजाइमा पर्ने गरेको सदरमुकाम खलंगास्थित रारा अर्गानिक पसलका सञ्चालक अर्जुन बुढाले बताए। घुम्नका लागि उपयुक्त मानिने यो समयमा मुगु जिल्लामा रहेको रारा ताल पुगेर फर्केका अधिकांश आन्तरिक पर्यटनको मुख्य रोजाइ अर्गानिक सिमीको दालसँगै मार्सी चामलको खाना हुने गरेको यहाँस्थित दौतरी होटलका सञ्चालक पदम महतले जानकारी दिए। रारा घुमेर फर्किदा सदरमुकामबाट २० किलो कोदोलगायत अर्गानिक खाद्यान्न किनेको बुटवलका रमेश केसीले बताए। कोदोको रोटी, ढिँडो र केक बनाएर खान मिल्नुका साथै स्वास्थ्यका लागि पनि फाइदाजनक हुने भएकाले किनेको उनको भनाइ थियो। खलंगास्थित चन्दननाथ बहुउद्देश्यीय सहकारी संस्थाले खोलेको अर्गानिक मिनी मार्केटमा कोदोको पिठो किन्ने आन्तरिक पर्यटकको घुइँचो हुने गरेको मार्केटका व्यवस्थापक ऋषिराम पाण्डेले बताए। 'दुई वर्षअघिसम्म कोदाको दाना बेच्ने गरेका थियौँ। अहिले किसानसँग पिठो खरिद गरी बेच्ने गरेका छौँ', उनले भने, 'किसानको घरदैलोमा पुगेर कोदो, फापरको पिठो किनेर ल्याउने गरेका छौँ।' चन्दननाथ नगरपालिका८ कोटिलाका धर्मराज बोहोरा कोदो खेती गर्ने किसान हुन्। अधिकांश बारीमा कोदो रोपिएको उनले जनाउँदै करिब ८० किलो पिठो बिचेर आठ हजार आम्दानी भएको बताए। उनका अनुसार कोदो र स्याउ खेतीबाट आएको आम्दानीले घरखर्च चलेको छ। कोदोको पिठो बेचेर छोराछोरीको पढाइ र घरखर्च चलिरहेको तिला गाउँपालिका१ का किसान शेर रावतले बताए। पर्यटकले पिठो लिने गरेकाले बजारको कुनै समस्या नभएको उनको भनाइ थियो। उनका अनुसार जुम्लामा चैतवैशाखमा कोदो रोपेर असोजमा भित्राइन्छ। यस वर्षमा तीन सय किलो कोदोको पिठो बिक्री भइसकेको चन्दननाथ अर्गानिक मिनी मार्केटले जनाएको छ। मार्केटले किसानबाट कोदोको पिठो एक सयमा किनेर उपभोक्तालाई एक सय ५० मा उपलब्ध गराउँदै आएको जनाएको छ। कोदोको अत्यधिक माग भए पनि यसको संरक्षणमा यहाँका स्थानीय तहले कुनै नीति तथा कार्यक्रममा चासो नदिएको तिला गाउँपालिकाका स्थानीयवासी नौशेर रावतले बताए। नेपालको पहाड र तराई दुवै क्षेत्रमा कोदोको खेती हुने गरेको छ।"
डोल्पामा पनि नागरिक उन्मुक्तिको संगठन विस्तार,"डोल्पा : हिमाली जिल्ला डोल्पामा नागरिक उन्मुक्ति पार्टीले संगठन विस्तार गरेको छ। नागरिक उन्मुक्ति पार्टीका नेता तथा पूर्व प्रतिनिधिसभा सदस्य रेशमलाल चौधरीको प्रमुख आतिथ्यमा जिल्ला कार्य समिति गठन गरिएको हो। लुम्बिनी प्रदेशका भौतिक पूर्वाधार मन्त्री धर्म चौधरीसहित डोल्पा पुगेका चौधरीले जुद्धबहादुर कार्कीको संयोजकत्वमा २५ सदस्यीय समावेशी जिल्ला कार्य समिति गठन गरिएको जानकारी दिए। डोल्पा धार्मिक, सांस्कृतिक तथा पर्यटकीय हिसाबमा प्रचुर सम्भावना बोकेको जिल्ला भएकाले यहाँको विकासका लागि राज्यले विशेष ध्यान दिनुपर्ने उनको भनाइ छ। डोल्पामा नागरिक उन्मुक्ति पार्टीको विजारोपण भइसकेकाले अब बलियो पार्टी बन्दै जाने संयोजक कार्कीले बताए। संगठन विस्तारका लागि शनिबार हवाइजहाजमा डोल्पा पुगेका चौधरी सोमबार फर्किने बताइएको छ।"
निर्माणाधीन सडकको डिजाइन बदल्न माग,"बुटवल : बुटवल उपमहानगरपालिकाले राजमार्ग चौराहदेखि गोलपार्कसम्मको सडक क्षेत्रको सर्भिस लेनलाई पुनः डिजाइन गरेर निर्माण गर्न माग गरेको छ। आइतबार उपमहानगरपालिकाले सरोकारवालाहरूसँग छलफल गरी डिजाइन बदल्न सडक विभागसँग माग राखेको हो। १५ वर्षअघि बनाइएको डिजाइनले बजारीकरणमा चहलपहल नल्याएको भन्दै डिजाइन फेर्न आग्रह गरिएको नगरप्रमुख खेलराज पाण्डेयले जानकारी दिए। उनका अनुसार नयाँ बन्ने डिजाइनमा साना ठूला सवारी पार्किङ, सानातिना व्यवसाय सञ्चालन गर्ने छुट्टै ठाउँ, हरियाली, व्यवस्थित खानेपानी र विद्युतीकरण जस्ता क्षेत्रलाई उच्च प्राथमिकता राख्नुपर्ने छ। नयाँ बनेका सडकहरूले सवारी पार्किङ, सर्वसाधरणलाई विश्राम गर्ने चौपारी, पानीका धारा, सार्वजनिक शौचालय जस्ता विषयमा ख्याल नगरिदा व्यवसायीहरूलाई समस्या पर्ने गरेको नगरप्रमुख पाण्डेयको भनाइ छ।"
एमाले सचिव योगेश भट्टराई चढेको गाडी तोडफोड,"ताप्लेजुङ : नेकपा एमालेका सचिव योगेश भट्टराई चढेको गाडीमा पहिचानवादीले ढुंगा प्रहार गरेका छन्। ताप्लेजुङबाट काठमाडौं फर्कने क्रममा फुङलिङ४ तोक्मेडाँडा बसपार्क नजिकै पहिचान पक्षधरले आक्रमण गरेका हुन्। ७८ जनाको समूहले भट्टराई सवार गाडीमा ढुंगा र लाठीले हानेको एमालेका कार्यवाहक अध्यक्ष सन्तोष खतिवडाले जानकारी दिए। भट्टराईको गाडीलाई सशस्त्र र नेपाल प्रहरीको स्कटिङमा लगिएको थियो। गाडीमा क्षति भएपनि मान्छेलाई केही नभएको एमालेले जनाएको छ। यसअघि मध्यान्ह एमाले र पहिचान पक्षधर कार्यकर्ताबीच झडप भएको थियो। भट्टराईको निवास अगाडि उनीहरूले प्रदर्शन समेत गरेका थिए। दसैं, तिहार, छठ, नेपाल सम्वत जस्ता चाडपर्वका अवसरमा भट्टराईसहित एमालेबाट निर्वाचित सांसदहरू उर्मिला थेवे र प्रदेश सांसद तिलकुमार मेन्याङवोले चियापान कार्यक्रम आयोजना गरेका थिए। दिउँसो १ बजेदेखि पार्टी कार्यालयमा भएको चियापान सकेर फर्कने क्रममा आक्रमण भएको खतिवडाले बताए। प्रदेश १ पुनः नामांकन संयुक्त संघर्ष समितिले कोशी प्रदेश नामको खारेजीको माग गर्दै आन्दोलन गरिरहेका छन्। यसअघि एमालेकै प्रदेश सांसद तिलकुमार मेन्याङवो, माओवादीका इन्द्र आङवो लगायतका नेतामाथि यही क्षेत्रमा आक्रमण गरिएको थियो। पहिचान पक्षधरले एमालेले गर्ने मध्यपहाडी यात्रामा समेत अवरोध गर्ने दावी गर्दै आएका छन्।"
सोमबार देशका यी स्थानमा हुने छ वर्षा,"काठमाडौं : सोमबार सुदूरपश्चिम, कर्णाली, लुम्बिनी र गण्डकी प्रदेश लगायत बाँकी प्रदेशका पहाडी भूभागमा सामान्य बदली रही बाँकी भूभागमा आंशिक बदली रहनेछ। मौसम पूर्वानुमान महाशाखाका अनुसार सुदूरपश्चिम, कर्णाली, लुम्बिनी र गण्डकी प्रदेश लगायत बाँकी प्रदेशका पहाडी भूभागका एकदुई स्थानमा हल्का वर्षाको सम्भावना रहेको छ। सुदूरपश्चिम, कर्णाली र गण्डकी प्रदेशका उच्च पहाडी तथा हिमाली भूभागका थोरै स्थानहरूमा हल्कादेखि मध्यम हिमपातको साथै बाँकी उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको छ। सोमबार राति देशभर आंशिकदेखि सामान्य बदली रहनेछ। सुदूरपश्चिम र कर्णाली प्रदेश लगायत बाँकी प्रदेशका पहाडी भूभागका एकदुई स्थानमा हल्का वर्षाको सम्भावना रहेको छ। साथै देशका उच्च पहाडी तथा हिमाली भूभागका थोरै स्थानहरूमा हल्कादेखि मध्यम हिमपातको समेत सम्भावना रहेको छ।"
जेष्ठ नागरिकलाई न्यानो कपडा,"महोत्तरी : गौशाला नगरपालिकाको वडा नम्बर ११ को कार्यालयले ज्येष्ठ नागरिकलाई न्यानो कपडा वितरण गरेको छ। आइतबार कार्यालयमा कार्यक्रम आयोजना गरेर ६ सय जनालाई न्यानो कपडा सहित सम्मान गरिएको हो । आर्थिक वर्ष २०८००८१ को वडास्तरीय योजनाअन्तर्गत वडाभरिका ज्येष्ठ नागरिक, अपागंता भएका व्यक्ति तथा असहायलाई न्यानो कपडासहित सम्मान गरिएको वडा कार्यालयले जनाएको छ। वडाअध्यक्ष रामप्रित महतो कोइरीका अनुसार स्थानीय ज्येष्ठ नागरिकलाई सम्मानसहित कपडा वितरण गरिएको हो।"
जनमतले मनायो रंगभेद विरुद्धको एकता दिवस,"राजविराज : काठमाडौंको खुल्लामञ्चमा कार्यक्रम गर्ने क्रममा गिरफ्तार भएको दिनको स्मरणमा जनमत पार्टीले सप्तरीको राजविराजसहित विभिन्न ठाउँमा नाराजुलुस र सभा गरेर रंगभेदविरुद्धको एकता दिवस मनाएको छ। राज्य पक्षबाट नश्ल, रंग र वर्णको आधारमा विभेद हुँदै आएको भन्दै सो को अन्त्यका लागि रंगभेदविरूद्ध एकता दिवस मनाइएको जनमत पार्टीका केन्द्रीय सदस्य सुरेन्द्र मधेसीले बताए। राजविराजस्थित जिल्ला पार्टी कार्यालयबाट निक्लिएको जुलुसले रंगभेद् आक्रमण अन्त्य गर्नुपर्ने नारासहित नगरपरिक्रमा गर्दै सहिद दशन चोकमा कोणसभा गरेको छ। जुलुसमा सहभागीलाई धन्यवाद व्यक्त गर्दै जनमत पार्टीका सप्तरी इन्चार्ज रामगमन साहले संघीय लोकतान्त्रिक गणतन्त्रात्मक शासन व्यवस्थामा समेत विभेद भइरहेकोले रंगभेद अन्त्य गर्ने राष्ट्रिय संकल्प लिनुपर्ने बताए। जनमत पार्टीले २०७१ मंसिर १० गते काठमाडौंको खुल्लामञ्चमा कार्यक्रम गर्ने क्रममा पार्टी अध्यक्ष सिके राउतलगायत नेता कार्यकर्ता गिरफ्तार भएका थिए। सोही घटनाको स्मरणमा जनमत पार्टीले हरेक वर्ष मंसिर १० गते रंगभेदविरुद्धको एकता दिवस मनाउँदै आएको छ। ज नमत पार्टीका अध्यक्ष सिके राउतले रंगभेद् अन्त्य गर्न र राष्ट्रिय एकता तथा सद्भावका लागि मंसिर १० गतेलाई रंगभेदविरूद्धको एकता दिवस मनाउन प्रतिनिधिसभामा संकल्प प्रस्तावसमेत दर्ता गराएका छन्। प्रस्तावमा मंसिर १० गतेलाई रंगभेदविरुद्ध एकता दिवस मनाउन र रंगभेद नगर्ने राष्ट्रिय संकल्प लिन संकल्प प्रस्ताव दर्ता गरिएको बताइएको छ। हिमाल, पहाड तथा मधेशका विभिन्न समुदायहरूमाथि पटक पटक राज्य पक्ष र शासक वर्गबाट नश्ल, रंग र वर्णको आधारमा विभेद हुँदै आएको प्रस्तावमा भनिएको छ 'नश्ल, रंग र वर्णको आधारमा अनेकौं अपमानजनक शब्दहरू प्रयोग गरिनुका साथै दैनिक व्यवहारदेखि लिएर राज्यका प्रक्रियाहरूमासमेत विभेदको शिकार हुनु परेको छ।'"
रातो नम्बर प्लेट भएका इरिक्सालाई यात्रु बोक्न प्रतिबन्ध,"खजुरा (बाँके): नेपालगञ्ज उपमहानगरपालिका बजारभित्र यात्रु बोक्ने रातो नम्बर प्लेट भएका इरिक्सालाई प्रतिबन्ध लगाउने भएको छ । उपमहानगरपालिकाको आयोजनामा जिल्ला प्रशासन कार्यालय बाँकेमा शनिबार बसेको सरोकारवालाको बैठकले रातो नम्बर प्लेटलाई कालो प्लेट बनाउन मङ्सिर २२ गतेसम्मको समय दिने समेत निर्णय भएको छ । नगर क्षेत्रभित्र यात्रु बोक्ने धेरैजसो इरिक्साहरु रातो नम्बर प्लेटमा चलिरहेको सन्दर्भमा यसअघि कात्तिक २४ गते बसेको बैठकले २१ दिने सूचना प्रकाशन गरेर रातो प्लेटलाई कालो नम्बर प्लेट बनाउन दिने निर्णय गरेको थियो । उक्त अवधि मङ्सिर १५ गते समाप्त हुने भए पनि थप सात दिन समय दिएर मङ्सिर २३ गतेदेखि रातो नम्बर प्लेट भएका रिक्सालाई यात्रु बोकेर गुड्न नदिने निर्णय गरिएको नगरप्रमुख प्रशान्त विष्टले बताए । समय त मङ्सिर १५ सम्ममात्रै दिइएको हो, त्यसपछिको एक हप्ताको समयमा हामी फिल्डमै उत्रिएर रिक्सा चालकलाई सचेत बनाउँछौँ, मङ्सिर २३ देखि भने चल्न दिँदैनौँ, नगरप्रमुख विष्टले भने । अटेर गरी रातो नम्बर प्लेटका इरिक्सामा यात्रु बोके त्यस्ता इरिक्सालाई जिल्ला प्रशासन कार्यालय, प्रहरी व्यायामशाला धम्बोझी र विधि विज्ञान प्रयोगशाला गणेशमान चोकमा होल्डिङ गरी राखिनेछ । कालो प्लेट नबनाउँदासम्म ती इरिक्सा होल्डिङ सेन्टरमै रहने नेपालगञ्ज उपमहानगरपालिका राजस्व शाखा प्रमुख वीरबहादर थापाले जानकारी दिए । नेपालगञ्ज उपमहानगरपालिका क्षेत्रमा बढ्दो सवारीसाधनको चापलाई मध्यनजर गर्दै हाललाई त्रिभुवन चोकबाट त्रिवेणी मोडसम्म चारपाङ्ग्रे सवारीसाधन जान नदिने निर्णय गरिएको छ । यसैगरी गणेशमान चोकबाट चारबाहिनी चोकतर्फको सडकलाई पनि वानवे बनाउने निर्णय गरिएको छ ।  रासस"
नेपालको झन्डा देख्दा बल्ल बाँचे भन्ने महसुस भयो,"काठमाडौंं : २७ वर्षीया सविता दांगी (नाम परिवर्तन)लाई झूठो प्रलोभनमा पारी भिजिट भिसा भन्दै ओमन पठाइयो। उनलाई हाउस किपिङको काम लगाइदिन्छु भनेर यताबाट लगिएको थियो। तर, उनलाई लिन एयरपोर्टमा कुनै पनि कम्पनी आएन। पछि त्यहाँँबाट एउटा महिलाले लगेर घरायसी काममा लगाइन्। त्यहाँँ उनीमाथि चरम यातना दिइयो। उनी भागेर ओमनको दूतावास पुगिन्। माइती नेपालको सहयोगमा उनलाई त्यहाँँबाट उद्धार गरेर काठमाडौंं फर्काइयो। उनका बुवा संकटकालमा हराएकाले अहिलेसम्म कुनै अत्तोपत्तो छैन। उनी सानै हुँदा उनकी आमाले दोस्रो विवाह गरिन्। त्यसैले माइतीघरमा आफ्नो भन्नु कोही नरहेको उनले बताइन्। उनले ८ कक्षासम्म गाउँकै स्कुलमा पढिन्। आमाले अर्को विवाह गरेपछि उनी मामाघरमै बस्थिन्। उनकी हजुरआमाले गाउँकै एक पुरुषसँग सानै उमेरमा मागि विवाह गरिदिइन्। अहिले उनको घरमा उनका श्रीमान्, सासू र ११ वर्षीय छोरा छ। घरको आर्थिक अवस्था कमजोर भएको र छोराको विद्यालयको फि तिर्न नसक्दाको तनावले उनले विदेश जाने सोच बनाइन्। उनका श्रीमान्ले नजाउभन्दा पनि उनले एकपटक प्रयास गर्छु भनिन्। उनलाई विदेश पठाउन भनेर एक व्यक्तिले उनीसँग पासपोर्टबाहेक केही पनि लिएका थिएनन्। त्यसैले निःशुल्क जान पाइने भइयो भनेर उनी निकै खुसी थिइन्। आफू चाबहिलमा बस्ने भएकाले ती व्यक्ति पनि उनकै छिमेकमा बस्थे। उनले आवश्यक कागजपत्र सबै मिलाइदिए। कागज बुझाएको केही दिनमै भिसा आउँदा उनी निकै खुसी भइन्। भदौ २६ गते आइतबारको दिन थियो। यहाँँबाट जानुपर्ने थियो। जाने बेलामा समेत मलाई धेरैले नजा भनेका थिए। सबैले दुःख पाउँछेस् है भनेका थिए। श्रीमान्ले पनि बरु पछि म आफैं जाउँला तँ नजा भनेर उनलाई सम्झाएका थिए। तर जाने बेला उहाँँले सपोर्ट गरेर पठाउनुभयो, उनले भनिन्। एयरपोर्ट पुगेपछि त्यहाँँका प्रहरीहरूले तपाईंंहरू नजानुस् दुःख पाइन्छ भनेका थिए उनलाई। म बिना पैसा उडेको यहाँबाट भिजिट भिसा भनेर। एयरपोर्टमा पनि रोकेन। कागज खोजेन म सरासर गएँ। हामी ओमन जाने साथी धेरै थियौं। तर, ती सबै साथी एयरपोर्ट गएर भेटेका हौं, दुखेसो पोख्दै उनले भनिन्, त्यो मान्छेले चाहिँ मलाई मात्रै पठाएको हो। घरायसी काम नै गर्ने हो भनेका थिए। तर, मलाई पठाएर उनले दुई लाख रुपैयाँँ पाउने रहेछन् भन्ने मैले पछि मात्र थाहा पाएँ। उनलाई यहाँँबाट सीधै ओमन नलगेर पहिले दुबई लगिएको थियो। त्यसपछि त्यहाँँ ६ घन्टा बसेपछि उनलाई ओमन लगियो। मलाई त्यहाँँ अफिसले काम लगाइदिने हो भनेर लगियो तर अफिसको नाम बताएनन्, उनले भनिन्, हामी त्यहाँँ पुगेपछि अरू जानेहरूलाई काम गर्ने ठाउँका मालिकहरू आउँदै लैजाँदै गरे। तर, मलाई कोही पनि लिन आएनन्। त्यहाँँ भएका अरू नेपालीहरूले त भन्दै थिए किन आएको यहाँँ, यो त नराम्रो ठाउँ हो भनेर भने। उनलाई जुन घरका लागि भनेर लगिएको थियो, त्यो घर एउटा भारतीय नागरिकको थियो। पुगेको दोस्रो दिन त्यही घरका आमाछोरी उनलाई लिन आए। घरसम्म उनलाई गाडीमै लगे। उनको एउटी छोरी अपांगता भएकी रहेछिन्। मलाई त्यहाँँ पुग्नेबित्तिकै उनीहरूको भाषा बोल्दै हातको इसाराले ताली बजाउँदै बोलाए। गएकै दिनदेखि नै कपाल जगल्टाउने, कुट्ने पिट्ने गर्न थाले। खाना बनाउने छुट्टै कोठा थियो। तर मैले खाना खान जाँदा खाने कुरामा गज्याउँ गज्याउँ किरा हाल्देका रहेछन्। पानी खान जाँदा टाउकोबाट खनाइदिए। त्यसपछि ट्वाइलेटको पानी पिएँ। मलाई घरको भर्याङबाट खसालिदिए। दुर्भाग्यबस मेरो हातमा चोट लाग्यो। हामीले हात फर्काउन मिल्दैन। मेरो फोन मागेका थिए। मसँग फोन छैन भनेर ढाँटे। मेरो फोन देखाएको थिइन्। मैले आफ्नो खल्तीको भित्रपट्टि लुकाएको थिएँ, उनले दुखेसो पोखिन्। उनले गाउँको एउटा दाइसँग हारगुहार गर्दै दूतावासको नम्बर मागिन्। ती दाइले उनलाई ओमनको सिम छ भनेर सोधे। तर, उनीसँग थिएन। मैले ४ दिन काम गरेँ र मामाघरको आमालाई फोन गरेर खबर गरेँ। म यहाँँ बस्दिन आउँछु भनेँ। घरको काम धेरै भएकाले खुट्टा पोल्ने र जीउ काम्ने गथ्र्यो , उनले भनिन्। उनी राति करिब ११ बजेतिर त्यहाँँबाट भागिन्। एउटा भारतीय नागरिकलाई बाटोमा भेटेर दूतावासमा फोन लगाइदिन उनले अनुरोध गरिन्। तर, ती व्यक्तिले दूतावासमा राति कसैले फोन उठाउँदैन भने। उनी भागेर राति २ बजे दूतावास पुगिन्। त्यहाँँ बन्द रहेछ। तिमी यहीँ बस भनेर त्यो व्यक्ति आफ्नो कोठा फर्किए। उनी त्यहाँँबाट समुद्रको छेउमा गइन्। त्यहाँँ एउटा पार्क थियो। त्यहाँँको घारीमा गएर दोपटा बिछ्याएर उनी बसिन्। म मुखमा सल बेरेर पछाडि फर्केर बसेको थिएँ। अफिसको मान्छे मलाई खोज्न छ्यापछ्याप्ति आएका थिए। तर, उनीहरूले देखेनन्। पछि एउटा नेपाली केटाले बैनी तिम्रो फोटो देखाएर खोजिरहेका छन्। तिमी गाडीमा बस म दूतावास पुर्याइदिन्छु भने। मसँग पैसा छैनभन्दा अप्ठेरो मान्नु पर्दैन सहयोग गर्न भनेको भने। बहिनी तिमीले यहाँँ ढिलो गर्यौ भने जे पनि हुन सक्छ दूतावास पुर्याइदिन्छु भने, उनले स्मरण गरिन्। दूतावासमा पुगेर त्यहाँँ गोविन्द सरसँग आफ्नो भेट भएको उनले बताइन्। त्यहाँँ उनले आफ्नो सबै समस्या सुनाइन्। म भागेर यहाँँसम्म आइपुगे सरभन्दा उहाँँले अब टेन्सन नलिऊ, नेपाल जान कति समय लाग्छ, त्यतिन्जेल यहीँ दिदीबहिनीहरूसँग बस भन्नुभयो र म त्यहीँ बसेँ। उहाँँले नै माइती नेपालमा खबर गरेर मेरो उद्धार गर्न सहयोग गरिदिनुभयो, उनले भनिन्। उनी दूतावासमा बसेको १८ दिनमा नेपाल फर्किइन्। मलाई त्यहाँँको नेपाली दूतावास आइपुग्दा र त्यहाँँ नेपालको झन्डा देख्दा बल्ल बाँचे भन्ने महसुस भएको थियो, त्यतिबेलाको त्रास भरिएको क्षण सम्झँदै उनले भनिन्, कोही पनि दिदीबहिनीलाई यस्तो झूठो आश्वासनमा परेर अर्काको देशमा आउन नपरोस्। आए पनि आफ्नो कागजपत्र पूरा गरेर आधिकारिक म्यानपावरमार्फत मात्र आउन्। भविष्यमा पनि कुनै पनि दिदीबहीनीले यस्तो दुःख नपाऊन् भन्ने उनको कामना छ। अबका दिनमा जतिसुकै दुःख र सास्ती भए पनि आफ्नै देशमा मेहनत गर्ने उनले बताइन्।"
बस दुर्घटनामा घाइते भएकालाई निःशुल्क एम्बुलेन्स सेवा,"उदयपुर : बस दुर्घटनाबाट घाइते भएका बिरामीको उपचार सेवालाई प्रभावकारी बनाउन नेपाल नेत्र ज्योति संघ उदयपुर र मदन भण्डारी आँखा अस्पतालले निःशुल्क एम्बुलेन्स सेवा उपलब्ध गराएको छ। शनिबार पिकनिक खाएर फर्कँदै गरेको स्कुल बस दुर्घटनामा घाइते भएका ३७ जनाको आर्थिक अवस्थालाई मध्यनजर गरी संघ र अस्पतालले निःशुल्क एम्बुलेन्स सेवा उपलब्ध गराउने प्रतिवद्धता जनाएका हुन्। संघ तथा अस्पतालका अध्यक्ष भागवत राउतले सामाजिक आर्थिक अभावले एम्बुलेन्स लैजान नसकेर उपचार सेवा प्रभावित नहोस् भन्ने हेतुले मानवीय सहयोग स्वरूप निःशुल्क सेवा प्रवाह गरिएको बताए। उनले विपत्तिमा परेका नगरबासीको उपचारमा तदारुकता देखाउन समेत स्थानीय सरकारलाई आग्रह गरेका छन् । उनले भने, एकै घरका दुई सन्तान अनी आफन्त गुमाउनुको पीडालाई मानवीय मलमपट्टी लगाउन आफ्नो हैसियत अनुसार सकेको सहयोग गर्नसमेत सबैलाई आग्रह गर्दछु। आर्थिक अभावकैकारण बिरामीलाई सुविधायुक्त अस्पताल लैजान ढिला हुँदा ज्यान जान सक्छ, तसर्थ विपत्तिमा कसैले आर्थिक समस्या झेल्नु नपरोस् भन्नका खातिर यस्तो निर्णय लिएका हौं।' शनिबार उदयपुरगढी गाउँपालिका७ अँधेरी झर्ना नजिक पिकनिक खाएर फर्कँदै गरेको अन्नपूर्ण सेकेन्डरी बोर्डिङ स्कुलको प्र०५००१ख००४४ नम्बरको बस अधेरी झर्ना नजिक दुर्घटना हुँदा एकै परिवारका दुईसहित तीन जनाको ज्यान गएको हो।"
तस्बिरमा हेर्नुहोस् कार्तिक नाच,"ललितपुर : ललितपुरको लोकप्रसिद्ध परम्परागत तथा ऐतिहासिक कात्तिक नाच आठौं दिन पनि देखाइएको छ। अघिल्लो शनिबार रातिबाट सुरु भएको यो वर्षको कात्तिक नाच मंसिर ११ गते समापन हुनेछ। कार्तिक नाच सुरु भएको ८ औं दिन नृसिंह अवतार (हिरण्यकश्यपु बध)को गाथा प्रस्तुत गरिएको हो। कात्तिक शुक्ल प्रतिपदादेखि सुरु हुने यो नाच मल्लराजा सिद्धिनरसिंह मल्लले सुरु गरेका हुन्। यो नाच विसं १६९७ मल्लराजा सिद्धिनरसिंहले सुरू गरेको मानिन्छ। यो नाच ललितपुरको पाटन दरबारस्थित डबलीमा प्रत्येक वर्षको आयोजना हुन्छ। देशमा शान्ति, सबैको समृद्धि र मनोरञ्जनको हेतुले यो नाच सुरू गरिन्छ। कुनै समय महिनाभरि देखाइने हुँदा यसलाई कार्तिक नाच भनिएको हो। वि सं १६९७ सालमा ललितपुरका राजा सिद्धिनरसिहंले आफ्नो देश र जनताको कल्याणका लागि विश्वकै लामो नाट्य महोत्सव आयोजना गर्ने सोचे। उनले नाट्य क्षेत्रमा धुरनधर शिक्षा गुरु हरिवशं आचार्य र वाद्य क्षेत्र र तान्त्रिक विधामा धुरनधर दिक्षा गुरु विश्वनाथ उपाध्यायलाई दरबारमा बोलाए। त्यसपछि ५ दिनसम्म उक्त नाच सञ्चालनमा आयो। पछि सिद्धिनरसिंहको छोरा श्री निवास मल्लले त्यसमा लोक नाटक थपेर १५ दिनसम्म लम्बाए। पछि श्री निवासका छोरा योग नरेन्द्र मल्लले त्यसमा उषाकिरण लिला थपेर २७ दिनसम्म प्रदर्शन गरे। तस्बिर : विकेश शाक्य"
गुलरियामा औद्योगिक व्यापार महोत्सव गरिँदै,"गुलरिया : बर्दियाको सदरमुकाम गुलरियामा प्रादेशिक कृषि, पर्यटन तथा औद्योगिक व्यापार महोत्सव हुने भएको छ। महोत्सवमा १ लाख दर्शक आउने र ५ करोड बराबरको कारोबार गर्ने लक्ष्य रहेको उद्योग वाणिज्य संघ गुलरिया बर्दियाका अध्यक्ष देवेन्द्र पाण्डेले बताए। कृष्णसार संरक्षण क्षेत्र, बर्दिया राष्ट्रिय निकुञ्ज, बबई भ्याली, बढैया तथा सत्खलुवा ताल लगायत जिल्लाका महत्वपूर्ण पर्यटकीय गन्तव्यहरूको प्रचारप्रसार गर्दै स्तरोन्नति मार्फत आन्तरिक तथा बाह्य पर्यटकको गन्तव्यका रूपमा विकास गर्ने उद्देश्य राखिएको छ। महोत्सव पौष ६ गतेदेखि १० गतेसम्म गुलरियाको अस्पताल रोडमा सञ्चालन हुँदैछ।"
डोल्पामा आफैंले चलाएको ट्याक्टरले किचिएर एक जनाको मृत्यु,डोल्पा : हिमाली जिल्ला डोल्पामा आफैंले चलाएको ट्याक्टर दुर्घटना हुँदा एक जनाको मृत्यु भएको छ। जिल्लाको ठुलिभेरी नगरपालिका ९ स्थित मोतीपुरको चिमा भन्ने ठाउँमा आफैंले चलाएको ट्याक्टरको चक्कामा किचिएर चालकको मृत्यु भएको हो। मृत्यु हुनेमा रुकुम पश्चिम आठबिसकोट नगरपालिका ९ का २४ वर्षीया लक्की थापा रहेका जिल्ला प्रहरी कार्यालय डोल्पाका प्रहरी नायब उपरीक्षक शिव बुढाथोकीले जानकारी दिए। शनिबार राती साडे नौ बजेतीर घटना भएको र घटनाको विषयमा प्रहरीले अनुसन्धान सुरु गरेको डिएसपी बुढाथोकीले बताए।
माडीमा चक्रशिला स्थापना,"भरतपुर : चितवनको माडीमा चक्रशिला (शालिग्राम) स्थापना गरिएको छ । पर्वतको कुश्माबाट ल्याइएको उक्त चक्रशिला माडीको खैरहनीस्थित चक्रतीर्थ धाममा राखिएको छ । बाह्र फिट अग्लो, १० फिट चौडाइ र साढे दुई फिट मोटाइ भएको करिब १५ टनको चक्रशिला कुश्मा नगरपालिका१ सहश्रधारास्थित कालीगण्डकी नदीको किनारमा नै कुँदेर ल्याइएको नेपाल ललितकला प्रतिष्ठान मूर्तिकला विभाग प्रमुख एवं माडीका स्थानीय मूर्तिकार दिनेश्वर महतोले बताए। उक्त शिला मङ्सिर ७ गते हरिबोधनी एकादशी पर्वका दिन प्राणप्रतिष्ठासहित विष्णुहरिहर मन्दिर परिसरमा अनावरण गरिएको चक्रतीर्थ धाम विकास समितिका अध्यक्ष भागीरथ बस्यालले बताए। उनले पर्वतबाट रथयात्रामार्फत चक्रशिला माडी ल्याइएको बताए। शालिग्राम शिला पाइने नेपालकै दुईमध्येका एक स्थानका रूपमा परिचित माडीको धार्मिक विकास तथा पर्यटनमा थप टेवा पुग्ने स्थानीय पुजारी केदारनाथ सापकोटाले बताए। उनका अनुसार कालीगण्डकी नदी र माडीको मगुई खोलामा शालिग्राम पाइन्छ । उनले चक्रशिला स्थापनापछि हेर्न आउने धार्मिक पर्यटकको सङ्ख्या बढेको बताए। स्थानीय कृष्णबहादुर रानाभाटले देशविदेशमा रहेका माडीवासीको सहयोगमा चक्रशिला स्थापना गरिएको बताए। उनले यस क्षेत्रलाई चक्रतीर्थ धामका रूपमा विकास गर्न लागिएको भन्दै क्रमशः अन्य संरचना निर्माण हुने जानकारी दिए। उनले माडीका धार्मिक क्षेत्रलाई समेटेर एकीकृत विकास गर्नुपर्ने बताए। माडीमा एक दर्जन बढी धार्मिक क्षेत्र रहेका छन् । पछिल्लो समय माडीमा राम मन्दिरसमेत स्थापना भएपछि धार्मिक पर्यटक बढेका छन् । रासस"
चार महिनामा एक सय ६७ वटा घरेलु हिंसाका घटना,"चितवन : जिल्लामा पछिल्लो चार महिनामा एक सय ६७ वटा घरेलु हिंसाका घटनाको निवेदन दर्ता भएका छन्। जिल्ला प्रहरी कार्यालय चितवनको महिला सेलमा चालु आर्थिक वर्षको कात्तिकसम्ममा सो संख्यामा निवेदन दर्ता भएका हुन। दर्ता भएका निवेदनमध्ये खान लाउन नदिएकोसम्बन्धी ४५ वटा, कुटपिटसम्बन्धी ७० वटा र गाली बेइज्जतीसम्बन्धी ५२ वटा छन्। कूल निवेदनमध्ये एक सय २८ वटा मिलापत्र भएका छन्। साथै २२ वटा अदालती प्रक्रियामा गएका छन् भने १७ वटा छलफलका क्रममा रहेको कार्यालयका प्रवक्ता विजयराज पण्डितले जानकारी दिए। उनका अनुसार आर्थिक वर्ष २०७८७९ मा चार सय ४३ घरेलु हिंसाका निवेदन दर्ता भएका थिए। आर्थिक वर्ष २०७९८० मा यो संख्या तीन सय ९५ थियो। निवेदनमध्ये सबैभन्दा धेरै कुटपिटसम्बन्धी उजुरीरहेको उनले जानकारी दिए। यस्तै कार्यालयको तथ्यांकअनुसार चालु आवको कात्तिकसम्ममा १६ वटा जबरर्जस्ती करणीका उजुरी दर्ता भएका छन्। यस्तै दुई वटा जबरर्जस्ती करणी उद्योगसम्बन्धी, १३ वटा बालयौन दुर्व्यवहारसम्बन्धी, एउटा अप्राकृतिक मैथुनसम्बन्धी, चार वटा बहुविवाह र एउटा बालबिबाहसम्बन्धी उजुरी दर्ता भएका छन्।"
"जग्गा बेच्न सरकारी छाप दस्तखत किर्ते, ५ जना पक्राउ","विराटनगर : संयुक्त नाममा रहेको जग्गा व्यक्तिका नाममा ल्याएर बिक्री गर्नका लागि सरकारी छाप दस्तखत किर्ते गरेको कसुरमा प्रहरीले मोरङबाट पाँच जनालाई पक्राउ गरेको छ। पक्राउ पर्नेहरू ६० वर्ष माथिका र एउटै वडाका बासिन्दा हुन्। रतुवामाई नगरपालिका४ की ६२ वर्षीया झरियादेवी राजवंशी, ६३ वर्षीय विष्णु राजवंशी, पैखनलाल राजवंशी, ६४ वर्षीय कन्हरूलाल केवरत र ६५ वर्षीय चेतनलाल राजवंशीलाई पक्राउ गरिएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार पक्राउ पर्नेहरूले घरबाटो र जग्गा वर्गीकरणको सिफारिस पत्र बनाउँदा किर्ते गरेको पाइएको छ। उनीहरूले रतुवामाई३ का वडाध्यक्ष देवीलाल ताजपुरियाको हस्ताक्षर, वडा कार्यालयको छाप र लेटरप्याड किर्ते गर्दै फर्जी चलानी नम्बर राखेर सिफारिस पत्र बनाएका हुन्। सिफारिस पत्र किर्ते रहेको र चलानी नम्बरसमेत नमिलेको डीएसपी दाहालको भनाइ छ। उनका अनुसार वडाध्यक्ष ताजपुरियाले दिएको जाहेरीका आधारमा पाँच जनालाई पक्राउ गरिएको हो। जग्गा बिक्रीका लागि मूल्यांकनलगायतका काम गर्न वडा कार्यालयबाट घरबाटो र जग्गाको वर्गीकरणको सिफारिस बनाएर जग्गा धनीले मालपोत कार्यालयमा पेस गर्नुपर्ने हुन्छ। उक्त सिफारिसका आधारमा मालपोतले प्रक्रिया अघि बढाउँछ। मालपोत कार्यालय रंगेलीका प्रमुख सुनील पौडेलका अनुसार रतुवामाई३ मा ८९ जनाको संयुक्त नाममा ३ बिघाभन्दा धेरै जग्गा थियो। त्यसलाई व्यक्तिगत नाममा ल्याएर बिक्री गर्नका लागि जग्गा धनीले घरबाटो र वर्गीकरणको सिफारिस बनाएर मालपोतमा पेस गरेको उनको भनाइ छ। सिफारिसका आधारमा मालपोत कार्यालयबाट काम भएर जग्गाको किनबेच पनि सुरु भइसकेको रहेछ। तर, उक्त सिफारिस नै किर्ते रहेको कुरा थाहा भयो, पौडेलले भने, त्यसपछि बुझ्न वडा कार्यालयलाई पत्राचार गरियो। वडाबाट सिफारिस नदिएको जवाफ आयो। पक्राउ परेकाहरू जग्गा धनी हुन्। संयुक्त नाममा रहेको जग्गा किर्ते सिफारिसका आधारमा मालपोतबाट व्यक्तिका नाममा ल्याएपछि ६ जनाले बेचिसकेको पाइएको मालपोत प्रमुख पौडेलको भनाइ छ। केही जग्गा किनबेच भएर पाससमेत भइसकेको छ। केही जग्गा पास हुन बाँकी छ, उनले भने, त्यहीबीचमा जग्गा धनीले किर्ते सिफारिस बनाएको विषय आयो। बुझ्दा वडाबाट सिफारिस नै नबनाएको र किर्ते गरेको खुलेको हो। मालपोत कार्यालयबाट जग्गा पास गराउन जग्गा धनीले वडा कार्यालयदेखि घरबाटो र वर्गीकरणको सिफारिस लिएर आउनुपर्ने उनले बताए। सिफारिस हेर्दा दुरुस्तै देखिएपछि मालपोतले जग्गा पासलगायतका प्रक्रिया पूरा गरिदिएको हो, पौडेल भन्छन्, किर्ते गरेको कुरा आएपछि वडा कार्यालय र प्रहरीलाई खबर गरियो। यो घटनामा पीडित कोही नभएको र जग्गा बेच्ने तथा किन्ने तयार रहेपनि किर्ते गरेर सिफारिस पत्र तयार पारेको पाइएको उनको भनाइ छ। वडाध्यक्ष ताजपुरियाले पनि उक्त सिफारिस वडाबाट नदिएको तथा आफ्नो हस्ताक्षर, वडाको छाप र लेटरप्याड नै नक्कली रहेको बताएका छन्। चलानी नम्बर गलत राखेर मालपोतमा पेस गरेको पाइएको उनको भनाइ छ। त्यो कुरा मालपोतले आफूलाई जानकारी गराएको ताजपुरिया बताउँछन्। उनका अनुसार जग्गा धनीले सिफारिसवापत तिर्नुपर्ने राजस्व छली गर्न किर्ते कागजात तयार पारेको हुनसक्छ। गत कात्तिक २ गतेको मिति राखेर किर्ते सिफारिस तयार पारिएको प्रहरीको प्रारम्भिक अनुसन्धानबाट खुलेको छ। उनीहरूविरुद्ध प्रहरीले कात्तिक १६ गते अदालतबाट पक्राउ अनुमति लिएको थियो। रतुवामाई४ झुर्कियाबाट पक्राउ परेकाविरुद्ध सरकारी छाप दस्तखत किर्ते मुद्दा चलाउन आइतबार म्याद थप गरेर अनुसन्धानको बाँकी प्रक्रिया अघि बढाइएको डीएसपी दाहालले बताए। घरबाटो र वर्गीकरण सम्बन्धी समान्य सिफारिस लिनलाई केका लागि किर्ते गर्नु परेको हो भन्ने कुरा अनुसन्धानबाट खुल्ने उनको भनाइ छ। यसमा ककसको मिलेमतो छ भनेर खुल्न बाँकी रहेको जानकारी दाहालले दिए।"
पक्राउ गरिएका व्यक्तिलाई बीच बाटोबाटै बेपत्ता बनाउने दुई प्रहरी कारागार चलान,काठमाडौं : जिल्ला प्रहरी कार्यालय रसुवामा कार्यरत दुई जना प्रहरी जेल चलान भएका छन्। जिल्लाको गोसाइँकुण्ड गाउँपालिका१ थुमनका ४२ वर्षीय छिरिङ तामाङलाई बेपत्ता बनाएको आरोपमा प्रहरी सहायक निरीक्षक रामविद्या शाह र प्रहरी वरिष्ठ हवल्दार जगतनारायण वछाड थारू जेल चलान भएका हुन्। कुटपिट गरेको आरोप लागेका तामाङलाई पक्राउ गरेर कार्यालयमा ल्याउँदै गर्दा बीच बाटोबाटै बेपत्ता बनाएको उनीहरूमाथि आरोप लागेको छ। सुरक्षा संयन्त्र नअपनाई पक्राउ गरिएका नागरिक बाटोमा बेपत्ता पारेको अभियोगमा जिल्ला सरकारी वकिल कार्यालयमार्फत दायर भएको सो मुद्दामा पछि ठहरेबमोजिम हुनेगरी हाललाई धरौटीसहित तारेखमा छोड्ने रसुवा जिल्ला अदालतबाट आदेश जारी भएको थियो। अदालतले दुवैलाई जनही छ लाख ५० हजार रुपैयाँ धरौटीमा छाड्न आदेश दिएकोमा धरौटी तिर्न नसक्दा उनीहरूलाई कारागार चलान गरिएको हो। तामाङलाई बेपत्ता बनाउने कार्यमा संलग्न भएको आरोपमा पक्राउ परेका अन्य दुई जना भने धरौटीमा रिहा भएका छन्। गोसाइँकुण्ड गाउँपालिका१ थुमनका उर्केन छिरिङ तामाङले पाँच लाख र दावा ग्याल्जेन तामाङले तीन लाख धरौटीमा तिरेर रिहा भएका हुन्। पक्राउ गरिएका सबैलाई मानिस बेपत्ता गराउने अभियोगमा सरकारी वकिल कार्यालयले मुद्दा दायर गरेको थियो। प्रहरीको अनुरोधमा उर्केनले थुमनबाट धुञ्चे जानका लागि गाउँमा सवारीसाधनको व्यवस्था गरिदिएको र दावा ग्याल्जेनले मोटर साइकलमा राखी धुञ्चे ल्याउँदा तार्सा भन्ने गाउँतल भीरबाट भोटेकोसीतर्फ भागेर हामफालेको प्रहरीको बयान दिएका थिए। उनीहरूबाटै बेपत्ता पारिएको हो भन्ने तत्काल यथेष्ठ प्रमाण र आधार नहुँदा लामो बहस र छलफलबाट पछि ठहरेबमोजिम फैसला हुनेगरी हाललाई धरौटी जमानतमा छोड्ने आदेश जारी भएको रसुवा जिल्ला अदालतका श्रेस्तेदार मुना अधिकारी ढकालले जानकारी दिइन्। सो मुद्दामा बहस चलिरहेको समयमा पीडिततर्फका केही व्यक्तिले अदालतमा ढुंगामुडा गरेका थिए।
आज यी स्थानमा हिमपात हुने,"काठमाडौं : हाल देशमा पश्चिमी वायुको आंशिक प्रभाव रहेको छ । हाल सुदूरपश्चिम, कर्णाली र लुम्बिनी प्रदेशलगायत देशका पहाडी भूभागमा आंशिक बदली रही बाँकी भूभागको मौसम सामान्यतया सफा रहेको जल तथा मौसम पूर्वानुमान महाशाखाले जनाएको छ । आज दिउँसो सुदूरपश्चिम र कर्णाली प्रदेशको पहाडी भूभागमा आंशिकदेखि सामान्य बदली रही बाँकी पहाडी भूभागमा आंशिक बदली र तराई भूभागमा आंशिक बदलीदेखि मौसम सामान्यतया सफा रहने मौसमविद् रोजन लामिछाने जानकारी दिए । उनका अनुसार देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ । अहिले काठमाडौँको वायुको तापक्रम १५ डिग्री सेन्टिग्रेड रहेको तथा पारदर्शिता चार किलोमिटरभन्दा धेरै रहेको मौसम पूर्वानुमान महाशाखाले जनाएको छ । काठमाडौँमा आज न्यूनतम तापक्रम १० डिग्री तथा अधिकतम तापक्रम २१ देखि २३ डिग्री सेन्टिग्रेडको बीचमा रहने मौसमविद् लामिछानेले बताए। उनले भने, 'काठमाडौंको न्यूनतम तापक्रम हिजोको भन्दा आज घटेको छ । हिजो न्यूनतम तापक्रम १२ दशमलव पाँच डिग्री सेल्सियस रहेकामा आज १० डिग्रीमा झरेको छ ।' काठमाडौं उपत्यकासहित धेरै जिल्लामा दिउँसोको समयमा न्यानो भए पनि हुम्ला, जुम्ला र जोमसोमको न्यूनतम तापक्रम माइनसमा रहेको छ । यसैगरी आज राति सुदूरपश्चिम, कर्णाली र गण्डकी प्रदेश पहाडी भूभागमा आंशिकदेखि सामान्य बदली रही देशका बाँकी भूभागमा आंशिक बदलीदेखि मौसम सामान्यतया सफा रही देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको मौसम पूर्वानुमान महाशाखाले जनाएको छ ।"
दाजुभाइको दीर्घायुको कामनामा सामाचकेवा खेल्दै,"धनुषा : गामके अधिकारी तोहे बरका भैया हो, भैया हात दश पोखरी खुनाइ दिय, चम्पा फूल लगाइ दिय सामचको सामचको ऐहा हो, ऐहा हो, गुँढ खेतमे भसिया हो (अर्थात् गाउँको अधिकारी मेरो दाजु, दश हातको पोखरी खनाई दिनुस्, चम्पा फूल लगाइदिनुस्, सामचको आउनु, उखु खेतमा भासिनु) यी लगायतका गीत गाएर सामा चकेवा खेल्ने तथा समूहमै सबैले सबैको दाजुभाइका लागि दिदीबहिनीहरुले दीर्घायुको कामना गर्ने पर्व तराई मधेसमा प्रत्येक साँझ अहिले खेलिदैछ। सम्पूर्ण मिथिलाञ्चलमा छठ पर्व खरनाको दिनदेखि सामाचकेवा पर्वको आगमन हुन्छ भने छठको तयारीसँगै यस पर्वका लागि पनि दिदीबहिनीले जोरजाम गर्ने गर्दछन्। मिथिल्लाञ्चल क्षेत्रमा बसोबास गर्ने मैथिली भाषी र थारू समुदायले यो पर्वलाई विशेष धुमधामका साथ मनाउने गरेकाले यहाँका गाउँहरू अहिले गीतमय बनेको छ। यो पर्वमा चेलिबेटीले गीतको माध्यमबाट दाजुभाइको दीर्घायुको कामना र आशिक दिने गर्छन्। यो बेलामा गाउँमा एक किसिमको सिनेमा प्रदर्शन भएको जस्तो लाग्छ। दसैं, तिहार र छठपछि तराईमा यो अन्तिम पर्वका रूपमा मनाइन्छ। साँझपख समाचकेवाका लागि महिलाले निकै उत्साहका गीत गाउने गर्छन्। जनकपुरधाम२ की नितु मिश्र भन्छन्, 'मिथिलाञ्चलका विभिन्न पर्वमध्ये भाइबहिनीको प्रेमको प्रतीक मानिएका सामा चकेवा पर्व दाजुभाइ तथा दिदीबहिनी हुनेका लागि निक्कै महत्वपूर्ण हो।' मिश्रले यस पर्वमा दाजुभाइ तथा दिदीबहिनी नहुनेहरुले टोल छिमेका दाजुभाइ तथा दिदीबहिनीसँग यस पर्वलाई मनाउने गरेको बताउँछन्। उनले सामाचकेवा पर्व खेल्नाले दाजुभाइको आयु लामो हुने तथा दिदीबहिनीप्रतिको सम्बन्ध प्रगाढ हुने जनविश्वास रहेको बताए। समाचकेवा पर्व सुरु भएपछि यहाँका दिदीबहिनीहरूले समुदायमा रहेका फटाहा र कुरौटे प्रवृत्तिका मानिसको प्रतीक चुगला र कुचोको मसाल बनाई गाउँटोल घुमाउँदै सार्वजनिक स्थलमा लग्छन्। त्यहाँ पहिले कुचोको मसालमा आगो बाल्ने र त्यसपछि त्यही मसालबाट चुगलाको जुँगामा आगो सल्काइ ढडाउने चलन छ। 'कुरौटे र फटाहा प्रवृत्तिका व्यक्तिले समाजमा जरा गाड्न नपाओस् भन्ने सन्देश दिन र समाजमा दाजुभाइको सम्बन्ध सधैं सुमधुर बनाइराख्न चुगलाको जुँगा ढडाउने गरिन्छ', क्षीरेश्वरनाथ नगरपालिका४ हरैयाकी अनिता यादवले भन्छन्। सामा भनेको दिदीबहिनी तथा चकवाले दाजुभाइलाई बुझाउने यादवले बताए। यो पर्वमा माटोको समाचकेवाको भाँडो बनाइ पर्व अवधिभर दिदीबहिनीले पुज्ने गर्छन्। दाजुभाइ र दिदीबहिनीको प्रतीकको रूपमा माटोको समाचकेवा बनाई प्रचलित चलनअनुरूप पुजिने गरेको समाजशास्त्री नागेन्द्र दुबेले बताए। दुबेका अनुसार कार्तिक पूर्णिमामा चलिबेटीले दाजुभाइलाई मीठो परिकार खुवाएर चिरायुको कामना सहित आशीर्वाद दिने र भोलिपल्ट विधिवत रूपमा अन्त्य गरिन्छ। सामाचकेवा पर्वका लागि बजारमा थरिथरिका माटाका मूर्तिहरू बिक्री गरेको भेटिन्छ। फुर्सदिला चेलीहरूले समाचकेवामा प्रयोग हुने मूर्तिहरू आफैं बनाउँछन् भने केहीले बजारबाट खरिद गरेर ल्याउने गर्छन्। पञ्चमीदेखि दश दिनसम्म सामा चकेवा खेलेर दिदीबहिनीले एघारांै दिनमा बिहानै सामा चकेवालाई पुनः बनाउने रङ्गरोगन गर्ने दिनभरि सुकाएर बेलुका सामा चकेवालाई दही चिउरा खुवाएर सोही सामाचकेवाबाट दाजुभाइको फार भराउने तथा दाजुभाइबाट सामाचकेवा फुटाउन लगाएर सामाचकेवालाई बाजागाजा, गीतनाचका साथ दिदीबहिनीले गाउँको वनमा जोतिएको खेतमा लगेर विसर्जन गर्ने गर्दछन्। दिदीबहिनीले दाजुभाइलाई आशीष दिँदै यस्तो गीत गाउँछन् जीवऽ जीव जीवऽकी मोर भैया जीव कि तोर भैया जीव जैसन धोवियाके पाठ तैसन भैयाक पीठ जैसन करडिक थम्ह तैसन भैयाक जाँघ अर्थात्, मेरो दाजुभाइ वर्षौं वर्षसम्म बाँचुन्, धोबीले लुगा धुने धाटजस्तै पिठ्यूँ र करडिकको बोटजस्तै तिघ्रा बलियो होस्। संस्कृतिविद् रामभरोस कापडि मानवीय संवेदनाका गहकिला पक्ष समेट्दै मौखिक परम्परामा जीवित रहँदै आजसम्म जीवन्त प्रस्तुति भइरहेको सामाचकेवा पर्व विशिष्ट सांस्कृतिक सम्पदा भएको बताउँछन्। कापडीका अनुसार दाजुभाइ दिदीबहिनीको प्रेम मुख्य आधार भएको यस पर्वले भाइबहिनी र पतिपत्नीको अमर प्रेम, समर्पण, उत्सर्ग र श्रद्धा प्रदर्शित गर्दछ। मिथिलाञ्चलका हरेक दिदीबहिनीले सामाचकेवा पर्वलाई निक्कै मन पराउँछन् भने सामा चकेवा पर्वको बेला सबैले माइतीमा गएर यो पर्व मनाउने इच्छा राख्दछन्। सोही अनुरुप यस पर्वमा टाढा टाढाबाट दिदीबहिनी सामा चकेवा खेल्नका लागि आआफ्ना माइती आउने गर्दछन्। यसरी सुरु भयो सामा चकेवा पर्व पद्म पुराणमा उल्लेख भए अनुसार श्यामा र बुन्दावनका एक कुमार चारुबक्य मायाको बन्धनमा बाँधिएका हुन्छन्। राज्यका महासामन्त चूडक पनि श्यामालाई प्रेम गर्दछन्। तर श्यामाले अस्वीकार गरिदिँदा चूडकले कृष्णलाई श्यामाको सतित्व सम्बन्धमा झूटा कुराहरु लगाइदिन्छ। त्यसपछि कृष्णले आफ्नी छोरी श्यामाको सतित्वमाथि शंका गरी चरी बन्ने सराप दिन्छन्। चारुबक्य श्यामाको विरह व्यथाले महादेवको तपस्या गरेर चकेवा बन्न पुग्छ र दुवै प्रेमी चकेवा चकेवीको रूपमा वृन्दावनमा बस्न थाल्दछन्। यस घटनाको समयमा राज्य भ्रमणमा निस्केका कृष्णका छोरा साम्व फर्केर राजधानी आएपछि यी सबै कुरा सुनेर बाबुसँग क्षुब्ध भई बहिनी श्यामा र चारुबक्यलाई पुनः मनुष्य बनाउन वृन्दावन गई तपस्या गर्न थाल्छन्। श्यामाले चरी बन्ने सराप पाएपछि चूडकको नाम फेरेर चुगला राखिदिनुका साथै सबैले चुगलाको मुख झोस्नेछन् भनि दिएको सरापबाट रिसाएर चूडकले वृन्दावनमै आगो लगाइदिन्छ। आगो लगाएकै बेला वृन्दावनमा भयानक आँधीसँगै पानी पर्न थाल्छ। आँधीका कारण एउटा रूख ढल्दा चूडक किचिएर मर्छ। यसपछि भगवान् विष्णु साम्वाप्रति खुसी भई श्यामा र चारुबक्यलाई पुनः मनुष्य बनाइदिन्छन्। यसरी सोही दिनदेखि सामाचकेवाको पर्व प्रचलित भएको मान्यता रहिआएको छ। सामाचकेवा पर्वमा श्यामा र चारुबक्यको चरा रूपमै पूजा गर्ने गरिन्छ। भाइले सामा फुटाल्नुको अर्थ चराको जुनीबाट मुक्ति दिलाउनु हो भनिन्छ। श्यामा र चारुबक्य शब्दको पछि अपभ्रंश भई सामा र चकेवा नाम प्रचलित हुन गएको हो। यो पर्व रमाइलो गरी मनाइने हुँदा यसलाई सामा खेल पनि भनिन्छ। रासस"
"बारामा कुमारी बैंकको एटिएम फोडियो, पैसा सुरक्षित",सिमराः बाराको जीतपुरसिमरा उपमहानगरपालिका१५ डुमरवानामा रहेको कुमारी बैंकको एटिएम मेसिन फोडेर शनिवार राती पैसा चोरी गर्ने प्रयास भएको छ। सुन्दरबस्तीमा रहेको एटिएम मेसिन फोडे पनि भल्ट फुटाउन नसकेपछि चोरले रकम चोरी गर्न पाएनन्। सटरको ताला फुटाएर भित्र पसेका चोरले एटिएम मेसिन फोडेका थिए। तर भल्ट फुटाउन नसकेका कारण पैसा सुरक्षित रहेको बैंकको भनाई छ। बैंकका शाखा प्रवन्धक पंकजकुमार उपाध्यायले एटिएम मेसिनको अवस्था हेर्दा रकम चोरी गर्न नपाएको जस्तो देखिएपनि प्रहरीको उपस्थितीमा 'भेरिफाई गर्ने तयारी भईरहेको जानकारी दिए। बैंकमा रहेका सुरक्षागार्डले आइतबार बिहान करिब ३:३० बजे एटिएम मेसिन फोडिएको जानकारी पाएका थिए। सिसिटिभी क्यामरा बन्द अवस्थामा देखेपछि जाँच गर्ने क्रममा सुरक्षागार्डले एटिएम राखिएको सटर र मेसिन फोडिएको अवस्थामा देखेका थिए। बैंकका अनुसार राती १:५० बजेदेखि सिसिटिभी क्यामरा बन्द अवस्थामा छ। सटर फोडेलगत्तै क्यामरा फुटाएर चोरले एटिएम मेसिन फोड्ने प्रयास गरेका थिए। ईलाका प्रहरी कार्यालय सिमराका प्रहरी नायब उपरीक्षक प्रदीपबहादुर क्षेत्रीले एटिएम मेसिन फोड्नेको खोजी भईरहेको बताए। सिसिटिभी फुटेजका आधारमा प्रहरीले अनुसन्धान गरिरहेको क्षेत्रीले बताए।
"महराइन रामवती, जसको सहयोगले सयौं नवजात शिशुको जन्म भयो","जनकपुरधाम : ७० वर्षीया रामवती महराको आँखा शनिबार पटकपटक रसायो। उनी निकै भावुक भएकी थिइन्। जीवनमा पहिलो पटक उनलाई सार्वजनिक मञ्चमा यसरी सम्मान प्राप्त भएको थियो, त्यो पनि ती व्यक्तिहरूबाट जसलाई उनले आफ्नै हातले जीवन दिएकी थिइन्। धनुषाको औरही गाउँपालिका३ परवाहामा अवस्थित युवा नाट्यकला परिषद्ले आफ्नो ३९औं स्थापना दिवसको अवसरमा गाउँमा विभिन्न क्षेत्रमा उत्कृष्ट योगदान पुर्याउनेहरूलाई सम्मान गर्ने क्रममा रामवती सम्मानित भएकी हुन्। रामवती १५ वर्षकी थिइन्, जब उनको विवाह परवाहाका बेचन महरासँग भयो। उनको माइत घर धनुषाकै सोहनी गाउँमा छ। सामान्य लेखपढ गर्नसमेत नजानेकी रामवती जातीयरूपमा समाजमा पछि पारिएको भए पनि उनको हातमा भएको सीपले उनलाई सक्षम र उत्कृष्ट बनाएको हो। गाउँमा बर्थिङ्ग सेन्टर र अस्पताल जाने सहज सुविधा नभएको समयमा प्रसवले छटपटिने महिलाहरूको लागि एकमात्र सहारा हुन्थिन् महराइन। चमार जातिको भएको हुनाले बोलचालको भाषामा चमाइन भनिसमेत सम्बोधन गर्ने गरिएका महिलाहरूलाई अलि सम्मानित रूपमा महराइन भन्ने गरिएको छ। महराइनहरूले विरासतमै प्रसुति सेवा गराउने सक्षमता पाएकी हुन्। पुस्तौपुस्तादेखि मधेसका ग्रामिण भेगमा स्वास्थ्य सेवाको घरघरमा पहुँच नहुँदा घरमै पुगेर छोरी, बुहारीको प्रसुति जाँच गर्ने काम महराइनहरूले नै गर्दै आएकी हुन्। रामवती तिनै महराइनहरूको प्रतिनिधित्व गर्छिन्। जसले अहिले पनी मधेसका गाउँहरूमा समयमा अस्पताल पुग्न नसकेका सयौं महिलाहरूलाई प्रसवको समयमा प्रसुति गराउन सहजीकरण गर्ने गर्छिन्। रामवतीकी सासु भुलरी देवी परवाहा गाउँमा वर्षौंदेखि महिलाहरूलाई प्रसुति गराउँदै आएकी थिइन्। सासुको संगतमै रामवतीले पनि गर्भवती महिलाहरूको जाँच गर्ने, भर्खर जन्मिएका शिशुको सालनाल काट्ने, नवजात शिशुलाई मालिस गर्नेसहितका सीपहरू सिकिन्। सासु भुलरी बुढेसकाल लागेर थला परेपछि रामवती हातमा भएको सीपकै बलमा गाउँमा छोरी, बुहारीहरूलाई प्रसुति गराउँदै हिँड्न थालिन्। उनले अहिलेसम्म कति बच्चाहरूलाई जीवन दिइन्, उनलाई त्यसको गन्ती भने याद छैन। तर, गाउँका अधिकांश घरमा उनको हातबाट जन्मिएकाहरू बच्चाहरू छन्। कतिको त बुबा पनि मेरै हातले जन्मिएका छन् भने त्यसको छोराको पनि मेरै हातबाट प्रसुति गराएको छु, रामवती भन्छिन्, कति जना छन् त्यो मलाई याद छैन। तर, धेरै छन्। जबसम्म मेरो यो जीन्दगी रहन्छ, म छोरी बुहारीहरूलाई प्रसवको पीडाबाट निकाल्न मद्धत गरिरहन्छु। सुरुसुरुमा गाउँमा कसैको घर प्रसुति गराउन गयो भने बच्चाको सालनाल काटेको र सबै सफाई गरेबापत आधा सेर (एक पाउ) धान र पुरानो सारी दिने चलन थियो। तर, विस्तारै समय फेरिएको रामवती बताउँछिन्। अहिले त बढीले अस्पताल वा स्वास्थ्य चौकीमै प्रसुति गराउँछन् जुन कि राम्रो पनि हो। यसबाट आमा र बच्चा दुवैको ज्यान सुरक्षित हुन्छ। तर, मेरो हातमाथि सबैलाई विश्वास भएर होला अहिले पनि गाउँघरमा कसैको छोरी बुहारी गर्भवती भएपछि मलाई देखाउन ल्याउँछन्। कतिपयको सबै स्वास्थ्य अवस्था राम्रो रहँदा घरमै प्रसुति गराउँछन् र त्यस्तो बेलामा मैले सकेसम्म सहयोग गर्छु। बच्चा जन्मिएको आजकल उनले एक हजार रुपैयाँ लिने गर्छिन्। उनले बच्चालाई नियमित मालिससमेत गर्दै आएकी छन्। जसबापत उनले २५० रुपैयाँ लिने गरेकी छन्। गाउँघरमा गर्भवती महिलाहरूको लागि ठूलो सहारा रहेकी रामवतीलाई उनको कामकै मूल्यांकन गरेर तत्कालीन देउरी परवाहा गाउँ विकास समिति ५ को वाड सदस्यमा समेत निर्वाचित गरिएको थियो। अवस्था र व्यवस्था दुवै फेरिए पनि गरिबी र आर्थिक दुरावस्थाले रामवतीको जीवनमा खासै परिवर्तन ल्याउन सकेको छैन। अहिले बुढेसकालमा उनको शरीर अशक्त हुन थालेको छ। केही महिना अगाडिमात्रै पक्षघात रोगले शरीरमा आक्रमण गरेपछि उनको खुट्टा पहिलाजस्तो छैन। तर जस्तोसुकै अवस्थामा पनि उनी कामप्रति पूर्ण समर्पित छिन्।"
दैलेखमा धान उत्पादन घट्यो,"दैलेख : दैलेखमा धान उत्पादन घटेको छ। समयमै वर्षा नहुँदा, लगाइएको धान खेतमै ढलेका कारण गत वर्षको तुलनामा धान उत्पादनमा कमी आएको छ। यस वर्ष आठ हजार तीन सय १५ हेक्टर क्षेत्रफलमा धानखेती गरिएकामा २५ हजार २८ मेटिक टन मात्र धान उत्पादन भएको हो। गत वर्ष सोही क्षेत्रफलमा धानखेती गर्दा २५ हजार एक सय २५ मेटिक टन धान उत्पादन भएको थियो। गत वर्षको तुलनामा यस वर्ष ९७ मेटिक टन धान कम उत्पादन भएको कृषि विकास कार्यालय दैलेखका निमित्त कार्यालय प्रमुख हिक्मतराज गिरीले बताए। पछिका दुई वर्षको तुलनामा आर्थिक वर्ष २०७८७९ मा बढी धान उत्पादन भएको थियो। आव २०७८७९ मा आठ हजार पाँच सय १२ हेक्टर क्षेत्रफलमा धानखेती लगाउँदा २६ हजार पाँच सय १० मेटिक टन धान उत्पादन भएको थियो। यसै गरी यस वर्ष दैलेखमा सुन्तलाको उत्पादन बढ्ने अनुमान गरिएको छ। कृषि विकास कार्यालय दैलेखको विवरणअनुसार दैलेखमा ६१४ हेक्टर क्षेत्रफलमा सुन्तलाखेती गरिएको छ। उत्पादनको पूरा विवरण आइनसकेको भए पनि नयाँ बिरुवाले उत्पादन दिन थालेपछि सुन्तलाको उत्पादन बढ्ने अनुमान गरिएको निमित्त कार्यालय प्रमुख गिरीले बताए। आव २०७९८० मा छ सय १२ हेक्टर क्षेत्रफलमा सुन्तलाखेती गर्दा पाँच हजार पाँच सय ७६ मेटिक टन सुन्तला उत्पादन भएको थियो। आव २०७८७९ मा छ सय ११ हेक्टर क्षेत्रफल जमिनमा लगाइएकामा पाँच हजार नौ सय ८५ मेटिक टन सुन्तला उत्पादन भएको थियो। निमित्त कार्यालय प्रमुख गिरीका अनुसार यस वर्ष दैलेखमा कागती खेतीसमेत बढ्ने अनुमान गरिएको छ। गत वर्ष ७२ हेक्टर जमिनमा कागती खेती गर्दा पाँच सय ७८ मेटिक टन उत्पादन भएको थियो भने यस वर्ष ७३ हेक्टर क्षेत्रफलमा कागती खेती गरिएको छ। आव २०७८०७९ मा ६९ हेक्टर क्षेत्रफलमा कागती खेती गर्दा पाँच सय ३१ मेटिक टन उत्पादन भएको थियो। दैलेखमा कृषिजन्य वस्तुको उत्पादन प्रत्येक वर्ष घट्दै गएको देखिन्छ। पछिल्ला वर्षमा खेती गर्ने मान्छेको कमी हुँदै जानु, बसाइँसराइ, युवापुस्ता कामको खोजीमा विदेशिनुले प्रत्यक्ष प्रभाव पारेको देखिन्छ। पछिल्ला वर्षमा रैथाने बालीको उत्पादनमा समेत कमी आएको छ। निमित्त कार्यालय प्रमुख गिरीले भने, 'यस वर्ष दैलेखमा धान उत्पादनमा कमी आउनु मुख्य तीन वटा कारण देखिएको छ। ढिलो गरी पानी पर्नु, मलखादको कमी र प्राकृतिक प्रकोपले गर्दा उत्पादन घट्ने देखिएको छ।' केन्द्रका अनुसार दैलेखमा अहिले १० देखि १५ प्रतिशत खेतीयोग्य जमिन बाँझो छ।"
दार्चुलाका दुई स्थानीय तहमा आज र भोलि सार्वजनिक बिदा,"दार्चुला : दार्चुलाका दुई स्थानीय तहले दुई दिन सार्वजनिक बिदा दिएका छन् । जिल्लाको शैल्यशिखर नगरपालिका र मालिकार्जुन गाउँपालिकाले आज र भोलि दुई दिन सार्वजनिक बिदा दिएका हुन् । राष्ट्रकै सातौं धामको रुपमा रहेको मालिकार्जुन धाममा लागेको जात्राको अवसरमा बिदा दिइएको सम्बन्धित स्थानीय तहहरुले जनाएका छन् । हरेक वर्ष कार्तिक शुक्ल त्रयोदशी र चतुर्दशीका दिन मालिकार्जुन धाममा जात्रा लाग्ने गर्दछ । कार्तिक शुक्ल पूर्णिमाको बिहान सम्मै धाममा पूजाआजा हुने भएकाले आज र भोलि दुई दिन बिदा दिइएको जनाएको छ । शैल्यशिखर नगरपालिका र मालिकार्जुन गाउँपालिका क्षेत्रभित्रका सरकारी तथा गैरसरकारी निकाय, शिक्षण संस्था लगायतमा आज र भोलि बिदा रहेको जनाइएको छ । जिल्लाको महाकाली नगरपालिकाले बिदा दिएको छैन । महाकाली नगरपालिका भित्रका २ वटा सामुदायिक विद्यालयहरुले भने २ दिन सार्बजनिक बिदा दिएका छन् । श्री रास्ट्रीय माबी दत्तु र श्री मालिकार्जुन नमुना मावि धापले बिदा दिएको विद्यालयका प्रधानाध्यापकहरुले बताएका छन्। मालिकार्जुन धामको जात्रामा नेपालका मात्रै नभएर भारतका दर्शनार्थीसमेत पुग्ने गरेका छन् । मालिकार्जुन धामको दर्शन गरेमा मनोकामना पूर्ण हुने जनविश्वास रही आएको छ । मालिकार्जुन मन्दिरमा भक्तजनहरुको निकै घुइँचो रहेको छ । मन्दिर व्यवस्थापन परिसरमा सुरक्षा कडा पारिएको छ । जात्रलाई शान्ती सुरक्षा प्रदान गर्नका लागि जिल्ला प्रहरी कार्यालय दार्चुलाको नेतृत्वमा २ सय जना नेपाल प्रहरी ८० जना सशस्त्र प्रहरी र अन्य प्रहरी गरि ३ सयको हाराहारीमा सुरक्षा खटिएको प्रहरी प्रमुख शिव बहादुर सिंहले जानकारी दिए । उन्ले आज लाग्ने जात्रामा ६ जना इन्स्पेक्ट्रहरु ३ दिन अगाडि देखि नै सुरक्षामा खटिएका छन्। मदिरालाई पूर्ण रुपमा निशेध गरिएको छ । हिजो मात्रै १ ट्र्क मदिरा प्रहरिले बरामद गरेको छ । डिलरहरुमा चाबी लाएका छौं । अझै के कति गर्न सकिन्छ तयार रहेको सिंहले बताए ।"
मलेसियामा बेपत्ता भएका गोपाल उद्धारपछि घर आइपुगे,"झापा : वैदेशिक रोजगारीका क्रममा मलेसियामा हराएका मेचीनगर नगरपालिका६ का ३७ वर्षीय गोपाल घिमिरे उद्धारपछि घर आइपुगेका छन्। अठार वर्षअघि मलेसिया गएका घिमिरेलाई मलेसियाको नेपाली जनसम्पर्क समितिले खोज तथा उद्धार गरेर नेपाल पठाएको हो । उनकी आमा सानी घिमिरेले खोजीका लागि सार्वजनिक अपिल गरेपछि गोपालको खोजी भएको थियो । शुक्रबार क्लालाम्पुरबाट काठमाडौँ आउनुभएका गोपाल शनिबार घर आइपुगेका सांसद एवं नेपाली कांग्रेसका महामन्त्री विश्वप्रकाश शर्माले जानकारी दिए। मलेसियामा खोज्न र उद्धार गरेर नेपालसम्म ल्याउन पहल गर्नुभएका सांसद शर्माले आमा सानीको कारुणिक अपिलपछि मलेसियामा रहेको नेपाली जनसम्पर्क समितिको सक्रियता र त्यहाँको नेपाली राजदूतावासको सहयोगमा गोपालको सकुशल उद्धार सम्भव भएको बताए। 'गोपाल भाइ मलेसियामा भेटिनुभयो मात्र होइन उहाँकी आमाले हराइरहेको छोरालाई आज आफ्नै अँगालोमा पाउनुभयो', सांसद शर्माले उद्धारप्रति खुसी व्यक्त गर्दै भने, 'यो नै सबैभन्दा ठूलो खुसी हो ।' गैरकानुनीरूपमा मलेसियामा रहेका गोपाललाई स्वदेश फर्काउन हवाई टिकट र जरिवाना गरेर नेपाली रु एक लाख चार हजार एक सय ६० तिर्नुपरेको नेपाली जनसम्पर्क समिति मलेसियाका अध्यक्ष चोलाराज पङ्गेनीले जानकारी दिए। विसं २०६१ चैत ८ गते प्रोडक्सन अपरेटर कामका लागि श्रम अनुमतिपत्र पाएर १९ वर्षका उमेरमा गोपाल मलेसिया गएका थिए। घर फर्किँदा उनी ३७ वर्षको भइसके। मलेसिया पुगेको एक सातापछि उनीमाथि गैरकानुनी कामदार भएको आरोप लागेको थियो । यसपछि उहाँको वास्तविक अवस्थाबारे नेपालमा रहेको परिवार बेखबर थियो । विदेशमा हराएको छोरा फर्केर घर आएकामा घिमिरेकी आमा सानीले खुसी व्यक्त गरेका थिए। उनले छोरा खोजिदिन पहल गरिदिने सबैप्रति आभार प्रकट गर्दै अब दुःखजिलो गरेर स्वदेशमै गरिखाने बाटोमा लाग्न छोरालाई आग्रह गरेका छन्। गोपालले मलेसियामा रहँदा ज्यादै दुःख र सास्ती व्यहोर्नुपरेको बताए । 'गैरकानुनी कामदार भएपछि बस्न र खानै मुस्किल परेको थियो', उनले आमासँग आफ्नै घरमा भेट भएपछि भने, 'यतिका वर्ष विदेश बस्दा सुको कमाएर घर पठाउन सकिनँ । आमाको आशीर्वादले बाँचेर आउन पाएँ, यसैमा म खुसी छु ।' घरमा गोपालको एक छोरा पनि छन् । उनकी आमा सानी नेत्रहीनको समूहलाई सडक गायनमा डोहोर्याएर गुजारा चलाउँदै आएका छन्। घरको आर्थिक स्रोतले खान लाउन नपुग्ने जनाउँदै छोरालाई वैदेशिक रोजगारीमा पठाउन ऋण काढ्दा घर पनि बैंकको धितोमा रहेको उनले बताए।"

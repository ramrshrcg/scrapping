शीर्षक,विवरण
बन्द उद्योगमा सरकार उदासीन,"देशको अर्थतन्त्रमा महत्त्वपूर्ण टेवा दिनसक्ने यस्ता उद्योग भग्नावशेष अवस्थामा पुग्ने र भएका उद्योगहरू पनि बन्द हुँदै जाने हो भने देशले थप आर्थिक संकट व्यहोर्नुपर्ने हुन्छ। देशका पुराना र ठूला सरकारी उद्योगहरू प्रायः बन्द भइसकेका छन्। सञ्चालनमा रहेका उद्योगहरू पनि जीर्ण अवस्थामा छन्। देशको अर्थतन्त्रलाई महत्त्वपूर्ण टेवा दिनसक्ने उद्योगहरू धमाधम बन्द हुँदै गर्दा सञ्चालनमा रहेका उद्योगहरू पनि प्रायः घाटामा छन्। महत्त्वपूर्ण उदाहरण हो, सिन्धुपाल्चोकको बलेफीस्थित लामोसाँघुमा स्थापित नेपाल ओरियन्ट म्याग्नेसाइट उद्योग। जबकि जर्मन कम्पनी ग्रान्डस्टक टेक्निकलको सहयोगमा खानी विभागले स्थापनाकालमै १० वर्ष लगाएर गरेको खानीको विस्तृत अध्ययनअनुसार खरीढुंगा क्षेत्रका दुई खानीमा ३० करोड टन म्याग्नेसाइट रहेको अनुमान छ। जबकि उद्योग पूर्ण क्षमतामा सञ्चालनमा आएमा उक्त उद्योगमा २ सय ५० वर्षसम्म पुग्ने म्याग्नेसाइट र खरी रहेको पनि अध्ययन प्रतिवेदन छ। तर, यो उद्योगलाई पनि राज्यले टिकाउन सकेन। उद्योग सञ्चालन गर्न सके वार्षिक अर्बौं रुपैयाँको म्याग्नेसाइटको उत्पादन विश्व बजारमा निर्यात गर्न सकिन्छ। नेपाली म्याग्नेसाइटले बजार लिँदा चीन, भारत र बंगलादेशको उत्पादनलाई समस्यामा पारेको थियो। उद्योगबाट वार्षिक ३ अर्ब ११ करोड रुपैयाँबराबरको उत्पादन बिक्री गर्न सकिने अवस्था थियो। ८३ प्रतिशत सेयरको मालिक नेपाल सरकारले चाहेमा जतिबेला पनि यो उद्योग सञ्चालन हुन सक्छ। कम्पनीप्रति सरकारको धारणा स्पष्ट नभएका कारण कारखाना बन्द भएको हो। बलियो सम्भावना भएर पनि सरकार भने यो उद्योग पुनः सञ्चालन गर्ने मनस्थितिमा छैन। कुनै समय दक्षिण एसियाकै ठूलो यो म्याग्नेसाइट उद्योगको अहिले भग्नावशेष मात्रै भेटिन्छ। विगत २५ वर्षदेखि यो पूर्ण रूपमा बन्द छ। सिन्धुपाल्चोक हुँदै दोलखासम्म फैलिएको यो उद्योग राजनीतिक र व्यापारिक स्वार्थको सिकारका कारण भग्नावशेष अवस्थामा पुगेको हो। उद्योग पुनः सञ्चालन गरिनुपर्ने आवाज संसद्मा पनि उठेको छ। विश्व बजारमा म्याग्नेसाइट उद्योगबाट उत्पादन हुने डेड बन्र्ट म्याग्नेसाइटको माग उच्च छ। जसका कारण उद्योग सञ्चालनका लागि अधिग्रहण गरेको ५ हजार ५ सय ६६ रोपनी जमिनसमेत अलपत्र छ। सरकार र खेतान समूहबीचको अदूरदर्शी नीतिका कारण ओरियन्ट म्याग्नेसाइट बन्द हुन पुगेको थियो। राजनीति र कुनै समूहको स्वार्थभन्दा माथि उठेर यो र मुलुकभरका यस्तै दर्जनौं अन्य किसिमका उद्योग पुनः सञ्चालन गर्नेतर्फ राज्य गम्भीर हुनुपर्छ। देशको अर्थतन्त्रमा महत्त्वपूर्ण टेवा दिनसक्ने यस्ता उद्योग भग्नावशेष अवस्थामा पुग्ने र भएका उद्योगहरू पनि बन्द हुँदै जाने हो भने देशले थप आर्थिक संकट व्यहोर्नुपर्ने हुन्छ। देशका पुराना र ठूला सरकारी उद्योगहरू प्रायः बन्द भइसकेका छन्। सञ्चालनमा रहेका उद्योगहरू पनि जीर्ण अवस्थामा छन्। देशको अर्थतन्त्रलाई महत्वपूर्ण टेवा दिनसक्ने उद्योगहरू धमाधम बन्द हुँदै गर्दा सञ्चालनमा रहेका उद्योगहरू पनि प्रायः घाटामा छन्। महत्त्वपूर्ण उदाहरण हो, सिन्धुपाल्चोकको बलेफीस्थित लामोसाँघुमा स्थापित नेपाल ओरियन्ट म्याग्नेसाइट उद्योग। जबकि जर्मन कम्पनी ग्रान्डस्टक टेक्निकलको सहयोगमा खानी विभागले स्थापनाकालमै १० वर्ष लगाएर गरेको खानीको विस्तृत अध्ययनअनुसार खरीढुंगा क्षेत्रका दुई खानीमा ३० करोड टन म्याग्नेसाइट रहेको अनुमान छ। जबकि उद्योग पूर्ण क्षमतामा सञ्चालनमा आएमा उक्त उद्योगमा २ सय ५० वर्षसम्म पुग्ने म्याग्नेसाइट र खरी रहेको पनि अध्ययन प्रतिवेदन छ। तर, यो उद्योगलाई पनि राज्यले टिकाउन सकेन। उद्योग सञ्चालन गर्न सके वार्षिक अर्बौं रुपैयाँको म्याग्नेसाइटको उत्पादन विश्व बजारमा निर्यात गर्न सकिन्छ। नेपाली म्याग्नेसाइटले बजार लिँदा चीन, भारत र बंगलादेशको उत्पादनलाई समस्यामा पारेको थियो। उद्योगबाट वार्षिक ३ अर्ब ११ करोड रुपैयाँबराबरको उत्पादन बिक्री गर्न सकिने अवस्था थियो। ८३ प्रतिशत सेयरको मालिक नेपाल सरकारले चाहेमा जतिबेला पनि यो उद्योग सञ्चालन हुन सक्छ। कम्पनीप्रति सरकारको धारणा स्पष्ट नभएका कारण कारखाना बन्द भएको हो। बलियो सम्भावना भएर पनि सरकार भने यो उद्योग पुनः सञ्चालन गर्ने मनस्थितिमा छैन। कुनै समय दक्षिण एसियाकै ठूलो यो म्याग्नेसाइट उद्योगको अहिले भग्नावशेष मात्रै भेटिन्छ। विगत २५ वर्षदेखि यो पूर्ण रूपमा बन्द छ। सिन्धुपाल्चोक हुँदै दोलखासम्म फैलिएको यो उद्योग राजनीतिक र व्यापारिक स्वार्थको सिकारका कारण भग्नावशेष अवस्थामा पुगेको हो। उद्योग पुनः सञ्चालन गरिनुपर्ने आवाज संसद्मा पनि उठेको छ। विश्व बजारमा म्याग्नेसाइट उद्योगबाट उत्पादन हुने डेड बन्र्ट म्याग्नेसाइटको माग उच्च छ। जसका कारण उद्योग सञ्चालनका लागि अधिग्रहण गरेको ५ हजार ५ सय ६६ रोपनी जमिनसमेत अलपत्र छ। सरकार र खेतान समूहबीचको अदूरदर्शी नीतिका कारण ओरियन्ट म्याग्नेसाइट बन्द हुन पुगेको थियो। राजनीति र कुनै समूहको स्वार्थभन्दा माथि उठेर यो र मुलुकभरका यस्तै दर्जनौं अन्य किसिमका उद्योग पुनः सञ्चालन गर्नेतर्फ राज्य गम्भीर हुनुपर्छ। देशको अर्थतन्त्रमा महत्त्वपूर्ण टेवा दिनसक्ने यस्ता उद्योग भग्नावशेष अवस्थामा पुग्ने र भएका उद्योगहरू पनि बन्द हुँदै जाने हो भने देशले थप आर्थिक संकट व्यहोर्नुपर्ने हुन्छ।"
कहिले सुध्रन्छ वैदेशिक रोजगार ?,"अन्तर्राष्ट्रिय राजनीतिमा देखा परेको तीव्र ध्रुवीकरण र टकरावको असर नेपालको भूराजनीतिमा पनि देखिएको छ। युद्धका सिपाही, खाडीका मुलुकहरूमा सस्तो ज्यालामा श्रम गर्ने श्रमिक हुँदै पछिल्लो समयमा उन्नत जीवनको सपनासहित युरोप पुग्ने नेपालीको संख्या ठूलो छ। त्यसरी वैदेशिक रोजगारमा गएकाहरूले मुलुकलाई महत्त्वपूर्ण आर्थिक योगदान पनि गरिरहेका छन्। आर्थिक वर्ष २०७८०७९ मा १० खर्बभन्दा बढी रकम नेपाल भित्रिएको थियो। तर प्रवासीको पसिनाले भिजेको सो रकममा उनीहरूले भोग्दै आएको स्वास्थ्य समस्या पनि उत्तिकै मिसिएको छ। राष्ट्रिय स्वास्थ्य नीति, २०७६ ले प्रस्थानपूर्व, वैदेशिक रोजगारको क्रममा रहेका तथा स्वदेश फर्केका तीनवटै चरणका श्रमिकहरूलाई स्वास्थ्य सेवा दिने परिकल्पना गरे पनि व्यवहारमा सो लागू भएको छैन। नेपालको संविधान २०७२ ले वैदेशिक रोजगारलाई शोषणमुक्त, सुरक्षित र व्यवस्थित गर्न तथा श्रमिकको रोजगारी र अधिकारको प्रत्याभूति गर्न यस क्षेत्रको नियमन र व्यवस्थापन गर्ने नीति लिएको छ। यसैगरी, वैदेशिक रोजगार ऐन, २०६४, वैदेशिक रोजगार नियमावली २०६४, वैदेशिक रोजगार नीति, २०६८ मा पनि वैदेशिक रोजगारलाई उपलब्धिमूलक बनाउने विषयमा विभिन्न नीतिगत व्यवस्था गरिए। तर पनि तिनको कार्यान्वयन प्रभावकारी हुन सकेन। त्यसैले रोजगारीका लागि बिदेसिने श्रमिकले वैदेशिक रोजगारीको चक्रमा विभिन्न प्रकारका शारीरिक र मानसिक स्वास्थ्य समस्या झेल्दै आएका छन्। गन्तव्य मुलुकहरूमा उपचार खर्च निकै महँगो हुनु तर स्वास्थ्य बिमा नभएका कारण प्रवासी श्रमिक जटिल स्वास्थ्य समस्या आइपर्दा पनि उपचारबाट वञ्चित हुने गरेका छन्। वैदेशिक रोजगार बोर्डको तथ्यांकअनुसार सन् २०१११२ यता हरेक वर्ष ६ सयभन्दा बढी नेपाली श्रमिकले रोजगारीका क्रममा विदेशमा ज्यान गुमाउने गरेका छन्। यसले गन्तव्य मुलुकहरूमा नेपाली श्रमिकले भोग्दै आएको गम्भीर स्वास्थ्य समस्यालाई उजागर गर्छ। सकारात्मक पहल र नीतिगत सुधारका लागि गर्नुपर्ने थप काम : प्रवासमा श्रमरत नेपालीको स्वास्थ्यलाई प्राथमिकतामा राखेर राज्यले पछिल्लो समयमा केही राम्रा कामको थालनी गरेको छ। गत चैत्रदेखि प्रवासमा रहेका नेपालीले पनि योगदानमा आधारित सामाजिक सुरक्षा कोषमा योगदान गर्न सुरु गरेका छन्। यसरी योगदान गर्ने श्रमिकले आफू कुनै दुर्घटनामा परेमा दुर्घटना तथा असशक्तता, आश्रित परिवार सुरक्षा योजनाबापत आर्थिक सहयोग प्राप्त गर्छन् भने वृद्धावस्था सुरक्षा योजनाको सुविधा पनि पाउँछन्। यसैगरी, नेपाल सरकारले जोर्डन, मलेसिया, यूएई, मौरिसससँग गरेको श्रम सम्झौता तथा समझदारीहरूमा नेपाली श्रमिकको स्वास्थ्य परीक्षणबापतको खर्चको दायित्व गन्तव्य मुलुकका रोजगारदाताहरूको हुने व्यवस्था समेटिएको छ। तर ती सम्झौता तथा समझदारीहरूमा गन्तव्य मुलुकको सामाजिक सुरक्षा कार्यक्रममा सहभागी हुने, २४ घण्टे बिमाको व्यवस्थालगायत महत्त्वपूर्ण विषय समेटिएका छैनन्। यसो हुन नसक्दा गन्तव्य मुलुकमा नेपाली श्रमिकले जटिल खालको स्वास्थ्य समस्या आइपर्दा पनि उपचार सेवाबाट वञ्चित हुनु परिरहेको छ। सरकारले कतिपय राम्रो पहल गरे पनि ती पर्याप्त भने छैनन्। बदलिएको राज्य संरचनासँगै नेपाल सरकारले निम्नानुसारका विषयलाई सम्बोधन गर्नेगरी नयाँ कानुन, नीति र कार्यक्रम लागू गर्नु आवश्यक छ : स्वदेश फर्केका श्रमिकको स्वास्थ्य परीक्षण : राष्ट्रिय स्वास्थ्य नीति, २०७६ मा प्रस्थानपूर्व, गन्तव्य मुलुकमा कार्यरत र स्वदेश फिर्ता भएकाहरूको स्वास्थ्य परीक्षण, प्रवद्र्धन तथा स्वास्थ्य सेवामा पहुँच र उपभोगका लागि आवश्यक व्यवस्था मिलाउने भन्ने उल्लेख छ। वैदेशिक रोजगारमा जानुपूर्व स्वास्थ्य परीक्षण भइरहेको र हाल प्रवासमा कार्यरत नेपालीलाई लक्षित गर्दै टेलिमेडिसिन सेवा सुरु गरिएको हुँदा स्वदेश फर्केका व्यक्तिहरूको स्वास्थ्य परीक्षण सुरु गर्नु आवश्यक छ। पालिका तहबाटै सो सेवा प्रदान गरिए यसले सम्भावित स्वास्थ्य जोखिमलाई न्यूनीकरण गर्न मद्दत गर्छ। स्थानीय सरकार सञ्चालन ऐन, २०७४ मा प्रवासीको स्वास्थ्य : स्थानीय सरकार सञ्चालन ऐन, २०७४ ले स्थानीय तहलाई वैदेशिक रोजगारमा गएका र फर्केकाहरूको तथ्यांक संकलन, सीपको पहिचानजस्ता जिम्मेवारी मुख्य रूपमा प्रदान गरिएको छ। तर पनि वैदेशिक रोजगारबाट फर्केकाहरूको स्वास्थ्य परीक्षण तथा स्वास्थ्य सहयोगको जिम्मेवारी दिएको छैन। तसर्थ सो ऐनमा स्वास्थ्य सहयोगको विषयसमेत समेटिनु अत्यावश्यक छ। लक्षित स्वास्थ्य समस्या केन्द्रित कार्यक्रमको आवश्यकता : कतिपय स्वास्थ्य समस्या वैदेशिक रोजगारबाट फर्केका व्यक्तिहरूमा बढी देखिन्छ। उदाहरणका लागि खाडीका मुलुकहरूमा रोजगारी गरेर फर्केका व्यक्तिमा मिर्गाैलासम्बन्धी समस्या बढी देखिएको छ। आत्महत्याको समस्या दक्षिण कोरियामा कार्यरत नेपाली श्रमिकमा बढी देखिन्छ। तसर्थ मिर्गौलाको अवस्था पहिचानका लागि स्वदेश फर्केका श्रमिकको पिसाब तथा रक्त परीक्षण गर्न, आत्महत्यालगायत मानसिक तनावको व्यवस्थापन गर्न मनोसामाजिक परामर्शलाई प्राथमिकता दिनेगरी नीति बनाइनु पर्छ। कलैया उपमहानगरपालिकाले तयार पारेको पाश्र्वचित्रमा वैदेशिक रोजगारमा गएका र तिनका परिवारका सदस्यमा मानसिक चिन्ता एउटा मुख्य समस्याको रूपमा औंल्याइएको छ। अन्य पालिकाका कार्यविधिमा पनि मानसिक स्वास्थ्यको विषय समेटिएको छ। आत्महत्या, डिप्रेसनजस्ता स्वास्थ्य समस्या वृद्धि भएको सन्दर्भमा वैदेशिक रोजगारमा जाने श्रमिकको मानसिक स्वास्थ्यको विषयलाई प्राथमिकता दिई सोही अनुरूपको नीति र कार्यक्रम बनाउनु पर्छ। स्थानीय आवश्यकता, स्थानीय नीति : संघीयता कार्यान्वयनमा आएसँगै कतिपय स्थानीय तहले वैदेशिक रोजगारसँग सम्बन्धित नीति, कार्यविधि वा प्रोफाइलहरू सार्वजनिक गर्न सुरु गरेका छन्। तर तिनले वैदेशिक रोजगारमा गएका वा स्वदेश फर्केका श्रमिकको स्वास्थ्यको विषयलाई प्राथमिकतामा राखेका छैनन्। उदाहरणका लागि धनकुटा नगरपालिकाले जारी गरेको वैदेशिक रोजगार तथा पुन : एकीकरण नीति, २०७८, कलैया उपमहानगरपालिकाको पाश्र्वचित्रलगायतलाई लिन सकिन्छ। स्थानअनुसार आवश्यकताहरू पनि फरक हुन्छन्। तर अधिकांश पालिकाहरूले जारी गरेका कार्यविधि स्थानीय आवश्यकता अनुरूपका नभई देशभरका लागि एकै प्रकृतिका छन्। पालिका वा प्रदेश सरकारले बनाउने ऐन, कानुन, नीति वा कार्यविधिहरू स्थानीय आवश्यकता सम्वोधन गर्ने खालको हुन जरुरी छ। प्रवासी श्रमिक, तिनका परिवार र एचआईभी संक्रमण : प्रवासी श्रमिक र एचआईभी तथा एड्स जोडिएर आउने विषय हो यो। तथ्यांकले एचआईभीको संक्रमण समुदायस्तरमा फैलिन धेरै हदसम्म नियन्त्रण भएको देखिए पनि निश्चित समुदायमा यसको जोखिम उच्च छ। राष्ट्रिय एड्स तथा यौन रोग नियन्त्रण केन्द्रका अनुसार हालसम्म पहिचान भएका एचआईभी संक्रमितमध्ये प्रवासी श्रमिक र तिनका श्रीमती वा यौन साथी दोस्रो ठूलो संक्रमित समूह हो। तसर्थ मधेस, सुदूरपश्चिमलगायत प्रदेशले आफ्नो क्षेत्रमा एचआईभीको संक्रमणलाई नियन्त्रण गर्न सोही अनुरूपको नीति बनाउनु र सो नीति कार्यान्वयनका लागि कार्यक्रमहरू तयार पार्न जरुरी छ। यसो गरिएमात्र राष्ट्रिय एचआईभी रणनीतिक योजना (२०२१२०२६) ले राखेको ९५९५९५ को लक्ष्य प्राप्ति सम्भव छ।"
काकाकुल कर्णाली,"खानेपानीको समस्या भोग्न थालेको वर्षौं भइसक्यो। गर्मी मौसम सुरु भएसँगै धारामा साता दिनमा एकपटक पानी आउने गरेको छ। वीरेन्द्रनगर : सुर्खेत वीरेन्द्रनगर नगरपालिकाकी मनीषा थापा स्थानीय सरस्वती माविमा ५ कक्षामा पढ्छिन्। विद्यालय समयमै पुग्न उनलाई सधैं कठिन हुन्छ। कारण खानेपानी समस्या। बिहान ५ बजे उठेर पानी लिन धारामा जाने उनलाई हातमुख धोएर एक जर्किन पानी भरेर घर आइपुग्दानै १० बज्छ। पानी अभावले सरसफाइ गर्न पनि समस्या हुन्छ। धारामा पनि विद्यालय जाने बालबालिका धेरै हुन्छन्। पालो पाउनै सधैं सबैलाई मुस्किल पर्छ। भन्छिन्, कति दिन त पानी भर्ने पालो नपाएर रित्तै घर फर्केको छु। हातमुख नधोएरै स्कुल गएको छु। वीरेन्द्रनगर१ लालीगुराँस टोलकी दिलकुमारी विक र निक्की कुमालको दैनिकी पनि खानेपानीको लाइनमै बित्छ। बिहान छोराछोरीलाई स्कुल पठाएर पानी भर्न आउँदा एकगाग्री पानी भर्न ३ बजे पालो आउँछ। सोलिघोप्टे गैराबाट पाइपबाट ल्याएको सानो पानीमा एकगाग्री पानी भर्न आधा घण्टा लाग्छ। वीरेन्द्रनगर नगरपालिकाको झुप्रा खोलाबाट वितरण हुने खानेपानीको धारामा १० दिनसम्म पानी आउँदैन। उनीहरू मात्र होइनन्, ढोडेखालीका स्थानीयवासी एक गाग्री पानी भर्न पानीको धारामा लाइनै लाग्छन्। दिलकुमारीले भनिन्, झोप्रा बृहत् खानेपानीको धारा ठूलाबडाका घरमा मात्र आउँछ रे ! बजार तिरबाट अगाडि पानी आउँदैन। सडकको छेउमा सोलिघोप्टे गैराबाट ल्याएको पाइपमा थोरै पानी आउँछ। यहाँका सबै बस्तीहरू यसै पानीको भरमा छन्। एकगाग्री पानी भर्न ५ घण्टासम्म लाइन कुर्नुपर्ने समस्या छ। वीरेन्द्रनगर१ कै उर्मिला शर्माले गर्मी मौसम सुरु भएसँगै धारामा साता दिनमा एकपटक पानी आउने गरेको बताइन्। धारामा नियमित र पर्याप्त पानी नआउँदा निकै समस्या भएको उनले बताइन्। भनिन्, इनार खन्यो पानी आउँदैन। बोरिङ खन्ने पैसा छैन। वडाले खानेपानीको अभाव टार्न केही पहलसमेत गरेन। वीरेन्द्रनगर१ का वडाध्यक्ष दिनेश खत्री भूगोलका कारण पानी वितरणमा समस्या भएको बताउँछन्। स्रोत व्यवस्थापन गरेर उत्तरी जलाधार क्षेत्रमा भएका मुहानको संरक्षण गरी व्यवस्थित गर्ने तयारीमा रहेको उनको भनाइ छ। प्रगतिशील टोल, आँपखोली टोल, लालीगुराँस टोल, एकता टोल, त्रिपुरेश्वर टोल, धारापानी टोललगायतका ठाउँमा पानीको धेरै समस्या छ। वीरेन्द्रनगरका १ देखि १२ सम्म खानेपानीको समस्या छ। खानेपानी सिँचाइ तथा ऊर्जा विकास निर्देशनालयका सूचना अधिकारी डोरप्रसाद उपाध्यायले वीरेन्द्रनगरको खानेपानीको समस्या समाधान भेरीको पानी पम्पिङ गरेर नल्याएसम्म समाधान गर्न सम्भव नरहेको बताए। भने, वीरेन्द्रनगरका साथै जिल्लाका अन्य पालिकाहरूमा पनि खानेपानीको समस्या छ। समस्या समाधानका लागि स्थानीय पालिकासँग समन्वय गरेर कामहरू भइरहेका छन्। पानीका मुहानहरू खडेरीले सुक्दै जानु, अव्यवस्थित विकास र अन्य प्राकृतिक प्रकोपहरूका कारण पनि खानेपानीको समस्या सिर्जना भएको छ। भेरी पम्पिङमा काम नहुँदा बर्सेनि रकम फ्रिज भइरहेको छ। संघीय सरकारले अघिल्लो वर्ष २ करोड र गत आर्थिक वर्ष ६ करोड रुपैयाँ छुट्ट्याएको थियो। गत वर्ष प्रदेश सरकारले छुट्ट्याएको ५० करोड रुपैयाँ कामै नभई फिर्ता गएको थियो। यस्तै कालिकोट जिल्लाको सदरमुकाम मान्म बजारमा पनि खानेपानीको हाहाकार छ। बजारवासीहरूले गाडीमा पिउने पानी ओसार्ने गरेका छन्। सदरमुकाम बजारमा पर्याप्त पानी नहुँदा होटल व्यवसाय सञ्चालनमा पनि समस्या हुँदै आएको छ। यस्तै कालिकोटकै पलाँता गाउँपालिका२ बान्जडा निवासी सरस्वती प्याकुरेलको दैनिकी पानी बोकेर जान्छ। गाउँमा खानेपानीको हाहाकार छ। गाउँबाट करिब १ घण्टाको बाटो हिँडेर थाडीबाट पानी बोक्दै दिन बित्ने गरेको छ। ५ जनाको परिवार छ। गाईबस्तु पनि छन्। मान्छेदेखि पशुसम्म गाग्रीमा बोकेकै पानीको भरमा छन्। 'खानेपानीको समस्या भोग्न थालेको वर्षौं भइसक्यो। तर, पिउने पानीकै अभाव छ। पानी बोग्दा बोग्दै थाप्लोका कपालहरू पनि झरीसके।' उनले भनिन्, नुहाउन त कहाँ हो कहाँ। मुख धुन पनि धारामा पालो पाइँदैन। थोरै पानी आउँछ। पानी भर्नेहरूको लाइन ठूलो हुन्छ। धारामा सधैं गाग्री सम्मेलन हुन्छ। कालिकोटको पलाँता गाउँपालिका२ बान्जडामा धारामा पानी भर्ने पालो कुरेर बसेका स्थानीय । तस्बिर : बिस्नप्रसाद न्यौपाने कालिकोटकै नरहरीनाथ गाउँपालिका१ डिकेधारीका स्थानीय महिला एकगाग्री पानी भर्नकै लागि कुवामै रातभरि बास बस्न बाध्य छन्। गाउँमा परापूर्व कालदेखिको खानेपानी आयोजना बिग्रिएपछि कुवाको पानीको भरमा रहेका स्थानीयय महिला अहिले कुवामै पनि पानी सुक्न थालेपछि एक गाग्री पानी भर्न रातभरि कुवामै बास बस्न बाध्य भएका हुन्। जिल्ला सदरमुुकाम मान्मदेखि नरहरिनाथ गाउँपालिकाको कोटवाडा, कुमालगाउ, रुप्सासम्म जाने बाटोमा पर्ने उक्त गाउँका स्थानीयय नागरिक अहिले खानेपानीको चरम अभावमा छन्। २०५२ सालमा त्यसै गाउँका लागि निर्माण भएको सिमलपानी खानेपानी आयोजना बिग्रिएपछि गाउँमा खानेपानीको अभाव भएको स्थानीय सरिता बिष्टले बताइन्। उनले उक्त खानेपानी आयोजना मर्मतका लागि पटकपटक साविकको गाविसबाट बजेट विनियोजन गरेको भए पनि उपभोक्ता बनाएर काम नगरी बजेट सकाउँदा बर्सेनि खानेपानीको समस्या भोग्नु परेको बताइन्। जिल्ला सदरमुकामदेखि नरहरिनाथ गाउँपालिका जाने मूल बाटो पर्छ डिकेधारीको गाउँ। जहाँ खानेपानीको चरम अभाव छ। २०५२ सालमा बनेको सिमलपानी खानेपानी आयोजना मर्मत नहुँदा गाउँमा रहेको परम्परागत कुवाको पानी स्थानीययले खानुपर्ने समस्या छ। कुवाकै पानी पनि एक गाग्री भर्न रातभरि कुवामा वास बस्नुपर्छ। गाउँका अधिकांश स्थानीय महिला पानी लिन जाँदा पालोपालो कुवामा बास बस्दै आएका छन्। खानेपानी, सिँचाइ तथा ऊर्जा विकास कार्यालय कालिकोटका सूचना अधिकारी देवानन्द धितालले बाढी, पहिरो र खडेरीको समस्याले जिल्लाका दर्जनौं बस्तीहरूमा खानेपानीको समस्या रहेको बताए। उनले भने, बाढी पहिरोले थोरै क्षति भएको ठाउँमा कार्यालयबाट पाइपहरू दिएर मर्मत गरी खानेपानी सञ्चालन गर्दै आएका छौं। धेरै क्षति भएको ठूला योजना र कतिपय आयोजनामा खडेरीका कारण मुहान नै सुकेपछि खानेपानीको आपूर्ति गर्न समस्या भएको हो। यस्तै जुम्ला सदरमुकाम खलंगा बजारमा पनि पर्याप्त खानेपानीको सुविधा छैन। पानीको स्रोतको व्यवस्थापन नहुँदा तथा अव्यवस्थित विकासले खलंगा बजारमा खानेपानीको पर्याप्तता हुन सकिरहेको अवस्था छैन। नागरिक समाजकी अगुवा कृष्णमाया उपाध्यायले भनिन्, सदरमुकामभन्दा अझ बढी जिल्लाका विभिन्न बस्तीहरूले खोनेपानीको समस्या भोगिरहेका छन्। जुम्लाको तातोपानी गाउँपालिका१ र तिला गाउँपालिकास्थित राराका स्थानीय नागरिक खानेपानीको समस्याले नदीकै पानी खान बाध्य छन्। अन्य दर्जनौं बस्तीहरूमा पनि खानेपानीको समस्या छ। यस्तै हुम्ला सदरमुकाम सिमकोट बजारमा पनि खानेपानीको हाहाकार छ। स्थानीयय सामाजिक अभियन्ता जनकबहादुर शाहीले भने, जलवायु परिवर्तनको असरले पानीका मुहानहरू सुक्दै जानु, जनसंख्या तीव्र रूपमा बढ्नुजस्ता कारण हुम्ला सदरमुकाम सिमकोट बजारमा खानेपानीको निकै समस्या छ। हुम्लाको सदरमुकाम मात्र नभई स्थानीय बस्तीहरूले पनि खानेपानीको अभाव झेलिरहेका छन्। जिल्लाको तल्लो भागमा कर्णाली बगिरहेको भए पनि माथिल्ला बस्तीहरू पिउने पानीकै समस्या भोगिरहेका छन्। यस्तै मुगु, जाजरकोट, रुकुम, डोल्पालगायतका जिल्लाहरूमा पनि खानेपानीको समस्या छ। कर्णाली जलाधार र भेरी जलाधारको मूल स्रोत हिमालय क्षेत्र हो। यी दुवै हिमनदीलाई निरन्तरता दिने गरी करिव एक सय खोलानाला बगिरहेका छन्। यस प्रदेशमा १८००० मेगावाटसम्म जलविद्युत् उत्पादन गर्न सकिने अध्ययनहरूले देखाएको छ। तर, पिउने पानीकै लागि स्थानीय नागरिकहरू समस्या झेलिरहेका छन्। राष्ट्रिय जनगणना २०७८ को नतिजाअनुसार कर्णाली प्रदेशमा रहेका ३ लाख ६६ हजार ३७ घरधुरीमा १ लाख ३० हजार ४ सय ६५ घरधुरीमा घरभित्रै पानीको धारा, १ लाख ६२ हजार ६ सय १९ घरधुरीमा घरबाहिर खानेपानीको धारा, हातेपम्पबाट १ हजार ६ सय ३५ घरधुरी, ७ हजार ५ सय ७३ घरधुरीले ढाकेको इनारको पानी प्रयोग गर्ने गरेको देखाएको छ। यस्तै ९ हजार २ सय १० घरकुरीले खुला इनारको पानी खाने गरेको, ४८ हजार ६ सय ९९ घरधुरीले थोपा पानी (खोलामा थोपा थोपा गरेर रसाएको पानी) पिउने गरेको, ४ हजार २ सय ७६ घरधुरीले नदी र खोलाको पानी पिउने गरेको, ४ सय ८० घरधुरीले जारको पानी पिउने गरेको तथ्यांक छ। जनगणनाअनुसार कर्णालीमा ८८ प्रतिशत घरधुरीमा खानेपानीको पहुँच देखाइएको भए पनि प्रायःजसो सबै जिल्ला सदरमुकाममा त पर्याप्त खानेपानीको सुविधा छैन भने अन्य गाउँको अवस्था झन् कस्तो होला। ऊर्जा जलस्रोत मन्त्रालयमा कार्यरत सिनियर डिभिजन इन्जिनियर गोपाल शर्माले खानेपानी योजनामा उपभोक्ताहरूको अपनत्व नहुनु, कम्जोर संरचना र व्यवस्थापकीय प्राली भएका कारण नियमिततामा समस्या हुने गरेको बताए। उनले भने, बर्सेनि आउने मौसमी विपद्, बढ्दो सहरीकरण, जलवायु परिवर्तनबाट सीर्जित समस्या, छरिएको बस्ती, यातायात, विद्युत्, सञ्चार सेवाको असुविधाका कारण पनि कर्णालीका हरेक बस्तीहरूमा खानेपानी सुविधा पुर्याउन समस्या भइरहेको छ। पानी धर्तीको पर्यावरणीय चक्र कायम गर्ने समस्त जैविक प्राणीहरूको अस्तित्वको आधार हो। एक स्वस्थ, सभ्य र सम्मुन्नत समाज निर्माणका लागि सुरक्षित खानेपानीमा पहुँच अपरिहार्य हुन्छ। सुरक्षित खानेपानीको उपलब्धताले सरसफाइ र स्वस्थ जीवनयापनमा टेवा पुगी झाडापखाला, हैजा, टाइफाइड, आउँजस्ता पानीजन्य रोगव्याधी नियन्त्रण गर्छ। यसबाट बाल मृत्युदर र मातृ मृत्युदर घट्नुका साथै औसत आयु बढाउन सहयोग पुग्छ। खानेपानीको सहज आपूर्तिले पानी ओसार्न लाग्ने दैनिक समयको बचत हुन पुगी शिक्षा र आयआर्जनका गतिविधिमा केन्द्रित हुन सहयोग पुग्ने तथ्यलाई पनि नकार्न सकिँदैन। तर, कर्णालीमा खानेपानीकै अभावका कारण मानव विकास सूचकांकमा समेत नकारात्मक प्रभाव पारेको छ।"
लुम्बिनी प्रदेश सरकारको नीति तथा कार्यक्रम बहुमतले पारित,"दाङ : लुम्बिनी प्रदेश सरकारले ल्याएको नीति तथा कार्यक्रम बहुमतले पारित भएको छ। प्रदेशसभामा दुईदिनसम्म भएको छलफलमा आज बसेको दसौँ बैठकले नीति तथा कार्यक्रम बहुमतले पारित गरेको हो। मुख्यमन्त्री डिल्लीबहादुर चौधरीले प्रदेश सरकारको तर्फबाट प्रदेशसभासमक्ष आर्थिक वर्ष २०८०८१ को नीति तथा कार्यक्रम पारित गर्न प्रस्ताव पेश गर्नुभएको थियो। सभामुख तुलाराम घर्तीले सरकारको प्रस्ताव सदनसमक्ष निर्णयार्थ पेश गर्दा ध्वनि मतको आधारमा नीति तथा कार्यक्रम पारित भएको हो। यसअघि नीति तथा कार्यक्रममा प्रदेशसभामा सत्तापक्ष सांसदले नीति तथा कार्यक्रमको बचाउमा उत्रिए भने सत्ता बाहिर रहेका दलका सदस्यले भने आलोचना गरेका थिए। आजको बैठकमा नीति तथा कार्यक्रममाथि पाँचजना प्रदेश सदस्यले संशोधन प्रस्ताव दर्ता गराएका थिए। उक्त संशोधन प्रस्ताव बहुमतले अस्वीकृत गरेको छ। नीति तथा कार्यक्रममाथि एमालेका प्रदेशसभा सदस्यले संसोधन प्रस्ताव दर्ता गराएका थिए। एमालेका प्रदेशसभा सदस्य भोजप्रसाद श्रेष्ठ, विष्णुप्रसाद पन्थी, अर्जुनकुमार केसी, रत्नबहादुर खत्री, वसन्ती न्यौपानेले संशोधन प्रस्ताव दर्ता गराएका थिए। प्रदेशसभाको आजको बैठकमा आर्थिक मामिलामन्त्री धनबहादुर मास्कीले आर्थिक वर्ष २०७९८० को आर्थिक सर्वेक्षण प्रस्तुत गरेका थिए। प्रदेशसभाको आगामी ११औं बैठक असार १ गते ३ बजे बस्ने छ।"
जनकपुरधामका मेयरमाथिको कारबाही फुकुवा,"जनकपुर : नेपाली कांग्रेसको केन्द्रीय अनुशासन समितिले जनकपुरधाम उपमहानगरपालिकाका मेयर मनोजकुमार साहमाथिको कारबाही फुकुवा गरेको छ। साहको कांग्रेसभित्रको साविकको पदलाई निरन्तरता दिँदै कारबाही फुकुवा गरिएको हो। स्थानीय तह निर्वाचन २०७९ मा पार्टीका तर्फबाट विद्रोही भएका उम्मेदवार, उनका प्रस्तावक र समर्थकलाई कांग्रेस पार्टीको विधान २०१७ (संशोधनसहित) धारा ३४ बमोजिम साधारण सदस्यसमेत नरहने गरी पार्टीले कारबाही गरेको थियो। साहले पुनः पार्टीमा रही हिजोका आफ्ना गतिविधिलाई आत्मसात् गर्दै पार्टीको आदर्श, सिद्धान्त र उद्देश्यअनुसार क्रियाशील रहने गरी सोमबार निवेदन दिई पार्टीमै रहने प्रतिबद्धता व्यक्त गरेकाले कांग्रेस केन्द्रीय कार्यसमितिले अनुमोदन गर्नेगरी उनको साविकको पदलाई निरन्तरता दिँदै कारबाही फुकुवा गरिएको केन्द्रीय अनुशासन समितिका संयोजक आनन्दप्रसाद ढुंगानाले बताए। साह यसअघि कांग्रेसको जनकपुरधाम नगर सभापति थिए। साहले स्थानीय तहको निर्वाचनका क्रममा ९ वैशाख २०७९ मा नगर सभापति पदबाट राजीनामा दिएर स्वतन्त्र उम्मेदवारी दिएका थिए। उनको प्रस्तावकमा नन्दलाल साह र समर्थक रामप्रसाद पजियार थिए। निर्वाचनका दौरान गठबन्धनले जनकपुरधाम जनता समाजवादी पार्टीलाई दिने निर्णय गरेपछि असन्तुष्ट जनाउँदै साहले कांग्रेस परित्याग गर्दै नगर प्रमुखमा स्वतन्त्र उम्मेदवारी दर्ता गराएका थिए।"
"राष्ट्रपतिको स्वास्थ्य अवस्थामा सामान्य, भोलि डिस्चार्ज हुने","काठमाडौं : राष्ट्रपति रामचन्द्र पौडेलको स्वास्थ्य अवस्थामा सामान्य रहेको अस्पतालले जानकारी दिएको छ। मुटुमा समस्या देखा परेपछि शहीद गंगालाल राष्ट्रिय हृदय केन्द्रमा मंगलबार भर्ना भएका राष्ट्रपतिको पौडेलको स्वास्थ्य अवस्था सामान्य रहेको अस्पतालका कार्यकारी निर्देशक डा चन्द्रमणि अधिकारीले जानकारी दिएका छन्। राष्ट्रपति पौडेललाई २४ घन्टाका लागि चिकित्सकको निगरानीमा राखिएको छ। राष्ट्रपति पौडेल भोलिसम्म डिस्चार्ज हुनेछन्। 'सम्माननीय राष्ट्रपति रामचन्द्र पौडेलज्यू नियमित स्वास्थ्य परीक्षणको क्रममा यस शहीद गंगालाल राष्ट्रिय हृदय केन्द्रमा आज भर्ना हुनु भएको र उहाँलाई चिकित्सकहरुको सल्लाह अनुसार २४ घण्टासम्म अवलोकनमा राखी भोलिसम्म डिस्चार्ज गर्ने तयारी रहेको जानकारी गराउँदछौं। हालः उहाँको स्वास्थ्य अवस्था सामान्य रहेको छ,' कार्यकारी निर्देशक अधिकारीद्वारा जारी विज्ञप्तिमा भनिएको छ।"
मधेसका मुख्यमन्त्री यादवलाई शतप्रतिशत विश्वासको मत,"जनकपुरधाम : मधेस प्रदेशका मुख्यमन्त्री सरोज कुमार यादवलाई शतप्रतिशत विश्वासको मत प्राप्त भएको छ। प्रमुख प्रतिपक्षी दल नेकपा एमालेका सांदसहरूले समेत विश्वासको मत दिएपछि मुख्यमन्त्री यादवले शतप्रतिशत विश्वासको मत पाएका हुन्। यसअघि एमाले मधेस सरकारबाट बाहिरिनुको साथै सरकारलाई दिएको समर्थनसमेत फिर्ता लिएको थियो। एमाले संसदीय दलका उपनेता दीपेन्द्र ठाकुरले मुख्यमन्त्री यादवलाई डनको संज्ञा दिँदै विश्वासको मत दिएको बताए। राजनीतिक दबाबको कारण समर्थन फर्ता लिएको तर सरकारले काम गरिरहेकाले विश्वासको मत दिएको उनले बताए। प्रदेश सभामा एमालेका २३, कांग्रेस २२, जसपा १८, जनमत १३, लोकतान्त्रिक समाजवादी पार्टी (लोसपा) र माओवादी केन्द्रका ९९, एकीकृत समाजवादीका सात सांसद छन्। त्यस्तै नेपाल संघीय समाजवादी पार्टी, राष्ट्रिय प्रजातन्त्र पार्टी र नागरिक उन्मुक्ति पार्टीका एकएक जना सांसद छन्। त्यस्तै तीन जना स्वतन्त्र सांसद छन्। मधेस प्रदेशका कूल १०७ सांसदमध्ये १०३ जना उपस्थित छन्।"
मधेस सरकार एसियाकै भ्रष्ट र असक्षम : राजुकमार लेखी,"काठमाडौं : नेकपा एमालेका प्रदेश सांसद राजकुमार लेखीले मधेस सरकार दक्षिण एसियाकै भ्रष्ट रहेको दाबी गरेका छन्। सप्तरीमा आयोजित कार्यक्रममा उनले मधेस सरकार दक्षिण एसियाकै अनैतिक र असक्षम सरकारको रूपमा आफूलाई स्थापित गरेको बताए। 'दक्षिण एसियामै सबैभन्दा भ्रष्ट, अनैतिक र असक्षम सरकारको रूपमा मधेस सरकार आफूलाई स्थापित गरेको छ। २०७४ देखि २०७९ सम्मको तथ्यांक हेर्ने हो भने ५० प्रतिशतभन्दा बढी विकास बजेट खर्च गर्न सकेको छैन,' उनले भने। विकास बजेट खर्च गर्न नसकेकै कारण मधेस प्रदेशलाई यसपटक कम बजेट दिइएको उनले बताए। 'यसपटक कर्णाली प्रदेश जहाँ मधेसभन्दा पनि न्युन जनसंख्या छ। त्यहाँभन्दा कम बजेट मधेसलाई दिइएको छ। त्यसको मुख्य कारण नै बजेट खर्च गर्न नसक्नु हो। तपाईँले विकास बजेट खर्च नै गर्न सक्नुहुन्न भने थपेर किन दिन्छ तपाईँलाई?,' उनले प्रश्न गरे। उनले मधेसका मन्त्रीहरू कमिशन बिना योजना नबाँड्ने बताए। जुन चर्चा प्रत्येक सहर बजारमा रहेको उनको भनाइ छ। 'मधेस प्रदेशका एकात मन्त्रीबाहेकले १०१५ प्रतिशत कमिशन नलिइकन योजना बाँड्दैनन्। यो हरेक चिया पसल र हरेक सहर बजारमा चर्चा सुनिन्छ। यो मैले चर्चा गरेको पनि होइन,' उनले भन।उनले आफू गाउँ टोलमा जाँदा स्कुल र खेलकुदमा दिइएको बजेटमा २० प्रतिशतसम्म कमिशन लिएको दाबी गरे। उनले मधेसका मुख्यमन्त्री निरीर भएको बताए। 'हाम्रो मुख्यमन्त्रीजी निरीह हुनुहुन्छ। गलत गर्ने मुख्यमन्त्रीलाई कारबाही गर्न सक्नुहुन्न। मधेस सरकारबाट दिइने हरेक अनुदानमा कमिशनलगायतका शर्त हुने गरेका छन्,' उनले भने।"
मधेसका मुख्यमन्त्री यादवलाई एमालेले किन दियो विश्वासको मत?,"जनकपुरधाम : मधेस सरकारबाट बाहिरिएको महिना दिनमै नेकपा एमालेले मुख्यमन्त्री सरोजकुमार यादवलाई विश्वासको मत दिएको छ। संघमा एमाले नेतृत्वको गठबन्धन भत्किएसँगै मधेसमा एमाले दबाबमा परेको थियो। एमालेका सचेतक दीपेन्द्र ठाकुरले पनि राजनीतिक दबाबका कारण त्यतिबेला सरकारबाट बाहिरिएको र समर्थनसमेत फिर्ता लिएको बताए। 'राजनीतिक दबाबका कारण एमाले सरकारबाट बाहिरिएको थियो। समर्थनसमेत फिर्ता लिएको थियो। तर सरकारले राम्रो काम गरिरहेकाले विश्वासको मत दिने सहमति भएको हो,' उनले भने। एमाले सरकारबाट बाहिरिएपछि मुख्यमन्त्री यादवले बजेटअघि नै विश्वासको मत लिएका हुन्। एमालेले समेत मत दिएपछि उनले दोस्रोपटक शतप्रतिशत विश्वासको मत पाएका हुन्। प्रदेश सभामा एमालेका २३, कांग्रेस २२, जसपा १८, जनमत १३, लोकतान्त्रिक समाजवादी पार्टी (लोसपा) र माओवादी केन्द्रका ९९, एकीकृत समाजवादीका सात सांसद छन् भने नेपाल संघीय समाजवादी पार्टी, राष्ट्रिय प्रजातन्त्र पार्टी र नागरिक उन्मुक्ति पार्टीका एकएक जना सांसद छन्।"
गेटा मेडिकल कलेज कि विश्वविद्यालय ?,"धनगढी : नीति तथा कार्यक्रम र बजेट वक्तव्यमा फरकफरक कुरा आएको भन्दै सहिद दसरथचन्द स्वास्थ्य विज्ञान विश्वविद्यालय संघर्ष समितिले मंगलबार प्रदेश प्रमुखको कार्यालयमा धर्ना दिएको छ । संघर्ष समितिका पदाधिकारी र सर्वसाधारणले बिहान साढे १० बजेदेखि ११ बजेसम्म आधा घण्टा प्रदेश प्रमुख देवराज जोशीको कार्यकक्ष बाहिर धर्ना दिएका हुन् । सोमबार अर्थमन्त्री प्रकाशशरण महतले संसदमा सम्बोधनका क्रममा गेटा मेडिकल कलेज प्रतिष्ठान कि विश्वविद्यालयबारे प्रष्ट कुरा नगरेको भन्दै उनीहरुले आन्दोलन जारी राखेका छन् । अर्थमन्त्री महतले गेटामा मेडिकल विश्वविद्यालय नै बनाइने भन्दा पनि त्यहाँ मेडिकल कलेज, स्वास्थ्य विज्ञान प्रतिष्ठान वा विश्वविद्याय जे बनाएपछि सरकारले एक अर्ब १५ करोड रकम विनियोजन गरेको भन्दै संसदमा सम्बोधन गरेका थिए । संघर्ष समितिका संयोजक लोकराज पाण्डे अर्थमन्त्री महतले प्रष्टरुपमा यसको जवाफ दिनुपर्ने बताए। उनले भने,' अर्थमन्त्रीले फेरि पनि कुरा चपाएर बोले,उनले मन्त्रिपरिषद्को निर्णय र नीति तथा कार्यक्रममा आएको कुरालाई सपोर्ट हुने भन्दा पनि जे पनि बनाउन सकिन्छ भन्ने आसय व्यक्त गरेका छन्। त्यसमा संघर्ष समिति सन्तुष्ट हुन सकेको छैन । अर्थमन्त्रीले प्रष्ट रुपमा बजेटमा आएको कुरा त्रुटी भएको भन्दै ६ सय शैयाको अस्पतालसहित साढे ५ अर्बका संरचना तयार भइसकेको गेटा मेडिकल कलेजका बारेमा नीति तथा कार्यक्रम र बजेटमा फरकफरक कुरा आएपछि सुरु भएको आन्दोलन निरन्तर छ । सोमबार प्रतिपक्षमा रहेका दल नेकपा एमाले र राप्रपाले प्रदेश संसदको बैठक बहिस्कार गरेका थिए । प्रतिपक्षले पनि गेटामा मेडिकल विश्वविद्यालय घोषणा हुनुपर्ने बताएका छन् । सोमबार प्रधानमन्त्री, परराष्ट्रमन्त्रीले समेत गेटामा मेडिकल विश्वविद्यालय बनाइने अभिव्यक्ति दिएका थिए। तर आन्दोलनकारीहरुले भने त्यो कुरा लिखित दस्तावेजमा आउनुपर्ने माग गरेका छन् । संघर्ष समितिका संयोजक तथा नेकपा माओवादी केन्द्रका युवा नेता धर्मसिह कुवरले सरकारले अझै प्रष्ट रुपमा मेडिकल विश्वविद्यालय नै बनाउने भनेर खुला दिलले भन्न नसकेको आरोप लगाए । जेठको ५ गते राष्ट्रपति रामचन्द्र पौडेलले संयुक्त सदनमा प्रस्तुत गरेको नीति तथा कार्यक्रममा गेटमा मेडिकल विश्वविद्यालय बनाउने कुरा उल्लेख छ । तर नीति तथा कार्यक्रमको ९ दिनपछि अथवा जेठ १५ गते अर्थमन्त्री डा प्रकाश शरण मतहले प्रस्तुत गरेको बजेट वक्तव्यमा भने गेटामा सहिद दसरथ चन्द स्वास्थ्य विज्ञान प्रतिष्ठान बनाइने र एक सय शैयाको अस्पताल सञ्चालनमा ल्याउने कुरा उल्लेख भएपछि स्थानीय विरोधमा उत्रिएका हुन् । गेटामा साढे ५ अर्बका संरचना बनिसकेका छन् । यसअघिको व्यवस्थापिका संसदमा चित्रलेखा यादवको अध्यक्षतामा तत्कालिन संघीय सांसद योगेश भट्टराई, नारदमुनी राना, डाक्टर दिपक प्रकाश भट्ट सहितको संसदको स्वास्थ्य समितिले पनि गेटामा मेडिकल विश्वविद्यालय बनाउन सकिने प्रतिवेदन दिएको थियो भने प्रचण्ड प्रधानमन्त्री भएपछि गेटाका निर्माणधिन संरचनाको निरीक्षण गर्दै २०७९ माघको २९ गते गेटामा मेडिकल विश्वविद्यालय बनाउने क्याबिनेटबाट निर्णय नै गराएका थिए ।"
पशुपति क्षेत्र विकास कोषका सदस्यसचिव भन्छन् सुनको विषयमा न्याय माग्न आत्महत्या गर्नुपर्ने हो?,काठमाडौं : पशुपति क्षेत्र विकास कोषका सदस्यसचिव मिलनकुमार थापाले पशुपतिमा सुनको जलहरी लगाउँदा सुन गायब गरेको भए आफू जस्तोसुकै कारबाही भोग्न पनि तयार रहेको बताएका छन्। सिंहदरबारमा मंगलबार बसेको राष्ट्रियसभाअन्तर्गतको राष्ट्रिय सरोकार तथा समन्वय समितिको बैठकमा थापाले आफूलाई बिना आधारमा सुन हिनामिना गरेको आरोप लगाएको भन्दै सुन चोरी गरेको प्रमाणित भए जस्तोसुकै कारबाही भोग्न पनि तयार रहेको बताए। संसदीय समितिमा निकै भावुक भएर प्रस्तुत भएका सदस्य सचिव थापाले यस विषयमा न्याय माग्न आत्महत्या गर्नुपर्ने हो भन्दै प्रश्न गरेका थिए। उनले राष्ट्र बैंकसँगको सम्झौता अनुसार १०३ केजी सुन ल्याएको र तत्कालिन प्रधानमन्त्री केपी ओली र तत्कालिन राष्ट्रपति विद्यादेवी भण्डारीको निर्देशनमा छिटो काम गरेको तर्क गरे। पशुपतिमा सुनको जलहरी लगाउँदा २४ घण्टा नेपाली सेना तैनाथी गरिएको उनले बताए। अदालतबाट सुनको जलहरी हाल्न हुँदैन भनेर प्रदेश सांसद नरोतम बैद्यले स्टे अर्डर ल्याएको बेला ९६ किलो ८२२ ग्राम सुन तयार भएको र १० किलो सुन जलहरीका लागि तयारी नभएको हुँदा माइनुटमा मात्रै नलेखिएको र उक्त १० किलो पशुपतिनाथ मन्दिरमा नै रहेको उनले दाबी गरे। उनले १० किलो सुनका कारण आफ्नो बेइज्जत भएको भन्दै सुन जोख्दा नपुगे मृत्युदण्ड भोग्न पनि तयार रहेको बताए। उनले यथार्थ नबुझी आफूलाई सुन चोर भनेर टिप्पणी गरेको गुनासो गरे। उनले यस प्रकरणमा आफू निकै पीडित भएको बताए। समितिले राष्ट्रिय गौरवको आयोजना पशुपति क्षेत्र विकास कोषको सम्पत्ती र यसको उपयोग सम्बन्धमा कोषका पदाधिकारीसँग छलफल गरेको थियो।
देउवा दम्पती आज सिंगापुर जाँदै,काठमाडौं : नेपाली कांग्रेसका सभापति शेरबहादुर देउवा उपचारका लागि आज दिउँसो सिंगापुर जाने भएका छन् । आज राति ११ बजे सिंगापुर एयरलाइन्समार्फत् उनी सिंगापुर जाने कार्यक्रम तय भएको बताएको छ। सभापति देउवा नियमित फलोअपका लागि सिंगापुर जान लागेका हुन्। देउवा सचिवालयका अनुसार पेटसम्बन्धी समस्या देखिएकाले नियमित फलोअपका लागि सिंगापुर अस्पतालमा जान लागिएको हो । देउवाको साथमा पत्नी डाआरजु देउवा पनि सिंगापुर जान लागेकी छन्। उनीहरु एक सातापछि स्वदेश फर्कने कार्यक्रम छ।
नागरिकता विधेयकविरुद्धको रिट न्यायाधीश रेग्मी र फुयालको इजलासमा,काठमाडौं : नागरिकता विधेयक प्रमाणीकरण गर्ने राष्ट्रपति रामचन्द्र पौडेलको निर्णयविरुद्ध सर्वोच्च अदालतमा परेको रिटमाथि आज पनि सुनुवाइ हुने भएको छ। रिटको पेशी न्यायाधीश हरिप्रसाद फुयाल र कुमार रेग्मीको संयुक्त इजलासमा परेको छ। यसअघि जेठ २६ गते रिटमाथि सुनुवाइ गर्दै न्यायाधीश प्रकाशमान सिंह राउत र सुष्मलता माथेमाको संयुक्त इजलासले नागरिकता प्रमाणीकरणको प्रतिलिपि राष्ट्रपति कार्यालयबाट झिकाउन आदेश दिएको थियो। साथै प्रधानमन्त्री तथा मन्त्रिपरिषद्को कार्यालय सिंहदरबारले नागरिकता विधेयक प्रमाणीकरण गराउन अनुरोध गर्ने जेठ १२ गतेको निर्णयको प्रतिलिपि झिकाउन आदेश दिएको थियो। सोही विषयमा छलफल गर्न आज दुवै पक्षलाई बोलाएको हो। आज दुवै पक्षका कानुन व्यवसायीले बहस गर्नेछन्। यसअघि जेठ २१ गते रिटमाथि प्रारम्भिक सुनुवाइ गर्दै सर्वोच्चले संशोधित नागरिकता ऐन तत्काल कार्यान्वयन नगर्न सरकारका नाममा अल्पकालीन अन्तरिम आदेश दिएको थियो। राष्ट्रपति पौडेलले संविधान विपरीत विधेयक प्रमाणीकरण गरेको भन्दै जेठ १९ गते वरिष्ठ अधिवक्ता डासुरेन्द्र भण्डारी र बालकृष्ण न्यौपानेले सर्वोच्चमा रिट दिएका थिए।
"गगन थापाको उद्घोष : सत्ताको लागि विचारसँग सम्झौता गर्दैनौं, बरु सरकार छोड्छौं","हेटौंडा : नेपाली कांग्रेसका महामन्त्री गगन थापाले आगामी दिनमा चुनावी तालमेल मात्रै नभई सत्ताका लागि विचारसँग पनि सम्झौता नगर्ने बताएका छन्। सोमबार मकवानपुर आयोजित कांग्रेसको सम्मेलनलाई सम्बोधन गर्दै उनले सरकार छोड्नुपरे छोड्ने तर, सत्ताका लागि सम्झौता नगर्ने बताएका हुन्। उनले भने, बरु सरकार छोड्नुपरे छोड्ने तर, कांग्रेसको लागि विचार र सिद्धान्त सबैभन्दा महत्वपूर्ण कुरा भएको भन्दै त्यसलाई स्थापित गर्नुपर्छ। कांग्रेसले सत्ताको लागि अब कुनैपनि दलसँग तालमेल गर्न नहुने बताएका छन्। उनले कांग्रेस विचार प्रधान पार्टी भएकोले आउँदो निर्वाचनमा कुनैपनि राजनीतिक दलसँग सम्झौता नगर्ने नीति लिइएको स्पष्ट पारेका हुन्। चुनावको अगाडि अर्को पार्टीको पक्षमा मत माग्ने कुराले प्रकारान्तरमा त्यसले पार्टीप्रतिको विश्वास डगमगाउने अवस्था बन्दो रहेछ। महामन्त्री थापाले भने, कांग्रेसले भदौमा नीति अधिवेशन गर्छ, नीति अधिवेशनबाट संकल्प गर्नुपर्छ कि, अब कांग्रेसको जीवनमा बरु ५ पटक चुनाव हारे हारिन्छ, वडादेखि केन्द्रसम्म, राष्ट्रपतिदेखि प्रधानमन्त्रीको चुनावमा जस्तोसुकै अप्ठेरो परे पनि, नेपालको तमाम् पार्टी मिलेर एउटै पार्टी बनाए पनि कांग्रेसले तालमेल गर्दैन। चुनावअघि नै गठबन्धन गर्दा पार्टीप्रति गलत धारणा बनेको भन्दै उनले बरु कांग्रेस चुनाव हार्न र सत्ता बाहिरै बस्न तयार रहने स्पष्ट पारे। थापाले भने, हाम्रो इमेज कस्तो बन्यो कि सरकारमा पुग्नका लागि चुनावअघि एउटासँग घाँटी जोड्न पनि पुग्छ, त्यो सरकारमा पुगेन भन्ने रिसमा चुनावपछि अर्कोसँग घाँटी जोड्न पनि पुग्छ। सत्ताका लागि जस्तोसुकै सम्झौता गर्छ भन्ने छवि बन्न पुग्यो, गल्ती जहाँबाट भएको छ, त्यहिँबाट सच्याउनुपर्छ। उनले आम नागरिकमा राजनीतिप्रति वितृष्णा जागेको र आत्मविश्वास र आशा गुमाइरहेको भन्दै कांग्रेसले जनताको निराशालाई चिर्ने थापाले प्रतिबद्धता जनाए। हामी निराश हुनुहुँदैन, कांग्रेस आफू जित्न आएको पार्टी होइन, कांग्रेस देशलाई जिताउन आएको पार्टी हो थापाले भने।"
राष्ट्रियसभा अध्यक्ष र चीनका जनकंग्रेस अध्यक्षबीच भेटवार्ता,"काठमाडौं : चीनको औपचारिक भ्रमणमा रहेका राष्ट्रियसभाका अध्यक्ष गणेशप्रसाद तिमिल्सिना र त्यहाँको राष्ट्रिय जनकङ्ग्रेसको स्थायी समितिका अध्यक्ष चाओ लिजीबीच ग्रेट हल अफ पिपुल्स, बेइजिङमा सोमबार भेटवार्ता भएको छ। अध्यक्ष तिमिल्सिनाले घनिष्ट मित्र एवं विकासको साझेदार र असल छिमेकीका रुपमा नेपालले चीनसँगको सम्बन्धलाई सधैं उच्च महत्व र प्राथमिकता दिँदै आएको बताउँदै नेपाल सधैं एक चीन नीतिको पक्षमा रहेको बताए। पछिल्ला दिनमा नेपाल र चीनको विधायिकी सम्बन्ध विस्तार हुँदै गएको उल्लेख गर्दै अध्यक्ष तिमिल्सिनाले चीन नेपालका पर्यटक स्रोत मुलुकमध्ये दोस्रो मुलुकमा पर्ने भएकाले नेपालको विकासका लागि पर्यटनको भूमिकालाई मध्यनजर गर्दै नेपाललाई चीनले हालै आउट ब्याण्ड टुरिष्ट ग्रुपमा राखेकामा खुसी व्यक्त गरे। चीनको ऋण सहयोगमा बनेको पोखरा अन्तर्राष्ट्रिय विमानस्थलको उद्घाटनले नेपालको पर्यटन बजारमा महत्वपूर्ण योगदान पुर्याउनेमा विश्वस्त रहेको जनाउँदै अध्यक्ष तिमिल्सिनाले चीनका विभिन्न सहरबाट सोझो हवाई उडान हुने विश्वास व्यक्त गरेका थिए। नेपालचीनबीच केरुङरसुवागढी, हिल्सापुराङ र तातोपानीझाङमु नाकामार्फत दुईतर्फी व्यापार सञ्चालन भएको उल्लेख गर्दै उनले आगामी दिनमा मुस्ताङको कोरल्ला लगायतका नाका सञ्चालन हुने विश्वास पनि व्यक्त गरे। नेपालबाट तरकारी, मासुजन्य उत्पादन, चिया र जडीबुटी जस्ता उत्पादनलाई चीनको भन्सारको सामान्य प्रशासनमा सूचीकृत गर्न सहयोगका लागि अनुरोध पनि गरे। भेटमा चीनको राष्ट्रिय जनकंग्रेस स्थायी समितिका अध्यक्ष लिजीले भ्रमणका चीनको छेन्दुबाट पोखरा हवाई उडानका लागि चीन तयारी अवस्थामा रहेको जानकारी दिएका थिए। पोखरा विमानस्थलको अवस्था र नेपाल सरकारले आवश्यक सबै तयारी सकेको अवस्थामा आगामी जुन २१ देखि छेन्दुपोखरा सिधा उडान गर्न चीन तयारी अवस्थामा रहेको उनले जानकारी गराए। अध्यक्ष तिमिल्सिना नौ सदस्यीय नेपाली संसदीय प्रतिनिधिमण्डलको नेतृत्व गर्दै चीन भ्रमणमा रहेका छन्। तिब्बत्मा जुन १६ र १७ मा आयोजना हुने एक्स्पोलाई अध्यक्ष तिमिल्सिनाले प्रमुख अतिथिका रूपमा सम्बोधन गर्ने कार्यक्रम छ। भ्रमणमा प्रतिनिधिसभाका सदस्य जीवन परियार, धवल शमशेर जबरा र प्रदीप यादव तथा राष्ट्रियसभाका सदस्य उदयबहादुर बोहरा, दिपा गुरुङ र हरिराम चौधरीलगायत सहभागी छन्।"
प्रधानमन्त्री प्रचण्ड भोलि दैलेख आउँदै,"दैलेख : प्रधानमन्त्री पुष्पकमल दाहाल 'प्रचण्ड'भोलि दैलेख आउने भएका छन् । प्रधानमन्त्री प्रचण्ड भोलि दैलेखको दुल्लु नगरपालिका१२ स्थित दह गाउँमा आउन लागेका हुन् । कुल शिरोमणि दाशु स्मृति तथा अनुसन्धान प्रतिष्ठानको आयोजनामा हुने एक कार्यक्रममा सहभागी हुन प्रधानमन्त्री दुल्लुस्थित दह गाउँ आउन लागेका हुन् । प्रधानमन्त्री प्रचण्ड नेपाली सेनाको हेलिकोप्टरमार्फत् दिउँस ३ बजे दह गाउँ पुग्ने कार्यक्रम रहेको गृह मन्त्रालयले जनाएको छ । नेपाल संस्कृत विश्वविद्यालय बेलझुण्डी दाङको पाँचौ दीक्षान्त समारोह सकेर प्रधानमन्त्री प्रचण्ड दैलेख आउने कार्यक्रम तय भएको छ । दह गाउँ दाशु सन्ततिहरु दाहाल, लम्साल, रुपाखेती, कुँबर तथा राणाहरुको आदीभूमि हो । कुल शिरोमणि दाशुको सुरुको बसोबास भएको स्थान दह गाउँमा ६६ इन्चको पूर्णकदको प्रतिमा (शालिक) स्थापना गरिएको दाशु स्मृति तथा अनुसन्धान प्रतिष्ठानका सल्लाहकार गंगाराम दाहालले बताए । उनका अुनसार कुल शिरोमणि दाशुको प्रतिमा स्थापना गरिएको र प्रधानमन्त्री दाहालको प्रमुख आतिथ्यतामा प्रतिमा अनावरण गर्ने कार्यक्रम छ । उक्त प्रतिमा जेठ २५ गते काठमाडौंबाट देवघाट,नारायघाट, गैँडाकोट, चौरमारा, बर्दघाट, दाउन्ने, बुटवल, गोरुसिङ्गे, लमही, दाङ्ग, कोहलपुर, सुर्खेत, दैलेखको डुङ्गेश्वर हुँदै दह गाउँमा पुर्याइएको थियो । दाशुले सुरुमा बसोबास गरेको स्थान दह गाउँलाई दाशु तिर्थस्थल र पर्यटकीय स्थलको रुपमा विकास गर्ने उदेश्य राखिएको प्रतिष्ठानका सल्लाहकार दाहालले बताए । प्रतिमा स्थापनाका लागि दह गाउँका कविप्रसाद दाहालले जग्गा उपलब्ध गराएका छन् । स्थानीय स्तरमा प्रतिमा निर्माण तथा संरक्षण समिति समेत गठन भएको प्रतिष्ठानले जनाएको छ । दैलेखमा स्थानीय स्तर प्रतिमा निर्माण र सम्बद्र्धन समितिको अध्यक्ष चन्द्रबहादुर दाहाललाई चयन गरिएको थियो । प्रतिष्ठानले दह गाउँको भैरव मन्दिर नजिकै पूर्णकदको प्रतिमा (शालिक) दाशु तीर्थस्थद निर्माणको लागि झापाका किशोरकुमार दाहालको संयोजकत्वमा पाँच सदस्यीय विशेष कार्यदल समेत बनाएको थियो । दह गाउँमा स्थापना गरिने कुल शिरोमणि दाशुको पूर्णकदको प्रतिमा (शालिक) । तस्बिर : अन्नपूर्ण"
"गौतम बुद्ध विमानस्थलमा व्यवसायिक उडानको सम्भावना छ, मार्केटिङ गरौं : पर्यटनमन्त्री","काठमाडौं : संस्कृति,पर्यटन तथा नागरिक उड्डयनमन्त्री सुदन किरातीले नेपाल एयरलाइन्सले राष्ट्रिय ध्वजाबाहक हुनुको आफ्नो दायित्व पूरा गरेको बताएका छन्। मंगलबार बिहान मलेसियाबाट नेपाल वायुसेवा निगमको जहाजले भैहरवास्थित गौतमबुद्ध अन्तर्राष्ट्रिय विमानस्थलमा सफल अवतरण गरेपछि मन्त्री किरातीले नेपाल एयरलाइन्सले ध्वजावहक हुनुको आफ्नो दायित्व पूरा गरेको बताएका हुन्। स्वागतका लागि मन्त्री किराती मंगलबार बिहान भैरहवा गएका थिए। उनले गौतम बुद्ध विमानस्थलमा व्यवसायिक उडानको सम्भावना रहेको भन्दै सबै मिलेर मार्केटिङ गर्नुपर्ने बताए। मन्त्री किरातीले निगमले उडानलाई निरन्तरता दिनुपर्ने बताए। उनले भने,''नेपाल एयरलाइन्सले राष्ट्रिय ध्वजाबाहक हुनुको आफ्नो दायित्व पुरा गरेको छ । अब सुतेर बस्न छुट छैन । मार्केटिङग गरी यो एयरपोर्टमा व्यवसायिक उडानको लागि सम्भावना छ भन्ने स्थापित गर्नुपर्छ।' आजदेखि गौतमबुद्ध अन्तर्राष्ट्रिय विमानस्थलमा नेपाल वायुसेवाले व्यावसायिक उडान सुरू गरेको हो। उनले आगामी दिनहरूमा बुद्ध सर्किट राष्ट्रहरूबाट पनि उडानका लागि प्रयास गरिने बताए। उनले विमानस्थलले व्यावसायिक उडान सुरू गरेसँगै भाडा दर सस्तो हुने र कनेक्सन उडानमार्फत् कनेक्टिभिटी बढ्ने विश्वास व्यक्त गरेका छन्। 'भावी दिनहरूमा बुद्ध सकि॔ट राष्ट्रहरूबाट पनि उडान गर्न प्रयास भइरहेको छ । यो बिमानस्थल बन्नुको प्रमुख उद्देश्य पनि यही हो । ट्रङ्करूटका जहाजहरू खरिद गरी क्षेत्रीय बिमानस्थलको बजार हस्तक्षेप गरिने छ । भाडा दर सस्तो हुनेछ त्यसपछि कनेक्सन उडान माफ॔त कनेक्टीभिटी बढ्ने छ । नेपाली उत्पादनको बजारको पहुच विश्व बजारमा हुनेछ,'उनले भने।"
प्रचण्ड र बाबुराम विरुद्धको मुद्दा न्यायाधीश सपना प्रधान मल्लको इजलासमा,"काठमाडौं : नेकपा माओवादी केन्द्र अध्यक्ष एवं प्रधानमन्त्री पुष्पकमल दाहाल र पूर्वप्रधानमन्त्री डा बाबुराम भट्टराईलाई कारबाहीको माग गर्दै दायर रिट न्यायाधीश सपना प्रधान मल्लको इजलासमा परेको छ । माओवादीका पूर्वलडाकु लेनिन विष्टले माओवादी जनयुद्धकालमा बाल सैन्यको रूपमा भर्ती गरी अयोग्य लडाकुको बिल्ला भिराई शिविरबाट निकालेर युद्ध अपराध गरेको जिकिर गर्दै सर्वोच्च अदालतमा आइतबार मुद्दा दायर गरेका थिए। उक्त मुद्दा आजलाई पेसी तोकिएको हो। विष्टले सशस्त्र द्वन्द्वको समयमा आफूहरूलाई बाल सेना बनाएर प्रवेश गराएको र पछि बेवास्ता गरेको भन्दै मुद्दा दिएका थिए। रिटमा माओवादीका अध्यक्ष प्रचण्ड, पूर्वप्रधानमन्त्री भट्टराईसमेतलाई विपक्षी बनाइएको छ। तत्कालीन विद्रोही पक्ष नेकपा माओवादीले आफूहरूलाई बाल सैन्यका रूपमा प्रयोग गरेर विस्तृत शान्ति सम्झौतापछिका साढे १६ वर्षसम्म पनि न्याय दिलाउने कार्य नगरेको भन्दै रिट निवेदकहरूले तत्काल आफूहरूलाई बालसेनाको पहिचान दिई परिपूरण, क्षतिपूर्ति, न्याय लगायतका काम कारबाही तत्काल गर्नू गराउनू भनेर अन्तरिम आदेशको माग गरेका छन् । यसअघि दर्ता गर्न खोज्दा सर्वोच्च प्रशासनले जेठ १६ गते दरपिठ गरेको थियो। दरपिठविरुद्ध जेठ १८ गते दिइएको निवेदनमा सुनुवाइ गर्दै न्यायाधीश डा आनन्दमोहन भट्टराईको इजलासले दरपिठ बदर गर्दै रिट दर्ता गर्न शुक्रबार आदेश दिएको थियो।"
सभापतिले नेतृत्व हस्तान्तरण गरेर पार्टीबाट प्रधानमन्त्री बन्नेलाई मार्ग प्रशस्त गरिदिनुपर्छ : गगन थापा,"विराटनगर : नेपाली कांग्रेसका महामन्त्री गगन थापाले पार्टी सभापति शेरबहादुर देउवालाई नेतृत्व हस्तान्तरणका लागि सकारात्मक बन्न सुझाव दिएका छन्। देउवाले नयाँ पुस्तालाई नेतृत्व हस्तान्तरण गरेर मार्ग प्रशस्त गर्नुपर्ने उनको आशय छ। विराटनगर विमानस्थलमा मंगलबार संचारकर्मीसँग संक्षिप्त कुराकानी गर्दै थापाले कांग्रेस पार्टीले नयाँ नेतृत्व खोजिरहेको उल्लेख गरे। अर्कोतर्फ कांग्रेसबाट नयाँ व्यक्ति प्रधानमन्त्री होउन् भन्ने चाहना जनताको रहेको उनले बताए। पार्टीले नयाँ नेतृत्व खोजेको छ, उनले भने, जनताले कांग्रेसबाट नयाँ व्यक्ति प्रधानमन्त्री होउन् भन्ने चाहेका छन्। पार्टी र जनताको चाहना अनुसार नेतृत्व परिवर्तनका लागि सकारात्मक हुन देउवालाई थापाको आग्रह छ। नेतृत्व हस्तान्तरण गर्न देउवा तयार हुनुपर्ने चाहना आफूले पनि राखेको थापा बताउँछन्। पार्टी सभापति बनेर उहाँ (देउवा)ले अहिलेसम्म जेजति गर्नु भयो। ठूलो योगदान पुर्याउनु भयो, उनले भने, यसप्रति हामी आभारी छौँ। तर, कांग्रेसका समर्थक, शुभेच्छुक र जनताको चाहना अनुसार उहाँले नेतृत्व हस्तान्तरण गर्नुपर्नेमा उचित हुने देखिन्छ। अब मैले नै नेतृत्व गरेर पार्टी सम्हाल्नुपर्छ भन्ने सोचाइबाट देउवा बाहिर निस्कनुपर्नेमा उनको जोड छ। जतिसक्दो छिटो नेतृत्व हस्तान्तरण गर्दा देउवा र पार्टीकै हितमा हुने थापाको कथन छ। उहाँले ५ पटक प्रधानमन्त्री बनेर देश र जनताका लागि थुप्रै काम गर्नु भएको छ। उहाँप्रति सम्मान छ, थापाले भने, अब देउवाले पार्टीको नेतृत्व हस्तान्तरण गर्ने र पार्टीका तर्फबाट प्रधानमन्त्री बन्नेलाई मार्ग प्रशस्त गर्नुपर्छ। पार्टी नेतृत्व र प्रधानमन्त्रीमा जोपनि आउन सक्छन्। उनले आफू नै नेतृत्वमा आउनुपर्छ भन्ने नलागेको पनि स्पष्ट पारे। नेतृत्व परिवर्तन भयो भने आजका दिनमा आएका चुनौती पार लगाउन सकिने र नेतृत्व परिवर्तन नभएमा चुनौतीले झन् थिच्ने उनको भनाइ छ। यात्रामा अगाडि बढ्दै जाँदा नाफा वा घाटाको कुरा छैन। ठीक जुन कुरा लागेको छ, त्यसमा अगाडि बढ्दै जाने हो। कर्म गर्दा फलको आशा गर्ने हैन, थापाले भने, मेरा पनि चाहनाहरू छन्। आफ्नो चाहनालाई व्यवहारमा परिणत गर्ने छु। सबैसँग खुला कुराकानी गरेर अघि बढ्ने हो। उनले पार्टीभित्र आफ्नो र डाक्टर शेखर कोइरालाको सम्बन्ध झन् प्रगाढ बनेर गएको पनि बताए। हाम्रो सम्बन्धमा कुनै कमी हुने छैन। बरु पार्टीको १५ औं महाधिवेशनसम्म पुग्दा अरू साथीहरू जोडिन्छन्। भएका छुटिन्नौं, उनले भने, तर, पार्टी सभापति देउवा र नेता शेखर नजिक भएको बारेमा मैले धेरै टिप्पणी गर्न मिल्दैन। सभापति ज्यूका सम्बन्धमा मेरो व्यक्तिगत आग्रहपूर्वाग्रह केही छैन। भोलिका दिनमा पनि हुने छैन।"
गेटा मेडिकल विश्वविद्यालयको माग गर्दै कालो पट्टी बाँधेर धर्ना,"उनीहरुले अर्थमन्त्री डाक्टर प्रकाशशरण महतले सोमबारको प्रतिनिधि सभा बैठकमा स्पष्ट जवाफ नदिएकाले आन्दोलन गर्न परेको बताएका छन्। धनगढी : ६ सय शय्याको अस्पतालसहित साढे ५ अर्बका संरचना तयार भइसकेको गेटा मेडिकल कलेजका बारेमा नीति तथा कार्यक्रम र बजेटमा फरकफरक कुरा आएपछि स्थानीय आन्दोलित भएका छन्। मेडिकल विश्वविद्यालयको माग गर्दै मेडिकल कलेज संघर्ष समितिले मंगलबार प्रदेश प्रमुखको कार्यालय अगाडि धर्ना दिएका हुन्। हाल प्रदेश प्रमुख देवराज जोशी रहेका छन्। उनीहरुले अर्थमन्त्री डाक्टर प्रकाशशरण महतले सोमबारको प्रतिनिधि सभा बैठकमा स्पष्ट जवाफ नदिएकाले आन्दोलन गर्न परेको बताएका छन्। उनीहरुले आँखामा कालोपट्टी बाँधेर धर्ना दिएका हुन्। मेडिकल कलेज सञ्चालन रोक्न माफियाहरू लागि परेको भन्दै उनीहरूले सरकारको आलोचना गरेका छन्। जेठको ६ गते राष्ट्रपति रामचन्द्र पौडेलले संयुक्त सदनमा प्रस्तुत गरेको नीति तथा कार्यक्रममा गेटमा मेडिकल विश्वविद्यालय बनाउने कुरा उल्लेख छ। बजेटमा भनिएको छ, गेटा विश्वविद्यालय सम्बन्धी विधेयक यसै अधिवेशनमा प्रस्तुत गरिनेछ। उक्त अस्पताल यसै वर्ष सञ्चालनमा ल्याइने छ। तर नीति तथा कार्यक्रमको ९ दिनपछि अथवा जेठ १५ गते अर्थमन्त्री डाक्टरमहतले प्रस्तुत गरेको बजेट वक्तव्यमा भने गेटामा सहिद दशरथ चन्द स्वास्थ्य विज्ञान प्रतिष्ठान बनाइने र एक सय शय्याको अस्पताल सञ्चालनमा ल्याउने कुरा उल्लेख भएपछि स्थानीय विरोधमा उत्रिएका हुन्। अर्थमन्त्री महतले बजेट वक्तव्यमा भनेका छन, गेटा मेडिकल कलेजलाई सहिद दसरथ चन्द स्वास्थ्य विज्ञान प्रतिष्ठानका रूपमा सञ्चालन गर्ने व्यवस्था मिलाइने छ। गेटा अस्पताललाई एक सय शय्याका रूपमा विकास गर्न पूर्वाधार निर्माण, उपकरण खरिद र जनशक्ति व्यवस्थापनका लागि बजेटको व्यवस्था गरेको छु। नीति तथा कार्यक्रममा मेडिकल विश्वविद्यालय आएपछि खुसी भएका सुदूरपश्चिमवासीहरू बजेट वक्तव्यमा प्रतिष्ठानको कुरा आएपछि आन्दोलित भएका हुन्। मेडिकल कलेज सञ्चालनका लागि गठन भएको संघर्ष समितिका संयोजक लोकराज पाण्डेले पाँच पटक प्रधानमन्त्री भइसकेका शेरबहादुर देउवालाई समेत गेटामा मेडिकल विश्वविद्यालय सञ्चालनका लागि चासो नभएको आरोप लगाए। गेटामा कलेल भवन, ६ सय शय्याको अस्पताल भवन, चिकित्सक र नर्सिङ आवास, प्रशासनिक भवन गरी ५६ वटा ठुलाठुला भवनहरू निर्माण भइसकेका छन्। कलेज भवनमा फर्निचर पनि राखि सकिएको छ भने विद्युतको सबस्टेशन र फोहर मैला व्यवस्थापनको टेन्डर भएर काम भइरहेको छ। मेडिकल कलेजको पूर्वाधारका लागि खटिएका नेता लेखराज भट्ट भन्छन्, वर्तमान सरकार स्वास्थ्य माफियाको चंगुलमा फसेको छ। सरकार गेटामा मेडिकल विश्वविद्यालय सञ्चालन गर्न नै चाहँदैन। नीति तथा कार्यक्रममा एउटा कुरा आउनु र बजेट भाषणमा अर्को कुरा आउनु भनेको यस क्षेत्रका जनतालाई अल्झाउनु बाहेक केही होइन। उनले सरकारले फरक फरक रूपमा गरेको निर्णय सच्याएर मेडिकल विश्वविद्यालय बनाउनु पर्ने माग गरे।यता नेकपा एमालेको प्रदेश समितिले प्रेस विज्ञप्ति नै प्रकाशित गरेर सरकारका दुई थरी निर्णयको विरोध जनाएको छ। प्रदेश अध्यक्ष दामोदर भण्डारी र प्रदेश सचिव धर्मराज पाठकले जारी गरेको विज्ञप्तिमा सरकारलाई प्रतिष्ठान बनाउने निर्णय सच्चाउन माग गरिएको छ। आन्दोलनमा उत्रिएकाहरूले स्वास्थ्य विज्ञान विश्वविद्यालयको विधेयक छिटो नआए चरणबद्ध आन्दोलन गर्ने चेतावनी दिएका छन्। सरकारको नेतृत्व गरिरहेको नेकपा माओवादी केन्द्रका स्थानीय नेता लछिराम आचार्य पनि फरक फरक निर्णय गरेर सरकारले सुदूरपश्चिमलाई धोका दिएको आरोप लगाए।"
सर्वोच्चले प्रचण्डलाई सोध्यो बाल सैनिकलाई अयोग्य लडाकु बनाउनुको कारण,"काठमाडौं : सर्वोच्च अदालतले नेकपा माओवादी केन्द्रका अध्यक्ष एवं प्रधानमन्त्री पुष्पकमल दाहाल 'प्रचण्ड'विरुद्ध माओवादी जनयुद्धकालमा बालसैन्यका रुपमा भर्ती भएका लेलिन विष्टले दायर गरेको रिटमा कारण देखाउ आदेश जारी गरेको छ। सर्वोच्चले रिट निवेदनलाई अग्राधिकारसमेत दिएको छ । रिटमाथि प्रारम्भिक सुनुवाइ गर्दै न्यायाधीश सपना मल्ल प्रधानको एकल इजलासले विष्ट लगायत बालबालिकालाई अयोग्य लडाकु बनाउनुको कारण प्रचण्डलाई सोधेको हो। माओवादी जनयुद्धकालमा २०५९ सालदेखि बालसैन्यको रूपमा भर्ती भएका लेनिन विष्टले आफूलाई अयोग्न लडाकुको बिल्ला भिराई शिविरबाट निकालेर युद्ध अपराध गरेको भन्दै नेकपा माओवादी केन्द्रका अध्यक्ष एवं प्रधानमन्त्री प्रचण्ड र पूर्वप्रधानमन्त्री डाबाबुराम भट्टराईविरुद्ध सर्वोच्चमा रिट दिएका थिए। निवेदक विष्टले बाल सेनाको रूपमा परिभाषित गरी पहिचान दिलाई राहत,परिपुरण,क्षतिपूर्ति र न्याय दिलाउन विपक्षीका नाममा परमादेश माग गरेका थिए। यसअघि विष्टको रिट सर्वोच्च प्रशासनले दरपीठ गरिदिएको थियो। सर्वोच्चको रजिस्ट्रारले जेठ १६ गते विष्टको निवेदन दरपीठ गरेका थिए। रिट निवेदन दरपीठ भएपछि विष्टले पुनः दर्ताको माग गर्दै जेठ १८ गते निवेदन दिएका थिए। गत शुक्रबार निवेदनमाथि सुनुवाइ गर्दै न्यायाधीश आनन्दमोहन भट्टराईको एकल इजलासले सर्वोच्च अदालतका रजिस्ट्रारले गरेको दरपीठ आदेश बदर गर्दै विष्टले दायर गरेको रिट निवेदन दर्ता गर्न आदेश दिएको हो। सत्य निरुपण तथा मेलमिलाप आयोगबाट संक्रमणकालीन न्याय पद्धतिअनुसार निरुपण हुने भन्दै रजिस्ट्रारले सर्वोच्च अदालत नियमावली, २०७४ को नियम १८ बमोजिम दर्ता नगरी विष्टको निवेदन दरपीठ गरेका थिए।"
मुटुमा समस्या देखिएपछि राष्ट्रपति पौडेल अस्पताल भर्ना,काठमाडौं : राष्ट्रपति रामचन्द्र पौडेल अस्पताल भर्ना भएका छन्। मुटुमा समस्या देखिएपछि मंगलबार बिहान राष्ट्रपति पौडेल बाँसबारीस्थित सहिद गंगालाल राष्ट्रिय हृदय केन्द्रमा भर्ना भएको स्रोतले जनाएको छ। यसअघि वैशाख ६ गते राष्ट्रपति पौडेल पेटमा समस्या देखिएपछि महाराजगन्जस्थित त्रिवि शिक्षण अस्पताल भर्ना भएका थिए। त्यहाँ उपचार हुन नसकेपछि थप उपचारका लागि वैशाख ६ गते भारत लगिएको थियो । उनको भारतको नयाँ दिल्लीस्थित अल इण्डिया इन्स्टिच्युट अफ मेडिकल साइन्सेसमा उपचार भएको थियो। करिब दुई हप्ता लामो उपचार पछि राष्ट्रपति पौडेल वैशाख १८ गते स्वदेश फर्केका थिए।
मन्त्रिपरिषद् बैठक सुरु,काठमाडौं : सिंहदरवारमा मन्त्रिपरिषद् बैठक सुरु भएको छ। प्रधानमन्त्री पुष्पकमल दाहाल प्रचण्डको आह्वानमा मन्त्रिपरिषद् बैठक बसेको हो। बैठकले समसमायिक विषयवस्तुमा निर्णय गर्ने बताइएको छ।
"सशक्त प्रतिपक्ष, जिम्मेवार भूमिका","हामी शान्ति प्रक्रियाका कुरामा यसअघि मिलेर गयौं। त्यसलाई अझैं टुंगोमा पुर्याउन सहयोग गर्न तयार छौं। सम्पत्ति शुद्धीकरणका विषयमा पनि सँगै छौं। यस्ता विषयमा सत्तापक्ष र विपक्ष भन्ने हुँदैन। नेकपा एमाले लोकतान्त्रिक पार्टी हो। अनि, हामी कानुनी शासनको पक्षमा पनि छौं। एमाले जनताको पार्टी भएकाले जहिले जनादेशको पक्षमा उभिन्छ र जनभावनाको कदर पनि गर्छ। हाम्रो मुलुकको शासन प्रणाली नै हो जनताको आशीर्वाद पाउने पार्टी सत्तामा पुग्ने। कहिले अन्य पार्टी पुग्छन् त कहिले एमाले। तर, जुन समय एमाले सत्तापक्षमा पुग्छ, सधंै नागरिकको पक्षमा काम गर्दै आएको छ। यो नागरिकले बुझेका पनि छन्। अहिले एमाले संसद्मा प्रतिपक्षको भूमिकामा छ। हामी प्रतिपक्षमा उभिइरहँदा हामीले भन्ने कुरा पनि सत्तापक्ष होस् या प्रतिपक्ष सबै संविधान र कानुनको दायरामा नै रहनुपर्छ भन्ने हो। एमालेको मत कानुन र मूल्य मान्यताको आधारमा रहेर देश सञ्चालन हुनुपर्छ भन्नेमा हो। र, यहीँ कुरामा हामी अडिक पनि छौं। प्रतिपक्ष जिम्मेवार हुन्छ र हुनुपर्छ भन्ने हाम्रो मान्यता हो। देशका प्रत्येक विषयमा प्रतिपक्षलाई एउटा समझदारीमा राखेर प्रत्येक विषयमा ऊसँग छलफल गरेर सत्तापक्ष अगाडि बढ्छ र बढ्नुपर्छ। यस्तो खालको सम्बन्ध हुन्छ सत्तापक्ष र प्रतिपक्षमा। तर, केही अगाडि यहाँ केही गलत काम पनि भएका छन्। प्रतिपक्षलाई कुनामा पार्ने र एक्लो बनाएर घेराबन्दी गर्ने काम भएको छ। यस विषयमा हामीले निरन्तर कुरा पनि उठाएका छौं। लोकतान्त्रिक समयको संसदीय प्रणालीमा सत्तापक्षले नै यसरी प्रतिपक्षलाई घेरामा पार्ने काम गर्नुहुँदैन। प्रतिस्पर्धा हुन्छ, त्यसलाई स्वीकार गर्नुपर्छ। निषेध गर्नुहुँदैन। तर, त्यो भइरहेको छ। यसको एमाले विरोध गर्छ। सदनमा मात्रै होइन, हरेक क्षेत्रमा स्वस्थ्य प्रतिस्पर्धा गरौं भन्ने हाम्रो कुरा हो। हामी सहयोग गरेर अगाडि बढ्न तयार छौं। जनताले जनताका लागि बनाएको संविधान कार्यान्वयन गर्दै अगाडि बढिरहेको बेला यसलाई व्यवहारमा पनि उतार्दै अगाडि बढ्नुपर्छ। प्रतिपक्षको भूमिकामा हामीले गर्ने काम स्पष्ट छ। हामीलाई सरकारमा जान हतारो छैन। सरकारमा जान हामी जे पनि गर्दैनौं। हामी एउटा जिम्मेबार प्रतिपक्षको भूमिका निर्वाह गर्दै अगाडि बढ्न तयार छौं। कतिपय आधारभूत कुरामा सत्तापक्षलाई सहयोग पनि गर्छौँ भने कतिपय कुरा देश र जनताको हितमा छैन भने त्यसमा हामी प्रतिपक्षको सशक्त भूमिकामा उत्रिका पनि छौं। नागरिकता विधेयक र रेशम चौधरीको रिहाइजस्ता विषयमा हामीले सदनमा प्रतिपक्षको मुख्य भूमिका निर्वाह पनि गरेका छौं। राष्ट्रपति रामचन्द्र पौडेलले नागरिकतासम्बन्धी विधेयक प्रमाणीकरण गर्नु संसद्माथिको नांगो प्रहार नै हो, जनताको अधिकारमाथि प्रहार हो। यसलाई प्रमाणीकरण गरेर संविधान, कानुन, स्थापित अभ्यास र संसदीय परिपाटीले नचिनेको बाटो हिँड्ने काम भएको छ। यो कदमले संसदलाई छेउ पार्ने काम भयो। यस्तो गर्नु गलत हो। निष्क्रिय भएको विधेयकलाई मन्त्रिपरिषद्ले प्रमाणीकरणका लागि सिफारिस गर्न मिल्दैन। नयाँ प्रतिनिधिसभासमेत आइसकेको अवस्थामा संसद्बाट सभामुख र राष्ट्रियसभा अध्यक्षले सिफारिस गर्नुपर्ने संवैधानिक व्यवस्था छ। यो मिच्नु त भएन नि ! अहिले उठेका विषयहरूलाई हामी जनताको बीचमा लैजान्छौं। अनि, संसद्मा उठाइरहन्छौं। यी लगायतका भ्रष्टाचारमा शून्य सहनशीलताको कुरा पनि आएको छ। भ्रष्टाचारमा कुनै राजनीतिक जात, दल र लिंग भन्ने हुँदैन। भ्रष्टाचारको विरुद्धमा अगाडि बढ्ने कुरामा हामी सत्तापक्षसँग मिलेर जान तयार छौं। यो नीति मान्यताअन्तर्गत रहेर एउटा जिम्मेवार प्रतिपक्षको भूमिका बहन गर्न तयार छौं, र गरिरहेकै छौं। हामी शान्ति प्रक्रियाका कुरामा यसअघि मिलेर गयौं। त्यसलाई अझैं टुंगोमा पुर्याउन सहयोग गर्न तयार छौं। सम्पत्ति शुद्धीकरणका विषयमा पनि सँगै छौं। यस्ता विषयमा सत्तापक्ष र विपक्ष भन्ने हुँदैन। देश र जनताको हित गर्ने कुरामा सबै एक हुनुपर्छ, यो सबैको दायित्व र कर्तव्य पनि हो। (नेम्बाङ नेकपा एमाले उपाध्यक्ष हुन्)"
धरानमा हर्क साङपाङले श्रमदानबाट भित्र्याए पानी (फोटो फिचर),"धरान : खानेपानीको चरम अभावका कारण केही दिनदेखि काकाकुल बनेको सुनसरीको धरान उपमहानगरपालिकामा जनश्रमदान गरेर खानेपानी भित्र्याइएको छ। धरानका मेयर हर्क साम्पाङले चलाएको श्रमदान अभियानबाट धरानमा नयाँ खानेपानी भित्र्याइएको हो। धरान उपमहानगरपालिका२० मा पर्ने कोकाहा खोलाको पानी सुनसरीको बराहक्षेत्र नगरपालिका हुँदै घना जंगल क्षेत्रबाट धरान ल्याइएको हो। ९८ दिनसम्म चलाइएको जनश्रमदानबाट मंगलबार धरानमा खानेपानी भित्राइएको मेयर साम्पाङले बताए। उनले कोकाहा खोलाको पानी धरान ल्याइएसँगै धरानबासीलाई खानेपानी वितरणमा केही सहज हुने बताए। धरानमा पानी झारिएपश्चात पानी हेर्न धरानबासीहरूको भीड लागेको थियो। धेरै जसोले पानी झारेको स्थानमा नुहाएर खुसी व्यक्त गरेका थिए। कोकाहा खोला खानेपानी श्रमदान अभियानका प्रोजेक्ट म्यानेजर दत्त लिम्बुले करिब ४० किलोमिटर लम्बाईको दूरीबाट ४ करोड ५० लाख लागतमा धरानमा खानेपानी भित्र्याइएको बताए। उनले कोकाहा खोलाको खानेपानी धरान ल्याउन देशविदेशमा रहेका नेपाली, धरानबासी र विभिन्न स्थानबाट श्रमदानमा आएका व्यक्तिहरूको सहयोगमा खानेपानी धरान ल्याइएको बताए। म्यानेजर लिम्बुले श्रमदानबाट धरान झारिएको खानेपानी ल्याउँदा १० लाखभन्दा बढी रकम तिर्न बाँकी रहेको बताए। धरानमा खानेपानीको चरम अभाव भइरहेका बेला कोकाहा खोलाबाट ल्याइएको पानीले धरानबासीले भोग्दै आएको खानेपानी समस्यालाई केही राहत मिल्ने अपेक्षा गरिएको दैनिक श्रमदानमा खटिएका एनसी राईले बताए। उनले एकसय ४० एमएमको पाइपबाट धरान ल्याएको खानेपानी एक सेकेण्डमा १२ लिटरसम्म उत्पादन हुने अपेक्षा गरिएको बताए। धरान खानेपानी व्यवस्थापन बोर्डका प्रमुख इन्जिनियर राजु पोखरेलले कोकाहा खोलाबाट ल्याइएको खानेपानी बोर्डको ट्यांकीमा मिसाएर धरानबासीलाई वितरण गर्ने बताए। उनले कोकाहा खोलाबाट ल्याइएको खानेपानीको सबै प्रक्रिया पुर्याएर वितरण गरिने बताए। श्रमदान र स्वतस्फुर्त गरिएको आर्थिक सहयोगको माध्यमबाट कोकाहा खोलाको पानी धरान ल्याइएको छ। ४० किलोमिटर जंगल क्षेत्रमा प्लाष्टिकको पाइपबाट धरानमा खानेपानी ल्याइएको हो। जंगल क्षेत्रमा खुल्लारूपमा पाइपबाट पानी ल्याउँदा आगलागी र बाढीपहिरो आउँदा पाइपमा क्षति पुर्याउने भएकाले यसको दीर्घकालीनरूपमा पाइपलाई व्यवस्थापन गर्न आवश्यक रहेको धरान १६ का भुपाल साम्पाङको सुझाव छ। जनश्रमदानबाट धरानमा खानेपानी ल्याएने मेयर साम्पाङ लगायतका श्रमदातालाई धरानवासिले धन्यवाद दिएका छन्।"
क्वारेन्टाइनको माग गर्दै कैलालीको सत्ती भन्सार कार्यालयमा तालाबन्दी,"टिकापुर : कैलालीको खक्रौलास्थित सत्ती भन्सार कार्यालयमा तालाबन्दी गरिएको छ। प्रयोगशालासहित क्वारेन्टाइनको माग गर्दै टीकापुर उद्योग वाणिज्य महासंघले आज बिहान भन्सार कार्यालयमा तालाबान्दी गरेको हो। छोटी भन्सार कार्यालयबाट मुल भन्सारमा स्तरोन्नति भएसँगै क्वारेन्टाइनको माग गर्दै आए पनि हालसम्म सम्बोधन नहुँदा संघ आन्दोलनमा उत्रिएको हो। विगतदेखि माग गर्दै आइरहेको प्रयोगशालासहित क्वारेन्टाइन स्थापना गर्नुको साटो मेनुवलमा समेत नहुने गरी भन्सारको सिस्टमबाट हटाइएको महासंघको आरोप छ। यसअघि जेठ २८ गते उद्योग वाणिज्य संघले इलाका प्रशासन कार्यालयमार्फत् सरकारलाई दुई दिने अल्टिमेटमसहित ज्ञापनपत्र बुझाएको थियो। २०७५ असार २० गतेको मन्त्रिपरिषद निर्णयअनुसार खक्रौलास्थित सत्ती भन्सारलाई मुल भन्सारमा स्तरोन्नति गर्ने निर्णय गरेको थियो। सत्ती भन्सारमा प्रयोगशालासहितको क्वारेन्टाइन नहुँदा व्यवसायीहरूले दु:ख पाइएका छन्। क्वारेन्टाइन नहुँदा यहाँका व्यवसायीहरू धनगढी वा नेपालगन्ज जानुपर्ने बाध्यता छ। भारतीय कस्टमले भन्सार गरे पनि सत्ती भन्सारले सिस्टमबाटै सत्ती भन्सार हटाएकाले कच्चा पदार्थ लामो समयदेखि भन्सारमै थन्किएको व्यापारीहरू बताउँछन्। भन्सार कार्यालयमा क्वारेन्टाइन नहुँदा फलफूल, खाद्यान्न, खाद्यजन्य कच्चा पदार्थ आयात गर्ने यस क्षेत्रका व्यवसायीहरूले समस्या झेल्दै आइरहेका छन्।"
बुधबार देशका चारवटा प्रदेशमा वर्षा हुने,"काठमाडौं : बुधबार देशका चारवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी, बागमती र गण्डकी प्रदेशका केही स्थानहरूमा र मधेश प्रदेश लगायत बाँकी पहाडी भूभागका थोरै स्थानहरूमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। बुधबार राति कोशी प्रदेश लगायत बागमती र गण्डकी प्रदेशको पहाडी भूभागका केही स्थानहरूमा मेघगर्जनचट्याङसहित हल्का देखि मध्यम वर्षाको सम्भावना रहेको छ। साथै मधेश प्रदेश लगायत बाँकी पहाडी भूभागका एकदुई स्थानमा मेघगर्जनचट्याङसहित क्षणिक वा हल्का वर्षाको सम्भावना रहेको महाशाखाले जनाएको छ।"
जबर्जस्ती करणीमा वृद्धसहित चार जनालाई १८ वर्ष कैद,"ओखलढुंगा : नाबालिकालाई जबर्जस्ती करणी गर्ने विरुद्ध जिल्ला अदालतले चार जनालाई १८ वर्ष कैद सजायको फैसला गरेको छ। जिल्ला अदालतका न्यायाधीश टीकाराम आचार्यको एकल इजलासले मंगलबार फैसला गरेको हो। जबर्जस्ती करणीमा सिद्धिचरण नगरपालिका३ नारायणस्थान माध्यमिक विद्यालयका प्रधानाध्यापक पूर्णप्रसाद फुयाँल, स्थानीय ८० वर्षीय फडिन्द्रप्रसाद दाहाल, डम्बरबहादुर भुजेल र केवल भुजेललाई १८ वर्ष कैदसहित क्षतिपूर्ति र जरिवाना तोकिएको छ। फुयाललाई १ लाख ५० हजार क्षतिपूर्ति र अन्य तीन जनालाई ५० हजार रुपैयाँको दरले क्षतिपूर्ति तोकिएको हो। त्यसैगरी ६ लाखको दरले जरिवाना गरिएको फैसलामा उल्लेख छ। १२ वर्षीया नाबालिकालाई फरकफरक स्थान र समयमा जबर्जस्ती करणी गरेको अभियोग लागेको थियो। २०७९ असार २३ गते दर्ता भएको मुद्दाको अन्तिम फैसला मंगलबार भएको हो। अभियुक्तमध्येका ८० वर्षीय दाहालले ज्येष्ठ नागरिक ऐनअनुसार सजाय छुट माग गरे पनि अन्य अभियुक्त सरह नै कैद सजाय तोकिएको छ।"
सिआइबीको टोली नवलपरासीमा,नवलपरासी : एक दम्पती हत्याबारे अनुसन्धान गर्न नेपाल प्रहरीको केन्द्रीय अनुसन्धान ब्युरो (सिआइबी) को टोली पश्चिम नवलपरासी आएको छ। नवलपरासीको प्रतापपुर गाउँपालिका८ मा गत सोमबार दम्पती हत्या भएको थियो। उक्त वडाको पथलहनी बस्ने ५५ वर्षीय तिलकराम भेडिहार र उनकी श्रीमती ५० वर्षीया निर्मला भेडिहारको वीभत्स हत्या भएको हो। उनीहरूको टाउकोमा धारिलो हतियार प्रयोग गरी हत्या गरिएको जिल्ला प्रहरी कार्यालयले जनाएको छ। जिल्ला प्रहरी कार्यालयका सूचना अधिकारी एवं प्रहरी नायब उपरीक्षक भोजराज पाण्डेका अनुसार सिआइबीको र जिल्ला प्रहरी कार्यालयको टोलीले संयुक्तरूपमा उक्त हत्याको अनुसान्धान गरिरहेको बताए। उनको अनुसार अनुसन्धानमा अपराधिको नजिक पुगिसकेको छ। अपराधिले घटना होसियारीपूर्वक घटाएकाले सामान्य प्रमाणसमेत छोडेका छैनन्। जिल्ला प्रहरी कार्यालयले उक्त घटनामा अनुसन्धान गर्दा अपराधि नजिक पुग्न नसक्दा तीन दिनदेखि सिआइबीको दुई टोली पनि आएर अनुसन्धानलाई अगाडि बढाएको उपरीक्षक पाण्डेले जानकारी दिए। उनको अनुसार प्रहरी अपराधिको नजिक पुगिसकेको छ। हत्या भएको दम्पतीको सोही वडामा रहेको बैरिहवा भन्ने गाउँमा घर रहेको छ तर उनीहरू सामान्य खेतीपातीसँगै भैँसीपालन गरी पथलहनीमा बस्दै आएका थिए। उनीहरूका सन्तान उक्त गाउँमै बस्दै आए पनि दम्पती भने गाईभैँसीलाई रेखदेख गर्नको लागि पथलहनीमा बस्दै आएका थियो। उनीहरूको हत्यापछि शवलाई आँगनमा फालिएको थियो।
६ सय बढी कृषकलाई औषधि छर्किने मेसिन प्रदान,"गौशाला (महोत्तरी) : ५० प्रतिशत अनुदान रकममा गौशाला नगरपालिकाको कार्यालयले किसानहरूलाई औषधि छर्किने मेसिन (ट्यांकी) वितरण गरिएको छ। मंगलबार एक कार्यक्रमको आयोजना गरी नगरका ६ सय ३२ जना कृषकहरूलाई सो मेसिन प्रदान गरेका हुन्। एक पटक चार्ज गर्दा कम्ती ५ घण्टासम्म चलाउने सक्ने भएकोले यो ट्यांकीलाई हातले पनि चलाउने किसिमको रहेको गौशाला नगरपालिकाको कार्यालय कृषि शाखाले जनाएको छ। नगरपालिकाको कार्यालयले गत आर्थिक वर्षको योजनामै राखेर कृषकलाई खेतीपाती गर्ने उद्देश्यले प्याकेजसहितको योजना ल्याएको नगरप्रमुख डा दिपेन्द्र महतोले बताए। नगरले यसअघि स्थानीय किसानलाई लक्षित गर्दै विभिन्न चरणको प्याकेजमा खेतखेतमा पानीको बन्दोवस्त, बिउ बिजन, अनुदानमा मलखाद्य प्रदान गरिसकेको नगरप्रमुख डा महतोले जानकारी दिए। गौशाला नगरपालिकाले १ हजार ५ सय ५ रुपैयाँ लिई किसानहरूलाई सो ट्यांकी उपलब्ध गराएको नगर कृषि शाखा प्रमुख कमला पौडेलले जानकारी दिइन्।"
बलात्कार कसुरमा युवकलाई चार महिना कैद,"नुवाकोट : बलात्कार कसुरमा नुवाकोटमा एक युवकलाई अदालतले जरिवानासहित चार महिना कैद सजायको फैसला गरेको छ। युवकलाई कारागार चलान गरिएको छ। १२ वर्षीया बालिकालाई बलात्कार गरेको कसुरमा नुवाकोट जिल्ला अदालतले पश्चिमी भेगमा रहेको किस्पाङ गाउँपालिका३ का २० वर्षीय परिमान तामाङलाई चार महिना कैद सजायको फैसला सुनाएको हो। जिल्ला न्यायाधीश मदनबहादुर धामीको एकल इजलासले गरेको अन्तिम फैसलामा अभियोगमा आंशिक दाबी पुग्ने ठहर गर्दै चार महिना कैद सजायको फैसला गरेको हो। यसका साथै तामाङलाई १० हजार रुपैयाँ जरिवाना, २५ हजार रुपैयाँ पीडितलाई क्षतिपूर्ति भराउन र पाँच सय २० रुपैयाँ पीडित राहत कोषमा दाखिला गर्न आदेश भएको नुवाकोट जिल्ला अदालतले जनाएको छ। तामाङले गत २०७८ माघ १२ गते बलात्कार गरेको भन्दै जिल्ला प्रहरी कार्यालयमा माघ १३ गते उजुरी दर्ता भएको थियो। पीडित बालिकाको नुवाकोट जिल्ला त्रिशूली अस्पतालमा स्वास्थ्य परीक्षण गरिएको थियो। कसुरदार तामाङलाई जिल्ला अदालतले गत २०७८ फागुन ५ गते पुर्पक्षका लागि थुनामा राख्न आदेश दिएको थियो।"
कोशी प्रदेशका ८५ हजार पशुमा लम्पीस्किन,"बेलबारी : कोशी प्रदेशका ८५ हजार पशुमा लम्पीस्किन सङ्क्रमण पुष्टि भएको छ। जसमध्ये एक हजार एक सय पशु मरिसकेको उद्योग कृषि तथा सहकारी मन्त्रालयले जानकारी दिएको छ। मोरङको उत्तरी भेगका गाईभैँसीमा लम्पीस्किन रोगको सङ्क्रमण बढ्दो छ। चरनका लागि जंगल जाने गाईभैँसीमा बढी मात्रामा संक्रमण देखिएको बेलबारीका पशु विकास अधिकृत बाबुराम बस्नेतले बताए। बेलबारी११ लक्ष्मीमार्गका चक्रप्रसाद न्यौपानेका गोठका पाँचवटै गाईबाच्छा लम्पीस्किन रोगबाट संक्रमित छन्। संक्रमितमध्ये एउटा बाच्छो मरिसकेको न्यौपानेले बताए। उनका जस्तै गाउँका धेरै गाईभैँसी संक्रमित भएका छन्। पशु विकास अधिकृत बाबुराम बस्नेतले बेलबारीमा मात्रै दुई सयभन्दा धेरै गाईगोरुमा लम्पीस्किन रोगको सङ्क्रमण देखिएको छ र केही भैँसीमा पनि लक्षण देखिएको बताए। पशुको छालामा अचानक नयाँ खालको सङ्क्रमण देखिनु, गिर्खा आउनु, घाउजस्तो भएर पिप बग्नु, उच्च ज्वरो आउनु लम्पीस्किन रोगका लक्षण भएको भेटनरी अस्पताल तथा पशुसेवा विज्ञ केन्द्र मोरङका वरिष्ठ पशुसेवा अधिकृत डा अजय शाहको भनाइ छ। मोरङको १७ वटै पालिकामा सङ्क्रमण फैलिएको र जसमध्ये लेटाङका धेरै पशुमा रोगको सङ्क्रमण देखिएको उनले बताए। रोगी पशुको उपचार खोप मात्रै भएको भन्दै उहाँले हाल धेरै पालिकामार्फत खोप उपलब्ध गराउन थालिएको छ।"
फेवा सिमसारमा गरिएको प्लटिङमा पोखरा महानगरपालिकाले चलायो डोजर,"पोखरा : विश्व रामसार सूचीमा सूचीकृत फेवा सिमसार पुरेर बनाइएको प्लटिङमा पोखरा महानगरपालिकाले मंगलबार डोजर लगाएर भत्काएको छ। फेवातालको मुहानको पानीको घोल, दलदल क्षेत्र पुरेर स्थानीयले धमाधम प्लटिङ गर्न थालेपछि महानगरपालिकाले पटक पटक डोजरको चाबी खोस्दा पनि अटेर गरी पुरेको ठाउँमा घडेरी छ्ट्याउन लगाइएको डीपीसी महानगरपालिकाले भत्काएको हो। राज्यले करोडौ खचेर सिँचाइ सुविधा पुर्याइएका पोखराका कृषि भूमि प्लटिङ गरेर सकिएपछि जग्गा दलालका आँखा विश्व रामसार सूचीमा सूचीकृत फेवा सिमसारमा परेको छ। चीन सरकारले २०४२ सालमा ५० करोड खर्चेर सेती नदीमा बाँध बाँधेर नहर बनाई सिँचाइ सुविधा पुर्याएका पोखराका कुँडहर, चाउथे, लेखनाथको शिसुवा लगायतका फाँट बस्ती बसिसकेको छ। यस्तै गरी फेवातालमा करोडौं खर्चेर बाँधा बाधेर सिँचाइ सुविधा पुर्याइएको बिरौंटा फाँटमा पनि बस्ती बसिसकेको छ। फेवाताल नजिकैको सेदी, भकुण्डे क्षेत्रमा यस अघि नै बस्ती बसिसकेको छ। प्रजातन्त्र प्राप्तिको ३२ वर्षमा सरकारले पोखराका कृषि भूमि जोगाउन नसक्दा कास्की जिल्ला खाद्यान्नमा परनिर्भर भएको छ। कृषिप्रधान देशको कृषि भूमि यसरी कंक्रिट जंगलमा परिणत भएको छ। सरकारले जग्गाको वर्गीकरण बेलैमा गर्न नसक्दा यस्तो समस्या आएको संरक्षणकर्मी राजु आचार्य बताउँछन्। पोखराका करोडौं खर्चेर सिँचाइ सुविधा पुर्याइएका कृषि भूमि मासिएको छ। सिँचाइ सुविधा पुर्याइएका कृषि भूमि प्लटिङ गरेर सकेपछि तालको आयु सँग जोडिएको फेवा फाँट जुन विश्व रामसार सूचिमा सूचिकृत छ यस फाँटतर्फ जग्गा दलालहरूको आँखा परेको हो। फेवा फाँठको जेठोबुढो धान अन्य फाँटको भन्दा राम्रो हुने भएकोले उपभोक्ताले जस्तै किसानको रोजाई पनि फेवा फाँटको जेठोबुढो धानको बिउँमा पर्ने उनले सुनाए। पोखरा महानगरपालिकाले किसानले उत्पादन गरेको धानले उचित मूल्य पाओस् भनेर प्रत्येक वर्ष जेठोबुढो धानको समर्थन मूल्य तोक्दै आएको छ। जेठोबुढो धानको समर्थन मूल्य पोखराका अरू धान मनसुली लगायत भन्दा डबल नै बढी मूल्य रहेको छ। जेठोबुढो धानको समर्थन मूल्य महानगरपालिकाले प्रति क्विन्टल ९ हजार तोकेको छ तर किसानले १० हजार बढी मूल्यमा बिक्री गर्ने गरेको पोखरा १८ का किसान शिव थापाले सुनाए। अदालतले पुर्न रोक्न अन्तरिम आदेश दिँदा पनि संघ र प्रदेश सरकारले कुनै चासो नदिएको संरक्षण कर्मी रामबहादुर पौडेल बताउँछन्। नागरिक समाज कास्की वातावरण संरक्षणका लागि महाअभियान कास्कीले फेवा सिमसार पुर्नबाट जोगाउन माग गर्दै गण्डकी प्रदेश, संघ सरकारका प्रतिनिधि र महानगर प्रमुखलाई ज्ञापन पत्र दिए पनि संरक्षणको काम नभएको वातावरण संरक्षणका लागि महाअभियान कास्की संयोजक समेत रहेका पोडेलले बताए। पोखरा महानगरपालिका फेवा सिमसार क्षेत्र संरक्षणमा लागेको यसमा प्रदेश, संघ र पोखरेली नागरिक र जग्गा धनीले पनि साथ दिनुपर्ने पोखरा महानगरपालिकाका प्रवक्ता मोतिलाल तिम्सिनाले सुनाए। सिमसार पुर्न प्रयोग भएका डोजर, टिपर नियन्त्रणमा लिएर पटक पटक जरिमाना गर्दा पनि अटेरी गरेपछि एउटा डोजर र एउटा टिपर महानगरपालिकाले जफत गरेको पनि उनले सुनाए। स्थानीय जग्गा धनी भने आफ्नो लालपूर्जाको जमिन पुर्न पाउनु पर्ने बताउँदै आएका छन्। महानगरपालिकाले फेवा सिमसार पुरेर जग्गा छुट्टाउन लगाएको डीपीसी भत्काए पनि सिमसार क्षेत्रको पानीको घोल, दह, दलदल क्षेत्र पुरेको माटो भने झिकेको छैन। उच्च अदालत पोखराले रामसार क्षेत्रमा सूचीकृत सिमसार क्षेत्र पुर्न रोक लगाए पनि सिमसार पुर्न रोकिएको थिएन। सिमसार पर्ने क्रम नरोकिएपछि पोखरा महानगरपालिकाले सिमसार पुर्न प्रयाग भएको एउटा डोजर र एउटा टिपर जफत नै गर्नु परेको थियो। पुरेको ठाउँमा घडेरी छुट्याउन डीपीसी लगाएपछि महानगरपालिकाले डीपीसी भत्काएको हो। महानगरपालिकाले सशस्त्र प्रहरी, नेपाल प्रहरी र महानगर प्रहरीको उपस्थितिमा दुईवटा जेसीबी प्रयोग गरी प्लटिङ भत्काइएको हो। तालको अस्थित्वसँग जोडिएको फेवा सिमसार पुरिँदा पनि पुर्न नरोकेको भन्दै संरक्षण कर्मी, पोखरेलीले पोखरा महानगरपालिका, प्रदेश र संघ सरकारको आलोचना गर्दै आएका छन्।"
अर्थ समितिको निर्देशनपछि ब्रोकर लाइसेन्स प्रक्रिया फेरि रोकियो,"काठमाडौं : सर्वोच्च अदालतको आदेशपछि अघि बढेको धितोपत्र व्यापारी र धितोपत्र दलाल (ब्रोकर) अनुमति (लाइसेन्स) प्रक्रिया संघीय संसद् प्रतिनिधिसभाअन्तर्गतको अर्थ समितिको निर्देशनपछि फेरि रोकिएको छ । अर्थ समितिको सोमबार बसेको बैठकले नयाँ धितोपत्र व्यापारी र स्टक एक्सचेञ्जको लाइसेन्स प्रक्रिया रोक्न निर्देशन दिएको हो । अर्थ समितिले अर्थ मन्त्रालय र नेपाल धितोपत्र बोर्डलाई पत्र पठाउँदै उक्त निर्णय कार्यान्वयन गर्न भनेको छ । 'धितोपत्र दलाल र धितोपत्र व्यापारीको अनुमति प्रदान गरिएको सम्बन्धमा न्यूनतम मापदण्ड पूरा गरेनगरेको विषयमा समितिले छानबिन गरी निष्कर्ष नपुगेसम्म इजाजतसम्बन्धी सम्पूर्ण प्रक्रिया तत्काल स्थगित गर्न नेपाल सरकार अर्थ मन्त्रालय,नेपाल धितोपत्र बोर्ड र नेपाल स्टक एक्सचेञ्जलाई निर्देशन दिने निर्णय भएको छ,'समितिले पठाएको पत्रमा भनिएको छ । त्यस्तै,समितिबाट विस्तृत अध्ययन गरी अर्को निर्णय नभएसम्मका लागि नयाँ स्टक एक्सचेन्जको स्थापनाको काम कारबाही अगाडि नबढाउन पनि निर्देशन दिइएको छ । आगामी बैठकमा अर्थ मन्त्रालय र नेपाल धितोपत्र बोर्डका पदाधिकारीलाई बोलाएर यस विषयमा थप छलफल गर्ने निर्णय पनि अर्थ समितिको सोमबारको बैठकले गरेको छ । अहिले अर्थ समितिले रोकेको धितोपत्र व्यवसायीको लाइसेन्स प्रक्रियालाई यसअघि सर्वोच्च अदालतबाट भने अघि बढ्न फैसला भइसकेको छ । सर्वोच्च अदालतको गत चैत २६ गतेको फैसलाले नयाँ स्टक कम्पनी, कमोडिटी मार्केट र धितोपत्र कारोबारका लागि नयाँ दलाल व्यवसायी (ब्रोकर) लाइसेन्स जारी गर्न बाटो खुलेको थियो । धितोपत्र बोर्डले गत असोज २ गते नयाँ स्टक र धितोपत्र दलाल व्यापारीको अनुमतिपत्रका लागि पहिलोपटक आवेदन मागेको थियो । बोर्डको उक्त निर्णयविरुद्ध प्रधानमन्त्री तथा मन्त्रिपरिषद्को कार्यालय, अर्थ मन्त्रालय, नेपाल धितोपत्र बोर्ड र नेपाल स्टक एक्सचेन्जसमेतलाई विपक्षी बनाइ अधिवक्ता दीपक विक्रम मिश्रले गत असोज ३१ गते सर्वोच्च अदालतमा मुद्दा दायर गर्नुभएको थियो । उक्त मुद्दा सर्वोच्चको चैत २६ गतेको फैसलाले खारेज गरेपछि धितोपत्र बोर्डले चैत ३० गते सूचना जारी गर्दै वैशाख १० गतेसम्म आवेदन दिइसक्न भनेको थियो । त्यसपछि प्रधानमन्त्री पुष्पकमल दाहाल प्रचण्डको निर्देशनपछि नयाँ स्टक लाइसेन्स प्रक्रिया रोकिए पनि धितोपत्र व्यापारी र धितोपत्र दलालको अनुमति प्रक्रिया भने अघि बढिरहेको थियो । धितोपत्र बोर्डले जेठ ८ गते सातवटा र जेठ २२ गते ११ वटा गरी १८ वटा कम्पनीलाई धितोपत्र व्यापारी र ब्रोकर लाइसेन्ससमेत दिइसकेको छ । यसरी लाइसेन्स पाइसकेका कम्पनीले न्यूनतम मापदण्ड पुरा गरेनगरेको बारे अनुसन्धान गर्न आवश्यक रहेको भन्दै अर्थ समितिले प्रक्रिया रोक्न निर्देशन दिएको हो । नयाँ स्टक लाइसेन्सबारे अर्थ समितिमा दुई उजुरी प्रधानमन्त्रीको निर्देशनपछि रोकिएको धितोपत्र बजार सञ्चालनका लागि अनुमति दिने विषयमा अर्थ समितिमा दुईवटा उजुरी परेका छन् । जेठ ७ गते कास्कीका विनोद तिमील्सिनाको नामबाट धितोपत्र बजार सञ्चालनको सिफारिस प्राप्तिका लागि ४५ दिनको समायावधि तोकि पुनः सूचना गरियोस् भन्दै उजुरी परेको छ । त्यस्तै, नेप्से कर्मचारी सङ्घले पनि जेठ ७ गते नै नयाँ स्टक एक्सचेञ्जको लाइसेन्स सम्बन्धमा उजुरी दर्ता गराएको छ । नेपाल धितोपत्र बोर्डबाट २०७९ चैत ३० गते १० दिनको मात्र म्याद राखी पुनः सूचना प्रकाशित गरिएकाले धितोपत्र बजार सञ्चालनको सिफारिस प्राप्तिका लागि धितोपत्र बजार सञ्चालनका लागि सङ्गठित संस्था स्थापना गर्न बोर्डबाट सिफारिस गर्ने सम्बन्धित निर्देशिका २०७९ बमोजिम ४५ दिनकै म्याद राखी पुनः प्रकाशित गरियोस्, विनोद तिमील्सिनाले दायर गर्नुभएको उजुरीमा भनिएको छ । नेप्से कर्मचारी संघले दायर गरेको उजुरीमा स्टक एक्सचेञ्जको लाइसेन्स प्रक्रिया रोक्नका लागि मन्त्रिपरिषद्बाट निर्णय भएपनि धितोपत्र बोर्डबाट हालसम्म सो निर्णय पालना भएको औपचारिक जानकारी नभएको उल्लेख छ । पटकपटक अध्ययन धितोपत्र बजारको विकास तथा विस्तारका लागि नयाँ स्टक एक्सचेन्ज तथा कमोडिटी मार्केट खोल्नुपर्ने र थप ब्रोकर लाइसेन्स खुलाउनुपर्ने बोर्डले बताउँदै आएको छ । धितोपत्र कारोबारको सेवा तथा गुणस्तर स्वच्छ, निष्पक्ष, पारदर्शी र प्रतिस्पर्धी बनाई सर्वसाधारण लगानीकर्ताको पहुँच अभिवृद्धि गर्न धितोपत्र दलाल तथा धितोपत्र व्यापारी थप गर्न लागिएको बोर्डको भनाइ छ । चालु आर्थिक वर्ष २०७९८० को धितोपत्र बजार तथा वस्तु विनिमय बजारसम्बन्धी नीति तथा कार्यक्रममा पनि धितोपत्र बजारलाई देशव्यापी बनाउन वित्तीय रुपले सबल नयाँ धितोपत्र दलाल व्यवसायीको संख्या थप गरिने उल्लेख छ । करिब १५ वर्ष अघिदेखि नै नयाँ स्टक खोल्ने विषय चर्चाको आएको थियो । नयाँ स्टक एक्सचेञ्ज सम्बन्धमा अध्ययन गरी सिफारिस गर्न नेपाल धितोपत्र बोर्डका तत्कालिन बोर्ड सदस्य लालमणि जोशीको संयोजकत्वमा एक समिति गठन भएको थियो । जोशी संयोजकत्वको अध्ययन समितिको सुझाव प्रतिवेदनमा नेपालको धितोपत्र बजार तथा लगानीको हितलाई हेरी थप एउटासम्म स्टक एक्सचेञ्ज स्थापना गर्न अनुमति प्रदान गर्न उपयुक्त हुने र आधुनिक स्टक एक्सचेञ्जका लागि आवश्यक अन्तर्राष्ट्रिय प्रचलन तथा विज्ञहरुको सुझावसमेतका आधारमा स्टक एक्सचेञ्ज स्थापना र सञ्चालन गरी बजारलाई योगदान गर्न सक्ने मापदण्डभित्र पर्नेलाई स्टक एक्सचेञ्ज सञ्चालन अनुमतिपत्र प्रदान गर्न उपयुक्त हुनेउल्लेख छ । त्यसैगरी, २०७४ वैशाख २६ गतेको धितोपत्र बोर्डको बोर्ड बैठकले धितोपत्र बजार सञ्चालन नियमावली २०६४ को अधिनमा रहि एक नयाँ स्टक एक्सचेञ्ज सञ्चालन गर्न अनुमति दिने सम्बन्धमा सैद्धान्तिक सहमति दिएको देखिन्छ । सोही बैठकले नयाँ स्टक एक्सचेञ्ज सञ्चालन गर्न अनुमति दिने सम्बन्धमा आवश्यक मापदण्ड तथा प्रक्रिया तयार गरी पेश गर्न बोर्डको व्यवस्थापनलाई निर्देशन दिएको थियो । यस्तो मापदण्ड तयार भएपछि धितोपत्र बोर्डको २०७४ भदौ १५ गतेको बैठकबाट नयाँ स्टक एक्सचेञ्ज प्रवेश गराउने सम्बन्धमा नेपाल सरकार, अर्थमन्त्रालयको समेत सहमति लिई अगाडि बढ्न उपयुक्त हुने भएकाले अर्थ मन्त्रालयको सैद्धान्तिक सहमतिका लागि प्रस्ताव पेश गर्ने निर्णय भएको थियो । धितोपत्र बोर्डको उक्त प्रस्तावबारे अर्थमन्त्रालयले सैद्धान्तिक स्वीकृत दिन नपर्ने र नियामक निकाय बोर्डले आफै निर्णय लिन सक्ने भन्दै २०७४ पुस २५ गते मन्त्रीस्तरबाट निर्णय भएको थियो । आर्थिक वर्ष २०७९८० को बजेट वक्तव्यको बुँदा नम्बर तीन सय २९ मा धितोपत्रको दोस्रो बजार तथा यससम्बन्धी संरचनालाई थप प्रतिस्पर्धी बनाउने,पुँजीबजारको विस्तार र विविधिकरण गरी संभावित जोखिम न्यूनीकरण गरी आम लगानीकर्ताको हकहित संरक्षण गरिनेछ,'भनी उल्लेख भएको छ । रासस"
गौतमबुद्ध विमानस्थलबाट नेपाल एयरलाइन्सको एकतर्फी उडान सुरु,"भैरहवा : भैरहवास्थित गौतमबुद्ध अन्तर्राष्ट्रिय विमानस्थलमा राष्ट्रिय ध्वजावाहक नेपाल वायुसेवा निगमले व्यवसायिक उडान सुरु गरेको छ। विमानस्थल सञ्चालनमा आएको एक वर्षपछि निगमले मंगलबारदेखि मलेसिया (क्वालालम्पुर)भैरहवाकाठमाडौं व्यावसयिक उडान सुरु गरेको हो। मंगलबार मलेसियाबाट निगमको एयरबस ३२० करिब ९ बजे विमानस्थलमा अवतरण गरेको गौतमबुद्ध अन्तर्राष्ट्रिय विमानस्थलका महाप्रबन्धक हंसराज पाण्डेले बताए। उनका अनुसार क्वालालम्पुरबाट ९१ जना यात्रु लिएर विमानस्थलमा अवतरण गरेको विमानबाट ३१ जना यात्रु भैरहवामा र ६० जना काठमाडौंमा ओर्लिएका छन्। भैरहवामा यात्रुहरूलाई अवतरण गराएर पुनः उक्त विमान काठमाडौंका लागि उडान भरेको थियो। भैरहवा ओर्लिएका यात्रुहरूलाई संस्कृति, पर्यटन तथा नागरिक उड्डयन मन्त्री सुदन किराँतीले स्वागत गरेका छन्। नेपाल एयरलाइन्सले क्वालालम्पुरबाट सातामा एक उडान गौतमबुद्ध विमानस्थल हुँदै काठमाडौं उडान भर्ने तालिका छ। क्वालालम्पुरबाट प्रत्येक मगंलबार बिहान करिब साढे ७ बजे नेपाल एयरलाइन्सको विमान भैरहवा अवतरण गरी काठमाडौं जाने तालिका छ महाप्रबन्धक पाण्डेले अन्नपूर्ण पोस्टसँग भने, भैरहवाबाट नै क्वालालम्पुर उडानका लागि अहिले तालिका बनेको छैन। अहिलेलाई एकतर्फी मात्र छ। उनका अनुसार हाल गौतमबुद्धबाट दिइएको विमान सेवालाई टर्नअराउण्ड उडान भनिन्छ। यस्तो उडान भरेको विमानले विमानस्थलमा यात्रु ओरालेर गन्तव्य तर्फ लाग्छ। यात्रु ओरालेको विमानस्थलबाट यात्रु भने चढाउन पाइँदैन। यस अघि विमानस्थलबाट जजिरा एयरवेजले व्यावसायिक उडान सुरु गरेको थियो। तर, हाल उक्त एयरवेजले उडान भरेको छैन। केही समय अघि नेपाल एयरलाइन्स मलेसिया (क्वालालम्पुर)भैरहवाको ११ हजार चार सय बढी रुपैयाँ भाडा दर तोकेको थियो। तर, हाल एयरलाइन्सले मलेसिया (क्वालालम्पुर)भैरहवाको भाडा करिब ३१ हजार रुपैयाँ लिइएको बताइएको छ। अहिले भाडा दर फरक भयो होला तर त्यो एक हजार चार सय बढी रुपैयाँ प्रोमोसनल भाडा दर थियो महाप्रबन्धक पाण्डेले, अहिले पनि केही यात्रु त्यही भाडा दरमा सेवा लिएका हुन सक्छन्। भैरहवाक्वालालम्पुरभैरहवा उडान चाहिएको अवस्थामा नेपाल एयरलाइन्सले क्वालालम्पुरभैरहवा मात्र उडान सेवा दिएको छ। गौतमबुद्धमा नेपाल एयरलाइन्सले सेवा सुरु गरेपनि यस क्षेत्रका बासिन्दालाई मलेसिया जानुपर्ने भएमा काठमाडौं नै धाउनुपर्ने वाध्यताको अझै कायम रहेको छ।"
घरायसी विवादमा काठमाडौंको ओमबहालमा भाइले गरे दाइको हत्या,काठमाडौं :घरायसी विवादका क्रममा काठमाडौं २३ ओमबहालमा भाइले दाइको हत्या गरेका छन्। ओमबहालको माथेमा चोक बस्ने सुरज शाक्यले हतौडा प्रहार गरी आफ्नै दाइ सूर्य शाक्यको हत्या गरेका हुन्। जिल्ला प्रहरी परिसर काठमाडौंका प्रवक्ता सिताराम रिजालका अनुसार २५ वर्षीय सुरजले सोमबार राति १२ बजेतिर ४५ वर्षीय दाइमाथि हथौडा प्रहार गरी हत्या गरेका हुन्। उनी दाइको हत्या पछि फरार थिए। प्रहरी वृत जनसेवाबाट खटिएको टोलीले उनलाई मंगलबार बिहान ८:४० बजे काठमाडौं २५ सिंगलबाट पक्राउ गरेको हो। सूर्यको घटनास्थलमै मृत्य भएको प्रहरीले जनाएको छ। घरायसी विवाद भनिए पनि दाजु भाइको के विषयमा झगडा परेको हो यसबारे खुल्नमा आएको छैन। घरका अन्य सदस्य सुतिरहेको अवस्थामा राति दाजुभाइबीच विवाद भएको बुझिएको छ । विवादका क्रममा सुरजले दाइको टाउकोमा हथौडा प्रहार गरेको प्रहरीको प्रारम्भिक अनुसन्धानले देखाएको छ। घटनाबारे जानकारी पाउना साथ प्रहरी वृत्त जनसेवाको टोली घटनास्थल पुगेको थियो । घटनाको विषयमा थप अनुसन्धान भइरहेको छ । शव पोष्टमार्टमका लागि त्रिवि शिक्षण अस्पताल महाराजगञ्जमा पठाइएको प्रवक्ता रिजालले जानकारी दिए।
महिलाको चरित्रहत्या गर्ने एक जना पोखराबाट पक्राउ,काठमाडौं : सामाजिक सञ्जालमा नक्कली प्रोफाइल बनाएर एक महिलाको चरित्र हत्या गर्ने एक जना पक्राउ परेका छन्। साइबर व्युरोले पर्वतको कुश्मा नगरपालिका१४ का रामकुमार सुनारलाई पोखराबाट पक्राउ गरेको हो। सुनारले सामाजिक सञ्जालहरूमा पीडित महिलाको नाममा प्रोफाइल बनाएर अश्लील तस्बिर र भिडियोमा अनुहारसमेत जोडेर चरित्रहत्या गरेको प्रहरीले जनाएको छ। दःख कष्ट दिन थालेपछि पीडित प्रहरीले उजुरी दिएको र सोही आधारमा सुनारलाई विद्युतीय कारोबार ऐनअन्तर्गत पक्राउ गरिएको प्रहरी उपरीक्षक पशुपति कुमार रायले जानकारी दिए। सोही कसूरमा काठमाडौं जिल्ला अदालतले जेठ २९ गते ६ दिन म्याद थप गरी आवश्यक अनुसन्धान गर्न अनुमति दिएको छ।
महेन्द्र पार्क को थप सुन्दरता झल्काउन वृक्षारोपण,"झापा : झापाको सदरमुकाम भद्रपुर८ स्थित महेन्द्र पार्क को थप सौन्दर्य झल्काउन वृक्षारोपण गरिएको छ। भद्रपुर ८ नम्बर वडा अध्यक्ष गौरव सुब्बा (मनोज) ले आफ्ना बुवा विरहाङ्ग लिम्बु (सुब्बा) र सासुआमा भूमिमाया लिम्बुको स्मृतिमा महेन्द्र पार्क मा विभिन्न जातका १२ सय बढी बिरुवा ल्याएर रोपेका हुन्। भद्रपुर नगरपालिकाका प्रमुख गणेश पोखरेल, वडा अध्यक्ष सुब्बासहित उनका परिवारजनका सदस्यहरूले मंगलबार बिहान एक संक्षिप्त कार्यक्रम गरी पार्कमा वृक्षारोपण गरेका थिए। वडा अध्यक्ष सुब्बाले भारतको कलकत्ताबाट करिब १ लाख ५ हजार मुल्य बराबरको विभिन्न जातका बिरुवा पार्कका लागि मगाएका थिए। नगरपालिकाले विगत चार वर्षदेखि यस पार्कको जीर्णोद्धार र सौन्दर्यमा ध्यान दिन थालेको नगर प्रमुख पोखरेलले बताए। नगरपालिकाको स्वामित्वमा रहेको यस पार्कलाई थप व्यवस्थित बनाउन आगामी आर्थिक वर्ष बजेट छुट्टाएर थप कामहरू अघि बढाउने उनको भनाई छ। त्यस्तै वडा अध्यक्ष सुब्बाका अनुसार वडा कार्यालयले पार्कलाई परिष्कृत र अझ बढी सौन्दर्यकरण गर्ने काम गरिरहेको बताए। आगामी आवमा अझ धेरै बजेट छुट्टाएर महेन्द्र पार्कलाई पहिलेभन्दा राम्रो पर्यटकीय स्थलका रुपमा विकास गर्ने हाम्रो योजना छ, उनले भने, यसका लागि आफू लागि परेका छु, पार्कभित्र पानीको फोहोरा, बिजुली बत्ती जडान लगायतको काम गर्न बाँकी छ। पार्कको विकासका लागि प्रदेश तथा संघीय सरकारबाट समेत बजेट माग गरिने उनको भनाई छ। पार्कको रंगरोगन गर्ने, बगैँचामा माटो भर्ने लगायतका काम गर्न धनजुजु श्रेष्ठको अध्यक्षतामा उपभोक्ता समिति गठन भएको छ। समितिले नियमित रुपमा पार्कको जीर्णोद्धारको काम अघि बढाइरहेको छ। पार्कभित्र बालबालिकालाई मनोरञ्जनका लागि पिङ, चिप्लेटी, चाकाचुली लगायतका खेल सामग्रीहरू राख्ने र पुराना थोत्रिएका सामान हटाएर नयाँ राख्ने काम पनि भइरहेको छ। पर्यटकको सबैभन्दा बढी आकर्षण रहने फूलबारीमा नयाँ फूल रोप्ने, पुराना गोड्ने र झारपात फालेर चिटिक्क बनाउने कार्यमा नगरपालिकाले कर्मचारीहरू परिचालन गरिएको छ। पार्कको सौन्दर्य फेर्न माली अमृत थापाको महत्त्वपूर्ण योगदान रहेको बताइएको छ।"
चार जिल्लामा ७७ हजार स्याउको विरुवा वितरण,"जोमसोम : चार जिल्लामा ७७ हजार १५० थान स्याउको विरुवा वितरण गरिएको छ। गण्डकी प्रदेशको मुस्ताङ, मनाङ, गोरखा र बागलुङका कृषकलाई उच्च घनत्व प्रविधिमा आधारित स्याउका विरुवा वितरण गरिएको हो। कृषि विकास निर्देशनालय गण्डकी प्रदेशले स्याउ विशेष कार्यक्रम अन्तर्गत ७५ प्रतिशत अनुदानमा एम नाइन रुट स्टक स्याउका विरुवा वितरण गरेको हो। प्रदेशको चालू आर्थिक वर्ष २०७९०८० को स्वीकृत वार्षिक कार्यक्रम अन्तर्गत स्याउ विशेष कार्यक्रमलाई चालू वर्ष पनि निरन्तरता दिइएको छ। गण्डकी प्रदेशको कृषि विकास निर्देशनालयले आर्थिक वर्ष २०७६०७७ देखि स्याउ खेती विस्तार तथा व्यावसायीकरण आयोजना तथा शीतोष्ण फलफूल विस्तार तथा व्यवसायीकरण आयोजना अन्तर्गत स्याउ विशेष कार्यक्रम सञ्चालनमा ल्याएको थियो। सोही कार्यक्रम अन्तर्गत गण्डकी प्रदेश कृषि विकास निर्देशनालयले उच्च घनत्व प्रविधिमा आधारित स्याउका विरुवा सम्बन्धित जिल्लाका कृषि समूह, फर्म, सहकारी संस्था र किसानलाई अनुदानमा उपलब्ध गराइएको हो मुस्ताङका ५ स्थानीय तहका ७७ वटा कृषि समूह, फार्म, सहकारी र किसानलाई मागका आधारमा विरुवा उपलब्ध गराइएको हो । मुस्ताङमा ५८ हजार ८००, मनाङमा १३ हजार ५४०, बागलुङमा २ हजार ३२० र गोरखामा २ हजार ४९० थान उच्च घनत्व प्रविधिमा आधारित स्याउका विरुवा वितरण गरेको कृषि विकास निर्देशनालय पोखराका वाली विकास अधिकृत मिलन आचार्यले जानकारी दिए। वितरण गरिएका स्याउका प्रतिविरुवा ११ सय रुपैयाँ पर्छ। प्रदेशले ८ करोड ४८ लाख ६५ हजार मूल्य बराबरको स्याउ विरुवा ७५ प्रतिशत अनुदान सहुलियतमा वितरण गरेको वाली विकास अधिकृत आचार्यको भनाइ छ।"
राष्ट्रपति पौडेलमा मुटुको समस्या देखिएपछि एनजीओग्राम गरियो,काठमाडौं : राष्ट्रपति रामचन्द्र पौडेलको मुटुमा समस्या देखिएपछि इनजीओग्राम गरिएको छ। एनजीओग्रामको सुरुवाति रिपोर्ट राम्रो रहेको अस्पताल स्रोतले जनाएको छ। एनजीओग्रामबाट मुटुको बन्द भएको नसा खुलाइएको हो। राष्ट्रपति पौडेललाई अस्पतालको भीआईपीतर्फको ६ नम्बर क्याबिनको २५४ नम्बर बेडमा राखिएको छ। गंगालालका निर्देशक डाचन्द्रमणि अधिकारीसहितको चिकित्सकको टोलीले पौडेलको उपचारमा संलग्न छ। एनजीओग्राम गरेपछि २४ घन्टा अब्जरभेसनमा राख्नुपर्ने भएकाले पौडेल भोलि डिस्चार्ज हुने अस्पतालले जनाएको छ। दम र ग्याष्ट्रिकबाट पीडित पौडेललाई मुटुमा समस्या देखिएपछि मंगलबार बिहान ७ बजेतिर बाँसबारीस्थित सहिद गंगालाल राष्ट्रिय हृदय केन्द्रमा भर्ना गरिएको थियो।
"धनगढी उपमहानगरपालिकामा सेवाग्राहीका लागि खानेपानी, टिभी र फ्रि वाईफाई","धनगढी : धनगढी उपमहानगरपालिकामा सेवाग्राहीका लागि खानेपानी, टिभी र फ्रि वाइफाई गरिएको छ। महानगरपालिकाले स्थापना गरेको सेवाग्राही कक्षको सुदूरपश्चिमका मुख्यमन्त्री कमल बहादुर शाहले उद्घाटन गरेका छन्। सेवाग्राही कक्षमा दुई वटा एसी र ६ वटा पंखा जडान गरिएका छन्। बस्नका लागि सोफा, चिसो र तातोपानीको व्यवस्था गरिएको छ। ६४ इञ्चको टिभी र कक्षभित्रै डिजिटल नागरिक वडापत्र पनि राखिएको छ। उपमहानगरपालिकाको २२ लाख ५१ हजार तीन सय ६१ रुपैयाँको लागतमा निर्माण गरिएको प्रतिक्षालयमा पानी, डिजिटल नागरिक वडापत्र, एसी, टेलिभिजन र निःशुल्क वाईफाईको व्यवस्था पनि गरिएको छ। उपमहानगरले निर्माण गरी सञ्चालनमा ल्याएको सेवाग्राही कक्ष प्रशंसनीय रहेको मुख्यमन्त्री शाहको भनाइ छ। उनले सेवाग्राही प्रतिक्षालयबाट सेवाका बारेमा जानकारी लिन सक्ने बताए। धनगढी उपमहानगरपालिकासँग सहकार्य गरेर विकास निर्माण गर्ने उनले बताए। नगरप्रमुख गोपाल हमालले चालू आर्थिक वर्षको बजेटबाट प्रतिक्षालय निर्माण गरिएको बताए। उनले धनगढी उपमहानगरपालिकाले प्रदेशका अन्य स्थानीय तहहरूलाई पनि सन्देश दिन चाहेको नगरप्रमुख हमालले बताए।"
बोराभित्र महिलाको शव फेला,"तनहुँ : तनहुँको व्यास नगरपालिका४ स्थित चिहानडाँडा नजिक बोराभित्र आज एउटा शव फेला परेको छ। उक्त वडाको चिहानडाँडा नजिकको नालामा बोराभित्र महिलाको शव सडिसकेको अवस्थामा फेला परेको हो। जिल्ला प्रहरी कार्यालयका प्रहरी नायब उपरीक्षक मोहनबहादुर खाँणले मृत फेला परेको महिलाको पहिचान नखुलेको बताए। घटनास्थलमा प्रनाउ खाँणको नेतृत्वमा प्रहरी टोली पुगेर अनुसन्धान गरिरहेको छ। उनले भने, 'प्रहरीले अनुसन्धान सुरु गरिसकेको छ। अनुसन्धानपछि मात्रै सत्यतथ्य पत्ता लाग्छ।' व्यास नगरपालिका४ का वडासदस्य सरोज भण्डारीका अनुसार महिलाको हात पछाडिपट्टि बाँधिएको अवस्थामा थियो। 'शव सडिसकेको छ, अनुहार चिनिने अवस्था छैन,' प्रनाउ खाँडले भने। उक्त बाटो हिँडडुल गर्ने स्थानीयवासीले गन्ध आएपछि प्रहरीलाई खबर गरेका थिए।"
"ट्याक्टर दुर्घटनामा चालकको मृत्यु, २ जना घाइते",सन्धिखर्क: अर्घाखाँचीको भूमिकास्थान नगरपालिकामा ट्याक्टर दुर्घटना हुँदा चालकको मृत्यु भएको छ। दुईजना घाइते भएका छन्। भूमिकास्थान नगरपालिका७ किर्लुकमा रा१त ४२९५ नम्बरको ट्याक्टर दुर्घटना हुँदा चालक प्युठान ऐरावती गाउँपालिका घर भएका २७ वर्षीय कमल सोमै मगरको मृत्यु भएको जिल्ला प्रहरी कार्यालयका प्रमुख मुकुन्द रिजालले बताए। दुर्घटनामा घाइते भएका चालक मगरको उपचारका क्रममा जिल्ला अस्पताल सन्धिखर्कमा ज्यान गएको हो। अन्य २ जना घाइतेको अर्घाखाँची अस्पताल सन्धिखर्कमा उपचार भइरहेको जिल्ला प्रहरी कार्यालय अर्घाखाँचीले बताएको छ।
करोडौँ मूल्य पर्ने जग्गा सार्वजनिक प्रयोगका लागि महानगरलाई दान,"वीरगन्ज : वीरगन्ज महानगरपालिका८ का प्रेम कुमार टिबडेवालले २६ धुर जग्गा वीरगन्ज महानगरलाई दान गरेका छन्। वडा नम्बर ८ स्थित वीरगन्ज पब्लिक कलेज अगाडि रहेको मन्दिरसहितको जग्गा टिबडेवालले मंगलबार महानरलाई रजिष्ट्रेसन पास गरेर हस्तान्तरण गरेका हुन्। जिल्ला मालपोत कार्यालय पर्सामा मंगलबार रजिष्ट्रेसन पास गरेर टिबडेवालले महानगरलाई लालपुर्जा हस्तान्तरण गरेको मेयर राजेशमान सिंहले बताए। मालपोतमा लाग्ने लाभकरसमेत आफैंले तिरेर टिबटेवालले अहिलेको बजार मूल्य अनुसार करिब ५ करोडभन्दा बढी मूल्यको जग्गा महानगरलाई दान गरेको सिंहले बताए। जग्गाको लालपूर्जा मेयर सिंहलाई हस्तान्तरण गर्दै टिबडेवालले खुल्ला स्थान नरहेको स्थानमा नागरिकलाई सहज होस भनेर सार्वजनिक प्रयोगका लागि आफूले महानगरको नाममा जग्गा उपलब्ध गराएको बताए। विगतमा सार्वजनिक हितका लागि नै मन्दिर बनाएर उक्त जग्गा प्रयोग भइरहेको र आउने दिनमा झनै व्यवस्थित गर्दै महानगरले पार्क बनाइदियोस भन्ने आफूहरुको धारणा रहेको पनि उनले बताए। हामीले त यो जग्गा पब्लिक प्रयोगकै लागि राख्ने भनेर पहिलेदेखि मन्दिर बनाएर छाडेका थियौँ, उनले भने, त्यसलाई अझै व्यवस्थित बनाइयोस् भनेर अहिले महानगरलाई हस्तान्तरण गरेका हौँ। महानगरको नाममा रजिष्ट्रेसन गरिएको जग्गा धनिपुर्जा ग्रहण गर्दै मेयर सिंहले सार्वजनिक हितका लागि जग्गा उपलब्ध गराउने जग्गा दाता टिबडेवाललाई दोसल्ला ओढाएर सम्मान गरे। कतिपय व्यक्ति सार्वजनिक जग्गा अतिक्रमण गरेर प्रयोग गर्न उद्धत भइरहेको अवस्थामा टिवडेवालले करोडौँ मुल्य पर्ने जग्गा सार्वजनिक प्रयोगका लागि महानगरलाई दिनु सह्रानीय कार्य रहेको भन्दै मेयर सिंहले टिबडेवाल सबैका लागि उदाहरणीय बनेको पनि बताए। वडा नम्वर ८ का वडाध्यक्ष रितेश कुमार गुप्ताको सक्रियतामा मंगलबार जग्गा दाता टिबडेवालले जग्गा नामसारी गरेर महानगरका नाममा रजिष्ट्रेसन गरेर हस्तान्तरण गरेका हुन्।"
स्थायी कर्मचारीको दरबन्दी विवरण १५ दिनभित्र पठाउन पत्राचार,"काठमाडौं : संघीय मामिला तथा सामान्य प्रशासन मन्त्रालयले १५ दिनभित्र आफ्नो कार्यालयअन्तर्गत कार्यरत स्थायी कर्मचारीको दरबन्दी पठाउन सबै मन्त्रालय, आयोग र सचिवालयलाई पत्राचार गरेको छ। मन्त्रालयका उपसचिव कमानसिंह थापामगरद्वारा हस्ताक्षरित गरिएको उक्त पत्रमा राजपत्रांकित र रापअनंकित छुट्टाछुट्टै स्थायी कर्मचारीको दरबन्दी पठाउन पत्राचार गरिएको हो। सचिवस्तरीय निर्णयबाट मन्त्रालयले सबै मन्त्रालय, आयोग र सचिवालयहरुलाई पत्राचार गरेको हो। मन्त्रालयद्वारा गरिएको पत्राचारमा भनिएको छ, 'मन्त्रालय, आयोग, सचिवालय र अन्तर्गतका कार्यालयमा कार्यरत सम्पूर्ण स्थायी कर्मचारीको प्रमाणित विवरण १५ दिनभित्र मन्त्रालयको संघीय मामिला तथा प्रादेशिक कर्मचारी प्रशासन शाखामा उपलब्ध गराइदिनुहुन मन्त्रालयको सचिवस्तरीय निर्णयअनुसार अनुरोध छ।' कर्मचारीहरूको विवरण पठाउनका लागि ढाँचा समेत मन्त्रालयले पत्रसँगै पठाएको छ। त्यसमा कार्यरत कर्मचारीको नाम, कर्मचारी संकेत नम्बर, पद, सेवासमूहश्रेणी, सम्बन्धित कार्यालयमा सरुवा भएर आएको मिति, हालको कार्यालयमा कार्यरत अवधि, दरबन्दीफाजिल, रिक्त सङ्ख्या र कैफियतसहितको विवरण ढाँचा पनि सामान्य प्रशासन मन्त्रालयले दिएको छ। सरकारले यही १५ जेठमा ल्याएको आगामी आर्थिक वर्षको बजेटमा दरबन्दी पुनरावलोकन गर्ने घोषणा गरेको छ। बजेटमा सबै सरकारी सेवा, नियामक निकाय र सार्वजनिक संस्थानमा आगामी आवमा नयाँ संरचना र दरबन्दी सिर्जना नगर्ने तथा सार्वजनिक प्रशासनको विद्यमान संरचना र दरबन्दीको पुनरावलोकन गरी छरितो बनाउने उल्लेख गरिएको छ। यसका लागि सम्बन्धित मन्त्रालय र निकायले आगामी मङ्सिर महिनाभित्र संगठन तथा व्यवस्थापन सर्वेक्षण (ओएन्डएम) गर्नुपर्ने व्यवस्था बजेटले गरेको छ। सरकारले चालू आर्थिक वर्षको बजेटमार्फत संघमा १० प्रतिशत कर्मचारी कटौती गर्ने घोषणा गरे पनि त्यो भने कार्यान्वयन भएको छैन।"
लोकतन्त्रमा मात्र सूचनाको हक कार्यान्वयन हुन्छ : सूचना आयुक्त ओली,"स्याङ्जा : राष्ट्रिय सूचना आयोगका सूचना आयुक्त कमला ओलीले लोकतन्त्रमा मात्र सूचनाको हक कार्यान्वयन हुने बताइन्। राष्ट्रिय सूचना आयोगले स्याङ्जाको पुतलीबजार नगरपालिकामा सूचनाको हक सम्बन्धी गरेको प्रशिक्षण कार्यक्रमलाई सम्बोधन गर्दै आयुक्त ओलीले सूचना माग्ने र दिने बीच अन्योन्याश्रित सम्बन्ध रहनुपर्ने उनले बताएकी छन्। सरकार तथा सार्वजनिक निकायका संस्थाहरूबाट भए गरेका कामहरू खुला र पारदर्शी बनाउनका लागि प्रत्येक कार्यालयमा जानकारी प्राप्त सूचना अधिकारी राख्नुपर्छ, उनले भनिन्, सुशासन कायम राख्न पारदर्शिता र जवाफदेहिता चाहिन्छ। हर व्यक्तिलाई सार्वजनिक विषयवस्तुमा समान र सहज पहुँच बनाउनुका साथै सम्बन्धित विषयवस्तुमा जानकार पाउनु संवैधानिक अधिकार रहेको उनले जोड दिइन्।"
तीन दिनमा संरचना बनाएर १० लाख लिटर पानी,हेटौंडा : हेटौंडा खानेपानी व्यवस्थापन बोर्डले तीन दिनमा पूर्वाधार निर्माण गरेर दैनिक थप १० लाख लिटर पानी वितरण गरेको छ। बोर्डका अध्यक्ष प्रताव विष्टको अनुसार सुक्खायामसँगै हेटौंडामा पानीको समस्या बढ्न थालेपछि बोर्डले पूर्वाधार निर्माण गरेर उत्पादनमा वृद्धि गरेको हो। अध्यक्ष विष्टले मकवानपुरको भीमफेदी गाउँपालिका१ भैँसे ब्यारेक अगाडिको राप्ती खोलामा समवेल निर्माण गरेर प्रतिमिनेट एक हजार पाँच सय लिटर पानी थप गरिएको उनले बताए। नेपाली सेनासँग स्वीकृति लिएर हेटौंडा खानेपानी व्यवस्थापन बोर्डले ब्यारेक अगाडि रापती खोला नजिक समवेल निर्माण गरेको उनको भनाइ छ। तीन दिनसम्म निरन्तरको प्रयासपछि पानी निकालेर वितरण गर्न सफल भएको बोर्डका लेखापाल सञ्जय न्यौपानेले बताए। पानी नपरेर सुक्खायाम बढेपछि पानीको अभाव भएका क्षेत्रमा खानेपानी बोर्डले ट्यांकीमार्फत पानी वितरण गर्दै आएको थियो।
"विवाह गर्ने विषयमा विवाद भएपछि एकल महिलाको हत्या, प्रेमी पक्राउ",जनकपुरधाम : धनुषामा ४२ वर्षीया एकल महिलाको विभत्स हत्या गरी पोखरीको छेउमा शव गाडेर फरार भएका उनका २२ वर्षीय प्रेमी पक्राउ परेका छन्। पक्राउ पर्नेमा बाराको कलैया उपमहानगरपालिका१८ घर भई जनकपुरधाममा बस्दै आएका मिस्त्रीको काम गर्ने २२ वर्षीय ओमलाल मण्डल रहेका छन्। उनी मृतक महिलाको प्रेमी रहेको खुलेको छ। पक्राउ परेका युवकलाई जिल्ला प्रहरी कार्यालय धनुषाले मंगलबार पत्रकार सम्मेलनको आयोजना गरी सार्वजनिक गरेको छ। जेठ २८ गते आइतबार साँझ ५ बजेको समयमा धनुषाको मिथिलाबिहारी नगरपालिका वडा नम्बर८ तारापट्टीस्थित स्व रामचन्द्र दासको घर पछाडि २० मिटर दक्षिण पश्चिममा अवस्थित पोखरीको छेउमा गाडिएको एक मृतक व्यक्तिको लाश जंगली जनावरले खोस्रिएर देखिएको सूचना पाएपछि जिल्ला प्रहरी कार्यालयको टोली त्यहाँ पुगेको थियो। सड्न लागेको अवस्थामा मृतकको हात देखिएको र उक्त लाश पोखरीको दक्षिण पूर्वपट्टी पानीको सतह भन्दा १ फिटमाथि जमिनमा ४ फिट जति गाडिएको अवस्थाबाट उत्खनन् गरी सनाखत गराउँदा उक्त व्यक्ति स्व रामचन्द्र दासको श्रीमती ४२ वर्षीया उषा दास रहेको खुलेको थियो। घटनाको अनुसन्धानका लागि तत्काल मृतकका छोरा २० वर्षीय सोनु दास र बुहारी १८ वर्षीया मञ्जु दासलाई नियन्त्रणमा लिई अनुसन्धान गर्दै जाँदा घटना भएको मितिमा सोनु र मञ्जु कमला नगरपालिका३ लग्मास्थित ससुराली घर गएका थिए। मृतकको घरमा समयसमयमा आउने जाने र बस्ने गर्दै आएका ओमलालको संलग्नता रहेको हुन सक्ने आशंका देखिएपछि उनको सुक्ष्म रुपमा खोजलास सुरु गरिएको थियो। खोजतलाशका क्रममा उनको लोकेशन चितवनको हाकिम चोक देखिएको र तत्काल जिल्ला प्रहरी कार्यालय चितवनसँग सहकार्य गरी मण्डललाई नियन्त्रणमा लिई सोधपुछ गर्दै जाँदा ओमलाल र मृतक उषा दासबीच अनैतिक सम्बन्ध रहेको कुरा खुलेको धनुषाका प्रहरी प्रमुख प्रहरी उपरीक्षक विश्वराज खड्काले जानकारी दिए। ओमलाललाई उषाले पटक पटक विवाह गर्न भनेपनि उनले नमानेर टाढा रहन खोज्दा पनि उनलाई महिलाले नै खोजेर जबरजस्ती घरमा ल्याउने गरेको कुरा अनुसन्धानको क्रममा खुलेको एसपी खड्काले बताए। अनुसन्धानको क्रममा जेठ २५ गते बिहिबार राति ११ बजेको समयमा ओमलाल र उषाबीच विवाहकै विषयमा विवाद हुँदा ओमलालले एक थप्पड हानेपछि उषा बाहिर निस्केर भाग्न लाग्दा घाँटी थिचेर मारेको कुरा स्वीकार गरेको उनले जानकारी दिए। उषाको मृत्यु भएपछि उनको शवलाई पोखरीको छेउमा लगेर खाल्डो खनि चाँडो सडाउनका लागि कपडा खोलेर मृतकलाई खल्डोमा गाडी महिलाले प्रयोग गर्ने मोबाइल समेत पोखरीमै फालेर ओमलाल भागेका थिए। शवलाई पोष्टमार्टमका लागि प्रादेशिक अस्पतालमा राखेर अन्य थप अनुसन्धान कार्य जारी रहेको धनुषा प्रहरीले जनाएको छ।
कानुन नहुँदा सञ्चालनमा आएनन् लुम्बिनीका विद्युतीय सवारी,"रुपन्देही : गौतमबुद्ध अन्तर्राष्ट्रिय विमानस्थलदेखि गौतम बुद्धको जन्मस्थल लुम्बिनी, तिलौराकोट, रामग्राम र देवदहलगायतका क्षेत्रमा सञ्चालन गर्ने गरी ल्याइएका विद्युतीय बस सञ्चालनमा अन्योलता देखिएको छ। बुद्धसँग सम्बन्धित यी क्षेत्रमा पर्यटक आवतजावतलाई सहज बनाउन दातृ निकायको अनुदानमा विद्युतीय सवारी ल्याइएको थियो लुम्बिनी प्रदेश सरकारले गत वैशाख ८ गते लुम्बिनी विकास कोषलाई प्राप्त पाँच विद्युतीय बस र १४ भ्यानलाई सेतो नम्बर प्लेटबाट हरियो नम्बर प्लेटमा रुपान्तरण गरी सेवा प्रदान स्वीकृति प्रदान गर्ने निर्णय गरेको थियो। तर यातायात व्यवस्था कार्यालय लुम्बिनीले संघ र प्रदेशमा यससम्बन्धी कानुन नभएको बताउँदै सवारीसाधन दर्ता नै रोकेको छ। प्रदेश सरकारको निर्णयअनुसार प्रक्रिया पूरा गरी दर्ता प्रक्रियामा गए पनि यातायात कार्यालयबाट काम हुन नसकेको लुम्बिनी विकास कोषको भनाइ छ। मन्त्रिपरिषदले निर्णय गरेपनि ऐन र कार्यविधि नहुँदा सञ्चालन गर्न समस्या भएको यातायात व्यवस्था कार्यालय (सवारी) लुम्बिनीका प्रमुख पुष्पराज पाण्डेको भनाइ छ। संघ र प्रदेशमा सरकारी सेतो नम्बर प्लेटबाट हरियो नम्बर प्लेटमा रुपान्तरण गर्नेसम्बन्धी ऐन र कार्यविधि नहुँदा प्रक्रिया अघि बढाउन नसकेकाले संघीय सरकारको रायका लागि पत्राचार गरेको पाण्डेले जानकारी दिए। 'संघमा र प्रदेशमा यससम्बन्धी कुनै कानुन छैन। यस्तो अवस्थामा कसरी प्रक्रिया अघि बढाउने ?', उनले प्रश्न गरे। हाल पत्रमार्फत प्रचलित ऐन, नियमावली, कार्यविधि, निर्देशिका, प्रदेश यातायात परिवहन नियमावलीमा समेत सो व्यवस्था नभएकोले उक्त सवारी सरकारी सेतो नम्बर प्लेटबाट हरियो नम्बर प्लेटमा रुपान्तरण गर्ने सम्बन्धमा आवश्यक स्पष्ट मार्गदर्शन मागिएको छ। यसको बोधार्थ उद्योग, पर्यटन तथा यातायात व्यवस्था मन्त्रालय प्रदेशलाई पठाइएको छ। तर मन्त्रालयले भने यसबारे आधिकारिक जानकारी नभएको जनाएको छ। उद्योग, पर्यटन तथा यातायात व्यवस्था मन्त्रालयका सूचना अधिकारी राजेन्द्रप्रसाद पन्थीले मन्त्रिपरिषद्ले निर्णय गरेपछि सम्बन्धित कार्यालयले निर्णय कार्यान्वयन गर्नुपर्ने बताए। 'ऐन नभए पनि बाधा अड्काउ फुकाउने निर्णय सरकारले गरिसकेको छ। सरकारले नै निर्णय गरेर प्रक्रिया अघि बढाउन भनेपछि यातायात व्यवस्था कार्यालयले सोही अनुसार कामअघि बढाउनुपर्छ, सरकारको निर्णयलाई पालना गर्नु नै सम्बन्धित कार्यालयको जिम्मेवारी हो', उनले भने। कानुनी प्रक्रिया पुर्याएपछि प्रदेश सरकारले बस सञ्चालनको अनुमति दिने निर्णय गरेको र यातायात व्यवस्था कार्यालयका केही कर्मचारीकै कारण दर्ता प्रक्रियामा अनावश्यक अवरोध सिर्जना भएको लुम्बिनी विकास कोषको भनाइ छ। यातायात व्यवस्था कार्यालयले पत्राचार गरेको विषयमा यातायात विभाग काठमाडौंमा कुरा गर्दा प्रदेश सरकारले निर्णय गरेपछि यातायात कार्यालयले काम अघि बढाउन मिल्ने जवाफ आएको लुम्बिनी विकास कोषका कोषाध्यक्ष सिद्धिचरण भट्टराईको भनाइ छ। एसियाली विकास बैंक (एडिबी)को अनुदान सहयोगमा क्लिन इनर्जी प्रोजेक्टअन्तर्गत रु १३ करोडमा लुम्बिनी विकास कोषलाई विद्युतीय सवारी प्राप्त भएका हुन्। लुम्बिनीलाई प्रदूषणमुक्तबनाउन विसं २०७७ मङ्सिर ९ गते यी विद्युतीय बस र ट्याक्सी लुम्बिनी ल्याइएको थियो। सवारी साधन चार्जिङका लागि लुम्बिनीमा चार्जिङ स्टेसन समेत निर्माण भइसकेको छ ।"
नागरिकता नपाएका २५ वर्षीय युवकद्वारा माइतीघरमा आत्मदाह प्रयास,"काठमाडौं : माइतीघर मण्डलामा नागरिकता विधेयकको पक्षमा प्रदर्शन गरिरहेका एक युवकले आत्मदाहको प्रयास गरेका छन्। मंगलबार संघर्ष समितिका उपाध्यक्ष निरज कामतले आत्मदाह प्रयास गरेको प्रहरीले जनाएको छ। राष्ट्रपति रामचन्द्र पौडेलले नागरिकतासम्बन्धी विधेयकलाई प्रमाणीकरण गरे पनि सर्वोच्च अदालतले कार्यान्वय नगर्न आदेश दिएको थियो। त्यसलगत्तै संघर्ष समितिले माइतीघर मण्डलामा विरोध प्रदर्शन गर्दै आएको छ। संघर्ष समितिमा अध्यक्ष इन्द्रजीत साफीले उपाध्यक्षसमेत रहेका निरजले एक्कासि पेट्रोल खन्याएर आत्मदाहको प्रयास गरेको बताए। उनले कुनै पू्र्वयोजना नरहेको समेत स्पष्ट पारे। 'हाम्रो पूर्वयोजना होइन। बिलकुल होइन। उहाँले प्रदर्शनकै क्रममा एक्कासि त्यस्तो प्रयास गर्नुभयो,' अन्नपूर्णसँग उनले भने। लामो समयदेखि नागरिकता नपाएका मोरङ कटारीका २५ वर्षीय निरजले आत्मदाह प्रयास गरेको जिल्ला प्रहरी परिसर काठमाडौका प्रवक्ता सिताराम रिजालले बताए। उनलाई उपचारको लागि उनलाई ट्रमा सेन्टर लगिएको छ।"
बजार अनुगमनमा म्याद गुज्रिएका खाद्य वस्तु भेटिए,"नुवाकोट : गुणस्तरीयतामा जोड दिंदै नुवाकोटको तारकेश्वरमा खाद्यान्न पसलहरुको अनुगमन गरिएको छ । अनुगमनका क्रममा म्याद गुज्रिएका खाद्य सामग्री भेटिएको छ । तारकेश्वर गाउँपालिकाको २, ५ र ६ नं वडाका पसलको अनुगमन गरिएको थियो। सम्बन्धित वडाध्यक्ष तथा गापाका कर्मचारीको नेतृत्वमा अनुगमन गरिएको गापा अध्यक्ष शिव अधिकारी 'अविरल'ले जानकारी दिए । उनका अनुसार अनुगमनका क्रममा म्याद गुज्रिएका र ढुसी परेका अखाद्य पदार्थ बरामद भएको हो। सो वस्तु नष्ट गरिएको छ । अध्यक्ष अधिकारीले जनताको स्वास्थ्यमाथि खेलबाड गर्नेलाई कडा कारबाहीको चेतावनी दिएका छन् । पहिलो पटक व्यापारीलाई मापदण्डको पालना गरि सुध्रिन र उपभोक्तालाई सचेत रहन आग्रह गरिएको प्रमुख प्रशासकीय अधिकृत सीताराम थापाको भनाइ छ । अध्यक्ष अधिकारीले आगामी दिनमा यस्ता पदार्थ भेटिएमा आवश्यक कानुनी कारबाही गर्ने चेतावनी दिएका छन्। गाउँपालिकले सबै पसलको अनुगमन गर्ने कार्य निरन्तर गरिरहेको बताए।"
काठमाडौं महानगरमा जुवातास खेलिरहेका १३ जना पक्राउ,"काठमाडौं : काठमाडौं महानगरपालिका११ भोटेवहाल शान्तिमार्गमा जुवातास खेलिरहेका १३ जनालाई पक्राउ परेका छन्। सोमबार साँझ प्रहरीले शेरबहादुर शेरचनको घरमा जुवातास खेलिरहेका १३ जनालाई पक्राउ गरेको प्रहरी वृत्त कालिमाटीले जनाएको छ। विशेष सूचनाको आधारमा प्रहरी वृत्त कालिमाटीबाट खटिएको प्रहरीले उनीहरूलाई नगद १ लाख ६७ हजार रूपैयाँ, १६ बुक तास, जुवा खेल्न प्रयोग भएको विभिन्न रङ्को कोईन १ सय १९ थान र जुवाको हिसाब राखेको कपीसहित फेला पारेको हो । प्रहरीले थप अनुसन्धान गरिरहेको छ।"
"ट्याक्सीलाई ३ भागमा वर्गीकरण गरिने, लक्जरी ट्याक्सी चढ्न दोब्बर शुल्क","काठमाडौं : सरकारले ट्याक्सीका रुपमा प्रयोग हुने सवारी साधनलाई तीन भागमा वर्गीकरण गर्ने तयारी गरेको छ। यातायात व्यवस्था विभागले ट्याक्सीलाई वर्गीकरण गर्ने गरी ट्याक्सीका रुपमा प्रयोग हुने सवारीसम्बन्धी मापदण्ड, २०८०को मस्यौदा जारी गरेको हो। विभागले उक्त मस्यौदाका सम्बन्धमा आगामी असार ४ गतेभित्र वस्तुपरक सल्लाह, सुझाव तथा रायपरामर्श इमेल तथा फेसबुक पेजमार्फत पठाउन अनुरोध गरेको छ। मस्यौदा अनुसार अब ट्याक्सीलाई साधारण (अर्डिनरी), विशेष (डिलक्स) र विशिष्ट (लक्जरी) गरी तीन भागमा वर्गीकरण गरिनेछ। विभागले ट्याक्सीको आकार, यान्त्रिक क्षमता तथा उपलब्ध सुविधाका हिसाबले वर्गीकरण गर्ने तयारी गरिएको हो। अर्डिनरी ट्याक्सी न्यूनतम आठ सय सिसी क्षमता वा सोभन्दा माथिको इञ्जिन भएको र विद्युतीय सवारीको हकमा ब्याट्रीमा सञ्चित हुने उर्जा (किलोवाट आवर) र सवारीको कुल भार (केजी)बीचको न्यूनतम अनुपात शून्य दशमलव ०१२ हुनुपर्नेछ। यस्ता ट्याक्सीमा मनोरञ्जनका लागि कम्तीमा सवारीको अगाडि र पछाडि साउण्ड सिस्टम (स्पिकर)को सुविधा हुनुपर्नेछ। डिलक्स ट्याक्सी न्यूनतम एक हजार दुई सय सिसी क्षमता वा सोभन्दा माथिको इञ्जिन भएको र विद्युतीय सवारीको हकमा ब्याट्रीमा सञ्चित हुने उर्जा (किलोवाट आवर) र सवारीको कुल भार (केजी)बीचको न्यूनतम अनुपात शून्य दशमलव ०१९ हुनुपर्नेछ। यस्ता ट्याक्सीमा साउण्ड सिस्टम (स्पिकर), टच स्क्रीनसहितको कम्तीमा एक वटा डिस्प्ले, विद्युतीय स्वीचबाट खुल्ने र बन्द हुने झयाल, स्वचालित वातानुकुलन प्रणाली, पछाडि रिडिङ ल्याम्पको सुविधा हुनुपर्ने मापदण्ड प्रस्ताव गरिएको छ। मस्यौदाअनुसार लक्जरी ट्याक्सीको हकमा न्यूनतम दुई हजार सिसी क्षमता वा सोभन्दा माथिको इञ्जिन भएको र विद्युतीय सवारीको हकमा ब्याट्रीमा सञ्चित हुने उर्जा (किलोवाट आवर) र सवारीको कुल भार (केजी)बीचको न्यूनतम अनुपात शून्य दशमलव ०२५ हुनुपर्नेछ। यस वर्गका ट्याक्सीमा मनोरञ्जनका लागि सवारीको अघिपछि साउण्ड सिस्टम (स्पिकर), सवारीको पछाडिको सिट पंक्तिका लागि कम्तीमा दुई वटा टच स्क्रीनसहितको डिस्प्ले, विद्युतीय स्वीचबाट खुल्ने र बन्द हुने झ्याल र हावाको गुणस्तर नियन्त्रणसहितको स्वचालित वातावरण नियन्त्रणको सुविधा हुनुपर्नेछ। साथै वाइफाइ इन्टरनेटको सुविधा, ट्याक्सीको अगाडि र पछाडिका लागि हेड रेष्ट, कप होल्डर, रिडिङ् ल्याम्प, मोबाइल तथा विद्युतीय उपकरण चार्ज गर्न लागि डिसी वा एसी पावर आउटलेटलगायतका सुविधा उपलब्ध हुनुपर्नेछ। वर्गीकरण गरिएका ट्याक्सीले वर्ग खुल्ने गरी सवारी सङ्केत चिन्ह अनिर्वाय राख्नपर्नेछ। प्रत्येक ट्याक्सीले वर्ग खुल्ने गरी अगाडिको सिसाको चालकतर्फको माथिल्लो कुना, पछाडि पट्टिको दायाँ तथा बायाँ ढोकाको सिसामा र पछाडिको सिसाको दायाँ तर्फको कुनामा अर्डिनरीले ओ, डिलक्सले डि र लक्जरीले एल चिन्ह टाँस्नुपर्नेछ। साथै ट्याक्सीहरुले छतमा बत्ती राख्नुपर्नेछ। मस्यौदाअनुसार ट्याक्सी खाली हुँदा हरियो, सवारी खाली नहुँदा रातो र सवारी सेवामा नहुँदा ह्वेन अफ ड्युटी बल्ने सेतो सङ्केत बत्ती बाल्नुपर्नेछ। साथै प्रत्येक ट्याक्सीले प्रिन्टरसहितको डिजिटल भाडा मिटर र डिस्प्लेसहितको जिपिएस नेभिगेसन प्रणाली पनि जडान गर्नुपर्नेछ। विभागले ट्याक्सीको वर्गीकरण अनुसार भाडादर समेत प्रस्ताव गरेको छ। जसअनुसार अर्डिनरी वर्गको ट्याक्सीको हकमा हाल नेपाल सरकारले ट्याक्सीका लागि तोकेको भाडादर नै कायम हुनेछ भने डिलक्स ट्याक्सीको भाडादर अर्डिनरीको तुलनामा २० प्रतिशत बढी हुनेछ। साथै, विभागले लक्जरी ट्याक्सीका लागि अर्डिनरी ट्याक्सीको भाडादरभन्दा एक सय प्रतिशत अर्थात् दोब्बर भाडादर प्रस्ताव गरेको छ।"
प्रहरीले चलाएको मोटरसाइकलको ठक्करबाट एक जनाको मृत्यु,विराटनगर : कोसी लोकमार्गअन्तर्गत सुनसरीको इटहरी उपमहानगरपालिका१२ मा प्रहरीले चलाएको मोटरसाइकलले ठक्कर दिँदा एक जनाको मृत्यु भएको छ। उत्तरबाट दक्षिणतर्फ आउँदै गरेको प्रदेश १०२०४९ प ०८३ नम्बरको मोटरसाइकलले सोमबार दिउँसो सडक पार गर्दैगर्दा साइकलयात्रीलाई ठक्कर दिएको थियो। दुर्घटनामा परेर घाइते भएका साइकलयात्री इटहरी११ का ६० वर्षीय भरत दाहालको मृत्यु भएको प्रहरीले जनाएको छ। दिउँसो ४:५५ बजेतिर मोटरसाइकलले ठक्कर दिँदा दाहाल गम्भीर घाइते भएका थिए। प्रहरीका अनुसार उपचारका क्रममा विराटनगरको विराट नर्सिङ होममा राति १०:३० बजेतिर उनको मृत्यु भएको हो। प्रहरीले मोटरसाइकल चालक सुनसरीको रामधुनी७ का २२ वर्षीय विशान सुन्दासलाई नियन्त्रणमा लिएर घटनाको अनुसन्धान सुरु गरेको छ। सुन्दास नेपाल प्रहरीका जवान हुन्। उनी सुनसरीको दुहवीस्थित नेपाल प्रहरी विशेष सुरक्षा गणमा कार्यरत रहेको कोसी प्रदेश प्रहरी कार्यालय विराटनगरले जनाएको छ। मोटरसाइकलको तीव्र गतिका कारण दुर्घटना भएको प्रहरीको प्रारम्भिक अनुसन्धानबाट खुलेको छ।
प्रचण्ड र बाबुरामविरुद्धको रिटको सुनुवाइ आज,"काठमाडौं : नेकपा माओवादी केन्द्र अध्यक्ष एवं प्रधानमन्त्री पुष्पकमल दाहालविरुद्ध परेको मुद्दाको सुनुवाई आज हुने भएको छ। माओवादीका पूर्वलडाकु लेनिन विष्टले माओवादी जनयुद्धकालमा बाल सैन्यको रूपमा भर्ती गरी अयोग्य लडाकुको बिल्ला भिराई शिविरबाट निकालेर युद्ध अपराध गरेको जिकिर गर्दै सर्वोच्च अदालतमा आइतबार मुद्दादायर गरेका हुन्। विष्टले सशस्त्र द्वन्द्वको समयमा आफूहरूलाई बाल सेना बनाएर प्रवेश गराएको र पछि बेवास्ता गरेको भन्दै मुद्दा दिएका थिए। रिटमा माओवादीका अध्यक्ष प्रचण्ड, पूर्वप्रधानमन्त्री डा बाबुराम भट्टराईसमेतलाई विपक्षी बनाइएको छ। तत्कालीन विद्रोही पक्ष नेकपा माओवादीले आफूहरूलाई बाल सैन्यका रूपमा प्रयोग गरेर विस्तृत शान्ति सम्झौतापछिका साढे १६ वर्षसम्म पनि न्याय दिलाउने कार्य नगरेको भन्दै रिट निवेदकहरूले तत्काल आफूहरूलाई बालसेनाको पहिचान दिई परिपूरण, क्षतिपूर्ति, न्याय लगायतका काम कारबाही तत्काल गर्नू गराउनू भनेर अन्तरिम आदेशको माग गरेका छन् । यसअघि दर्ता गर्न खोज्दा सर्वोच्च प्रशासनले जेठ १६ गते दरपिठ गरेको थियो। दरपिठविरुद्ध जेठ १८ गते दिइएको निवेदनमा सुनुवाइ गर्दै न्यायाधीश डा आनन्दमोहन भट्टराईको इजलासले दरपिठ बदर गर्दै रिट दर्ता गर्न शुक्रबार आदेश दिएको थियो।"
"तराईमा अझै ५ दिन तापक्रम बढ्ने, लूबाट बच्न सतर्क रहन अनुरोध","लूबाट हुने सम्भावित असर जस्तैः थकाई लाग्ने, कमजोरी हुने, बढी तिर्खा लाग्ने, टाउको दुख्ने, खुट्टा बाउँडिने, चक्कर आउने, बेहोस हुने, मांसपेसी दुख्ने, बान्ता आदि हुनसक्ने देखिएकाले सोबाट बच्न आग्रह गरिएको छ । काठमाडौं : जल तथा मौसम विज्ञान विभाग मौसम पूर्वानुमान महाशाखाले देशका तराई भूभागमा आगामी पाँच दिनसम्म तातो हावा (लू)को सम्भावना रहेकाले सोबाट बच्न आवश्यक सतर्कता अपनाउन अनुरोध गरेको छ । तातो दिन तथा लूसम्बन्धी विशेष बुलेटिन निकालेर महाशाखाले अबका पाँच दिनसम्म आवश्यक सतर्कता अपनाउन अनुरोध गरेको हो । 'आगामी पाँच दिनसम्म देशभरको तापक्रमको अवस्था तथा विश्लेषणअनुसार तराईका धेरैजसो भूभागमा अधिकतम र न्यूनतम तापक्रम क्रमिकरूपमा बढ्दै जाने देखिन्छ । तसर्थ, तराईका भूभागमा तातो हावाबाट बच्न आवश्यक सतर्कता अपनाउन अनुरोध छ', बुलेटिनमा भनिएको छ । लू चल्नका लागि लगातार पाँच दिनसमम सामान्यभन्दा ४० डिग्रीभन्दा माथि ताफत्रम बढेमा लू चलेको मानिन्छ । वर्षा नहुँदा सुक्खापन चलेकाले तापक्रम बढेर लू चलेको बताइएको छ । साथै पहाडी भूभागका उपत्यका तथा खोंचहरूमा समेत तापक्रम क्रमिकरूपमा बढ्न सक्ने सम्भावना रहेकाले महाशाखाबाट जारी हुने सूचना तथा पूर्वानुमानमा अद्यावधिक रहन पनि महाशाखाले अनुरोध गरेको छ । महाशाखाका अनुसार विगत केही दिनदेखि देशका अधिकांश भूभागको अधिकतम तथा न्यूनतम तापक्रम वृद्धि भइरहेको छ । काठमाडौँ उपत्यकालगायत देशका अन्य उपत्यकामा समेत तापक्रममा क्रमिक वृद्धि भइरहेको र देशको तराई भूभागमा, मुख्यतयाः मध्यतराई र आसपासमा अधिकतम तापक्रत्र ४० डिग्री सेल्सियस वा सोभन्दा बढी मापन भएको छ । लूबाट हुने सम्भावित असर जस्तैः थकाई लाग्ने, कमजोरी हुने, बढी तिर्खा लाग्ने, टाउको दुख्ने, खुट्टा बाउँडिने, चक्कर आउने, बेहोस हुने, मांसपेसी दुख्ने, बान्ता आदि हुनसक्ने देखिएकाले सोबाट बच्न आग्रह गरिएको छ । लूबाट बच्न बढी गर्मीको समयमा घरभित्र अर्थात् चिसो स्थानमा रहने, बाहिरी वातावरणमा बढी नजाने (घाममा हल्का लुगा लगाउने, सुती कपडा लगाउने, बाहिर निस्कँदा टाउको छोप्ने, टोपी लगाउने, नियमित पानी तथा झोल पदार्थ जुससर्वत आदि) प्रशस्त मात्रामा पिउने र स्वास्थ्यमा समस्या आएमा स्वास्थ्यकर्मीसँग नियमित सम्पर्कमा रही सल्लाहसुझाव लिन पनि महाशाखाले सुझाएको छ । हाल देशमा पश्चिवी वायुको साथै भारतको बिहारमा रहेको न्यूनचापीय प्रणालीको आंशिक प्रभाव रहेको छ । अहिले कोशी, मधेस र बागमती प्रदेशलगायत देशका पहाडी भूभागमा आंशिकदेखि सामान्य बदली रही कोशी तथा बागमती प्रदेशका केही स्थान साथै मधेस र गण्डकी प्रदेशका एकदुई स्थानमा मेघगर्जनचट्याङसहित हल्कादेखि मध्यम वर्षा भइरहेको छ । दिउँसो मधेस, बागमती र गण्डकी प्रदेशका केही स्थान तथा बाँकी प्रदेशका पहाडी भूभागका एकदुई स्थानमा थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ । आज काठमाडौँको न्यूनतम तापक्रम १८ दशमलव आठ डिग्री र अधिकतम तापक्रम २९ दशमलव पाँच डिग्री सेल्सियस रहेको छ ।"
मौरीले बजार पाएन,"बेनी : म्याग्दीका कृषक घारसहितको मौरी बिक्री नहुँदा निराश भएका छन् । घार सहितको मौरी बिक्री गर्न पछिल्लो फागुनचैतको याममा कृषकले गोलाबाट मह निकालेनन्। गोला छुट्टाएर राख्दा महबाट आम्दानी गुमाएका कृषक घार सहितको मौरी नबिक्दा आहराको व्यवस्थापन गर्न नसकेर समस्यामा परेका हुन् । बेनी नगरपालिका४ सुर्केमेलाको केसी बहुउद्देश्यीय कृषि फार्म तथा मौरीपालन स्रोत केन्द्रका सञ्चालक डिलबहादुर केसीले यस वर्ष घार सहितको मौरी बिक्री अपेक्षित नभएको बताए । यसअघिका बर्षमा घार सहितको मौरीको माग धेरै भएकाले यसपाली मह नकिकालेर गोला छुट्टाएर राखेको थिएँ, उनले भने, गत वर्ष एक सय घारसहितको मौरी बिक्री भएको थियो । यसपाली मुस्किलले ५० घार बेचेको छु । अझै पचास घार मौरी बेच्न ग्राहकको खोजीमा छु । मौरीपालन गर्ने नयाँ कृषक नथपिएको, स्थानीय तह र कृषि ज्ञान केन्द्रहरुले मौरीपालन सम्बन्धी कार्यक्रम कटौति गर्नु, अस्वास्थ्य प्रतिस्पर्धा, टाढाको बजार खोजी हुन नसक्दा घार सहितको मौरी उत्पादन बढे पनि बजारको अभाव देखिन थालेको हो । बेनी नगरपालिका५ डडुवाका नारायण पौडेलले साविक भन्दा दोब्बर बढी घार संख्यामा मौरी भएपछि चरन क्षेत्रमा आहराको अभाव हुन थालेको बताए । बर्खा याममा पानी धेरै पर्दा मौरी बचाउन समस्या हुने उनको चिन्ता छ । पौडेलकहाँ ४० वटा घार सहितको मौरी तयार छन् । म्याग्दीको सुर्केमेला, डडुवा र कुहुँमा चार वटा सेरेना जातको मौरीको स्रोत केन्द्र छन् । सबै स्रोत केन्द्रमा ५०० घार मौरी बिक्रीका लागि तयार भएका कृषकले बताएका छन् । स्रोत केन्द्र स्थापना भएपछि म्याग्दीमा बाहिरि जिल्लाबाट मौरी आयात भएको छैन् । मौरीसहितको घार प्रतिगोटा दश हजार रुपैयाँका दरले बिक्री हुन्छ । खाली घारको मूल्य प्रतिगोटा तीन हजार पाँच सय रुपैयाँ छ । मौरी निर्यातको लागि बजारको खोजीमा रहेको बेनी नगरपालिका५ डडुवाको सिद्धिबिनायक मौरीपालन केन्द्रका सञ्चालक रामकुमारी खत्रीले बताइन् । यसपाली घार सहितको मौरी बेच्नलाई ५० घार मौरी छुट्टाएर राखेको छु । बजारको खोजी भइरहेको छ, उनले भनिन् मौरी बेच्नलाई मह निकालिएन । मह जति पनि बिक्री हुन्थ्यो । अहिले पछुतो लागेको छ । मौरी बिक्री नभएपछि मह उत्पादनमा केन्द्रित हुने कृषकहरुले योजना बनाएका छन् । प्रतिलिटर मह रु दुई हजारका दरले बिक्री हुन्छ । कृषि ज्ञान केन्द्र म्याग्दीका प्रमुख किरन सिग्देलले स्थानीय तहहरुसँग स्थानीय स्रोत केन्द्रको मौरीको खपत गराउन र हावापानी मिल्ने छिमेकी जिल्लाहरुमा मौरीको बजारीकारण गर्न पहल गरेको बताए । म्याग्दीमा वार्षिक २० हजार लिटरका दरले मह उत्पादन हुने कृषि ज्ञान केन्द्रको तथ्याङ्क छ ।"
बालेनको निर्देशनमा महानगरभित्रका विद्यालयमा लगाएको ताला खोलियो,"काठमाडौं : काठमाडौं महानगरपालिकाले महानगरभित्रका विद्यालयमा लगाएको ताला खोलेको छ। सोमबार काठमाडौं उपत्यकाभित्र चर्को शुल्क असुलेको भन्दै अखिल क्रान्तिकारीले विद्यालयमा तालाबन्दी गरेको थियो। महानगरपालिका मेयर बालेन साहको निर्देशनमा नगर प्रहरीले मंगलबार विद्यालयमा लगाएको ताला खोलेको हो। मेयर बालेनले विद्यालयमा ताला लगाएर शैक्षिक संगठनको अपराध गरेको भन्दै आपत्ती जनाएका छन्। उनले भनेका छन्, 'पढ्ने ठाउँमा ताला लगाएर एक अमुक दलको शैक्षिक सङ्गठनले अपराध गरेको छ। चाहे सो विद्यालय सरकारी होस वा निजी,हामी विद्यालयमा राजनीति गर्ने कुरा कल्पना सम्म गर्न सक्दैनौ। त्यसैले हामीले महानगर भित्रका विद्यालयमा लगाएको ताला फोरेर नियमित शैक्षिक क्रियाकलाप अगाडि बढाएका छौं।' मेयर साहले आफू महानगरभरिका विद्यालयहरूको गुणस्तर सुधार गर्न निन्तर लागिपरेको बताएका छन्। 'काठमाडौं महानगरपालिकाको प्रमुख प्राथमिकता शिक्षा हो। हामी महानगरभरिका विद्यालयहरूको गुणस्तर सुधार गर्न निरन्तर लागिपरेका छौं। र महानगरपालिकाले आफ्नो क्षेत्र भित्र पर्ने विद्यालयको अनुगमन र नियमन गर्ने,उनले भने,' यदि कुनै विद्यालयले नियमको पालना नगरे काठमाडौं महानगरपालिकालाई उजुरी गर्ने हो। ' पढ्ने ठाउँमा ताला लगाएर एक अमुक दलको शैक्षिक सङ्गठनले अपराध गरेको छ। 'चाहे सो विद्यालय सरकारी होस वा निजी,हामी विद्यालयमा राजनीति गर्ने कुरा कल्पना सम्म गर्न सक्दैनौ। त्यसैले हामीले महानगर भित्रका विद्यालयमा लगाएको ताला फोरेर नियमित शैक्षिक क्रियाकलाप अगाडी बढाएका छौ।' अखिल क्रान्तिकारी नक्सालस्थित ग्यालेक्सी स्कुल, स्वयम्भुस्थित संस्कृत स्कुल, मालीगाउँस्थित वृहस्पति विद्या सदन र बुढानिलकण्ठस्थित भ्याली पब्लिक स्कुल, काष्ठमण्डप स्कुलमा तालाबन्दी गरेको थियो।"
जुम्लामा अस्थायी पुलबाट चिप्लिएर एक युवा बेपत्ता,आज बिहान ६ बजेतिर सो गाउँपालिका६ का अन्दाजी १७ वर्षका मोहन रोकाया उक्त अस्थायी पुलबाट चिप्लिएर तिला नदीमा बेपत्ता भएको जिल्ला प्रहरी कार्यालय जुम्लाका सूचना अधिकारी धर्मराज जोशीले जानकारी दिए। जुम्ला : जुम्लाको तिला गाउँपालिका१ स्थित रारा बजारमा निर्मित अस्थायी पुलबाट चिप्लिएर एक युवा तिला नदीमा बेपत्ता भएका छन् । आज बिहान ६ बजेतिर सो गाउँपालिका६ का अन्दाजी १७ वर्षका मोहन रोकाया उक्त अस्थायी पुलबाट चिप्लिएर तिला नदीमा बेपत्ता भएको जिल्ला प्रहरी कार्यालय जुम्लाका सूचना अधिकारी धर्मराज जोशीले जानकारी दिए। बेपत्ता हुनेमा तिला६ निवासी घोडे गाउँका कर्णबहादुर रोकाया उनका छोरा अन्दाजी १७ वर्षका मोहन रोकाया रहेको जिल्ला प्रहरी कार्यालय जुम्लाले जनाएको छ । तिला१ रारासेरी बजारबाट चामलको बोरा लिएर घरजाने क्रममा अस्थायी पुलबाट चिप्लिएर नदीमा खसेको खबर प्राप्त भएपछि प्रहरी र स्थानीयले खोजी गरिरहेका छन् । तिला नदीको पानी धमिलो भएकाले खोज्न समस्या भएको तिला गाउँपालिका उपाध्यक्ष गोरीकला बुढाले जानकारी दिए। रासस
अवैध रासायनिक मल भित्रिने क्रम बढ्दो,"बिल तथा कागजपत्र र सम्बन्धित व्यक्ति फेला नपरेपछि रामपुर नगरपालिकाका उपप्रमुख बालकुमारी थापाको संयोजकत्वमा जिल्ला प्रहरी कार्यालय पाल्पाका प्रहरी नायब उपरीक्षक वीरेन्द्र थापासहितको सरोकारवालाको टोलीले मल शिल गरेर राखेको हो । पाल्पा : गत शनिबार रामपुरको एक सटरमा भण्डारण गरी राखिएको भारतीय कम्पनीको छ सय ५० बोरा अवैध मल फेला परेको थियो । नियन्त्रणमा लिइएको अवैध रासायनिक मल (युरिया) राजस्व अनुसन्धान कार्यालय बुटवल पठाइएको छ । सोमबार राजस्व अनुसन्धान अधिकृतसहित, करदाता सेवा कार्यालय पाल्पाका प्रमुख र जिल्ला प्रहरी कार्यालय पाल्पाका प्रहरी नायब निरीक्षकसहितको टोलीले रामपुरमा शिल गरेर राखेको मल अनुसन्धान कार्यालय बुटवल पठाइएको छ । रामपुर५ बेझाडस्थित विजय श्रेष्ठको घरमा (सटर भाडामा) प्रधानमन्त्री भारतीय जनउर्वरक परियोजना भारत युरिया नामक रासायनिक मल भण्डारण गरिएको अवस्थामा फेला परेको थियो । बिल तथा कागजपत्र र सम्बन्धित व्यक्ति फेला नपरेपछि रामपुर नगरपालिकाका उपप्रमुख बालकुमारी थापाको संयोजकत्वमा जिल्ला प्रहरी कार्यालय पाल्पाका प्रहरी नायब उपरीक्षक वीरेन्द्र थापासहितको सरोकारवालाको टोलीले मल शिल गरेर राखेको हो । हालसम्म भण्डारण गरेका सम्बन्धित व्यक्ति पहिचान भएको छैन । प्रतिबोरा ४५ किलो बराबरको तौल छ । गत शनिबार बिहान रम्भा गाउँपालिका१ हुँगीमा पनि अवैधरूपमा गाडीमा ल्याउँदै गरेको तीन सय ७२ बोरा युरिया मल प्रहरीले नियन्त्रणमा लिएर सोही दिन अनुसन्धानका लागि भन्सार कार्यालय पठाइसकिएको छ । रासस"
दुई लाख बढि मूल्यको अवैध सामान बरामद,काठमाडौं : रौतहट गौर नगरपालिका २ स्थित भन्सार इलाकाबाट १ लाख १९ हजार ७ सय ८० रुपैयाँ बराबरको किराना सामान तथा लत्ताकपडा प्रहरीले नियन्त्रणमा लिएको छ। भारतबाट अवैधरुपले नेपालतर्फ ल्याउँदै गरेको सामान सीमा सुरक्षा गुल्म गौरले बरामद गरेको हो । यसैगरी नम्बर ३४ गण कैलालीले धनगढी उपमहानगरपालिका ३ चटकपुर इलाकाबाट भारतबाट अवैधरुपले नेपालतर्फ ल्याउँदै गरेको १ लाख ६ हजार ४ सय ५० रुपैयाँ बराबरको लत्ताकपडा बरामद गरेको छ । बरामद सामान स्थानीय भन्सार कार्यालयमा बुझाइएको प्रहरीले जनाएको छ।
चितवनका हात्तीवाङ्ग र हपनीमा अझै पुगेन विद्युत,"चितवन : तपाईँलाई पत्यार नलाग्न सक्छ ! चितवनका बासिन्दा अझै पनि टुकी बत्तीको भरमा बस्न बाध्य छन्। किनकि चितवन सुगम जिल्ला भनेर परिचित छ। तर चितवनको एकमात्र गाउँपालिका इच्छाकामनाको पहाडी दुर्गम बस्तीका स्थानीयले अझै विद्युत उपयोग गर्न पाएका छैनन्। इच्छाकामना गाउँपालिकाको वडा नं १ र २ का लागि चार वर्षअघि ठेक्का लागे पनि ठेकेदारले काम नगरेपछि यहाँका स्थानीय विद्युत् सेवाबाट बञ्चित हुन पुगेका हुन्। गाउँपालिका अध्यक्ष दानबहादुर गुरुङका अनुसार चार वर्षअघि ठेक्का लागे पनि ठेकेदार कम्पनीले काम नगर्दा विद्युत् सेवा विस्तार गर्न ढिला भएको हो। उनका अनुसार विद्युतीकरणका लागि वडा नम्बर १ र २ मा आर्थिक वर्ष २०७५७६ मै बोलपत्र भएर पनि काम अघि बढेन। सो समयमा विद्युतीकरणका लागि ठेक्का लिएर ठेकेदार कम्पनीले समयमा काम नगरिदिँदा विद्युत् सेवा विस्तार गर्न सकेन। अहिले काम नगर्ने ठेकेदारलाई मुद्दा हालेर ठेक्का रद्द गरेर पुनः ठेक्का लगाएर काम पनि अघि बढेको अध्यक्ष गुरुङले बताए। 'काम नगर्ने ठेकदारलाई मुद्दा हालेपछि पुनः चालु वर्षमै नयाँ बोलपत्र आह्वान भयो, त्यतिखेर छ करोडको ठेक्का लागेको थियो, अहिले १४ करोडमा स्तरवृद्धि र विस्तारको काम थालनी भएको छ, अब कुनै पनि बहानामा काम रोकिँदैन, प्राधिकरणसँगको समन्वयमा काम भइरहेको छ', अध्यक्ष गुरुङले भने। चालु आवको दोस्रो चौमासिकभित्रै ठेक्का प्रक्रिया टुङ्गिएर नयाँ ठेकेदारले जिम्मा लिएपछि अहिले विद्युत् सेवा पुग्न बाँकी गाउँमा धमाधम विद्युतीकरणको काम सुरु भएको उनले बताए। गाउँपालिकामा समग्रमा ५५ प्रतिशत घरमा मात्र विद्युत् पुगेको छ। अध्यक्ष गुरुङका अनुसार वडा नं ३, ४ र ५ को ९० प्रतिशत घरमा बिजुली पुगिसकेको छ। तर पहाडी क्षेत्र अधिक रहेको वडा नं १ मा १५ प्रतिशत, ६ मा ५० प्रतिशत घरमा मात्र बिजुली पुगेको छ। वडा नं २ मा कुनै पनि ठाउँमा बिजुली छैन। विद्युतीकरणको क्रममा केही समयअघि पर्यटकीय एवं ऐतिहासिक क्षेत्र उपरदाङगढीमा बिजुली बलेसँगै वडा नं ७ को भने सबै ठाउँमा बिजुली पुगिसकेको उनले बताए। वडा नं २ मा विद्युत् विस्तारका लागि पोल पुगेपछि स्थानीयमा आशा भने पलाएको छ। 'चार वर्षअघि नै ठेक्का आह्वान भएको सुनेका थिएँ, काम सुरु नहुँदा आश नै मरेको थियो, तर अहिले घरको आँगनमै पोल झरेपछि आशा पलाएको छ', स्थानीय टीका गुरुङले भने। यस्तै यतिबेला टोलटोलमा बिजुली पोल ढुवानीको काम भइरहेको इच्छाकामना२ का वडाध्यक्ष पञ्चबहादुर चेपाङले बताए। यहाँका सबै टोलटोलमा सडक पुगे पनि बिजुली बाल्नबाट यहाँका स्थानीय बञ्चित भएको उनको भनाइ छ। अब भने बिजुली बल्नेमा ढुक्क भएको उनको भनाइ छ। अहिले नेपाल विद्युत् प्राधिकरणसँगको समन्वयमा काम भइरहेकाले पोल र तार प्राधिकरणले नै खरिद गरेर पठाएको तथा पोल गाड्ने र तार टाँङ्ने काम ठेकेदार पक्षले गर्ने भएको गाउँपालिका अध्यक्ष गुरुङले बताए। इच्छाकामनाको सबै वडामा विद्युत् विस्तार र स्तरवृद्धिको काम हुनलागेको हो। अध्यक्ष गुरुङका अनुसार काममा कुनै अवरोध नभएमा आगामी आवभित्रै इच्छाकामनाका सबै स्थानमा विद्युत् पुग्नेछ। गाउँपालिकाले विद्युतीकरणसँगै विपन्न समुदायको नागरिकको घरमा निःशुल्क विद्युत् मिटरसमेत जडान गर्दै आएका छन्। साथै सामर्थ्य उच्च बनाउनका लागि गाउँपालिकामै सबस्टेशन राख्नका लागि पनि पहल भइरहेको उनले जानकारी दिए। गाउँपालिकामै सबस्टेशन बनाएर गोरखाबाट लाइन जोडेपछि चौबीसै घन्टा विद्युत्मा पहुँच हुने उनको भनाइ छ।"
मटिहानी नगरपालिकाले खुलायो जग्गाको कित्ताकाट,"ढल्केवर : महोत्तरीको मटिहानी नगरपालिकाले जग्गाको कित्ताकाट खुलाएको छ । मटिहानी नगरपालिकाका प्रमुख हरिप्रसाद मण्डल सोमबार एक कार्यक्रमका बीच भूउपयोगक्षेत्र वर्गीकरणको कार्य सम्पन्नको सार्वजनिकीकरण गरेसँगै कित्ताकाट खुलेको हो । भूउपयोग नियमावली २०७९ को नियम ५ उपनियम ९१० ले दिएको अधिकार प्रयोग गरी पालिकाको स्थानीय भूउपयोग परिषद्ले क्षेत्राधिकार भित्रको जग्गाको भूउपयोग क्षेत्र वर्गीकरणको कार्य सम्पन्न गरेको मटिहानी नगरपालिकाका इन्जीनियर विमलेश साहले बताए । मटिहानी नगरपालिकाले आफ्नो क्षेत्राधिकार भित्रको जग्गाहरुलाई कृषि क्षेत्रतर्फ १६८६७१८ हेक्टर, व्यवसायिक क्षेत्रतर्फ १७६२८ हेक्टर, साँस्कृतिक क्षेत्रतर्फ २४०० हेक्टर, नदीजन्यरपोखरी क्षेत्रतर्फ ६४७७६ हेक्टर, औद्योगिक क्षेत्रतर्फ २६८४२ हेकटर, सार्वजनिक क्षेत्रतर्फ ६५६९४ हेक्टर र आवासीय क्षेत्रतर्फ १०५४७७४ हेक्टर जग्गा वर्गीकरण गरेको छ । मटिहानी नगरपालिकाले वर्गीकरण गरेको जग्गाहरु जम्मा ३४ हजार ३ सय ९७ कित्ता रहेको र मंगलबारदेखि सबै जग्गाको कित्ताकाट खुल्ला भएको जानकारी गराइएको छ ।"
वर्षाले किसानलाई राहत,"विराटनगर : किसानले खेतमा लगाएको बाली खडेरीले सखाप हुन लागेको थियो। यस्तो समायमा वर्षा भएपछि किसानले केही भए पनि राहत महसुस गरेका छन्। आइतबार बेलुका वर्षा भएपछि किसानलाई राहत भएको हो। सुनसरी, मोरङ झपाका किसान वर्षा भएपछि खुसी भएको बताउँछन्। लामो समयदेखि गर्मी दिनानुदिन बढिरहेको बेलामा पानी नपर्दा किसान चिन्तित बनेका थिए। आइतबार बेलुकादेखि परेको वर्षाले किसानलाई राहत पुगेको कृषि ज्ञान केन्द्र मोरङका प्रमुख रामदेब सिङले बताए । हिउँदे वर्षा ढिला भयो तर यसले किसानले लगाएका बालीमा क्षति पुग्दैन, उनले भने , अहिलेको पानी खेतीबालीका लागि पोषिलो हुन्छ। किसानको खेतमा छरेको धानको बिउ सुक्न थालेको उनले बताए। उनले भने , किसानलाई राहत भएको छ ।' तराईका तलहन, तरकारी खेती स्याहार्ने बेलामा पानी नपर्दा खेतमै सुक्न थालेको उनले बताए । सिँचाइका लागि पानीको खोलानाला सुक्खा भएपछि किसान चिन्तित थिए। पानी नपर्दा तरकारी खेती चौपट भएको बेला पानीले राहत भएको विराटनगर ६का रामेश्वर कामतले बताए। तराईमा अहिले बर्खे धान खेतीको लागि धानको बिउ राख्नुको साथै खेतमा तरकारी र मुगको दाल लगाउने र सनपात लगाउने गरेका छन्।"
"रोकियो कित्ताकाट, अंशवण्डामा पनि समस्या","कित्ताकाटको समस्याले जग्गा किनबेच नहुँदा राजस्व संकलनसमेत भएको छैन। सरकारले जग्गाको वर्गीकरण गरेर मात्र कित्ताकाट गर्न पाइने व्यवस्था लागू गरेको छ। गोरखा : कित्ताकाट रोकिएको एक वर्ष गुज्रिसक्दा पनि पालिकाहरूले जग्गा वर्गीकरणको काम नगर्दा कित्ताकाट सुचारु हुन सकेको छैन। पालिकाको अकर्मण्यताले कित्ताकाट रोकिँदा सर्वसाधारणको पुख्र्यौली जग्गाको अंशबण्डा हुन सकेको छैन। अदालतबाट भएको जग्गासम्बन्धी फैसला कार्यान्वयन हुन सकेको छैन। कित्ताकाटको समस्याले जग्गा किनबेच नहुँदा राजस्व संकलनसमेत भएको छैन। सरकारले जग्गाको वर्गीकरण गरेर मात्र कित्ताकाट गर्न पाइने व्यवस्था लागू गरेको छ। वर्गीकरण गर्ने अधिकार पालिकालाई दिइएको छ। तर, पालिकाले जग्गा वर्गीकरण नगर्दा गत वर्षको जेठ महिनाबाट रोकिएको कित्ताकाटको काम अहिलेसम्म पनि उस्तै छ। आफूसँग दक्ष प्राविधिक नभएको र आफ्नै खर्च गरेर परामर्शदाता नियुक्त गर्न पालिकाले अनिच्छा देखाएका कारण जग्गा वर्गीकरणको काम हुन नसकेको हो। सबैभन्दा धेरै जग्गासम्बन्धी कारोबार हुने गोरखा नगरपालिकामा जग्गा वर्गीकरणको काम अनिश्चित छ। अहिलेसम्म कुनै तयारी नभएको प्रमुख प्रशासकीय अधिकृत कमलप्रसाद पुनले जानकारी दिए। वर्गीकरणको काम सुरु गर्न खोजेको हो। त्यसका लागि एउटा समिति पनि बनाएका छौं। बैठक राखेर अघि बढ्ने भनेको हो, बैठक बसेको छैन, उनले भने, साउन लागेपछि पहिलो प्राथमिकता यसैलाई दिन्छौं। सदरमुकामसमेत रहेको गोरखा नगरपालिकामा कित्ताकाट हुन नसक्दा जग्गाको किनबेच तथा बैंकमा जग्गा धरौटी राखेर आर्थिक कारोबार गर्ने काम ठप्प प्रायः छ। सहिद लखन गाउँपालिकामा पनि जग्गा वर्गीकरणको काम कछुवा गतिमा अघि बढेको छ। वर्गीकरणको मापदण्ड बनाएर नापी कार्यालयमा पठाएको तर नापी विभागबाट प्राविधिक जनशक्ति फिल्डमा खटिएर नआएकाले ढिला भएको प्रमुख प्रशासकीय अधिकृत बाबुराम मगरले जानकारी दिए। अब असारभित्र सकिने अवस्था रहेन। साउनभित्र चाहिँ पक्का हुन्छ, उनले भने, कन्सल्ट्यान्ट हायर गर्न सकेनौं। सकेसम्म सरकारी निकायबाटै गराउने भन्दा समय लागेको हो। सरकारले काम गर्न सहज हुने गरी अर्को निर्णय गर्ला अनि काम अघि बढाउँला भनेर पर्खेको सिरानचोक गाउँपालिकाका प्रमुख प्रशासकीय अधिकृत उमेशकुमार यादव बताउँछन्। मन्त्रिपरिषद्ले नियमावली नै संशोधन गरेपछि हामीले त्यसको प्रक्रिया नै रोक्यौं यादव भन्छन्, कानुनमा केही खुकुलो होला भनेर पर्खेर बसेका छौं। मालपोतले जग्गा वर्गीकरणको मापदण्ड के बनाएको छ ? भनेर सोधेको छ, त्यो पनि जवाफ दिनुपर्ने छ। अजिरकोट गाउँपालिकामा जग्गा वर्गीकरणको कामले निरन्तरता पाए पनि नतिजा दिने अवस्थामा नरहेको त्यहाँका सूचना अधिकारी अमरराज पँगेनीले जानकारी दिए। टिमले काम गरिरहेको छ। तर, फाइनल भएको छैन, पँगेनीले भने, काम गरिरहेका छौं हेरौं, छिट्टै टुंगोमा पुगिएला। आरुघाट, धार्चे र चुमनुब्री गाउँपालिकामा पनि यो विषयले गति लिएको छैन। जग्गा नापी गर्ने जनशक्ति पालिकासँग नभएकाले नापी विभागबाट जुनबेला जनशक्ति उपलब्ध हुन्छ, त्यही बेला काम हुने धार्चे गाउँपालिकाका प्रमुख प्रशासकीय अधिकृत काजीमान सुनारको भनाइ छ। यस विषयमा छलफल भइरहे पनि फिल्डको काम भने नभएको आरुघाट गाउँपालिकाका सूचना अधिकारी विवेक खनाल बताउँछन्। चुमनुब्री गाउँपालिकाको भने वडा नं १, २ र ५ मा जग्गा वर्गीकरणको काम सकिएको छ। अन्य चारवटा वडामा काम नभएको प्रमुख प्रशासकीय अधिकृत भीमसेन श्रेष्ठले जानकारी दिए। पालुङटार नगरपालिकामा मात्र जिल्लामै पहिलोपटक कित्ताकाट खुला गरिएको छ। एक वर्षदेखि रोकिएको कित्ताकाटको काम पालुङ्टार नगरपालिकाले सोमबारदेखि खुला गरेको हो। नगरपालिकाले आइतबार सार्वजनिक सूचना जारी गरी सोमबारबाट नगरपालिकाभरिको जग्गा वर्गीकरण भइसकेकाले कित्ताकाट खुला गरिएको जानकारी गराएको छ। पालुङटार नगरपालकाअन्तर्गत रहेका जग्गाको कित्ताकाट यही मिति २०८००२२९ बाट खुल्ला गरिएको छ, सो सूचनामा भनिएको छ ।"
मर्ज हुन चाहने क्याम्पसलाई त्रिविले गर्यो निवेदन आह्वान,"काठमाडौं : त्रिभुवन विश्वविद्यालयले मर्ज हुन चाहने सम्बन्धन प्राप्त क्याम्पसहरूलाई असार मसान्तसम्म निवेदन दिन आह्वान गरेको छ। त्रिविले एक सूचना जारी गर्दै त्रिविबाट सम्बन्धन प्राप्त गरेका दुई वा वा दुईभन्दा बढी क्याम्पसहरू मर्ज हुन चाहेमा योजना निर्देशनालयमा निवेदन दिनसक्ने जनाएको छ। मर्ज हुन चाहने क्याम्पसहरूले आफ्नो क्याम्पस सभा वा सञ्चालक समितिबाट समायोजन हुन निर्णय गराएर निवेदन दिन सक्नेछन्। समायोजन वापत कुनै शुल्क नलाग्ने त्रिविले जनाएको छ। क्याम्पसको बेग्लाबेग्लै निवेदन, मर्ज गर्नुपर्ने औचित्य खुलेको र समाहित हुने क्याम्पस खारेज गर्ने समितिको निर्णय,सम्बन्धन पत्रहरू,नवीकरण पत्रहरू र अक्षयकोषको रसिद आदि कागजात निवेदनका साथ पेश गर्नुपर्नेछ।"

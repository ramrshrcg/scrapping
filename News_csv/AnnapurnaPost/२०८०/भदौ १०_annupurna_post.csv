शीर्षक,विवरण
नीति छाडेर बजेटको राजनीति,"सांसदको मूल काम भनेको नीति निर्माण हो। तर बजेट खर्चमा सांसदहरू मरिहत्ते गर्छन्। त्यसैको उपज हो सांसद विकास कोषको सुरुआत। कोष नै बदनामित भएपछि सरकारले नामै परिवर्तन गरी संसदीय क्षेत्र पूर्वाधार विकासको नाम दिए पनि आलोचनामुक्त कहिल्यै रहेन। सर्वाेच्च अदालतको संवैधानिक इजलासले २०८००८१ का लागि उक्त कार्यक्रम निम्ति विनियोजित बजेट कार्यान्वयन नगर्नूनगराउनू भनेर बुधबार अन्तरिम आदेश गर्यो। त्यसपछि संसद्मा सत्ता र प्रतिपक्ष एक स्वरले न्यायपालिकाविरुद्ध उत्रिएका छन्। संवैधानिक इजलासको आदेशलाई न्यायिक सक्रियताको संज्ञा दिएर सांसद, दल र नेताहरूले आलोचना गरे पनि बौद्धिक वर्गले सांसदहरूलाई न्यायपालिकाले उनका काम र कर्तव्य सम्झाइदिएको अर्थमा लिएको छ। त्यसो हो पनि किनभने सांसदहरूको काम नीति निर्माण नै हो, विकास निर्माण होइन। कुनै बेला कर्मचारीतन्त्रका भरमा स्थानीय निकाय चलेका थिए। त्यो बेला जनताका सानातिना आवश्यकता सांसदहरूमार्फत सम्बोधन गरिनुलाई स्वाभाविक मानिएको थियो। तर मुलुक संघीयतामा गएर स्थानीय सरकार बजेट र अधिकारसम्पन्न भइसक्दा पनि सांसदहरूले फेरि काम कुरो एकातिर छाडेर कुम्लो बोकी विकासतिर लाग्न खोज्नु कर्तव्यपथबाट विचलित हुनु नै हो। सांसदहरूले व्यवस्थापिकाको अधिकार क्षेत्र न्यायपालिकाले मिचेको, शक्ति पृथकीकरणको सिद्धान्तविपरीत हस्तक्षेपकारी सक्रियता देखाएको भनेका छन्। तर संसदीय लोकतान्त्रिक व्यवस्था र त्यसको मार्गनिर्देशक संविधानको मर्मलाई न्यायपालिकाले सम्झाइदिएको अर्थमा नै उक्त आदेशलाई लिइनुपर्छ। संसदीय क्षेत्रमा पाँच करोडका दरले विनियोजित बजेटबाट सम्बोधन गर्नुपर्ने जति पनि आवश्यकता हुन्छन्, ती सबै स्थानीय सरकारले नै गर्न सक्छ, जोसँग सांसदले बाँड्नेभन्दा ज्यादा नै बजेट हुन्छ। अझै जनताका सानातिना आवश्यकता पनि सम्बोधन भएका छैनन् भने सांसदलाई नै त्यो काम दिने होइन, पालिकाहरूलाई नै बजेट दिने हो, अधिकार दिने हो। पाँच करोडको कनिका छराइबाट न योजनाबद्ध विकासका लक्ष्य र उद्देश्यमा योगदान पुग्छ, न मुलुकको विकासमा त्यो बजेटको खास कुनै उपलब्धि देखिन्छ। २०५१०५२ देखि सुरु भएर अहिलेसम्म ६० अर्ब रुपैयाँ बाँडिएको सांसदको विकास बजेटले अहिलेसम्म के उपलब्धि हासिल भयो ? समीक्षा जरुरी छ। महालेखा प्रतिवेदनले त भनेकै छ सांसद विकास कोषको दुरुपयोग भइरहेको छ। जनताले विकासको अपेक्षासहित सांसद निर्वाचित गर्छन् भन्ने तर्क हो भने सांसदले कानुन निर्माण गर्ने नै हो, विकास गर्ने होइन, विकास पालिकाहरूमै माग्ने हो भन्ने बुझाइनुपर्छ। सांसदलाई बजेट दिन रोके नै त्यो बुझाइ बल्ल स्थापित गर्न सजिलो हुन्छ। संविधानको मर्म र संसद्को मूल कर्मलाई सम्मान गर्दै सांसद विकास कोषको बजेट रोक्नु नै पर्छ।"
"सरकार भन्छ स्वास्थ्य बिमा छ, बिरामी भन्छन्,सेवाभन्दा सास्ती बढी","बिमा गरेपछि रोग लाग्दा ढुक्कले उपचार हुने आशा सर्वसाधारणमा हुन्छ। तर, सर्वसाधारण जब अस्पताल पुग्छन्, त्यहाँ त्यस्तो हुँदैन। धेरै अस्पतालले यो कार्यक्रम बन्द गरेको भन्दै उपचार गर्न मान्दैनन्। संविधानले प्रत्येक नागरिकलाई राज्यबाट आधारभूत स्वास्थ्यसेवा निःशुल्क हुने मौलिक हक सुनिश्चित गरेको छ। संविधानको धारा (३५) को उपधारा (३) मा सबै नागरिकलाई स्वास्थ्यसेवामा समान पहुँचको हक हुने व्यवस्था पनि छ। तर, सरकारले स्वास्थ्यसेवा निःशुल्क त गर्न सकेन। आम जनतालाई स्वास्थ्य उपचारमा सहज गर्न भन्दै स्वास्थ्य बिमा कार्यक्रम लागू गर्यो। काठमाडौं बाहिर स्वास्थ्य बिमा कार्यक्रममा सर्वसाधारणको आकर्षण पनि राम्रै देखियो। बिमा गरेपछि रोग लाग्दा ढुक्कले उपचार हुने आशा सर्वसाधारणमा हुन्छ। तर, सर्वसाधारण जब अस्पताल पुग्छन्, त्यहाँ त्यस्तो हुँदैन। धेरै अस्पतालले यो कार्यक्रम बन्द गरेको भन्दै उपचार गर्न मान्दैनन्। अर्कोतिर बिमाबापत उपचार गर्दा पनि झन्झट व्यर्हाेनु परेको गुनासो सेवाग्राहीको छ। बिमाबापतको पैसा सरकारले समयमा नदिएको गुनासो अस्पतालको हुन्छ। स्वास्थ्य बिमा बोर्डका कार्यकारी निर्देशक डा दामोदर बसौला स्वास्थ बिमाको उपचार गर्ने अस्पताललाई आर्थिक वर्ष २०७९०८० सम्मको दाबी भुक्तानी गरिसकेको बताउँछन्। ग्राहकलाई तोकिएको सुविधा नदिए हेर्र्छौं र गल्ती भेटिए सेवा सूचीबाट हटाउँछौं, डा बसौलाले भने। गत वर्षमात्रै बोर्डले साढे १३ अर्ब रुपैयाँ भुक्तानी गरेको कार्यकारी निर्देशक डा बसौलाले जानकारी दिए। यसअघिका बक्यौता पनि गरिसकेको उनको भनाइ छ। बिमा कार्यक्रम सुरु भएदेखिका ४५ वर्षअघिका दाबी रकम सबै सेवा प्रदायकहरूलाई भुक्तानी भइसकेको छ, उनले भने, सरकारी अस्पतालको वैशाखसम्मको भुक्तानी भैसक्यो। निजी अस्पताललाई मंसिरसम्मको भुक्तानी गरिसकेका छौं। सबैलाई पुरानो बाँकी तिर्दै सकाउन लागिसक्यौं। अबका दिनमा यसमा समस्या नआउला। स्वास्थ्य बिमा बोर्डले देशभर ७ सय ४९ स्थानीय तहमा स्वास्थ्य बिमा लागू गरेको छ। सरकारी, सामुदायिक, निजी र सहकारी गरी ४ सय ६७ ओटा अस्पतालमा यो कार्यक्रम लागू छ। काठमाडौं र ललितपुर महानगरपालिका, तारकेश्वर नगरपालिका, बूढानीलकण्ठ नगरपालिकाबाहेक सबै स्थानीय तहमा यो कार्यक्रम लागू छ। देशभर ७१ लाख ७१ हजार ७ सय ९९ जना स्वास्थ्य बिमामा आबद्ध भएका छन्। यो बिमामा महिलाको बाहुल्य छ। ३६ लाख ९४ हजार महिला र ३४ लाख ७६ हजार पुरुषले यो बिमा गरेका छन। बिमाको प्याकेजअनुसार अस्पतालले १ हजार १ सय ३३ प्रकारका औषधि उपलब्ध गर्नुपर्छ। अति कडा प्रकारका रोगहरू (क्यान्सर, मुटुरोग, हेडइन्जुरी, स्पाइनल इन्जुरी, सिकलसेल एनिमिया र अल्जाइमर) मा नदोहिरिने गरी थप एक लाखको सेवासुविधा लिन सकिने व्यवस्था छ। तर, अस्पतालले बिरामीलाई मापदण्डभित्र परेका औषधि नदिएको गुनासो छ। बोर्डमा पनि यस्ता थुप्रै गुनासोको चाङ लाग्ने गरेको छ। बोर्डका प्रवक्ता शम्भुप्रसाद ज्ञवाली बिमाअनुसारको सेवासुविधा नपाएको भन्दै दैनिक रूपमा गुनासो आउने गरेको बताउँछन्। अस्पतालले बिमाबापत सुविधाको कोटा सकियो भन्ने गरेको, औषधि पूरा नदिने, अप्रेसन, आईसीयूमा बिमाको कोटा छैन भन्ने जस्ता जवाफ दिने गरेको गुनासो आइरहेको बताए। तर बोर्डले अस्पतालमा कोटा भनेर निर्धारण नगरेको प्रवक्ता ज्ञवालीले दाबी गरे। तर अस्पतालले किन कोटा भनेर राखेको यसो गर्न पाइँदैन भनेर सचेत गर्दै आएका छौं। बिमितलाई ११ सय ३३ प्रकारका औषधि दिनुपर्ने व्यवस्था भएकाले छैन भन्न पाइँदैन भनेर ध्यानाकर्षण गराएका छौं। कतिपय पत्राचारबाट वा ठाउँमा गएरै भनेका छौं। कतिपयले भूलवश यसो भएकाले नदोहोेर्याउने आश्वासन दिन्छन्। सकभर गुनासोको प्रकृतिअनुसार छिट्टै सम्बोधन गर्ने गरेका छौं, उनले भने। बिमा उपचार बन्द भएकै वर्ष नाघ्यो काठमाडौंको तीलगंगापछिको ठूलो आँखा अस्पताल हो, कैलालीको गेटा आँखा अस्पताल। अस्पतालमा दैनिक ६ सयको अनुपातमा आँखाका बिरामी आउने गर्छन्। तर अस्पतालमा एक वर्षदेखि स्वास्थ्य बिमाको सुविधा बन्द भएको छ। २०७९ भदौदेखि अस्पतालको सेवा बन्द गरिएको अस्पतालका बाह्य सम्पर्क अधिकृत रमेशचन्द्र भट्टले बताए। साढे ४ करोड रकम दाबी गर्दा पनि राष्ट्रिय बिमा बोर्डले भुक्तानी गरेन। यति ठूलो रकम भुक्तानी रोकिएपछि, सरकारी बजेट नहुने आँखा अस्पतालको सेवा नै प्रभावित हुन थाल्यो। त्यसैले स्वास्थ्य बिमा कार्यक्रम नै बन्द गर्नु पर्यो, भट्टले भने, तर २०७९ को पुसमा त्यो रकम भुक्तानी भयो, हामीले स्वास्थ्य बिमा कार्यक्रम सञ्चालनका लागि निवेदन पनि लेख्यौं। अनुगमनमा आउँछौं भनेर बिमा बोर्डले सञ्चालनको अनुमति दिएको छैन। उनका अनुसार एक पटक सेवा बन्द गरेका अस्पतालहरूको अनुगमनका लागि बिमा बोर्डले उपसमिति गठन गरेको छ। बिमा बोर्डले समयमा भुक्तानी नगरेको भन्दै सुदूरपश्चिमको सबैभन्दा ठूलो सेती प्रादेशिक अस्पतालले पनि ६ महिनासम्म आफ्नो सेवा घटायो। स्वास्थ्य बिमा गरेका बिरामीहरूलाई एक महिनाको औषधि दिनुपर्नेमा १५ दिनको मात्रै दिन थाल्यो। बिमा बोर्डले २०७९ सम्मको भुक्तानी गरेपछि मात्र सेतीले बिमा कार्यक्रम पूर्ण रूपमा सञ्चालन गर्यो। तर अस्पतालले २०८० सालको वैशाख यताको ४ करोड १५ लाख भुक्तानी अहिलेसम्म पाएको छैन। वैशाखदेखि साउनसम्मको भुक्तानी बाँकी छ। त्यो रकम झन्डै ४ करोड १५ लाख हुन्छ। बिमा बोर्डले समयमा भुक्तानी नपठाइदिएका कारण अस्पताल सञ्चालनमा समस्या हुने गरेको छ, सेती प्रादेशिक अस्पतालका मेसु डा हेमराज पाण्डेयले भने, असार मसान्तसम्मको झन्डै ३ करोड मात्रै पनि भुक्तानी भएको भए सेवा सञ्चालनमा सहज हुन्थ्यो। कैलाली स्वास्थ्य बिमा लागू भएको मुलुककै पहिलो जिल्ला हो। कैलालीकै टीकापुरमा रहेको टीकापुर अस्पतालले पनि स्वास्थ्य बिमाको भुक्तानी लिनै सकस भएको जनाएको छ। स्वास्थ्य सेवा प्रदान गरेको ४ देखि ६ महिनासम्मसमेत बिमा रकम भुक्तानी नहुँदा स्वास्थ्य सञ्चालनमा समस्या आइरहेको स्वास्थ्य बिमा शाखा प्रमुख सञ्जु शाहले बताइन्। २०७९ फागुन २५ गतेदेखि असार मसान्तसम्म १९ हजार दुई वटा बिमा भुक्तानीका लागि दाबी गरिएका छन्। अस्पतालले ३ करोड ६ लाख ३७ हजार ४ शय ६६ रुपैयाँ भुक्तानी अझै पाएको छैन, उनले भनिन्। चार महिना बितिसक्दा समेत बिमाबापतको रकम भुक्तानी नहुँदा अस्पताललाई आर्थिक भार पर्ने गरेको अस्पतालका लेखापाल नीता रेग्मीले बताइन्। बझाङ जिल्ला अस्पतालले पनि समयमा भुक्तानी नआउँदा समस्या हुने गरेको जनाएको छ। २०७९ साउनदेखि २०८० को असारसम्म ५५ लाख रकम बिमा रकम दाबी गरिएकोमा ३७ लाख मात्रै प्राप्त भएको अस्पतालका मेसु डा नवराज जोशीले बताए। कर्णालीवासीको सहज पहुँचमा छैन स्वास्थ्य बिमा कर्णालीका करिब २३ प्रतिशत नागरिक मात्रै स्वास्थ्य बिमाको पहुँचमा छन्। कुल जनसंख्या १६ लाख ८८ हजार ४ सय १२ रहेकोमा ३ लाख ६७ हजार ८ सय ४० जना मात्र स्वास्थ्य बिमामा आबद्ध रहेका स्वास्थ्य बिमा बोर्ड कर्णालीको तथ्यांक छ। प्रदेशमा सुविधायुक्त स्वास्थ्य संस्थाहरू नहुनु र भएका संस्थाहरू पनि भौगोलिक विकटताका कारण नागरिकको पहुँचबाहिर हुँदा समस्या भएको हो। अर्कोतर्फ झन्झटिलो प्रक्रियाका कारण पनि नागरिकले यो कार्यक्रम रुचाएका छैनन्। स्वास्थ्य बिमा बोर्ड कर्णाली प्रदेशका संयोजक सिर्जना पौडेलले भनिन्, कर्णालीको भौगोलिक अवस्था निकै विकट छ, हुम्ला र डोल्पालगायतका जिल्ला त एउटा मात्रै सेवा प्रदायक स्वास्थ्य संस्था छन्। नागरिकलाई सेवा लिन ती संस्थामा पुग्नै २ देखि ३ दिनसम्म लाग्छ। अनि ३५ सय तिरेर सेवा लिन त्यति टाढा कसरी पुग्छन् ? दुर्गममा बिमाको सुविधा भए पनि उपचार सेवा भरपर्दो नहुँदा नागरिकहरू उपचारका लागि सुर्खेत नै पुग्नुपर्ने बाध्यता छ। यसले पनि दुर्गमका जिल्लामा बिमा प्रभावकारी हुन सकेको छैन। कर्णालीमा हाल २७ वटा सेवा प्रदायक संस्थामार्फत बिमा कार्यक्रमको सेवा प्रवाह भइरहेको छ। तर अस्पतालहरूले भने लामो समयदेखि बिमा बोर्डबाट रकम नपाउँदा उपचारमा समस्या भइरहेको गुनासो गरेका छन्। स्वास्थ्यसेवा कार्यालय दैलेखका निमित्त स्वास्थ्य व्यवस्थापक धर्मराज रेग्मीले भने, हामीले उपचारलाई निरन्तरता दिएका छौं, तर गत चैतदेखि बिमाबापतको रकम आएको छैन। रकम अभावमा अस्पतालको फार्मेसी सञ्चालनमा कठिनाइ भइरहेको छ, बिरामीलाई आवश्यकताअनुसारको औषधि दिन सकेका छैनौं। सहज नहुँदा अभिकर्ताहरू निराश स्वास्थ्य बिमाको सेवा सहज नहँुदा अभिकर्ताहरू निराश छन्। पछिल्लो समय बिरामीको उपचारबापतको रकम भुक्तानीमा ढिलाइ हुँदा अस्पतालहरूले उपचार सेवा नै रोकेपछि यो कार्यक्रम नै निष्प्रभावी हुन थालेको हो। लुम्बिनी प्रदेशका प्रायः सरकारीसहित सबै अस्पतालहरूले बिमा उपचारबापतको भुक्तानी समयमा पाउन सकेका छैनन्। रकम नपाएपछि पाल्पाका दुई ठूला अस्पताल युनाइटेड मिसन अस्पताल र लुम्बिनी मेडिकल कलेजले स्वास्थ्य बिमा उपचार सेवा नै बन्द गरेका छन्। मिसन अस्पतालले २०७४ सालदेखि हालसम्म स्वास्थ्य बिमा बोर्डको औषधि, उपकरण तथा सेवा प्रदानमा मूल्य पुनरावलोकन नगरेका कारण सोही दररेटमा उपचार सेवा प्रदान गर्न नसकिने जनाएको छ। स्वास्थ बिमा बोर्डले एकएक गरी बिरामीको रिपोर्ट टिकट चेक गर्नुपर्नेमा केही नमुना रूपमा चेक गरी सोलोडोलो रूपमा आफ्नो अस्पतालको ३० प्रतिशत रकम रद्द गरिदिएका कारण बाध्य भएर बिमा उपचार सेवा तत्कालको लागि बन्द गर्नु परेको अस्पतालका व्यवस्थापक जीवन भट्टराईले बताए। स्वास्थ्य बिमा उपचारको लागि मासिक सात हजारभन्दा बढी बिरामीहरू मिसन अस्पतालमा आउने गरेका छन्। पाल्पा क्षेत्र नंं २ का प्रतिनिधिसभा सदस्य ठाकुरप्रसाद गैरेले मिसन अस्पतालले कानुनविपरीत एकतर्फी रूपमा सरकारसँग गरेको सम्झौता तोडी बिरामीको उपचार सेवामा बेवास्ता गरेको बताए। बिमाले अस्पताल डुब्ने चिन्ता बर्दिया अस्पतालमा गत वर्ष ४१ हजार १ सय ४२ जनाले बिमामार्फत स्वास्थ्यसेवा लिएका छन्। बिमाका सेवाग्राही दैनिक बढेको बर्दिया अस्पतालका प्रमुख डा सुभास पाण्डेयले बताए। अस्पतालको बहिरंग (ओपीडी) सेवामा दैनिक ४ सय बिरामी आउँछन्। जसमध्ये २ सय ५० जनाले बिमामार्फत सेवा लिन्छन्। अस्पतालले गत तीन महिनाको बिमाबापतको १ करोड ३७ लाख रुपैयाँ भुक्तानी लिन बाँकी छ। भुक्तानी समयमा नपाउँदा औषधि शोधभर्नामा समस्या परेको उनले बताए। आधा बढी औषधि बाहिर किन्दै बिरामी नवलपरासीका स्वास्थ्य संस्थाहरूले पर्याप्त औषधि उपलब्ध गराउन नसक्दा स्वास्थ्य बिमा गराएका बिरामीहरूले क्लिनिकहरूबाट औषधि किन्नुपर्ने बाध्यता छ। जिल्लाको पृथ्वीचन्द्र जिल्ला अस्पताल, चिसापानी अस्पताल, पाल्ही स्वास्थ्य संस्था र जगन्नाथपुर स्वास्थ्य संस्था प्रतापपुर गरी चार वटा सरकारी स्वास्थ्य संस्थाबाट बिमा गराएका बिरामीहरूलाई औषधि प्रदान गरिँदै आइएको छ। यी स्वास्थ्य संस्थाहरूले पर्याप्त औषधि नराख्दा सेवाग्राही क्लिनिकमा गएर औषधि खरिद गर्न बाध्य हुन्। सरकारले स्वास्थ्य बिमाबापतको पूरा रकम नपठाउँदा औषधि ल्याउन नसकिएको स्वास्थ्य संस्थाहरूले जनाएका छन्। अघिल्लो वर्षको ६७ लाख रुपैयाँ स्वास्थ्य बिमा बोर्डबाट आउन बाँकी छ। सकिएका औषधि मगाउँदा सप्लायर्सले पुरानो बाँकी छ भन्दै आनाकानी गर्ने गरेका छन्। त्यसैले औषधि उपलब्ध गराउन नसकिएको हो, पृथ्वीचन्द्र जिल्ला अस्पतालका व्यवस्थापक सुरेन्द्र अधिकारीले बताए। जिल्ला अस्पतालबाट गत वर्ष १ करोड ३१ लाख रुपैयाँ दाबी गरेर बोर्डमा पठाएको उनले बताए। जिल्लामा कुल ४१ लाख ४ सय ४२ जनाले स्वास्थ्य बिमा गराएको स्वास्थ्य बिमा बोर्ड जिल्ला शाखा कार्यालयका प्रमुख त्रिलोचन गैरेले बताए। अस्पतालको दैनिक खर्च चलाउन समस्या मातृशिशु मितेरी अस्पताल पोखरामा कुल बिरामीको ७० प्रतिशत स्वास्थ्य बिमा गराएका बिरामी उपचार गर्न आउने गरेका छन्। बिमाको रकम समयमै नआउँदा अस्पतालको दैनिक खर्च चलाउन समस्या भएको अस्पतालका सहायक प्रशासक ओमबहादुर थापाले बताए। बिमाको रकम तीन महिनादेखि पाँच महिनासम्म ढिला गरी आउँदा अस्पतालले फार्मेसी, ल्याबलगायत सबै खाले पार्टीलाई दिनुपर्ने रकममा ढिलाइ हुँदा समस्या हुने गरेको अस्पतालका सहायक प्रशासक थापाले बताए। बिमाका बिरामी धेरै आउने हुँदा कर्मचारीलाई तलब दिन पनि समस्या हुने बताइएको छ। अस्पतालमा ८३ जना कर्मचारी छन्। अस्पतालमा दैनिक १ सय ५० देखि दुई सय बढी बिरामी उपचार गर्न आउँछन्। गत आर्थिक वर्ष २०७९०८० को वैशाखदेखि असारसम्मको १ करोड १० लाख अस्पतालले क्लेम गरेर पठाएको छ। तर हालसम्म रकम भने नआएको थापाले बताए। गण्डकी प्रदेशकै सबैभन्दा ठूलो अस्पताल पोखरा स्वास्थ्य विज्ञान प्रतिष्ठान (पश्चिमाञ्चल क्षेत्रीय अस्पताल पोखरा) मा ५५ प्रतिशत बिरामी बिमा गराउन आउने अस्पताल प्रशासनले जनाएको छ। प्रतिष्ठानमा गत आर्थिक वर्ष २०७९०८० मा ३९ करोडको बिमाको कारोबार भएकोमा २९ करोड आएको र १० करोड आउन बाँकी रहेको अस्पतालका वरिष्ठ मेडिकल अफिसर भीम पौडेलले बताए। मकवानपुरमा मात्रै १६ करोड बिमा भुक्तानी बाँकी स्वास्थ्य बिमा बोर्डबाट बिमा भुक्तानीबापतको रकम समयमा नै नपाएको मकवानपुरका अस्पतालहरूको गुनासो छ। जिल्लाको हेटौंडा अस्पताल, सामुदायिक आँखा अस्पताल र चुरेहिल अस्पतालले महिनौंदेखि बिमा भुक्तानीबापतको करोडौं रकम पाएका छैनन्। जिल्लाको एक मात्र सरकारी अस्पताल हेटौंडा अस्पतालले मात्रै बिमा भुक्तानीबापतको झन्डै साढे ६ करोड रुपैयाँ पाएको छैन। दैनिक झन्डै ७ सय जनाले स्वास्थ्य बिमा कार्ड प्रयोग गरेर सेवा लिनुहुन्छ। ठूलो भोलुममा खर्च भइरहेको हुन्छ। भुक्तानी सिस्टममा नहुँदा निकै समस्या भइरहेको छ, अस्पतालका मेडिकल सुपरिटेन्डेन्ट डा रामचन्द्र सापकोटाले गुनासो गरे। हेटौंडा अस्पतालमा उपचारका लागि पुगेका बिरामीहरू । त्यस्तै तिलगंगा आँखा प्रतिष्ठानद्वारा सञ्चालित सामुदायिक आँखा अस्पताल हेटौंडाको पनि ४ करोड रुपैयाँभन्दा बढी बिमाबापतको रकम बिमा बोर्डले भुक्तानी गरेको छैन। समयमा भुक्तानी नपाउँदा सेवा प्रवाह नै प्रभावित हुन थालेको अस्पतालका कार्यक्रम संयोजक सुशील सिंहले जानकारी दिए। दैनिक ३ सय ५० को हाराहारीमा आँखाका बिरामीहरूलाई सेवा प्रवाह गर्दै आएको अस्पतालमा बिरामी संख्याको ६० प्रतिशतभन्दा बढीले स्वास्थ्य बिमामार्फत सेवा लिँदै आएका छन्। स्वास्थ्य बिमा कार्यक्रममा सहभागी सेवाग्राहीलाई मात्रै दैनिक एक लाख रुपैयाँबराबरको खर्च हुने गरेको संयोजक सिंहले बताए। समयमा भुक्तानी नपाउँदा हामी उधारोमा चलिरहेका छौं। बिमा भुक्तानी पाउन लामो समय कुर्नुपर्यो भने अस्पताल सेवा नै दिन नसक्ने अवस्थामा पुग्नेछ, उनले भने। निजी क्षेत्रले सञ्चालन गरेको चुरे हिल अस्पतालले ६ करोड रुपैयाँ बिमाबापतको रकम भुक्तानी पाउन बाँकी रहेको दाबी गरेको छ। बोर्डले ९ महिनासम्म भुक्तानी रोक्ने गरेको अस्पतालका व्यवस्थापक रवीन्द्र थापाले बताए। अस्पतालबाट सेवा बन्द हुँदा घटे बिमा गर्ने २०७५ फागुन २ गते सिरहामा स्वास्थ्य बिमा कार्यक्रम लागू भयो। १७ वटै पालिकाको १ सय ६४ वटै वडामा बिमा अभिकर्ता खटाइयो। सुरुमा बिमा गर्नेको संख्या बढ्दै गयो। तीन वर्षमा १ लाख १५ हजार २ सय ६२ जनाले बिमा गराए। त्यतिबेला निजी र सरकारी अस्पतालले सेवा दिँदै आएका थिए। तर, बिमा बोर्डबाट निजी अस्पतालको पैसा भुक्तानीमा समस्या भएको पाइएपछि अस्पतालहरूले सेवा बन्द गरे। त्योसँगै बिमा गर्नेको संख्या घट्दै गयो। पछिल्लो समयमा ८० हजार जनाको मात्रै नवीकरण भएको स्वास्थ्य बिमा बोर्ड सम्पर्क कार्यालय लहानले जनाएको छ। एक वर्षमा नयाँ २० हजार व्यक्तिले मात्रै बिमा गराएका छन्। सगरमाथा चौधरी आँखा अस्पताल लहान, सप्तऋषि अस्पताल लहान र फूलकुमारी महतो मेमोरियल अस्पताल कर्जन्हाले सेवा बन्द गरेको एक वर्ष भएको छ। हाल लहान, सिरहा र मिर्चैयाको सरकारी अस्पताल, नवराजपुर र भगवानपुर स्वास्थ्य चौकीले मात्रै सेवा दिँदै आएका छन्। बिमाबाट व्यक्तिहरूको जाँच र उपचारमा तीन करोडभन्दा बढी रकम खर्च भएको थियो। बिमा बोर्डलाई ताकेदा गर्दा पनि पैसा समयमा भुक्तानी दिएन, सगरमाथा चौधरी आँखा अस्पतालका प्रशासन शाखाका राजकुमार यादवले भने, पैसा भुक्तानीमा झमेला हुँदा सेवा बन्द भयो। नागरिकहरू सेवाबाट वञ्चित भए। पछि किस्ताकिस्तामा भुक्तानी दियो। अहिले फेरि सेवा सुचारु गर्न समन्वय गर्दा बोर्डले अनुमति नदिएको उनले सुनाए। बिमा नचल्दा उपचारमा समस्या मोरङका ठूला एवं निजी अस्पतालमा स्वास्थ्य बिमा कार्यक्रममार्फत प्रदान हुँदै आएको सेवा एक वर्षदेखि बन्द छ। कार्यक्रम बन्द हुँदा सर्वसाधारणले सहज उपचार पाउन सकिरहेका छैनन्। उपचारमा समस्या भइरहेको छ। तर, बिमा सुचारु गर्न सरकारले चासो दिएको छैन। मोरङको बूढीगंगास्थित विराट शिक्षण तथा विराटनगरको नोबेल शिक्षणलगायतका अस्पतालबाट बिमाबापतको सेवा सुचारु हुन नसकिरहेको हो। एउटा अस्पतालमा दैनिक १५ सयभन्दा बढी सर्वसाधारण उपचार तथा स्वास्थ्य परीक्षणका लागि पुग्ने गरेका थिए। त्यसै पनि निजी अस्पतालमा उपचार महँगो छ। बिमामार्फत उपचार गराउँदा सर्वसाधारणलाई सहज भइरहेको थियो। बिमाबाट सरकारी अस्पतालमार्फत मात्रै उपचार हुन्छ। निजी अस्पतालले स्वास्थ्य बिमा कार्यक्रम सञ्चालन गर्न नपाउँदा बिमा गरेका बिरामीको भीड सरकारी अस्पतालमा लाग्ने गरेको छ। विराटनगरको कोसी अस्पताललाई बिरामीको व्यवस्थापनमा समस्या भइरहेको छ। अरु अस्पतालमा बिमा कार्यक्रम छैन। कोसीमा बिमामार्फत उपचार गर्न आउनेको ठूलो भीड लाग्छ, अस्पतालका नायब सुब्बा नवराज लुइँटेलले भने, क्षमताभन्दा बढी बिरामी आउँदा व्यवस्थापनमा समस्या भइरहेको छ। अस्पतालले कानुनविपरीत एकतर्फी रूपमा सरकारसँग गरेको सम्झौता तोडी बिरामीको उपचार सेवामा बेवास्ता गरेका छन्। पाल्पाका ८५ प्रतिशत जनताले स्वास्थ्य बिमा गरेका छन्। तर, सेवा पाएनन्।ठाकुरप्रसाद गैरे, प्रतिनिधिसभा सदस्य, पाल्पा २ स्वास्थ बिमाको उपचार गर्ने अस्पताललाई आर्थिक वर्ष २०७९०८० सम्मको दाबी भुक्तानी गरिसकेका छौं। ग्राहकलाई तोकिएको सुविधा नदिए हेर्र्छौं र गल्ती भेटिए सेवा सूचीबाट हटाउँछौं।डा दामोदर बसौला,कार्यकारी निर्देशक, स्वास्थ्य बिमा बोर्ड साढे ४ करोड रकम दाबी गर्दा पनि राष्ट्रिय बिमा बोर्डले भुक्तानी गरेन। यति ठूलो रकम भुक्तानी रोकिएपछि, सरकारी बजेट नहुने आँखा अस्पतालको सेवा नै प्रभावित हुन थाल्यो। अनि यो सेवा बन्द गर्नु पर्यो।रमेशचन्द्र भट्ट,बाह्य सम्पर्क अधिकृत, गेटा आँखा अस्पताल, कैलाली ममता थापाकाठमाडौं शिवराज भट्टधनगढीललितबहादुर बुढासुर्खेतकिशोर बुढाथोकीविराटनगर कृष्णमणि बरालपोखराहरि शर्मापरासीयादव आचार्यगुलरियाकृष्ण पोखरेलपाल्पापरमानन्द पाण्डेटीकापुरप्रताप ओलीबझाङशम्भु यादवसिरहा बलराम पुडासैनीहेटौंडा"
संसदीय समितिको निर्वाचन : आज सभापतिको उम्मेदवारी दर्ता हुँदै,"काठमाडौं : मिनी पार्लियामेन्टका रूपमा लिइने संसदीय समितिको नेतृत्व चयन प्रक्रिया अघि बढेको छ। यसपटक प्रतिनिधिसभाको निर्वाचन भएको नौ महिनापछि मात्र संसदीय समितिको नेतृत्व चयन प्रक्रिया अघि बढेको हो। प्रतिनिधिसभाको बिहीबारको बैठकमा सभामुखले मातहत गठित १० वटै विषय समिति सभापतिको निर्वाचन सोमबार दिउँसो ३ बजेका लागि निर्धारण गरेको घोषणा गरेअनुरुप निर्वाचन प्रक्रिया अघि बढेको हो। समितिको कुनै सदस्यलाई सभापतिमा निर्वाचित गरियोस् भनी कुनै अर्का एक सदस्यको समर्थनसहित आज बिहान ११ बजेदेखि दिउँसो ४ बजेसम्म उम्मेदवारी मनोनयन प्रस्ताव दर्ता गराउन सक्ने निर्वाचन कार्यक्रम प्रकाशित गरिएको सचिव पद्मप्रसाद पाण्डेयले जानकारी दिए। हाल समितिको ज्येष्ठ सदस्यको अध्यक्षतामा समिति बैठक बस्दै आएको छ। दल मूल जिम्मेवारीप्रति पछि रहेको संकेत छ पूर्वसभामुख नेम्वाङ सविधानसभाका अध्यक्ष सुवास नेम्वाङले सङ्घीय संसद्प्रति सरकार, मन्त्रिपरिषद्, प्रधानमन्त्री र मन्त्री व्यक्तिगत र सामूहिकरूपमा उत्तरदायी हुने संसदीय लोकतान्त्रिक व्यवस्थामा संसदीय समितिलाई मिनी पार्लियामेन्टका रूपमा लिने गरिएको बताएका छन्। संसद्को सभा होस् वा बैठक औपचारिक हुने भएकाले देश र जनहित सम्बन्धित छलफलका लागि प्रवेश पाएका सबै विषयवस्तु र प्रस्तावमाथि विभिन्न कोणबाट गहन बहस गरी टुङ्गोमा पुर्याउने काम संसदीय समितिबाटै हुने बताइएको छ। उनले भने, मूल थलो संसद् मूलभूतरूपमा औपचारिकतामा सीमित रहन्छ, सङ्घीय संसद्ले सरकार र सिङ्गो मन्त्रिपरिषद्लाई जनताप्रति उत्तरदायी बनाउने काम संसदीय समितिमार्फत नै हुन्छ। रासससँगको कुराकानीमा पूर्वसभामुख नेम्वाङले संसदीय समितिका सभापति चयनको ढिलाइले राजनीतक दल आफ्नो मूलजिम्मेवारीप्रति कति पछि परेका छन् भन्ने स्पष्ट सङ्केत गरेको प्रतिक्रिया दिए। नेकपा (एमाले) संसदीय दलका उपनेता नेम्वाङले भने, हामी समितिमार्फत देशमा पारदर्शिता र जनताप्रति जवाफदेहिता स्थापित गर्ने काम गर्छौ, समिति संविधान, कानुन, संसदीय मूल्य मान्यताका विषयमा हुने खुला र गहन छलफलका आधारमा सकारात्मक परिणाम निकाल्ने उपयुक्त थलो हो। खुसी लागेको छ, ढिलै भए पनि नेतृत्व पाउँदैछ। यसपटक संयुक्त समिति दुई र प्रतिनिधिसभा मातहतका १० विषयगत समितिमध्ये सत्तापक्ष नेपाली कांग्रेस चार, नेकपा (माओवादी केन्द्र) दुई, नेकपा (एमाले) तीन, नेकपा (एकीकृत समाजवादी) एक, जनमत पार्टीको एक सिटमा दाबी रहेको विषय सार्वजनिक भएको छ। उनले भने, संसदीय परिपाटी र मूल्य मान्यताको सन्दर्भमा कुनै पनि दलले आफूलाई बाहिर पारियो भन्ने महसुस गरिनुहुन्न। सत्ता गठबन्धन र समितिको कामकारबाही र जिम्मेवारी फरक विषय हुन्। चौथो र पाँचौँले स्वभाविकरूपमा सिट प्राप्त गर्नुपर्छ भन्ने मान्यता हो। हाल संसद्मा चौथो ठूलो दलका रूपमा राष्ट्रिय स्वतन्त्र पार्टी छ भने पाँचौँ स्थानमा राष्ट्रिय प्रजातन्त्र पार्टी (राप्रपा) रहेको छ। प्रतिनिधिसभा नियमावलीमा सरकारलाई संसद्प्रति उत्तरदायी र जवाफदेही बनाउन, सरकारबाट भएगरेका कामकारबाहीका अनुगमन र मूल्याङ्कन गरी आवश्यक निर्देशन र राय सल्लाह दिनसमेतका लागि संसदीय समिति रहने उल्लेख छ। अघिल्लो सङ्घीय संसद्मा प्रतिनिधिसभा मातहतका १०, राष्ट्रियसभाका चार र संयुक्त समितिका रूपमा रहेका दुई गरी १६ विषयगत समितिमध्ये नौको नेतृत्व महिलाले गरेका थिए। संविधानसभा अध्यक्ष नेम्वाङले भने, समितिको नेतृत्व छनोटमा संविधानका मर्म र भावनाअनुरुप समावेशी र समानुपातिक सिद्धान्तलाई आत्मसात गर्ने विषयमा समयमै हेक्का पुर्याउनु पर्छ। संसदीय सचिवालयका प्रवक्ता एकराम गिरीले सभाको कामलाई सहयोग गर्ने मुख्य जिम्मेवारीमा रहेका संसदीय समिति कानुन निर्माणदेखि कानुनको परीक्षण, कार्यपालिकाको कामको अध्ययन, विश्लेषण, निगरानी निर्देशनसम्मको कार्यजिम्मेवारीमा रहने बताए। उनले भने, संसदीय समितिले बनेका कानुन कार्यान्वयनको अवस्था कस्तो छ भनेर परीक्षण अर्थात् अडिट गर्छ। सरकारको कामको अध्ययन र विश्लेषण गर्छ। प्रतिनिधिसभा मातहत अर्थ समिति, अन्तर्राष्ट्रिय सम्बन्ध र पर्यटन समिति, उद्योग तथा वाणिज्य र श्रम तथा उपभोक्ता हित समिति, कानुन, न्याय तथा मानवअधिकार समिति, कृषि सहकारी तथा प्राकृतिक स्रोत समिति, महिला तथा सामाजिक मामिला समिति, राज्य व्यवस्था तथा सुशासन समिति रहेका छन्। पूर्वाधार विकास समिति, शिक्षा, स्वास्थ्य तथा सूचना प्रविधि समिति तथा सार्वजनिक लेखा समितिले पनि सोमबार नयाँ नेतृत्व प्राप्त गर्ने छ। रासस"
संसदका १० समितिमा ककसले दिए उम्मेदवारी? सूचीसहित,"काठमाडौं : प्रतिनिधिसभाअन्तर्गत विभिन्न विषयगत समितिका सभापतिमा मनोनयन दर्ता गरिएको छ। ९ महिनापछि हुन लागेको समितिको सभापति निर्वाचनमा सत्तारुढ दलसहित प्रतिपक्षी दलका सांसदहरूसमेत उम्मेदवारी दर्ता गराएका हुन्। जसअनुसार कांग्रेसले कृषि, सहकारी तथा प्राकृति स्रोत समिति, संयुक्त संसदीय सुनुवाइ समिति, सुशासन समिति र अर्थ समितिमा उम्मेदवारी दिएका छन्। कृषिमा आरजु राणा, संयुक्तमा जीवन परियार, सुशासनमा रामहरि खतिवडा र अर्थमा सन्तोष चालिसेले उम्मेदवारी दिएका हुन्। त्यस्तै प्रतिपक्षी दलतर्फ नेकपा एमालेका सांसद ऋषिकेश पोखरेलले लेखा समिति, किरण कुमार साहले महिला तथा सामाजिक मामिला समिति र राप्रपाका दीपक सिंहले पूर्वाधार विकास समितिको सभापतिमा उम्मेदवारी दिएका छन्। कोसी प्रदेशमा राप्रपाको समर्थन जुटाउन गठबन्धनले राप्रपालाई पनि समितिको सभापति बनाउने भएको हो। यसअघि पूर्वाधार विकास समितिमा माओवादीका माधव सापकोटाले सभापतिमा उम्मेदवारी दिने तयारी गरेका थिए।"
माओवादीद्वारा आइसिटी फोरम गठन,"काठमाडौं : नेकपा माओवादी केन्द्रले आइसिटी फोरम गठन गरेको छ। आइतबार पार्टी कार्यालय पेरिसडाँडामा प्रधानमन्त्रीसमेत रहेका माओवादी अध्यक्ष पुष्पकमल दाहालले रिमोट थिचेर आइसिटी फोरमको विधान खोलेर उद्घाटन गरेका हुन्। उनले पछिल्लो समय हल्लाकै भरमा संगठन बनाउने प्रवृत्ति देखिएको भन्दै सकारात्मक काममार्फत् पार्टीलाई जनतामा स्थापित गर्ने उद्देश्यले फोरम गठन गरिएको बताए। 'यो सूचना प्रविधिको युग हो। यसको महत्व हामी सबैले बुझ्न जरुरी छ। राजनीतिक दल सफल बनाउनका लागि पनि सूचना प्रविधिको प्रयोग अपरिहार्य बनेको छ,' उनले भने। पार्टीको पछिल्लो केन्द्रीय समिति बैठकको निर्णयअनुसार आइसिटी फोरम गठनको निर्णय भएको जानकारी दिँदै दाहालले फोरम ग्रास रुटसम्म विस्तार गर्न निर्देशन दिए। उनले समाजवादको आधार तय गर्नका लागि जनतासम्म पुग्ने गरी काम गर्न पनि निर्देश गरे। 'फोरमले पार्टीका नीति, विचार र कामलाई प्रचारप्रसार गरी जनतामाझ पुर्याउन सहयोग गर्नेछ। फोरम गठनले हल्लाकै भरमा संगठन बनाउने परम्परा तोड्दै विचार, सिद्धान्त र नीतिलाई जनतामा स्थापित गर्नेछ,' उनले भने। पार्टीको तीन महिने अभियान सफल बनाउन सूचना प्रविधिको प्रयोगमा जोड नवगठित फोरमलाई निर्देशन दिए। सूचना प्रविधिलाई पार्टीले जुन किसिमको महत्व दिएको छ सोहीअनुरुप काम गर्न उनले आग्रह गरे। कार्यक्रम संयोजक माओवादी केन्द्रका केन्द्रीय सदस्य गोविन्द आचार्य आइसिटी फोरमको केन्द्रीय तदर्थ समिति गठन गरिने समेत जानकारी दिए। कार्यक्रममा उपाध्यक्ष एंव प्रवक्ता अग्नि सापकोटा, जनवर्गीय संगठन इन्चार्ज पम्फा भुसाल, सञ्चार तथा सूचना प्रविधिमन्त्री रेखा शर्मालागायत उपस्थिति थिए।"
सरकारको राम्रो काम देखेर अत्तालिएकाहरू भ्रम छर्दै हिँडेका छन् : प्रधानमन्त्री,"काठमाडौं : प्रधानमन्त्री पुष्पकमल दाहालले पछिल्लो समय सरकारले गरेको कामबाट एकथरी व्यक्तिहरू विछिप्त भएको बताएका छन्। उनले सरकारले गरेका राम्रा कामबाट अत्तालिएकाहरूले पार्टी, सरकार र गठबन्धनविरुद्ध भ्रम छर्दै हिँडेको बताए। माओवादी केन्द्र निकट बुद्धिजीवीहरूको संगठन नेपाल बुद्धिजीवी संगठनको तेस्रो पूर्ण बैठकलाई सम्बोधन गर्ने क्रममा प्रधानमन्त्रीले भने, 'पछिल्लो समय सरकारले गरेको कामबाट एकथरी व्यक्तिहरू विछिप्त भएरका छन्। उनीहरूले माओवादी पार्टी, सरकार र गठबन्धनविरुद्ध भ्रम छर्दै हिँडेका छन्। त्यसलाई चिर्न बुद्धिजीवी संगठनले महत्वपूर्ण रोल खेल्नुपर्छ।'"
प्रतिनिधिसभाअन्तर्गतका समितिले भोलि पूर्णता पाउँदै,"काठमाडौं : प्रतिनिधिसभाअन्तर्गत गठित १० वटा विषयगत समितिले भोलि पूर्णता पाउने भएका छन्। समितिका सभापतिको उम्मेदवारी प्रस्ताव दर्तापछि आजै ती प्रस्तावको सूची प्रकाशित भइसकेको छ। भोलि सोमबार सम्बन्धित समितिमा ती प्रस्ताव निर्णयार्थ प्रस्तुत गरिनेछन्। संघीय संसद् सचिवालयका अनुसार नौ वटा विषयगत समितिमा एकल उम्मेदवारी र एउटा समितिमा दुई जनाको उम्मेदवारी प्रस्ताव दर्ता भएको छ। एकल उम्मेदवारी प्रस्ताव आएका समितिमा स्वतः सभापति घोषणा हुने र दुई जनाको उम्मेदवारी रहेको उद्योग तथा वाणिज्य र श्रम तथा उपभोक्ता हित समितिको सभापतिका लागि निर्वाचन गरिने संघीय संसद् सचिवालयका प्रवक्ता एकराम गिरीले जानकारी दिए। उनका अनुसार भोलि सभापति घोषणासँगै सपथ ग्रहणको काम पनि गर्ने तयारी सचिवालयको छ। दर्ता भएका प्रस्ताव सम्बन्धित समितिको भोलिको बैठकमा प्रस्तावकले प्रस्तुत गर्नु हुनेछ र समर्थकले उक्त प्रस्तावको समर्थन गरेपछि निर्णयार्थ प्रस्तुत हुनेछ। एकमात्र प्रस्ताव दर्ता भएका समितिमा समर्थक सदस्यले बोलिसकेपछि सभापतित्व गर्ने सदस्यले प्रस्तावित सदस्य सभापति पदमा निर्विरोध निर्वाचित भएको घोषणा गर्नेछन्। दुई वटा प्रस्ताव दर्ता भएको उद्योग तथा वाणिज्य र श्रम तथा उपभोक्ता हित समितिको सभापतिका लागि दर्ता क्रमअनुसार समर्थक सदस्यले बोलिसकेपछि दुई वटै प्रस्तावमाथि छलफल हुनेछ। त्यसपछि तत्काल सभापतित्व गर्ने सदस्यले प्रस्तावलाई क्रमशः निर्णयार्थ प्रस्तुत गर्नेछन्। समितिको भोलिका बैठक ज्येष्ठ सदस्यको अध्यक्षतामा बस्ने पनि प्रवक्ता गिरीले जानकारी दिए। प्रतिनिधिसभाअन्तर्गतका समितिको सभापतिको निर्वाचनका लागि प्रतिनिधिसभा नियमावली, २०७९ को नियम १७६ को उपनियम (१) बमोजिम सभामुखले भोलि दिउँसो ३ बजेको समय निर्धारण गरेका छन्। समितिको सभापतिका लागि नेपाली कांग्रेस, नेकपा (एमाले), नेकपा (माओवादी केन्द्र), राष्ट्रिय स्वतन्त्र पार्टी (रास्वपा), राष्ट्रिय प्रजातन्त्र पार्टी (राप्रपा), जनता समाजवादी पार्टी (जसपा), नेकपा (एकीकृत समाजवादी) र जनमत पार्टीकातर्फबाट आज उम्मेदवारी दर्ता भएको संघीय संसद् सचिवालयले जनाएको छ। दसमध्ये नौ समितिको सभापतिमा एकल उम्मेदवारी परेको छ भने उद्योग तथा वाणिज्य र श्रम तथा उपभोक्ता हित समितिको सभापतिमा दुई जनाको उम्मेदवारी परेको छ। उद्योग तथा वाणिज्य र श्रम तथा उपभोक्ता हित समितिको सभापतिमा जनमतका अब्दुल खान र रास्वपाका गणेश पराजुलीको उम्मेदवारी छ। अर्थ समितिको सभापतिमा नेपाली कांग्रेसका सन्तोष चालिसे, अन्तर्राष्ट्रिय सम्बन्ध र पर्यटन समितिको सभापतिमा जसपाका राजकिशोर यादवको उम्मेदवारी परेको छ। कानुन, न्याय तथा मानवअधिकार समितिको सभापतिमा माओवादी केन्द्रका विमला सुवेदी, कृषि सहकारी तथा प्राकृतिक स्रोत समितिको सभापतिमा कांग्रेसका आरजु राणा देउवा, महिला तथा सामाजिक मामिला समितिको सभापतिमा किरणकुमार साह र राज्य व्यवस्था तथा सुशासन समितिमा रामहरि खतिवडाको उम्मेदवारी परेको छ। त्यसैगरी, पूर्वाधार विकास समितिको सभापतिमा राप्रपाका दीपकबहादुर सिंह, शिक्षा, स्वास्थ्य तथा सूचना प्रविधि समितिको सभापतिमा एकीकृत समाजवादीका भानुभक्त जोशी र सार्वजनिक लेखा समितिको सभापतिमा एमालेका ऋषिकेश पोखरेलको उम्मेदवारी दर्ता भएको सचिवालयले जनाएको छ। प्रतिनिधिसभाको निर्वाचन भएको नौ महिनापछि मात्र संसदीय समितिको नेतृत्व चयन प्रक्रिया अघि बढेको हो। मिनी पार्लियामेन्टका रूपमा लिइने संसदीय समितिको नेतृत्व चयन हुन नसक्दा समितिको काम प्रभावकारी हुन सकेको थिएन।"
ललिता निवास प्रकरणमा बाबुराम भट्टराईको बयान प्रक्रिया पूरा भएर आएको प्रस्तावमाथि सामूहिक निर्णय भएको हो,"काठमाडौं : पूर्वप्रधानमन्त्री एवं नेपाल समाजवादी पार्टीका अध्यक्ष बाबुराम भट्टराईले ललिता निवास जग्गा प्रकरणमा लिखित बयान दिँदै सामाजिक समितिको सुझावअनुसार मन्त्रिपरिषद्मा आएको प्रस्तावमा लेखिएबमोजिम स्वीकृति दिएको बताएका छन्। काठमाडौं जिल्ला सरकारी वकिल कार्यालयले जिल्ला अदालतमा पेस गरेको अभियोगमा पत्रमा पूर्वप्रधानमन्त्री भट्टराईले सम्पूर्ण विधि प्रक्रिया पूरा गरेर विधिवतरूपमा मन्त्रिपरिषद्मा पेस भएको प्रस्तावउपर छलफल भई सामूहिक निर्णय गरिएको बताए। अभियोगमा पत्रमा बाबुराम भट्टराईले पेस गरेको बयान यस्तो छ मन्त्री परिषदमा पेश भएको प्रस्तावमा साविक लगत बमोजिम भन्ने व्यहोरा उल्लेख भएकोले सोही अनुसार निर्णय भएको हो । मन्त्री परिषदमा निर्णयार्थ पेश हुने सम्बन्धित मन्त्रालयको प्रस्ताव मुख्य सचिव मार्फत मन्त्री परिषदमा पेश हुने भएकोले यसरी पेश भएको प्रस्तावमा कुनै किसिमको कानूनी वा अन्य त्रुटी छैन भन्ने विश्वासमा प्रस्ताव उपर निर्णय गरीन्छ । यी निर्णयहरुमा मेरो व्यक्तिगत र पारिवारीक स्वार्थ, चाहना वा चासो जोडिएको विषय होईन, मेरो सार्वजनिक जीवन र नैतिक आचरण निष्कलंक रहि आएको छ, यसरी चर्चामा आएको प्रस्तुत विषयमा मेरो कुनै किसिमको बदनियत वा गलत मनशायले गरिएको निर्णय होईन भन्ने समेत व्यहोराको डा बाबुराम भट्टराईको कागज ।"
सार्वजनिक लेखामा पोखरेल र महिला तथा सामाजिकमा शाहको उम्मेदवारी दर्ता,"काठमाडौं : प्रमुख प्रतिपक्षी दल एमालेबाट ऋषिकेश पोखरेलले सार्वजनिक लेखा समिति सभापतिको उम्मेदवारी दर्ता गराएका छन्। आइतबार बिहान सत्तारुढ दल नेपाली कांग्रेस सांसद राजेन्द्र केसीको प्रस्तावमा पोखरेलले उम्मेदवार दर्ता गराएका हुन। उनको समर्थनमा एमाले सांसद दामोदर भण्डारी बसेका छन्। यसैगरी एमालेबाटै किरणकुमार शाहले महिला तथा सामाजिक समिति सभापतिमा उम्मेदवारी दर्ता गराएका छन् । उनको प्रस्तावकमा कांग्रेस सांसद शान्ति बिक र समर्थनमा एमाले सांसद अस्माकुमारी चौधरी रहेको संसद सचिवालयले जनाएको छ। प्रतिनिधिसभाका १० वटा विषयगत समितिको सभापतिको दलीय भागबन्डा नमिल्दा लामो समयदेखि संसदीय समिति सभापति विहीन छन्। सभापति नहुँदा समितिका कामकारबाही पनि प्रभावकारी हुन सकेका छैनन्। केही दिनअघि मात्रै प्रमखु दलहरूबीच सभापतिमा भागबन्डा मिलेपछि निर्वाचन प्रक्रिया अघि बढाइएको हो। सचिवालयले बिहीबार सार्वजनिक गरेको निर्वाचन कार्यक्रमअनुसार भदौ १० गते बिहान ११ बजेदेखि ४ बजेसम्म प्रतिनिधिसभाको सम्बन्धित समितिको कुनै सदस्यलाई सभापतिमा निर्वाचन गरियोस् भनी कुनै अर्को एक सदस्यको समर्थनसहित प्रतिनिधिसभा नियमावली २०७९ को नियम १७६ को उपनियम (२) बमोजिम प्रस्ताव दर्ता गराउनु पर्नेछ। निर्धारित समयभित्र दर्ता भएका प्रस्तावको दर्ता क्रमअनुसार सोही दिन बेलुका ४:३० बजे सूची प्रकाशित गरिनेछ। यसैगरी भदौ ११ गते दिउँसो ३ बजे बस्ने सम्बन्धित समितिको बैठकमा प्रस्तावकले प्रस्ताव प्रस्तुत गर्ने,समर्थकले सम्बन्धित प्रस्तावको समर्थन गर्ने र उक्त प्रस्तावहरू निर्णयार्थ प्रस्तुत गर्ने निर्वाचनको कार्यक्रममा उल्लेख छ। समिति सभापति बहुमतका आधारमा निर्वाचित हुनेछन्। सभापतिमा एकमात्र उम्मेदवारी परे निर्विरोध घोषणा गरिने व्यवस्था नियमावलीमा छ।"
कोसी प्रदेशमा समर्थन लिन सत्ता गठबन्धनले राप्रपालाई समितिको नेतृत्व दिने,काठमाडौं : सत्तारुढ गठबन्धनले राष्ट्रिय प्रजातन्त्र पार्टी (राप्रपा) लाई एउटा समितिको नेतृत्व दिने भएको छ। आइतबार बिहान सत्तारुढ दलका प्रमुख सचेतकसहितकाे बैठकले पूर्वाधार विकास समितिको सभापति दिने सहमति गरेका गरेकाे हाे। राप्रपाले पूर्वाधार विकास समितिका सदस्य दीपक सिंहलाई सभापतिको उमेदवार बनाउने भएको छ। माओवादी केन्द्रको भागमा परेको पूर्वाधार समिति राप्रपालाई दिन लागिएको हो। उक्त सभापतिका उम्मेदवार सिंहलाई माओवादी केन्द्रका माधव सापकोटाले समर्थन गर्ने माओवादीका एक सांसदले जानकारी दिए। कोसी प्रदेशमा राप्रपाको समर्थन लिनका लागि एउटा समिति सभापति दिएर सहमति गरिएको स्रोतको भनाई छ। १० वटा समितिमध्ये माओवादीको भागमा दुई वटा समितिको सभापति परेको थियो ।
ललिता निवास जग्गा प्रकरणमा प्रतिवादीहरूविरुद्ध लगाइएको ८३३ पेजको अभियोगपत्रमा के छ?,"काठमाडौं : ललिता निवासको जग्गा हिनामिना गर्ने २९० जनाविरुद्ध जिल्ला अदालत काठमाडौंमा मुद्दा दायर भएको छ। सरकारी वकिल कार्यालयले पूर्व उपप्रधानमन्त्री विजयकुमार गच्छदार, सचिव कृष्णबहादुर राउत, दाङका प्रमुख जिल्ला अधिकारी सुशील वैधलगायत २९० जना विरुद्ध मुद्दा दायर गरेको हो। काठमाडौं जिल्ला सरकारी वकिल कार्यालयले उनीहरू विरुद्ध सरकारी कीर्तेमा मुद्दा चलाएको हो। वकिल कार्यालयले सरकारी किर्ते कसुरअन्तर्गत २९० जनाविरुद्ध जिल्ला अदालतमा मुद्दा दायर गरेको जनाएको छ। यस्तो छ प्रतिवादीहरूविरुद्ध लगाइएको अभियोगपत्र"
रास्वपाले उद्योग वाणिज्य र श्रम तथा उपभोक्ता समितिको सभापतिमा उम्मेदवारी दिने,"काठमाडौं : राष्ट्रिय स्वतन्त्र पार्टीले उद्योग वाणिज्य र श्रम तथा उपभोक्ता समितिको सभापतिमा उम्मेदवारी दिने भएको छ। रास्वपा प्रमुख सचेतक सन्तोष परियारले सांसद गणेश पराजुलीलाई सभापतिको उम्मेदवार बनाउने निर्णय भएको अन्नपूर्ण पोस्ट्लाई जानकारी दिए। रास्वपाले आफू संसदको चौथो दल भएकाले समितिको सभापतिको नेतृत्व पाउनुपर्ने बताउँदै आएको छ। प्रतिनिधिसभाका १० वटा विषयगत समितिको सभापतिको दलीय भागबन्डा नमिल्दा लामो समयदेखि संसदीय समिति सभापति विहीन छन्। सभापति नहुँदा समितिका कामकारबाही पनि प्रभावकारी हुन सकेका छैनन्। केही दिनअघि मात्रै प्रमखु दलहरूबीच सभापतिमा भागबन्डा मिलेपछि निर्वाचन प्रक्रिया अघि बढाइएको हो। जसअनुसार कांग्रेसले ४, एमालेले ३, माओवादी केन्द्रले २ र एकीकृत समाजवादी, जसपा र जनमतले एकएक सभापति पाउनेछन्। यता एमालेका उपाध्यक्ष एवम् सविधानसभाका अध्यक्ष सुवासचन्द्र नेम्वाङले मिनी पार्लियामेन्टका रूपमा लिइने संसदीय समितिमा रास्वपा र राप्रपा सभापतिको नेतृत्व दिनुपर्ने बताएका छन्। कुनै पनि दलले आफूलाई बाहिर पारियो भन्ने महसुस गर्न दिन नहुने बताउँदै नेम्वाङले रास्वपा र राप्रपाले पनि समितिको नेतृत्व पाउनुपर्ने बताएका हुन्। सचिवालयले बिहीबार सार्वजनिक गरेको निर्वाचन कार्यक्रमअनुसार भदौ १० गते बिहान ११ बजेदेखि ४ बजेसम्म प्रतिनिधिसभाको सम्बन्धित समितिको कुनै सदस्यलाई सभापतिमा निर्वाचन गरियोस् भनी कुनै अर्को एक सदस्यको समर्थनसहित प्रतिनिधिसभा नियमावली २०७९ को नियम १७६ को उपनियम (२) बमोजिम प्रस्ताव दर्ता गराउनु पर्नेछ। निर्धारित समयभित्र दर्ता भएका प्रस्तावको दर्ता क्रमअनुसार सोही दिन बेलुका ४:३० बजे सूची प्रकाशित गरिनेछ। यसैगरी भदौ ११ गते दिउँसो ३ बजे बस्ने सम्बन्धित समितिको बैठकमा प्रस्तावकले प्रस्ताव प्रस्तुत गर्ने,समर्थकले सम्बन्धित प्रस्तावको समर्थन गर्ने र उक्त प्रस्तावहरू निर्णयार्थ प्रस्तुत गर्ने निर्वाचनको कार्यक्रममा उल्लेख छ। समिति सभापति बहुमतका आधारमा निर्वाचित हुनेछन्। सभापतिमा एकमात्र उम्मेदवारी परे निर्विरोध घोषणा गरिने व्यवस्था नियमावलीमा छ।"
"मन्त्री क्वाटरमा बस्न सधैं लिगलिगे दौड हुन्छ, त्यसको अब अन्त्य होस् : प्रधानमन्त्री","काठमाडौं : प्रधानमन्त्री पुष्पकमल दाहालले पुल्चोकस्थित मन्त्री क्वाटरमा बस्नका लागि सधैं लिगलिगे दौड हुने गरेको बताएका छन्। भैँसेपाटीमा आयोजित प्रमुख र मुख्यमन्त्रीका लागि तयार गरिएको सरकारी निवास हस्तान्तरण कार्यक्रममा बोल्दै उनले संघीय मन्त्रीका लागि पनि मन्त्रालयपिच्छे एक भवनको आवश्यकता रहेको बताए। 'मन्त्री बनेपछि पुल्चोकस्थित मन्त्री क्वाटरमा को पहिला बस्न जान्छ भनेर लिगलिग दौडजस्तो हुन्छ। कोशीदेखि सुदूरपश्चिम प्रदेशसम्मका भवनहरू बनेपछि यहाँ लिगलिगे दौड गर्न परेन। जोजो मुख्यमन्त्री वा प्रदेश प्रमुख बन्नुहुन्छ उहाँहरू बस्नुहुन्छ,' उनले भने, 'त्यसरी नै संघीय मन्त्रीको क्वाटर पनि बन्दैछ। त्यहाँ पनि लिगलिगे दौड हुने वातावरण बन्द गरिदिनु हुन सहरी विकास मन्त्रीज्युलाई आग्रह गर्न चाहन्छु,' उनले भने। प्रदेश प्रमुख र मुख्यमन्त्रीका लागि निर्मित भवनले संघीय लोकतान्त्रिक गणतन्त्रको संस्थागतमा टेवा पुगेको बताए। 'हामीमाथि अहिले पनि संघीयता कार्यान्वय भएन भन्ने प्रश्नहरू तेर्सने गर्छन्। यो भवनहरूको उद्घाटनले संघीयता र संघीय लोकतान्त्रिक गणतन्त्र संस्थागत किन गरिनस् भन्नेहरूलाई यो भवन उद्घाटन जवाफ हो,' उनले भने। उनले सरकारको प्राथमिकता स्थायित्व र सुशासन रहेको बताए। ललिता निवास जग्गा प्रकरणमा सरकारी वकिलको कार्यालय आज मुद्दा दर्ता गरेको बताउँदै प्रधानमन्त्री दाहालले सुशासनमा सरकारको एक कदम अघि बढ्ने दिन भएको बताए। उनले मुलुकलाई विधि र विधानमा चलाउनेगरी आफूहरू लागिपरेको बताए।"
ललिता निवास प्रकरण : कीर्तेमा मात्र मुद्दा चलाउने सरकारी वकिलको निर्णय,"काठमाडौं : ललिता निवासमा प्रकरणमा सरकारी कीर्तेमा मात्र मुद्दा चल्ने भएको छ। काठमाडौं जिल्ला सरकारी वकिल कार्यालयले सरकारी कीर्तेमा मात्र मुद्दा चलाउने निर्णय गरेको हो। काठमाडौं जिल्ला सरकारी वकिल कार्यालयका एक अधिकारी भने, संगठित अपराधमा अभियोग पत्र दर्ता नगर्ने निर्णय भयो। हामीले सरकारी कीर्तेमा मात्र मुद्दा दर्ता गर्ने भएका छौं। जिल्ला सरकारी वकिल कार्यालयले सरकारी किर्ते कसुरअन्तर्गत २९० जनाविरुद्ध जिल्ला अदालतमा मुद्दा दायर गरेको जनाएको छ। उनका अनुसार पूर्वप्रधानमन्त्रीद्वय माधव कुमार नेपाल र डा बाबुराम भट्टराईलाई पनि मुद्दा नचलाउने निर्णय गरिएको छ। ललितानिवास जग्गा प्रकरणमा पक्राउ परेका निर्वाचन आयोगका पूर्वआयुक्त सुधीरकुमार शाहलाई प्रतिवादी नबनाउने निर्णय गरेको छ। केन्द्रीय अनुसन्धान ब्यूरोले बुझाएको अनुसन्धान प्रतिवेदन अध्ययन गरी सरकारी वकिल कार्यालयले अदालतमा मुद्दा दायर गरेको उनको भनाई छ। सीआईबीले तयार पारेको प्रतिवेदनमा निर्णयकर्ता पूर्वप्रधानमन्त्रीयद्वय नेपाल र भट्टराईलाई प्रतिवादी नबनाउने राय दिइएको छ। तर, सर्वोच्च अदालतले निर्णयकर्तालाई पनि अनुसन्धानको दायरामा ल्याउन आदेश दिएको थियो। प्रतिवेदन बुझाउन एक दिनअघि मात्रै सीआईबीले पूर्वप्रधानमन्त्रीद्वय नेपाल र डा भट्टराईसँग बयान भने लिएको थियो। सरकारी वकिलको कार्यालयले कर्मचारी, बिचौलिया र व्यवसायीलाई मात्रै प्रतिवादी बनाएर प्रतिवेदन तयार गरेर मुद्दा दर्ता गरेको छ। प्रहरीले ४ सय ६ जनाविरुद्ध पक्राउ अनुमति लिएको थियो। बिचौलियाहरूले २०४९, ०६२, ०६६ र ०६९ सालमा सरकारी कागजात किर्ते गरेर सरकारको नाममा रहेको जग्गा व्यक्तिको नाममा दर्ता गराएको प्रतिवेदनमा उल्लेख छ। २०४९ मा ११२ रोपनी ४ आना, ०६२ मा १२ आना २ पैसा, ०६६ मा २५ रोपनी ७ आना र ०६९ मा ५ रोपनी जग्गा व्यक्तिको नाम कायम गरिएको थियो।"
बालुवाटारमा नेविसंघको प्रदर्शन (तस्बिर),काठमाडौं : सत्तारुढ दल नेपाली कांग्रेसनिकट नेपाल विद्यार्थी संघले बालुवाटारमा प्रदर्शन गरेका छन्। इन्जिनियरिङ अध्ययनको शुल्क वुद्धि फिर्ता गर्न माग गर्दै आज बिहान नेविसंघका विद्यार्थी प्रधानमन्त्रीको सरकारी निवास बालुवाटार घेर्न पुगेका हुन्। पोष्टर र प्लेकार्डसहित नाराबाजी गर्दै उनीहरूले निषेधित क्षेत्र तोडेर अगाडि बढ्न खोजेपछि प्रहरीसँग धकेलाधकेल भएको थियो। उनीहरु सात बुँदै माग राख्दै आन्दोलित भएका हुन्। त्रिवि इन्जिनियरिङ अध्ययन संस्थान (आईओई) ले इन्जिनियरिङ पढाइको शुल्क मनोमानी ढंगले बढाउन खोजेको भन्दै विद्यार्थीले विरोध गर्दै आएका छन्। आईओईले इन्जिनियरिङ अध्ययनको शुल्क ३ लाख ३० हजार रूपैयाँबाट बढाएर ७ लाख ७७ हजार बनाउन लागेको भन्दै विद्यार्थीले विरोध गरेका छन्। तस्बिर अभिषेक महर्जन
ललिता निवास प्रकरणमा माधव नेपालको बयान मन्त्रिपरिषदमा आउने प्रस्ताव कानुन बमोजिम पेस हुन्छ भन्ने विश्वासमा निर्णय गरिन्छ,"काठमाडौं : पूर्व प्रधानमन्त्री एवं नेकपा एकीकृत समाजवादीका अध्यक्ष माधव कुमार नेपालले ललिता निवास जग्गा प्रकरणमा लिखिज जवाफ पेश परेका छन्। उनले मन्त्रिपरिषदमा पेस हुने प्रस्ताव कानुन बमोजिम पेस भएको छ भन्ने विश्वासमा निर्णय हुने गरेको उल्लेख गरेका छन्। काठमाडौं जिल्ला सरकारी वकिल कार्यालयले जिल्ला अदालतमा पेस गरेको अभियोगमा पत्रमा पूर्वप्रधानमन्त्री नेपालले असल मनसायका साथ उक्त प्रस्तावहरू स्वीकृति भएको उल्लेख गरेका छन्। अभियोगमा पत्रमा माधव नेपालले पेस गरेको बयान यस्तो छ मन्त्री परिषदमा निर्णयार्थ पेश हुने सम्बन्धित मन्त्रालयको प्रस्तावमुख्य सचिव मार्फत मन्त्री परिषदमा पेश हुने भएकोले यसरी पेश भएको प्रस्ताव प्रचलित नेपाल कानून बमोजिम पेश भएको छ भन्ने विश्वासमा प्रस्ताव उपर निर्णय गर्ने गरीन्छ, मेरो प्रधानमन्त्रीत्वकालमा उल्लेखित निर्णयहरु हुँदा मुख्य सचिवको संयोजकत्वमा बिभिन्न मन्त्रालयका सचिवहरु सम्मिलित बैठकले प्रधानमन्त्री निवास परिसरको व्यवस्थाको लागि सरकारी जग्गा र अन्य प्रकारको जग्गा कानून सम्मत ढंगले छुट्याई व्यवस्थित बनाउने कार्य भौतिक योजना तथा निर्माण मन्त्रालयले गर्ने भन्ने निर्णय समेत भएको सन्दर्भमा सम्बंधित मन्त्रालयबाट मन्त्रीपरिषदमा पेश भएको थियो । उक्त प्रस्तावमा मोही भनी विभिन्न व्यक्तिहरुको नाम रजग्गाको विवरण उल्लेख गरिएको अनुसूची समेत संलग्न गरी प्रस्ताव पेश गरिएको थियो, उल्लेखित प्रस्तावहरु उपर मन्त्री परिषदबाट निर्णय गर्दा नेपाल सरकारको हितको लागि गरिएको हो, सो बाहेक अन्य कोही कसैलाई फाईदा पुग्ने हिसाबले गरिएको होईन । सम्बन्धित मन्त्रालयको प्रस्ताव अनुसार मन्त्री परिषदले निर्णय गरेको हो । यसमा मेरो कुनै किसिमको व्यक्तिगत स्वार्थ, सरोकार वा चासोको विषय थिएन भन्ने समेत व्यहोराको माधव कुमार नेपालको कागज ।"
देशलाई जातीय र धार्मिक द्वन्द्वमा धकेल्ने प्रयास भयो : कोइराला,धरान : नेपाली कांग्रेसका नेता डा शेखर कोइरालाले अस्थिरता चाहने तत्त्वहरूले देशलाई जातीय र धार्मिक द्वन्द्वमा धकेल्नेप्रयास भइरहेको बताएका छन्। देशमा साम्प्रदायिक द्वन्द्वको बिजारोपण गरेर सामजिकधार्मिक सद्भाव बिथोल्न खोजिएको उनको भनाइ छ। धार्मिक मुद्दाले पेचिलो बन्दै गएको धरान पुगेर नेता कोइरालाले हरेक भाषाभाषी र जातजातिलाई आफ्नो धर्म मान्न पाउने अधिकार संविधानले ग्यारेन्टी गरेको बताए। उनले धर्मका नाममा राजनीति नगर्न आग्रहसमेत गरे। उत्तेजना र बहकाउमा नलागी जातीय र धार्मिक सद्भाव कायम गर्दै संयमित हुन कोइरालाले धरानबासीलाई आग्रह गरेका थिए। धार्मिक र जातीय सहिष्णुतामै नेपाली समाज अडेको उनको भनाइ छ। नेपाली कांग्रेस सुनसरी क्षेत्र नं१ ले सञ्चालन गरेको 'ग्रिन एण्ड क्लिन धरान अभियान२०८०' को समापन कार्यक्रमलाई सम्बोधन गर्दै कांग्रेसका नेता कोइरालाले यदि कुनै एक ठाउँबाट साम्प्रदायिक फैलिए त्यसको ज्वाला देशभरि जाने खतरा रहेको बताए।
समाजवादी मोर्चामा आबद्ध दल एकीकरण भएर एउटै पार्टी बन्छ : माओवादी केन्द्र,"कास्की : सत्तारुढ नेपाल कम्युनिष्ट पार्टी (माओवादी केन्द्र)का सचिव देवेन्द्र पौडेलले समाजवादी मोर्चामा रहेका दलबीच एकीकरण भएर एउटै पार्टी बन्ने सम्भावना रहेको बताएका छन्। माओवादी केन्द्रको पोखरा महानगर समितिको दोस्रो विस्तारित बैठकलाई सम्बोधन गर्दै गण्डकी प्रदेशका इन्चार्ज पौडेलले समाजवादी मोर्चा वर्तमान संसद्को अङ्कगणितका लागि मात्र नभएको स्पष्ट पारेका हुन्। पौडेलले विचार मिल्नेसँग सुरुआतमा मोर्चा बनाउने र पछि पार्टी एकीकरण गर्ने नीति माओवादीले लिएको बताए। उनले भने, विपक्षीले समाजवादी मोर्चालाई संसद्को अङ्कगणितसँग मात्र जोडेर प्रचार गरेका छन्। मोर्चा संसद्को अङ्कगणित जोगाउन होइन। विचार मिल्नेसँग मोर्चा बनाउने, मिल्यो भने पार्टी एकीकरण गर्ने नीति हाम्रो हो। सोही नीतिअनुसार अहिले मोर्चा बनेको छ, भोलि मोर्चामा आबद्ध दलहरूबीच एकीकरण भएर एउटै पार्टी बन्न पनि सक्छ। इन्चार्ज पौडेलले आगामी भदौ १६ गतेदेखि देशभर सुरु हुने जनतासँग माओवादी विशेष रूपान्तरण अभियानलाई प्रभावकारी बनाउने गरी खटिन नेता कार्यकर्तालाई निर्देशन दिए। पार्टीले तोकेको वडा र प्रत्येक घरमा पुगेर वर्तमान सरकारले सुशासन र समृद्धिका लागि गरेका काम जनतालाई बुझाउँदै जनताबाट सुझाव लिन उनले आग्रह गरे। रुपान्तरण अभियानका लागि पार्टीका केन्द्रीय सदस्य र प्रदेश पदाधिकारीलाई पालिकामा र प्रदेश सदस्यलाई वडामा जिम्मेवारी दिएर खटाइएको नेता पौडेलले जानकारी दिनुभयो। उहाँले भन्नुभयो, पार्टी पुनःनिर्माणको सङ्कल्प गरेर जनतामा जाने निर्णय गरेका छौँ। अभियानका क्रममा हामी प्रदेशका सबै वडावडामा जान्छौँ। केन्द्रीय समितिका सदस्य र प्रदेशका पदाधिकारी पालिकामा, प्रदेशका सदस्य वडामा जाने र अभियानको नेतृत्व गर्ने गरी जिम्मेवारी तोकेका छौँ। अभियानले पार्टीलाई नयाँ उचाइमा लैजाने विश्वास लिएका छौँ। माओवादी केन्द्रलाई देशको प्रमुख पार्टी बनाउने आशा र विश्वासका साथ लाग्न उनले विशेष आग्रह गर्नुभयो। अभियानका क्रममा हरेक कार्यकर्ताले तीन जना पार्टी सदस्य थप गर्नुपर्ने उनले बताए। हाम्रा नेताकार्यकर्ता पार्टी बन्दैन भनेर निराश हुन्छन्। पहिल्यै पार्टी बन्दैन भनेर निराश भएपछि कसरी पार्टी बन्छ ? यसरी निराश होइन, आशा र विश्वासका साथ पार्टी बनाउन लाग्नुभयो भने पार्टी अहिलेभन्दा सुदृढ हुन्छ, इन्चार्ज पौडेलले भने। रासस"
संसदीय समितिको निर्वाचन : आज सभापतिको उम्मेदवारी दर्ता हुँदै,"काठमाडौं : मिनी पार्लियामेन्टका रूपमा लिइने संसदीय समितिको नेतृत्व चयन प्रक्रिया अघि बढेको छ। यसपटक प्रतिनिधिसभाको निर्वाचन भएको नौ महिनापछि मात्र संसदीय समितिको नेतृत्व चयन प्रक्रिया अघि बढेको हो। प्रतिनिधिसभाको बिहीबारको बैठकमा सभामुखले मातहत गठित १० वटै विषय समिति सभापतिको निर्वाचन सोमबार दिउँसो ३ बजेका लागि निर्धारण गरेको घोषणा गरेअनुरुप निर्वाचन प्रक्रिया अघि बढेको हो। समितिको कुनै सदस्यलाई सभापतिमा निर्वाचित गरियोस् भनी कुनै अर्का एक सदस्यको समर्थनसहित आज बिहान ११ बजेदेखि दिउँसो ४ बजेसम्म उम्मेदवारी मनोनयन प्रस्ताव दर्ता गराउन सक्ने निर्वाचन कार्यक्रम प्रकाशित गरिएको सचिव पद्मप्रसाद पाण्डेयले जानकारी दिए। हाल समितिको ज्येष्ठ सदस्यको अध्यक्षतामा समिति बैठक बस्दै आएको छ। दल मूल जिम्मेवारीप्रति पछि रहेको संकेत छ पूर्वसभामुख नेम्वाङ सविधानसभाका अध्यक्ष सुवास नेम्वाङले सङ्घीय संसद्प्रति सरकार, मन्त्रिपरिषद्, प्रधानमन्त्री र मन्त्री व्यक्तिगत र सामूहिकरूपमा उत्तरदायी हुने संसदीय लोकतान्त्रिक व्यवस्थामा संसदीय समितिलाई मिनी पार्लियामेन्टका रूपमा लिने गरिएको बताएका छन्। संसद्को सभा होस् वा बैठक औपचारिक हुने भएकाले देश र जनहित सम्बन्धित छलफलका लागि प्रवेश पाएका सबै विषयवस्तु र प्रस्तावमाथि विभिन्न कोणबाट गहन बहस गरी टुङ्गोमा पुर्याउने काम संसदीय समितिबाटै हुने बताइएको छ। उनले भने, मूल थलो संसद् मूलभूतरूपमा औपचारिकतामा सीमित रहन्छ, सङ्घीय संसद्ले सरकार र सिङ्गो मन्त्रिपरिषद्लाई जनताप्रति उत्तरदायी बनाउने काम संसदीय समितिमार्फत नै हुन्छ। रासससँगको कुराकानीमा पूर्वसभामुख नेम्वाङले संसदीय समितिका सभापति चयनको ढिलाइले राजनीतक दल आफ्नो मूलजिम्मेवारीप्रति कति पछि परेका छन् भन्ने स्पष्ट सङ्केत गरेको प्रतिक्रिया दिए। नेकपा (एमाले) संसदीय दलका उपनेता नेम्वाङले भने, हामी समितिमार्फत देशमा पारदर्शिता र जनताप्रति जवाफदेहिता स्थापित गर्ने काम गर्छौ, समिति संविधान, कानुन, संसदीय मूल्य मान्यताका विषयमा हुने खुला र गहन छलफलका आधारमा सकारात्मक परिणाम निकाल्ने उपयुक्त थलो हो। खुसी लागेको छ, ढिलै भए पनि नेतृत्व पाउँदैछ। यसपटक संयुक्त समिति दुई र प्रतिनिधिसभा मातहतका १० विषयगत समितिमध्ये सत्तापक्ष नेपाली कांग्रेस चार, नेकपा (माओवादी केन्द्र) दुई, नेकपा (एमाले) तीन, नेकपा (एकीकृत समाजवादी) एक, जनमत पार्टीको एक सिटमा दाबी रहेको विषय सार्वजनिक भएको छ। उनले भने, संसदीय परिपाटी र मूल्य मान्यताको सन्दर्भमा कुनै पनि दलले आफूलाई बाहिर पारियो भन्ने महसुस गरिनुहुन्न। सत्ता गठबन्धन र समितिको कामकारबाही र जिम्मेवारी फरक विषय हुन्। चौथो र पाँचौँले स्वभाविकरूपमा सिट प्राप्त गर्नुपर्छ भन्ने मान्यता हो। हाल संसद्मा चौथो ठूलो दलका रूपमा राष्ट्रिय स्वतन्त्र पार्टी छ भने पाँचौँ स्थानमा राष्ट्रिय प्रजातन्त्र पार्टी (राप्रपा) रहेको छ। प्रतिनिधिसभा नियमावलीमा सरकारलाई संसद्प्रति उत्तरदायी र जवाफदेही बनाउन, सरकारबाट भएगरेका कामकारबाहीका अनुगमन र मूल्याङ्कन गरी आवश्यक निर्देशन र राय सल्लाह दिनसमेतका लागि संसदीय समिति रहने उल्लेख छ। अघिल्लो सङ्घीय संसद्मा प्रतिनिधिसभा मातहतका १०, राष्ट्रियसभाका चार र संयुक्त समितिका रूपमा रहेका दुई गरी १६ विषयगत समितिमध्ये नौको नेतृत्व महिलाले गरेका थिए। संविधानसभा अध्यक्ष नेम्वाङले भने, समितिको नेतृत्व छनोटमा संविधानका मर्म र भावनाअनुरुप समावेशी र समानुपातिक सिद्धान्तलाई आत्मसात गर्ने विषयमा समयमै हेक्का पुर्याउनु पर्छ। संसदीय सचिवालयका प्रवक्ता एकराम गिरीले सभाको कामलाई सहयोग गर्ने मुख्य जिम्मेवारीमा रहेका संसदीय समिति कानुन निर्माणदेखि कानुनको परीक्षण, कार्यपालिकाको कामको अध्ययन, विश्लेषण, निगरानी निर्देशनसम्मको कार्यजिम्मेवारीमा रहने बताए। उनले भने, संसदीय समितिले बनेका कानुन कार्यान्वयनको अवस्था कस्तो छ भनेर परीक्षण अर्थात् अडिट गर्छ। सरकारको कामको अध्ययन र विश्लेषण गर्छ। प्रतिनिधिसभा मातहत अर्थ समिति, अन्तर्राष्ट्रिय सम्बन्ध र पर्यटन समिति, उद्योग तथा वाणिज्य र श्रम तथा उपभोक्ता हित समिति, कानुन, न्याय तथा मानवअधिकार समिति, कृषि सहकारी तथा प्राकृतिक स्रोत समिति, महिला तथा सामाजिक मामिला समिति, राज्य व्यवस्था तथा सुशासन समिति रहेका छन्। पूर्वाधार विकास समिति, शिक्षा, स्वास्थ्य तथा सूचना प्रविधि समिति तथा सार्वजनिक लेखा समितिले पनि सोमबार नयाँ नेतृत्व प्राप्त गर्ने छ। रासस"
रास्वपा र राप्रपालाई पनि संसदीय समितिको नेतृत्व दिनुपर्छ : सुवास नेम्वाङ,"काठमाडौं : एमालेका उपाध्यक्ष एवम् सविधानसभाका अध्यक्ष सुवासचन्द्र नेम्वाङले मिनी पार्लियामेन्टका रूपमा लिइने संसदीय समितिमा रास्वपा र राप्रपा सभापतिको नेतृत्व दिनुपर्ने बताएका छन्। कुनै पनि दलले आफूलाई बाहिर पारियो भन्ने महसुस गर्न दिन नहुने बताउँदै नेम्वाङले रास्वपा र राप्रपाले पनि समितिको नेतृत्व पाउनुपर्ने बताएका हुन् । संसदीय परिपाटी र मूल्य मान्यताको सन्दर्भमा कुनै पनि दलले आफूलाई बाहिर पारियो भन्ने महसुस गरिनुहुन्न। रासससँग उनले भने, सत्ता गठबन्धन र समितिको कामकारबाही र जिम्मेवारी फरक विषय हुन्। चौथो र पाँचौँले स्वभाविकरूपमा सिट प्राप्त गर्नुपर्छ भन्ने मान्यता हो। सरकार र सिङ्गो मन्त्रिपरिषद्लाई जनताप्रति उत्तरदायी बनाउने काम संसदीय समितिमार्फत नै हुने उनको भनाई छ। उनले भने, मूल थलो संसद् मूलभूतरूपमा औपचारिकतामा सीमित रहन्छ, सङ्घीय संसद्ले सरकार र सिङ्गो मन्त्रिपरिषद्लाई जनताप्रति उत्तरदायी बनाउने काम संसदीय समितिमार्फत नै हुन्छ। पूर्वसभामुख नेम्वाङले संसदीय समितिका सभापति चयनको ढिलाइले राजनीतक दल आफ्नो मूलजिम्मेवारीप्रति कति पछि परेका छन् भन्ने स्पष्ट सङ्केत गरेको प्रतिक्रिया दिए। एमाले संसदीय दलका उपनेतासमेत रहेका नेम्वाङले भने, हामी समितिमार्फत देशमा पारदर्शिता र जनताप्रति जवाफदेहिता स्थापित गर्ने काम गर्छौ, समिति संविधान, कानुन, संसदीय मूल्य मान्यताका विषयमा हुने खुला र गहन छलफलका आधारमा सकारात्मक परिणाम निकाल्ने उपयुक्त थलो हो। खुसी लागेको छ, ढिलै भए पनि नेतृत्व पाउँदैछ। यसपटक संयुक्त समिति दुई र प्रतिनिधिसभा मातहतका १० विषयगत समितिमध्ये सत्तापक्ष नेपाली कांग्रेस चार, नेकपा (माओवादी केन्द्र) दुई, नेकपा (एमाले) तीन, नेकपा (एकीकृत समाजवादी) एक, जनमत पार्टीको एक सिटमा दाबी रहेको विषय सार्वजनिक भएको छ। समितिको कुनै सदस्यलाई सभापतिमा निर्वाचित गरियोस् भनी कुनै अर्का एक सदस्यको समर्थनसहित आज बिहान ११ बजेदेखि दिउँसो ४ बजेसम्म उम्मेदवारी मनोनयन प्रस्ताव दर्ता गराउन सक्ने निर्वाचन कार्यक्रम प्रकाशित गरिएको सचिव पद्मप्रसाद पाण्डेयले जानकारी दिए।"
प्रचण्डलाई भेटेर कांग्रेस नेताले भने : सुन काण्ड र भ्रष्टाचारमा संलग्न सबैलाई कारबाही होस्,"काठमाडौं : नेपाली कांग्रेस रुपान्तरण अभियानले प्रधानमन्त्री पुष्पकमल दाहाल प्रचण्डलाई भेटेर भ्रष्टाचार काण्डमा संलग्न सबैलाई कारबाहीको माग गरेको छ। कांग्रेस नेताहरुले आज बिहान प्रधानमन्त्री निवास बालुवाटारमा प्रचण्डलाई भेटेर देशमा सुशासन कायम गर्न र भ्रष्टाचार काण्डमा दोषि सबैलाईकार्बाहि गर्न ध्यानाकर्षण गराएका हुन्। नेपाली कांग्रेस रुपान्तरण अभियानका अगुवा नेताहरु मधु आचार्य, भुपेन्द्रजङ्ग शाही, जगदीश नरसिंह केसी, जनार्दन आचार्य, खग्रेन्द्र मल्ल लगायतका नेताहरुले भेट गरेका हुन्। उनीहरुले ललिता निवास जग्गा प्रकरण, नक्कली भुटानी शरणार्थी काण्ड र सुनकाण्ड प्रकरणमा निष्पक्ष अनुसन्धान गर्नुपर्ने र कुनै पार्टीलाई आग्रह पुर्वाग्रह नराखी नाम जोडिएका माओवादी नेताहरुसहित जोकोहीलाई कारबाहीको दायरामा ल्याउनुपर्ने माग गरेका छन्। उनीहरुले जुनसुकै तहको नेता भएपनि कडा कारबाही गर्न सरकारले खुट्टा कमाउन नहुने बताएका छन्। जवाफमा प्रधानमन्त्री पुष्पकमल दाहाल 'प्रचण्ड'ले आफ्नै दलका नेता भएपनि अनुसन्धानको दायरामा ल्याउने प्रतिबद्धता व्यक्त गरेको भेटमा सहभागी एक नेताले अन्नपूर्णलाई जानकारी दिए। प्रचण्डले नाम मुछिएका सबैमाथि सीआईबीले अनुसन्धान गर्ने बताउँदै सरकार सुशासन कायम गर्न र भ्रष्टाचार नियन्त्रणमा लागि परेको बताए। यस अगाडि पनि नेपाली कांग्रेस रुपान्तरण अभियानका सात नेताले विज्ञप्ति जारी गर्दै चर्चित भ्रण्टाचारका काण्ड अनुसन्धान अघि बढाइरहेका प्रहरी अधिकृतको सरुवाप्रति आपत्ति जनाएका थिए। कांग्रेस रुपान्तरण अभियानको नाममा क्रियाशील रहेको कांग्रेसका युवा नेताको समूहले प्रहरी अधिकारीलाई अस्वाभाविक रुपबाट सरुवा गरिनुले निष्पक्ष छानबिनमाथि गम्भीर प्रश्न उठेको बताएका थिए। कांग्रेस नेताले जारी गरेको विज्ञप्तिमा भनिएको छ, विभिन्न चर्चित भ्रष्टाचार काण्डमा अनुसन्धान गरिरहेका प्रहरी अधिकारीहरुलाई अस्वाभाविक रुपबाट सरुवा गरिनुले निष्पक्ष छानबिन माथि नागरिक तह मै गम्भीर प्रश्न उठेको छ। यो आशंका मात्र हो भनेर राज्य पन्छिन मिल्दैन । मन्त्रिपरिषद् बैठकले उपत्यका प्रहरी कार्यालय, रानीपोखरीका प्रमुख प्रहरी अतिरिक्त महानिरीक्षक (एआईजी) श्यामलाल ज्ञवाली, उपत्यका अपराध अनुसन्धान कार्यालयका प्रमुख प्रहरी वरिष्ठ उपरीक्षक (एसएसपी) डा मनोज केसी र गृह मन्त्रालयले काठमाडौं प्रहरी प्रमुख एसएसपी दानबहादुर कार्कीको पनि सरुवा गरेपछि उनीहरुले आपत्ति जनाएका हुन्। पछिल्ला विकसित राजनीतिक घटनाक्रमहरुका कारण नेपालको वर्तमान परिस्थिति थप पेचिलो बन्दै गएको छ । मुलतः लोकतान्त्रिक शासन प्रणालीलाई सबल तथा सफल बनाउने आधार भनेकै सुशासन हो। सुशासनलाई सुनिश्चित गर्ने प्रमुख विषय भ्रष्टाचारको नियन्त्रण हो। नेपाल उँभो नलाग्नुमा अनियन्त्रित भ्रष्टाचार नै हो । तसर्थ अहिले अनुसन्धानका क्रममा रहेका नक्कली भुटानी शरणार्थी काण्ड, ललितानिवास जग्गा काण्ड तथा क्वीण्टल सुन प्रकरणलाई निष्पक्ष रुपमा अघि बढाई सरकारले तार्किक निष्कर्षमा पुर्याउनुपर्छ ।विज्ञप्तिमा भनिएको छ।"
सतहमुनिको ज्वालामुखीलाई नदेखैं झैं गर्दा झन् ठुलो अनिष्ट हुनसक्छ : भट्टराई,"काठमाडौं : पूर्व प्रधानमन्त्री डा बाबुराम भट्टराईले मानवजातिको साझा खोजीमा सबैले इमान्दारीपूर्वक योगदान गर्नुपर्ने बताएका छन्। धरानमा भइरहेका गतिविधिप्रति लक्षित गर्दै डा भट्टराईले सतहमुनिको ज्वालामुखीलाई नदेखैं झैं गरेर बस्दा भोलि झन् ठुलो अनिष्ट हुनसक्ने बताएका हुन्। यो मानवजातिको साझा खोजीमा सबैले इमान्दारीपूर्वक योगदान गरौं। उनले सामाजिक सञ्जालमार्फत भने,वास्तविक र दिगो शान्ति, एकता, सद्भावनिम्ति सत्य र न्याय बेलैमा स्थापित गर्न सबैले उत्तिकै ध्यान दिनुपर्छ कि ? नत्र सतहमुनिको ज्वालामुखीलाई नदेखैं झैं गरेर बस्दा वा मुढेबल र कुतर्कको स्याउलाले छोप्न खोज्दा भोलि झन् ठुलो अनिष्ट हुनसक्छ। समाज र देशमा शान्ति, एकता, सद्भाव कायम हुनुपर्ने उनको भनाई छ।समाज र राज्यको उत्पत्ति भएदेखिको मानवजातिको यो साझा चाहना र खोजी हो। बुद्ध र अरस्तुदेखि मार्क्स र गान्धी हुँदै हाम्रो पुस्तासम्म यो क्रम जारी छ। नेपाल समाजवादी पार्टीका अध्यक्षसमेत रहेका भट्टराईले भने,विचार,दर्शन,धर्म,संस्कृति,राजनीतिका विभिन्न धार र हाँगाविगा यसैको खोजीमा आविष्कारसंश्लेषण भएका हुन्। यो खोजी संसारभर अझै पूर्ण भएको छैन। समाज र राज्यमा वास्तविक र दिगो शान्ति,एकता,सद्भावनिम्ति सत्य र न्यायको स्थापना र पक्षधरता अपरिहार्य हुने भट्टराईको धारणा छ। उनले असत्य र अन्यायको बीचमा उत्पीडित पक्ष जानेर वा नजानेर चूप बस्यो भने पनि सतहमा शान्ति, एकता, सद्भाव भएजस्तो देखिएपनि वास्तविक र दिगो नहुने धारणा राखे। आदिबासी जनजाती महासंघ धरान नगर समितिले मंगलबारेमा गाई गोरु काटेर भोज गरेको भिडियो सामाजिक सञ्जालमा हालिपछि हिन्दुधर्म समर्थकहरु आन्दोलित भएका छन्। देशभरीबाट धरानमा विरोध प्रदर्शन गर्न आउने भएपनि शनिबार जिल्ला प्रशासन कार्यालयले कर्फ्यू जारी गरेको थियो। उनीहरु निषेधाज्ञा जारी भएको स्थानभन्दा बाहिर प्रदर्शन गरेका थिए। शनिबार दिउँसो नेपाली कांग्रेसका नेता डाशेखर कोइरालाले प्रधानमन्त्री पुष्पकमल दाहाल प्रचण्डले मुलुकमा जातीय द्वन्द्व निम्त्याउने प्रयास गरिरहेको आरोप लगाएका थिए। विराटनगरको कार्यक्रमलाई सम्बोधन गर्दै नेता कोइरालाले केही दिन अगाडि देशको प्रधानमन्त्रीले बहुमत दिए जातीय पहिचानको प्रदेश बनाउँछु भनेर अभिव्यक्ति दिएको भन्दै आक्रोश व्यक्त गरे। उनले भने,त्यो कत्तिको उचित हो ? जिम्मेवार व्यक्तिबाट यसप्रकारका अभिव्यक्ति आउँदा मुलुकमा अप्ठ्यारो अवस्था आउनेछ। यसैबीच धरानमा भइरहेका गतिविधिले नकारात्मक प्रभाव पार्ने भन्दै संवादको माध्यमबाट समस्या समाधान गर्न प्रधानमन्त्री पुष्पकमल दाहाल प्रचण्डले अपिल गरेका छन्। शनिबार एक विज्ञप्ति जारी गर्दै प्रचण्डले भने,कसैले कसैको धर्म र भावनाप्रति नकारात्मकता, द्वैष बढाउने तथा एकअर्काको धर्ममा खलल पार्ने गरी कुनै काम, व्यवहार गर्न कानुनतः निषेध गरिएको छ। यसका साथै हामी जुनसुकै जाति, भाषा, धर्म र सम्प्रदायका मानिसहरू भए पनि सामाजिक सम्बन्ध र सहकार्यबिना हाम्रो व्यक्तिगत जीवन र सामाजिक प्रणालीले पूर्णता प्राप्त गर्न सक्दैन। तसर्थ, हाम्रो एकता, सद्भाव र सहकार्य भावनात्मक सम्बन्धका साथै सामाजिक प्रगति र विकासका निम्ति अपरिहार्यसमेत रहिआएको छ। उनले सांस्कृतिक नगरी धरानमा भइरहेका गतिविधि र त्यसले सद्भाव एवं एकतामा पार्न सक्ने नकारात्मक प्रभावबारे नेपाल सरकार गम्भीर रहेको उल्लेख गरेका छन्।"
जसपाले अन्तर्राष्ट्रिय सम्बन्ध र पर्यटन समितिको सभापतिमा उम्मेदवारी दिने,"काठमाडौं : जनता समाजवादी पार्टी नेपालले अन्तर्राष्ट्रिय सम्बन्ध र पर्यटन समितिको सभापतिको उम्मेदवारी दिने भएको छ। जसपाले सांसद राजकिशोर यादवलाई अन्तर्राष्ट्रिय सम्बन्ध समितिको उम्मेदवार बनाउने निर्णय गरेको हो । प्रतिनिधिसभाका १० वटा विषयगत समितिको सभापतिको भागबण्डामा जसपाले एउटा समितिको नेतृत्व पाउन सहमति भएको छ। दलीय भागबन्डा नमिल्दा लामो समयदेखि संसदीय समिति सभापतिविहीन छन्। सभापति नहुँदा समितिका कामकारबाही पनि प्रभावकारी हुन सकेका छैनन्। केही दिनअघि मात्रै दलहरूबीच सभापतिमा भाबन्डा मिलेपछि निर्वाचन प्रक्रिया अघि बढाइएको हो। जसअनुसार कांग्रेसले ४, एमालेले ३, माओवादी केन्द्रले २ र एकीकृत समाजवादी, जसपा र जनमतले एकएक सभापति पाउनेछन्। सचिवालयले बिहीबार सार्वजनिक गरेको निर्वाचन कार्यक्रमअनुसार भदौ १० गते बिहान ११ बजेदेखि ४ बजेसम्म प्रतिनिधिसभाको सम्बन्धित समितिको कुनै सदस्यलाई सभापतिमा निर्वाचन गरियोस् भनी कुनै अर्को एक सदस्यको समर्थनसहित प्रतिनिधिसभा नियमावली २०७९ को नियम १७६ को उपनियम (२) बमोजिम प्रस्ताव दर्ता गराउनु पर्नेछ। निर्धारित समयभित्र दर्ता भएका प्रस्तावको दर्ता क्रमअनुसार सोही दिन बेलुका ४:३० बजे सूची प्रकाशित गरिनेछ। यसैगरी भदौ ११ गते दिउँसो ३ बजे बस्ने सम्बन्धित समितिको बैठकमा प्रस्तावकले प्रस्ताव प्रस्तुत गर्ने,समर्थकले सम्बन्धित प्रस्तावको समर्थन गर्ने र उक्त प्रस्तावहरू निर्णयार्थ प्रस्तुत गर्ने निर्वाचनको कार्यक्रममा उल्लेख छ। समिति सभापति बहुमतका आधारमा निर्वाचित हुनेछन्। सभापतिमा एकमात्र उम्मेदवारी परे निर्विरोध घोषणा गरिने व्यवस्था नियमावलीमा छ।"
कांग्रेसले टुंग्यायो संसदीय समितिको उम्मेदवार : कुन समितिमा को ?,"काठमाडौं : नेपाली कांग्रेसले संसदीय समितिका सभापतिका उम्मेदवार टुंगो लगाएको छ।कांग्रेसले आफ्नो भागमा परेको ४ वटा समितिको सभापतिको उम्मेदवारहरुको नाम टुंगो लगाएको कांग्रेस सांसद रामहरी खतिवडाले जानकारी दिए। मिनी पार्लियामेन्टका रूपमा लिइने संसदीय समितिको नेतृत्व चयनका लागि आज उम्मेदवारको मनोनयन हुँदैछ। कांग्रेसले राज्य व्यवस्था समितिको सभापतिमा रामहरि खतिवडा, कृषि, सहकारी तथा प्राकृतिक स्रोत समितिमा आरजु राणा देउवा, संसदीय सुनुवाइ समितिमा जीवन परियार, अर्थ समितिमा सन्तोष चालिसेलाई उम्मेदवार बनाउने सहमति गरेको छ। कांग्रेसभित्र चार सभापतिमध्ये संस्थापन इतरले दुई समितिको दाबी गरेको थियो। खतिवडाले भने, मलाई भर्खरै टेलिफोन आयो राज्य व्यवस्था समितिको सभापतिमा उम्मेदवार दिनका लागि तयारी हुनु भनेर। म राज्य व्यवस्था समितिको सभापतिमा उम्मेदवारी दिँदैछु। उनले अन्य समितिको उम्मेदवार पनि टुंगो लागिसकेको बताए। हाल समितिका बैठक ज्येष्ठ सदस्यको अध्यक्षतामा बैठक बस्दै आएको छ। प्रतिनिधिसभाको बिहीबारको बैठकमा सभामुख देवराज घिमिरेले मातहत गठित १० वटै विषय समिति सभापतिको निर्वाचन सोमबार दिउँसो ३ बजेका लागि निर्धारण गरेको घोषणा गरेअनुरुप निर्वाचन प्रक्रिया अघि बढेको हो। समितिको कुनै सदस्यलाई सभापतिमा निर्वाचित गरियोस् भनी कुनै अर्का एक सदस्यको समर्थनसहित आज बिहान ११ बजेदेखि दिउँसो ४ बजेसम्म उम्मेदवारी मनोनयन प्रस्ताव दर्ता गराउन सक्ने निर्वाचन कार्यक्रम प्रकाशित गरिएको सचिव पद्मप्रसाद पाण्डेयले जानकारी दिए।"
नागढुंगामुग्लिन सडक स्तरोन्नति हुँदै,"मलेखु : संघीय राजधानी जोड्ने लाइफलाइनको रुपमा रहेको पृथ्वीराजमार्ग र त्रिभुवन राजपथको नागढुङ्गादेखि मुग्लिनसम्मको सडक वर्षामा पनि धमाधम स्तरोन्नति भइरहेको छ । सडक निर्माण भएको करिब ३० वर्षपछि पहिलो पटक स्तरोन्नति हुन लागेको हो । नागढङ्गादेखि मुग्लिनसम्म ९५ किलोमिटर सडकअन्तर्गत तीन चरणमा स्तरोन्नति भइरहेको छ । यसअघिका प्रत्येक वर्षमा सामान्य मर्मत भइरहेपनि जगैदेखि विस्तारको काम भने पहिलो पटक भइरहेको नागढुङ्गामुग्लिन सडक आयोजनाका आयोजना पूर्वी खण्डका योजना प्रमुख ईश्वर रिजालले बताए । उनका अनुसार पहिलो चरणअन्तर्गत हालसम्म ३५ प्रतिशत, दोस्रोमा १० प्रतिशत र तेस्रोमा करिब तीन प्रतिशत काम भएको छ । एक तर्फी गाडी सञ्चालन गराउँदै टेवा पर्खाल, नाली निर्माण, मोड सुधार, बेस्ट वाल निर्माणलगायत काम भइरहेको रिजालले जानकारी दिए । नेपाल सरकार र विश्व बैंकको ऋण सहयोगमा रू १२ अर्बको लगानीमा पृथ्वीराजमार्गको नागढङ्गामुग्लिन सडकखण्ड स्तरोन्नतिको काम थालिएको उनले बताए । नौविसे नागढुङ्गामा निर्माणको काम लगभग अन्तिममा पुगिसकेको छ । पिचको काम बाँकी छ, उनले भने । सडक विभागको तथ्यांक अनुसार पृथ्वीराजमार्ग र त्रिभुवन राजपथहुँदै दैनिक साना ठूला गरी करिब १५ हजार सवारी काठमाडौँ ओहोरदोहोर हुँदै आएका छन् । उकालो र घुम्तीले गर्दा सवारी जाम हुने स्थानमा दुई लेनको अतिरिक्त एक लेन थप्ने गरी काम भइरहेको योजना प्रमुख रिजालले बताए । साना गाडीको पनि चाप हुने भएकाले बजार क्षेत्रमा चारदेखि छ लेनसम्म सडक चौडा गरिने योजना रहेको उनले जानकारी दिए । आयोजनाका आयोजना पश्चिम खण्डका योजना प्रमुख किरण कार्कीका अनुसार भौगोलिक हिसाबले सहज भएका स्थानमा दुई लेनलाई नै व्यवस्थित गर्ने गरी काम भइरहेको छ । समग्रमा कम्तीमा नौ मिटरदेखि बढीमा ३० मिटरको चौडाइमा स्तरोन्नति हुने उनले जानकारी दिए । नौविसे र खत्रीपौवामा पुल बन्दैछ । नौविसेदेखि मलेखुसम्ममा १६ पुल बन्नेछ, उनले भने । सडकमाथि मेसिन चढाएर पहरा काट्नुपर्ने स्थानमा काम गर्दा माथिबाट ढुङ्गामाटो खसेर सवारीमा लाग्न सक्ने जोखिम भएकाले त्यस्ता स्थानमा सवारी आवागमन केहीबेर रोकेर काम गर्ने गरिएको कार्कीले बताए । बर्खाको समयमा धमाधम काम भइरहे पनि राजमार्गमा सवारी रोकेर काम गर्दा यात्रुले सास्ती बेहोर्नु परिरहेको छ ।"
उच्च अदालतद्वारा मिथिलाको नगरसभाविरुद्धको रिट खारेज,"ढल्केवर(धनुषा) : उच्च अदालत जनकपुरले मिथिला नगरपालिकाको नगरसभाविरुद्ध परेको रिट खारेज गरिदिएको छ। नगरपालिकाकी उपप्रमुख सुनिता सिंह बुढाथोकीलगायतले नगरसभाविरुद्ध उच्च अदालत जनकपुरमा दायर गरेको रिट आइतबार न्यायधीशद्वय रेखा थापा पाण्डे र सागर विष्टको संयुक्त इजालशले खारेज गर्ने फैसला सुनाएको हो। रिट निवेदकको दावी नपुगेकोले नगरसभाविरुद्धको रिट खारेज गरिएको उच्च अदालत जनकपुरका रजिष्टार खड्गराज अधिकारीले अन्नपूर्णलाई जानकारी दिए। नगरसभाको आमन्त्रणपत्र रिट निवेदकहरूले बुझ्नुभएको रहेछ। त्यसैले उहाँहरूको दावी पुगेन, उनले भने। यसअघि १७ साउनमा न्यायाधीश रामेश्वर रेग्मीले विपक्षीका नाममा कारण देखाउ आदेश जारी गरेको थियो। विधि र प्रक्रिया मिचेर नगरसभा गरेको भन्दै उपप्रमुख बुढाथोकी सहितकाले नगरसभाविरुद्ध रिट दर्ता गराएका थिए। गएको साउन १५ गते नगरपालिकाको नगरसभाको १२ औं अधिवेशनको उद्घाटन सत्रमा आर्थिक वर्ष २०८०८१ को नीति तथा कार्यक्रम र साउन १७ गते समापन समारोहबाट ७८ करोड २ लाख ६ हजार ७२७ रुपैयाको बजेट पारित गरेको थियो। उच्च अदालतको आदेशसँगै नगरसभाबाट पारित नीति, कार्याक्रम तथा बजेट कार्यान्वयनको बटो खुलेको छ।"
आत्मदाह प्रयास गरेकी महिलाको मृत्यु,दार्चुला : दार्चुलामा मट्टीतेल छर्केर आत्मदाहको प्रयास गरेकी महिलाको धनगढी लैजाने क्रममा बाटोमै मृत्यु भएको छ। गोकुलेश्वर अस्पतालमा सामान्य उपचारपछि घाइते महिलालाई थप उपचारका लागि धनगढी लैजाने क्रममा बैतडीको पाटन पुग्ने बेलामा मृत्यु भएको जिल्ला प्रहरी कार्यालय दार्चुलाका प्रवक्ता प्रहरी निरीक्षक ज्ञानेन्द्रबहादुर सिंहले बताए। आइतबार बिहान करिब ११ बजेतिर जिल्लाको शैल्यशिखर नगरपालिका५ सेतकलाकी करिब ४५ वर्षीया सुना साउँदले घरमा कोही नभएको बेला आफ्नै शरीरमा मट्टीतेल छर्केर आत्मदाहको प्रयास गरेकी थिइन्। घाइते साउँदको शरीरको घुँडाभन्दा माथिल्लो भाग जलेको थियो। आगो लागेको स्थानीयले देखेपछि साउँदलाई उद्धार गरेर गोकुलेश्वर अस्पताल पुर्याएका थिए। साउँदले शरीरमा किन आगो लगाइन् भन्ने बारेमा अनुसन्धान भइरहेको जिल्ला प्रहरी कार्यालय दार्चुलाले जनाएको छ।
चीनको बाटो हुँदै सिमकोट पुर्याइँदै बस,"सुर्खेत : हालसम्म राष्ट्रिय सडक सञ्जालमा नजोडिएको हुम्लाको सदरमुकाम सिमकोटमा चीनको बाटो हुँदै बस पुर्याइँदै छ। देशका ७७ जिल्लामध्ये हालसम्म सडक सञ्जालले नछोएको एक मात्र जिल्ला सदरमुकाम हुम्लाको सिमकोट हो। जहाँ यात्रुलाई सेवा दिनका लागि चीनको बाटो हुँदै पहिलो चरणमा २ वटा बस पुग्दैछन्। हुम्लाका व्यवसायी विजय लामाले चीनको बाटो हुँदै बस सिमकोट पुर्याउन लागेका हुन्। चीनसँग जोडिएको रसुवागढी नाकाबाट चिनियाँँ ट्रकमा राखेर बसलाई हुम्लातर्फ लगिएको हो। सिमकोटसम्म राष्ट्रिय सडक सञ्जाल नपुगे पनि जिल्लाभित्र भने सडकहरू खनिएका छन्। ती सडकमा हाल साना जीप र ट्याक्टर चल्ने गरेका छन्। तर तिनको भाँडा महँगो भएकाले यात्रुको सहजताका लागि चीनको बाटो हुँदै बस सिमकोट पुर्याउन लागेको व्यवसायी विजय लामाले बताए। चिनियाँ ट्रकमा लोड गरेर लगिएका बस चीनसँग जोडिएको हुम्लाको हिल्सा नाकासम्म पुग्नेछन्। त्यहाँबाट भने बसलाई सिमकोट पुर्याइने छ। नेपालबाट बस लैजान सम्भव नभएपछि चीनको बाटो प्रयोग गरिएको हो। सिमकोट आजसम्म राष्ट्रिय सडकसँग जोडिएको छैन व्यवसायी लामाले भने,देशभित्रै बाट सिमकोट पुग्ने बाटो नभएपछि चीनको बाटो प्रयोग गरेका हौं, चीनको सडकमा नेपाली नम्बर प्लेटका सवारी साधन गुडाउन नमिल्ने रहेछ। त्यसैले हामीले चिनियाँ ट्रकमा राखेर बस हिल्सा नाकासम्म लैजाँदै छौं, हिल्सासम्म लैजान ७ लाख रुपैयाँ भाडा तिरेका छौं। उनले मंगलबार बेलुकीसम्म बस सिमकोट पुग्ने जानकारी दिए। उनका अनुसार हिल्साबाट ९० किलोमिटर टाढा रहेको सिमकोट पुग्न बसलाई ६ घण्टा समय लाग्छ। सिमकोट पुग्ने बसको इन्जिन भारतबाट ल्याएर बाँकी संरचना सुर्खेतमा निर्माण गरिएको हो। बसमा २५ वटा सिट रहेका छन्। दुवै बसको गरी लागत करिब एक करोड रहेको सञ्चालक लामाले जानकारी दिए। उनका अनुसार बसलाई सुर्खेतमा रहेको हिल्सा पब्लिक यातायात प्रालिमा आवद्ध गराइएको छ। ट्याक्टर र जीपहरू सिमकोटहिल्सा खण्डमा चलिरहेका छन्। तर त्यहाँका नागरिकले महँगो भाडा तिरेर गन्तव्यमा पुग्नुपर्ने बाध्यता छ। जीपले प्रतिव्यक्ति यो रुटमा ५ हजार रुपैयाँसम्म भाडा लिन्छन्, यो भाडा भनेको धेरै महँगो हो लामाले भने, स्थानीयले बस सेवा सञ्चालन गर्न सुझाव दिए, त्यही अनुसार मैले पहिलो चरणमा २ वटा बस हुम्ला लैजान लागेको हुँ। उनले हुम्लाको भुगोल र सडक अनुसार २५ सीट भएका बस लगिएको भन्दै भाडा पनि स्थानीय नागरिकलाई सहज हुनेगरी तोकिने बताए। बस पुगेपछि हुम्लाका नागरिकलाई जिल्लाभित्र यात्रा गर्न सहज हुने उनको भनाइ छ। हाल हुम्लाबाट बाहिर जानका लागि एक मात्र विकल्प भनेको हवाई सेवा हो। तर मौसमका कारण हवाई सेवा पनि नियमित नहुने समस्या छ। यसले गर्दा हुम्लाका नागरिकले प्रायः पैदल यात्रा गर्नुपर्ने बाध्यता छ। हुम्लाको सदरमुकाम सिमकोटलाई राष्ट्रिय सडक सञ्जालमा जोड्नका लागि वर्षौंदेखि प्रयास जारी छ। सिमकोट जोड्ने कर्णाली करिडोरको निर्माण कार्य भइरहेको छ। जसअन्तर्गत कालीकोटको खुलालुदेखि सिमकोट जोड्ने सडकको नेपाली सेनाले निर्माण गरिरहेको छ। कर्णाली करिडोरको खुलालुदेखि सिमकोट सम्मको सडकको दूरी १९६ किलोमिटर छ। २०५६ सालमा शिलान्यास गरिएको कर्णाली करिडोर निर्माणको जिम्मा २०७१ मा सेनालाई दिइएको हो। तर हुम्लाको सर्केगाड र खार्पुनाथ गाउँपालिकाको सिमानामा पर्ने थारे क्षेत्रमा कडा चट्टानका कारण निर्माणमा जटिलता भइरहेको हो। थारे भिरको आठ किलोमिटर सडक मध्ये साढे ४ किलोमिटर ट्रयाक खोल्ने कार्य निकै जटिल मानिएको छ।"
पेस्तोल र गोलीसहित २८ वर्षीय युवा पक्राउ,"काठमाडौं : नेपाल प्रहरीले पेस्तोल र गोलीसहित एक जनालाई पक्राउ गरेको छ। जिल्ला प्रहरी परिसर काठमाडौंको टोलीले बूढानीलकण्ठ नगरपालिका४ पासिकोटबाट मेड इन युएसए लेखेको एक थान पेस्तोल र ९ एमएन लेखिएको चार राउन्ड गोलीसहित काठमाडौं महानगरपालिका७ का चावहिलका २८ वर्षीय सुलभ भन्ने सुरज श्रेष्ठलाई पक्राउ गरी आज सार्वजनिक गरेको हो। परिसरका प्रमुख, प्रहरी वरिष्ठ उपरीक्षक भुपेन्द्र खत्रीले गुण्डागर्दी तथा लागूऔषध कारोबारमा संलग्न श्रेष्ठलाई शुक्रबार पक्राउ गरिएको जानकारी दिए। पक्राउ श्रेष्ठले रामेछाप घर भई बौद्ध बस्ने सानुभाइ लामालाई धारिलो हतियार प्रहार गरी २०६७ सालमा प्रहरी वृत्त बौद्धबाट ज्यान मार्ने उद्योगमा मुद्दा चलेर पाँच वर्ष कैद भुक्तानी गरिसकेको परिसर प्रमुख खत्रीले बताए। पक्राउ श्रेष्ठमाथि आवश्यक अनुसन्धान भइरहेको प्रहरीले जनाएको छ। गरिएको पत्रकार सम्मेलनमा बोल्दै परिसर प्रमुख खत्रीले कोही कसैको सरुवा हुँदैमा कुनै पनि घटनाको अनुसन्धान प्रभावित नहुने बताए।"
पर्यटन तथा हवाई यातायात समिति विस्तार,"काठमाडौं : नेपाल उद्योग वाणिज्य महासंघले देशबन्धु बस्नेत (अजित) नेतृत्वको पर्यटन तथा हवाई यातायात समिति विस्तार भएको छ। महासंघका अध्यक्ष चन्द्रप्रसाद ढकाल र सभापति बस्नेतको उपस्थितिमा महासंघमा एक कार्यक्रमका बीच उक्त समिति विस्तार गरिएको हो। भूकम्प र कोरानापछि थिलथिलो भएको नेपालको पर्यटन क्षेत्रलाई उजागर गरी देशको ठूलो संख्यामा विदेशी पर्यटक भित्र्याउने उद्देश्यसहित उक्त समिति विस्तार गरिएको हो। सो समितिको उपसभापतिमा टानका अध्यक्ष निलहरी बस्तोला र नाट्टाका निवर्तमान अध्यक्ष अच्युत गुरागाईं रहेका छन्। यसैगरी सदस्यहरूमा हानका अध्यक्ष विनायक शाह, नाराका अध्यक्ष शिव अधिकारी, एनटीभएका अध्यक्ष कुलप्रसाद न्यौपाने, वेष्ट रिसोर्टका प्रबन्ध निर्देशक सचिन ढकाल र पर्यटन बोर्डका तर्फबाट सिर्जना नेपाली रहेका छन्। यसैगरी आमन्त्रित सदस्यहरूमा रेवानका उपाध्यक्ष संघर्ष विष्ट, पाटा नेपाल च्याप्टर अध्यक्ष विभुती चन्द ठकुरी, होटल स्टर्न स्टारका अध्यक्ष भावेशकुमार श्रेष्ठ, एचपीएफएनका निवर्तमान अध्यक्ष अमृत भुजेल र एभरेष्ट ग्रूपका नर्देशक प्रनिल प्रधान रहेको छन्। यस्तै उक्त समितिको सल्लाहकारहरूमा पर्यटन बोर्डका प्रमुख कार्यकारी अधिकृत धनन्जय रेग्मी, मेरिएट काठमाडौंका अध्यक्ष शशिकान्त अग्रवाल, लुम्बिनीका सद्धभावना दूत विक्रम पाण्डे, डोल्मा फण्ड अन्तरगत प्राक्टिक टुरिजमका प्रमुख उप्पल मजुम्दर रहेका छन्। समितिका सदस्यहरूलाई प्रमाणपत्र हस्तान्तरण गर्दै महासंघ अध्यक्ष ढकालले अहिलेको अवस्थामा उक्त समितिले पर्यटन क्षेत्रको सुधारका साथै महासंघको साख उचो बनाउन भूमिका खेल्ने विश्वास लिएका छन्। यसैगरी समितिका सभापति देशबन्धु बस्नेतले उक्त समितिले देशमा विदेशी मुद्रा भित्र्याउन महत्वपूर्ण भूमिका रहेको पर्यटन क्षेत्रलाई देश विदेशमा प्रचारप्रसार तथा प्रवर्द्धनात्मक कार्यक्रम गरिने बताए।"
निगमले काठमाडौं ट्रान्जिट पारेर भैरहवाबाट उडान गर्दै,काठमाडौं : नेपाल वायुसेवा निगमले भैरहवास्थित गौतमबुद्ध अन्तर्राष्ट्रिय विमानस्थलबाट उडान सुरु गर्ने भएको छ। निगमले भदौ १२ गतेदेखि गौतमबुद्ध अन्तर्राष्ट्रिय विमानस्थलबाट काठमाडौंलाई ट्रान्जिट बनाएर हङकङ र दिल्लीमा नियमित उडान भर्ने गरी टिकट बुकिङ खुला गरेको हो। भैरहवाबाट हरेक मंगलबार हप्ताको एक उडानबाट सुरु गरी बजारको माग तथा निगमको बजार व्यवस्थापन अनुसार उडानको संख्या बढाउँदै लैजाने योजना निगमको छ। उडान तालिका अनुसार बिहान सवा ८ मा भैरहवाबाट उडेको जहाज ९ बजे काठमाडौंमा अवतरण गर्नेछ। तत्पश्चात् ट्रान्जिट भइ हङकङ जाने यात्रु हङकङ जाने उडानमा र दिल्ली जाने यात्रु दिल्ली जाने निगमकै कनेक्टिङ उडानमा चढ्ने छन्। यात्रुको सुविधाका लागि चेक इन गर्दाकै समयमा गन्तव्यसम्मकै बोर्डिङ पास दिने र लगेज सिधै गन्तव्यमा लिने व्यवस्था मिलाइएको निगमले विज्ञप्तिमार्फत् जानकारी दिएको छ। यात्रुहरूले निगमको कार्यालय वा निगमको वेबसाइटबाट वा नजिकको ट्राभल एजेन्सीबाट टिकट लिई सहज रूपमा यात्रा गर्न सक्ने बताइएको छ।
हेलम्बुले माग्यो प्रदेश सरकारसँग सहयोग,"सिन्धुपाल्चोक : अविरल वर्षासँगै मेलम्ची नदीमा आएको बाढीले थप क्षति गर्न थालेपछि हेलम्बु गाउँपालिकाले बागमती प्रदेश सरकारसँग सहयोग मागेको छ। गाउँपालिका अध्यक्ष निमा ग्याल्जेन शेर्पाले गत साउन २८ गते र त्यसपछि लगातार आएको बाढी पहिरोका कारण भएको क्षतिबारे अवगत गराउँदै बागमती प्रदेशको आर्थिक मामिला तथा योजना मन्त्रालयलाई सहयोगका लागि अनुरोध गरेका हुन्। उनले बाढी पहिरोका कारण अवरुद्ध सडक सञ्चालन, नदीका तटीय क्षेत्र संरक्षण र भौतिक संरचनाको पुनर्निर्माण गाउँपालिकाको एकल प्रयासमा मात्र सम्भव नहुने हुँदा प्रदेश सरकारसँग सहयोग मागिएको बताए। हेलम्बु गाउँपालिका क्षेत्रभित्र पर्ने मुख्य सडकको विभिन्न खण्ड खोलाले बगाई क्षति पुर्याउनुका साथै मेलम्ची खोलाको तटीय क्षेत्र नजिकमा रहेका बस्ती एवम् खेतीयोग्य जमिन जोखिममा परेको हुँदा तत्काल उक्त सडक खण्ड मर्मत गरी सवारी साधनको आवातजावत सुचारु गर्नुपर्ने देखिएको छ, उनले भने तटीय क्षेत्रमा पर्ने बस्ती संरक्षण गर्नुपर्ने एवम् मेलम्ची खोलाले निम्त्याएको विपदबाट भएको क्षति न्यूनीकरण र व्यवस्थापनका लागि हामीले प्रदेश सरकारसँग सहयोग मागेका हौं। अहिले तत्काल ३ देखि ४ करोड बजेट उपलब्ध गराउन माग गरिएको अध्यक्ष शेर्पाले बताए। सिन्धुपाल्चोकका केही नगर र गाउँपालिकामा विपद्का लागि एक करोड पठाए पनि हालसम्म अतिविपद् जोखिम रहेको मेलम्ची नगरपालिका, हेलम्बु, पाँचपोखरी थाङ्पाल गाउँपालिकामा कुनै सहयोग नभएको प्रति उनले असन्तुष्टि प्रकट गरे। विपद्को समयमा संघ र प्रदेश सरकार मुकदर्शक बनेको भन्दै स्थानीय र जनप्रतिनिधिहरू रुष्ट बनेका छन्। ललितपुरले गर्यो १२ लाख सहयोग ललितपुर महानगरपालिकाले विपदग्रस्त सिन्धुपाल्चोकको हेलम्बु गाउँपालिकालाई आर्थिक सहयोग उपलब्ध गराएको छ। विपद् व्यवस्थापनका लागि भन्दै महानगरपालिकाले हेलम्बु गाउँपालिकालाई १२ लाख रुपैयाँ सहयोग उपलब्ध गराएको हो। मनसुन सरु भए लगत्तै बाढी र पहिरोबाट क्षति बेहोर्दै आएको हेलम्बुले यो वर्ष पनि ठूलै क्षति बेहोर्नु परेको थियो। अविरल वर्षासँगै भदौ ८ गते आएको बाढीले यस भेगकै शैक्षिक केन्द्र सरस्वती माविको दुईवटा शौचालय र एउटा भवन बगाएको थियो। ग्याल्थुममा रहेको सो विद्यालयको अन्य भौतिक संरचना जोगाउन र थप क्षति हुन नदिन स्थानीयवासीको सक्रियतामा प्रयासहरू भइरहेको गाउँपालिका अध्यक्ष निमा ग्याल्जेन शेर्पाले जनाए। बाढी र पहिरोले मेलम्ची हेलम्बु सडक खण्ड अवरुद्ध हुनका साथै डिहीस्थित हाइटेन्सन लाइनको पोल ढल्दा बिजुली आपूर्ति समेत प्रभावित भएको अध्यक्ष शेर्पाले जानकारी दिए। पठनपाठन बन्द हेलम्बु गाउँपालिका४ ग्याल्थुमस्थित सरस्वती माध्यमिक विद्यालयका २ वटा शौचालय र एउटा भवन बगाएपछि अहिले पठनपाठन बन्द गरिएको छ। विद्यालयको अन्य संरचना जोखिममा परेपछि यहाँ पठपाठन ठप्प भएको अवस्था छ, रामहरि लामिछानेले भनेवर्षा विस्तारै कम हुँदै गएपनि स्थानीयमा त्रास कायम छ, अब बाढीले के हुने हो भन्ने डरले सबै त्रसित छौं। विद्यालयसहित ग्याल्थुम बजार क्षेत्रका ६ वटा घर उच्च जोखिममा परेपछि सुरक्षित स्थानमा सारिएको जिल्ला विपद् व्यवस्थापन समितिले जनाएको छ। समितिले बाढी आउने क्रम नरोकिँदासम्म पठनपाठन नगर्न समेत सचेत गराएको छ। जोखिम उच्च भएपछि स्कुल बन्द गरी डेस्क, बेन्च लगायत सामान सारिएको हेलम्बु गाउँपालिका४ का वडाध्यक्ष बुद्धिमान तामाङले बताए। विद्यालयमा पठनपाठन बन्द भएपछि विद्यार्थीको भविष्य अन्यौलमा परेको छ।"
बजारमा मिति नभएका आइसक्रिम छ्यापछ्याप्ती,"झापा : बालबालिका र किशोरकिशोरीले गर्मी समयमा बाहिरी खानेकुरामा सबैभन्दा बढी रुचाउने भनेकै आइसक्रिम हो। तर, बजारमा कस्तो आइसक्रिम बिक्री वितरण भइरहेको छ भन्ने बारेमा उनीहरू भने अनविज्ञ छन्। उद्योगहरूले जस्तो आइसक्रिम प्याकिङ गरी बजारमा पठाउँछन्। पसलेहरूले पनि आफ्नो जिम्मेवारी र कर्तव्य भुलेर त्यही आइसक्रिम उपभोक्तालाई बेचबिखन गरिरहेका छन्। अहिले झापाका बजारमा पाइने अधिकांश कम्पनीका आइसक्रिम उत्पादन मिति उल्लेख नगरी बजारमा बिक्री वितरणका लागि पठाउने गरेको पाइएको छ। उत्पादन मिति नलेखेर आइसक्रिम कम्पनीहरूले बालबालिका र किशोरकिशोरीको स्वास्थ्यमाथि गम्भीर खेलबाड गरिरहेको बजार अनुगमनको क्रममा भेटिएको छ। जिल्लाको सदरमुकाम भद्रपुर बजारको अनुगमन गर्दा कन्काई नगरपालिका ३ स्थित श्री विन्ध्यवासिनी आइस उद्योग सुरुङगाबाट उत्पादित गज्जबको नामक आइसक्रिम र कुल्फी, अर्जुनधारा नगरपालिका ६ स्थित कामख्या आइसक्रिम उद्योग, बिर्तामोडस्थित मनकामना आइसक्रिम उद्योग, मेचीनगर धाइजनस्थित ऋतिका डेरी उद्योगबाट उत्पादित पञ्चामृत ओरेन्ज बार कुल्फी, भेनिला आइसक्रिम, बिर्तामोड ४ स्थित तपस्या कुल्फी तथा आइसक्रिम उद्योगको ओरेन्ज वार कुल्फी आइसक्रिमलगायत भारतीय कम्पनीका आइसक्रिम र कुल्फीको प्याकेटमा न त मूल्य उल्लेख छ, न त उत्पादन र उपभोग्य समाप्त मिति नै लेखिएको छ। कतिपय कम्पनीका आइसक्रिम तथा कुल्फीको प्याकेटमाथि स्टिकर टाँस गरी बिक्रीका लागि बजारमा पठाएको समेत फेला परेको भद्रपुर नगर बजार अनुगमन समितिका संयोजक तथा उपप्रमुख राधा कार्कीले बताइन्। सुरुङगाबाट उत्पादित गज्जबको नामक आइसक्रिम र कुल्फीको उत्पादन मिति जनवरी २०२३ र उपभोग्य मिति २०२३ जुलाई उल्लेख थियो। अहिले अगस्ट महिना चलिरहेको छ। त्यस्तै गज्जबको नामक चोको बारमा न मूल्य लेखिएको छ, न उत्पादन र उपभोग्य मिति नै। सो आइसक्रिम चन्द्रगढीको प्रसाईं फ्रुट्स एन्ड भेराइटिज पसलबाट फेला परेको थियो। फेला परेको आइसक्रिम, कुल्फी, चोकोवार, कुरकुरेलगायतको सामान अनुगमन टोलीले जफत गरेका थिए। भद्रपुर४ स्थित मन्त्रीचोकको एक किराना पसलबाट कामख्या आइसक्रिमको प्याकेटमा उत्पादन र उपभोग्य मिति उल्लेख नगरिएको साथै त्यसलाई ढाकछोप गर्न उद्योगले रिप्याकिङ गरी माथिबाट स्टिकर टाँसेर पुनः बिक्री लागि पठाएको पाइयो। जुन एक महिनाअघि नै उपभोग्य मिति सकिसकेको थियो। भद्रपुर९ का विभिन्न पसलमा बेच्न राखिएको मनकामना आइसक्रिम, पञ्चामृत ओरेन्ज बार कुल्फी, भेनिला आइसक्रिम, तपस्या कुल्फी तथा आइसक्रिममा पनि त्यस्तै बेथिति देखियो। मनकामना आइसक्रिमले आफ्नो उत्पादनको प्याकेजिङमा माथिबाट स्टिकर टाँस गरेको, पञ्चामृत र तपस्याको कुल्फीमा उत्पादन मिति, मूल्य, उपभोग्य समिति उल्लेख नगरेको नगर उपप्रमुख कार्कीले बताइन्। चन्द्रगढीस्थित एनएमसी सहकारी पसलबाट भारतको अहमदबादबाट उत्पादित भाँडीलाल आइसक्रिममा पनि उत्पादन मिति नै लेखिएको थियो। उपभोग्य समिति १२ महिनामात्र लेखिएको थियो। बनेकै मिति नलेखिएपछि सो आइसक्रिमको बट्टाहरू अनुगमन टोलीले जफत गरेको थियो। बजारमा खान अयोग्य अखाद्य वस्तु अत्यधिक मात्रामा फेला परेको बताउँदै उपप्रमुख कार्कीले भनिन्, बच्चाले खाने आइसक्रिम तथा कुल्फीको त कुरै नगरुम, फ्रिजमा हालेर बेच्ने भएकोले बच्चा र तिनका अभिभावकहरू त्यो अखाद्य हो भनेर थाहा नै पाउँदैनन्। अधिकांश कम्पनीका आइसक्रिम, कुल्फी, खट्टीमिठ्ठीमा उत्पादनसँगै उपभोग्य समिति पनि लेखिएको छैन, जुन स्वास्थ्यका लागि एकदमै हानिकारक छ, उनले थपिन्। त्यस्ता आइसक्रिम खाएका बच्चाहरूमा एपेन्डिस हुने, झाडापखाला लाग्ने, निमोनियाजस्ता रोग लाग्ने गरेको अस्पतालहरूमा जाँदा भेटिन्छ, उनले भनिन्। कम्पनीको लेविल, उत्पादन र उपभोग्य मिति हेरेर मात्र बिक्री गर्न अनुगमनका क्रममा पसल सञ्चालकहरूलाई निर्देशन समेत दिएको उनको भनाइ छ। बजारमा बिक्री हुने चुक (अमिलो पदार्थ) पनि हामीले जफत गरेका छौं। चटपटी र पानीपुरीमा बढी मात्रामा प्रयोग हुने चुक महिलाको स्वास्थ्यमा गम्भीर असर पुर्याउँदै आएको छ, उनले भनिन्, चुकजस्तो अमिलो पदार्थ बिक्री नगर्न पसलहरूलाई सचेत गराएका छौं। त्यस्तै खाद्य प्रविधि तथा गुण नियन्त्रण डिभिजन कार्यालय झापाका वरिष्ठ खाद्य अनुसन्धान अधिकृत नारायणप्रसाद भट्टराईका अनुसार बजारमा फेला परेको आइसक्रिम र कुल्फीमा खाद्य ऐनअनुसार लेबल नभएको, उत्पादन मिति, उपभोग्य मिति, ब्याच नम्बर र सम्मिश्रण नदेखिएको त्यस्ता वस्तुहरू बजारबाट जफत गरिएको बताए। जिल्लामा रहेका आइसक्रिम कम्पनीहरूलाई पटकपटक सचेत गराउने काम गर्दै आइरहेको बताउँदै खाद्य अनुसन्धान अधिकृत भट्टराईले भने, प्याकिङ गरी बजारमा पठाउने खानेकुरामा अनिवार्य रूपमा खाद्य ऐनले तोकिएअनुसार सबै कुरा उल्लेख हुनुपर्छ। गत वर्ष आइसक्रिम उद्योगहरू अनुगमन गरिएको थियो। यस वर्ष अनुगमन गर्न बाँकी छ। अब छ्ट्टिै ती उद्योगहरूको अनुगमन गर्ने र अनुगमनको क्रममा त्यस्ता त्रुटि फेला परे कानुनबमोजिम ठाउँका ठाउँ कारबाही गर्छौं, उनले भने। गत साउन १५ गते मनकामना आइसक्रिमभित्र उपभोक्ताले झिंगा फेला पारेका थिए। बिर्तामोड२ बेलडाँगीका गोविन्द गिरीले प्याकेट खोलेर खाँदै गर्दा आइसक्रिमभित्र मरेको ठूलो झिंगा भेट्टाएको थियो।"
काठमाडौंबाट जुवातास खेलिरहेका १७ जना पक्राउ,"काठमाडौं : काठमाडौं जिल्लाका विभिन्न स्थानबाट १७ जना जुवाडे पक्राउ गरेको छ। बुढानिलकण्ठ नगरपालिका११ कपनमा जुवातास खेलिरहेको अवस्थामा ४ जनालाई शनिबार साँझ प्रहरीले पक्राउ गरेको हो । प्रहरी प्रभाग कपनबाट खटिएको प्रहरीले उनीहरूलाई नगद १ लाख १३ हजार ५ सय रूपैयाँ, १ लाख भारतीय रूपैयाँ, १ हजार १ सय अमेरिकी डलर र ३ बुक ताससहित पक्राउ गरेको हो । यसैगरी टोखा नगरपालिका१ झोरस्थित एक टहरामा कौडा खेलिरहेको अवस्थामा १३ जनालाई शनिबार साँझ प्रहरीले पक्राउ गरेको छ । प्रहरी वृत्त महाराजगंजबाट खटिएको प्रहरीले उनीहरूलाई १६ थान कौडा र नगद ३ लाख २६ हजार रूपैयाँसहित पक्राउ गरेको हो । घटनाका सम्बन्धमा आवश्यक अनुसन्धान गरिरहेको प्रहरीले जनाएको छ।"
कालिकोटको लुसाको भीरमा खसेका धनिरामको हत्या भएको खुलासा,"वीरेन्द्रनगर : कालिकोट जिल्लाको सान्नीत्रिवेणी गाउँपालिका१ लुसाका ५५ वर्षीय धनिराम जैसीको २०७७ भदौ २८ गते निधन भयो। उनी गाउँ नजिकैको भीरबाट लडेर मृत्यु भएको भन्दै परिवारले उनको दाहसंस्कार गरे। घरबाट जिते बजार जान्छु भनेका धनिराम घर फर्किन पाएनन्। स्थानीय जिते बजारतर्फ गइरहेका बेला भीरबाट लडेर मृत्यु भएको भनिएका जैसीको तीन वर्षपछि धनिराम लडेर नभई उनकै ज्वाइँ दानबहादुर शाहीले मान्छे लगाएर मारेको खुलासा भएको हो। ज्वाइँ शाहीले श्रीमतिसँगको विवादमा आफै ससुरा मारेको स्वीकार गरेपछि घटनाको तथ्य बाहिरिएको हो। मृतक जैसीका छोरी गीतासँग सम्बन्ध राखेकै कारणले शाही र जैसी परिवारबीच विवाद हुँदै आएको थियो। दैलेख जिल्ला भगवतीमाई गाउँपालिका५ कट्टीका स्थानीय दानबहादुर शाहीले गीतासँग अवैध सम्बन्ध राखेर एक छोरासमेत जन्माएका थिए। उनी कालीकोट सदरमुकाम मान्म इलेक्ट्रोनिक व्यापार गरेर बस्दै आएका छन्। ३ वर्ष अगाडि माइती पक्षले आफ्नो छोरीको जिम्मा लिन दबाब दिएका थिए। शाहीले गर्भ बसिसकेकाले कान्छी श्रीमतीका रूपमा स्वीकार पनि गरेका थिए। छोरा जन्मेसँगै शाहीले कान्छी श्रीमतीलाई हिंसा गर्दै आए। छोरीलाई हिंसा गरेको माइती पक्षलाई मन परेन। गीताका माइती पक्षले हिंसा नगर्न र अति गरे कानुनी निकायमा पुग्ने चेतावनी दिए। तर उनले हिंसा गर्न नछोडेपछि गीताका माइती पक्षले दानबहादुर शाही (गीताका श्रीमान) विरुद्ध गीतालाई नै प्रहरीमा उजुरी गर्न लगाए। आफूलाई प्रहरीमा उजुरी गरेको र गीताले पनि अदालतमा अंशवण्डाको मुद्दा दर्ता गराएपछि उनका बुवाको मृत्युको कारण खुलेको हो। एमाले कालीकोट पार्टी कार्यालय सचिवसमेत रहेका शाहीले आफ्नो कान्छी श्रीमतीलाई म्यासेन्जरमार्फत सन्देश पठाउँदै अदालतबाट मुद्दा फिर्ता नलिए हत्या गर्ने धम्की समेत दिएका छन्। शाहीले गीता जैसीलाई लेखेको म्यासेजमा तेरो बुवाको हत्या पनि आफूले गाउँकै केटा लगाएर भीरबाट धकेलेर गरेको र तेरो हालत पनि त्यस्तै बनाइदिने भनेर धम्की दिएका छन्। उनले धेरै पटक लेखेको म्यासेजमा वकिल, न्यायाधीशलाई किनेको, पैसा भएमा सबै थोक हुने भन्दै तेरो अर्थात् आफ्नै कान्छी श्रीमती र उसबाट जन्मेको छोराको हालत पनि त्यही बनाइदिने भनेका छन्। उनले आफैले जन्माएको छोरालाई पनि मारिदिने धम्की दिएका छन्। म्यासेन्जरमा लेखेको चेतावनीमा कान्छी श्रीमतीलाई तेरो छोरालाई पनि मान्छे लगाएर मार्छु, ठकुरीको छोरा हो पछि हट्दैन। तेरो छोरा मारेपछि कसरी अंशवण्डा लिन्छेस् भन्दै गाली गरेको देखिन्छ। गीतालाई मुद्दा फिर्ता गर्न चेतावनी दिएको प्रमाणसहित शाहीविरुद्ध प्रहरीमा उजुरी दिएकी छन्। आरोपित शाही विरुद्ध ज्यान मार्ने उद्योगमा मुद्दा जिल्ला प्रहरी कार्यालयमा दर्ता भएको छ। जिल्ला प्रहरी प्रमुख डीएसपी जयस्वर रिमालले आरोपित दानबहादुर शाहीका विरुद्ध ज्यान मार्ने उद्योगमा मुद्दा आएको र आरोपित शाहीलाई प्रहरीले पक्राउ गरी थप अनुसन्धान थालिएको जानकारी दिए।"
"दोलखाको बिगुमा पहिरो, ४ घरमा क्षति","राति पहिरो आएपछि स्थानीयले घर छोडेर भागेका कारण मानवीय क्षति नभएको स्तानीय कुमार खड्काले बताए। उनका अनुसार राजकुमार ओली, कमलप्रसाद ओली, उद्धवप्रसाद ओली र डम्बरप्रसाद ओलीको घरमा पहिरोले क्षति पुगेको हो। दोलखा : दोलखाको उत्तरी बिगु गाउँपालिका३ ओलीटारमा पहिराले ४ घरमा क्षति पुर्याएको छ। गए राती १ बजेतिर परेको अविरल वर्षाले ओलीटारका ४ वटा घरमा क्षति पुगेको हो। राति पहिरो आएपछि स्थानीयले घर छोडेर भागेका कारण मानवीय क्षति नभएको स्तानीय कुमार खड्काले बताए। उनका अनुसार राजकुमार ओली, कमलप्रसाद ओली, उद्धवप्रसाद ओली र डम्बरप्रसाद ओलीको घरमा पहिरोले क्षति पुगेको हो। पहिरोले उत्तरको मुख्य सिंगटी माथिल्लो तामाकोशी लामा बगर सडक बगाएपछि गौरीशंकर र बिगु गाउँपालिकामा आवतजावतमा समस्या भएको छ। मानवीय क्षति नभए पनि पहिरोले भैंसी लगायतका चौपायासहित धानखेतीमा पूर्ण क्षति पुगेको छ।"
"गौ हत्या गर्नेलाई कारबाही नगरेको भन्दै गृहमन्त्रीविरुद्ध वीरगन्जमा प्रदर्शन, ५ जना पक्राउ","वीरगन्ज : वीरगन्जमा आइतबार सरकार र गृहमन्त्री नारायणकाजी श्रेष्ठविरुद्ध युवाहरुको एक समुहले प्रदर्शन गरेको छ। धरानमा गौ हत्या गर्नेलाई कारबाही गर्न ढिलाइ गरेको भन्दै वीरगन्जका युवाहरुले सरकार र गृहमन्त्री श्रेष्ठविरुद्ध नाराबाजी गर्दै प्रदर्शन गरेका हुन्। वीरगन्जमा जिल्ला प्रशासन कार्यालय पर्साको नवनिर्मित भवनको उद्घाटन गर्न आइतबार बिहान गृहमन्त्री श्रेष्ठ कार्यक्रम स्थल पुगेकै बेला युवाहरुले प्रदर्शन गरेका हुन्। प्रदर्शनमा सहभागीहरुले गौ हत्या गर्नेहरुलाई फाँसी दे , गृहमन्त्री मुर्दावाद , गृहमन्त्री राजीनामा दे लगायतका नारा लगाएका थिए। त्यस क्रममा प्रदर्शनमा सहभागी पाँच जना युवाहरुलाई प्रहरीले नियन्त्रणमा पनि लिएको छ। पक्राउ पर्नेहरुमा वीरगन्ज १० का मुन्नाकुमार साह, वीरगन्ज १ का विशाल कुमार , वीरगन्ज ८ का राज गुप्ता र वीरगन्ज ५ का प्रज्वल डंगोल रहेका छन्। उनीहरुलाई जिल्ला प्रहरी कार्यालय पर्सामा राखेर अनुसन्धान भइरहेको पर्साका प्रहरी प्रवक्ता प्रहरी नायब उपरीक्षक दिपक गिरीले जानकारी दिए।"
माझी जातिको संस्कृति संरक्षण गर्न वाद्यवादन वितरण,"रामेछाप : मन्थली नगरपालिकाले माझी जातिको संस्कृति संरक्षण गर्न वाद्यवादन वितरण गरेको छ। नगरपालिका भित्रका माझी समुदायलाई ढोलक, मादल र झ्याली वितरण गरिएको हो। मन्थली नगरपालिकाको आर्थिक सहयोगमा नेपाल माझी उत्थान संघ रामेछापले १३ वटा माझी समूहलाई सामग्री वितरण गरेको हो। नगरपालिका प्रमुख लब श्रेष्ठले माझी समुदायको चाडपर्व तथा पितृ संस्कारमा नभई नहुने वाद्यवादनका सामग्री प्रदान गरिएको बताए।"
तीन खानेपानी आयोजनाबाट ६ हजार घरपरिवार लाभान्वित हुने,"झापा : मेचीनगर नगरपालिका क्षेत्रभित्र बन्दै गरेका तीन खानेपानी आयोजनाबाट ६ हजार घरपरिवार लाभान्वित बन्ने भएका छन्। मेचीनगर सहलगानी खानेपानी तथा सरसफाइ आयोजना अन्तर्गत चारआली, धुलाबारी र भृकुटीमा निर्माणाधीन आयोजनाबाट करिब छ हजार घरपरिवार लाभान्वित हुने आयोजनाका अध्यक्ष राजकुमार पोखरेलले जानकारी दिए। उनले ती आयोजनाको निर्माण ८५ प्रतिशत सकिएको बताए। नेपाल सरकार खानेपानी मन्त्रालयको आर्थिक सहयोगमा निर्माणधीन आयोजनाको कुल लागत १६ करोड ६६ लाख ७३ हजार ८१४ छ। निर्माणको जिम्मा सिएवी, जिआरडी जेभी काठमाडौँले पाएको छ। स्थानीय उपभोक्ताले जनश्रमदानबापतको रकम दुई करोड आठ लाख ३४ हजार दुई सय २६ बेहोर्ने सर्तमा २०७८ असार २९ गते सम्झौता भएको थियो। आयोजनाको २०८० पुस २९ सम्म निर्माण सम्पन्न हुने सम्झौतामा उल्लेख छ। अध्यक्ष पोखरेलले धुलाबारीमा दुई, भृकुटीमा दुई र चारआलीमा एउटा डिप बोरिङमार्फत पानी निकालेर दुई वटा फिल्टर प्लान्ट हुँदै चार लाख ५० हजार लिटर क्षमताको ओभरहेड ट्यांकीमा जम्मा गरी सप्लाई गरिने बताए। उनका अनुसार चारआलीमा भने दुई लाख २५ हजार क्षमताको ओभरहेड ट्यांकी छ। जसबाट एक हजार बढी घर परिवार लाभान्वित हुनेछन्। मेचीनगर२ का बासिन्दा वर्षौदेखि इनार, कलको पानी उपभोग गर्दै आएका थिए। निर्माण व्यवसायी देवेन्द्रप्रसाद चौगालाईंले करिब ९५ प्रतिशत निर्माण पूरा गरेको दाबी गरे। उनका अनुसार एक सय ५० मिटर गहिराइबाट पानी निकालिएको छ। उनले तोकिएकै समय अगाडि नै आयोजना सम्पन्न गरी हस्तान्तरण गरिने बताए। उनले हाल ओभरहेड ट्यांकी, डीप बोरिङ लगायतका सबै निर्माण सकिएको र केही स्थानमा पाइप लाइन विस्तार मात्रै बाँकी रहेको बताए।"
धरानको घन्टाघरमा तालाबन्दी,धरान : कर्मचारी निष्काशनको विरोधमा संयुक्त ट्रेड युनियन संघर्ष समितिले आइतबार धरानस्थित घण्टाघरमा तालाबन्दी गरेको छ। धरानका मेयर हर्क साम्पाङले घण्टाघरमा ज्यालादारीमा कार्यरत प्रकाश राई र नरबहादुर लिम्बुलाई हटाएको समितिले विरोधमा तालाबन्दी गरेको हो। उनीहरूले पुनर्वहाली गर्नुपर्ने माग राखेका छन्। यसअघि मेयर साम्पाङलाई एक साताको अल्टिमेटम दिँदै ट्रेड युनियनले ज्ञापनपत्र बुझाएको थिए। मेयर साम्पाङले ट्रेड युनियनको मागलाइ बेवास्ता गरेका कारण घण्टाघरमा तालाबन्दी गरिएको नेओआल स्वतन्त्र यातायात मजदुर संगठनका केन्द्रीय सदस्य लक्ष्मी बानियाँले बताए।
ललिता निवास जग्गा प्रकरण : पूर्वउपप्रधानमन्त्री गच्छदारसहित २९० जना विरुद्ध मुद्दा दायर,"काठमाडौं : ललिता निवासको जग्गा हिनामिना गर्ने २९० जना विरुद्ध जिल्ला अदालत काठमाडौंमा मुद्दा दायर भएको छ। सरकारी वकिल कार्यालयले पूर्व उपप्रधानमन्त्री विजयकुमार गच्छदार, सचिव कृष्णबहादुर राउत, दाङका प्रमुख जिल्ला अधिकारी सुशील वैध लगायत २९० जना विरुद्ध मुद्दा दायर गरेको हो। काठमाडौं जिल्ला सरकारी वकिल कार्यालयले उनीहरू विरुद्ध सरकारी कीर्तेमा मुद्दा चलाएको हो। वकिल कार्यालयले सरकारी किर्ते कसुरअन्तर्गत २९० जनाविरुद्ध जिल्ला अदालतमा मुद्दा दायर गरेको जनाएको छ। उनका अनुसार पूर्वप्रधानमन्त्रीद्वय माधव कुमार नेपाल र डा बाबुराम भट्टराईलाई पनि मुद्दा नचलाउने निर्णय गरिएको छ। ललिता निवास जग्गा प्रकरणमा पक्राउ परेका निर्वाचन आयोगका पूर्वआयुक्त सुधीरकुमार शाहलाई प्रतिवादी नबनाउने निर्णय गरेको छ। केन्द्रीय अनुसन्धान ब्यूरोले बुझाएको अनुसन्धान प्रतिवेदन अध्ययन गरी सरकारी वकिल कार्यालयले अदालतमा मुद्दा दायर गरेको उनको भनाइ छ। सीआईबीले तयार पारेको प्रतिवेदनमा निर्णयकर्ता पूर्वप्रधानमन्त्रीयद्वय नेपाल र भट्टराईलाई प्रतिवादी नबनाउने राय दिइएको छ। तर, सर्वोच्च अदालतले निर्णयकर्तालाई पनि अनुसन्धानको दायरामा ल्याउन आदेश दिएको थियो। प्रतिवेदन बुझाउन एक दिनअघि मात्रै सीआईबीले पूर्वप्रधानमन्त्रीद्वय नेपाल र डा भट्टराईसँग बयान भने लिएको थियो। सरकारी वकिलको कार्यालयले कर्मचारी, बिचौलिया र व्यवसायीलाई मात्रै प्रतिवादी बनाएर प्रतिवेदन तयार गरेर मुद्दा दर्ता गरेको छ। प्रहरीले ४ सय ६ जनाविरुद्ध पक्राउ अनुमति लिएको थियो। बिचौलियाहरूले २०४९, ०६२, ०६६ र ०६९ सालमा सरकारी कागजात किर्ते गरेर सरकारको नाममा रहेको जग्गा व्यक्तिको नाममा दर्ता गराएको प्रतिवेदनमा उल्लेख छ। २०४९ मा ११२ रोपनी ४ आना, ०६२ मा १२ आना २ पैसा, ०६६ मा २५ रोपनी ७ आना र ०६९ मा ५ रोपनी जग्गा व्यक्तिको नाम कायम गरिएको थियो।"
"लामिछानेविरुद्धको मुद्दा न्यायाधीश पण्डितको इजलासमा, आजदेखि नियमित सुनुवाइ",काठमाडौं : सन्दीप लामिछानेविरुद्धको मुद्दामा आजदेखि नियमित सुनुवाइ हुने भएको छ। नाबालिकामाथि बलात्कार गरेको आरोप लागेका लामिछाने विरुद्धको मुद्दामा काठमाडौं जिल्ला अदालतमा आजबाट नियमित सुनुवाइ गर्न लागेको हो। मुद्दाको पेशी इजलास नम्बर १५ मा न्यायाधीश प्रकाशप्रसाद पण्डितको एकल इजलासमा तोकिएको छ। लामिछानेमाथि काठमाडौंको गौशालास्थित एक होटलमा नाबालिका बलात्कार गरेको आरोप छ। गत बिहीबार न्यायाधीश राजुकुमार खतिवडाले पीडितकी आमाको जन्ममिति दुईथरी देखिएकाले यकिन गर्न पीडितको उमेरसम्बन्धी कागजात झिकाउन आदेश दिएका थिए। उक्त कागजात अदालतमा आइसकेको छ। यसअघि मुद्दाको थुनछेक बहसका क्रममा जिल्ला अदालत काठमाडौंले लामिछानेलाई पुर्पक्षका लागि कारागार पठाउने निर्णय गरेको थियो। बाहिरबाट मुद्दा लड्न पाउने माग गर्दै लामिछाने जिल्ला अदालतको सो फैसलाविरुद्ध उच्च अदालत पाटनमा रिट दायर गरेका थिए। पछि उच्च अदालत पाटनले २० लाख धरौटीमा छाड्न आदेश दिएको थियो। धरौटीमा रिहा भएपछि लामिछाने फेरि सर्वोच्च अदालत गएका थिए। धरौटी रकम धेरै लिएको र विदेश जान रोकेकाले त्यसको विरुद्धमा सर्वोच्च पुगेका थिए। पछि सर्वोच्च अदालतले लामिछानेलाई क्रिकेट खेल्न विदेश जान अनुमति दिएको थियो। त्यसपछि उनलाई अन्तर्राष्ट्रिय रुपमा क्रिकेट खेल्नका लागि विदेश जान सहज भएको थियो। पीडित किशोरीले आफन्तको सहयोगमा गत भदौ २१ गते गौशाला प्रहरी कार्यालयमा उजुरी दिएकी थिइन्। प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी हिरासतमा लिएको थियो।
मकवानपुरमा अपहरणको नाटक गर्ने व्यक्ति पक्राउ,"हेटौंडा: मकवानपुरमा आफैं लुकीछिपी बसेर अपहरणको नाटक गर्ने एक जना पक्राउ परेका छन्। पक्राउ पर्नेमा राक्सिराङ गाउँपालिका५ का ४६ वर्षीय कुमार प्रजा रहेको जिल्ला प्रहरी कार्यालय मकवानपुरले जनाएको छ। उनी आज बिहान ५ बजे मनहरी गाउँपालिका४ स्थित नयाँबस्तीमा भन्ने स्थानमा सूर्यबहादुर प्रजाको घर नजिकैको अनुग्रह चर्चबाट पक्राउ परेका हुन्। प्रजा गत भदौ ३ गते बिहान ११ बजे आफ्नै घरबाट हराएको भन्दै उनको श्रीमती आइतीमाया चेपाङले खोजतलास गर्न भन्दै प्रहरी कार्यालयमा हुलिया सहितको निवेदन दिएकी थिइन्। स्थानीय कुमार प्रजा र निर्मल भन्ने सानु बाबु रुम्बाबीचमा आर्थिक लेनदेन रहेको र दुवै जना बीच वादविवाद भएकोमा निर्मल भन्ने सानु बाबु रुम्बाले श्रीमानलाई बेपत्ता पारी अपहरण समेत गरेको हुन सक्ने भएकाले श्रीमानको खोजतलास गरी पत्ता लगाइ आवश्यक कारबाही गरी पाउँ भनि कुमारको श्रीमती आइतीमाया चेपाङले यस कार्यालयमा हुलिया सहितको निवेदन दिएकीमा कुमार प्रजाको खोजतलास तथा गोप्य रुपमा अनुसन्धान गर्दै जाने क्रममा कुमारको श्रीमती तथा अन्य परिवारका सदस्यहरूसँग निरन्तर टेलिफोन सम्पर्कमा रहेको समेत खुल्न आयो। आइतबार पत्रकार सम्मेलन गर्दै मकवानपुरका प्रहरी प्रमुख एसपी सीताराम रिजालले भने, कुमार मनहरी४ नयाँबस्तीस्थित सूर्यबहादुर प्रजाको घर नजिकै रहेको भन्ने सूचनामा खोजी गर्ने क्रममा सूर्यको घर नजिकैको अनुग्रह चर्चमा फेला पारी तपाई आफै घरबाट निस्की आफै लुकीछिपी बसी किन अपहरण भएको भनि झुट्टो अफबाह फैलाउनु भएको हो भनि सोधपुछ गर्दा उहाँले विभिन्न अश्लील शब्दहरू बोली खटिएको प्रहरी टोलीसँग विवाद गरी अभद्र व्यवहार गरेको हुँदा उहाँ विरुद्ध तत्काल जरुरी पक्राउ पूर्जी जारी गरेर पक्राउ गरी कार्यालयमा ल्याई थप अनुसन्धान कार्य गरिरहेका छौँ। पक्राउ परेका कुमारमाथि थप अनुसन्धान भइरहेको एसपी रिजालले बताए।"
कागबेनीमा बाढीले एक अर्ब बरबारको क्षति,"व्यापार र कृषि पेसामा आबद्ध स्थानीय बाढीले घर, पुल र गरिखाने बारी नै बगरमा परिणत गरिदिएपछि अहिले उनीहरूको हातमुख जोड्ने माध्यम केही छैन। ढोरपाटन : गत साउन २८ गते मुस्ताङको कागखोलामा आएको बाढीले मानवीय क्षति नभए पनि करोडौँको भौतिक संरचनामा क्षति पुर्याएको छ। बारागुङ मुक्तिक्षेत्र गाउँपालिका४ कागबेनीमा आएको बाढीका कारण अहिले यहाँका सयौँ स्थानीय आफन्तको आश्रय लिएर बसेका छन्। व्यापार र कृषि पेसामा आबद्ध स्थानीय बाढीले घर, पुल र गरिखाने बारी नै बगरमा परिणत गरिदिएपछि अहिले उनीहरूको हातमुख जोड्ने माध्यम केही छैन। बारागुङ मुक्तिक्षेत्र गाउँपालिकाको विपद् व्यवस्थापन समितिले तयार गरेको तथ्याङ्कानुसार बाढीले कागबेनीमा करिब एक अर्बको क्षति पुर्याएको छ। भौतिक संरचना, स्थानीयवासीको घर, व्यवसाय र विभिन्न सङ्घसंस्थाको कार्यालयमा क्षति पुर्याएको थियो। बाढीले यहाँका कृषकले खेती गर्दै आएको स्याउ बगैँचा र सिँचाइ कुलोमा समेत क्षति पुर्याएको छ। गाउँपालिकाको कृषि शाखाको तथ्याङ्कानुसार कागबेनीवासी कृषकको करोड बढीको स्याउ, ओखर र नास्पातीलगायतका फलफूल बोट क्षति पुगेको छ। बाढीले कृषकको ११ रोपनी तीन कठ्ठा बढीमा लगाइएको स्याउलगायतका फलफूलमा क्षति पुर्याएको बारागुङ मुक्तिक्षेत्र गाउँपालिकाका कृषि शाखा प्रमुख लोकेन्द्रसिंह धामीले जानकारी दिए। उनका अनुसार करिब एक सय ६९ भन्दा बढी स्याउ बोटमा क्षति पुगेको छ। स्थानीय मिङमर गुरुङको ४५ वटा स्याउका बोट र नर्सरी नष्ट भएको उनको भनाइ छ। बाढीले सबैभन्दा बढी स्थानीय कृषक कुङ्गा नमडुल गुरुङ, पेमा निङ्वो विष्ट र कर्म छोक्ले गुरुङको स्याउबारीमा रहेको स्याउ बोटमा क्षति पुगेको उनले बताए। उनीहरूको ३५ देखि ५५ वटासम्म स्याउ बोटमा क्षति पुगेको उनको भनाइ छ। कृषि बाढीले स्याउलगायतका कृषि उत्पादन हुने खेतीयोग्य जमिनमा पनि ठूलो क्षति पुगेको छ। करिब सात हेक्टर जमिनमा सिँचाइ गरिने कागबेनी सिँचाइ कुलोमा क्षति पुगेको शाखा प्रमुख धामीले जानकारी दिए। गाउँलेले कागबेनी वारिपारि क्षेत्रको खेतीयोग्य जमिनमा सिञ्चित हुने तीनवटा कुलो बाढीले क्षति गरेको छ। उनका अनुसार ३६ रोपनी जग्गामा सिञ्चित गरिने सिँचाइ कुलोसमेत बाढीले बगाएको छ। गाउँपालिकाले कृषकलाई अनुदानमा उपलब्ध गराएको खेतबारी जोत्ने नौवटा हाते ट्रयाक्टरसमेत बाढीले बगाएको उनी बताउँछन्। बाढीले स्याउका बोट, बगैँचा, विभिन्न कृषि उकरण र सिँचाइ कुलो बगाउँदा करिब रु एक करोड बढीको क्षति भएको धामीको भनाइ छ। उनी भन्छन्, 'यहाँका धेरै स्थानीयको मुख्य आयस्रोत स्याउ हो, बाढीले अधिकांश कृषकको स्याउ बगैँचामा ठूलो क्षति पुर्याएको छ, हामीले धेरै दिन लगाएर क्षति विवरण सङ्कलन गरेका छौँ, कोहीको बगैँचा बगाएको छ, कोहीको स्याउ र नास्पातीको बोट बगाएको छ, सिँचाइ कुलो बगाउँदा सयौँ रोपनी खेतीयोग्य जमिन बाँझो बस्ने अवस्था आएको छ।' बाढीले कृषकको गोठ र पशुचौपाया पनि बगाएको छ। पशुचौपाया बगाउँदा करिब रु ५० लाख बढीको क्षति भएको बारागुङ मुक्तिक्षेत्र गाउँपालिकाका पशु शाखा प्रमुख समीक्षा कठायतले जानकारी दिए। बाढीले २३ गोठ, ३२ लुलुगाई, दुईवटा खसी र एउटा घोडा बगाएको प्रमुख कठायतले बताए। यसबाट करिब रु ५० लाख बढीको नोक्सानी भएको उनको भनाइ छ। बाढीले नगद, सामान र संरचनामा मात्र रु ८१ करोड ८३ लाख २५ क्षति गरेको छ। सडक, मोटरेबल पुल, झोलुङ्गे पुल, गुम्बा, मन्दिर, धर्मशाला, सामुदायिक, वडा, प्रहरी चौकीको भवन, तटबन्धलगायत १४ वटा भौतिक पूर्वाधार गरी रु २१ करोड दुई लाख बराबरको क्षति भएको गाउँपालिकाले तयार गरेको तथ्याङ्कमा उल्लेख छ। पचास ५० घरमा रु ५२ करोड ८९ लाख ७५ हजार मूल्य बराबरको क्षति भएको छ भने बाइसवटा घर पूर्ण र पाँचवटा घरमा आंशिक क्षति भएको थियो। रासस"
बागलुङमा लम्पी स्किनबाट तीन करोडको पशुधनमा क्षति,रोगबाट क्षति हुने मुख्य पशुमा गाईगोरु रहेको भेटेरेनरी अस्पताल तथा पशु विज्ञ केन्द्र बागलुङले जनाएको छ । केन्द्रका अनुसार मृत्युको दुई दशमलव ६३ प्रतिशतमात्रै भैँसी रहेको तथ्याङ्क छ भने अन्य क्षति गाईगोरुमा देखिएको हो । गलकोट : लम्पी स्किन रोगको सङ्क्रमणबाट बागलुङमा झन्डै रु तीन करोड बढीको पशुधनमा क्षति पुगेको छ । यसबाट जिल्लामा पाँच हजार तीन सय ८६ गाईगोरु र भैँसी प्रभावित भएको र हालसम्म छ सय १७ पशुको मृत्यु भएको बताइएको छ । रोगबाट क्षति हुने मुख्य पशुमा गाईगोरु रहेको भेटेरेनरी अस्पताल तथा पशु विज्ञ केन्द्र बागलुङले जनाएको छ । केन्द्रका अनुसार मृत्युको दुई दशमलव ६३ प्रतिशतमात्रै भैँसी रहेको तथ्याङ्क छ भने अन्य क्षति गाईगोरुमा देखिएको हो । केन्द्रले सङ्कलन गरेको तथ्याङ्क अनुसार स्थानीय गाईगोरु र भैँसीको करिब रु ३० देखि ४० हजार र उन्नत जातको रु एक लाखसम्मको मूल्य पर्ने भएकाले सरदरमा रु तीन करोडभन्दा बढीको पशुधनमा क्षति भएको भेटेरेनरी अस्पताल तथा पशु विज्ञ केन्द्र बागलुङका प्रमुख डा ऋषिराम सापकोटाले जानकारी दिए। उनका अनुसार अमेरिकन स्वाइन फिबरबाट समेत बागलुङका बङ्गुरपालन किसानले लाखौँ नोक्सानी ब्यहोरेको बताए। उनले एक सय २२ बङ्गुर मरेको तथ्याङ्क ल्याब परीक्षणबाट पुष्टि भए पनि किसानले चार सय बङ्गुर मरेको जनाउँदै आएको जानकारी दिए। बङ्गुरपालक किसानको नोक्सानी र पेसाबाट पलायन हुन थालेका प्रति विज्ञ केन्द्रले किसानलाई पुनःस्थापनका लागि चालु आर्थिक वर्षमा रु १६ लाख बजेट विनियोजन गरेको बताए।
लागूऔषध मुद्दाका प्रतिवादी पक्राउ,महोत्तरी : महोत्तरी प्रहरीले लागूऔषध मुद्दाका फरार एक प्रतिवादीलाई पक्राउ गरेको छ। जिल्ला प्रहरी कार्यालयका अनुसार पक्राउ पर्नेमा एकडारा गाउँपालिका५ का ७० वर्षीय लक्ष्मी चौधरी रहेका छन्। आइतबार प्रहरीले पत्रकार सम्मेलनमार्फत उनलाई सार्वजनिक गरिएको हो। लामो समयदेखि फरार रहेका उनलाई प्रहरीले वहेडा बजारबाट गएराति पक्राउ गरिएको महोत्तरीका डीएसपी दिलिपकुमार गिरीले जानकारी दिए।
ड्रागन फुडमा रमाउँदै धादिङका किसान,"ती दुवै ठाउँमा अहिले धमाधम ड्रागन फुड टिप्ने बेला भइरहेको छ । राताम्मे भएर फलेको ड्रागन फुड टिप्ने सिजन सुरु भएको छ । यतिखेर कोपिला लाग्दै गरेको, फूल फुल्दै गरेको र टिपेर खाने अवस्थामा पुगेको फल हेर्न लायक छ । मलेखु : धादिङमा ड्रागन फुडको व्यावसायिक खेती सुरु गरेका किसानले आम्दानी लिन थालेका छन् । नीलकण्ठ नगरपालिका१ पात्ले र नीलकण्ठ १२ साङ्कोषमा लगाइएको ड्रागन फुडको व्यावसायिक उत्पादन सुरु भएको हो । ती दुवै ठाउँमा अहिले धमाधम ड्रागन फुड टिप्ने बेला भइरहेको छ । राताम्मे भएर फलेको ड्रागन फुड टिप्ने सिजन सुरु भएको छ । यतिखेर कोपिला लाग्दै गरेको, फूल फुल्दै गरेको र टिपेर खाने अवस्थामा पुगेको फल हेर्न लायक छ । अघिल्लो वर्षबाट फल दिन सुरु गरेको बिरुवाले यो वर्ष राम्रो उत्पादन दिन थालेको नीलकण्ठ१२ का छविन्द्रनारायण श्रेष्ठले बताए। उनले करिब १० रोपनी पखेरा बारीमा आठ सय बिरुवा लगाएका छन्। विसं २०७८ बाट ड्रागन फुडखेती सुरु गरेका उनले दोस्रोपटकको आम्दानी लिन थालेका छन्। अहिले चार सय बिरुवाले फल दिन थालेको छ । ड्रागन फल लिन घरैसम्म मानिस पुग्ने गरेका छन् । उनले भने, 'घरैमा पुग्नेलाई प्रतिकिलो रु पाँच सयमा बिक्री गरिरहेको छु ।' टाढाटाढाका मानिस खेती हेर्नकै लागि मात्रै पनि बारीमा पुग्ने गरेका छन् । किसान श्रेष्ठले फेसबुकमा ड्रागन फुड पाकेको सूचना हालेपछि यतिखेर ताजा फल खान र चाख्नैका लागि जनाउँदै फल किन्न बारीमै पुग्ने गरेका छन् । औषधीय गुण हुने र नेपालकै लागि नौलो किसिमको फल भएका कारण माग बढ्दै गएको उनको भनाइ छ । उनले भने, 'विसं २०५० तिर शिक्षकको जागिर छाडेपछि कृषि पेसा अँगाल्दै आउनुभएको छु । ड्रागन फुडखेतीका लागि रु २२ लाख लगानी भइसकेको छ । यसलाई अझ विस्तार गर्ने सोचमा रहेको छु । ' कृषि पेसामा फाइदा नहुने भनाइलाई गलत सावित गर्दै उनी व्यावसायिक ड्रागन फुडखेतीमा रमाउन थालेका छन् । काम गर्ने जाँगर र आँट भए स्वदेशमै मनग्य आम्दानी गर्न सकिन्छ भन्ने उदाहरणसमेत बनेका छन् व्यवसायी श्रेष्ठ । ड्रागन फुडको बजारमा माग थेरै रहेको हुँदा मागअनुसार ड्रागन फुडसमेत बजारमा नरहेको उनले बताए । युवा शक्ति विदेश पलायन हुनुभन्दा आफ्नै मुलुकमा उत्पादनमा जोडिनुपर्छ जनाउँदै ड्रागन फुडखेतीको सुरुआत गरिएको र ड्रागन फुडको उत्पादनभन्दा बजारमा माग बढिरहेको बताए। उनका अनुसार फूल फुलेको ३०औँ दिनमा फल पाकेर खानका लागि योग्य हुने र टिपेर राख्दा १० र १५ दिनसम्म नबिग्रिने हुन्छ । कृषिमा होमिएका किसानको बजारको चिन्ता नहुने गरी बजार प्रवर्द्धन गर्ने र उत्पादनमा आधारित भएर अनुदानलगायतका सहयोग पाउने वातावरण हुनुपर्ने श्रेष्ठको माग छ । नेताका पछि लागेकालाई दिने गरेको अनुदानले कृषि क्षेत्रको प्रवर्द्धन नहुने र उत्पादन पनि नबढ्ने भएकाले सबै वादभन्दा माथि उठेर किसानका लागि सहयोग गर्न उनको आग्रह छ । नीलकण्ठ १ का गणेश गुरुङले पनि दुई वर्षअघिदेखि बिक्री गरिरहेका छन्। तीन रोपनी बारीमा दुई सय बोट ड्रागन लगाएका गुरुङले यो वर्ष पनि धमाधम बिक्री गरिरहेका छन्। भारतीय सेनाको जागिरबाट पेन्सन पकाएर ड्रागन फुडको खेती सुरु गरेका गुरुङले अहिले आम्दानी लिइरहेका छन्। एकपटक बिरूवा लगाएपछि समयसमयमा सामान्य गोडमेल र सिँचाइबाहेक अन्य गोडमेल गर्नु नपर्ने र रोपेको दुई वर्षदेखि लगातार लामो समयसम्म फल दिने हुनाले अन्न खेतीबालीको तुलनामा यसको खेतीबाट राम्रो आम्दानी हुने अनुभव गुरुङले बटुलेका छन्। गुरुङको बारीबाटै प्रतिकेजी पाँच सयदेखि छ सयसम्ममा बिक्री हुने गरेको छ । उत्पादन भएका फल धादिङबेँसी बजारमा नै खपत भइरहेको छ । जिल्लाभर एक दर्जन किसानले यसको खेती सुरु गरेका छन् । गर्मी समयको वैशाखदेखि मङ्सिरसम्म मुख्यरूपमा फल दिने ड्रागन फुड वर्षमा आठ महिनासम्म फल्ने गर्दछ । यसमा फूल फुल्ने, कोपिला लाग्ने, फल फल्ने क्रम एकसाथ चलिरहन्छ । उनको बारीमा पहिलो र दोस्रो छिमालको फल फलेर बिक्री भइसकेको छ । तेस्रो छिमालका फलहरू अहिले फल्दैछन् भने चौथो छिमालको फल उत्पादनका लागि पनि कोपिला बसिसकेको छ । ड्रागन फुड रोपेको २५ वर्षसम्म उत्पादन लिन सकिन्छ । रासस"
"क्यानडा, नेदरल्याण्डलगायत देश पठाइदिने भन्दै ठगी गर्ने चार जना पक्राउ","काठमाडौं : विभिन्न देश पठाइदिन्छु भन्दै ठगी गर्ने चार जना पक्राउ परेका छन्। काठमाडौं उपत्यका अपराध अनुसन्धान कार्यालयले उनीहरूलाई विभिन्न क्षेत्रबाट पक्राउ गरेको हो। पक्राउ पर्नेमा ३० वर्षीय समिर आले मगर, ३५ वर्षीया शर्मिला सुनुवार, ४० वर्षीया तारा गुरुङ र ५१ वर्षीय जगतबहादुर खड्का रहेका छन्। नवलपरासी घर भई टोखा बस्दै आएका समिरले क्यानडा पठाइदिन्छु भन्दै महेश पौडेलसहित अन्य दुई जनासँग ५ लाख ४५ हजार रुपैयाँ ठगी गरेको प्रहरी उपरीक्षक मिलन केसीले जानकारी दिए। त्यस्तै शर्मिलाले क्रोयसिया पठाइदिन्छु भन्दै पीडितसँग दुई लाख लिएर सम्पर्कविहीन बनेकी थिइन्। फुड प्याकिङमा मासिक एक लाख बढी तलब हुने आश्वासन दिएर उनले ठगी गरेको प्रहरीको भनाइ छ। त्यस्तै ताराले नेदरल्याण्ड पठाइदिन्छु भन्दै रविन चौधरीसँग ३ लाख ४५ हजार ठगी गरेकी थिइन्। सुपर मार्केटमा काम लगाइदिने र मासिक एक लाखभन्दा बढी तलब हुने भन्दै उनले चौधरीलाई आवश्वास दिएकी थिइन्। तर पैसा लिएर उनी सम्पर्कविहीन बनेपछि ठगी मुद्दामा पक्राउ गरिएको प्रहरी उपरिक्षक केसीले जानकारी दिए। त्यस्तै सल्यान घर भई भक्तपुरको सूर्यविनायक बस्दै आएका जगतले कुवेत पठाइदिन्छु भन्दै दिलीप विष्टसँग एङ्क लाख ९४ हजार ठगी गरेको प्रहरीको भनाइ छ। उनले कुवेतमा बाइक राइडरमा काम लगाइदिने भन्दै ठगी गरेको प्रहीको भनाइ छ। थप अनुसन्धानको लागि चारै जनालाई ताहचलस्थित वैदेशिक रोजगार विभागमा पठाइएको प्रहरी उपरीक्षक केसीले जानकारी दिए।"
जिल्ला प्रशासन कार्यालय कपिलवस्तुबाट भारतीय नागरिकलाई नेपाली नागरिकता,कपिलवस्तु : जिल्ला प्रशासन कार्यालय कपिलवस्तुबाट भारतीय नागरिकलाई नेपाली नागरिकताको प्रमाणपत्र जारी गरिएको छ। नातामा ज्वाई पर्नेलाई छोरा बनाएर नागरिकता जारी भएको गोप्य रहस्य बाहिरिएको हो। स्थानीय महाराजगन्ज नगरपालिका३ वरगदीका राधेश्याम बरई विरुद्ध झुठो विवरण पेश गरी भारतीय नागरिकलाई नेपाली नागरिकताको प्रमाणपत्र दिलाएको उजुरी परेपछि यस्तो खुलासा भएको हो। उजुरी प्राप्त हुना साथ जिल्ला प्रशासन कार्यालयले घटनाको छानविन तथा अनुसन्धान कार्य सुरु गरी सकेको छ। आरोपी वरईले आफ्नी जेठी छोरीका पति भारतमा धरमविर भनिनेलाई आफ्नो छोरा बनाएर रामकुमार बरईको नामबाट नागरिकता बनाएको उजुरीमा उल्लेख गरिएको छ। नागरिकता प्राप्त रामकुमार बरई भारतको सिद्धार्थनगर थाना पचगवा मौजा अटकोनिया बस्ने खुनखुन बरईको छोरा धरमविर बरई हुन्। उनलाई आफ्नो छोरा बनाएर राधेश्याम बरईले नागरिकता दिलाएका छन्। उनी भारतमा धरमवीर र नेपालमा रामकुमारको नामबाट काम काज गर्दै आएका छन्। राधेश्याम बरईले महाराजगंज नगरपालिका३ बाट आफ्ना ज्वाई भारतीय नागरिक राम कुमारको जन्म दर्ता बनाएका थिए। सोही जन्म दर्ताको आधारमा झुठो विवरण पेश गरी आफ्ना ज्वाईलाई छोरा बनाई नागरिकता प्रमाण पत्र दिलाएको भन्दै स्थानीयले राधेश्याम वरई विरुद्ध जिल्ला प्रशासन कार्यालयमा उजुरी गरेका छन्। यस विषयमा कार्यालयमा उजुरी आएको र सो उजुरी उपर गम्भीर ढंगबाट छानविन सुरु गरिएको प्रमुख जिल्ला अधिकारी शंकरहरि आचार्यले बताए।
रुकुमपश्चिमको मुसीकोट नगरपालिकामा तालाबन्दी,वीरेन्द्रनगर : रुकुमपश्चिमको मुसीकोट नगरपालिकाका उपप्रमुख विमलकुमारले आफ्नै नगर शिक्षा शाखाका निमित्त प्रमुख नरेन्द्र ओलीमाथि हातपात तथा दुर्व्यवहार गरेको भन्दै कर्मचारीहरूले नगरपालिका कार्यालयमा तालाबन्दी गरेका छन्। नगर प्रमुख महेन्द्र केसीलाई सात बुँदे माग पेस गरेर नगरपालिकाको मूल गेटमा ताला लगाई कालो ब्यानर टाँसिएको छ। मुसीकोट१ मा रहेको त्रिभुवन माध्यमिक विद्यालयमा करार शिक्षक नियुक्त गर्नका लागि हिजो नगरपालिकामा परीक्षा कार्यक्रम सुरु गर्न थाल्दा उपप्रमुख पुनले शिक्षा शाखाका निमित्त प्रमुख ओलीमाथि हातपात गर्नुका साथै गालीगलौजमा उत्रिएको विषय बाहिरिएको थियो। त्यसपछि परीक्षाको कार्यक्रम स्थगित गरिएको थियो भने उपप्रमुख पुनले पत्रकार सम्मेलन नै आयोजना गरेर आफूले कसैमाथि हातपात र दुर्व्यवहार नगरेको बताएका थिए। प्रमुख प्रशासकीय अधिकृतको कार्यकक्षमै कर्मचारीमाथि हातपात तथा दुर्व्यवहार भएको भन्दै कर्मचारीहरूले उक्त घटनाको विरोधस्वरुप कार्यालयको सेवा ठप्प पारेको निमित्त प्रमुख प्रशासकीय अधिकृत बिनाराम खड्काले बताए। पीडित कर्मचारीले न्याय नपाए कर्मचारीहरू थप आन्दोलित हुने बताएका छन्।
अमेरिकामा ३ जना अश्वेतको गोली हानी हत्या,"विशेषतः अश्वेतहरू अध्ययन गर्ने राज्यको ऐतिहासिक एडवर्ड वाटर्स विश्वविद्यालय नजिक भएको उक्त घटनामा विश्वविद्यालयका कसैलाई हानी नभएको जनाइएको छ। आक्रमणकारी केही दिनअघि विश्वविद्यालय परिसरमा देखिएको थियो। वासिङटन डिसी : जातीय घृणाले प्रेरित एक जना स्वेत वर्णका मानिसले फ्लोरिडास्थित सहुलियत मूल्यमा उपभोग्य सामग्री बेच्ने पसलमा तीन जना अश्वेतको गोली हानेर हत्या गरेका छन्। प्रहरीसँगको झडपपछि उनले आफ्नो पनि ज्यान लिएका अधिकारीहरूले बताएका छन्। 'आक्रमणकारीले कालो वर्णका मानिसहरूको समूहलाई निशाना बनाएका थिए। उसको परिवारका सदस्यले फेला पारेको घोषणापत्रमा पनि उनीहरूलाई मार्न उसले गरेको घृणित दृढनिश्चयको विवरण छ,' कानुन कार्यान्वयन कार्यालय ज्याक्सनभिलका प्रमुख टीके वाटर्सले २० वर्षीय आक्रमणकारीबारे जानकारी दिँदै बताए। विशेषतः अश्वेतहरू अध्ययन गर्ने राज्यको ऐतिहासिक एडवर्ड वाटर्स विश्वविद्यालय नजिक भएको उक्त घटनामा विश्वविद्यालयका कसैलाई हानी नभएको जनाइएको छ। आक्रमणकारी केही दिनअघि विश्वविद्यालय परिसरमा देखिएको थियो। आक्रमणको अनुसन्धानमा संलग्न अधिकारीहरूका अनुसार आक्रमणकारीको कुनै आपराधिक वा अन्य सङ्गठित संस्थासँग कुनै संलग्नता नरहेको प्रारम्भिक अनुसन्धानबाट पुष्टि भएको छ। अब केन्द्रीय जाँच ब्युरो (एफबिआई)ले घटनाको विस्तृत अनुसन्धान गर्नेछ। आक्रमाणकारी एक्लैले उक्त घटना गराएको हो।"
गौर हत्याकाण्डको छानबिन रोकिंदैन : गृहमन्त्री श्रेष्ठ,"वीरगन्ज : उपप्रधान तथा गृहमन्त्री नारायणकाजी श्रेष्ठले गौर हत्याकाण्ड प्रकरणमा पीडितसँग गरिएको सहमति अनुसार छानबिन गरी दोषीलाई कारबाही हुने बताएका छन्। आइतबार वीरगन्जमा प्रेस सेन्टर नेपाल पर्साले आयोजना गरेको पत्रकार सम्मेलनमा सञ्चारकर्मीको प्रश्नमा जवाफ दिदैं गृहमन्त्री श्रेष्ठले यस्तो बताएका हुन्। उनले भने, पीडित पक्षसँग सरकारले गरेको ५ बुँदे सहमतीमा उल्लेख भए अनुसार घटनाका बेलामा परेका जाहेरीसमेतको आधार बनाएर समग्र छानबिन गरी दोषी देखिएकालाई कारबाहीको दायरामा ल्याएर सम्बन्धित निकायले यो प्रकरणलाई निष्कर्षमा पुर्याउँछ।' रौतहटको गौर स्थित राइसमिलको चौरमा २०६३ साल चैत ७ गते तत्कालीन नेकपा माओवादी र तत्कालीन मधेसी जनअधिकार फोरमबीच भएको भिडन्तमा २७ जनाको मृत्यु भएको थियो। उक्त घटनामा संलग्नलाई कारबाहीको माग गर्दै आन्दोलनरत पीडित पक्ष र गृहमन्त्रालयबीच गत साउन २३ गते ५ बुँदे सहमती भएको थियो। गृहमन्त्री श्रेष्ठले गौर हत्या काण्ड प्रकरणका पीडित पक्षसँग गृहमन्त्रालयले गरेको पाँच बुँदे सहमतीबाट सरकार पछाडि नहटेको पनि प्रष्ट पारे। श्रेष्ठले भने, सरकार कानूनी शासनलाई स्थापित गर्न प्रतिबद्ध छ। कुनै पनि सन्दर्भमा कानूनको उल्लङ्घन हुन दिंदैनौं। गौर हत्याकाण्डका पीडित पक्षसँग भएको सहमती अनुसार त्यसमा छानविन हुँदैछ।' गृहमन्त्री श्रेष्ठले गिरीबन्धु टि स्टेट प्रकरण बारे पनि अनुसन्धान गर्न सम्बन्धित निकायलाई निर्देशन दिइसकेको जानकारी गराए। अहिलेको मुलुकमा यत्रो ठूलो राजनीतिक परिवर्तन त भयो तर आम जनताले यत्रो ठूलो राजनीतिक परिवर्तनबाट प्राप्त उपलब्धीको साँच्चिकै अनुभूती गर्न नपाएको आफूहरुले निष्कर्ष रहेको उनले जनाए। मुलुकमा सुशासन स्थापित गरी समृद्धिको यात्रातर्फ अगाडि बढाउँदै राजनीतिक परिवर्तनका उपलब्धीको अनुभूति जनतालाई गराउने संकल्पका साथ सरकार अगाडि बढिरहेको उनले बताए। मिटरब्याजी विरुद्धको कानुन निर्माण, नक्कली भुटानी शरणार्थी प्रकरण संलग्नलाई कारबाही , ललिता निवास र सुन तस्करी प्रकरणमा चलिरहेको अुसन्धान लगायतका कामले नै सरकार सुशासनको दिशामा बढेको कुरा प्रष्ट भएको उनले बताए। धरानमा गौ हत्याको विषयलाई लिएर भइरहेको पछिल्लो घटनाक्रम बारे गृहमन्त्री श्रेष्ठले मुलुकमा धार्मिक सहिष्णुता बिथोल्ने छुट कसैलाई पनि नभएको बताए। उनले भने,यस घटनामा संलग्नहरुलाई संविधान र कानुन अनुसार कारबाही हुन्छ नै। त्यसका लागि प्रकृया अगाडि बढिसकेको छ।'"
स्याङ्जामा उत्पादित छुर्पी अमेरिका निर्यात,"सहकारीका अध्यक्ष पुण्यप्रसाद अर्यालले सहकारीले कृषकबाट दूध सङ्कलन गरेर विभिन्न प्रकारका परिकार उत्पादन गर्दै आएकोसमेत बताए। गल्याङ : स्याङ्जाको वालिङ नगरपालिका८ जैसीपँधेरास्थित अकला नमूना साना किसान कृषि सहकारीद्वारा उत्पादित छुर्पी अमेरिका निर्यात हुँदै आएको छ । सहकारीका अध्यक्ष पुण्यप्रसाद अर्यालले सहकारीले कृषकबाट दूध सङ्कलन गरेर विभिन्न प्रकारका परिकार उत्पादन गर्दै आएकोसमेत बताए। 'हामीले यहाँ सङ्कलित दूधबाट छुर्पी, पनिर, दही, नौनीघ्यू, आइसक्रिमलगायतका वस्तु उत्पादन गर्दै आएका छौँ, छुर्पी अमेरिका निर्यात हुँदै आएको छ ', उनले भने, 'दूधबाट बनेका परिकार स्थानीय बजारमा बिक्री गरेर पनि काठमाडौँ निर्यात गर्ने गरेका छौँ ।' उनले विशेष गरेर सहकारीले उत्पादन गरेको छुर्पीमात्र अमेरिका निर्यात हुने गरेको दाबी गरे। यहाँको दुग्ध सङ्कलन केन्द्रमा वालिङ नगरपालिकासहित दक्षिणी पर्वतबाट समेत कृषकले दूध जम्मा गर्ने गरेका छन् । 'साना किसान कृषि सहकारीले सञ्चालन गरेको डेरीमा दैनिक आठ सयदेखि एक हजार एक सय लिटरसम्म दूध सङ्कलन हुन्छ', उनले भने, 'दैनिक २५ देखि ३० किलोसम्म छुर्पी उत्पादन हुँदै आएको छ, दूधको सिजनमा छुर्पीको उत्पादन धेरै नै हुन्छ ।' अध्यक्ष अर्यालले प्रतिकिलो छुर्पीलाई रु एक हजारदेखि एक हजार एक सयसम्म पर्ने बताए। उनले दूधबाट उत्पादित परिकारको बजारीकरणका लागि समस्या नभएको बताए। सहकारीका प्रबन्धक लक्ष्मी पोख्रेल रेग्मीले प्रतिलिटर दुई रुपैयाँ ५० पैसा दूधमा दिएको अनुदानले कृषक व्यावसायिक गाईभैँसीपालनमा आकर्षित हुँदै गएको बताए। 'कृषकलाई ५० प्रतिशत अनुदानमा कृषि सामग्री, लहरेबालीका बीउबिजन, घाँसका बिरुवा वितरण गर्दै आएका छौँ', उनले भने, 'बाख्रापालक कृषकलाई बोयर बोका, एक सय ५० किलोदेखि माथि अदुवा लगाउने कृषकलाई किलोमा रु २५ अनुदान दिँदै आएका छौँ ।' प्रबन्धक रेग्मीले प्रधानमन्त्री कृषि आनुनिकीकरण परियोजनासँगको सहकार्यमा गत आर्थिक वर्षमा १० जना कृषकलाई भैंसी अनुदान कार्यक्रम अन्तर्गत ५० प्रतिशत अनुदान उपलब्ध गराएको बताए । उनले २८ जना कृषकलाई भकारो सुधार कार्यक्रमअन्तर्गत अनुदान वितरण गरिएकोसमेत जानकारी दिए। विसं २०७५ मा स्थापन भएको सहकारीमा दुई हजार आठ सय ५० शेयर सदस्य रहेका छन् । सहकारीले चालु आर्थिक वर्षमा पशुधन सुरक्षण कार्यक्रमअन्तर्गत निःशुल्क पशु बीमा कार्यक्रम सञ्चालन गर्ने निर्णयसमेत गरेको छ । कृषि पेसातर्फ किसानलाई आकर्षित गर्दै रोजगारीको सिर्जना गर्ने उद्देश्यले कृषकलाई अनुदान दिँदै आएको प्रबन्धक रेग्मीको भनाइ छ । 'हिजोआज वित्तीय संस्थाहरूले ऋण लगानी गर्ने र ब्याजमार्फत मुनाफा आर्जन गर्ने परम्परा चलिरहेको छ', उनले भने, 'यो अवस्थामा परिवर्तन ल्याएर कृषकलाई आत्मनिर्भर र स्वरोजगार बनाउने योजनाअनुसार सहकारीले काम गरिरहेको छ ।' रेग्मीले सहकारीले कृषकमुखी कार्यक्रम सञ्चालन गर्दा वैदेशिक रोजगारमा जान ठिक्क परेकाहरू रोकिने गरेको सुनाए। उनले कृषकलाई अकला नमूना साना किसान कृषि सहकारीमा जोडिएर स्वरोजगार बन्न आग्रह गरे। रासस"
खल्बलिँदै रूपन्देहीको सुरक्षा,"भैरहवा : घटना १ : गत साउन २६ गते काठमाडौंं प्रहरीले ३५ लाख ७३ हजार रुपैयाँँ नक्कली नोट नागढुंगामा बसबाट बरामद गर्यो। एक हजार दरका ३ हजार ५ सय ७३ थान उक्त नक्कली नोटहरू साउन २५ गते रूपन्देहीको लुम्बिनीबाट काठमाडौंंतर्फ लु १ प ५ नम्बरको बसमा आएको प्रहरीले जनाएको छ। लाखौं रुपैयाँँको नक्कली नोट पवित्रस्थल लुम्बिनीबाट काठमाडौंं पुग्दासम्म रूपन्देही प्रहरीले कुनै सूचना राख्न वा आफैंले बरामद गर्न सकेन। घटना २ : गत असार ११ गते रूपन्देहीको सिद्धार्थनगर नगरपालिका९ मा श्यामसुन्दर अग्रवालको घरमा चार जना अपरिचित व्यक्तिहरूले परिवारका सदस्यहरूलाई बन्धक बनाएर हीरा, सुन, चाँदीका गहना, मोबाइल, नगद १ लाख १५ हजार रुपैयाँँ लुटपाट गरेर फरार भए। जिल्लामा पूर्ण सुरक्षाको दाबी गरिरहेको रूपन्देही प्रहरीले सुइँको समेत पाएन। घटना ३ : गत वैशाख २३ गते सिद्धार्थनगर नगरपालिका३ स्थित डा नरेन्द्र चौधरीको घरको ढोका फोडी पाँच लाख मूल्यबराबरको विभिन्न सुन चाँदीका गरगहना, ल्यापटप र नगद ३ लाख ३० हजार रुपैयाँँ चोरी गरी फरार भए। सुरक्षा व्यवस्था मजबुत रहेको दाबी गर्ने रूपन्देही प्रहरीले यहाँँ पनि पत्तो पाएन। घटना ४ : गत वैशाख ९ गते सिद्धार्थनगर नगरपालिका३ स्थित हेमन्तकुमार हलुवाईको घरको ढोका फोडेर ५० लाख मूल्य बराबरको हीरा, सुनचाँदीका गरगहनालगायत लुटपाट भयो। यस घटनामा पनि रूपन्देही प्रहरीले नागरिकको धनमालको सुरक्षा गर्न सकेन। घटना ५ : गत वैशाख २ गते रूपन्देहीको सियारी गाउँपालिकाका अध्यक्ष थानेश्वर घिमिरेको घरमा एकाबिहानै कुकर बम फेला पर्यो। बरामद बम नेपाली सेनाले डिस्पोज गर्यो। यस्तै भैरहवाका अन्य स्थानहरूमा पनि शृंंखलाबद्ध रूपमा बम विस्फोट गराइयो। रूपन्देहीमा अपराधीले दिनदहाडै बम लिएर हिँड्न थाले पनि प्रहरीले रोक्न सकेन। माथि उल्लेख गरिएका प्रतिनिधिमुलक घटना मात्र हुन्। केही समययता रूपन्देहीमा आपराधिक घटना बढ्दै गएका छन्। चोरीका घटना पनि शृंंखलाबद्ध रूपमा घटिरहेका छन्। गोली प्रहार, नक्कली नोट कारोबार, हुन्डी कारोबार, हत्या, हिंसा, बलात्कारलगायत अन्य आपराधिक घटना पनि समानान्तर रूपमा भएकै छन्। तर, रूपन्देही प्रहरीले ठोस रिजल्ट भने दिन सकेको छैन। सुरक्षाको अनुभूति नहुँदा प्रहरीले नागरिकलाई साथमा लिन सकेको छैन। अपराधका घटना बढ्दै गएपछि रूपन्देहीको सुरक्षा खल्बलिन थालेको छ। स्थानीयहरू चिन्तित र भयभीत छन्। यस विषयमा अन्नपूर्णको जिज्ञासामा रूपन्देहीका एसपी भरतबहादुर विकले भने, तराईको जिल्ला हो, छिटफुट अपराध त भइरहन्छन्। अपराधै हुन्न भनेर भन्न सकिँदैन। जिल्लामा शान्ति सुरक्षा कायम गर्ने जिम्मेवारी नेपाल प्रहरीको हो। तर, हिजोआज शान्ति सुरक्षा मजबुत हुनुभन्दा फितलो भइरहेको छ। पक्राउ पुर्जी थमाएर थुनामा राखिएको व्यक्तिलाई कानुनको दफा देखाएर सरकारी वकिललाई जानकारी नगराइ छाड्न थालिएको छ। क्यासिनोबाट पक्राउ गरिएका नेपालीलाई जुवातासअन्तर्गत मुद्दा चलाउनुपर्नेमा अभद्र व्यवहारको मुद्दा चलाएर कानुन कार्यान्वयनमा लचकता देखाउन थालिएको छ। नेपाली प्रवेश गराउने क्यासिनो सञ्चालकलाई छुट दिन थालिएको छ। सुरक्षाको दृष्टिकोणले जिल्ला अस्तव्यस्त बनेको छ। आपराधिक क्रियाकलाप नियन्त्रणका लागि प्रहरी सहायक निरीक्षक सागर भट्टराई र पवन जीसीको नेतृत्वमा दुई छुट्टाछुट्टै टोली सादा पोसाक (घुमुवा)मा खटाइएको प्रहरीले जनाएको छ। सादा पोसाकमा टोलीहरू खटाइए पनि शान्ति सुरक्षा कायम राख्नमा रूपन्देही प्रहरी असफल देखिएको छ। जिल्लामा घटिरहेका घटनाले यसलाई पुष्टि गरिरहेको छ। अपराध नियन्त्रण हुन नसकेपछि प्रहरी कमान्डरहरूले जिल्लामा घुमुवा प्रहरीहरू पनि राख्दै आएका छन् सादा पोसाकमा खटाइएका प्रहरीले रकम असुलेको प्रमाण भएमा कारबाही गरिने उनले बताए। सूचना संकलनका लागि बजेट विनियोजन नभए पनि आफ्नो स्तरबाट आफूहरूले सूचना संकलन गरी कार्यहरू गरिरहेको उनको दाबी छ प्रहरीले बम विस्फोट र दसी प्रमाणबिना चोरी घटनामा संलग्न आरोपमा केहीलाई पक्राउ गरेको छ। शृंखलाबद्ध ठूला चोरीका मास्टरमाइन्ड भारतीय नागरिक सुल्तान नामक व्यक्तिलाई पक्राउ गर्ने अवस्था रहे पनि प्रहरीकै ग्र्यान्ड मिस्टेक ले सीमाबाट भारतमा फरार हुन सफल भएको बुझिएको छ। तर, घटनापछि आरोपीलाई पक्राउ गर्नुभन्दा घटना घट्नै नदिई सुरक्षा व्यवस्था मजबुत हुनुपर्ने स्थानीय बताउँछन्। सूचना संकलन र विश्लेषणको जिम्मेवारी पाएको राष्ट्रिय अनुसन्धान विभाग (राअवि) को जिल्ला कार्यालयले पनि घटना रोक्न पूर्वसूचना प्रवाह गर्न सकेको छैन। सूचना संकलनका लागि नेपाली सेना, नेपाल प्रहरी, सशस्त्र प्रहरीको पनि आआफ्नै संयन्त्र छन्। तर, यी सुरक्षा संयन्त्रहरूको संकलित सूचना एकीकृत र विश्लेषण हुन नसक्दा पनि जिल्लाको सुरक्षामा असर परेको देखिएको छ। रूपन्देही जिल्लाभित्र भइरहेको अपराधको कनेक्सन सीमासँग पनि जोडिएको छ। र, सीमाबाट हुने अपराध नियन्त्रण गर्नु सशस्त्र प्रहरीको जिम्मेवारी हो। सीमाको रेखदेख र हुन सक्ने अपराध नियन्त्रणलगायत कार्यका लागि संगठनले एसपी दीपक थापालाई रूपन्देहीमा पठाएको छ। सशस्त्र प्रहरीले सीमामा निगरानी गर्ने हो। तर, सशस्त्र प्रहरीले आफ्नो दायित्व निर्वाह गरिरहेको दाबी गरिरहँदा नेपाल प्रहरीले सीमाबाट अवैध चोरी पैठारी गरेर भिœयाएको सामग्री बरामदगीले सशस्त्र प्रहरीको दाबीलाई गिज्याइरहेको छ। सीमाबाट हुने अपराध नियन्त्रणका लागि हामीले आफ्नो कार्य गरिरहेकै छौं सशस्त्र प्रहरी बल नेपाल २७ नम्बर गण रूपन्देहीका एसपी दीपक थापाले भने, तर, सीमासँग सम्बन्धित अन्य निकायले पनि आफ्नो भूमिका निर्वाह गरे सीमाबाट हुने अपराध नियन्त्रणमा मद्दत पुग्नेछ। उनले जनशक्तिको अभावमा पनि कार्य गरिरहे पनि गत आर्थिक वर्षमा सबैभन्दा बढी ८ करोड ५५ लाख रुपैयाँँ बराबरको सीमाबाट चोरी पैठारी गरी भिœयाइएको विभिन्न सामग्री नियन्त्रणमा लिई भन्सारमा बुझाएको बताए। सशस्त्र प्रहरी भन्सारको सुरक्षा अंग पनि भएकोले सीमामा निगरानी गर्ने क्रममा भन्सार छली गरेर भिœयाउने सामग्री नियन्त्रण गर्नुपर्ने हुन्छ। सोहीअनुसार रूपन्देहीमा सशस्त्र प्रहरीले गर्दै पनि आएको छ। तर, भन्सारको सुरक्षा अंग भएकै कारण सशस्त्र प्रहरीले आफ्नो अख्तियारीको दुरुपयोग गरी राजश्व छलीका सामग्री भिœयाउनमा सहजीकरण गरिदिएबापत घुस लिने गरेको आरोप लाग्दै आएको छ। अख्तियारले सशस्त्र प्रहरीलाई घुससहित रंगेहात नियन्त्रणमा लिएका विभिन्न घटनाले पुष्टि पनि हुन्छ। हामीले मातहतका कार्यालयको काम कारबाही नियालिरहेका छौं, २७ नम्बर गण रूपन्देहीका एसपी थापाले भने, कतै कुनै त्यस्तो क्रियाकलाप भएको छ भने हामीलाई जानकारी गराउन सकिन्छ। राज्यको उदासीनताका कारण अपराध नियन्त्रणका लागि अहिले पनि प्रविधि नभई म्यान्युअल विधि अपनाउनुपर्ने बाध्यता प्रहरीलाई छ। जिल्लाको सीमा नाकाहरूमध्ये बेलहिया नाकामा मात्र सुरक्षाको नाममा क्लोज सर्किट क्यामेरा र अध्यागमन कार्यालयमा माइन्ड डिभाइस बाहेक सुरक्षा सतर्कता अपनाउन अन्य कुनै प्रविधि जडान छैन। यसैकारण पनि अपराधीलाई सीमा नाकाहरूबाट अपराध गर्न सहजता र अनुसन्धान प्रभावित हुने गर्छ।"
आज तराईमा हावाहुरीसहित वर्षा,"देशका पहाडी भूभागका थोरै स्थानहरुमा हल्का देखि मध्यम वर्षा र बाँकी भूभागका एकदुई स्थानमा हल्का वर्षाको सम्भावना हुनुका साथै मधेश प्रदेश र लुम्बिनी प्रदेशका तराईका थोरै स्थानहरुमा हावाहुरीको समेत सम्भावना रहेको जनाएको हो। काठमाडौं : आज तराईका केही ठाउँमा हावाहुरीसहित वर्षाको सम्भावना रहेको मौसम पूर्वानुमान महाशाखाले जनाएको छ। देशका पहाडी भूभागका थोरै स्थानहरुमा हल्का देखि मध्यम वर्षा र बाँकी भूभागका एकदुई स्थानमा हल्का वर्षाको सम्भावना हुनुका साथै मधेश प्रदेश र लुम्बिनी प्रदेशका तराईका थोरै स्थानहरुमा हावाहुरीको समेत सम्भावना रहेको जनाएको हो। आज राती कोशी, मधेश, बागमती र गण्डकी प्रदेशका थोरै स्थानहरूमा र बाँकी प्रदेशका एकदुई स्थानमा हल्का देखि मध्यम वर्षा हुने छ भने गण्डकी प्रदेशको एकदुई स्थानमा मेघ गर्जनचट्याङ्ग सहित भारी वर्षाको समेत सम्भावना रहेको छ। साथै कोशी प्रदेश, मधेश प्रदेश र लुम्बिनी प्रदेशका तराईका थोरै स्थानहरुमा हावाहुरीको सम्भावना रहेको महाशाखाको बुलेटिनमा उल्लेख छ। सोमाबार र मंगलबार देशका पहाडी भूभागका थोरै स्थानहरुमा हल्का देखि मध्यम वर्षा र बाँकी भूभागका एकदुई स्थानमा हल्का वर्षाको सम्भावना रहेको छ। राती देशभर आंशिक देखि सामान्य बदली रहनेछ। कोशी, बागमती, लुम्बिनी र गण्डकी प्रदेशका थोरै स्थानहरूमा हल्का वर्षाको सम्भावना छ।"
जेडी र चन्द्रज्योतिले उचाले फुटसलको उपाधि,नुवाकोट : खेल क्षेत्रको विकास र विस्तारका लागि नुवाकोटको पिपलटारमा सञ्चालित दोस्रो पिपलटार कप अन्तरमावि छात्रछात्रा फुटसल प्रतियोगितामा शनिबार सकिएको छ। पिपलटार फुटबल क्लबको आयोजनामा शुक्रबारदेखि सो प्रतियोगिता सुरु भएको हो। सो प्रतियोगिताको विजेताहरूलाई कार्यक्रमकाबीच बागमती प्रदेशका आर्थिक मामिलामन्त्री बहादुरसिंह लामा र विदुर नपाका मेयर राजन श्रेष्ठले पुरस्कृत गरे। प्रतियोगितामा छात्रातर्फ जेडी बोर्डिङ स्कुल च्वाडी पब्लिक माविलाई पराजित गर्दै विजेता भएको छ। छात्रातर्फ चन्द्रज्योति माविले जेडी बोर्डिङ स्कुललाई पराजित गरेको छ। छात्रतर्फ विजेताले नगद १५ र उपविजेताले सात तथा छात्रातर्फ विजेताले १० र उपविजेता समूहले पाँच हजार रुपैयाँ पुरस्कार प्राप्त गरेका छन्। सो प्रतियोगितामा नुवाकोटका विभिन्न १० विद्यालयका १२ छात्र र ४ छात्रा गरी १६ फुटसल टिमको सहभागिता रहेको प्रतियोगिता आयोजक पिपलटार फुटसलका अध्यक्ष उद्धव पनेरूले जानकारी दिए। छात्रतर्फ जेडी बोर्डिङका युकेश पनेरू र छात्रातर्फ पनि जेडीकै भावना केसीले उत्कृष्ट खेलाडी उपाधि पाए। छात्रतर्फ जेडीका ९ गोल गरेका सम्राट तामाङ र छात्रातर्फ १० गोल गरेकी चन्द्रज्योतिकी मनिषा तामाङ हाइस्कोरर तथा जेडीका सुरज कुमाल र चन्द्रज्योतिकी हसिना तामाङले उत्कृष्ट गोल रक्षकको पुरस्कार थापिन्। प्रमुख अतिथि बागमती प्रदेशका आर्थिक मामिलामन्त्री बहादुरसिंह लामाले खेल क्षेत्रको विकास र विस्तारका लागि बागमती प्रदेश सरकारले विशेष प्राथमिकता दिएको बताए। उनले खेल मानव जीवनको सकारात्मक पक्ष रहेका कारण यसले अनुशासनसमेत सिकाउने बताए। विदुर नपाका मेयर राजन श्रेष्ठले खेल क्षेत्रको विकास र विस्तारका लागि विदुर नगरले सदैव क्रियाशीलता अपनाउने बताए।
देउडाले गुञ्जायमान सुदूरका बस्ती,"देउडा डोट्याली लोकसाहित्यको एक प्रमुख विधा हो। यो विधा लोकगीतसँग सम्बन्ध राख्छ। देउडा गायन र खेल दुवै रूपमा प्रस्तुत हुने गर्छ। देउडा खेल्दा गोलो घेरामा एकापसमा हात जोडेर गाउँदै पैतलाको तालमा घुम्ने गरिन्छ। कञ्चनपुर : सुदूरपश्चिमका गाउँबस्ती यतिबेला देउडा गीतले गुञ्जायमान छन्। गौरापर्वको अवसरमा देउडा, ढुस्को, धुमारी र ठाडो खेलको रौनक सुदूरका हरेक बस्तीमा छाएको छ। काठमाडौंको टुँडिखेलबाट पश्चिमको दार्चुलासम्म देउडा खेलले माहोल रोमाञ्चक बनेको छ। अहिले सुदूरपश्चिमवासी देउडामा रमाएका छन्। देउडा डोट्याली लोकसाहित्यको एक प्रमुख विधा हो। यो विधा लोकगीतसँग सम्बन्ध राख्छ। देउडा गायन र खेल दुवै रूपमा प्रस्तुत हुने गर्छ। देउडा खेल्दा गोलो घेरामा एकापसमा हात जोडेर गाउँदै पैतलाको तालमा घुम्ने गरिन्छ। पाइतालाको चालकै आधारमा डेढ पाइला अगाडि र डेढ पाइला पछाडि चलाउँदै खेलिने भएकाले यसको नाम देउडा रहन गएको जानकार बताउँछन्। देउडा खेल्दा डेढ पाइला अगाडि र पछाडि सर्ने भएकाले देउडा भनिएको हो, साहित्यकार कविराज भट्टले भने, देउडा लोकवार्ता र लोकनृत्य पनि हो। यो सुदूरपश्चिमको ऐतिहासिक, धार्मिक महŒव र पहिचान पनि भएकाले यसको निरन्तरता आवश्यक रहेको उनले बताए। देउडामा देवगाथालाई मनोरञ्जनात्मक रूपमा प्रस्तुत गरिन्छ। देउडा खेलमा दुई वा दुईभन्दा बढी डेउडियाबीच दोहोरी हुने गर्छ, भट्टले भने, यसमा एउटाले प्रश्न सोध्ने र अर्काले त्यसको तत्काल प्रतिउत्तर दिनुपर्ने हुन्छ। देउडामा पुराण, इतिहास, राजनीतिलगायत ज्ञानगुनका विविध विषयवस्तुमा आधारित प्रश्न सोधिने गर्छन् भने कतै व्यंग्यको पनि प्रस्तुति हुने सुदूरपश्चिम प्रगतिशील लेखक संघका अध्यक्ष रमेश पन्त मितबन्धु बताउँछन्। देउडामा समाजका राम्रानराम्रा पक्ष र समसामयिक घटना उठानका साथै मायाप्रेमका कुरा पनि आउने गर्छन्, उनले भने, यो विशेषगरी गौरा तथा मेला पर्वमा खेल्ने गरिन्छ। देउडा खेल्नका लागि कुनै विशेष पर्व नै हुनुपर्छ भन्ने नभएको उनले बताए। सुदूरपश्चिममा पहिलेपहिले मनोरञ्जनका लागि विवाह, व्रतवन्ध र अन्य चाडवाडमा पनि खेल्दै आएको पाइन्छ, उनले भने, गौरा पर्वका अवसरमा भने देउडा बढी मात्रामा खेल्ने गरिन्छ। देउडा महिला तथा पुरुषका छुट्टाछुट्टै र कतै मिश्रित रूपमा पनि हुने गरेको पाइन्छ।"

शीर्षक,विवरण
स्मार्ट कृषिले व्यावसायिक,"सन्धिखर्क : सन्धिखर्क नगरपालिका १ र २ मा स्मार्ट कृषि गाउँ कार्यक्रम सञ्चालन भएपछि कृषक व्यावसायिक तरकारी खेतीमा लागेका छन्। आर्थिक वर्ष २०७७०७८ देखि लागू भएको स्मार्ट कृषि गाउँ कार्यक्रमबाट यस क्षेत्रका ५६ कृषकहरू तरकारी खेतीमा लागेको सन्धिखर्क स्मार्ट कृषि गाउँ कार्य समितिका अध्यक्ष प्रेमनारायण भुसालले बताए। उनले ४५ कृषक व्यावसायिक कृषि पेसामा लागेको जानकारी दिए। कृषकको मागका आधारमा कृषकलाई बिउ तथा अत्याधुनिक उपकरणसमेत प्रदान गरेको अध्यक्ष भुसालको भनाइ छ। तरकारी खेतीलाई आधुनिकीकरण र व्यावसायिक बनाउन स्मार्ट कृषि गाउँ कार्यक्रमले आफूहरूलाई सहयोग गरेको कृषक गोपालप्रसाद खनालले बताए। उनले कृषकको मागका आधारमा मिनिटिलर, डिजिटल काँटा, पानी तान्ने मोटर पम्प, स्केयर, प्लास्टिक टनेलजस्ता सामग्रीका साथै उन्नत जातका मौसमी तथा बेमौसमी तरकारीका बिउसमेत कृषकले प्राप्त गरेको बताए। कृषकले उत्पादन गरेको तरकारी बिक्रीका लागि कुनै समस्या छैन। सन्धिखर्क र चुत्रादेवी बजार नजिक भएकाले उत्पादित तरकारी बिक्रीका लागि समस्या नभएको हो। आधुनिक प्रविधिको प्रयोग गरी तरकारी खेती गर्दा उत्पादनमा वृद्धि भएको र समयको पनि बचत भएको कृषक दीपक नेपालीले बताए। उत्पादित वस्तुहरू स्थानीय बजारमा नै खपत भएको र बढी भएमा छिमेकी आसपासका जिल्लामा बिक्री वितरण भएको उनले जानकारी दिए। आधुनिक प्रविधिबाट कृषि गरी कृषकलाई व्यावसायिक बनाउन र कम लागतमा बढी उत्पादन गरी आयआर्जन वृद्धि गर्ने उद्देश्यले स्मार्ट कृषि गाउँ कार्यक्रम सञ्चालन भएको कृषि ज्ञान केन्द्रका प्रमुख बुद्धिराज घिमिरेले बताए। जसका कारण कृषकहरू व्यावसायिक बनेर राम्रो उत्पादन गरेको बताउँदै कृषकको आयआर्जनमा समेत वृद्धि भएको जानकारी दिए।"
विमान चार्टड गरेर ७०० बंगलादेशी नेपालमा,"काठमाडौं : पर्यटकीय र धार्मिक क्षेत्रहरूमा विशेष पहिचान बनाएको नेपाल विदेशी पर्यटकको घुम्ने सूचीमा अग्रस्थानमा पर्छ। धेरैले नेपाल रोज्छन्। विज्ञ भन्छन्, नेपालले पर्यटनलाई प्राथमिकतामा राखेरमात्रै पनि काम गरे आर्थिक रूपमा सम्पन्न मुलुक बन्न सक्छ । यही भनाइलाई पुष्टि गर्दै इतिहासमै पहिलो पटक सबैभन्दा बढी बंगलादेशी पर्यटक नेपाल भित्रिएका छन्। त्यो पनि विमान चार्टर्ड नै गरेर। शुक्रबार ३ सय बंगलादेशी नेपाल आए भने शनिबार पनि थप करिब ४ सय गरी ७ सय बंगलादेशी नेपाल आउनेछन्। शुक्रबार बिहान आएका पर्यटकलाई त्रिभुवन अन्तर्राष्ट्रिय विमानस्थलमा आर्लिंदा नेपाल पर्यटन बोर्ड र पर्यटन व्यवसायीहरूले भव्य स्वागत गरे। कोभिड पछाडि नेपालको पर्यटन लयमा फर्किरहेको व्यवसायीहरू बताउँछन्। दक्षिण एसियामा बंगलादेशको अर्थतन्त्र सबैभन्दा छिटो बढी रहेको हुँदा घुम्न जाने नजिक गन्तव्यको रूपमा नेपाल पर्न सक्ने बोर्डका निर्देशक मणिराज लामिछाने बताउँछन्। भारतमा सहज रूपमा भिसा नपाइने भएकोले पनि नेपाल सस्तो र सहज गन्तव्य हुन सक्ने भन्दै गत वर्षबाट नै बोर्डले कार्यक्रमहरू गर्दै आएको उनले बताए । बंगलादेशको एकेआईजे गुप्रका ७ सय कर्मचारीलाई बंगलादेशको माउन्टेन टुर क्लब र सम्राट् ट्राभल नेपालले संयुक्त रूपमा नेपाल ल्याएको हो। विमान बंगलादेश र हिमालयन एयरलाइन्स चार्टर्ड गरी कम्पनीले नै आफ्ना कर्मचारीलाई घुमफिरका लागि (इन्सेन्टिभ गु्रप) नेपाल पठाएको नेपाल एसोसियसन्स अफ टुर एन्ड ट्राभल एजेन्ट्सका पूर्वअध्यक्ष सीएन पाण्डेले बताए। यो भ्रमण सफल भए आगामी दिनमा दुई लाख कर्मचारीलाई नेपाल घुम्न पठाउने कम्पनीको भनाइ रहेको पनि उनले सुनाए । नेपालमा कति आइरहेका छन् विदेशी पर्यटक ? नेपाल घुम्न आउने कुल पर्यटकमा बंगलादेशी पर्यटक मुख्य १० स्रोत बजारमा नै पर्छ। सन् २०२२ मा नेपाल घुम्न आएका कुल पर्यटकमध्ये बंगलादेशी पर्यटकको हिस्सा करिब ४ प्रतिशत छ। नेपालको राष्ट्रिय पर्यटन रणनीतिक योजना २०१६२०२५ ले सन् २०२५ सम्ममा वार्षिक २५ लाखभन्दा बढी पर्यटकहरूको भ्रमण गराउने लक्ष्य लिएको छ। यद्यपि, यस अवधिमा स्थलमार्गबाट आउने भारतीय पर्यटकबाहेक वार्षिक औसत ७ लाख ३४ हजार पर्यटकले नेपाल भ्रमण गरेका छन्। कोभिड१९ महामारीका कारण सुस्ताएको पर्यटन क्षेत्रले पछिल्लो समयमा गति लिँदै गएको छ। स्थलमार्गबाट आउने भारतीय पर्यटकबाहेक सन् २०१९ मा करिब १२ लाख पर्यटकको आगमन भएकोमा कोभिड१९ महामारीका कारण सन् २०२० र सन् २०२१ मा पर्यटक आगमन संख्या क्रमशः २ लाख ३० हजार र १ लाख ५१ हजारमा सीमित रहन पुगेको थियो। यद्यपि, सन् २०२२ मा भने पर्यटक आगमनमा उल्लेख्य वृद्धि भई ६ लाख १४ हजार ८ सय ६९ पुगेको छ। सन् २०२२ मा विभिन्न उद्देश्यले नेपाल भ्रमणमा आएका विदेशी पर्यटकबाट संकलन भएको विदेशी मुद्रा १९० प्रतिशतले बढेर कुल ४६ अर्ब ७६ करोड पुगेको छ। नेपालका पर्यटकीय गन्तव्यमध्ये लुम्बिनी प्रमुख पर्यटकीय गन्तव्यको रूपमा रहँदै आएको छ कोभिड१९ को असर कम हुँदै गएसँगै लुम्बिनी भ्रमण गर्ने आन्तरिक र बाह्य पर्यटकको संख्यामा उत्साहजनक वृद्धि भएको छ। सन् २०२२ मा लुम्बिनी भ्रमण गर्नेमध्ये नेपाली ६ लाख ४९ हजार, भारतीय २ लाख ३१ हजार र अन्य मुलुकका २४ हजार गरी ९ लाख ४ हजार रहेका छन्। नेपाल भ्रमण गर्ने कुल पर्यटकमध्ये सबैभन्दा बढी ६४७ प्रतिशत पर्यटकले बिदामनोरञ्जनयात्राको लागि भ्रमण गरेका थिए। यसैगरी, १२९ प्रतिशत तीर्थयात्रा, १०० प्रतिशत पर्वतारोहणसाहसिक यात्रा र १२४ प्रतिशत अन्य उद्देश्यले नेपाल भ्रमण गर्ने गर्छन् । सन् २०२२ मा आएका पर्यटकमध्ये भारत ३४५ प्रतिशत अमेरिका १२५ प्रतिशत बेलायत २३ प्रतिशत, अस्ट्रेलिया ४४ प्रतिशत, बंगलादेश ४१ प्रतिशत र अन्य मुलुकका ३७६ प्रतिशत रहेका छन्। यस अवधिमा नेपाल आएका पर्यटकमध्ये भारत, अमेरिका, बेलायत, अस्ट्रेलिया र बंगलादेशबाट आएका पर्यटक ६२४ प्रतिशत रहेका छन्। यस अवधिमा पर्यटकको औसत बसाइ १३१ दिन रहेको र प्रतिपर्यटक प्रतिदिन औसत खर्च ४०५ अमेरिकी डलर रहेको छ। सन् २०२० र सन् २०२१ मा पर्यटकको बसाइ अवधि औसत क्रमशः १५१ दिन र १५५ दिन रहेको थियो । सन् २०२३ को ७ महिनामा नेपालमा पर्यटकको संख्या ९८ प्रतिशतले सुधार भएको छ। कोभिड१९ को महामारी यता सन् २०२३ मा पर्यटक संख्याको ग्राफ सुध्रिँदोे क्रममा नै छ। सन् २०२३ को ७ महिनासम्म भने कुल पर्यटक संख्या ५ लाख ३४ हजार २ सय ७ पुगेको नेपाल पर्यटन बोर्डको तथ्यांक छ। सन् २०२३ को जुलाई महिनामा हवाई मार्गबाट नेपालमा आउने पर्यटकको संख्या ५७ हजार ७ सय २६ पुगेको छ। सन् २०१९ को सोही महिनामा ५८ हजार ८ सय ११ पर्यटक नेपाल आएका थिए। सन् २०२३ मा १० लाख पर्यटक भिœयाउने सरकारी लक्ष्यमा अहिलेसम्म करिब ५० प्रतिशत पर्यटक आएका छन्। लक्ष्य प्राप्तिका लागि आगामी पाँच महिनामा पाँच लाखभन्दा बढी पर्यटक आउनुपर्ने देखिन्छ। सेप्टेम्बर, अक्टोबर र नोभेम्बरलाई पर्यटकीय सिजनको रूपमा हेरिने हुँदा लक्षित पर्यटक संख्या पुग्नेमा बोर्ड विश्वस्त छ। सरकारले सन् २०२३ मा १० लाख पर्यटक भिœयाउने लक्ष्य लिएको छ। जुन, जुलाई र अगस्ट जहिले पनि अफ सिजन भएकोले पर्यटक संख्यामा अन्य महिनाको तुलनामा कम नै हुने गरेको बोर्डका निर्देशक लामिछाने बताउँछन् । लगानीभन्दा पर्यटक लक्ष्य कम सरकारले सन् २०२३ को पर्यटक लक्ष्य १० लाख पर्यटक संख्यालाई मानेको छ। जबकि सन् २०१९ मा नै करिब १२ लाख पर्यटक नेपाल आइसकेका छन्। कोभिडपछि पर्यटन पूर्वाधारमा भएको वृद्धिले तत्काल नै २५ लाख पर्यटकलाई सेवा दिन सक्छन्। कोभिडयता समग्र पर्यटन क्षेत्रमा करिब ४ खर्ब लगानी थपिएको अनुमान पर्यटनविद् दीपकराज जोशीको छ। ठूला चेन होटलदेखि विविध पर्यटकीय गतिविधि बढिरहेको जोशीको भनाइ छ। पाँचतारे होटलमात्रै करिब १७ छन्। दुषित थानी र दुषित प्रिन्सेस गत महिनामात्रै सञ्चालनमा आएका छन् भने होटल सेराटन, शिन्तामणिलगायतका चेन होटल निर्माणाधीन छन् । अझ कोभिडपछि प्राकृतिक गन्तव्यमा पर्यटक जान रुचाउने भएकोले पनि नेपाल उनीहरूका लागि उपयुक्त हुने विज्ञ जोशीको भनाइ छ। पर्यटक आकर्षकको केन्द्र बिन्दु पनि भएकोले र पूर्वाधार पनि तयार भएकोले सरकारले लक्ष्य लिन कन्जुस्याइँ गर्न नहुने उनको भनाइ हो। वार्षिक करिब ३५ लाख पर्यटकलाई सेवा दिने क्षमताका होटल सञ्चालन भए पनि सो अनुरूप पर्यटन बजार बढ्न नसकेको होटल संघ नेपालका अध्यक्ष विनायक शाह बताउँछन्। होटलको संख्या धेरै छ, तर, सोअनुसारको पर्यटक आगमन बढेको छैन। ओभर सप्लाई भएको छ। अन्य पूर्वाधार जस्तै, विमानस्थल, सडकलगायतले पनि साथ दिएको छैन, शाह भन्छन्। अहिले एक चौथाइ क्षमतामा मात्र होटलहरू सञ्चालनमा रहेको अध्यक्ष शाह बताउँछन् । आर्थिक सर्वेक्षण २०७९०८० अनुसार डिलक्ससहित पाँचतारे होटल १ सय ७३ र अन्य होटल तथा रिसोर्टको संख्या १ हजार २ सय २८ छ। पाँचतारे होटलमा भएका शय्या संख्या १६ हजार ३ सय ३५ र होटल तथा रिसोर्टको शय्या संख्या ३७ हजार ३० पुगेको छ। होटल क्षेत्रमा थप लगानी बढी रहेकोले यसको व्यवस्थापन चुनौती बन्दै गएको संघ अध्यक्षको भनाइ छ। काठमाडौंमा मात्रै झन्डै नेपालमा ९ वटा तारे होटल निर्माणको चरणमा रहेको र करिब दुई वर्षभित्र सञ्चालनमा आउने उनी बताउँछन्। पर्यटक आउने सक्ने सम्भावना रहेकोले पोखरा र भैरहवा अन्तर्राष्ट्रिय विमानस्थलको पूर्ण सञ्चालनसँगै सडक सञ्जाल पनि विस्तार गर्न उनी जोड दिन्छन्। पर्यटकीय नगरी पोखरा र चितवनमा पनि कोभिडपछि पर्यटक संख्या बढेको छ तर, होटलको संख्या पनि बढेकोले भागबन्डामा चलेको व्यवसायीहरू बताउँछन्। पर्यटन बोर्डले आगमनको तथ्यांक देखाएर बढेको भने पनि पर्यटकहरूको बसाइ बढ्न नसकेकोमा चासो नदिएको गुनासो गर्छन्। आर्थिक सर्वेक्षणका अनुसार पर्यटकको औसत बसाइ १३१ र औसत खर्च प्रतिदिन ४०५ अमेरिकी डलर छ। सन् २०२० मा भ्रमण वर्षको घोषणाका कारण पनि पर्यटन पूर्वाधारमा लगानी बढेको नेपाल ट्राभल एन्ड टुर्स एसोसियसनका पूर्वमहासचिव एवं पर्यटन व्यवसायी सुधीर उपाध्याय बताउँछन्। यता, काठमाडौं उपत्यकामा मात्रै तीन हजार सानाठूला रेस्टुँरा सञ्चालनमा रहेको रेस्टुँरा तथा बार एसोसियसनको अध्यक्ष अरनिको राजभण्डारी बताउँछन्। अर्थतन्त्र सुध्रिए रेस्टुँराको व्यापार पनि सुध्रिने बताउँदै राजभण्डारीले पछिल्लो समयमा गफसफ, पारिवारिक जमघट र साना कार्यक्रम पनि रेस्टुराँ भने गर्ने प्रवृत्ति बढेको बताउँछन्। पर्यटक दशक कार्ययोजना कहिलेबाट ? कोभिड १९ महामारीबाट प्रभावित पर्यटन क्षेत्रको पुनरुत्थान गर्न पर्यटन प्रवद्र्धनलाई प्राथमिकतामा राखेर तत्कालीन पर्यटनमन्त्री जीवनराम श्रेष्ठले पर्यटन दशकको रूपमा सन् २०२३२०३२ लाई घोषणा गरे। अहिलेका पर्यटनमन्त्री सुदन किराँतीले पनि त्यसलाई अघि बढाउने प्रतिबद्धता व्यक्त गरेका छन्। तर, सन् २०२३ को सात महिना बितिसक्दा पनि सरकारले तयारी नथालेको व्यवसायीहरूको भनाइ छ। पर्यटन दशक कार्ययोजनालाई अघि बढाउन मन्त्रिपरिषद्ले सैद्धान्तिक स्वीकृति दिएकोले अब अघि बढ्ने पर्यटन मन्त्रालयका प्रवक्ता राजेन्द्र केसी बताउँछन्। अब कार्ययोजना बनाएर अघि बढ्ने तयारी मन्त्रालयको छ। सन् २०२३ लाई तयारीको वर्ष भनिएकोले पनि मन्त्रालय अघिल्लो चरणको तयारीमा रहेको केसीले पुष्ट्याए। कहिलेसम्म त्रिभुवन विमानस्थलले धान्ने ? नेपालमा त्रिभुवन विमानस्थल एक मात्र अन्तर्राष्ट्रिय विमानस्थल हो। बाह्यसँगै नेपालमा सबैभन्दा ठूलो आन्तरिक विमानस्थलको रूपमा पनि सेवा प्रदान गर्दछ। विमानस्थलमा अहिले आन्तरिक र बाह्य गरी सरदर साढे ३ सय उडान हुने गरेका छन्। यस्तै विमानस्थलले करिब २३ हजार यात्रुलाई दैनिक सेवा दिइरहेको छ। वार्षिक यात्रुको चहलपहल पनि करिब ७५ लाख पुगिसकेको छ। विमानस्थलको अन्तर्राष्ट्रिय टर्मिनलको क्षमता वार्षिक करिब ३५ लाख छ। क्षमताभन्दा बढी नै सेवा विमानस्थलले दिइरहेको छ। सन् २०३० सम्ममा अन्तर्राष्ट्रिय टर्मिनलबाट ८६ लाख यात्रुले सेवा लिने प्रक्षेपण गरिएको छ । उडान संख्या पनि थपिएको र यात्रुको चहलपहल पनि बढेको हुँदा भइरहेको विमानस्थल साँघुरो बन्दै गएको छ। निजगढ बनिनसकेको अवस्था र भैरहवा तथा पोखरा विमानस्थल काठमाडौंको वैकल्पिक हुन सकिरहेको छैन। भैरहवास्थित गौतमबुद्ध विमानस्थल २०७९ जेठ २ गतेबाट र पोखरा अन्तर्राष्ट्रिय विमानस्थल २०७९ पुस १६ गतेबाट औपचारिक उद्घाटन भएका हुन्। भैरहवामा केही अन्तर्राष्ट्रिय र चार्टर्ड उडान हुने गरेका छन् भने पोखरामा अहिलेसम्म अन्तर्राष्ट्रिय उडान हुन सकेको छैन। अन्तर्राष्ट्रिय विमानस्थल व्यावसायिक रूपमा चल्न समय लाग्ने भन्ने जवाफ बाहेक नियामक निकाय नेपाल नागरिक उड्डयन प्राधिकरणसँग दुवै विमानस्थल सञ्चालनको व्यावसायिक योजना छैन। भूपरिवेष्ठित राष्ट्र भएकोले पनि पर्यटक संख्या बढाउन हवाई सञ्जाल बढाउनु विकल्प छैन। सरकारले पोखरा र भैरहवा विमानस्थल सञ्चालनका लागि पहल गर्नुपर्ने पर्यटन व्यवसायीहरूले माग गरेका छन् ।०००"
कबड्डीको विशेष प्रशिक्षण,"काठमाडौं : चीनको हाङझावमा हुने १९औं एसियाली खेलकुदको विशेष प्रशिक्षणका लागि महिला कबड्डी टोली शनिबार भारत जाने भएको छ। टोलीलाई राष्ट्रिय खेलकुद परिषद्का सदस्यसचिव टंकलाल घिसिङले शुक्रबार बिदाइ गरेका थिए। नेपाली टोलीमा मेनुकाकुमारी राजवंशी (कप्तान), मानमति विष्ट, अनुजा कुलुङ राई, नीतु गुरुङ, रबिना चौधरी, सुनिता थापा, सिर्जनाकुमारी थारु, जयन्ती बडु, अर्पणा चौधरी, गंगा चौधरी, इशा राई र कलावती पन्त छन्। प्रशिक्षकमा पार्वती राई र विष्णुदत्त भट्ट तथा व्यवस्थापकमा कृष्णदेव पन्त छन्। नेपाली टोली भारतको हरियानास्थित गुरुकुल एकेडेमीमा ३० दिनसम्म प्रशिक्षणमा रहने अखिल नेपाल कबड्डी संघका महासचिव अरविन्दकुमार झाले जानकारी दिए। त्यस अवधिमा टोलीले सात वटा मैत्रीपूर्ण खेल पनि खेल्नेछ।"
अर्थतन्त्र सुधारोन्मुख : विदेशी मुद्रा भित्रिँदा बचतको आकार फराकिलो,"काठमाडौं : समग्रमा मुलुकको अर्थतन्त्रका परिसूचकहरूमा सुधार भए पनि महँगी भने सोचेको भन्दा उच्च छ। आर्थिक वर्ष २०७९०८० मा बाह्य क्षेत्र सुधार भएको छ। आयातमा कमी आउँदा, रेमिट्यान्समा वृद्धि भई विदेशी विनिमय सञ्चिति ढुक्क हुने अवस्था छ। नेपालबाट बाहिरिनेभन्दा भित्रिने विदेशी मुद्रा बढ्दा शोधनान्तर स्थितिमा बचतको आकार फराकिलो भएको छ। यसर्थ अब अर्थतन्त्र सामान्यीकरणतर्फ जाने नेपाल राष्ट्र बैंकका आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठ बताउँछन्। नेपाल राष्ट्र बैंकले शुक्रबार सार्वजनिक गरेको गत आवको देशको वर्तमान आर्थिक तथा वित्तीय स्थितिको प्रतिवेदनले मुलुकको अवस्था क्रमशः सामान्यीकरणतर्फ गएको अर्थतन्त्रको चित्रण गरेको छ। तर, मूल्यवृद्धि भने राष्ट्र बैंकले गत आवमा तोकेको सीमाभन्दा माथि पुगेको छ। आर्थिक वर्ष २०७९०८० मा मुद्रास्फीति ७ प्रतिशतभित्र कायम राख्ने गरी मौद्रिक नीतिको कार्यदिशा तय गरिएको थियो। तर, २०८० असारसम्मको औसत मुद्रास्फीति ७७४ प्रतिशत रहेको छ। अघिल्लो आर्थिक वर्ष यस्तो मुद्रास्फीति ६३२ प्रतिशत रहेको थियो। खाद्यान्न, दुग्धपदार्थ, मसला, घरायसी उपभोग्य वस्तुहरू, आयातीत वस्तुहरू र इन्धनको मूल्यवृद्धिका साथै अमेरिकी डलरसँग नेपाली रुपैयाँँ अवमूल्यन भएका कारण उपभोक्ता मूल्यमा चाप परेको हो। तर, आन्तरिक मागमा कमी आएको र भारतमा थोक मूल्य घट्ने प्रवृत्ति देखा परेकोले मूल्यमा परेको चाप कम हँुदै जाने राष्ट्र बैंकको भनाइ छ। नेपालमा उपभोक्ता मुद्रास्फीतिलार्ई मुख्य रूपमा आन्तरिक उत्पादन तथा माग, आयातीत वस्तुहरूको मूल्य, नेपाली रुपैयाँँको विनिमय दर र थोक तथा खुद्रा बिक्रेताले लिने मार्जिनले निर्धारण गर्ने गरेको छ। मूल्यवृद्धिलार्ई लक्षित स्तरमा राख्न आन्तरिक उत्पादन सुदृढ बनाउने, माग र आपूर्तिबीच सन्तुलन मिलाउने गरी नीतिगत कार्यदिशा तय गर्ने र बजार मूल्य अनुगमनलार्ई प्रभावकारी बनाई कृत्रिम मूल्य वृद्धि हुन नदिने उपाय अवलम्बन गर्न आवश्यक रहेको राष्ट्र बैंकले औंल्याएको छ। अघिल्लो आर्थिक वर्षको तुलनामा आर्थिक वर्ष २०७९०८० मा खाद्य तथा पेय पदार्थ समूहअन्तर्गत रेस्टुरेन्ट तथा होटल उपसमूहको मूल्यवृद्धि १४४२ प्रतिशत, मरमसलाको १२५० प्रतिशत, खाद्य तथा खाद्यजन्य पदार्थको १०७० प्रतिशत, सुर्तीजन्य पदार्थको ९८८ प्रतिशत र दुग्ध पदार्थ तथा अन्डाको ९२३ प्रतिशत रहेको छ। साथै, गैरखाद्य तथा सेवा समूहअन्तर्गत यातायात उपसमूहको मूल्यवृद्धि १३५० प्रतिशत, मनोरञ्जन तथा संस्कृतिको १०१८ प्रतिशत, स्वास्थ्यको १००१ प्रतिशत, शिक्षाको ८७९ प्रतिशत र घरायसी उपयोगका वस्तुहरूको ८६५ प्रतिशत रहेको छ। नेपाल राष्ट्र बैंकका आर्थिक अनुसन्धान विभागका कार्यकारी निर्देशक मूल्यवृद्धि औसतमा उच्च नै रहेको स्वीकार गर्छन््। उनी भन्छन््, अन्तर्राष्ट्रिय स्तरमै महँगी बढेकाले मूल्य नियन्त्रणमा आउन नसक्दा तोकेको लक्ष्यभन्दा बढी हुन पुगेको हो। तर समग्रमा अर्थतन्त्र सामान्यीकरणतर्फ छ। यद्यपि बाह्य क्षेत्रमा धेरै सुधार हुनु सकारात्मक पक्ष भएको डा श्रेष्ठको दाबी छ। तथ्यांकले पनि यसलार्ई पुष्टि गर्छ। गत आवको वार्षिक तथ्यांकअनुसार शोधनान्तर स्थिति २ खर्ब ९० अर्ब ५२ करोडले बचतमा छ। जबकि गत आव २ खर्ब ५५ अर्ब २६ करोडले घाटामा थियो। देशबाट बाहिरिने विदेशी मुद्राभन्दा भित्रिने बढी हुँदा शोधनान्तर बचतमा हुन्छ। यो मुलुकको अर्थतन्त्रका लागि सकारात्मक पक्ष हो। रेमिट्यान्स बढेको छ। यसकारण सुदृढ हुनु स्वाभाविक हो। विप्रेषण आप्रवाह २१२ प्रतिशतले वृद्धि भएको छ। यसरी बढ्दा गत आवसम्म १२ खर्ब २० अर्ब ५६ करोड विप्रेषण आयो। अघिल्लो वर्ष विप्रेषण आप्रवाह ४८ प्रतिशतले बढेको थियो। पैसा बाहिरिने मुख्य स्रोत आयातीत वस्तुमा हो यसअघि शोधनान्तर घाटा चुलिँदा सरकारले विलासिताका वस्तु आयातमा लगाएको प्रतिबन्ध र राष्ट्र बैंकले केही वस्तुको आयातमा राखेको अनिवार्य नगद मार्जिनले नियन्त्रणमा आउन थालेको थियो। जसले गर्दा गत आवमा कुल वस्तु आयातमा १६१ प्रतिशतले घट्यो। जसले १६ खर्ब ११ अर्ब ७३ करोडबराबरको वस्तु तथा सेवा आयात भयो। जबकि अघिल्लो वर्ष यस्तो आयात २४७ प्रतिशतले बढेको थियो। वस्तु आयात गरिने मुलुकका आधारमा भारत, चीन तथा अन्य मुलुकबाट भएको आयात क्रमशः १४४ प्रतिशत, १५९ प्रतिशत र २०७ प्रतिशतले घटेको छ। वस्तुगत आधारमा स्पोन्ज आइरन, रासायनिक मल, अन्य स्टेसनरी सामान, अलकत्रा, कागजलगायतका वस्तुको आयात बढेको छ भने सवारीसाधन तथा स्पेयर पार्टस, एमएस विलेट, औषधि, पेट्रोलियम पदार्थ, कच्चा भटमासको तेललगायतका वस्तुको आयात घटेको छ। अहिले निर्यात घटेको छ। कुल वस्तु निर्यातमा २१४ प्रतिशतले कमी आई १ खर्ब ५७ अर्ब १४ करोडमात्रै भएको छ। अघिल्लो वर्ष यस्तो निर्यात ४१७ प्रतिशतले बढेको थियो। गन्तव्यका आधारमा भारततर्फ भएको निर्यात ३१३ प्रतिशतले घटेको छ भने चीन तथा अन्य मुलुकतर्फ भएको निर्यात क्रमशः ११८३ प्रतिशत र १०७ प्रतिशतले वृद्धि भएको छ। वस्तुगत आधारमा जिंक सिट, पार्टिकल बोर्ड, अलैंची, ऊनी गलंैचा, पोलिस्टर धागोलगायतका वस्तुको निर्यात बढेको छ भने सोयाबिन तेल, पाम तेल, पिना, लत्ताकपडा, सुनचाँदीका सामान तथा गरगहनालगायतका वस्तुको निर्यात घटेको छ। समग्र निर्यातको ठूलो हिस्सा ओगटेको पाम तेल र भटमासको निर्यात नहुँदा कुल हिस्सामा आधा निर्यात घटेको हो। भारतले उक्त तेल आयातमा सहज वातावरण बनाएपछि नेपालबाट निर्यात हुने उक्त वस्तुको मात्रा ह्वात्तै घटेको छ। तर, यसबाट नेपाललार्ई खासै फाइदा भने भएको थिएन। केवल डलरमा किनेर ल्याएर ३० प्रतिशत अतिरिक्त मूल्य थप भारुमा भारतमा बिक्री गर्ने काम मात्रै भएको थियो। आयातबाट रकम बाहिरिन केही कम भएकाले विदेशी विनिमय सञ्चितिमा पनि सुधार देखिएको छ। कुल विदेशी विनिमय सञ्चिति २६६ प्रतिशतले वृद्घि भई २०८० असार मसान्तमा १५ खर्ब ३९ अर्ब ३६ करोड पुगेको छ। अमेरिकी डलरमा यस्तो सञ्चिति २३१ प्रतिशतले वृद्घि भई ११ अर्ब ७४ करोड कायम छ। आर्थिक वर्ष २०७९८० को आयातलार्ई आधार मान्दा बैंकिङ क्षेत्रसँग रहेको विदेशी विनिमय सञ्चिति ११७ महिनाको वस्तु आयात र १० महिनाको वस्तु तथा सेवा आयात धान्न पर्याप्त रहने देखिन्छ। गत आव मा न्यूनतम ७ महिनासम्मको वस्तु तथा सेवा आयात धान्न सक्ने गरी विदेशी विनिमय सञ्चिति कायम राख्ने लक्ष्य थियो। यो भने कायम रहेको छ। वैदेशिक अध्ययन र भ्रमणबाट पैसा बाहिरिँदा सेवा खाता घाटामा सेवा क्षेत्रबाट बढी विदेशी मुद्रा भने बाहिरिएको छ। जसले सेवा क्षेत्र घाटामा छ। विदेश अध्ययन गर्न जाने विद्यार्थीको खर्च बढेकाले यस्तो स्थिति आएको देखिन्छ। गत आवमा खुद सेवा आय ८३ अर्ब ८५ करोडले घाटामा छ। अघिल्लो वर्ष खुद सेवा आय १ खर्ब ८ अर्ब १२ करोडले घाटामा रहेको थियो। सेवा खाताअन्तर्गत भ्रमण आय ८९६ प्रतिशतले वृद्धि भई रु ६१ अर्ब ५२ करोड पुगेको छ। तर सेवा खाताअन्तर्गत भ्रमण व्यय ४८४ प्रतिशतले वृद्धि भई १ खर्ब ४४ अर्ब ४६ करोड पुगेको छ। यसमध्ये शिक्षातर्पको व्यय १ खर्ब ४२ करोड छ। अघिल्लो वर्ष भ्रमण व्यय रु९७ अर्ब ३२ करोड रहेकोमा शिक्षातर्फको व्यय ६७ अर्ब ७० करोड थियो। राष्ट्र बैंकका कार्यकारी अधिकृत डा श्रेष्ठ नेपालमै शिक्षाका सम्भावना र रोजगारी सिर्जना गर्न सरोकारवालाहरूको ध्यानाकर्षण गराउँछन्। यद्यपि गत आर्थिक वर्षको समीक्षा गर्दा समग्रमा अब अर्थतन्त्र सामान्यीकरणतिर जाने उनले बताए। वर्षमै शिक्षामा सय अर्ब रुपैयाँँ बाहिरिएको छ। विद्यार्थीहरू पढ्नका लागि बिदेसिदा पनि सञ्चितिमा प्रभाव पर्न सक्ने भएकाले भविष्यमा यसलार्ई कसरी रोक्ने र पर्यटकहरूलार्ई कसरी बढी भिœयाउने भन्नेमा सचेत हुन जरुरी भएको छ, उनले अन्नपूर्णसँग भने।"
भन्सारबाटै निकालेर बेचिएका थिए सुनै सुनका ७३० भेप,"काठमाडौं : अलि पुरानो एउटा सुन काण्ड अहिले नयाँ बनेर चर्चामा छ। त्यो हो इलेक्ट्रिक सिगरेट अर्थात् भेपभित्र राखेर ल्याएको ९ किलोभन्दा बढी सुन। त्यसभन्दा पछि ब्रेक सुमा ल्याएको सुन समातियो, टक्सार विभाग लगेर गालियो। तर, भेपभित्र ल्याइएको भनिएको चर्चित काण्डको सुन कहाँ छ ? किन यसलाई पगालिएन ? प्रश्न जति जिज्ञासु छ, उत्तर उति रोचक। आउनुहोस् पढौं कसरी भन्सारको गोदाममा राखिएको ठूलो परिमाणको सुन बेचेर खाइयो ? अनि, बजारमा पाउने भेप किनेर दुरुस्त लगेजमा भन्सारभित्र राखियो ? २०७९ पुस १० गते बिहानै फ्लाई दुबईको फ्लाइट नम्बर एफजेड ५८७ विमान काठमाडौंमा अवतरण गयो। जहाजमा चिनियाँ यात्रु ली हानसोङ पनि आएका थिए। उनको लगेज शंकास्पद थियो। एक त ब्याग सानो भए पनि निकै गह्रौं थियो, त्यसमाथि एक्सरे जाँचमा धातुझैं वस्तु देखियो। हानसोङ आफू भन्सार तिरेरै भए पनि लगेज छुटाउन आतुर थिए। विमानस्थल भन्सार कार्यालयका कर्मचारीको शंकाको दायरा झनै बढ्यो। हानसोङका अनुसार दुईवटा सुटकेसमा कुल ७३ बट्टा भेप थिए। एउटा बट्टामा १० वटा भेप थिए। कुल ७ सय ३० वटा। तर, यतिको परिमाणमा ल्याइएको भेप किन एलसी खोलेर ल्याइएन ? प्रश्न उब्जियो। एक्सरेले शंकास्पद देखाएको हुनाले हानसोङको लगेज रेड लाइनमा हालियो। अर्थात् सबै वस्तु एकएक खोलेर जाँच गर्नुपर्ने। हानसोङ जसरी पनि जाँचपास भएर सामान छुटोस् भन्ने चाहन्थे। उनी निरन्तर भनिरहेका थिए, यो स्पेसल भेप हो। चिनियाँ कामदारहरूलाई यो भेप नतानी निद्रा नै लाग्दैन। लौ न चाँडै छुटाई दिनुपयो। विशेष गरी हाइड्रोपावरमा काम गने चाइनिजहरू यो भेप तानेरमात्र निदाउने गरेको उनको तर्क थियो। भन्सार कर्मचारीहरू यसको सट्टा अर्कैले काम चलाउन भनिरहेका थिए। भन्सारको उच्च स्रोतका भन्छ, तर, हानसोङले जिद्दी गरे। स्रोतका अनुसार त्यतिबेला यात्रु जाँचपास तथा सहजीकरण शाखामा प्रमुख भन्सार अधिकृत मुक्तिप्रसाद श्रेष्ठ थिए। हानसोङको जिद्दीपछि कुरो थप शंकास्पद भयो। जाँचपास भएर सामान छुट्ने कुरै भएन। यसैबीच उच्च पदस्थ व्यक्तिहरूले सुन छुटाउन पहल गरिरहे। सामान जफत भयो। ७ सय ३० थान भेपको मुचुल्का उठ्यो। स्टोरमा राखियो। भेप व्यवस्थापन गर्ने जिम्मा नायबसुब्बा सरोज श्रेष्ठको थियो। श्रेष्ठले सुरक्षा गार्ड निर्मलकुमार विकको सहयोग लिएका थिए। सामान थन्क्याउने क्रममा श्रेष्ठले विकलाई स्पेसल भेपको कुरा सुनाएका थिए। विक एक निजी कम्पनीबाट खटाइएका थिए। माघ २९ गतेमात्र सो भेप मुद्दा शाखामा दाखिल भएको थियो। भेप स्पेसल छ, तानेपछि निद्रा लाग्छ भन्ने सुनेपछि विकको मनमा खुल्दुली भयो। उनी पनि पारखी थिए, भेपको। विकले विशेष किसिमको झोला सुटुक्क काटे। एउटा भेप निकाले र घर लगे। घरमा भेप तानौंभन्दा त्यसबाट धुँवा आएन। आपत् पयो। त्यस्तो स्पेसल भेप के गर्ने ? चार्ज गरेर तान्ने प्रयास गरे। तैपनि केही आएन। चोरेर ल्याएको न हो, उनले भेप फुटाए। सुनजस्तै पहेंलो वस्तु देखियो। अब त्यो वस्तु सुन हो कि होइन, तय गर्नु थियो। उनले आफ्नो एकजना साथीलाई प्रेमिकाले दिएको भने। चिनेको सुन पसलमा जाँच्दा सुन प्रमाणित भयो। त्यसको सिक्री बनाए। भेपमा सुन रहेको कुरा विकबाहेक कसैलाई थाहा थिएन। उनले एउटाएउटा गरेर ४२ वटा भेप चोरे। हरेक राति बत्ती काटिदिन्थे, सीसीटीभी बन्द हुन्थ्यो, भेप घर ल्याउँथे। एकदिन त्यसै गर्ने क्रममा भन्सार कार्यालयका एक कर्मचारीले देखे। ती कर्मचारीले सेक्युरिटी कम्पनीकहाँ कम्प्लेन गरेपछि उनी जागिरबाट बर्खास्त भए। भन्सार कार्यालयले बरामद भएको वस्तु बोलकबोलबाट लिलामी गर्छ। तर, मदिरा, सुर्तीजन्य वस्तु भने नष्ट गर्ने गर्छ। फागुन लागेपछि भेप नष्ट हुँदैछ भन्ने थाहा पाएपछि निर्मललाई निद्रा परेन। भेपमा सुन रहेको कुरा निर्मलबाहेक कसैलाई थाहा थिएन। सुनको लालचमा यो कुरा भन्सार एजेन्टसमेत रहेका आफ्नो साथी दिनेश बस्नेतलाई सुनाए। दुई भाइ मिलेर सुन निकाल्न सम्भव थिएन। उनीहरूलाई एकजना भन्सारकै मान्छे चाहिएको थियो। त्यसपछि घटनाक्रममा तेस्रो पात्र आइपुगे। बस्नेतले बब्लु गुप्तामार्फत त्रिवि भन्सार कार्यालयको गोदाम हेर्ने नासु रेवन्त खड्कालाई भने। सुरुमा त खड्कालाई विश्वास लागेन। गुप्ता र खड्का मिलेर भेप राखेको ठाउँमा भेप तान्न खोज्दा धुवाँ आएन। त्यसपछि सो भेपभित्र कुनै बहुमूल्य सामान रहेकामा आफू विश्वस्त भएको खड्काले बताएका छन्। यो फागुन २० को कुरा हो। गोदाममा सीसीटीभीबाट निगरानी हुने भएकाले उक्त कोठामा थप चेकजाँच गरिएन। दिनेश बस्नेतले रेवन्तलाई उक्त इलेक्ट्रिक सिगरेट (भेप) भित्र सुन रहेको र उक्त सुन बिक्रीको लागि आफूले भारतीय नागरिकसँग डिल गरिसकेको भनी बताए। सो सुन आफूलाई उपलब्ध गराए सुन बिक्रीबाट प्राप्त रकममध्ये राम्रो रकम हिस्सा दिने लालसा देखाए। ८१० दिनपछि मुद्दा शाखामा रहेका लिलामी गर्नुपर्ने र नष्ट गर्नु पर्ने सामानहरूलाई छुट्ट्याई उल्लेखित प्रयोजनका लागि स्थानान्तरण गर्ने क्रममा रेवन्तले भेपसहितको सुटकेस कोठा नं १११ मा सारे। कोठा नं १११ मा रहेका सामानमध्ये लिलामी गर्र्नू भनेर नष्ट गर्नुपर्ने सामानहरूलाई छुट्ट्याउन मजदुरहरूलाई उक्त कोठामा लाने क्रममा बस्नेतसमेतसँगै जाने गरेका थिए। रेवन्त र दिनेश मिलेर सुनवाला भेपसँग बजारिया भेप साटिदिए। दिनेशले लगेको उक्त भेपबाट सुन झिकेर वेदप्रकाश अग्रवाललाई बेचेको र वेदप्रकाश अग्रवालले उक्त सुन भारतीय नागरिक साहेब राव मरगलेलाई बेचेका थिए। सुनको भेप कहाँ गयो, कसैलाई थाहा छैन। अहिलेसम्म पनि न त सुनको भेप भेटिएको छ, न त सुन नै। यो सबै कुरा तत्कालीन त्रिवि भन्सार प्रमुख अरुण पोखरेलले थाहा पाए। उनले सुरुमा त यस विषयमा नासु खड्कालाई सोध्ने प्रयास गरे। नासुले आफू कार्यालयमा नभएको जानकारी गराए। तुरुन्तै कार्यालय आउन भने, खड्का आएनन्। केही दिनपछि अझै ताकेता गरे। खड्काले आफू आकस्मिक बिरामी परेर अस्पताल पुगेको बताए। पोखरेलले अस्पतालै आउँछु भनेपछि खड्काले आफू भर्खरै डिस्चार्ज भएको बताए। त्यसो भए घरै आउँछु भने पछि खड्का पोखरेलसामु उपस्थित भए। सुरुमा त, कुरा स्पष्ट भन्न चाहेनन्। सीसीटीभी देखाएर भेप साटेको प्रमाणित गरेपछि खड्कासँग लुकाउन बाँकी केही थिएन। यदि सबै कुरा आफूलाई भनेको खण्डमा केसबाट बचाइदिने नत्र तुरुन्तै प्रहरीलाई भनिदिने आश्वासन दिएपछि उनले सबै कुरा पोखरेलसामु खोले। भेप जफत भएको चार महिना बितिसकेको थियो। र, तुरुन्तै केन्द्रीय अनुसन्धान ब्युरोलाई खबर गरे। २०८० वैशाख २६ गते पोखरेलले पत्र लेख्दै जफत भएको इलेक्ट्रिक सिगरेट (भेप) नासु रेवन्त खड्कालगायत समूहले साटफेर गरेको पाइएकाले सो काम किन गरेको र कोको संलग्न छन् भन्ने अनुसन्धान गर्न अनुरोध गरे। पोखरेल तब छक्क परे जब शंका गरिएको भेप यतै बजारमा किनिएको भेटियो र सीसीटीभी फुटेज हेर्दा बरामद भेट साटिरहेको देखियो। त्यसपछि सुरु भयो सीआईबीको अनुसन्धान। नासु रेवन्त खड्का तुरुन्तै पक्राउ परे। अनुसन्धानका क्रममा रेवन्तले बयान दिँदै भेपमा सुन रहेको थाहा पाएपछि काठमाडौंको बजारमा किनेको खास भेप लगेर राखिएको, सुन बिक्री गरिसको बताए। वैशाखपछि २ महिना लगाएर सीआईबीले अनुसन्धान गयो। र, संलग्नहरूलाई प्रतिवादी बनाएर काठमाडौं जिल्ला अदालतमा मुद्दा हालिसकेको छ। अनुसन्धानमा के खुल्यो ? भन्सार एजेन्ट दिनेश बस्नेतको बयानअनुसार उनीहरूले कुल ९ किलो सुन बिक्री गरेका छन्। ९ किलो निर्मलले निकालेको ४२ वटा भेपबाहेकको हो। बस्नेतले आफ्ना भाइ दिपेश र भिनाजु गोपाल सुवेदीको सम्पर्कका आधारमा घडी व्यापारी वेदप्रसाद अग्रवालमार्र्फत सुनको अवैध कारोबार गर्नेकहाँ पुगेर बेचेका हुन्। सुन चोर्ने समूहले प्रतितोला ८० हजारका दरले सुन बेचेको खुलेको छ। उनीहरूले साढे ७ सय तोला सुन ६ करोडमा बेचेको खुलेको छ। ६ करोडमध्ये नासु खड्कालाई ७५ लाख दिए, सुरक्षा गार्ड निर्मललाई २५ लाख। ६ करोडमध्ये दिनेशले ८० लाखको हिसाब अझै पाएका थिएनन्। दिनेशले बेचेको सुन किन्ने अग्रवालको विशाल बजारमा भूषण चस्मा तथा घडी पसल छ। दिनेशले सुनबाट आएको पैसाले भक्तपुरको मध्यपुर थिमि१७ दिव्यश्वरी प्लानिङभित्रको जग्गा खरिद गरेका थिए। दलाललाई ८ लाख दिएका थिए भने ससुरा रामकेशव थापाको नाममा २ करोड ७५ लाख रुपैयाँको जग्गा किने। ८० लाख रुपैयाँ डेक्सटर ट्राभल एन्ड टुर्सको नाममा जम्मा गरे। २० लाखको सामग्री किने, २५ लाख ऋण तिरे। चार लाख रुपैयाँको त पाटी नै दिए। भेप प्रकरणमा प्रहरीले ६ जनालाई पक्राउ गरी मुद्दा चलाएको छ। नायब सुब्बा २७ वर्षीय रेवन्त खड्काको घर वीरेन्द्रनगर नगरपालिका५ हो। ३२ वर्षीय दिनेश बस्नेतको घर सिन्धुपाल्चोकको सुनकोसी गाउँपालिका६ हो। उनी स्थायी ठेगाना भई त्रिभुवन विमानस्थल भन्सार कार्यालयको लिलाम सकार गर्ने लगायत काम गर्दै आएका थिए। यी दुईबाहेक बागलुङ घर भएका २२ वर्षीय सेक्युरिटी गार्ड निर्मल विक, धरान२, सुनसरीका वेदप्रकाश अग्रवाल, एक भारतीय नागरिक, दिनेशका साथी ३२ वर्षीय अमृत कार्की पनि पक्राउ परेका छन्। दिनेशका भाइ दिपेश बस्नेत, भिनाजु गोपाल सुवेदी र दिनेशका ससुरा रामकेशव थापा भने फरार छन्। उनीहरूविरुद्ध आपराधिक विश्वासघात र संगठित अपराधको कसुरमा काठमाडौं जिल्ला अदालतमा मुद्दा दर्ता गरिएको छ। जिल्ला सरकारी वकिल कार्यालय काठमाडौंले काठमाडौं जिल्ला अदालतमा दायर गरेको मुद्दामा आपराधिक विश्वासघातको कसुरमा खड्कालाई ५ वर्ष र अन्यको हकमा जनही ३ वर्ष र संगठित अपराधमा मूल मुद्दा आपराधिक विश्वासघातमा हुने सजायको आधा अर्थात् नायब सुब्बाको हकमा साढे २ वर्ष र अन्यको हकमा डेढ वर्ष कैद सजायको माग दाबी गरिएको छ। लिलाम गर्न खोजिएको हो ? रेवन्तले सीआईबीलाई दिएको बयानमा प्रमुख भन्सार प्रशासक अरुण पोखरेलले सो भेप सम्बन्धित यात्रु (चिनियाँ नागरिक) लाई नै लिलाम सकार गर्ने व्यवस्था मिलाउन निर्देशन दिएको बताएका छन्। रेवन्तले प्रमुख भन्सार प्रशासक पोखरेललाई भेप दिनेश बस्नेत मार्फत साटफेर गरेबापत १ करोड आएको जानकारी गराएका थिए। पोखरेलले उक्त सामानहरू दुरुस्त हालतमा फिर्ता ल्याएर गोदाममा जम्मा गरिदिन भनेका थिए। यता पोखरेलले भने सामानहरू लिलाम वा नष्ट जे गरे पनि मूल्यांकन गरी लिलाम वा नष्ट गरिने बताए। पोखरेलकै संयोजकत्वमा मूल्यांकन समिति गठन भएको थियो। भन्सारभित्र राखिने वस्तुमाथि गम्भीर प्रश्न भेप काण्डले भन्सार मातहतमा राखिने वस्तु सुरक्षित छैन भन्ने गम्भीर प्रमाण दिएको छ। त्रिवि भन्सारमा सामान चोरिने, सुटकेस काटिनेजस्ता घटना बेलाबखत हुँदै आएका छन्। यात्रु जाँचपास तथा सहजीकरणको नाममा आम नागरिकले भोग्नुपर्ने परिस्थिति स्वयम् यात्रुलाई नै थाहा छ। भन्सार कर्मचारीको बोली व्यवहारले आजित पार्ने गरेको छ। भेप प्रकरणमा सुटकेस काटेर सुरक्षाकर्मीले नै सामान लैजानुले असुरक्षाको प्रमाण दिन्छ।"
सुनको अनुसन्धान गर्दा चिनियासँग भेटियो नेपाली नागरिकता,"काठमाडौं : ६० किलो सुन प्रकरणमा प्रहरीको केन्द्रीय अनुसन्धान ब्युरोको टोलीले अनुसन्धान गर्दा चिनियाँ नागरिकसँग नेपाली नागरिकतासमेत भेटेको छ। नेपाल प्रहरीका प्रवक्ता कुवेर कडायत भन्छन्, हामीले सुनको अनुसन्धान गरिरहेका छौं। यो क्रममा पक्राउ परेका केही चिनियाँ नागरिकसँग नेपाली नागरिकतासँगै केही नेपाली सरकारी कागजात पनि फेला परेको छ। यो गम्भीर विषय हो। उनले नेपाली नागरिकता लिने अधिकांशले काभ्रे जिल्लाबाट नागरिकता लिएको पाइएको छ। प्रहरीका अनुसार सुुन तस्करी प्रकरणमा चिनियाँ नागरिकहरू टाइन मी, विङ टङ, डिङ से पा, लि नेङकाई, गाउ हुई, झोङ सेक चिन र ताङ पिङ, लिन चुवान पक्राउ परेका छन्। चिनियाँ नागरिकका नाममा काभ्रे जिल्ला प्रशासनबाट नेपाली नागरिकता जारी भएको छ। उनीहरूसँग चिनियाँ पासपोर्ट पनि छ। ६० किलो सुन तस्करी अभियोगमा पक्राउ परेका निमा भनिने दावा छिरिङसँग काभ्रेबाट नागरिकता बनाउने पाँच जना विदेशी भएको खुलेको छ। अन्नपूर्णलाई प्राप्त स्रोतका अनुसार जिल्ला प्रशासन कार्यालयका कर्मचारीले राजनैतिक संरक्षणको आधारमा ३ सय ५० जनालाई नेपाली नागरिकता बिक्री गरेको खुलेको छ। काभ्रेका प्रजिअ पुण्यविक्रम पौडेलका अनुसार यही साउन महिनामा मात्रै झुटा विवरण पेस गरी नागरिकता बनाएका १६ जनाको नागरिकता रद्द गर्नका लागि प्रहरी कार्यालयमा निवेदन पठाइएको छ। पौडेल भन्छन्, एकपछि अर्काे शंकास्पद विवरण भएका नागरिकता फेला पर्न थालेपछि नयाँ र प्रतिलिपिमा कडाइ गरेका छौं। प्रहरी हिरासतमा रहेका दावासँगै एकै मितिमा पाँच जना चिनियाँ मूलका व्यक्तिले नागरिकता लिएको प्रमाण अन्नपूर्णले प्राप्त गरेको छ। २०७४ पुस २० गते दावाले नमोबुद्ध ११ को स्थायी ठेगाना राखेर नेपाली नागरिकता लिएका थिए। उनीसँगै सोही ठेगाना र बुवाआमाको नाम पनि उस्तै राखेर चिनियाँ नागरिकले पासाङ लामाको नाममा नागरिकता लिएका थिए। उनीहरू दुवैको बाबुको नाम पेमा तामाङ राखिएको छ। चिनियाँ नागरिक ली नेङकाईको साथमा राम लामा र सोनाम लामा नामका दुईवटा राहदानी बरामद भएका छन्। जो सुन प्रकरणमा पक्राउ परेका छन्। राम र सोनामले एकै दिन काभ्रेबाट २०७८ पुस ८ गते नेपाली राहदानी लिएका हुन्। थप २ चिनियाँ पक्राउ ६० किलो सुन प्रकरणमा शुक्रबार थप दुई जना चिनियाँ नागरिक पक्राउ परेका छन्। नेपाल प्रहरीको केन्द्रीय अनुसन्धान ब्युरोको टोलीले उनीहरूलाई काठमाडौंबाट नियन्त्रणमा लिएको हो। यस प्रकरणमा ७ जना चिनियाँ, भारतीय र नेपाली गरी २३ जना प्रहरीको नियन्त्रणमा छन्। गत साउन २ गते त्रिभुवन अन्तर्राष्ट्रिय विमानस्थलबाट भन्सार चेकजाँच पास भई बाहिरिएको सुन राजस्व अनुसन्धान विभागको टोलीले बरामद गरेको थियो। स्कुटर र मोटरसाइकलको ब्रेक सुमा लुकाएर ल्याइएको सुन एक क्विन्टर बढी रहेको बताइएको थियो। नेपाल राष्ट्र बैंकको टक्सार महाशाखाले मंगलबार सुन पगालेर जोखेको थियो। जोख्दा ६० केजी ७ सय ८९ ग्राम तौल आएको थियो। पक्राउ परेकाहरू विरुद्ध संगठित अपराध र राजस्व छलीको कसुरमा सीआईबीले अनुसन्धान गरिरहेको छ।"
पर्यटकलाई पदमार्ग,"भोजपुर : ऐतिहासिक हतुवागढी क्षेत्रमा आन्तरिक तथा बाह्य पर्यटक भित्र्याउन पदमार्गको प्रवद्र्धन थालिएको छ। हतुवागढी गाउँपालिकाको जोरआहाले, शंखामचुली र दिमालुङमा पर्यटकीय पदमार्ग निर्माण सुरु गरिएको हो। प्राकृतिक सौन्दर्यले भरिपूर्ण उक्त क्षेत्रमा गाउँपालिकाले १ करोड ३४ लाख रुपैयाँको लागतमा पदमार्ग निर्माण गर्ने जनाइएको छ। हतुवा क्षेत्रलाई मुख्य पर्यटनसँग जोड्ने लक्ष्यले पदमार्ग निर्माण थालिएको गाउँपालिकाले जनाएको छ। विशेषगरी आन्तरिक तथा बाह्य पर्यटन भित्र्याएर गाउँपालिकालाई आर्थिकोपार्जनसँग जोड्न सकिने गाउँपालिकाका प्रमुख प्रशासकीय अधिकृत महेश निरौलाले बताए। गाउँपालिकालाई मुख्य पर्यटकीय क्षेत्रको रूपमा विकास गर्न बहुप्रतिष्ठित पर्यटकीय पदमार्ग निर्माणमा लागेका छौं, उनले भने, पदमार्गको करिब ६ किलोमिटर निर्माणकार्य अन्तिम चरणमा छ। यसको थप विस्तार तथा विकासका लागि बजेट विनियोजन गरेका छौं। यो आर्थिक वर्षमा पदमार्गको थप विकास तथा विस्तारका लागि गाउँपालिका र केन्द्र सरकारको साझेदारीमा १ करोड ५० लाख रुपैयाँ बजेट विनियोजन भएको निरौलाले जानकारी दिए। पूरै गाउँपालिकालाई नै पर्यटनसँग जोड्ने भएकाले पदमार्गलाई गौरवको आयोजनाको रूपमा राखेर काम अघि बढाइएको गाउँपालिका अध्यक्ष प्रेमकुमार राईले बताए। अध्यक्ष राई भन्छन्, भोजपुरलाई तराईसँग जोड्ने चुहारको निर्माणाधीन पक्की पुल बनेपछि पर्यटन प्रवद्र्धनमा सहज हुनेछ। भविष्यमा आन्तरिक तथा बाह्य पर्यटनको दृटिकोणले गाउँपालिकाको विकासमा यसले महŒवपूर्ण भूमिका खेल्नेछ। हतुवागढी पोखरीलाई आधार मानेर पदमार्ग निर्माण भइरहेको छ। दूधकोसी नदीको चुहारमा पक्की पुलको काम सकिएपछि धरान, इटहरी, विराटनगरबाट ६५ किलोमिटर दूरीमा रहेको गाउँपालिकाको केन्द्र घोडेटारमा पर्यटकको आगमनमा वृद्धि हुने अध्यक्ष राईले सुनाए। पदमार्गबाट मनोरम हरियाली पहाडी थुम्कासँगै खर्कहरूको दृश्यले पर्यटकलाई मोहित गराउँछ। दक्षिणी क्षेत्रबाट तराई जिल्लाबाट नजिक पर्ने भएकाले दूधकोसी नदीमा पुल निर्माणपछि यहाँ पर्यटकको संख्या बढ्ने देखिन्छ। यहाँ आउने पयर्टकलाई दुई दिनसम्मको पदमार्गलाई विस्तार थालिएको गाउँपालिकाले जनाएको छ। विशेषगरी भोजपुरको ऐतिहासिक किरात राजाहरूले शासन गरेको गढी अर्थात् क्षेत्र पनि पदमार्गले जोड्ने भएकाले यहाँको ऐतिहासिकताको पनि जगेर्ना भइरहने वडा९ का वडाध्यक्ष सञ्जल राईले बताए। पदमार्गको माध्यमबाट ऐतिहासिक हतुवाको प्रवद्र्धन हुने उनले बताए। यहाँका ऐतिहासिक क्षेत्रको विकासमा ध्यान दिएका छौं। यसलाई पर्यटकीय क्षेत्र बनाएर गाउँपालिकाको आर्थिक पक्षमा जोड्न लागि परेका छौं। वडाध्यक्ष राईले भने पदमार्गको विकाससँगै हतुवा क्षेत्रका सम्पूर्ण ऐतिहासिक, सांस्कृतिक र धार्मिक क्षेत्रको पनि प्रवद्र्धनमा टेवा पुग्ने देखिन्छ। यसलाई ऐतिहासिक पदमार्गको रूपमा विस्तार गर्ने लक्ष्य लिइएको छ। घोडेटार बजारबाट नजिक रहेको पदमार्गमा घुम्न आउने आन्तरिक पर्यटक बढ्दै छन्। समुद्री सतहदेखि करिब १ हजार ८ सय ६५ मिटरको उचाइमा रहेको पदमार्गको शंखामचुली डाँडाबाट तराई फाँट, विभिन्न मनोरम हिमशृंखला नियाल्न सकिन्छ। जैविक विविधता र सुन्दरताले पदमार्गको थप सौन्दर्य बढाएको छ। प्रचारप्रसारको कमीले गर्दा ओझेलमा परेको पदमार्गको प्रवद्र्धनमा लाग्नुपर्ने गाउँपालिकाकी उपाध्यक्ष सुनिता किरातीले सुझाइन्।"
समाजवादी मोर्चाको बैठक बस्दै,"काठमाडौं : समाजवादी मोर्चाको बैठक भोल (आइतबार) बस्ने भएको छ। नेकपा एकीकृत समाजवादीका प्रवक्ता जगन्नाथ खतिवडाले भोलि साँझ ६ समाजवादी मोर्चाको बैठक बस्ने जानकारी दिए। उनका अनुसार समाजवादी मोर्चाको बैठक नेकपा एकीकृत समाजवादीको पार्टी कार्यालयमा बस्ने छ। बैठकमा मोर्चामा आबद्ध दलहरूका शोर्ष नेताहरूको उपस्थिति रहने छ। यसअघि पनि समाजवादी मोर्चाको बैठक नेकपा एकीकृत समाजवादीकै पार्टी कार्यालयमा बसेको थियो। बैठकमा प्रधानमन्त्रीसमेत रहेका नेकपा माओवादी केन्द्रका पुष्पकमल दाहाल, नेकपा एकीकृत समाजवादीका अध्यक्ष माधव कुमार नेपाल, जनता समाजवादी पार्टीका अध्यक्ष उपेन्द्र यादव, नेकपाका महासचिव नेत्रविक्रम चन्दलगायत शीर्ष नेताहरूको उपस्थिति रहने बताइएको छ। यसअघि सोमबार बैठक बस्ने भनिएकोमा सच्याइएको छ सम्पादक"
असन्तुष्ट पक्षले गठन गरे नेपाल सदभावना पार्टी,"राजविराज : नागरिक उन्मुक्ति पार्टीमा समाहित भएपछि असहमति जनाउँदै आएका नेपाल सद्भावना पार्टीका असन्तुष्ट पक्षले शनिबार राजविराजमा नेपाल सद्भावना पार्टी केन्द्रीय समिति गठन गरेको छ। केन्द्रीय समिति गठनका लागि नेपाल सद्भावना पार्टीका संस्थापक गजेन्द्रनारायण सिंहको कर्मभूमि राजविराजलाई नै उनीहरूले रोजे। यसअघि साउन १४ गते नेसपाका अध्यक्ष रामकुमार महतो र नागरिक उन्मुक्ति पार्टीका अध्यक्ष रेशमलाल चौधरीले एकता घोषणाको सम्झौता पत्रमा हस्ताक्षर गरी जनकपुरधाममा पार्टी एकिकरणको घोषणा गरेका थिए। घोषणामा असहमति राख्दै आएका पार्टी पदाधिकारी, सदस्यहरूको बैठकले शनिबार गरेको निर्णय सार्वजनिक गर्दै नेसपाले नागरिक उन्मुक्ति पार्टी प्रवेश गरेका पार्टी पदाधिकारीहरूलाई पार्टीबाट निष्काशन गरेको जनाएको छ। राजविराजमा सम्पन्न भेलाले दशरथ यादवको अध्यक्षतामा २८ सदस्यीय नेसपा केन्द्रीय कार्य समिति गठन गरेको सो पार्टीले जनाएको छ। गठित समितिको वरिष्ठ उपाध्यक्षहरूमा वालकेश्वर ठाकुर, उपाध्यक्षहरूमा रामपृत यादव, मिश्रीलाल मण्डल, महिला उपाध्यक्षमा भेडिहर चन्द्रिका, महासचिवमा दिनेश्वर झा, सह महासचिवमा रामनरेश प्रसाद कोइरी, सहमहासचिवमा रवीन्द्र कुमार चौधरी, सहमहासचिवमा मुरारीलाल कर्ण, सचिवमा रामकुमारी महतो, प्रवक्तामा नरेश यादव र कोषाध्यक्षमा सुनिता देवी महतोलाई चयन गरिएको अध्यक्ष यादवले बताए। यसैगरी संघीय सदस्यहरूमा सहजाद मियाँ, सत्यनारायण प्रसाद रौनियार, अनिता ठाकुर, जिवछ प्रसाद यादव, वृजेस पाण्डे, सुनिल यादव, रणधिर कर्णा, सुवि यादव, रामदहिन यादव, नन्दिनी झा, ललिता देवी महतो, रामनारायण यादव, अरुणलाल दास, लक्षणादेव यादव र विरेन्द्र कुमार महतो रहेका छन्।"
अदालतको आदेशप्रति एकीकृत समाजवादीको टिप्पणी पूर्व प्रधानमन्त्रीमाथि नै छानविन गर्नू भनेको होइन,"काठमाडौं : नेकपा एकीकृत समाजवादीले पोलिटव्युरो र केन्द्रीय कमिटी बैठकका लागि एजेण्डा तय गरेको छ। पार्टी प्रवक्ता जगन्नाथ खतिवडाले भोलि (आइतबार)देखि सुरू हुने पोलिटव्युरो र भदौ ५ देखि सुरु हुने केन्द्रीय कमिटी बैठकको एजेण्डा तय भएको बताए। शनिबार बसेको सचिवालय बैठकले दुबै बैठकका लागि एजेण्डा तय गरेको उनले बताए। उनले बैठकमा वर्तमान राजनीतिक परिस्थिति र पार्टीको आगामी कार्यनीतिका विषयमा छलफल गर्ने एजेण्डा तय भएको बताए। उनले भोलिदेखि दुई दिन पोलिटव्युरो र भदौ ५ देखि ७ गतेसम्म केन्द्रीय कमिटी बैठक बस्ने बताए। 'आजको बैठकले पोलिटव्युरो र केन्द्रीय कमिटी बैठकको एजेण्डाका विषय टुंगो लगाएको छ। केन्द्रीय कमिटीमा प्रस्तुत गरिने एजेण्डाहरू पोलिटव्युरो बैठकमा पनि छलफल हुन्छ,' उनले भने। बैठकमा ललिता निवास जग्गा प्रकरणमा सर्वोच्च अदालतले दिएको आदेशका विषयमा पनि छलफल भएको बताइएको छ। प्रवक्ता खतिवडाले अध्यक्ष नेपालको बचाउ गर्दै सर्वोच्च अदालतले नाम तोकेर कुनै आदेश नदिएको बताए। 'छानविन आवश्यक परे कसैलाई नछोड्नु भनेको हो। पूर्वप्रधानमन्त्री माधव कुमार नेपालमाथि नै छानविन गर्नू भन्ने आदेश दिएको होइन,' उनले भने।"
सरकारको उपलब्धिबारे समीक्षा हुनुपर्छ : रक्षामन्त्री खड्का,"भैरहवा : उपप्रधानमन्त्री एवं रक्षामन्त्री पूर्णबहादुर खड्काले चुनावका लागि नभई संविधान रक्षाका लागि गठबन्धन गरिएको बताएका छन्। उनले जनताको अधिकारलाई हातमा लिने तत्कालीन सरकार प्रमुखको नियत रोक्नका लागि गठबन्धन गरिएको स्पष्ट पारे। नेपाली कांग्रेस ठूलो दल भए पनि पुस १० पछि कांग्रेस कार्यकर्तामा निरासा छाएको बताउँदै उहाँनले तत्कालीन प्रतिकूलतालाई सफलतापूर्वक अनुकूलतामा परिवर्तन गरेको जिकिर गरे। कांग्रेस क्षेत्र नं ३ को क्षेत्रीय सम्मेलन कार्यक्रमलाई सम्बोधन गर्दै कांग्रेस नेता खड्काले पुष्पकमल दाहाल प्रचण्ड नेतृत्वको सरकारमा कांग्रेसले राष्ट्रपतिदेखि चारवटा प्रदेशमा नेतृत्वसमेत गरेको बताए। 'प्रतिकूलतालाई अनुकूलतामा बदलेर कांग्रेससहितको सहभागितामा पुष्पकमल दहालको नेतृत्वमा संघदेखि प्रदेशसम्म अभियान चलायौं। यो चार महिना हामी सरकारमा रहेपछिको उपलब्धि समीक्षाको विषय हुनुपर्छ। केही कमीकमजोरी भए यसलाई सच्याउनुपर्छ,' उनले भने। मन्त्री खड्काले संघले बनाउनुपर्ने सबै संघीय ऐनहरूलाई सरकारले प्राथमिकतामा राखेर यसै अधिवेशनमा संसद्मा लैजाने बताए। उनले संघीय शिक्षा ऐन, संघीय निजामती सेवा ऐन र संघीय प्रहरी ऐन, समानान्तररूपमा अगाडि बढेको र चाँडै नै संसद्मा पेस गरिने बताए। उपप्रधानमन्त्री खड्काले ढिलोमा आठदश दिनभित्र संघीय शिक्षा ऐन पनि संसद्मा जाने बताए। उनले आवश्यक ऐन सके यसै अधिवेशनमा एवं अन्यलाई हिउँदे अधिवेशनमा पेस गर्ने लक्ष्यसहित सरकार अगाडि बढेको बताए। ऐनहरू संसद्मा पेस गर्नुअघि सरोकारवाला निकायसँग आवश्यक छलफल गरी अगाडि बढ्ने उनले बताए।"
सामुदायिक विद्युतीकरणलाई थप विस्तार गर्छौँ : मन्त्री बस्नेत,"पाटन : ऊर्जा, जलस्रोत तथा सिँचाइमन्त्री शक्तिबहादुर बस्नेतले सरकार सामुदायिक ग्रामीण विद्युतीकरण अभियानलाई थप व्यवस्थित गर्न तयार रहेको बताएका छन्। दक्षिण ललितपुर ग्रामीण विद्युत् सहकारी संस्था लिमिटेडमार्फत् विद्युतीकरणको १९औँ वर्ष पूरा भएको अवसरमा आयोजित कार्यक्रममा उनले जनतालाई विकास अभियानको साझेदार बनाउने पद्धतिलाई थप विस्तार गरिने विश्वास दिलाए। 'सरकारले सामुदायिक ग्रामीण विद्युतीकरण अभियानलाई साथ दिन्छ, संविधानले सार्वजनिकनिजी साझेदारीका साथै नागरिकको सहभागितामा गरिने विकासको अवधारणालाई प्रवर्द्धन गरेको छ। विद्युत् सहकारीले गरिरहेको कामलाई हामी राज्यकै हिस्साका रूपमा बुझ्छौं। विकासमा जनताको सहभागिता र अपनत्व, प्रतिफलमा साझेदारी सुनिश्चित हुनुपर्छ। हामीले यसलाई अझ बढी महत्त्व दिनुपर्छ,' उनले भने। मन्त्री बस्नेतले सामुदायिक विद्युतीकरणको महत्त्वपूर्ण भाग सहकारी भएको र यसले गरेको काम कदरयोग्य रहेको भन्दै सामुदायिक विद्युतीकरणको प्रशंसा गरे। जनताले चाहँदा व्यवस्था बदलिएको र त्यसैगरी आर्थिक, सामाजिक रुपान्तरणको अवस्था बदलिन पनि सक्छ भन्ने धारणा उनको थियो। सरकार जनतालाई खुसी बनाउने अभियानमा लागेकाहरूलाई पन्छाएर भारी बोक्न चाहँदैन भन्दै मन्त्री बस्नेतले नीतिको दास हुने होइन, जनताको जीवनमा परिवर्तन ल्याउने र खुसी बनाउनेतिर लाग्नुपर्नेतिर इंगित गर्दै सोहीअनुसार नीति, सिद्धान्त तय हुनुपर्नेमा जोड दिए।"
मल बिक्री वितरणमा सहकारीले बदमासी गर्यो : कृषि मन्त्री भुसाल,काठमाडौं : कृषि तथा पशुपन्छी विकासमन्त्री डा वेदुराम भुसालले किसानलाई मल बिक्री गर्ने क्रममा केही सहकारीले बदमासी गरेको बताएका छन्। शनिबार काठमाडौंमा समाजवादी सहकारी संगठन नेपालको बागमती प्रदेशस्तरीय भेला उद्घाटन गर्दै मन्त्री भुसालले कृषि सामाग्री र साल्ट ट्रेडिङबाट अनुदानमा किनेर सहकारीले व्यापारीलाई महँगोमा बिक्री वितरण गर्दा त्यसको असर किसानलाई परेको बताए। उनले संघीय सरकारले मल भित्र्याउनेमात्रै गरेको वितरणको जिम्मा प्रदेश र स्थानीय तहलाई दिएको जिकिर गरे। स्थानीय तहले पनि सहकारीलाई मल बिक्रीको जिम्मा दिँदा गडबढी भएको उनले बताए। मन्त्री भुसालले लम्पी स्किन रोग निकै पहिलेदेखि नै नेपालमा भित्रिएको भन्दै आफुहरु सरकारमा पुगेपछि खोप लगाउने र थप उपचार गर्ने काम भएकाले करिब नियन्त्रणमा आएको दाबी गरे। उनले खेतीयोग्य जमिनमध्ये १० लाख ३० हजार बाँझो रहेकाले धान आयात रोक्नै नसकिने बताए। उनले बाँझो जमिनको खेतीका लागि बजेटमा पनि उपयुक्त व्यवस्था गरेको कारण सामूहिक खेतीको अवधारणामा अघि बढ्न सकिने जिकिर गरे। उनले सिंचाई नपुगेका स्थानमा समेत सिंचाईको व्यवस्था गरेर बाँझो जमिनलाई खेती योग्य बनाइने बताए।
संसदको अवरोध नियमसंगत छैन : सुवास नेम्वाङ,काठमाडौं : नेकपा (एमाले) संसदीय दलका उपनेता सुवास नेम्वाङले संसदको अवरोध नियमसंगत नरहेको बताएका छन्। संघीय संसद सचिवालयले शनिबार काभ्रेको धुलिखेलमा आयोजना गरेको संसद् र सञ्चार सम्बन्ध विषय अन्तर्क्रियामा बोल्दै नेम्वाङले संविधानले अवरोध गर्ने कुरालाई अनुमति नदिएको र नियमले पनि अवरोधको कल्पना नगरेको भन्दै संसदको अवरोध नियमसंगत नरहेको बताए। नियमसंगत नहुँदा राजनीतिकरूपमा गरिने अवरोधको औचित्य पुष्टि गर्ने जिम्मेवारी सम्बन्धित दलको भएको उनले बताए। नेम्वाङले बहुमत नभएको दलले सरकारले आफ्नो कुरा नसुनेपछि राजनीतिक रूपमा संसद् अवरोध गर्ने गरेको बताए। उनले जनताले जनताका लागि बनाएको संविधानको सफल कार्यान्वयनका लागि सबै दलहरू पनि गम्भीर हुनुपर्ने बताए।
भ्रष्टाचारमा मुछिएकाहरूको भारी बोकिन्न : महामन्त्री थापा,"इलाम : नेपाली कांग्रेसका महामन्त्री गगनकुमार थापाले भ्रष्टाचारमा मुछिएका व्यक्तिहरूको भारी आफ्नो पार्टीले बोकेर नहिँड्ने बताएका छन्। ललिता निवास प्रकरणमा संलग्न भनिएकाहरूको फाइल नखोल्ने भनेर बाहिर आएको समाचारप्रति महामन्त्री थापाले गठबन्धनमा रहेर यस्तो निर्णय गर्न नहुने बताए। उनले भने, 'अपराध गर्ने मान्छे पर्छ, यसमा कसैले टाउको दुखाउनु हुँदैन।' नेपाललाई भ्रष्टाचारमुक्त देश बनाउन पहल सबै मिलेर गर्नुपर्नेमा जोड दिँदै उनले कांग्रेसको बैठक सामाजिक सञ्जालमार्फत प्रत्यक्ष प्रसारण भएजस्तो अब गठबन्धनको बैठक पनि प्रत्यक्ष जनतामाझ पुर्याउन आँट गर्नुपर्ने बताए। भ्रष्टाचारमा जोडिएका जोकोहीलाई छाड्न र उन्मुक्ति दिन नहुने उनको भनाइ छ। महामन्त्री थापाले जोसुकैसँग जोडिएका विषय पारदर्शी हुनुपर्ने औँल्याए। अब पार्टीको मात्र नभएर गठबन्धन वा जुनसुकै राष्ट्रिय सवालमा भएका निर्णयसमेत पारदर्शी बनाउनुपर्नेमा उनले जोड दिए। नेपाली कांग्रेस इलाम नगर कार्यसमितिको दोस्रो नगर सम्मेलन उद्घाटनका क्रममा महामन्त्री थापाले जनता र युवा पिँढीमा रहेको नैराश्यता अन्त्य गर्न कांग्रेसले पहल गर्नुपर्नेमा जोड दिए। इमानदार भएर काम गरेमा परिवर्तन सम्भव हुने उनको भनाइ छ।"
प्रचण्ड कांग्रेस र एमालेको पनि नेता हो : वर्षमान पुन,"काठमाडौं : नेकपा माओवादी केन्द्रका उपमहासचिव वर्षमान पुनले प्रधानमन्त्री एवं पार्टी अध्यक्ष पुष्पकमल दाहाल 'प्रचण्ड' नेपाली कांग्रेस र एमालेको समेत नेता भएको बताएका छन्। उनले माओवादी तेस्रो शक्ति भए पनि अफ्ठ्यारो स्थितिमा कांग्रेस र एमालेलेलाई प्रचण्डलाई नै खोज्दै आउने गरेको बताए। '३२ सिटसहित प्रतिनिधिसभामा हामी तेस्रो शक्ति छौं। तर सरकारको नेतृत्व गरिरहेका छौं। राष्ट्रिय राजनीतिमा सकालीन नेता प्रचण्ड नै हो,' उनले भने, 'कांग्रेसएमालेले बेलाबेला गाली गर्छन्, तर अफ्ठ्यारो पर्दा निकासका लागि प्रचण्ड नै खोज्ने स्थिति छ। 'सरकारले सुशासन र शुद्धीकरणको कामलाई अघि बढाएको छ। सुशासनको जगमा समृद्धि हासिल गर्नेतिर सरकारको काम निर्देशित छ। इतिहासमा पहिलोपटक सरकार पपुलर (लोकप्रिय) भएको छ,' उनले भने। पुनले मुलुकलाई सही नेतृत्व गर्नसक्ने शक्ति आफ्नो दल र नेता प्रधानमन्त्री प्रचण्ड भएको बताए। सुशासनका लागि काम गर्दा कहिले प्रतिपक्ष र कहिले सरकारमै सहकार्य गरिरहेका रानजीतिक शक्ति आफूहरूसँग चिढिएको उनले बताए। बालुवाटारस्थित ललिता निवासको सरकारी जग्गा हिनाहिना प्रकरणको छानबिन अघि बढ्दै गरेका बेला एमालेले बहुमत जुटाउन प्रयास गरेको खुलासा पुनले गरे। तर तत्काल सत्तारुढ दलका शीर्ष नेता बसेर त्यस्तो प्रयास विफल पारिएको उनले बताए। सरकारले सुशासनका लागि काम गर्दा कहिले सरकारमा भएको र कहिले प्रतिपक्षमा रहेका दल चिढिने अवस्था देखियो,' उनले भेन।"
पार्टीको जग भ्रातृ सङ्गठन भएकाले यसलाई चलायमान बनाउँछु : महामन्त्री थापा,केही शुभेच्छुक संस्थाको जिल्ला तथा केन्द्रीय महाधिवेशन भइसके पनि भ्रातृ सङ्गठनहरुको महाधिवेशन गराउन पार्टीले पहल गर्नुपर्ने उनको भनाइ छ । यसमा आफ्ना तर्फबाट आफू लाग्ने र आफ्नो ठाउँबाट सबै लाग्न जरुरी रहेको उनको भनाइ छ । मङ्गलबारे : नेपाली कांग्रेसका महामन्त्री गगन थापाले पार्टीका भ्रातृ सङ्गठन तथा शुभेच्छुुक संस्था चलायमान बनाउन आफू लाग्ने बताएका छन्। इलाममा जिल्ला कार्य समितिले आयोजना गरेको कार्यकर्ता भेटघाट कार्यक्रमलाई सम्बोधन गर्दै आज उनले पार्टीको सबैभन्दा पहिलो जग नै भ्रातृ तथा शुभेच्छुक संस्था भएकाले यसलाई चलायमान बनाउनुपर्नेमा जोड दिए। केही शुभेच्छुक संस्थाको जिल्ला तथा केन्द्रीय महाधिवेशन भइसके पनि भ्रातृ सङ्गठनहरुको महाधिवेशन गराउन पार्टीले पहल गर्नुपर्ने उनको भनाइ छ । यसमा आफ्ना तर्फबाट आफू लाग्ने र आफ्नो ठाउँबाट सबै लाग्न जरुरी रहेको उनको भनाइ छ । नेपाली कांग्रेस विधानअनुरुप चलेमा र अवसरको सदुपयोग गरेर अगाडि बढ्न सके अझ धेरै ठूला एवम् थुप्रै अवसर आउने उनको भनाइ छ । उहाँले कांग्रेस आफैँ सक्षम भएका कारणले पनि आगामी चुनावमा एक्लै जाने आँट गर्नुपर्ने बताए। कांग्रेसका नेतृत्वमा जितेका स्थानीय तह तथा प्रदेश सरकारले जनताको कामलाई प्राथमिकताका साथ गर्न सके पनि आगामी चुनाव जित्न सहज हुने उनको भनाइ छ । नेपाली कांग्रेस इलाम नगरपालिकाको नगर सम्मेलन उद्घाटन गर्न इलाम आएका उनले शुक्रबार सूर्योदय नगरपालिकाको फिक्कलमा समेत कार्यकर्ता भेटघाट गरेका थिए।
संसदमा उठेका विषयलाई सरकारले नजरअन्दाज गर्न मिल्दैन : एमाले सचेतक,बुटवल : नेकपा एमालेका सचेतक महेश बर्तौलाले संसदमा उठेका विषयलाई सरकारले नजरअन्दाज गरेर गैरजिम्मेवार बन्न नमिल्ने बताएका छन्। बुटवलमा आयोजित पत्रकार भेटघाटमा उनले संसद् अवरोधको कारक सरकार भएको आरोप लगाउँदै संसद् खुलाउने जिम्मेवारी र दायित्व पनि सरकारकै भएको बताए। सचेतक बर्तौलाले जनप्रतिनिधिले आफ्ना माग राख्दा प्रतिपक्षले संसद् अवरोध गर्यो भनेर सरकार र गठबन्धनले भ्रम फैलाएको आरोप लगाए। प्रतिपक्षी दलले उठाएका मागमा सरकार जिम्मेवार र जवाफदेही हुनुपर्ने तर सरकार संविधान र संसदीय मूल्यमान्यता विपरीत अगाडि बढेकाले संसद् अवरोध हुन पुगेको उनको भनाइ थियो। उनले नेकपा एमालेले उच्चस्तरीय छानबिन आयोग बनाउनुपर्ने आवाज संसदमा उठाउँदै आएकोमा सरकारले त्यसमा कुनै चासो नदिनु कहीँ न कहीँ संलग्नता भएको शंका उत्पन्न भएको बताए। उनले सरकार जति लम्बिन्छ त्यति नै राष्ट्रलाई ठूलो घातक हुने बताए।
"राज्यका जिम्मेवार संयन्त्रहरूले काम गरिरहेका छन्, उच्चस्तरीय समिति आवश्यक छैन : गृहमन्त्री श्रेष्ठ","कास्की : उपप्रधानमन्त्री तथा गृहमन्त्री नारायणकाजी श्रेष्ठले सुन काण्डको अनुसन्धानलाई अन्तिम निष्कर्षमा पुर्याएर यसको नेटवर्कको पहिचान गरी दोषीमाथि कारबाही गरिने बताएका छन्। राज्यको व्यावसायिक, पेसागत रुपमा दक्ष र जिम्मेवार संरचना र संयन्त्रहरूले काम गरिरहेकाले सुन काण्डको अनुसन्धानका लागि अर्को उच्चस्तरीय समिति बनाउन आवश्यक नरहेको उनले बताए। पोखरा अन्तर्राष्ट्रिय विमानस्थलमा आयोजना गरेको पत्रकार भेटघाटमा गृहमन्त्री श्रेष्ठले सुन काण्डको सिआइवीले अनुसन्धानको प्रक्रिया अघि बढाउँदा दोषीहरू पत्ता लाग्ने र उनीहरूलाई कानुनको दायरामा ल्याउन सकिने बताए। 'यससघि यस्तै काण्डमा संसद्बाट समिति बनाइएयो, समितिको रिपोर्ट आयो, सिद्धियो, अर्को एकपटक केपी ओली प्रधानमन्त्री भएका बेला ३३ किलो सुन काण्डका लागि छानबिन समिति बनाइयो, समितिको रिपोर्ट आयो अन्य केही पनि आएन, न सुन आयो, न सिफारिस कार्यान्वयन भयो, त्यसैले हामीले अनुसन्धानका लागि विकसित गरेका हाम्रा दक्ष संरचनाले अनुसन्धान र अभियोजनको दुवै प्रक्रिया अघि बढाउँछ, त्यसैलाई नै जिम्मेवारी दिनु उपयुक्त हुन्छ,' उनले भने। उपप्रधानमन्त्री श्रेष्ठले सुशासन र भ्रष्टाचारविरुद्धको अभियान अघि बढाउने प्रक्रियाले निरन्तरता पाइरहेका बेलामा प्रमुख प्रतिपक्षी दलबाट संसद् अवरोध हुनु दुःखद भएको उल्लेख गरे। उनले सरकारको अभियानमा सबै पक्षले साथ र सहयोग गर्नु आवश्यक रहेकामा जोड दिए। त्रिभुवन अन्तर्राष्ट्रिय विमानस्थलको सम्पूर्ण सुरक्षा र व्यवस्थापनलाई समीक्षा गरेर नयाँ नीति तथा योजनाअनुसार अगाडि बढाइने उनले बताए। प्रधानमन्त्री पुष्पकमल दाहाल नेतृत्वको वर्तमान गठबन्धन सरकारलाई अझै व्यवस्थित गरेर निरन्तरता दिइने बताए। उनले भने, 'सरकारले चालेको कदम कुनै पनि हालतमा विश्राम हुँदैन, गठबन्धनको सरकारलाई पनि अझ व्यवस्थित ढंगले अगाडि बढाउने, निरन्रता दिने र सरकारले अहिले चालेको सुशासनको अभियान जुन समृद्धिका आधारका लागि गरिरहेका छौं। त्यसलाई पनि निरन्तरा दिने गरी अघि बढेका छौं।'"
बलात्कार आरोपमा युवा संघका बेलबारी अध्यक्ष पक्राउ,विराटनगर : नेकपा (एमाले)को भातृ संगठन युवा संघका बेलबारी नगर अध्यक्ष ३४ वर्षीय काशीराज तामाङलाई प्रहरीले पक्राउ गरेको छ। मोरङको बेलबारी नगरपालिका१० घर भएका उनलाई बलात्कार आरोपमा प्रहरीले साउन ३२ गते बिहीबार पक्राउ गरेको हो। आफूलाई असार २ गते बलात्कार गरेको भनेर २० वर्षीया युवतीले किटानी जाहेरी दिएपछि पक्राउ गरिएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार तामाङविरुद्ध साउन २४ गते किटानी जाहेरी परेको थियो। तामाङ रेस्टुरेन्ट पनि चलाउँछन्। उनीविरुद्ध जबरजस्ती करणी मुद्दा चलाउन म्याद थप गरेर घटनाको अनुसन्धान सुरु गरिएको डीएसपी दाहालले बताए।
चार्जमा रहेको मोबाइलबाट फोन गर्दा करेन्ट लागेर मृत्यु,उदयपुर : चार्जमा लगाएको मोबाइलबाट फोन गर्दा करेन्ट लागेर उदयपुरमा एक जनाको मृत्यु भएको छ। शनिबार बिहान ११ बजे चार्जमा राखेको मोबाइलबाट कुरा गर्ने क्रममा करेन्ट लाग्दा उदयपुरगढी गाउपालिका७ चम्पेडाडाका ६८ वर्षीय ओमान सिङ भुजेलको मृत्यु भएको हो। जिल्ला प्रहरी कार्यालयका प्रहरी नायब उपरीक्षक हरिनन्दन चौधरीका अनुसार चार्जमा राखेर फोनमा कुरा गर्दै गर्दा अकस्मात् करेन्ट प्रवाह हुँदा उनको मृत्यु भएको हो। शव पोस्ट मार्टमका लागि जिल्ला अस्पताल ल्याइएको छ। घटनाको थप अनुसन्धान भइरहेको प्रनाउ चौधरीले जानकारी दिए। भुजेल सत्यवती आधारभूत विद्यालय घ्याम्पेका कार्यालय सहयोगी रहेको प्रअ गोपी मिजारले बताए।
"विराटनगरको अस्पतालबाटै बच्चा गायव, कोसीका पूर्वमेसु र बाबु पक्राउ","विराटनगर : विराटनगरको ग्रीनक्रस अस्पतालमा अविवाहित युवतीबाट जन्मिएको बच्चा गायव भएको घटना बाहिरिएको छ। प्रहरीका अनुसार विराटनगर महानगरपालिका९ मा रहेको अस्पतालबाटै बच्चा गायव बनाइएको हो। २६ वर्षीया युवतीले सोही अस्पतालमा नवजात शिशु (छोरी) जन्माएकी थिइन्। प्रेमीसँगको शारीरिक सम्पर्कबाट गर्भवती भएकी युवतीलाई गत असार १३ गते दिउँसो अस्पतालमा भर्ना गरिएको थियो। भोलिपल्टै उनले नर्मल डेलिभरीमार्फत छोरीलाई जन्म दिएकी हुन्। प्रहरीका अनुसार भोजपुरको हतुवागढी गाउँपालिका४ घर भएका २७ वर्षीय गोविन्द राई र ती युवती २ वर्षदेखि प्रेम सम्बन्धमा रहेको खुलेको छ। दुई जनाबीचको सम्बन्धबाट गर्भ बसेपछि गोविन्दले प्रेमिकालाई विराटनगर लिएर आएको खुलेको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार सुरुमा ग्रीनक्रस अस्पतालनजिकै रहेको दिपेश मेडिकल क्लिनिकमा लिएर गएको खुलेको छ। उक्त क्लिनिकमा प्रसूति तथा स्त्रीरोग विशेषज्ञ डा तपेश्वरलाल कर्णले गर्भवतीको परीक्षण गरेका थिए। लगत्तै उनले युवतीलाई प्रसूतिका लागि अस्पताल भर्ना गरेको पाइएको डीएसपी दाहालले बताए। वास्तविक परिचय लुकाएर अस्पताल भर्ना गरेको पाइएको छ। अस्पतालको रेकर्डमा गोविन्दको नाम मानबहादुर तामाङ र युवतीको फूलकुमारी तामाङ तथा ठेगाना सुनसरीको रामधुनी११ उल्लेख छ। ब्यथा लाग्ने औषधि खुवाएर प्रसूति गराएपछि युवतीलाई अस्पतालले असार १४ गते दिउँसो डिस्चार्ज दिएको प्रहरीले जनाएको छ। अस्पतालले बिदा दिएपछि आफूलाई प्रेमीले इटहरी लिएर गएको युवतीले बताएकी छन्। बच्चा बिना नै टेम्पोमा राखेर उहाँ(गोविन्द)ले मलाई इटहरी पुर्याउनु भयो। बसपार्क छेउको होटलमा कोठा लिएर राख्नु भयो। बच्चा खोइभन्दा अस्पतालमै छ भन्नु भयो। दुई दिनपछि (असार १६ गते) मेरो काम छ, बस्दै गर्नु भन्दै होटलबाट निस्किनु भयो। त्यसपछि फर्किएर आउनु भएन। होटलको नाम मलाई थाहा छैन, टेलिफोन सम्पर्कमा युवतीले भनिन्। होटलमा अलपत्र छाडेर हिँडेका गोविन्द फर्किएर नआएपछि आफू सुनसरीको सोनापुर आएर बसेको उनले सुनाइन्। उनले गोविन्दले छाडेर गएको खर्च सकिएकाले ८ दिनपछि आफूले होटल छाडेको र सोनापुरमा डेरा लिएर बसेको बताइन्। मैले जिउँदै बच्चा जन्माएकी हुँ। छोरी जन्मिएको भनेर नर्सहरुले भने। पछि डिस्चार्ज गर्दा बच्चा दिएनन्। गोविन्दले नै बच्चा राख्ने व्यवस्था मिलाएजस्तो लाग्यो, उनले भनिन्, मैले जन्माएको बच्चा अहिलेसम्म मेरो साथमा छैन। अस्पतालबाटै गायव बनाइयो। सुत्केरी अवस्थामा गोविन्दले पनि छाडेर हिँडेपछि अलपत्र परें। धेरै पीडा सहेर बसें। बिहे गर्ने प्रलोभन देखाएका गोविन्दले सुत्केरी अवस्थामा आफूलाई अलपत्र पारेर हिँडेको र अस्पतालसँगको मिलेमतोमा बच्चासमेत गायव बनाएको गुनासो उनको छ। होटलमा अलपत्र छाडेर गएका प्रेमी नफर्किएपछि उनी प्रहरीको शरणमा पुगेकी थिइन्। उपचारमा संलग्न चिकित्सक र प्रेमविरुद्ध साउन ३२ गते बिहीबार जिल्ला प्रहरी कार्यालय मोरङमा किटानी जाहेरी दिइन्। प्रहरीले अन्दाजी ६८ वर्षीय डा कर्ण र उनका प्रेमी (बच्चाको बाबु) भनिएका गोविन्दलाई पक्राउ गरेको छ। प्रसूति तथा स्त्रीरोग विशेषज्ञ डा कर्ण विराटनगरस्थित कोसी अस्पतालका पूर्वमेडिकल सुपरिटेन्डेन्ट (पूर्वमेसु) हुन्। सरकारी सेवाबाट अवकाश पाएका उनले दिपेश मेडिकल नामक क्लिनिक चलाउँदै आएका थिए। उनी ग्रीनक्रस अस्पतालमा पनि काम गर्छन्। डीएसपी दाहालका अनुसार दुवै जनालाई शुक्रबार साँझ पक्राउ गरिएको हो। प्रहरीले पक्राउ गरेपछि उच्च रक्तचाप र मधुमेहको समस्या रहेको भन्दै उपचारका लागि डा कर्ण कोसी अस्पतालमा भर्ना भएका छन्। प्रहरीकै निगरानीमा उनको उपचार भइरहेको छ। उपचाररत रहेका कारण सोधपुछ गर्न र घटनाका बारेमा सबै कुरा बुझ्न पाइएकै छैन, डीएसपी दाहालले भने, प्रारम्भिक अनुसन्धानबाट डा कर्णले नै युवतीलाई प्रसूतिका लागि अस्पताल भर्ना गरेको भन्ने खुलेको छ। उनका अनुसार डा कर्णले ८ महिना पूरा भएर ९ महिना लागेको बच्चा अभिभावकलाई बुझाइसकिएको बताएका छन्। तर, पक्राउ परेका गोविन्द र युवतीले बच्चा आफूहरूसँग नरहेको बताएका छन्। दाहालका अनुसार चिकित्सकले युवतीलाई असहज भएकाले तत्कालै बच्चा बाहिर निकाल्नुपर्ने अवस्था आयो भनेर भनेका छन्। प्रारम्भिक सोधपुछका क्रममा उपचारका लागि आउँदा युवतीलाई सुत्केरी ब्यथा लागेको थियो भनेर चिकित्सकले भनेका छन्, उनले भने, बच्चा जन्मिएपछि बाबुलाई नै जिम्मा लगाएको दाबी गरेका छन्। तर, गोविन्दले भने अस्पतालबाट बच्चा आफूले जिम्मा नलिएको र प्रेमिकालाई लिएर इटहरीतिर गएको बताएको दाहालको भनाइ छ। उनका अनुसार बच्चा कहाँ पुर्याइयो भन्ने खुल्न बाँकी छ। दुवै जना(चिकित्सक र गोविन्द)लाई सँगै राखेर सोधपुछ गर्न पाए वास्तविकता खुल्यो थियो, दाहाल भन्छन्, चिकित्सक उपचाररत अवस्थामा रहेकाले त्यो सम्भव भइरहेको छैन। विवाहपूर्वको सम्बन्धबाट जन्मिएको बच्चा गायव बनाइएको भनेर युवतीले कारबाहीको माग राख्दै चिकित्सक र प्रेमविरुद्ध किटानी जाहेरी दिएको उनले बताए। युवतीले मिलेमतोमा बच्चा गायव बनाइएकाले खोजी पाउँ भनेर माग पनि गरेकी छन्। उनले बच्चा नर्सहरूले लिएर गएको र त्यसपछि आफूले नदेखेको बताइन्। बच्चा जन्मिएपछि नर्सहरूले लिएर गएको थाहा छ। अरु थाहा छैन, उनले भनिन्, मैले जन्माएको बच्चा आजसम्म पाइँन। उनले गोविन्दसँग २ वर्षदेखि आफू प्रेम सम्बन्धमा रहेको र बिहे गर्ने योजनामा रहेको पनि सुनाइन्। उनले बच्चा जन्माउनुपर्छ भनेर भोजपुरदेखि प्रेमी गोविन्दले नै विराटनगर ल्याएको पनि बताए। सुरुमा क्लिनिकमै चेकजाँच गरियो। त्यसपछि डाक्टरले अस्पताल लिएर गए। बच्चा जिउँदै जन्मिएको हो। अस्पतालले डिस्चार्ज दिएपछि बच्चा बिनानै मलाई इटहरी लगियो। होटलको कोठामा राखियो, उनले भनिन्, खर्च सकिएपछि होटलमा बस्न नसकेर बाहिर निस्किएँ। सोनापुरमा आएर भाडामा बसें। सुत्केरी अवस्थाकी मैले निक्कै कष्ट र हण्डर बेहोर्नु पर्यो। बच्चा नै गायव बनाइदिएपछि झन् पीडामा छु। इटहरीमा आफूलाई छाडेपछि मोबाइल अफ गरेर गोविन्द सम्पर्कविहीन बनेको उनले सुनाइन्। उनले प्रसूतिका लागि डा कर्णलाई ३५ हजार रुपैयाँ पनि तिरेको बताइन्। बच्चा कसले लग्यो भन्ने खुलेको छैन। फेला पनि पार्न सकिएको छैन, डीएसपी दाहालले भने, जीवितै बच्चा जन्मिएको भन्ने कुरा आएकाले खोजी भइरहेको छ। थप अनुसन्धानपछि वास्तविकता खुल्छ। उनले पक्राउ परेका चिकित्सक र गोविन्दविरुद्ध व्यक्ति बेपत्ता पारेको कसूरमा आइतबार अदालतबाट म्याद थप गरेर अनुसन्धान सुरु गरिने जानकारी दिए। अस्पतालका अध्यक्ष कृष्ण खवासले अस्पतालमा ९ सय ५० ग्रामको बच्चा जन्मिएको बताए। सामान्य प्रसूतिमार्फत बच्चा जन्मिएको हो। तौल कम र स्वास्थ्य अवस्था नाजुक रहेकाले उपचार गर्नसक्ने अवस्था भएन, उनले भने, एनआईसीयूमा भर्ना गरेर उपचार गर्नुपर्ने अवस्था आएकाले ग्रीनक्रसबाट रेफर गरियो। सुविधा सम्पन्न अस्पतालमा लैजानु भनेर बच्चा अभिभावकलाई नै जिम्मा लगाएका हौं। खवासले उपचार हुन नसकेपछि रेफर गरिएको बच्चा कसले कता लग्योभन्ने थाहा नभएको बताए। उनले अस्पतालबाट कुन चिकित्सकले रेफर गरेका हुन् र बच्चा जिम्मा लिने अभिभावक को हुन् भन्ने खुलाएनन्। हामीले उपचारका लागि अन्यत्र लैजानु भनेर रेफर गरेका हौं, खवास भन्छन्, अरू कुरा थाहा भएन।"
आइतबार देशका यी स्थानमा हुने छ वर्षा,"काठमाडौं : आइतबार देशभर आंशिकदेखि सामान्य बदली रहनेछ। मौसम पूर्वानुमान महाशाखाका अनुसार लुम्बिनी प्रदेशसहित देशका पहाडी भभागको केही स्थानहरूमा र बाँकी भूभागको थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। आइतबार राति कोशी, बागमती, गण्डकी र सुदूरपश्चिम प्रदेशका केही स्थानहरूमा तथा बाँकी प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी , बागमती र गण्डकी प्रदेशको एकदुई स्थानमा मेघ गर्जनचट्याङसहित भारी वर्षाको समेत सम्भावना रहेको महाशाखाले जनाएको छ।"
भासिएको सडकले सधैँ जोखिम,"धादिङ : धादिङको नीलकण्ठ नगरपालिका३ सिरानबजार आवतजावत गर्ने मुख्य सडक भासिन थालेको आठ वर्ष भएको छ। तर, दीर्घकालीन मर्मत नहुँदा आसपासका घर थप जोखिममा परेका छन्। जिल्लाको सदरमुकाम धादिङबेँसीको सिरानबजारस्थित मुख्य सडकको आधा भाग झन्डै डेढ मिटर तल भासिएको छ। सडक कुनापट्टि र सडकको तल रहेका करिब तीन दर्जन घर तथा संरचना जोखिममा परेका छन्। सडक भाँसिएर चिराचिरा परेको छ। सिरानबजार क्षेत्रमा आवातजावत गर्नै डरमर्दो भएको छ। भासिएको ठाउँबाट पानीभित्र पसेर सडकमा परेको चिरा बढ्न थालेपछि स्थानीय त्रसित भएका छन्। पैदल हिँड्न र गाडी हिँडाउन पनि निकै जोखिम रहेको स्थानीय स्थानीय देवी थापामगरले बताए। हुन त यसअघि सडक मर्मत नभएको होइन। थोपलखोला किनारबाटै बग्न सुरु गरेको जमिनमा देखावटी मर्मतले बर्सेनि जोखिम बढ्दै गएको हो। भासिन थालेको जमिन नै पत्ता लगाएर मर्मत थाल्नुपर्नेमा माटोले पुरेर तारजाली लगाउने र त्यही माथि कालोपत्रे छापिदिने काम भइरहेकाले हरेक वर्ष समस्या दोहोरिएको स्थानीय गणेशकुमार श्रेष्ठको भनाइ छ। सडक भासिएको क्षेत्रमा पुरूवा माटो भएका कारण जोखिम झनै बढेको पनि स्थानीयले बताएका छन्। माटोसमेत परीक्षण गरेर दीर्घकालीन रूपमै यसको मर्मत गरिदिन स्थानीयले माग गरेका छन्। साँघुरो स्थानलाई डाइभर्सन गरेर फराकिलो सडक बनाइएका कारण धादिङबेँसीको सिरानबजार चौतारोभन्दा माथिको भागमा पटकपटक सडक चिरा पर्ने समस्या देखिने गरेको छ। भासिएको सडकको बागमती प्रदेशका मुख्यमन्त्री शालिकराम जम्कट्टेलले आज निरीक्षण गरेका छन्। सिरानबजारमै आयोजित एक कार्यक्रममा सहभागी हुनु पुगेका मुख्यमन्त्री जम्कट्टेललाई स्थानीयले सडकमै रोकेर भत्किएको सडकको निरीक्षण गराएका हुन्। निरीक्षणपछि मुख्यमन्त्री जम्कट्टेलले विपद् कोषको बजेटबाट तत्काल मर्मत गरिदिने बताए। उनले सडक भासिएर जोखिमपूर्ण अवस्था बनेकाले यस क्षेत्रमा थप क्षति हुन नदिन तत्काल मर्मतका लागि डीपीआर तयार गरेर पठाउन र काम सुरु गर्न प्रादेशिक सडक डिभिजन कार्यालय धादिङलाई निर्देशन दिए।"
खर्कमै पुगेर बालबालिकालाई खोप,"सिमकोट (हुम्ला) : हुम्लाको सदरमुकाम सिमकोटमा रहेको सिमकोट गाउँपालिका स्वास्थ्य शाखाले खर्कमा रहेका बालबालिकाका लागि घुम्ती खोप शिविर अभियान सञ्चालन गरेको छ। साथै खर्कमा रहेका अन्य बिरामीको उपचार गरेको छ। स्वास्थ्यकर्मीले करिब तीन हजार पाँच सयदेखि चार हजार मिटर अग्लो पाटनमै पुगेर बालबालिकाका लागि खोप कार्यक्रम सञ्चालन गरेको हो। हुम्लामा वर्षाको समयमा खर्क तथा अग्लो लेकमा चौँरीगाईसहित अन्य पशुवस्तु चरिचराउका लागि लैजनुका साथै खर्कमा बालबालिका र गोठाला जाने भएकाले उनीहरूको उपचारका लागि घुम्ती शिविर सञ्चालन गरेको हो। सिमकोट गाउँपालिका१ चुवाखोला वन र सोही पालिकाको वडा नं ८ मा पर्ने रानीशैनामा रहेका खर्कमा पुगेर स्वास्थ्यकर्मीले बालबालिकालाई खोप र अन्य नागरिकको उपचार गरेको सिमकोट गाउँपालिका स्वास्थ्य संयोजक नर भण्डारीले बताए। चुवाखोला र रानीशैना खर्कमा गरी आठ बालबालिकालाई बिसिजी, डिपीटी, पिसीभी, पोलियो, जेइ र मिजल्स रुबेला टाइफाइडलगायत आदि रोगविरुद्धको खोप लगाइएको संयोजक भण्डारीले बताए। यस समयमा खर्कमा बालबालिका पनि सँगै लैजाने भएकाले उनीहरू बसोबास गरिहेका खर्कमा पुगेर खोप लगाइएको हो। यस्तै यी दुईवटा वडामा रहेका उच्च पहाडी खर्कमा गोठाला बसेका ७५ गोठालाको स्वास्थ्य जाँच गरी औषधोपचार गरिएको हो। यसैगरी चुवाखोला खर्कमा सिमकोट१ मा रहेको स्वास्थ्य एकाइ दोजामका स्वास्थ्यर्की रत्न बोहरा, सोही वडामा रहेको कुम्ली आधारभूत स्वास्थ्य एकाइका धनजीत भण्डारी र वडा नं २ ठेहे स्वास्थ्यचौकीबाट खटिएका सविन भण्डारी र वडा नं ८ मा रहेका रानीशैना खर्कमा धरन शाही, खोल्सी स्वास्थ्य एकाइमा नवीन बुढालगायतको स्वास्थ्य टोली उपचारका लागि खटिएका थिए। बालबालिकालाई खोप लगाउनकै लागि आफूहरू डेढ दिन पैदल हिँडेर खर्कमा पुगेको ठेहे स्वास्थ्यचौकीबाट खटिएका स्वास्थ्यकर्मी सविन भण्डारीले बताए। जागिर खाएपछि नजिक टाढा नभनी काममा खटिएको उनीहरूको भनाइ थियो। बर्खायामको झरीसँगै कठिन यात्रामा खटिई सेवा प्रदान गर्ने स्वास्थ्यकर्मीलाई गाउँपालिका र स्वास्थ्य शाखाले धन्यवादसमेत दिएको छ।"
नेपाल एयरलाइन्सले साउदी अरेबियाको दमाममा उडान गर्दै,काठमाडौं : राष्ट्रिय ध्वजाबाहक नेपाल वायुसेवा निगम (नेपाल एयरलाइन्स)ले साउदी अरेबियाको दमाममा सिधा उडान गर्ने भएको छ। निगमका प्रवक्ता रमेश पौडेलका अनुसार आगामी भदौ २० गतेदेखि काठमाडौँबाट दमाममा नियमित सिधा उडान गर्ने गरी आजदेखि टिकट बुकिङ खुला गरिएको हो। नेपाल एयरलाइन्सको यो ११औँ अन्तर्राष्ट्रिय उडान गन्तव्य हो। यसअघि निगमले साउदी अरेबियाको रियादमा पनि उडान गरिरहेको थियो। उडान तालिकाअनुसार काठमाडौँदमामकाठमाडौं सेक्टरमा निगमले साताको दुई दिन बुधबार र शनिबार उडान गर्ने र बजारको माग तथा निगमको बजार व्यवस्थापनअनुसार उडानको सङ्ख्या बढाउँदै लैजाने योजना रहेको निगमका प्रवक्ता पौडेलले जानकारी दिए। काठमाडौंदमामको प्रवर्द्धनात्मक भाडादर रु ३५ हजार तोकिएको छ। दमामकाठमाडौँका लागि भने पाँच सय ९६ साउदी रियाल तोकिएको छ। निगमको उडान विस्तारबाट नेपालीहरूको बाहुल्यता रहेको साउदीबाट नेपाल आवागमन सहज र सुलभ हुने विश्वास गरिएको छ। निगमले अहिले दुई थान वाइडबडी र दुई थान न्यारोबडी जहाजमार्फत आठ देशका ११ गन्तव्यमा उडान भरिरहेको छ।
मेची नदीमा डुबेर बालकको मृत्यु,झापा : मेची नदीमा डुबेर एक बालकको मृत्यु भएको छ। डुबेर मृत्यु हुनेमा भद्रपुर नगरपालिका६ स्थित भानुनगर निवासी विनोद महतोको १३ वर्षीय छोरा शिव महतो रहेको जिल्ला प्रहरी कार्यालय झापाले जनाएको छ। बालक महतो अन्य दुईजना साथीहरूसँगै शनिबार दिउँसो ३ मेची नदीमा पौडी खेल्न गएका थिए। भद्रपुर नगरपालिका ५ देवीबस्तीको तटबन्ध नजिकै पौडी खेल्ने क्रममा महतो पानीको गहिरोमा भाग्न डुबेको र उनको घटनास्थलमै मृत्यु भएको थियो। उनीसँगै अर्को बालक पनि डुबी रहेको स्थानीयले देखेपछि उनलाई तत्काल उद्धार गरेका थिए। घटना साढे ३ बजेको हो। वडा प्रहरी कार्यालय भद्रपुरको टोली घटनास्थलमा पुगेर कानुनी प्रक्रिया पूरा गरी बालकको शवलाई पोस्टमार्टमका लागि प्रादेशिक अस्पताल भद्रपुर पठाएको छ।
भोजपुरको साल्पासिलिछोमा आयातित खादा र ब्याचको प्रयोगमा प्रतिबन्ध,"भोजपुर : भोजपुरको साल्पासिलिछो गाउँपालिकाले सार्वजनिक कार्यक्रममा आयातित सामग्रीको प्रयोगमा रोक लगाएको छ। अतिथि सत्कारका लागि प्रयोग हुने खादा, ब्याच, मालालगायतका आयातित सामग्रीले अनावश्यक खर्च बढेको भन्दै गाउँपालिकाले यसमा रोक लगाएको हो। गाउँपालिकाले स्थानीयरूपमा उत्पादन भएका सामग्रीको प्रयोगमा जोड दिँदै बाहिरबाट आउने सामग्रीको प्रयोग घटाउने उद्देश्यले यो निर्णय गरेको गाउँपालिकाका प्रमुख प्रशासकीय अधिकृत माधवकुमार अधिकारीले जानकारी दिए। तत्काललाई गाउँपालिका र सोअन्तर्गतका संघसंस्था, विद्यालयलगायत अन्य निकायले आयोजना गर्ने कार्यक्रममा आयातित खादा, ब्याच र माला प्रयोग नगर्ने कार्यकालिका बैठकले निर्णय गरेको प्रशासकीय अधिकृत अधिकारीले बताए। 'हाम्रो गाउँपालिकाले सार्वजनिक कार्यक्रममा आयातित सामग्रीको प्रयोगमा प्रतिबन्ध लगाएको छ', प्रशासकीय अधिकृत अधिकारीले भने, 'अतिथि सत्कार गर्नै परेमा स्थानीयस्तरमा उत्पादन हुने सामग्रीको मात्र प्रयोग गर्ने निर्णय गरेको छ। यो निर्णयको मुख्य उद्देश्य नै सार्वजनिक कार्यक्रममा प्रयोग हुने खादालगायत बाह्य सामग्रीमा रोक लगाउने हो।' राज्य नै आयातमा निर्भर रहेको अवस्थामा यस्ता किसिमको निर्णयले राष्ट्रिय आयातमा समेत कमी ल्याउनमा केही टेवा पुग्ने गाउँपालिकाले जनाएको छ। यो निर्णयमात्र पर्याप्त नभए पनि सबैले यस्ता बाह्य सामग्रीको प्रयोगमा कमी ल्याउन सके आयातमा कमी आउने प्रशासकीय अधिकृत अधिकारीको भनाइ छ।"
माछा मार्ने क्रममा त्रिशुलीमा एक युवक बेपत्ता,मलेखु : झुल थापेर माछा मार्ने क्रममा त्रिशुली नदीमा एक जना बेपत्ता भएका छन्। धादिङको बेनीघाट रोराङ गाउँपालिका५ आदामाराका १८ वर्षीय निखिल कँडेल बेपत्ता भएका हुन्। साथीहरूसँग माछा मार्न गएका कँडेल माछा समाउने क्रममा नदीमा डुबेका हुन्। कँडेलसँग अन्य तीन जना पनि थिए। माछा मार्न प्रयोग भएको झुल प्रहरीले फेला पारेको छ। कँडेलसँग माछा मार्न गएका तीन जनालाई प्रहरीले पक्राउ गरेको जिल्ला प्रहरी कार्यालय धादिङका प्रहरी नायब उपरीक्षक सन्तुलालप्रसाद जैसवारले जानकारी दिए। शनिबार दिउँसो बेपत्ता भएका कँडेलको नेपाल प्रहरी र स्थानीयहरूले खोजी कार्य गरिरहेका छन्। त्रिशुलीमा पानीको बहाव ठूलो भएकाले खोजीमा कठिनाई भइरहेको जैसवारले बताए।
असुरक्षित गर्भपतनको जोखिममा मधेसका महिला,"जनकपुरधाम : मधेस प्रदेशमा महिलाहरू असुरक्षित गर्भपतन गराउन बाध्य छन् भने कतिपय अवस्थामा ज्यान नै जोखिममा पर्ने गरेको छ। सूचीकृत स्वास्थ्य संस्थाको अभाव र दक्ष जनशक्ति नहुँदा यस्ता समस्या आउने गरेको हो। महिला स्वास्थ्यका दृष्टिकोणले मधेस प्रदेश निकै पछाडि छ। मातृ मृत्युदर अन्य प्रदेशका तुलनामा यहाँका नागरिक अशिक्षा, गरिबी, जनचेतना र जानकारीका अभावमा महिलाहरू प्रजनन स्वास्थ्यका जटिलताहरूलाई खुलेर बोल्न र समाधान गर्न समेत पछाडि परेका छन्। प्रजनन् स्वास्थ्य सहित सुरक्षित गर्भपतन अधिकार महिलाको संविधान प्रदत्त मौलिक हक हो। यसको सम्मान, संरक्षण र परिपूर्ति गर्नु सबैको दायित्व पनि छ। मधेस प्रदेशको, प्रदेश स्वास्थ्य सेवा ऐन, २०७८ का अनुसार प्रत्येक नागरिकलाई प्रचलित कानुन बमोजिम सुरक्षित गर्भपतन गर्न पाउने अधिकार प्रदान गरिएको छ। तर, कागजी रूपमा अधिकार पाए पनि व्यवहारमा भने लागु हुन सकेको छैन। मधेसमा सुरक्षित गर्भपतन सेवा प्रदान गर्ने सूचीकृत स्वास्थ्य संस्थाको संख्या अत्यधिक न्यून रहेको र यस्तो सेवा दिने चिकित्सकको समेत अभावले गर्दा महिलाहरू असुरक्षित रूपमा गर्भपतन गराउने जोखिम मोल्दै आएका छन्। प्रदेशका आठै जिल्लामा १२ हप्ता भन्दा कमको गर्भपतन गराउने सरकारी संस्थाको संख्या मात्र १५५ वटा रहेको छ भने १२ हप्ता भन्दा माथिको गर्भपतन गर्नेको संस्था मात्र ५ वटा रहेका छन्। त्यसैगरी गैरसरकारी संघसंस्थाहरूबाट सञ्चालित ४ र निजीस्तरमा ७ वटा गरि जम्मा १७१ वटा सूचीकृत स्वास्थ्य संस्थाहरूबाट गर्भपतन सेवा प्रदान हुँदै आएको छ। त्यसैगरी प्रदेशभरीमा तालिम प्राप्त सुरक्षित गर्भपतन सेवा प्रदायक स्वास्थ्यकर्मीहरूको संख्या मात्र ३६३ जना रहेको छ। सूचीकृत स्वास्थ्य संस्थामा पनि सेवा नियमित नभएको र कतिपय सुरक्षित गर्भपतन सेवा दिन मान्यता पाएको संस्थामा पनि तालिमप्राप्त स्वास्थ्यकर्मी नहुँदा गर्भपतन सेवा सुरक्षित बन्न नसकेको मधेस प्रदेश स्वास्थ्य निर्देशनालयका श्रवण कुमार नायक बताउँछन्। दक्ष जनशक्तिको अभाव र विशेषगरी १२ हप्ता माथिको गर्भपतन सेवा दिनको लागि पर्याप्त स्वास्थ्य सेवा केन्द्रहरू यस प्रदेशमा छैनन्। सुरक्षित गर्भपतनको औषधिको नियमित आपूर्ति व्यवस्थापनमा समस्या तथा अन्यौलता अर्को चुनौती छ, नायक भन्छन्, सुरक्षित गर्भपतन कार्यक्रम नै कम प्राथमिकतामा परेको जस्तो देखिन्छ यसका लागि निकै न्यून बजेट विनियोजन हुने गर्छ। सुरक्षित गर्भपतन सेवाको तालिम प्रदान गर्ने १५ केन्द्रहरू मध्ये ८ वटा मात्रै सञ्चालनमा रहेका छन्। बृहत् जनसंख्या रहेको मधेस प्रदेशमा न्यून मात्रामा रहेका सुरक्षित गर्भपतन गर्ने सूचीकृत संस्थाहरूको विषयमा अधिकांश सर्वसाधारणलाई जानकारी समेत नरहेको हुँदा उनीहरू गर्भपतन गराउनु परेमा असुरक्षित बाटो अपनाउने गरेको मधेस प्रदेश स्वास्थ्य तथा जनसंख्या मन्त्रालय अन्तर्गत नर्सिङ प्रशासक सुनिता गुप्ता बताउँछिन्। गर्भपतनका सम्बन्धमा धेरै गलत अवधारणाहरू पनि छन्,' यसलाई महिलाको अधिकार भन्दा पनि हाम्रो समाजमा नकारात्मक पाटोले हेर्ने र गर्भपतन कसैले गराउन खोजेमा उसले केही गलत गरेको छ कि भन्ने किसिमले व्याख्या गर्ने परिपाटीले गर्दा महिलाहरू महिलाहरू लुकिछिपी गर्भपतन गराउने गर्दछन् र यस्तोमा अवैध बाटो अपनाउने गरिएको छ, गुप्ताले भनिन्। प्रदेश तथा स्थानीय सरकारले सुरक्षित गर्भपतनको विषयलाई गम्भीरतापूर्वक नलिई ठोस योजना तथा नीति निर्माण नगर्दा अवैध रूपमा व्यापक असुरक्षित गर्भपतन सेवा लिन महिलाहरू बाध्य हुने गरेका छन्। मेडिकल एबोर्सनका औषधीहरू पसलहरूमा खुल्ला रूपमा उपलब्ध भएका छन् जसको जथाभावी प्रयोगले एकातर्फ महिलाहरूमा प्रजनन सम्बन्धी जटिल समस्याहरू उत्पन्न हुन सक्छ भने अर्को तर्फ उनीहरूको ज्यान जाने जोखिम समेत रहेको छ, मधेस प्रदेश जनसंख्या तथा स्वास्थ्य विभागका वरिष्ठ चिकित्सक डा इन्द्रजित रजक भन्छन्, गर्भपतनको विषय निकै गम्भीर र संवेदनशील भएकोले यसतर्फ ठोस योजना निर्माण गरि उचित बजेट विनियोजन गर्नु प्रदेश सरकार र स्थानीय तहको लागि प्रमुख कार्यहरूको सूचीमा हुनु पर्दछ। मधेस प्रदेशमा असुरक्षित गर्भपतन सम्बन्धी चुनौतीहरूलाई न्यूनीकरण गर्नका लागि प्रदेशको प्रस्तावित सुरक्षित गर्भपतन सेवा कार्यक्रम व्यवस्थापन निर्देशिका तयारी भइसकेको स्वास्थ्य तथा जनसंख्या मन्त्रालयका प्रवक्ता एवम् वरिष्ठ जनस्वास्थ्य प्रशासक डा मुक्ति नारायण साह बताउँछन्। यस प्रदेशमा लिंगको पहिचान गरी भ्रूण हत्या गराउने, जनचेतनाको अभावमा गर्भपतन गराउनेहरूको संख्या बढी छ। यस्तोमा प्रदेश सरकारले गर्भपतनका विषयमा जनचेतना अभिवृद्धिका लागि पालिकाहरूसँग समन्वय गरेर कार्यक्रम निर्माण गर्ने सोच बनाएको छ र हामी चाँडै यस दिशा तर्फ अग्रसर हुनेछौं।"
शैक्षिक प्रमाणपत्र कीर्ते गरेको आरोपमा सातजना पक्राउ,"प्रहरीको केन्द्रीय अनुसन्धान ब्यूरोले नक्कली शैक्षिक प्रमाणपत्रविरुद्ध सञ्चालन गरेको अप्रेसनमा एमबीबीएस अध्ययन गर्न जाने प्रयोजनका लागि आफ्नो शैक्षिक योग्यताको प्रमाणपत्र नक्कली बनाएकाले सातजनालाई पक्राउ गरी शुक्रबार राति सार्वजनिक गरेको हो । काठमाडौँ : नेपाल प्रहरीले एमबीबीएस कोर्ष अध्ययन गर्न जाने प्रयोजनका लागि शैक्षिक प्रमाणपत्र नक्कली बनाएको आरोपमा सातजनालाई पक्राउ गरेको छ । प्रहरीको केन्द्रीय अनुसन्धान ब्यूरोले नक्कली शैक्षिक प्रमाणपत्रविरुद्ध सञ्चालन गरेको अप्रेसनमा एमबीबीएस अध्ययन गर्न जाने प्रयोजनका लागि आफ्नो शैक्षिक योग्यताको प्रमाणपत्र नक्कली बनाएकाले सातजनालाई पक्राउ गरी शुक्रबार राति सार्वजनिक गरेको हो । पक्राउ पर्नेमा अनु फार्मेसी विराटनगरमा कार्यरत मोरङका ३४ वर्षीय मनित चौधरी, त्रिभुवन विश्वविद्यालय शिक्षण अस्पताल महाराजगञ्जमा कार्यरत बाराका ३४ वर्षीय अमित चौधरी, एमडी अध्ययनको तयारी गरेकी काठमाडौँकी २९ वर्षीया एरिना शाह, इसान बाल अस्पताल वसुन्धरामा कार्यरत ललितपुरकी ३३ वर्षीया श्रद्धा शिल्पकार, काठमाडौँका २८ वर्षीया पुनम थापा, बागमती अस्पताल रौतहटमा कार्यरत सिरहाका ३२ वर्षीय रामबाबु यादव र चितवन मेडिकल कलेजमा अध्ययनरत सप्तरीका २८ वर्षीय नसिम अख्तर रहेका छन् । ब्यूरोका प्रवक्ता एवं प्रहरी उपरीक्षक सञ्जयसिंह थापाले शैक्षिक योग्यतामा अङ्क वास्तविकभन्दा थपघट गरी काम गरिरहेको र पढिरहेकाले पक्राउ गरिएको जानकारी दिए। प्रहरीले राष्ट्रिय परीक्षा बोर्ड, परीक्षा नियन्त्रण कार्यालय, सानोठिमी, भक्तपुरलाई पत्राचार गरी यकिन गरी नक्कली भएको आधारमा पक्राउ गरी अनुसन्धान गरेको हो । पक्राउ परेका सातैजनालाई काठमाडौँ जिल्ला अदालतबाट पाँच दिनको म्याद थप गरी अनुसन्धान भइरहेको प्रवक्ता थापाले बताए। रासस"
स्वर्ण पदक विजेता नन्दालाई सम्मान,"सुर्खेत : अन्तर्राष्ट्रिय प्रतियोगितामा स्वर्ण पदक जित्न सफल खेलाडी नन्दा बस्याललाई सम्मान गरिएको छ। विश्व स्योङ्नाम हान्मादाङ अन्तर्राष्ट्रिय तेक्वान्दो च्याम्पियनसिपमा उनले नेपाललाई स्वर्ण पदक दिलाएकी थिइन्। पदक विजेता बस्याललाई गृहजिल्ला सुर्खेतमा शनिबार सम्मान गरिएको हो। जुलाई २१ देखि २४ सम्म दक्षिण कोरियामा विश्व स्योङ्नाम हान्मादाङ अन्तर्राष्ट्रिय तेक्वान्दो च्याम्पियनसिप प्रतियोगिता आयोजना भएको थियो। सोही प्रतियोगितामा नेपालको तर्फबाट बस्यालले स्वर्ण पदक जितेकी थिइन्। राष्ट्रिय खेलकुद परिषद्को सदस्यसमेत रहेकी बस्यालले पदक जितेको खुशीयालीमा उनलाई गृहजिल्ला सुर्खेतमा स्वागतसहित सम्मान गरिएको हो। सुर्खेत जिल्ला तेक्वान्दो संघले उनको सम्मानमा पञ्चेबाजासहित वीरेन्द्रनगर बजार परिक्रमा गराएको छ। अन्तर्राष्ट्रिय पदक विजेता खेलाडी सम्मान कार्यक्रममा बस्यालसँगै कास्य पदक विजेता प्रविन वयकलाई पनि सम्मान गरिएको हो। तेक्वान्दो खेलाडी वयकले गत असार २९ गते थाइल्याण्डमा सम्पन्न भएको ओप्पन तेक्वान्दो प्रतियोगितामा कास्य पदक जितेका थिए। स्वर्ण पदक विजेता बस्याल र कास्य पदक विजेता वयकलाई सम्मान गरिएको हो। सम्मान कार्यक्रममा खेलाडी र सर्वसाधारणहरूको सहभागिता रहेको थियो। साथै स्थानीय बासिन्दाले पनि बस्याल र वयकलाई फुलमाला, अवीर र खादाले विभिन्न चोकमा सम्मान गरेका थिए। कर्णाली प्रदेश तेक्वान्दोका प्रमुख प्रशिक्षक भुवन थापाले कर्णालीकी छोरी नन्दा बस्यालले अन्तर्राष्ट्रिय स्तरको प्रतियोगितामा स्वर्ण पदक जितेर नेपालको नाम विश्वभर चिनाएको बताए। उनले भने,कर्णालीमा जन्मिएका खेलाडीले अन्तर्राष्ट्रिय स्तरको प्रतियोगितामा स्वर्ण जित्नु सामान्य होइन, यसले देशको नै गौरव बढाएको छ। अवसर पाएमा कर्णालीमा जन्मिएका खेलाडीले पनि देशका लागि पदक दिलाउन सक्ने उनको भनाइ छ। यस्तै जिल्ला खेलकुद विकास समिति सुर्खेतका अध्यक्ष चन्द्र गिरीले कर्णालीमा पनि अन्तर्राष्ट्रिय स्तरका पदक दिलाउने खेलाडीहरू रहेको बताए। बस्यालले सुर्खेत र कर्णालीको मात्र नभइ देशकै शिर ठाडो बनाएको उनको भनाइ छ। स्वर्ण पदक विजेता खेलाडी बस्यालले गृहजिल्लामा पाएको सम्मान र स्वागतले थप हौसला मिलेको बताइन्। उनले भनिन्,गृहजिल्लामा पाएको यो सम्मानले थप हौसला मिलेको छ, देशका लागि पदक जित्ने अवसर पाएकोमा खुशी छु। यस्ता सम्मान र स्वागतले खेलाडीहरूमा थप ऊर्जा मिल्छ, मेहनत गरेमा अन्तर्राष्ट्रिय स्तरमा पनि सफल भइन्छ। बस्यालले दिलाएको पदकले नेपालको गौरव बढेको र मुख्यगरी कर्णालीको नाम उच्च भएको खेलाडीहरूको भनाइ छ। सीमित स्रोत र साधनमा पनि कर्णालीमा जन्मिएका खेलाडीहरूले उत्कृष्ट प्रदर्शन गरिरहेको भन्दै खेलकुदमा थप लगानी हुनुपर्ने खेलाडीहरूको माग छ।"
"दाङबाट काठमाडौं आउँदै गरेको बस बेनिघाटमा दुर्घटना : २६ जना घाइते, तीनको अवस्था गम्भीर","तुलसीपुर दाङबाट काठमाडौँतर्फ आउँदै गरेको बाग्मती प्रदेश ०३००१ ख २६७५ नम्बरको बस आज बिहान अनियन्त्रित भई सडकको दाहिने किनारातर्फ पल्टिएको हो । मलेखु : पृथ्वी राजमार्गअन्तर्गत धादिङको बेनिघाट रोराङ गाउँपालिका९ हुग्दीखोला नजिक यात्रु बस दुर्घटनामा २६ यात्रु घाइते भएका छन् । तुलसीपुर दाङबाट काठमाडौँतर्फ आउँदै गरेको बाग्मती प्रदेश ०३००१ ख २६७५ नम्बरको बस आज बिहान अनियन्त्रित भई सडकको दाहिने किनारातर्फ पल्टिएको हो । बिहान करिब ५ बजे भएको दुर्घटनामा परी घाइते भएका पाँच जनालाई उपचारका लागि काठमाडौँ पठाइएको जिल्ला प्रहरी कार्यालय धादिङका प्रहरी नायब उपरीक्षक सन्तुलालप्रसाद जैसवारले जानकारी दिए। अन्य घाइतेको मलेखुस्थित राजमार्ग अस्पताल र नजिकका स्वास्थ्य संस्थामा उपचार भइरहेको छ । प्रहरी नायब उपरीक्षक जैसवारका अनुसार घाइते सल्यान सबेश्वरी३ का २४ वर्षीय राजेन्द्र पुन, उनका छोरा ६ वर्षीय आशीष केसी र सल्यान जिल्ला बाघचौर नगरपालिका१० का ५० वर्षीय मानबहादुर खड्काको अवस्था गम्भीर छ । दुर्घटना भएपछि प्रहरी र स्थानीयले उद्धार गरेका थिए । रासस"
"पाँच एआईजीको सरुवा, उपत्यकामा थापा","काठमाडौं : नेपाल प्रहरीका प्रहरी अतिरिक्त महानिरीक्षक (एआईजी)हरुको सरुवा भएको छ। पछिल्लो पटक बसेको मन्त्रीपरिषदको बैठकले पाँचजना एआईजीको सरुवा गरेको हो। उपत्यका प्रहरी कार्यालय, रानीपोखरीका प्रमुख श्यामलाल ज्ञवालीसहितका एआईजीहरु सरुवा भएका छन्। गृहमन्त्रालय श्रोतका अनुसार सरकारलाई जरुरी लागेर जिम्मेवारी हेरफेर गरिएको हो। उपत्यका प्रहरी प्रमुखमा प्रशासन विभागका प्रमुख दिपक थापाको सरुवा भएको छ। ज्ञवालीको उपत्यका प्रहरी कार्यालयमा पदस्थापना भएको साढे ४ महिना मात्र भएको थियो। उनको ठाउँमा एआईजी दिपक थापालाई ल्याइएको छ। प्रशासनमा एआईजी मिरा चौधरीको सरुवा भएको छ। चौधरी कार्य विभागमा कार्यरत थिइन्। मिराको ठाउँमा श्यामलाल ज्ञवालीलाई पठाइएको छ। राष्ट्रिय प्रहरी प्रशिक्षण प्रतिष्ठानका प्रमुख एआईजी टेकप्रसाद राईको मानवस्रोत विभागमा सरुवा भएको छ। मानवस्रोतका प्रमुख सन्दीप भण्डारी राईको स्थानमा पठाइएका छन्। साढे ४ महिनामै एआईजीको सरुवा गरिएपछि चौतर्फी आलोचना बढिरहेको छ। प्रहरी नियमावलीमा एआईजी सरुवा एक वर्षमा मात्रै गरिने व्यवस्था छ। नेपाल प्रहरीको प्रवक्ता कुबेर कठायतले सरुवाको विषयमा जानकारी नभएको बताए।"
सशस्त्र प्रहरी एसपी थपलियाको मृत्यु,वीरगन्ज : पर्सामा कार्यरत सशस्त्र प्रहरी उपरीक्षक सुमन थपलियाको मृत्यु भएको छ ।वीरगन्जस्थित सशस्त्र प्रहरी बल नेपाल नम्बर १३ गणका प्रमुख प्रहरी उपरीक्षक (एसपी) ४४ वर्षीय सुमन थपलियाको शनिबार निधन भएको हो । वीरगन्जस्थित बयोधा मेडिसिटी अस्पतालमा उपचारका क्रममा शनिबार दिउँसो १ बजेतिर उनको निधन भएको सशस्त्र प्रहरीका प्रवक्ता एसएसपी राजेन्द्र खड्काले जानकारी दिए। उनको हृदयाघात (हार्ट अट्याक)बाट मृत्यु भएको अस्पतालले जनाएको छ । शनिबार बिहान ११ बजेतिर गण परिसरमै रहेको आवासमा रहेका बेला थपलिया अचानक अचेत भएर लडेका थिए । लगत्तै उनलाई उपचारका लागि बयोधा मेडिसिटी अस्पतालमा लगिएको थियो । नुवाकोटका स्थायीवासी रहेका थपलियाको काठमाडौंमा पनि घर छ ।
गुल्मी मुसिकोट१ का वडाअध्यक्ष मृत भेटिए,"नेपाली कांग्रेस मुसिकोट नगरपालिका नगर कमिटीका अध्यक्षसमेत रहेका घिमिरेले शनिबार बिहान साढे ४ बजे आफ्नो फेसबुकमा आफ्नी श्रीमतीलाई सम्बोधन गर्दै भावुब स्ट्याटक लेखेका थिए। काठमाडौं : गु्ल्मीको मुसिकोट नगरपालिका१ का वडाअध्यक्ष मृत अवस्थामा भेटिएका छन्। वडाअध्यक्ष मोहन घिमिरे घरबाट केही टाढा जंगलमा रुखमा झुन्डिएको अवस्थामा मृत भेटिएका प्रहरीले जनाएको छ। नेपाली कांग्रेस मुसिकोट नगरपालिका नगर कमिटीका अध्यक्षसमेत रहेका घिमिरेले शनिबार बिहान साढे ४ बजे आफ्नो फेसबुकमा आफ्नी श्रीमतीलाई सम्बोधन गर्दै भावुब स्ट्याटक लेखेका थिए। उनले लेखेका छन्, 'परिस्थितिको चपेटामा परेपछि बाँच्नुको अर्थ हुँदो रहेनछ। प्रिय अनिता; साथ निभाउन सकेन। मलाई माफ गरे। घर परिवार, साथिभाइ सुभ चिन्तक सबैसँग माफी चाहान्छु। अल बिदा।' शुक्रबार दिउँसो वडाको कामले घरबाट निस्किएका उनी घर नफर्किएका परिवारले जनाएको छ। घटनाबारे थप अनुसन्धान भइरहेको छ।"
कैलालीका व्यापारी दैलेखमा मृत फेला,"दैलेख : दैलेखमा एक जना मृत अवस्थामा फेला परेका छन्। जिल्लाको भगवतीमाई गाउँपालिका१ स्थित भेरीखोलामा ती व्यक्तिको शव भेटिएको जिल्ला प्रहरी कार्यालय दैलेखका प्रहरी निरीक्षक कमलप्रसाद आचार्यले बताए। कैलालीको बर्दगोरिया गाउँपालिका४ घर भएका अन्दाजी ३१ वर्षीय वीरबहादुर कामी मृत अवस्थामा फेला परेका हुन्। उनी गाउँगाउँमा घुम्दै जडिबुटीको व्यापार गर्ने व्यापारी रहेको प्रहरी निरीक्षक आचार्यले बताए। परिवार र आफन्तजनका अनुसार ती पुरुष साउन २९ गतेदेखि सम्पर्कविहीन रहेको पाइएको छ, आज बिहान मृत अवस्थामा फेला परेका हुन्, प्रहरी निरीक्षक आचार्यले भने। उनी बाजुराबाट कैलालीमा बस्ती सरेको प्रहरीको प्रारम्भिक अनुसन्धानबाट खुलेको छ। स्थानीय र मृतकका आफन्तले सूचना दिएपछि थप अनुसन्धानका लागि दैलेखका प्रहरी प्रमुख प्रहरी नायव उपरीक्षक (डीएसपी) किशोर लम्साल र प्रहरी निरीक्षक कृष्ण डाँगीको टोली घटनास्थलमा पुगेका छन्। घटनाको थप अनुसन्धान भइरहेको प्रहरीले जनाएको छ।"
दुई सातादेखि अवरुद्ध हवाई उडान सञ्चालनमा,"बाजुरा : कोल्टी विमानस्थलमा शुक्रबारदेखि नियमित हवाई उडान हुन थालेका छन्। नेपाल नागरिक उड्डयन प्राधिकरणले दिउँसो १२ बजेपछि उडान नगर्न हिमाली तथा पहाडी जिल्लामा निर्देशनपछि बन्द भएको उडान सेवा फेरि सञ्चालन भएको नागरिक उड्डयन कोल्टी शाखाका प्रमुख वीरबहादुर बुढाले जानकारी दिएका छन्। सुदूरपश्चिम र कर्णालीका पहाडी र हिमाली जिल्लामा वर्षायामको समयमा जोखिम उडान हुने भएको भन्दै नेपाल नागरिक उड्ययन प्राधिकरणले गत साउन १४ गतेदेखि सुदूर र कर्णालीका पहाडी र हिमाली जिल्लामा हवाई उडानमा रोक लगाएको थियो। चौतर्फी आलोचना तथा जनगुनासोपछि प्राधिकरणले बिहीबारबाट मौसम अनुकूल भए सुदूर र कर्णलीका विमानस्थलमा साढे १२ बजेपछि पनि उडान भर्न पाइने निर्णय गरेको नेपाल नागरिक उड्ययन प्राधिकरण कोल्टीका प्रमुख वीरबहादुर बुढाले जानकारी दिए। 'विमानस्थलको अब्जेक्सन आवर बिहान ६ बजेदेखि दिउँसो साढे १२ बजेसम्म हो, सुदूर र कर्णलीका सबै विमानस्थलमध्ये जुम्लाको जुम्ला विमानस्थल बाहेक सबैको अब्जेक्सन आवर ६ बजेदेखि दिउँसो साढे १२ बजेसम्म हो', उनले भने। त्यसैले जुम्ला विमानस्थलबाहेक सुदूर र कर्णलीमा सञ्चालनमा रहेका सबै विमानस्थलमा प्राधिकरणले यो अवधिमा मात्रै उडान जोखिममुक्त हुने भएकाले वर्षायाममा विमानस्थलले आफ्नो अब्जेक्सन आवर भित्र मात्रै उडान भर्न पाउने निर्णय गरेको थियो। जनगुनासो तथा पहाडी र हिमाली जिल्लाका नागरिकको अवस्थालाई मध्यनजर गर्दै प्राधिकरणले फेरि मौसम अनुकूल भए बिहाज ६ बजेदेखि साँझ ६ बजेसम्म उडान भर्न पाउने निर्णय गरेको हो। प्राधिकरण कोल्टीका अनुसार बाजुराको विकट क्षेत्रमा रहेको कोल्टी विमानस्थलबाट दैनिक दुईदेखि बढी नियमित हवाई उडान हुन्छन्। कोल्टीनेपालगञ्ज,नेपालगञ्जकोल्टी,कोल्टीधनगढी र धनगढीकोल्टीका लागि नेपाल एयरलाइन्स, सीता एयर, तारा एयर र समिट एयरले कोल्टीबाट उडान भर्दै आएका छन्।"
मनाङमा स्याउ टिप्न सुरु,"बेसीसहर : हिमाली जिल्ला मनाङमा किसानले स्याउ टिप्न सुरु गरेका छन्। जिल्लाको तल्लो क्षेत्रमा लगाइएका गाला, मेमा र रेड डेलिसियस प्रजातिका स्याउ टिप्न सुरु गरिएको हो। मनाङमा गाला, मेमा र रेड डेलिसियस, फुजी, किकु, रेड जोना, प्रिन्स र गोल्डेन प्रजातिका स्याउ उत्पादन हुँदै आएका छन्। मनाङमा लगाइएका विभिन्न प्रजातिमध्ये गाला, मेमा र रेड डेलिसियस स्याउ टिपेर बजार लगिएको नासों गाउँपालिका७ ताचैका किसान सोलबहादुर गुरुङले बताए। 'केही वर्षअघिदेखि लगाएका स्याउ अहिले फलेका हुन्, पाकेको छ, टिप्न थालेका छौँ', उनले भने। टिपेका स्याउ प्याकेजिङ गरी सुरक्षित रूपमा लमजुङ सदरमुकाम बेसीसहर र पोखरा बजारसम्म पुर्याइएको उनले बताए। त्यस्तै नासों९ स्थित दानाक्यु एग्रो फार्ममा लगाइएको स्याउ पनि टिप्न थालिएको छ। पाँच जनाको समूहमा स्याउखेती गरेका फार्मका सञ्चालक राज गुरुङले यस समयमा पाक्ने प्रजातिको स्याउ टिप्न थालिएको बताए। उनका अनुसार स्थानीयदेखि विभिन्न प्रजातिका विकासे स्याउ अहिले टिप्ने अवस्था भएको छ। स्थानीय संगिता गुरुङ तमुले स्याउ टिपेर प्याकेजिङको काम भइरहेको बताइन। मनाङमा उत्पादित स्याउ लमजुङ, तनहुँ, कास्की, चितवन, काठमाडौं लगायतका ठाउँमा लगिन्छ। सडकको अवस्था व्यवस्थित नहुँदा यहाँ उत्पादित स्याउ बजार लैजान समस्या हुने गरेको किसान सोलबहादुरले बताए। कृषि ज्ञान केन्द्र मनाङका प्रमुख राजेश्वर सिलवालले मनाङमा यसवर्ष स्याउ उत्पादन बढ्ने बताए। उन्नत प्रजाति र क्षेत्रफलसमेत विस्तार भएको उनले बताए।"
हत्या अभियोगमा दुई पक्राउ,सुन्दरको हत्यामा नाताले दाजु पर्ने ४८ वर्षीय सुनरसी किसान र ५६ वर्षीय रामजी किसानको संलग्नता रहेको अनुसन्धानबाट खुलेको जिल्ला प्रहरी कार्यालयका सूचना अधिकारी खगेन्द्र रिजालले बताए। झापा: मेचीनगर नगरपालिका८ मुनियाँ टोलका ज्याला मजदुरी गर्ने ३५ वर्षीय सुन्दर किसानको हत्यामा संलग्न रहेको आरोपमा दुई जनालाई प्रहरीले पक्राउ गरी आज सार्वजनिक गरेको छ । सुन्दरको हत्यामा नाताले दाजु पर्ने ४८ वर्षीय सुनरसी किसान र ५६ वर्षीय रामजी किसानको संलग्नता रहेको अनुसन्धानबाट खुलेको जिल्ला प्रहरी कार्यालयका सूचना अधिकारी खगेन्द्र रिजालले बताए। गत बुधबार साँझ हराएका सुन्दरको शव बिहीबार बिहान घर नजिकैको खोल्सीमा झारले छोपेको अवस्थामा फेला परेपछि स्थानीयले प्रहरीलाई जानकारी दिएका थिए । प्रहरीले परीक्षणका लागि शवलाई धरानस्थित विपी कोइराला स्वास्थ्य विज्ञान प्रतिष्ठान लगेको थियो । घटनास्थलमा प्रदेश प्रहरी कार्यालयबाट तालिम प्राप्त कुकुरसमेत झिकाएर अनुसन्धान गरिएको थियो । अभियुक्तद्वयले रिसइवीका कारण सुन्दरको हत्या गरेको प्रहरीसमक्ष बयान दिइसकेको जिल्ला प्रहरी कार्यालयका सूचना अधिकारी रिजालले जानकारी दिए। प्रहरी हिरासतमा रहेका दुवै अभियुक्तलाई कत्र्तव्यज्यानको अभियोगमा कानुनी कारबाहीका लागि थप अनुसन्धान भइरहेको प्रहरीले जनाएको छ । घटनास्थल नजिकैबाट धारिलो फलामको सिकल र खन्ती प्रहरीले बरामद गरेको छ । घटना भएको दिन सुन्दर साँझपख नजिकैको विद्योदय आधारभूत विद्यालयमा फुटबल हेर्न भनी घरबाट निस्केका थिए । घर फर्किनुअघि अभियुक्तहरुले नियन्त्रणमा लिएर सुन्दरको हत्या गरेको प्रहरी अनुसन्धानबाट खुलेको छ । रासस
सुनको अनुसन्धान गर्दा चिनियासँग भेटियो नेपाली नागरिकता,"काठमाडौं : ६० किलो सुन प्रकरणमा प्रहरीको केन्द्रीय अनुसन्धान ब्युरोको टोलीले अनुसन्धान गर्दा चिनियाँ नागरिकसँग नेपाली नागरिकतासमेत भेटेको छ। नेपाल प्रहरीका प्रवक्ता कुवेर कडायत भन्छन्, हामीले सुनको अनुसन्धान गरिरहेका छौं। यो क्रममा पक्राउ परेका केही चिनियाँ नागरिकसँग नेपाली नागरिकतासँगै केही नेपाली सरकारी कागजात पनि फेला परेको छ। यो गम्भीर विषय हो। उनले नेपाली नागरिकता लिने अधिकांशले काभ्रे जिल्लाबाट नागरिकता लिएको पाइएको छ। प्रहरीका अनुसार सुुन तस्करी प्रकरणमा चिनियाँ नागरिकहरू टाइन मी, विङ टङ, डिङ से पा, लि नेङकाई, गाउ हुई, झोङ सेक चिन र ताङ पिङ, लिन चुवान पक्राउ परेका छन्। चिनियाँ नागरिकका नाममा काभ्रे जिल्ला प्रशासनबाट नेपाली नागरिकता जारी भएको छ। उनीहरूसँग चिनियाँ पासपोर्ट पनि छ। ६० किलो सुन तस्करी अभियोगमा पक्राउ परेका निमा भनिने दावा छिरिङसँग काभ्रेबाट नागरिकता बनाउने पाँच जना विदेशी भएको खुलेको छ। अन्नपूर्णलाई प्राप्त स्रोतका अनुसार जिल्ला प्रशासन कार्यालयका कर्मचारीले राजनैतिक संरक्षणको आधारमा ३ सय ५० जनालाई नेपाली नागरिकता बिक्री गरेको खुलेको छ। काभ्रेका प्रजिअ पुण्यविक्रम पौडेलका अनुसार यही साउन महिनामा मात्रै झुटा विवरण पेस गरी नागरिकता बनाएका १६ जनाको नागरिकता रद्द गर्नका लागि प्रहरी कार्यालयमा निवेदन पठाइएको छ। पौडेल भन्छन्, एकपछि अर्काे शंकास्पद विवरण भएका नागरिकता फेला पर्न थालेपछि नयाँ र प्रतिलिपिमा कडाइ गरेका छौं। प्रहरी हिरासतमा रहेका दावासँगै एकै मितिमा पाँच जना चिनियाँ मूलका व्यक्तिले नागरिकता लिएको प्रमाण अन्नपूर्णले प्राप्त गरेको छ। २०७४ पुस २० गते दावाले नमोबुद्ध ११ को स्थायी ठेगाना राखेर नेपाली नागरिकता लिएका थिए। उनीसँगै सोही ठेगाना र बुवाआमाको नाम पनि उस्तै राखेर चिनियाँ नागरिकले पासाङ लामाको नाममा नागरिकता लिएका थिए। उनीहरू दुवैको बाबुको नाम पेमा तामाङ राखिएको छ। चिनियाँ नागरिक ली नेङकाईको साथमा राम लामा र सोनाम लामा नामका दुईवटा राहदानी बरामद भएका छन्। जो सुन प्रकरणमा पक्राउ परेका छन्। राम र सोनामले एकै दिन काभ्रेबाट २०७८ पुस ८ गते नेपाली राहदानी लिएका हुन्। थप २ चिनियाँ पक्राउ ६० किलो सुन प्रकरणमा शुक्रबार थप दुई जना चिनियाँ नागरिक पक्राउ परेका छन्। नेपाल प्रहरीको केन्द्रीय अनुसन्धान ब्युरोको टोलीले उनीहरूलाई काठमाडौंबाट नियन्त्रणमा लिएको हो। यस प्रकरणमा ७ जना चिनियाँ, भारतीय र नेपाली गरी २३ जना प्रहरीको नियन्त्रणमा छन्। गत साउन २ गते त्रिभुवन अन्तर्राष्ट्रिय विमानस्थलबाट भन्सार चेकजाँच पास भई बाहिरिएको सुन राजस्व अनुसन्धान विभागको टोलीले बरामद गरेको थियो। स्कुटर र मोटरसाइकलको ब्रेक सुमा लुकाएर ल्याइएको सुन एक क्विन्टर बढी रहेको बताइएको थियो। नेपाल राष्ट्र बैंकको टक्सार महाशाखाले मंगलबार सुन पगालेर जोखेको थियो। जोख्दा ६० केजी ७ सय ८९ ग्राम तौल आएको थियो। पक्राउ परेकाहरू विरुद्ध संगठित अपराध र राजस्व छलीको कसुरमा सीआईबीले अनुसन्धान गरिरहेको छ।"
आरती साहलाई न्याय माग्दै माइतीघरमा प्रदर्शन,काठमाडौं : घरमै झुण्डिएको अवस्थामा फेला परेकी जनकपुरधाम उपमहानगरपालिका९ की आरती साहलाई न्याय माग्दै शनिबार पनि काठमाडौंको माइतीघर मण्डलामा प्रदर्शन गरिएको छ। ९० दिन वितिसक्दा पनि आरती साह मृत्य प्रकरणको अनुसन्धानका लागि पीडित परिवार संघर्षरत रहेपनि सरकार र अन्य सरोकारवाला मौन रहेको भन्दै उनका परिवार तथा युवाहरुले मुखमा कालो पट्टी बाध्दै मौन धर्ना दिएका हुन्। आरती गत जेठ ७ गते बेलुका घरमै झुण्डिएको अवस्थामा फेला परेकी थिइन्। दाइजोको नाममा आरतीको हत्या भएको माइती पक्षको दाबी छ। आरतीको हत्यालाई आत्महत्याको नाम दिएर अपराधी उम्काउन खोजिएको र प्रहरीले न्याय माग्दा सहयोग नगरेको पीडित परिवारको भनाइ छ।
ओझेलमा चितवनको गौरीखोला झरना,"भरतपुर(चितवन) : चितवनको गौरीखोला झरना ओझेलमा परेको छ। इच्छाकामना गाउँपालिका६ मा पर्ने झरनाको प्रचारप्रसार र पूर्वाधार निर्माण नहुँदा ओझेलमा परेको हो। झरनासम्म पुग्नका लागि खानी गाउँसम्म मोटरबाटो निर्माण भएको छ। खानी गाउँबाट एक घण्टाको पैदल यात्रामा झरनासम्म पुग्न सकिन्छ। झरनासम्म पुग्नका लागि खानी गाउँबाट रेलिङसहितको सिँढी निर्माण गरिएको भए पनि अधुरै छ। सिँढी निर्माणको आधा काम बाँकी रहेको स्थानीयवासी ज्ञानबहादुर मगरले बताए। प्रदेश सरकारको १५ लाख बजेटमा तीन सय ५० मिटर रेलिङ निर्माण गरिएको उनले जानकारी दिए। अझै एक किलोमिटर क्षेत्रमा रेलिङ निर्माण गर्नुपर्ने मगरले बताए। 'निर्माण गरिएको सिँढीमा पनि घाँस पलाएको छ', उनले भने, 'बजेटको अभावमा काम हुन सकेको छैन।' गौरी खोला झरनालाई पर्यटकीय क्षेत्रका रुपमा विकास गर्ने धोको रहेको उनले बताए। 'यहाँ तीन खण्डको झरना छ, जसले यसको आकर्षण थपेको छ, झरनाको छहरामा पुग्न सकिँदैन', उनले भने। गाउँपालिकाको खोस्रेपानी मूल र भरतपुर महानगरपालिका२९ को ढोडेनी मूलको पानी झरनामा मिसिएको छ। नारायणगढमुग्लिन सडकखण्डको नौ किलोवाट पाँच किलोमिटरको दूरीमा यो झरना पर्छ। यहाँबाट झन्डै दुई घण्टा पैदल हिँडेर पनि यो झरना पुग्न सकिन्छ। 'झरना नजिकै रहेको रिग्दी खोलाले पनि यहाँको वातावरणलाई मनोरम बनाउँछ, यो पौडी खेल्न, नुहाउन र माछा मार्न जाने ठाउँ हो', मगरले भने। झरनामा हिउँदको समयमा फाटफुट मानिस घुम्न आउने गरेको उनले बताए। यो क्षेत्रमा सूर्यदेवी मन्दिर लगायतका धार्मिक क्षेत्र पनि छन्। गौरी खोला झरना विकास समितिका अध्यक्ष कविराज गुरुङले बजेट अभावमा झरनासम्म पुग्ने पूर्वाधार विकासको काम गर्न नसकिएको बताए। उनले सिँढीको समेत काम अधुरो हुँदा निर्माण भएको संरचना पनि भत्किन थालेको बताए। अझै १५ लाख बजेको व्यवस्था भए झरनासम्म पुग्ने सिँढी निर्माण गर्न सकिने जनाउँदै उनले असला माछाका लागि प्रख्यात रिग्दी खोलामा जल पर्यटनको समेत सम्भावना रहेको बताए। गाउँपालिकाका अध्यक्ष दानबहादुर गुरुङले गौरीखोला झरनालाई पर्यटकीय क्षेत्रका रुपमा विकास गरिने बताए। पूर्वाधार निर्माण र प्रचारप्रसारको काम सुरु गरिने जनाउँदै उनले चालु आर्थिक वर्षदेखि काम सुरु हुने बताए। 'नौ किलोदेखि खानी गाउँसम्म सडक स्तरोन्नतिका लागि यस वर्ष २० लाख बजेट विनियोजन भएको छ', उनले भने, 'सडकको काम भएपछि पर्यटकलाई झरनासम्म जान सहज हुनेछ।' पालिकाले यस वर्ष पर्यटन प्रवर्द्धनलाई जोड दिएको जनाउँदै उनले यहाँका पर्यटकीय क्षेत्रको एकीकृत विकास गरिने बताए। रासस"

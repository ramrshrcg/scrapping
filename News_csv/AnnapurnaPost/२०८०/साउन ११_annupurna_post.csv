शीर्षक,विवरण
"बागेश्वरीको जग्गा, भएन फिर्ता","नेपालगन्जको बागेश्वरी मन्दिर गुठीको जग्गा अझै मन्दिरको नाममा फिर्ता आएको छैन। सरकारले रोेक्का गरे पनि स्थानीय सहमतिका नाममा रोक्का फुकुवा गरेर निर्वाध रूपमा बिक्री भइरहेको छ। २०७६ साल जेठ ६ गते सरकारले पाँच सदस्यीय जाँचबुझ आयोग गठन गरेको थियो। सार्वजनिक र गुठी जग्गा संरक्षणसम्बन्धी उक्त आयोगको अध्यक्षमा सर्वोच्च अदालतका पूर्वन्यायाधीश मोहनरमण भट्टराई थिए भने सदस्यहरूमा जानकीबल्लभ अधिकारी, दुर्गाकुमारी दाहाल र जगतबहादुर देउजा थिए। आयोगले सरकारी बागेश्वरी मन्दिरको महन्तद्वारा गुठी जग्गा हिनामिना सम्बन्धमा प्रतिवेदन २०७६ तयार पार्यो। प्रतिवेदनमा मन्दिरका मूल महन्तद्वय चन्द्रनाथ योगी र हरिहरनाथ योगीले गुठीको ८४ बिघा १० कठ्ठा १० धुर जग्गा रैतानी नम्बरी जग्गा सरह व्यक्तिसमेतका नाउँमा खडा भइ हक हस्तान्तरण गरेको उल्लेख छ। महन्तले बिक्री गरेको जग्गा बागेश्वरी मन्दिरको कूल जग्गाको ९२७२ प्रतिशत हो। बागेश्वरी मन्दिर गुठीको नाममा नेपालगन्ज उपमहानगरपालिका र जानकी गाउँपालिकामा गरी ८ कित्तामा ९० विघा ७ कठ्ठा १३ धुर जग्गा छ। बागेश्वरी गुठी साविक कर्मोहना मौजाको ८४१०१० धुर जग्गाबाट बागेश्वरी गुठीको नाम कट्टा गरी महन्त र विभिन्न व्यक्तिका नाउँमा कायम गरी हिनामिना गरेको प्रतिवेदनमा उल्लेख छ। मूल महन्तद्वय चन्द्रनाथ योगीले ८१५१६ र हरिहरनाथ योगीले ८१५१६ गरी जम्मा १७१११२ जग्गा मोही लगत कट्टा गरेर रैतानी नम्बरीसरह सिधै आफ्ना नाममा ल्याएर बिक्री गरेको र अरु जग्गा रैतानी नम्बरी जग्गा सरह विभिन्न व्यक्तिसमेतका नाउँमा खडा भइ हक हस्तान्तरण गरेको प्रतिवेदनमा उल्लेख छ। बागेश्वरी गुठीको जग्गा रोक्का गरेर बिक्रीमा रोक लगाइएको भए पनि पछिल्लो समय स्थानीय स्तरमा सर्वदलीय र सर्वपक्षीय बैठकबाट रोक्का फुकुवा गरेर निर्वाध बिक्री भइरहेको छ।"
सामाजिक सञ्जालमा पार्टीविरुद्ध लेखे कारबाही गर्ने कांग्रेसको निर्णय,"धेरै आलोचना होला भन्ठान्याथेँ, कम भयो, बुधबार बैठकको समापनमा देउवाले ठट्टा गर्दै भनेसाथीहरूलाई धन्यवाद। हुन पनि, जे अपेक्षा गरिएको थियो, आठ दिनसम्म चलेको बैठकमा भिन्न दृश्य देखा परे। काठमाडौं : बाहिरबाहिर पदाधिकारीबाटै चर्को आलोचना। संसदीय दलको नेता फेर्नेदेखि विशेष महाधिवेशनको बहसले कांग्रेसको राजनीति निकै तरंगित थियो। एक वर्षपछि बसेको केन्द्रीय समितिमा नेतृत्वको कडा आलोचना हुने शंका पार्टी सभापति शेरबहादुर देउवालाई पनि थियो। तर, सामाजिक सञ्जालमार्फत प्रत्यक्ष प्रसारण भएको बैठकमा भने त्यस्तो भएन। धेरै आलोचना होला भन्ठान्याथेँ, कम भयो, बुधबार बैठकको समापनमा देउवाले ठट्टा गर्दै भनेसाथीहरूलाई धन्यवाद। हुन पनि, जे अपेक्षा गरिएको थियो, आठ दिनसम्म चलेको बैठकमा भिन्न दृश्य देखा परे। सभापति देउवाको आलोचना गर्नेभन्दा उनको पक्षमा केन्द्रीय नेताहरू कस्सिएर बैठकमा प्रस्तुत भए। सामाजिक सञ्जालमार्फत महामन्त्रीहरू नेतृत्वविरुद्ध विषवमन गर्ने गरेको भन्दै देउवा पक्षीय नेताहरूले सामाजिक सञ्जालका गतिविधिमा नियन्त्रण गर्नुपर्ने माग गरे। देउवाले पनि सामाजिक सञ्जालमा पार्टीविरुद्ध नलेख्ने प्रस्ताव पारित भएको घोषणा बैठकमा गरे। देउवा पक्षीय केन्द्रीय सदस्य बालकृष्ण खाँणको निलम्बनसम्बन्धी प्रस्ताव बैठकको एजेन्डा पनि बनेन्। संस्थापन इतर नेताहरूले नक्कली शरणार्थी प्रकरणमा पक्राउ परेका खाँणलाई निलम्बन गर्नुपर्ने माग गरेका थिए। बैठकमा निर्णयमा चित्त नबुझेको भन्दै महामन्त्री गगन थापाले नोट अफ डिसेन्ट राखेका छन्। कांग्रेसले सुन तस्करीमा संलग्न भएका व्यक्तिलाई अविलम्ब कारबाही गर्न माग गरेको छ। सरकारले थालेको भ्रष्टाचार विरोधी जुनसुकै अभियानमा साथ दिने पनि निर्णय कांग्रेसले गरेको छ। बैठकले भ्रष्टाचारमा कोही दोषी नउम्किउन, कोही निर्दोष नफसून् भन्ने नीति लिएको महामन्त्री विश्वप्रकाश शर्माले जानकारी दिए। कांग्रेसले भ्रष्टाचार नियन्त्रण र सुशासनको विषयमा भने १५ बुँदे प्रस्ताव पारित गरेको छ। प्रवक्ता प्रकाशशरण महतले पार्टीले भ्रष्टाचारलाई जघन्य अपराधको रूपमा लिएको बताए। आरोप लागेकालाई अदालतले छानबिन गर्छ, महतले भने, अभियोग लाग्दैमा दोषी भन्दै प्रमाणित हुँदैन। कांग्रेसले बोलायो महासमिति बैठक कांग्रेसले नीति अधिवेशन नगर्ने भएको छ। पार्टीको १४औं महाधिवेशनले ६ महिनाभित्र नीति अधिवेशन गर्ने निर्णय गरेको। तर, नीति अधिवेशनको सट्टा कांग्रेसले महासमिति बैठक बोलाएको छ। महामन्त्री शर्माले मंसिर ११, १२ र १३ गते महासमिति बैठक बोलाउने निर्णय भएको जानकारी दिए। देउवाको ठट्टा आठ दिनसम्म चलेको कांग्रेस बैठकको समापनको क्रममा सभापति देउवा रोचक रूपमा प्रस्तुत भए। महामन्त्री शर्मा र उपसभापति पूर्णबहादुर खड्का सहितले विभिन्न निर्णयबारे जानकारी गराएसँगै सभापति देउवाले बोलेका थिए। देउवाले बैठक लाइभ गरेका कारण पनि कांग्रेसभित्र एकसे एक नेता रहेको कुरा विश्वले थाहा पाएको भन्दै ठट्टा गरे। देउवाले भने, लाइभ गर्दा कांग्रेसमा एकसे एक नेता रैछन् भनेर जनताले थाहा पाए नि ! उनले केन्द्रीय सदस्यहरूले दिएका सबै सुझावहरूलाई समेटेर कांग्रेसलाई बलियो बनाउँदै अघि बढ्ने बताए। महामन्त्री शर्माले बैठकमा पेस भएको प्रस्तावमा चित्त बुझे, नबुझेको विषयमा कसैको केही छ भनेर आग्रह गरे। केन्द्रीय सदस्य एनपी साउदले कैलालीका राससमत चौधरीको कारबाही फुकुवा गर्नुपर्ने प्रस्ताव गरे। देउवाले महामन्त्री शर्मालाई भने, त्यो नाम लेख्नुस् त। पार्टी नेतृत्वविरुद्ध सामाजिक सञ्जालमा राखिँदै आएको विषय र वेभ पेज दुरुपयोग गर्नेलाई कारबाही गर्ने भन्ने प्रस्ताव नदेखेपछि पार्टीका प्रवक्ता प्रकाशशरण महतले आपत्ति जनाए। तपाईँहरू आफुखुसी निर्णय प्रस्ताव राख्ने र हटाउने गर्नुहुन्छ ? सभापतिजीलाई सोध्नुपर्दैन ? महतले आक्रोश पोखे। त्यो सुन्नेबित्तिकै देउवाले आक्रोश पोख्दै भने, शेरबहादुर भन्ने छ त। मलाई ल्याउ मलाई। शेरबहादुर भन्ने मान्छेलाई चिन्या छ ? देउवाले महामन्त्रीहरूलाई इंगित गर्दै भने, तपाईंहरू आफैं जान्ने हुनुभयो। मसँग सल्लाह गरेर लेख्नुपर्यो नि ! एउटा कुरा सुन्नूस्। प्रकाशले भनेको कुरा सुन्नुभयो नि ! बैठकमा प्रस्ताव माथि अन्य सदस्य बोल्दै गर्दा देउवाले बीचबीचमा भन्दै थिए, छोटो बोल्नुहोस् छोटो बोलेका कुरा दोहोर्याउने काम नगरौं। मान्छेको नाम लेखेर दिनुहोस् है नत्र बिर्सिन्छ। कांग्रेसले गत निर्वाचनमा बागी उम्मेदवारी दिएर विजयी भएका १४ जनाको कारबाही फुकुवा गरेको छ। बैठकले गएका स्थानीय तह, प्रदेश र प्रतिनिधिसभा निर्वाचनमा पार्टी र गठबन्धनका उम्मेदवारविरुद्ध बागी उठेर जितेका १४ जना नेताहरूको कारबाही फुकुवा गरेको हो। कांग्रेसले कुनै पनि माग राखेर आन्दोलनको क्रममा मोसो दल्नेको सदस्यता स्वतः खारेज गर्ने निर्णय गरेको छ। केन्द्रीय समितिको बैठकको आन्दोलनको क्रममा अमर्यादित व्यवहार, शारीरिक आक्रमण, मोसो दल्नेको सदस्यता खारेज गर्ने निर्णय भएको महामन्त्री विश्वप्रकाश शर्माले बताए। उनले भने, जातीय विभेद, घरेलु हिंसा या अन्य सामाजिक विसंगतिहरूमा प्रमाणित वा कुनै पनि प्रकृतिका मागहरू अघि सारेर आन्दोलन गर्ने क्रममा अमर्यादित व्यवहार, शारीरिक आक्रमण, मोसो दल्ने घटनामा आबद्ध व्यक्तिको सदस्यता अविलम्ब खारेज हुन्छ।"
कर्णालीमा भीरको बाटो नहिँडी सुखै छैन,"कर्णाली प्रदेशमा सामाजिक अपराधहरूको प्रमुख कारण नै मदिरा रहेको सरकारी तथ्यांक छ। वीरेन्द्रनगर : उसै त कर्णाली विकट। त्यसमाथि रात दिन भीरसँग पौठेजोरी गर्नैपर्नेयहाँका बासिन्दाको बाध्यता। वस्तुभाउ चराउन होस कि, घाँस दाउरा गर्न, भीरको यात्रा नगरी सुखै छैन। विद्यालय, अस्पताल पुग्न पनि भीर काट्नै पर्ने बाध्यता छ। त्यसैकारण, कर्णालीमा बर्सेनि ५० जनाभन्दा बढीले भीरबाट लडेर ज्यान गुमाउँछन्। प्रहरीका अनुसार तीन वर्षमा मात्रै भीरबाट लडेर १ सय ६४ को ज्यान गएको छ। कर्णालीमा कुनै न कुनै भीरबाट बर्सेनि मान्छे खसिरहन्छन्। अर्थात्, यहाँ मान्छे नखसेका भीर नै छैनन्भन्दा पनि अत्युक्ति नहोला। कालिकोट पचालझरना७ मा पर्ने नागाको भीरबाट खसेर स्थानीय रज ऐडीको हालै मृत्यु भयो। पचालझरना८ की तारा सन्ज्यालले पनि घाँस काट्न जाँदा भीरबाट खसेर ज्यान गुमाइन्। सामल पिस्न घट्ट हिँडेका रवीन्द्र सन्ज्याल पनि बयालझरनाको भीरबाट झरे, फर्केर आएनन्। कर्णाली प्रदेश प्रहरी प्रमुख डीआईजी भीम ढकालका अनुसार कर्णालीमा घाँसदाउरा गर्दा, बाटोमा हिँड्दाहिँड्दै चिप्लिएर, ढुंगा खसेर, खर काट्ने बेलामा भीरबाट लडेर बर्सेनि दर्जनौं व्यक्तिले ज्यान गुमाउने गरेका छन्। गत वर्ष मंसिर २४ गते फुकोट कर्णाली अर्धजलाशययुक्त जलविद्युत् आयोजनामा काम गरिरहेका ५ जनाको एकै चिहान भयो। लालीघाट भीरबाट डोजर खस्दा सान्नीत्रिवेणी१ का १७ वर्षीय चरित्र विक र १४ वर्षीय युवराज बुढासहित उमेश गिरी, रक्तिम विक र अछाम घर भएका चालक कमल सोडारीको निधन थियो। त्यही भीरबाट लडेर बर्सेनि दर्जनौंले ज्यान गुमाउने गरेको स्थानीय बताउँछन्। कालीकोटमा यस्ता दर्जनौं भीर छन्। पलाताको रिखाखोटी भीर, पचालझरनास्थित नागभीर, चिहाणपानी भीर, गडुलगाड खोलाभीर, भंकको भीर, रास्कोटस्थित थोल्मको भीर, सान्नीत्रिवेणीस्थित आम्तडा भीर, नरहरिनाथस्थित माल्कोटको भीर, खाँडाचक्रमा कर्फुको भीर, ताडीको भीर, पिलीको भीरलगायतका अक्करे चट्टानी भीरले हरेक वर्ष ज्यान लिइरहन्छन्। कालीकोटको पचालझरना गाउँपालिका७ नानिकोटस्थित बर्सेनि घाँस काट्न जाँदा मान्छे लड्ने नागको भीर। तस्बिर : बिस्नप्रसाद न्यौपाने कालीकोट मात्र होइन, सिंगो कर्णाली भीरको राजधानी होभन्दा फरक नपर्ला। जिल्लैपिच्छे दर्जनौं संख्यामा भीर छन्। तिनलाई मान्छे खाने भीर भनेर चिन्छन्, यहाँका बासिन्दाले। जाजरकोटको बारेकोट गाउँपालिकामा मात्र बर्सेनि भीरबाट खसेर दर्जनभन्दा बढी मानिसले ज्यान गुमाउने गरेका छन्। यस्तै जाजरकोटकै नलगाड नगरपालिकाको गेरेनी भीरबाट लडेर ज्यान गुमाउनेको संख्या पनि धेरै छ। कर्णाली राजमार्गको कालीकोट खण्ड एसमोडको भीरमा हरेक वर्ष गाडी खस्छ। साँघुरो सडक भएकाले अग्लो डरलाग्दो भीरबाट गाडी खस्दा हालसम्म ३५ भन्दा बढीले ज्यान गुमाइसकेका छन्। स्थानीय मानबहादुर बिष्टका अनुसार यस मोडमा मात्र विगत चार वर्षयता गाडी र ट्रक गरी ११ वटा दुर्घटना भएका छन। यहाँ गाडी खसे मान्छे बाँच्ने सम्भावना नै छैन, विष्ट भन्छन्, ११ पटक भएको दुर्घटनामा ३५ जनाभन्दा बढीले ज्यान गुमाइसके। कर्णालीमा भीरबाट लडेर र रूखबाट खसेर ज्यान गुमाउनेको तथ्यांक भीरभन्दा पनि डरलाग्दो छ। कर्णाली प्रदेश प्रहरी कार्यालयका अनुसार प्रदेशमा गत तीन आर्थिक वर्षमा भीरबाट लडेर मात्र १ सय ६४ जनाले ज्यान गुमाएका छन्। आर्थिक वर्ष २०७७०७८ मा ३९ जना, आर्थिक वर्ष २०७८०७९ मा २ जना, आर्थिक वर्ष २०७९०८० मा ७२ जनाले ज्यान गुमाए। भीरबाट ज्यान गुमाउनेमा सल्यानमा धेरै प्रदेश प्रहरी कार्यालयका अनुसार तीन वर्षमा सल्यानमा सबैभन्दा बढी ३५ जनाले भीरबाट लडेर ज्यान गुमाएका छन। सुर्खेतमा ११, दैलेखमा १६, कालीकोटमा २४, जाजरकोट २६, , रुकुममा १९ जना, जुम्लामा १०, मुगुमा ७, हुम्लामा ३, डोल्पामा २ जनाले भीरबाट खसेर ज्यान गुमाएका छन्। जोखिमयुक्त बाटोमा चिप्लिएरै २३ जनाले ज्यान गुमाएका छन्। यस्तै रूखबाट खसेर मात्र कर्णालीमा गएको तीन वर्षमा २१ जनाले ज्यान गुमाएको प्रहरीको भनाइ छ। कर्णाली प्रदेश प्रहरी प्रमुख डीआईजी ढकाल भौतिक पूर्वाधारको अभावमा कर्णालीका नागरिकले अनाहकमा ज्यान गुमाउनु परिरहेको बताउँछन्। कालीकोटको तिलागुफा नगरपालिका७ छाप्रेमा बर्सेनि पहिरो खस्दा मानवीय क्षति हुँदै आएको छ। सडकजस्तो भौतिक पूर्वाधारको अभावमा यहाँका बासिन्दाले अनाहकमा ज्यान गुमाइरहेका छन्, ढकालले भने, यहाँका बासिन्दाले नैसर्गिक अधिकार नपाएकामा कसैको चासो देखिँदैन। डर लाग्दालाग्दै पनि भीरको बाटो हिँड्नुपर्ने कर्णालीको बाध्यतालाई सबैले सुन्नुपर्ने उनको भनाइ छ। सामाजिक अभियन्ता हिरासिंह थापाले भने, कर्णालीमा जोखिमयुक्त सडक, भीरका बाटो, घाँस दाउरा गर्ने डर लाग्दा भीरले बर्सेनि मान्छे खाइरहेका छन्। सरकारले ती भीरमा लडेर अकालमै ज्यान गुमाउने नागरिकको बाँच्न पाउने अधिकारको हनन् गरेको छ। संविधानमा सबै नागरिकको बाँच्न पाउने अधिकार मौलिक हकका रूपमा व्यवस्था गरिएको छ र व्यवहारमा अधिकार महसुस गर्न नपाउँदा मानिसको बाँच्न पाउने अधिकार प्रत्याभूत नभएको थापाको दाबी छ। जोखिमयुक्त कर्णाली राजमार्ग, गाउँका भीरका बाटोको सुधार जस्ता आधारभूत कामहरू पनि गर्न सरकार चुकिरहेका छ, थापाले भने। प्रदेश प्रहरी कार्यालयको तथ्यांकअनुसार गत तीन आर्थिक वर्षमा मात्र जाजरकोट, रुकुम, कालीकोट, डोल्पा, सुर्खेत, सल्यान, मुगु हुम्लाजस्ता जिल्लाका डरलाग्दा भीरपाखामा लडेर ज्यान गुमाउनेको संख्या निकै धेरै छ। आर्थिक वर्ष २०७७०७८, २०७८०७९ र २०७९०८० मा भवितव्यमा मात्र ७ सय ५५ जना नागरिकले अकालमै ज्यान गुमाएका छन्। यसलाई बिभिन्न क्षेत्रगत रूपमा हेर्दा गत तीन आर्थिक वर्षमा भीरबाट लडेर मात्र १ सय ६४ जना, खोलाले बगाएर र पानीमा डुबेर १ सय ६५ जनाले ज्यान गुमाएका छन्। बाढी र पहिरोमा परी १ सय ३९ जनाले ज्यान गुमाएका छन्। आगलागी, मदिरा सेवन, चिप्लिएर, करेन्ट लागेर रूखबाट खसेर, ढुंगा लागेर, माटोको ढिस्कोले पुरिएर, पखाला लागेर, घरको छानो भत्किएर, पिङबाट खसेर, बिस्फोटक पदार्थ पट्किएर, नदीले बगाएर जस्ता बिभिन्न २९ वटा कारणले २ सय ९८ जना नागरिकले अकालमै ज्यान गुमाएका छन्। कालीकोटको खाँडाचक्र नगरपालिका प्रमुख कमलबहादुर शाहीले भने, हरेक वर्ष रूख र भीरबाट लडेर धेरै नागरिकहरूले ज्यान गुमाइरहेका छन्। बर्सेनि दर्जनौँ मानिसहरूले रूख, भीरबाट लडेर र नदीमा बगेर ज्यान गुमाउनुपर्ने बाध्यता छ। निकै डरलाग्दा भीर पाखा, भीरालो जमीन, खाँडाचक्र नगरपालिकाका दुईवटै छेउबाट तिला र कर्णाली नदी, बाढी र पहिरोका पनि उत्तिकै जोखिम भएकाले मानिसले अकालमै ज्यान गुमाउनु पर्ने समस्या रहेको शाही बताउँछन्। कसरी हुन्छ अब जोखिम कम गर्न नगरपालिकाले जोखिमयुक्त बाटोको सुधार, मेला जानुपर्ने समस्या कम गर्न खेतबारीमै घाँस खेती जस्ता कार्यक्रमहरू अगाडी बढाउने तयारी गरेको छ, शाहीले भने। कर्णालीमा लडेर ज्यान गुमाउनेमा अधिकांश चौपाया पाल्ने किसान छन्। कालीकोटको पचालझरना गाउँपालिकाकी पूर्वउपाध्यक्ष तारा न्यौपानेले भनिन्, रूखभीरबाट बर्सेनि मृत्यु हुन थालेपछि खेतबारीमै डालेघाँस लगाउन उत्प्रेरित गर्नेदेखि नांगो भीरपाखामा बोटबिरुवा रोप्ने अभियान चलाएका थियौं। तर, खडेरीले लगाएका बिरुवा बचाउनै मुस्किल भयो। नांगा डाँडाहरू जस्ताका तस्तै छन्। मानिसले घाँस दाउरा गर्नकै लागि भीरबाट ज्यान गुमाउनुपर्ने बाध्यता पनि अन्त्य भएन। सडक दुर्घटनामा पनि उस्तै कर्णालीमा सवारी दुर्घटनाबाट पनि ज्यान गुमाउनेको संख्या पनि उस्तै छ। प्रदेश ट्राफिक प्रहरी कार्यालय सुर्खेतका अनुसार ०७० साल देखि ९ वर्षमा मात्रै कर्णालीमा १ हजार ८ सय २१ वटा सडक दुर्घटना भएका छन्। यी दुर्घटनामा ज्यान गुमाउनेको संख्या ९ सय ९१ छ। यस्तै दुर्घटनामा परी १ हजार ५ सय २७ कर्णालीवासी गम्भीर घाइते भएका छन्। यी दुर्घटनाको सामाजिक, मानवीय र भौतिक क्षतिको हिसाबकिताब गर्नै कठिन छ। प्रदेश ट्राफिक प्रहरीको तथ्यांकका अनुसार कर्णालीमा बर्सेनि सडक दुर्घटनाको संख्या बढिरहेको छ। सुरक्षित सडकमा नागरिकहरूले यात्रा गर्न पाउने उनीहरूको अधिकार हो। तर, कर्णाली राजमार्ग सञ्चालन भएको १७ वर्ष बितिसक्दा पनि स्तरोन्नती नहुँदा नागरिक अकालमै ज्यान गुमाउन बाध्य छन्। यो पनि एक प्रकारको गम्भीर मानव अधिकार उल्लंघन रहेको बताउँदै अधिवक्ता दुर्गा साप्कोटाले भने, बर्सेनि मानिसले जोखिमयुक्त यात्राकै कारण ज्यान गुमाइरहेका छन्। सरकारको ध्यान त्यतातिर पुगेको छैन। हरेक वर्ष संघीय सरकारले बजेट ल्याउँदा कर्णाली राजमार्गको स्तरोन्नति गरिनेछ भन्छ। तर, स्तोरोन्नति भने कहिलै हुँदैन। सरकारले कर्णालीका नागरिकमाथि गम्भीर लापरबाही गरिरहेको छ। यसले दुर्घटनाको जोखिम बढाइरहेको छ। दुर्घटनाको मुख्य मदिरा कर्णाली प्रदेशमा सामाजिक अपराधहरूको प्रमुख कारण नै मदिरा रहेको सरकारी तथ्यांक छ। प्रदेश प्रहरी कार्यालयका अनुसार आर्थिक वर्ष २०७७०७८ मा मदिरा सेवन गरी २ सय ४९ वटा घटना भएका थिए। जसमा सवारी दुर्घटना १३, जबरजस्ती करणी ३७, जबरजस्ती करणी उद्योग ७, हत्या २, ज्यान मार्ने उद्योग १७, अभद्र व्यवहार ५५, घरेलु हिंसा १ सय १४, अपराधिक उपद्रव ४ वटा घटना भएका थिए। यस्तै आर्थिक वर्ष ०७८०७९ मा मदिरा सेवन गरी सवारी दुर्घटना ८, जबरजस्ती करणी १६, जबरजस्ती करणी उद्योग १६, हत्या १, ज्यान मार्ने उद्योग १७, अभद्र व्यवहार ५३, अपराधिक उपद्रव ३, घरेलु हिंसा १ सय १९ घटना भई प्रहरीमा उजुरी दर्ता भएका छन्। आर्थिक वर्ष ०७९०८० मा मदिरा सेवन गरी सवारी दुर्घटना १४, जबरजस्ती करणी १८, जबरजस्ती करणी उद्योग ७, हत्या ७, ज्यान मार्ने उद्योग १४, अभद्र व्यवहार ७२, अपराधिक उपद्रव ४, घरेलु हिंसा १ सय २३ गरी २ सय ५९ वटा घटनाहरू भएका थिए। मदिरा सेवन गरेर यस्ता घटना भएको भन्दै प्रहरीसमक्ष उजुरी आउने गरेका छन। कर्णालीमा ९० प्रतिशत घटना मदिराका कारण हुने गरेको प्रहरीको भनाइ छ।"
"सभामुखको हस्ताक्षर सर्वोच्चद्वारा अवैध ठहर, कोशीका मुख्यमन्त्री थापा नेतृत्वको सरकार ढल्यो","काठमाडौं : सर्वोच्च अदालतले कोसी प्रदेशका मुख्यमन्त्री उद्धव थापाको नियुक्ति बदर गरिदिएको छ। न्यायाधीशहरू ईश्वरप्रसाद खतिवडा,आनन्दमोहन भट्टराई र तिलप्रसाद श्रेष्ठ सम्मिलित पूर्ण इजलासले कोसी सरकारविरुद्ध परेको रिटमाथि सुनुवाइ गर्दै ७ दिनभित्र नयाँ सरकार गठनको प्रक्रिया अघि बढाउन प्रदेश प्रमुख पर्शुराम खापुङलाई आदेश दिएको हो। कोशीमा असंवैधानिक तरिकाले नयाँ सरकार गठन भएको भन्दै नेकपा (एमाले)ले असार २२ गते सर्वोच्चमा रिट दर्ता गराएको थियो। एमाले कोसी प्रदेश संसदीय दलका नेता एवं निवर्तमान मुख्यमन्त्री हिक्मतकुमार कार्कीका तर्फबाट एमालेका प्रमुख सचेतक रेवतीरमण भण्डारीसहितले परमादेशको माग गर्दै रिट दिएका थिए। सोमबार कोसी प्रदेशका मुख्यमन्त्री उद्धव थापाविरुद्ध परेको रिटमाथि सुनुवाइ गर्दै न्यायाधीश सुष्मालता माथेमा र तिलप्रसाद श्रेष्ठको संयुक्त इजलासले रिट पूर्ण इजलासमा पठाउन आदेश दिएको हो। रिटमाथि प्रारम्भिक सुनुवाइ गर्दै गत असार २७ गते न्यायाधीश सपनाप्रधान मल्लको एकल इजलासले कोसी सरकारलाई दिर्घकालीन असर पर्ने निर्णय नगर्न अन्तरिम आदेश जारी गरेको थियो। रिटमा प्रदेश प्रमुख खापुङग, मुख्यमन्त्री थापा, सभामुख गौतमलाई प्रतिवादी बनाइएको थियो। गठबन्धनका तर्फबाट नेपाली कांग्रेसका २९,नेकपा माओवादी केन्द्रका १२, नेकपा एकीकृत समाजवादीका ४ र जनता समाजवादी पार्टीका १ जना प्रदेशसभा सदस्य तथा सभामुख गौतमसमेतको समर्थनमा थापा मुख्यमन्त्री नियुक्त भएका हुन् ।"
द्वन्द्व विश्व शान्तिका लागि समस्या : ओली,"काठमाडौं : नेकपा (एमाले)का अध्यक्ष केपी शर्मा ओलीले द्वन्द्व विश्व शान्तिका लागि समस्या भएको बताएका छन्। लतिलपुर च्यासलस्थित पार्टी मुख्यालयमा आज वर्ल्ड पिस काउन्सिलका दक्षिण एसियाका प्रतिनिधिसँगको अन्तर्क्रियामा उनले केही देशमा भइरहेको द्वन्द्व विश्व शान्तिका लागि चुनौतीका रूपमा रहेको बताए। 'कतिपय ठूला देशले अन्य मुलुकमा द्वन्द्व र तनाव सिर्जना थप्ने काम गरेका छन्। जसले गर्दा विश्व शान्ति स्थापना गर्न चुनौती भएको छ,' उनले भने। उनले आफूहरूले शान्ति स्थापना गर्न लागिपरेको बताउँदै नेपाल द्वन्द्व र हिंसाको पक्षधर नबन्ने बताए। अध्यक्ष ओलीले अहिले गरिबी र भोकमरीले मानिसले शान्तिको अनुभूति गर्न नसकेको भन्दै मानिसलाई गरिबी र भोकमरीबाट मुक्त गर्नुपर्नेमा जोड दिए। उनले मानवअधिकार, सामाजिक न्याय र भयरहित वातावरणमा बाँच्न पाउनुपर्ने मानिसको अधिकार भएको बताउँदै नेपालमा महिला अधिकारका क्षेत्रमा महत्त्वपूर्ण उपलब्धि भएको बताए। अध्यक्ष ओलीले काउन्सिललाई विश्व शान्ति स्थापनाका लागि प्रभावकारीरूपमा काम गर्न आग्रह गरे। नेपाल पिस एन्ड सोलिडारिटी काउन्सिलका संयोजक रवीन्द्र अधिकारीले शान्तिका लागि राजनीतिक दलहरूको भूमिका महत्त्वपूर्ण हुने बताए।"
मिटर ब्याजसम्बन्धी विधेयक राष्ट्रियसभाबाट पुन:पारित,"काठमाडौं : राष्ट्रियसभाबाट मिटरब्याजसम्बन्धी 'मुलुकी संहिता सम्बन्धी केही नेपाल ऐनलाई संशोधन गर्न बनेको २०८०' राष्ट्रियसभाबाट पुन:पारित भएको छ। प्रतिनिधिसभाले संशोधनसहित पारित गरी राष्ट्रियसभामा पठाएको विधेयक पुन:पारित गर्नका लागि कानुन,न्याय तथा संसदीय मामिलामन्त्री धनराज गुरूङले सभामा प्रस्तुत गरेका थिए। त्यसअघि राष्ट्रियसभाका सचिव डासुरेन्द्र अर्यालले सन्देशसहित प्रतिनिधिसभामा पठाएको मुलुकी संहिता सम्बन्धी केही नेपाल ऐनलाई संशोधन गर्ने विधेयक २०८० का सम्बन्धमा प्रतिनिधिसभाबाट प्राप्त सन्देश सभासमक्ष टेबुल गरेका थिए। बैठकमा सो विधेयकमाथि छलफलमा भाग लिन कुनै पनि सदस्यले नाम नटिपाएपछि निर्णयार्थ प्रस्तुत गरिएको थियो । अब सो विधेयक प्रमाणीकरणको प्रक्रियामा जानेछ । यो विधेयक राष्ट्रियसभामै उत्पत्ति भएको थियो। मिटरब्याज पीडितको समस्यालाई सम्बोधन गरी पीडकलाई कारवाही गर्ने प्रयोजनका लागि सो विधेयक ल्याइएको हो राष्ट्रियसभाबाट पारितपछि विधेयक प्रमाणीकरणका लागि राष्ट्रपतिकहाँ जानेछ। राष्ट्रपति रामचन्द्र पौडेलबाट विधेयक प्रमाणीकरण भएपछि ऐनको रुपमा लागू हुनेछ।"
"कोसीका सभामुख भन्छन्, मबाट गल्ती भएको छैन, सर्वोच्चको आदेशलाई सम्मान गर्छु","विराटनगर : कोसी प्रदेशका सभामुख बाबुराम गौतमले सरकार गठन प्रक्रियामा सहभागी भएर आफूले गल्ती नगरेको बताएका छन्। मबाट गल्ती भएको छैन। मैले गल्तीका रूपमा पनि लिएको छैन, उनले भने, परिस्थितिको निकासका लागि त्यतिबेला हस्ताक्षर गरिएको थियो। हाम्रो प्रदेशमा सरकारविहीनताको स्थिति नहोस् भनेर त्यसो गरिएको हो। प्रदेश र संसद स्थिरतातिर उन्मुख होस् भनेरै सरकार गठनमा सहभागी भएर आफूले हस्ताक्षर गरेको उनले बताए। अन्नपूर्णसँग कुरा गर्दै गौतमले सर्वोच्चको आदेशलाई भने सम्मान गर्ने बताए। म सर्वोच्चको आदेशलाई सम्मान गर्ने मान्छे हुँ। सम्मान गर्छु, उनले भने, तर, सरकार गठनमा सहभागी बनेर गल्ती भयोभन्ने मैले लिएको छैन। मबाट संविधान मिचिएको पनि छैन। आफूले संविधान मिचेको कुरा सर्वोच्चको आदेशमा कतै पनि उल्लेख नभएको उनले बताए। नयाँ सरकार गठन हुँदा सभामुख सहभागी हुन पाउने कि नपाउने भन्ने कुरा संविधानमा स्पष्टसँग व्यवस्था नभएकैले आफूले हस्ताक्षर गरेर समर्थन दिएको गौतमको स्पष्टोक्ति छ। अब भने सर्वोच्चले नजिर स्थापित गरिदिएको उनले बताए। सर्वोच्चको व्याख्या कानुन सरह हुन्छ। सर्वोच्चले नजिर स्थापित गरिदिएको छ, गौतम भन्छन्। परिस्थितिको निकासका लागि हस्ताक्षर गरेर आफू सरकार गठनमा सहभागी भए पनि सर्वोच्चले त्यसलाई करेक्सन गरिदिएको उनले बताए। अहिले पनि संविधानको धारा १६८ को उपधारा २ अनुसार नै नयाँ सरकार गठनको प्रयास गर्नु भन्नुको मतलव सर्वोच्चले पनि त्यही स्प्रिटलाई कायम गरेको छ, गौतम भन्छन्, सरकार गठन गर्दा सभामुखबाहेक बहुमतसिद्ध गर भन्नुको मतलव सर्वोच्चले पनि निकास खोजेको छ। प्रदेशमा सरकार गठनमा सहभागी बनेपछि सभामुख गौतम विवादित बनेका थिए। प्रदेशसभा सदस्य (संसाद)को हैसियतामा उनी आफैंले हस्ताक्षर गरेर नेपाली कांग्रेस कोसी प्रदेश संसदीय दलका नेता उद्धव थापालाई मुख्यमन्त्रीमा समर्थन गरेका हुन्। थापा गत असार २१ गते प्रदेशको मुख्यमन्त्री नियुक्त भएका थिए। कोसीको ९३ सदस्यीय प्रदेशसभा (संसद)मा बहुमत पुर्याउन ४७ सांसद आवश्यक पर्छ। ठूलो दल नेकपा (एमाले)सँग ४० र एमालेसँगै सहकार्यमा रहेको राष्ट्रिय प्रजातन्त्र पार्टी (राप्रपा)सँग ६ जना सांसद छन्। कांग्रेसका २९, नेकपा (माओवादी केन्द्र)का १२, नेकपा (एकीकृत समाजवादी)का ४ र जनता समाजवादी पार्टी (जसपा)का १ सांसद छन्। एमालेराप्रपा गठबन्धन र अर्को गठबन्धनको ४६४६ सांसद छन्। मुख्यमन्त्री नियुक्त हुँदा थापाले सभामुखबाहेक बहुमत (४७) पुर्याउनसक्ने अवस्था भएन। सभामुख गौतमले स्वतन्त्र सांसदको हैसियतमा अलग्गै हस्ताक्षर गरेर समर्थन दिएपछि बहुमत पुर्याएको भनेर थापालाई प्रदेश प्रमुख पर्शुराम खापुङले मुख्यमन्त्री नियुक्त गरेका थिए। सभामुख गौतम माओवादीबाट सांसद निर्वाचित भएका हुन्। प्रदेशसभा (संसद)बाट विश्वास गुमाएपछि एमाले प्रदेश संसदीय दलका नेता हिक्मतकुमार कार्की नेतृत्वको सरकार असार १५ गते ढलेको थियो। त्यसपछिको सरकार गठन प्रक्रियामा सहभागी बनेपछि सभामुख विवादित बने। असंवैधानिक तरिकाले नयाँ सरकार गठन भएको भन्दै एमाले नेता एवं पूर्वमुख्यमन्त्री कार्कीले असार २२ गते सर्वोच्च अदालतमा रिट दायर गरेका थिए। सर्वोच्चले बिहीबार मुख्यमन्त्री थापाको नियुक्ति बदर गरिदिएको छ। न्यायाधीशहरू ईश्वरप्रसाद खतिवडा, आनन्दमोहन भट्टराई र तिलप्रसाद श्रेष्ठ सम्मिलित पूर्ण इजलासले कोसी सरकारविरुद्ध परेको रिटमाथि सुनुवाइ गर्दै असार १७ गतेभित्र नयाँ मुख्यमन्त्री नियुक्त हुने गरी प्रक्रिया अघि बढाउन प्रदेश प्रमुख पर्शुराम खापुङलाई आदेशसमेत दिएको छ।"
कांग्रेस नेता निधिद्वारा केन्द्रीय समितिको सम्मानमा मैत्रीपूर्ण रात्रिभोज आयोजना,"काठमाडौं : नेपाली कांग्रेसका नेता विमलेन्द्र निधिले आज पार्टीको केन्द्रीय कार्यसमितिको सम्मानमा मैत्रीपूर्ण रात्रिभोजको आयोजना गरेका छन्। रात्रिभोजमा पार्टी सभापति शेरबहादुर देउवा, उपसभापति, महामन्त्री, पदाधिकारी तथा केन्द्रीय सदस्य, पार्टीबाट प्रतिनिधित्व गर्ने मन्त्री, सांसद लगायतको उपस्थिति थियो। सो अवसरमा सभापति देउवाले नेता निधिलाई रात्रिभोज आयोजना गरेकोमा धन्यवाद दिएका थिए। यसैगरी नेता निधिले सबैलाई स्वागत गरेका थिए।"
विवेकशील साझा पार्टी सामूहिक नेतृत्वमा केन्द्रित छ : अध्यक्ष बास्कोटा,"काठमाडौं : विवेकशील साझा पार्टीको अध्यक्षमा समीक्षा बास्कोटाले पार्टी व्यक्तिभन्दा पनि सामूहिक नेतृत्वमा केन्द्रित रहेको बताएकी छन्। विवेकशील साझा पार्टीको छैटौं स्थापना दिवसका अवसरमा बिहीबार ललितपुरमा आयोजित कार्यक्रममा बास्कोटाले पार्टी व्यक्तिको वरिपरि घुम्दा विगतमा पनि समस्या देखिएको भन्दै सामूहिक नेतृत्वमा केन्द्रित रहेको बताइन्। व्यक्तिगतरूपमा पार्टी चलाउदा कुनै न कुनै बेला पार्टीलाई घात हुनसक्ने सिकाई पार्टीले भोग्नुपरेको उनले बताइन्। बास्कोटाले सामूहिक नेतृत्वमा जाँदा देशभरि नै पार्टीप्रतिको बुझाई नै फरक पर्न जाने जिकिर गरिन्। उनतले पार्टीभित्र एकले बोलेको कुराले अर्कोलाई कति असर पर्छ भन्ने नेताहरूले बुझ्न जरुरी रहेको बताइन्। बास्कोटाले पार्टीलाई बलियो बनाउन नेतृत्वलाई पनि हौसला प्रदान गर्नुपर्ने बताइन्। कार्यक्रममा विवेकशील साझा पार्टीले प्रथम राष्ट्रिय महाविधेशनबाट पारित परिर्वनको संकल्प, सामाजिक न्याय र समृद्धिको अठोट बिषयक राजनीतिक दस्तावेश सार्वजनिक गरेको थियो। विभिन्न व्यक्तिहरूलाई कदर पत्र प्रदान गरिएको थियो।"
कोसीमा सात दिनभित्र नयाँ सरकार गठनको प्रक्रिया अघि बढाउन सर्वोच्चको आदेश,"काठमाडौं : सर्वोच्च अदालतले कोसी प्रदेशमा ७ दिनभित्र नयाँ सरकार गठनको प्रक्रिया अघि बढाउन आदेश दिएको छ। न्यायाधीशहरू ईश्वरप्रसाद खतिवडा,आनन्दमोहन भट्टराई र तिलप्रसाद श्रेष्ठ सम्मिलित पूर्ण इजलासले कोसी सरकारविरुद्ध परेको रिटमाथि सुनुवाइ गर्दै ७ दिनभित्र नयाँ सरकार गठनको प्रक्रिया अघि बढाउन प्रदेश प्रमुखलाई आदेश दिएको हो। यस्तै सर्वोच्चले संविधानको धारा १६८ को उपधारा २ अनुसार पुन :सरकार गठन गर्न प्रदेश प्रमुख पर्शुराम खापुङगलाई आदेश दिएको छ। 'नेपालको संविधानको धारा १६८ को उपधारा (२) बमोजिम अर्को सरकार गठन गर्ने विकल्प रहेसम्म सो विकल्प अपनाउनु वाञ्छनीय देखिएको,उक्त धारा १६८ को उपधारा (२) बमोजिम सरकार गठन गर्न मिल्ने नै अवस्था रहेको, र जुन बिन्दुबाट संविधानको प्रयोग र पालनामा त्रुटि भएको हो, सोही अवस्थाबाट संविधानसम्मत् तबरले प्रक्रिया अगाडि बढाउनु मनासिव हुने देखिएको हुँदा आजका मितिले सात दिनभित्र (२०८०४१७ गतेभित्र) नेपालको संविधानको धारा १६८ को उपधारा (२) बमोजिम प्रदेशसभाको बहुमत प्राप्त गर्न सक्ने प्रदेश सभाको सदस्यलाई मुख्यमन्त्री पदमा नियुक्त गर्नू भनी प्रत्यर्थी कोसी प्रदेशका प्रदेश प्रमुख समेतको नाममा परमादेश जारी हुने गहछु,'सर्वोच्चको आदेशमा भनिएको छ। सभामुख सरकार गठनमा सहभागी हुन नपाउने ठहरसहित सर्वोच्चले कोसी सरकारको मुख्यमन्त्रीमा उद्धव थापाको नियुक्ति समेत बदर गरिदिएको छ। कोसीमा थापालाई मुख्यमन्त्री बनाउँदा सभामुख बाबुराम गौतमले हस्ताक्षर गरेका थिए। त्यसपछि कोसीमा असंवैधानिक तरिकाले नयाँ सरकार गठन भएको भन्दै नेकपा (एमाले) ले असार २२ गते सर्वोच्चमा रिट दर्ता गराएको थियो। एमाले कोसी प्रदेश संसदीय दलका नेता एवं निवर्तमान मुख्यमन्त्री हिक्मतकुमार कार्कीका तर्फबाट एमालेका प्रमुख सचेतक रेवतीरमण भण्डारीसहितले परमादेशको माग गर्दै रिट दिएका थिए। सोमबार कोसी प्रदेशका मुख्यमन्त्री उद्धव थापाविरुद्ध परेको रिटमाथि सुनुवाइ गर्दै न्यायाधीश सुष्मालता माथेमा र तिलप्रसाद श्रेष्ठको संयुक्त इजलासले रिट पूर्ण इजलासमा पठाउन आदेश दिएको हो। रिटमाथि प्रारम्भिक सुनुवाइ गर्दै गत असार २७ गते न्यायाधीश सपनाप्रधान मल्लको एकल इजलासले कोसी सरकारलाई दिर्घकालीन असर पर्ने निर्णय नगर्न अन्तरिम आदेश जारी गरेको थियो। रिटमा प्रदेश प्रमुख खापुङग, मुख्यमन्त्री थापा, सभामुख गौतमलाई प्रतिवादी बनाइएको थियो। गठबन्धनका तर्फबाट नेपाली कांग्रेसका २९,नेकपा माओवादी केन्द्रका १२, नेकपा एकीकृत समाजवादीका ४ र जनता समाजवादी पार्टीका १ जना प्रदेशसभा सदस्य तथा सभामुख गौतमसमेतको समर्थनमा थापा मुख्यमन्त्री नियुक्त भएका हुन् ।"
"प्रधानमन्त्रीले अवलोकन गरे इटालीको ओलम्पिक रंगशाला, भोलि स्वदेश फर्किने","काठमाडौं : प्रधानमन्त्री पुष्पकमल दाहालले इटालीको रोममा रहेको स्टुडियो ओलम्पिको रोमाको आज अवलोकन गरेका छन्। इटाली भ्रमणमा रहेका उनले ओलम्पिक खेल सञ्चालन हुने रंगशालाको अवलोकन गरेका हुन्। अवलोकनका क्रममा उनले उक्त रंगशालाका बारेमा अभिरुचिपूर्वक जिज्ञासा राखेका थिए। सो रंगशालामा ७० हजार दर्शक अट्ने बताइएको छ। प्रधानमन्त्री दाहालले खेलाडी आउने जाने मार्ग, प्यारापिट, खेलपछि आयोजना गरिने पत्रकार सम्मेलन कक्ष, रंगशाला सञ्चालनका क्रममा प्रयोग गरिने सबै क्षेत्रको अवलोकन गरेका थिए। उनले रंगशालामा प्रदर्शनीमा राखिएको इटालीले प्राप्त गरेको पहिलो शिल्ड, खेलाडीका जर्सीलगायतको अवलोकन गरेका थिए। प्रधानमन्त्री दाहाललाई रंगशालाका अधिकारीहरूले सम्पूर्ण जानकारी गराएका थिए। उक्त रंगशाला सन् १९६० देखि सञ्चालनमा आएको हो। सो रंगशालामा विशेषगरी फुटबल, रग्बी र एथलेटिक्सका खेलहरू हुने अधिकारीहरूले जानकारी दिएका थिए। सात दिने इटाली भ्रमण सम्पन्न गरी प्रधानमन्त्री दाहाल भोलि बिहान स्वदेश फर्किँदैछन्।"
एमालेले तोक्यो ६ वटा प्रदेश कमिटीको अधिवेशन,"काठमाडौं : नेकपा (एमाले)ले प्रदेश कमिटी अधिवेशनको मिति तोकेको छ। गण्डकीबाहेक सबै प्रदेश कमिटीले अधिवेशनको मिति तोकेको एमाले प्रचार तथा प्रकाशन विभाग प्रमुख राजेन्द्र गौतमले जानकारी दिए। उनका अनुसार सम्बद्ध प्रदेश कमिटीको बैठकले आआफ्ना प्रदेशको अधिवेशन तोकेका हुन्। कोशी प्रदेशको आगामी असोज १२ र १३ गते विराटनगरमा, मधेस प्रदेशको असोज ५ र ६ गते जनकपुरमा, बागमतीको असोज ८ र ९ गते काठमाडौँमा अधिवेशन हुने गौतमले बताए। उनका अनुसार लुम्बिनीको भदौ १६ र १७ गते बुटवलमा, कर्णालीको भदौ २९ र ३० गते सुर्खेतमा र सुदूरपश्चिम प्रदेशको भदौ २२ र २३ गते धनगढीमा अधिवेशन तोकिएको छ। उनले गण्डकी प्रदेशले यही साउन २२ गते बस्ने बैठकले अधिवेशन तोक्ने बताए। पार्टी सदस्यता नवीकरणको काम साउन १५ गतेसम्म अद्यावधिक गरी प्रमाणीकरण गरिसक्ने एमाले पार्टी कार्यालयले जनाएको छ। सदस्यता अद्यावधिक गरिसकेपछि निर्धारित समयमा नै प्रदेश कमिटीका अधिवेशन गर्ने प्रचार विभाग प्रमुख गौतमले जानकारी दिए। पार्टीले एक वर्षभित्र प्रदेश, जिल्ला र पालिका तहको अधिवेशन गर्ने उनले बताए। उनका अनुसार माघमा स्थानीय तह र चैतमा जिल्ला कमिटीको अधिवेशन गर्ने तयारी भइरहेको छ।  रासस"
बालेन्द्रलाई विद्यासुन्दरले भने : वडाध्यक्षलाई विद्यालयको जिम्मेवारी दिनु हुँदैन,"काठमाडौं : काठमाडौं महानगरपालिकाका पूर्वमेयर विद्यासुन्दर शाक्यले सामुदायिक विद्यालयमा राजनीतिक हस्तक्षेप गर्न नहुने बताएका छन्। नवयुग माध्यमिक विद्यालयको वार्षिक समारोहमा शाक्यले सामुदायिक विद्यालयहरू समुदायलाई जिम्मा दिनुपर्ने बताएका हुन्। उक्त निर्णय गलत भएको पूर्वमेयर शाक्यको टिप्पणी छ। उनले सामुदायिक विद्यालयमा व्यवस्थापन समिति, शिक्षकलाई विश्वास गरेर विद्यार्थीहरू आउने भन्दै उनले यो निर्णय राजनीतिक हस्तक्षेप भएको बताए। सामुदायिक विद्यालयलाई राजनीतिकभन्दा टाढा छ, भन्ने बनाउनु आजको आवश्यकता भएको उनको तर्क छ। महानगरका ३२ वडामा ८९ वटा सामुदायिक विद्यालय छन्। महानगरले भने सामुदायिक विद्यालयको सुधारका लागि व्यवस्थापन समिति भंग गर्ने निर्णय गरेको छ। महानगरका सामुदायिक विद्यालयहरूलाई मजबुत र व्यवस्थित ढंगले अगाडि बढाउन यो निर्णय सहि हुने महानगरको ठहर छ। राजनीतिक दलको नेतृत्व गरेर निर्वाचित भएको प्रतिनिधिले विद्यालयको जिम्मेवारी लिँदा जनतामा विद्यालयप्रतिको दृष्टिकोण राजनीतिक मात्र हुने शाक्यको दाबी छ। वडा कार्यालयले जनताको अन्य धेरै काम गर्नुपर्ने भएका कारण विद्यालय सञ्चालनमा ध्यान दिन नसक्ने शाक्य बताउँछन्। वडाध्यक्षले विद्यालयको मनिटर गर्ने र विद्यालय सञ्चालन गर्न स्थानीय समुदायलाई नै दिँदा व्यवहारिक निर्णय हुने र विद्यालयप्रति अभिभावकको विश्वास कायम रहने शाक्यको दाबी छ। विद्यालय शिक्षा व्यवस्थापन नियमावली, २०७४ को परिच्छेद ५ को दफा २७ मा विद्यालयमा विद्यालय व्यवस्थापन समिति रहने उल्लेख छ। २७ (क) मा विद्यालयका अभिभावक र स्थानीय शिक्षाविद् र शिक्षाप्रेमीमध्येबाट चुनिएका एकजना अध्यक्ष हुने व्यवस्था छ। त्यस्तै, सम्बन्धित वडाका वडाध्यक्ष वा वडाध्यक्षले तोकेको व्यक्ति व्यवस्थापन समितिको सदस्य हुने कानूनी व्यवस्था रहेको छ। तर, महानगरले भने वडाध्यक्षलाई नै अध्यक्षको जिम्मेवारी दिने प्रस्ताव पारित गरेको छ। उक्त प्रस्तावलाई अहिले ऐनको रूपमा ल्याउने तयारी भइरहको छ। सोही ऐनको दफा ३१ मा यदि कुनै पनि विद्यालयका व्यवस्थापन समितिले अनियमितता, गैरकानूनी काम गरेमा, शैक्षिक वातावरण खलबल्याएमा महानगरको शिक्षा विभागको सिफारिसमा विघटन गर्न सक्ने प्रावधान रहेको छ। यदि कुनै सम्बन्धित विद्यालय व्यवस्थापन समितिमा समस्या रहेको खण्डमा कानूनीरूपमै विघटन गर्ने व्यवस्था उल्लेख छ।"
"कोसीमा राजनीतिक अस्थिरता, साढे ६ महिनामै ढले दुई सरकार","विराटनगर : कोसी प्रदेशमा निम्तिएको चरम राजनीतिक अस्थिरताका कारण साढे ६ महिनामै दुईवटा प्रदेश सरकार ढलेका छन्। राजनीतिक विश्लेषकहरू २ सय १ दिनभित्रमा दुईवटा सरकार परिवर्तन हुनुलाई अस्वभाविक मान्छन्। उनीहरू दल र नेताको व्यवहारले जनतामा संघीयताप्रति वितृष्णा र निराशा बढाउने काम मात्रै गरेको बताउँछन्। अस्थिरताका कारण प्रदेशसभा (संसद)को दोस्रो कार्यकाल सुरु भएको साढे ६ महिना मात्रै वित्दै गर्दा प्रदेशले ३ जना मुख्यमन्त्री पाउने परिस्थिति निर्माण भएको छ। सर्वोच्च अदालतले कोसी प्रदेश सरकारको मुख्यमन्त्रीमा उद्धव थापाको नियुक्तिलाई बिहीबार बदर गरिदियो। सभामुख बाबुराम गौतम समेतको समर्थन लिएर मुख्यमन्त्री बनेका नेपाली कांग्रेस कोसी प्रदेश संसदीय दलका नेता थापा नेतृत्वको सरकार सर्वोच्चको आदेशसँगै ढलेको हो। प्रदेश प्रमुख पर्शुराम खापुङले गत असार २१ गते उनलाई मुख्यमन्त्री नियुक्त गरेका थिए। संविधानले दिएको तटस्थताको भूमिकाविपरीत सरकार गठनमा सहभागी बनेपछि सभामुख गौतम विवादित बन्न पुगे। स्वतन्त्र प्रदेशसभा सदस्य (सांसद)को हैसियतामा उनी आफैंले हस्ताक्षर गरेर थापालाई मुख्यमन्त्रीमा समर्थन गरेका हुन्। सरकार गठनमा गौतमको सहभागितालाई सर्वोच्चले स्वीकार गरेन। कोसीको ९३ सदस्यीय प्रदेशसभा (संसद)मा बहुमत पुर्याउन ४७ सांसद आवश्यक पर्छ। ठूलो दल नेकपा (एमाले)सँग ४० र एमालेसँगै सहकार्यमा रहेको राष्ट्रिय प्रजातन्त्र पार्टी (राप्रपा)सँग ६ जना सांसद छन्। गठबन्धनमा रहेकामध्ये कांग्रेसका २९, नेकपा (माओवादी केन्द्र)का १२, नेकपा (एकीकृत समाजवादी)का ४ र जनता समाजवादी पार्टी (जसपा)का १ सांसद छन्। एमालेराप्रपा गठबन्धन र अर्को गठबन्धनको ४६४६ सांसद छन्। थापाले सभामुखबाहेक बहुमत (४७) पुर्याउनसक्ने अवस्था भएन। माओवादीबाट सांसद निर्वाचित भएका सभामुख गौतमले अलग्गै हस्ताक्षर गरेर समर्थन दिएपछि बहुमत पुर्याएको भनेर थापालाई प्रदेश प्रमुख खापुङले मुख्यमन्त्री नियुक्त गरेका थिए। थापाको नियुक्तिलाई सर्वोच्चले अवैधानिक ठहर गरेको छ। उनी २२ दिन मात्रै पदमा रहन पाए। यद्यपि, थापा इमान्दार, भद्र र नम्र स्वभावका नेता मानिन्छन्। आफू मुख्यमन्त्री बनेपछि उनले ६ सदस्यीय मन्त्रिपरिषद् विस्तार गरेका थिए। थापाले कांग्रेसका प्रदीप सुनुवार, रामकुमार खत्री, माओवादीका जीवन आचार्य, राजेन्द्र कार्की र एकीकृत समाजवादीका कमलप्रसाद जबेगूलाई मन्त्री बनाए। आचार्यलाई आर्थिक मामिला तथा योजना मन्त्रालयको जिम्मेवारी दिँदा अरू मन्त्री बिना विभागीय नै थिए। मन्त्रालय बाँडफाँट हुन नपाउँदै चारै जना बिदा भएका छन्। संसदबाट विश्वास गुमाएपछि एमाले प्रदेश संसदीय दलका नेता हिक्मतकुमार कार्की नेतृत्वको सरकार असार १५ गते ढलेको थियो। कार्की एमालेसहित, माओवादी, राप्रपा र जसपाका ६० सांसदको समर्थनमा २०७९ पुस २४ गते प्रदेशको दोस्रो कार्यकालको पहिलो मुख्यमन्त्री नियुक्त भएका थिए। जसपाले जेठ १७ र माओवादीले २३ गते समर्थन फिर्ता लिएपछि कार्की नेतृत्वको प्रदेश सरकार अल्पमतमा पर्यो। उनले १ सय ७४ दिनमै संसदबाट विश्वासको गुमाएपछि नयाँ सरकार गठनको प्रक्रिया अघि बढ्यो। प्रदेश प्रमुखले संविधानको धारा १६८ (२) अनुसार सरकार गठनका लागि दलहरूलाई आह्वान गरेका थिए। यस व्यवस्था अनुसार दुई वा दुईभन्दा बढी दलको समर्थनमा बहुमत पुर्याउने प्रदेशसभा सदस्य मुख्यमन्त्री नियुक्त हुने व्यवस्था छ। असंवैधानिक तरिकाले नयाँ सरकार गठन भएको भन्दै एमाले नेता एवं पूर्वमुख्यमन्त्री कार्कीले असार २२ गते सर्वोच्च अदालतमा रिट दायर गरे। कार्कीका तर्फबाट एमालेका प्रमुख सचेतक रेवतीरमण भण्डारीसहितले परमादेशको माग गर्दै रिट दिएका थिए। रिटमा प्रदेश प्रमुख खापुङ, मुख्यमन्त्री थापा, सभामुख गौतमलाई प्रतिवादी बनाइएको थियो। न्यायाधीशहरू ईश्वरप्रसाद खतिवडा, आनन्दमोहन भट्टराई र तिलप्रसाद श्रेष्ठ सम्मिलित पूर्ण इजलासले कोसी सरकारविरुद्ध परेको रिटमाथि सुनुवाइ गर्दै मुख्यमन्त्रीमा थापाको नियुक्ति बदर गरिदिएको हो। संविधानको धारा १६८ (२) बमोजिम नै असार १७ गतेभित्र नयाँ मुख्यमन्त्री नियुक्त हुने गरी प्रक्रिया अघि बढाउन प्रदेश प्रमुख खापुङलाई सर्वोच्चले आदेशसमेत दिएको छ। कार्कीले मुख्यमन्त्रीमा आफूलाई नियुक्त गर्नलाई गरेको माग भने सर्वोच्चले अस्वीकार गरेको छ। मुख्यमन्त्रीबाट पदमुक्त भएपछि थापाले सर्वोच्चको आदेश आफूलाई स्वीकार्य भएको प्रतिक्रिया दिए। आदेशप्रति आफ्नै कुनै विमती नरहेको उनले बताए। अब नयाँ सरकार गठनको प्रक्रियामा सहभागी हुने र मुख्यमन्त्रीमा कांग्रेसकै दाबी रहने थापाको भनाइ छ। एमाले नेता कार्कीले भने गैरसंवैधानिक र गैरकानुनी तरिकाबाट भएको सरकार गठनलाई सर्वोच्चले अवैध ठहर गरेको बताए। सर्वोच्चको आदेशबाट न्याय मरेको छैनभन्ने सन्देश गएको छ। अब सरकार गठनका लागि तोकिएको समयभित्रै बहुमत पुर्याएर मुख्यमन्त्रीमा दाबी गर्ने प्रयास गर्छु, उनले भने, संवैधानिक र कानुनी व्यवस्था अनुसार एमाले अविचलित भएर अगाडि बढ्छ। सर्वोच्चको आदेशले कानुन र संविधानको आधारमा अगाडि बढ्न हौसला प्रदान गरेको छ। सत्ताको बलमा गरिने कानुनको दुरुपयोगलाई अवैधानिक ठहर गर्दै सर्वोच्चले कानुनी राज्यको परिकल्पनालाई सार्थक बनाउन भूमिका खेलेको कार्कीको भनाइ छ। कोसी प्रदेशले पहिलो कार्यकालमा पनि ३ जना मुख्यमन्त्री खेपेको थियो। त्यसै त संघीयताका बारेमा जनतामा विस्तृष्णा बढिरहेका बेला प्रदेशमा स्थिर सरकार निर्माण हुन सकिरहेको छैन। सत्तामोह र भागबण्डाले दलहरू विभाजित भएर राजनीतिक अस्थिरता मौलाउँदा जनतामा निराशा छाएको राजनीतिक विश्लेषक बताउँछन्। राजनीतिशास्त्रका प्राध्यापक गिरिश भट्टराई कोसी प्रदेशले साढे ५ वर्षभित्रमा ५ वटा मुख्यमन्त्री पाउनु संघीयता कसरी गुज्रिदैछभन्ने एउटा उदाहरण भएको बताउँछन्। संघीयताका नाममा साह्रै अस्थिरता भयो। संघीयताबाट अघाइसकियो भन्ने ठाउँमा जनता पुगिसके, उनी भन्छन्, जनतालाई ३ तहमध्ये प्रदेशबाट सबैभन्दा धेरै सर्भिस डेलिभरीको आश थियो। तर, प्रदेशमा स्थिर सरकार हुन सकेन। बारम्बार सरकार परिवर्तन भइरहने खेलले जनतामा नकारात्मक धारणा बढाएको राजनीतिक विश्लेषक भट्टराईले बताए। हामीले हिजो ३ तहका सरकार र संविधान कार्यान्वयनको नारा दिएर संघीयता लिएर आयौं, उनले भने, तर, संघीयता आएपछि जनता झन् चिँढिएका छन्। संघीयताको मूल मर्मलाई आत्मसात गर्दै जनतामा सर्भिस डेलिभरी गर्नेतर्फ दलहरू केन्द्रित हुन नसक्नु व्यवस्थाकै लागि दुर्भाग्यपूर्ण भएको भट्टराईको ठम्याइ छ। जनतालाई हैन, यहाँ त नेताका घरमा मन्त्री र मुख्यमन्त्री डेलिभर भए। उनीहरूले आफूआफूमा पद डेलिभर गरे, उनी भन्छन्, दल र नेताले जनतालाई संघीयताको अनुभूति हुने कुनै काम गरेनन्। जनतामा संघीयता हाम्रा लागि हैन, नेता व्यवस्थापनका लागि मात्रै रहेछ भन्ने बुझाइ बढ्यो। दल र नेताकै व्यवहारले संघीयता नेता व्यवस्थापनको तह रहेछभन्ने आम बुझाइ बढेको भट्टराईको भनाइ छ। संघीयता कसरी बलियो भएर गयोभन्ने उदाहरणका रूपमा भारतलाई हेरे हुन्छ। त्यहाँ केन्द्रका मन्त्रीभन्दा प्रदेशकाको भूमिका धेरै हुन्छ, उनले भने, नेपालमा संघीयतालाई संस्थागत गर्न सकेनौं। अर्को कुरा केन्द्रले संघीयतालाई राजनीतिक प्रतिस्पर्धात्मक थलोका रूपमा लियो। केन्द्रका मन्त्रीभन्दा प्रदेशका मुख्यमन्त्री पो बढी लोकप्रिय र राजनीतिक रूपमा हाबी हुने हुन् कि भन्ने त्रास नेपाली राजनीतिमा रहेको भट्टराईले बताए।"
समाजवादी मोर्चाको कार्यविधि पारित,"काठमाडौं : समाजवादी मोर्चाले चार सदस्यीय सचिवालय गठन गर्ने व्यवस्थासहितको कार्यविधि पारित गरेको छ। मोर्चामा आवद्ध दलसँगको समन्वयमा काम कारबाही तथा गतिविधिलाई व्यवस्थित बनाउन पारित गरिएको कार्यविधिमा सचिवालय तथा सचिवालयको काम, कर्तव्य र अधिकारबारे छ बुँदे व्यवस्था गरिएको छ। 'मोर्चाले तय गरेको नीति, योजना र कार्यक्रमको कार्यान्वयन र अनुगमनका साथै दैनिक कार्य सञ्चालनका लागि एक सचिवालय गठनको व्यवस्था गरिएको छ। सचिवालयमा मोर्चा घटक दलबाट ११ जना प्रतिनिधि रहने र सचिवालयले केन्द्रीय संयोजन समितिको निर्णय कार्यान्वयनका लागि कार्ययोजना बनाउने छ,' कार्यविधिमा उल्लेख गरिएको छ। कार्यविधिमा संयोजन समितिका सम्पूर्ण बैठक र निर्णयको सचिवालयले व्यवस्थित रूपमा अभिलेख राख्नुका साथै जुन दलले मोर्चाको अध्यक्षता गर्छ सोही दलको प्रतिनिधित्व गर्ने मोर्चाको सचिवालय सदस्य मोर्चाको सदस्य सचिव हुने व्यवस्था गरिएको छ। मोर्चाको बैठक तथा कार्यक्रमको सञ्चालन, एजेन्डा प्रस्तुत, कार्यालयको प्रशासनिक कामको नेतृत्व तथा बैठकको माइन्युट तयार गर्ने जिम्मेवारी सदस्यसचिवलाई दिइएको छ। सचिवालयमा एकीकृत समाजवादीका उपाध्यक्ष प्रमेश हमाल, नेकपा माओवादी केन्द्रका महासचिव देव गुरुङ, जसपाका वरिष्ठ नेता राजेन्द्र श्रेष्ठ, नेकपाका प्रवक्ता खड्गबहादुर विश्वकर्मा हुनेछन्। एकीकृत समाजवादीका उपाध्यक्ष हमाललाई सदस्यसचिवको जिम्मेवारी दिइएको छ।"
विभिन्न समयमा बरामद भएका ८ हजार ८९६ थान हातहतियार नष्ट,"काठमाडौं : नेपाल प्रहरीले विभिन्न समयमा बरामद भएका ८ हजार ८ सय ९६ थान हातहतियार नष्ट गरेको छ। वेवारिसे भरुवा बन्दुक ६०७४ थान, बाह्र बोर १७७ थान, विभिन्न प्रकारका पेस्तोल १०७६ थान, म्याग्नम २३२ थान, एयर गन २९ थान, सर्ट गन २२९ थान, थ्रीनटथ्री राइफल ६२६ थान, रिभल्भर ३३४ थान, ग्यास गन १० थान, हर्नेट २५ थान र नाम नखुलेको ८४ थान गरी जम्मा ८ हजार ८ सय ९६ थान हातहतियार बुधबार कानून बमोजिम नष्ट गरिएको प्रहरीले जनाएको छ। नेपाल प्रहरी प्रधान कार्यालय कार्य विभागका प्रहरी अतिरिक्त महानिरीक्षकसमेतका प्रतिनिधिहरू, गृह मन्त्रालय, जिल्ला प्रशासन कार्यालय काठमाडौं, कोष तथा लेखा नियन्त्रण कार्यालय लैनचौर एवम् स्थानीय प्रतिनिधि र बुढानिलकण्ठ नगरपालिका११ का वडाअध्यक्ष लगायतको रोहबरमा काठमाडौं महानगरपालिका११ स्थित नेपाल प्रहरी केन्द्रीय विशेष कार्यदल कपन परिसरमा हातहतियार, खरखजाना एवम् विष्फोटक पदार्थ व्यवस्थापन निर्देशिका, २०६९ को दफा ८(३) बमोजिम नष्ट गरिएको तथा फलामलाई पत्रु बनाई कानून बमोजिम व्यवस्थापन एवम् संरक्षणको लागि उक्त कार्यदलको जिम्मा लगाइएको छ। उक्त हातहतियारहरू दीर्घकालीन व्यवस्थापन गर्नको लागि हातहतियार, खरखजाना एवम् विष्फोटक पदार्थ व्यवस्थापन निर्देशिका, २०६९ को दफा ५ बमोजिम गृह मन्त्रालय, शान्ति सुरक्षा तथा अपराध नियन्त्रण शाखाको २०८० जेठ १७ गतेको पत्रद्वारा नेपाल प्रहरी प्रधान कार्यालय कार्य विभागका प्रहरी अतिरिक्त महानिरीक्षक मिरा चौधरीको अध्यक्षतामा गठित प्राविधिक टोलीले जेठ २३ र असार २६ गतेको बैठकमा कानूनी प्रक्रिया अनुसार नष्ट गर्न सिफारिस गर्ने निर्णय गरेको थियो।"
सरकार आधारभूत स्वास्थ्यसेवा निःशुल्क गर्न लागेको छ : स्वास्थ्य मन्त्री बस्नेत,"धनुषा : स्वास्थ्य तथा जनसङ्ख्या मन्त्री मोहनबहादुर बस्नेतले संविधानप्रदत्त आधारभूत स्वास्थ्य सेवालाई निःशुल्क गर्न गराउन सरकारले गम्भीरतापूर्वक काम गरिरहेको बताएका छन्। धनुषाको लक्ष्मीनिया गाउँपालिका४ सपहीमा निर्मित प्रदेश स्वास्थ्य आपतकालीन कार्यसञ्चालन केन्द्र बिहीबार प्रदेश सरकारलाई हस्तान्तरण गर्दै मन्त्री बस्नेतले संवैधानिक व्यवस्थानुसार नागरिकलाई निःशुल्क स्वास्थ्यसेवा प्रदान गर्ने सरकारको नीतिअनुसार मन्त्रालयले काम गरिरहेको स्पष्ट पारे। उनले मन्त्रालयले छ महिनाभित्र नेपालको स्वास्थ्य क्षेत्रमा देखिएका समस्या समाधान हुनेगरी काम गरिरहेको दाबी गरे। 'स्वास्थ्य मन्त्रालयले पहिलो पटक निजी तथा सरकारी अस्पतालमा गरी तीन हजार २५ शय्या गरिब तथा विपन्न वर्गका लागि निःशुल्क छुट्याउने काम गरिसकेको छ,' उनले भने, 'अस्पतालले १० प्रतिशत शय्या निःशुल्क छुट्याउने नियम कडाइपूर्वक पालना गराइने छ।' मधेस प्रदेशमा स्वास्थ्य क्षेत्रको विकासका लागि पनि सरकारले काम गरिहेको भन्दै मन्त्री बस्नेतले हालः नारायणी उपक्षेत्रीय अस्पताल वीरगञ्जमा किड्नी प्रत्यारोपण सेवा सुरु गर्न र जनकपुरधाममा मुटुसम्बन्धी रोगका सबै प्रकारका उपचारका लागि गंगालाल हृदय रोग केन्द्रको शाखालाई बलियो बनाउने काम भएको जानकारी दिए। कार्यक्रममा मधेस प्रदेशका भौतिक पूर्वाधार विकासमन्त्री कृष्णप्रसाद यादवले मधेस प्रदेशमा स्वास्थ्य क्षेत्रमा देखिएको समस्या समाधानका लागि जनसङ्ख्याका अधारमा बजेट विनियोजन गनुपर्ने आवश्यकता औँल्याए। मधेस प्रदेशका स्वास्थ्य तथा जनसङ्ख्यामन्त्री वीरेन्द्रकुमार सिंहले मधेस प्रदेशको स्वास्थ्य सुधारका लागि आवश्यक काम भइरहेको र सबै जिल्ला अस्पताललाई एक सय शय्यामा सञ्चालन गर्ने निर्णयसमेत गरिएको जानकारी दिए। स्वास्थ्य तथा जनसङ्ख्या मन्त्रालयका सचिव डा रोशन पोखरेल, विश्व स्वास्थ्य संगठन नेपालका प्रतिनिधि डा राजेश सम्भाजीराव, स्वास्थ्य तथा जनसङ्ख्या मन्त्रालयका अतिरिक्त सचिव संगीता कौशल मिश्र, मधेस प्रदेशका स्वास्थ्य तथा जनसङ्ख्या मन्त्रालयका सचिव डा प्रमोदकुमार यादवले प्रदेश स्वास्थ्य आपतकालीन कार्यसञ्चालन केन्द्रको सञ्चालनले प्रदेशमा आउने प्राकृतिक विपद्का समयमा सेवाप्रवाह गर्न सहजहुने विश्वास व्यक्त गरे। प्राकृतिक विपद्को समयमा काम गर्ने उद्देश्यले विश्व स्वास्थ्य सङ्ठनको रु ८८ लाख ७५ हजारको आर्थिक लागत निर्माण भएको केन्द्रबाट बाढी, आगलागी, महामारी, डुबान तथा कटानको समयमा सूचना संकलन गरेर उपचार तथा अन्य प्रकारको व्यवस्थापन गर्ने हुने जनाइएको छ।"
राप्रपा अध्यक्ष लिङ्देनलाई आलु उपहार,"काठमाडौं : राष्ट्रिय प्रजातन्त्र पार्टी (राप्रपा)का अध्यक्ष राजेन्द्र लिङ्देनलाई दोलखा शैलुङ गाउँपालिकाका किसानले आलु उपहार दिएका छन्। पार्टी कार्यालय धुम्बहाराहीस्थित पार्टी केन्द्रीय कार्यालयमा पुगेर आज उनीहरूले अध्यक्ष लिङ्देनलाई आफ्ना समस्या राख्दै आलु उपहार दिएका हुन्। आलु उपहार लिँदै अध्यक्ष लिङ्देनले कृषिमा एक खर्बभन्दा अनुदान गए पनि खास किसानमा पुग्न नसक्नु दुःखद् भएको भन्दै किसानको समस्यामा आफूले सहयोग गर्ने बताए। सरकारले दिएको अनुदान पनि बिचौलियामा बढी जानेको कुरालाई आफूलाई मर्माहत बनाएको उल्लेख गर्दै उहाँले आफूहरूले उत्पादन गरेको आलुको पहिचानसम्म नभएको कुरा गम्भीर भएको ठहर थियो। शैलुङ क्षेत्रलाई कृषि र पर्यटनसँग जोड्ने उद्देश्यले राजनीतिक दलका नेता तथा मन्त्रीहरूलाई आलु उपहार दिएको किसानको भनाइ छ। शैलुङ गाउँपालिका८ का किसान प्रवीण थपलियाले शैलुङको आलु मुढेको भनेर बेच्ने गरेको र खास आलु उत्पादन गर्ने ठाउँ ओझेलमा परेको बताए। 'शैलुङको आलु अग्र्यानिक छ, युरिया मलको प्रयोग गरेको छैन,' शैलुङ क्षेत्रको विकासमा राज्यको ध्यान जाओस् भन्ने उद्देश्यले राजनीतिक दल र मन्त्रीहरूलाई आलु उपहार दिएको उल्लेख गर्दै उनले भने, 'यसअघि राजनीतिक दलका नेता तथा मन्त्रीहरूलाई दिने क्रममा आज अध्यक्ष लिङ्देनलाई प्रदान गरेका हौं।' शैलुङका किसानले आलु बेच्नका लागि बाटोको समस्या रहेको र शैलुङबाट उत्पादन भएको आलु मुढेको भनेर बेच्ने गरेका दुःखेसो राखेका थिए। किसानले शैलुङको आलु नेकपा (एमाले)का वरिष्ठ उपाध्यक्ष ईश्वर पोखरेल, नेपाली कांग्रेसका महामन्त्री गगन थापालगायतलाई उपहार दिइसकेका छन्।"
गृहमन्त्रीलाई एमालेको प्रश्न : विमानस्थलको सुरक्षा व्यवस्थित बनाउन सकिन भनेर राजीनामा दिनुपर्दैन ?,"काठमाडौं : राष्ट्रियसभा सदस्य देवेन्द्र दाहालले सुन तस्करी प्रकरणमा गृहमन्त्री नारायणकाजी श्रेष्ठको नैतिकतामाथि गम्भीर प्रश्न खडा भएको बताएका छन्। बिहीबार राष्ट्रियसभा बैठक सुरू हुनेवित्तिकै नेकपा एमाले राष्ट्रियसभा संसदीय दलका नेता समेत रहेका दाहालले सुन तस्करीमा उच्च तहको नेतृत्व संलग्नता रहेको दावी गर्दै उच्चस्तरीय छानबिन समिति गठनको माग गरेका हु्न्। 'हात्ती सरहको १०० केजी सुन हवाई मार्गबाट भित्रिदा थाहा नपाउने सरकार खास गृहमन्त्रीमाथि गम्भीर प्रश्न उठेको छ। सिंगो विमानस्थलको सुरक्षा र भन्सारको सुरक्षा अवस्था कस्तो छ? यसको जवाफ कसले दिने हो। गृहमन्त्रीले होइन र अर्थमन्त्रीले होइन र सिंगो यो सरकारले दिने होइन र?' सुन प्रकरणको अनुसन्धानलाई छिटो अगाडि बढाउनुको साटो कुनै जवाफदेहिता लिनु नपर्ने गरी गृहमन्त्री श्रेष्ठ निकै चूर्तिफूर्तिका साथ विमानस्थल गएको भन्दै आपत्ती जनाए। उनले विमानस्थलको सुरक्षा र भन्सारको सुव्यवस्थाका सम्बन्धमा गृहमन्त्री र अर्थमन्त्रीले सदनमा जवाफ दिनुपर्ने होइन ? भनी प्रश्न गरे। विमानस्थलबाट सुन तस्करी प्रकरणमा सम्बन्धित मन्त्री, विमानस्थलका प्रमुख र भन्सारका कर्मचारीलाई अनुसन्धानको दायरामा ल्याउनुपर्ने बताए। ' आफूले कुनै जवाफदेहिता लिनु नपर्नेगरी गृहमन्त्री निकै चुर्तिफूर्तिका साथ विमानस्थल जानुहुन्छ। र कुनै टार र कुनै कोर्टलाई छोडिन्न भनेर मन्तव्य दिनुहुन्छ, 'उनले भने,'सुन भित्रिएकै दिन विमानस्थलको सुरक्षालाई व्यवस्थित बनाउन सकिन भनेर विमानस्थल भन्सारसँग सम्बन्धित सुरक्षा संयन्त्रलाई सस्पेन्स गरेर यो सम्मानित सदनलाई सम्बोधन गरेर राजीनामा दिनुपर्ने हो। तर त्यसो हुन सकेन।' बरामद सुन कर्मचारीको मिलेमतोमा मात्रै तस्करी हुन नसक्ने उनले दावी गरे। 'साउन ३ गते बराम भएको सुन तस्करीमा उच्च नेतृत्वको संलग्नता हुनसक्छ,उनले भने,'सरकार र दलहरूको सबैको सहभागीतामा छानबिन समिति बनोस् भनेर माग गर्दछु।' उनले नेपाल सुन तस्करीको ट्रान्जिट प्वाइन्ट बनेको बतए। सरकारले नै गैरकानुनी रूपमा नेपालमा सुन भित्र्याउने नाइकेको संरक्षण गरिरहेको उनको आरोप छ। सांसद दाहालले आफ्ना भनाइ राखेसँगै राष्ट्रियसभा अध्यक्ष गणेशप्रसाद तिमिल्सिनाले शून्य समयमा बोल्ने क्रममा अगाडि बढाउन खोजेपछि एमालेले विरोध जनाएको थियो । सांसद दाहालले मिटर व्याजसम्बन्धी विधेयकलाई पारित गर्नका लागि मात्रै आजको सदन सञ्चालन गर्न भनिएको उल्लेख गर्दै अन्य प्रक्रिया अगाडि नबढाउन माग गरे । एमालेको आग्रह पछि अध्यक्ष तिमिल्सिनाले शून्य समयमा सदस्यहरुले बोल्ने कार्यसूचीलाई हटाएको जानकारी गराएका थिए।"
बालकृष्ण खाँणलाई निलम्बन नगरेपछि महामन्त्री थापाले राखे १३ बुँदे फरक मत,"थापाले भने गम्भीर आरोपमा पक्राउ परिसकेपछि अब यो पक्राउ परेका व्यक्तिको निजी विषय हो, पार्टीको विषय बन्नु हुँदैन । पार्टीमा क्रियाशील कुनै व्यक्ति भ्रष्टाचार वा अपराधमा आरोपित हुन सक्छ । तर, थाहा भएको दिन पार्टीले त्यसको भारी बोक्न सक्दैन, बोक्नु हुँदैन । काठमाडौं : नेपाली कांग्रेसका महामन्त्री गगन थापाले १३ बुँदे फरक मत राखेका छन्। एक वर्षपछि बसेको केन्द्रीय समिति बैठकमा महामन्त्री थापाले सुशासन र भ्रष्टाचार नियन्त्रणका सन्दर्भमा १३ बुँदे फरक मत राखेका हुन्। सभापति शेरबहादुर देउवा पक्षीय केन्द्रीय सदस्य बालकृष्ण खाँणको निलम्बनसम्बन्धी प्रस्ताव बैठकको एजेन्डा पनि बनेन्। संस्थापन इतर नेताहरूले नक्कली शरणार्थी प्रकरणमा पक्राउ परेका खाँणलाई निलम्बन गर्नुपर्ने माग गरेका थिए। बैठकमा निर्णयमा चित्त नबुझेको भन्दै महामन्त्री गगन थापाले नोट अफ डिसेन्टराखेका हुन्। थापाले नक्कली भुटानी शरणार्थी प्रकरणमा संलग्न भएको अभियोगमा पुर्पक्षका लागि थुनामा रहेका तथा अनुसन्धानको दायरामा आएका कुनै पनि तहका नेता, कार्यकर्ता वा सदस्यलाई पार्टीबाट निलम्बन गर्नुपर्ने उल्लेख गरेका छन्। उनले भने, नेपाली काँग्रेस संसदीय व्यवस्थालाई मान्ने राजनीतिक शक्ति हो। अतः संसदीय मामिलामा जेजसरी यो विषयलाई व्यवस्थापन गरिएको छ, सोही अनुसारको व्यवस्था नेपाली काँग्रेसले पनि अवलम्बन गर्नु स्वभाविक राजनीतिक प्रकृया हुन्छ। अतः नक्कली भुटानी शरणार्थी प्रकरणमा संलग्न भएको अभियोगमा पुर्पक्षका लागि थुनामा रहेका तथा अनुसन्धानको दायरामा आएका कुनै पनि तहका नेता, कार्यकर्ता वा सदस्यलाई पार्टीबाट निलम्वन गरौं। जसरी संसदबाट निलम्वन हुन्छ त्यसरी पार्टीबाट पनि हुन्छ। यो नै विधिको शासन र विधिशास्त्रको मान्यता हो। नक्कली भुटानी शरणार्थी प्रकरण मात्रै होइन, अख्तियारको दुरूपयोग, भ्रष्टाचार, आर्थिक अनियमितता, सार्वजनिक पदको दुरुपयोग जस्ता विगतमा भएका अन्य मुद्दाहरूको पनि निष्पक्ष अनुसन्धान र छानबिन गरी दोषीलाई कारवाही गर्न र सुशासन कायम गर्न दृढतापूर्वक नेपाली कांग्रेसले नेतृत्व लिनुपर्ने थापाको भनाई छ। भ्रष्टाचारमा संलग्न व्यक्तिलाई पार्टीले राजनीतिक संरक्षण गर्दैन भन्ने स्पष्ट सन्देश कांग्रेसले दिनुपर्ने उनको तर्क छ। परम्पराका नाममा यसलाई अपव्याख्या नगरौं, सामान्यीकरण नगरौं, र पार्टीको कुनै पनि तह, पद वा सांगठनिक संरचनालाई दुरुपयोग गरेर पक्षधरता लिने काम पार्टी र संगठनकै लागि घातक विषय हो। कुनै व्यक्ति व्यक्तिगत रुपमा पक्ष वा विपक्षमा उभिनु उसको छनोटको विषय हो तर पार्टीको पद र संरचना अभियुक्तको पक्षमा उभिन मिल्दैन, उभिन सक्दैन। यदि विगतमा हामीले अनुसरण गरेको परम्परा गलत छ भने त्यस्तो गलत परम्परा पनि सच्याउनु पर्छ र त्यस्तो व्यक्तिलाई पार्टीले राजनीतिक संरक्षण गर्दैन भन्ने स्पष्ट सन्देश दिनुपर्छ। नागरिकप्रति जवाफदेही हुनु दल र दलको कुनै पदमा रहेको व्यक्तिको जिम्मेवारी र कर्तव्य मात्र नभएर न्यूनतम राजनीतिक नैतिकता पनि भएको उनको भनाई छ। भ्रष्टाचार, अख्तियार दुरुपयोग, आर्थिक अनियमितता, गैरकानुनी आम्दानी, नैतिक पतन देखिने फौजदारी अभियोग, सामाजिक अपराध जस्ता विषयमा जुनसुकै तहको नेता, कार्यकर्ता वा सदस्य अनुसन्धानको दायरामा आएपछि उक्त व्यक्तिले अनुसन्धान प्रक्रियालाई सहयोग गर्न व्यक्ति स्वयंले मुद्दाको अन्तिम किनारा नलाग्दासम्म पार्टीको पदीय भूमिकाबाट राजीनामा दिनुपर्छ। थापाले भने गम्भीर आरोपमा पक्राउ परिसकेपछि अब यो पक्राउ परेका व्यक्तिको निजी विषय हो, पार्टीको विषय बन्नु हुँदैन। पार्टीमा क्रियाशील कुनै व्यक्ति भ्रष्टाचार वा अपराधमा आरोपित हुन सक्छ। तर, थाहा भएको दिन पार्टीले त्यसको भारी बोक्न सक्दैन, बोक्नु हुँदैन। हेर्नुहोस् फरक मत"
सामाजिक सञ्जालमा पार्टीविरुद्ध लेखे कारबाही गर्ने कांग्रेसको निर्णय,"धेरै आलोचना होला भन्ठान्याथेँ, कम भयो, बुधबार बैठकको समापनमा देउवाले ठट्टा गर्दै भनेसाथीहरूलाई धन्यवाद। हुन पनि, जे अपेक्षा गरिएको थियो, आठ दिनसम्म चलेको बैठकमा भिन्न दृश्य देखा परे। काठमाडौं : बाहिरबाहिर पदाधिकारीबाटै चर्को आलोचना। संसदीय दलको नेता फेर्नेदेखि विशेष महाधिवेशनको बहसले कांग्रेसको राजनीति निकै तरंगित थियो। एक वर्षपछि बसेको केन्द्रीय समितिमा नेतृत्वको कडा आलोचना हुने शंका पार्टी सभापति शेरबहादुर देउवालाई पनि थियो। तर, सामाजिक सञ्जालमार्फत प्रत्यक्ष प्रसारण भएको बैठकमा भने त्यस्तो भएन। धेरै आलोचना होला भन्ठान्याथेँ, कम भयो, बुधबार बैठकको समापनमा देउवाले ठट्टा गर्दै भनेसाथीहरूलाई धन्यवाद। हुन पनि, जे अपेक्षा गरिएको थियो, आठ दिनसम्म चलेको बैठकमा भिन्न दृश्य देखा परे। सभापति देउवाको आलोचना गर्नेभन्दा उनको पक्षमा केन्द्रीय नेताहरू कस्सिएर बैठकमा प्रस्तुत भए। सामाजिक सञ्जालमार्फत महामन्त्रीहरू नेतृत्वविरुद्ध विषवमन गर्ने गरेको भन्दै देउवा पक्षीय नेताहरूले सामाजिक सञ्जालका गतिविधिमा नियन्त्रण गर्नुपर्ने माग गरे। देउवाले पनि सामाजिक सञ्जालमा पार्टीविरुद्ध नलेख्ने प्रस्ताव पारित भएको घोषणा बैठकमा गरे। देउवा पक्षीय केन्द्रीय सदस्य बालकृष्ण खाँणको निलम्बनसम्बन्धी प्रस्ताव बैठकको एजेन्डा पनि बनेन्। संस्थापन इतर नेताहरूले नक्कली शरणार्थी प्रकरणमा पक्राउ परेका खाँणलाई निलम्बन गर्नुपर्ने माग गरेका थिए। बैठकमा निर्णयमा चित्त नबुझेको भन्दै महामन्त्री गगन थापाले नोट अफ डिसेन्ट राखेका छन्। कांग्रेसले सुन तस्करीमा संलग्न भएका व्यक्तिलाई अविलम्ब कारबाही गर्न माग गरेको छ। सरकारले थालेको भ्रष्टाचार विरोधी जुनसुकै अभियानमा साथ दिने पनि निर्णय कांग्रेसले गरेको छ। बैठकले भ्रष्टाचारमा कोही दोषी नउम्किउन, कोही निर्दोष नफसून् भन्ने नीति लिएको महामन्त्री विश्वप्रकाश शर्माले जानकारी दिए। कांग्रेसले भ्रष्टाचार नियन्त्रण र सुशासनको विषयमा भने १५ बुँदे प्रस्ताव पारित गरेको छ। प्रवक्ता प्रकाशशरण महतले पार्टीले भ्रष्टाचारलाई जघन्य अपराधको रूपमा लिएको बताए। आरोप लागेकालाई अदालतले छानबिन गर्छ, महतले भने, अभियोग लाग्दैमा दोषी भन्दै प्रमाणित हुँदैन। कांग्रेसले बोलायो महासमिति बैठक कांग्रेसले नीति अधिवेशन नगर्ने भएको छ। पार्टीको १४औं महाधिवेशनले ६ महिनाभित्र नीति अधिवेशन गर्ने निर्णय गरेको। तर, नीति अधिवेशनको सट्टा कांग्रेसले महासमिति बैठक बोलाएको छ। महामन्त्री शर्माले मंसिर ११, १२ र १३ गते महासमिति बैठक बोलाउने निर्णय भएको जानकारी दिए। देउवाको ठट्टा आठ दिनसम्म चलेको कांग्रेस बैठकको समापनको क्रममा सभापति देउवा रोचक रूपमा प्रस्तुत भए। महामन्त्री शर्मा र उपसभापति पूर्णबहादुर खड्का सहितले विभिन्न निर्णयबारे जानकारी गराएसँगै सभापति देउवाले बोलेका थिए। देउवाले बैठक लाइभ गरेका कारण पनि कांग्रेसभित्र एकसे एक नेता रहेको कुरा विश्वले थाहा पाएको भन्दै ठट्टा गरे। देउवाले भने, लाइभ गर्दा कांग्रेसमा एकसे एक नेता रैछन् भनेर जनताले थाहा पाए नि ! उनले केन्द्रीय सदस्यहरूले दिएका सबै सुझावहरूलाई समेटेर कांग्रेसलाई बलियो बनाउँदै अघि बढ्ने बताए। महामन्त्री शर्माले बैठकमा पेस भएको प्रस्तावमा चित्त बुझे, नबुझेको विषयमा कसैको केही छ भनेर आग्रह गरे। केन्द्रीय सदस्य एनपी साउदले कैलालीका राससमत चौधरीको कारबाही फुकुवा गर्नुपर्ने प्रस्ताव गरे। देउवाले महामन्त्री शर्मालाई भने, त्यो नाम लेख्नुस् त। पार्टी नेतृत्वविरुद्ध सामाजिक सञ्जालमा राखिँदै आएको विषय र वेभ पेज दुरुपयोग गर्नेलाई कारबाही गर्ने भन्ने प्रस्ताव नदेखेपछि पार्टीका प्रवक्ता प्रकाशशरण महतले आपत्ति जनाए। तपाईँहरू आफुखुसी निर्णय प्रस्ताव राख्ने र हटाउने गर्नुहुन्छ ? सभापतिजीलाई सोध्नुपर्दैन ? महतले आक्रोश पोखे। त्यो सुन्नेबित्तिकै देउवाले आक्रोश पोख्दै भने, शेरबहादुर भन्ने छ त। मलाई ल्याउ मलाई। शेरबहादुर भन्ने मान्छेलाई चिन्या छ ? देउवाले महामन्त्रीहरूलाई इंगित गर्दै भने, तपाईंहरू आफैं जान्ने हुनुभयो। मसँग सल्लाह गरेर लेख्नुपर्यो नि ! एउटा कुरा सुन्नूस्। प्रकाशले भनेको कुरा सुन्नुभयो नि ! बैठकमा प्रस्ताव माथि अन्य सदस्य बोल्दै गर्दा देउवाले बीचबीचमा भन्दै थिए, छोटो बोल्नुहोस् छोटो बोलेका कुरा दोहोर्याउने काम नगरौं। मान्छेको नाम लेखेर दिनुहोस् है नत्र बिर्सिन्छ। कांग्रेसले गत निर्वाचनमा बागी उम्मेदवारी दिएर विजयी भएका १४ जनाको कारबाही फुकुवा गरेको छ। बैठकले गएका स्थानीय तह, प्रदेश र प्रतिनिधिसभा निर्वाचनमा पार्टी र गठबन्धनका उम्मेदवारविरुद्ध बागी उठेर जितेका १४ जना नेताहरूको कारबाही फुकुवा गरेको हो। कांग्रेसले कुनै पनि माग राखेर आन्दोलनको क्रममा मोसो दल्नेको सदस्यता स्वतः खारेज गर्ने निर्णय गरेको छ। केन्द्रीय समितिको बैठकको आन्दोलनको क्रममा अमर्यादित व्यवहार, शारीरिक आक्रमण, मोसो दल्नेको सदस्यता खारेज गर्ने निर्णय भएको महामन्त्री विश्वप्रकाश शर्माले बताए। उनले भने, जातीय विभेद, घरेलु हिंसा या अन्य सामाजिक विसंगतिहरूमा प्रमाणित वा कुनै पनि प्रकृतिका मागहरू अघि सारेर आन्दोलन गर्ने क्रममा अमर्यादित व्यवहार, शारीरिक आक्रमण, मोसो दल्ने घटनामा आबद्ध व्यक्तिको सदस्यता अविलम्ब खारेज हुन्छ।"
राष्ट्रियसभा बैठक : मिटरब्याजसम्बन्धी विधेयकमा प्रतिनिधिसभाबाट प्राप्त सन्देश टेबुल हुँदै,काठमाडौं : संघीय संसदअन्तर्गत राष्ट्रियसभा बैठक बस्दैछ। बैठक बिहीबार बिहान ११ बजेका लागि डाकिएको संघीय संसदको महासचिव डाभरतराज गौतमले जानकारी दिए। बैठकमा राष्ट्रियसभाका सचिव डासुरेन्द्र अर्यालले राष्ट्रियसभाले पारित गरी सन्देशसहित प्रतिनिधिसभामा पठाएको मुलुकी संहिता सम्बन्धी केही नेपाल ऐनलाई संशोधन गर्ने विधेयक २०८० का सम्बन्धमा प्रतिनिधिसभाबाट प्राप्त सन्देश सभासमक्ष टेबुल गर्ने कार्यसूची रहेको छ।
"व्यवसायीले भने 'लेबलिङको नियम स्पष्ट छैन, स्थगित गर्नुपर्छ'","भैरहवा : मुलुकका सीमा क्षेत्रका उद्योगीव्यवसायीहरूले भन्सार विभागबाट जारी भएको 'लेबल लगाउने सम्बन्धी सूचना अस्पष्ट र अव्यावहारिक भएको गुनासो गरेका छन्। बिहीबार सिद्धार्थ उद्योग वाणिज्य संघ, वीरगन्ज उद्योग वाणिज्य संघ, मोरङ व्यापार संघ र नेपालगन्ज उद्योग वाणिज्य संघले अआफ्नो जिल्लामा पत्रकार सम्मेलनको आयोजना गरी भन्सार विभागबाट जारी भएको सूचनाले व्यवसायीहरू माझ अन्यौल एंव त्रास सिर्जना भएकाले लेबलिङ सम्बन्धी स्पष्ट प्रावधान, नीतिगत व्यवस्था र निर्देशिका जारी नभएसम्म लेबलिङ लगाउने प्रावधान गर्न आग्रह समेत गरेका छन्। भन्सार विभागले आयात हुने तयारी मालवस्तु बजारमा बिक्री वितरणका लागि जानु अगावै लेबल लगाउने भन्दै सूचना जारी गरेको थियो। चालू आर्थिक वर्षको साउन १ गतेपछि पैठारी हुने तयारी मालवस्तुको बिक्री वितरणका लागि बजारमा पठाउनु अघि मालवस्तुको प्याकिङमा पैठारीकर्ता र बजार वितरकको पूरा विवरणसहितको लेबल लगाउनुपर्ने भनि भन्सार विभागले गत असार २२ गते सूचना जारी गरेको थियो। सिद्धार्थ उद्योग वाणिज्य संघ रुपन्देहीका अध्यक्ष ठाकुर कुमार श्रेष्ठले विभागबाट जारी सूचनाले आयातकर्ता, वितरक, होलसेलर लगायत सबैले साम्रगीमा लेबल लगाउनु पर्ने प्रावधान अव्यावहारिक भएको बताए। 'आयातकर्ताले साम्रगी आयात गर्दा सामग्रीमा लेबलिङ गर्नु ठिक हो' संघद्वारा भैरहवामा आयोजित पत्रकार सम्मेलनमा अध्यक्ष ठाकुरले भने, 'तर, सोही सामग्रीमा डिलर, वितरक, होलसेलर लगायत सबैले आफ्नो लेबलिङ गर्नुपर्ने लागु गरिएको नियम अव्यावहारिक भयो, यो राम्रो भएन।' 'आयातकर्ताले सामग्रीमा लेबलिङ गरेपछि व्यवसायीहरूले एउटै सामग्रीमा कति वटा र कति पटक लेबलिङ गर्ने ?' उनले प्रश्न गरे। उनले साउन १ गतेदेखि लेबलिङ कार्यान्वयनमा ल्याउने भनी जारी सूचनाका कारण आयात तथा आन्तरिक व्यापार नै नराम्ररी प्रभावित भएको बताए। भन्सार विभागले जारी गरेको सूचनाका विषयमा भन्सार कार्यालयहरू नै प्रष्ट नभएकाले स्पष्ट नभएसम्म लागू गरिएको नियम स्थगित गर्नुपर्ने चारवटै संघको माग छ। 'लेबलिङको सूचना जारी गरेर उहाँहरू (भन्सार कार्यालय) नै अन्यौलतामा हुनुहुन्छ' उनले भने, 'अन्यौलतामै नियम लागु गर्नु खोज्नु उचित भएन।' 'लेबल लगाउने सम्बन्धी सूचना का कारण व्यवसायीहरूमाझ अन्यौल एवम् एक किसिमको त्रासको वातावरण सिर्जना भएको र उल्लिखित समस्या समाधानका लागि विभागका महानिर्देशकसँग भेटघाट गरी समस्याको गम्भीरता दर्साइए पनि समस्या समाधान गर्नेतर्फ खासै पहल नभएको संघहरूले जनाएका छन्। यस्तै, निजी क्षेत्रका संस्थाहरूले विगत केही महिनादेखि भन्सार प्रशासनले राजस्व संकलनका नाममा आयातकर्ताहरूलाई दुःख दिने कार्य गरिरहेका भन्दै आपत्ति समेत जनाएका छन्। 'भन्सार कार्यालयले बिलबिजकको मूल्यको आधारमा भन्सार जाँचपास नगर्ने, वर्षौ पुराना कार्यविधि अर्थात् सन्दर्भ मूल्य पुस्तिकाका आधारमा मालवस्तु मूल्यांकन गरी जाँचपास गर्ने, वास्तविक मूल्य राखी जाँचपास गराउन खोज्दा पनि जरिवाना (पेनाल्टी) लगाउने, मालवस्तुको वास्तविक हार्मोनिक कोडको आधारमा भन्सार जाँचपास गर्नुपर्नेमा आफूखुसी हार्मोनिक कोड कायम गरी बढी राजस्व लिने गरेको लगायतका कार्यले नेपाली आयातकर्ताहरू आक्रान्त छन्, संघहरूद्वारा संयुक्त रुपमा जारी गरिएको विज्ञप्तिमा भनिएको छ, यस्ता किसिमको अव्यवहारिक र अन्यायोचित कार्य यथाशीघ्र बन्द गरी पैठारीकर्ताले पेश गरेको बिल बिजकका आधारमा भन्सार मूल्यांकन गर्नु पर्ने संघको माग छ। यस्तै, भन्सारबाट जाँचपास भई छुटेका मालवाहक गाडीहरूलाई अनुसन्धानका नाममा राजस्व अनुसन्धान कार्यालयमा पठाउने परिपाटीका कारण पनि आयातकर्ताहरू मर्कामा परेको व्यवसायीहरूको भनाइ छ। आवश्यक प्रक्रियाहरू पुर्याई सम्पूर्ण कागजातहरूका बाबजुद भन्सार जाँचपास भएका मालवाहक गाडी नियन्त्रणमा लिई व्यवसायीहरूलाई दु:ख दिने काम भइरहेको छ। यस्ता कार्यले उद्योग, व्यवसायमा थप समस्या सिर्जना गरेको छ, अध्यक्ष ठाकुरले भने, यो सच्चिनुपर्छ नभए हामी कडा विरोधका कार्यक्रमहरू गर्न अगाडि सार्न बाध्य हुनेछौँ।'"
पाल्पाका लम्पी स्किन रोग विरुद्धको खोप लगाइँदै,"तानसेन : पाल्पामा लम्पी स्किन रोग विरुद्धको खोप लगाउन सुरु गरिएको छ। भेटेरिनरी अस्पताल तथा पशु सेवा विज्ञ केन्द्र पाल्पाले पशुचौपायामा खोप लगाउन सुरु गरेको हो। पहिलो चरणमा दुई हजार गाई भैसी र गोरु राँगामा यो खोप लगाउन सुरु भएको कार्यालयले जनाएको छ। कार्यालयले स्थानीय तहका पशु शाखा कार्यालयमार्फत पशु प्राविधिकको सहयोगमा उन्नत जातका गाई, भैँसीमा खोप लगाउँदै आएको छ। हालसम्म ९ सय पशु चौपायामा खोप लगाएको पशु सेवा विज्ञ केन्द्र पाल्पाका प्रमुख दुर्गाप्रसाद खनालले बताए। गत फागुनदेखि हालसम्म लम्की स्किन रोगबाट करिब ६ हजार ५ सय पशु चौपाया बिरामी भएका छन्। जसमा ३ सय पशु मरेका छन्। लम्की स्किन विरुद्धको खोप बढी मात्रामा माग गरे पनि देशभरी वितरण गर्नुपर्ने अवस्था रहेकोले अर्को चरणमा आवश्यक मात्रामा खोप आउने कार्यालय प्रमुख खनालले बताए। महामारीका रूपमा फैलिन नदिन खोप अभियानलाई तीव्रता दिएको कार्यालयका पशु चिकित्सक डा नवीन बस्यालले बताए।"
धारिलो हतियार प्रयोग गरेर फरार भएका व्यक्ति चार वर्षपछि पक्राउ,रुकुम पूर्व : जिल्ला प्रहरी कार्यालय रुकुम पूर्वले धारिलो हतियार प्रयोग गरेर फरार भएका व्यक्तिलाई चार वर्षपछि पक्राउ गरेको छ। जिल्लाको सिस्ने गाउँपालिका६ आलाका २६ वर्षीय मदन मल्ललाई प्रहरीले पक्राउ गरेको हो। उनले सिस्ने गाउँपालिका५ टाकुराका २० वर्षीय प्रतीक थापालाई २०७६ सालमा धारिलो हतियार प्रहार गरी घाइते बनाएको आरोपमा मुद्दा दर्ता गरिएको छ। फरार रहेका मल्ललाई सूक्ष्म रुपमा खोज तलास गर्ने क्रममा कास्कीको पोखरा महानगरपालिका१४ चाउथे खसी बजारबाट लुकीछिपी बसेको अवस्थामा पक्राउ गरिएको सूचना अधिकारी प्रहरी निरीक्षक गणेश पाण्डेले जानकारी दिए।
रगत अभाव हुन नदिन धरानमा रक्तदान,"धरान : डेंगु संक्रमित बिरामीको उपचारलाई सहज बनाउनका लागि धरानमा रक्तदान गरिएको छ। उद्योग वाणिज्य संघ सुनसरीले बिहीबार धरानमा रक्तदान कार्यक्रमको आयोजना गरेको हो। बिरामीको चापका कारण सबै ग्रुपको रगत अभाव भएकाले रक्तदान कार्यक्रम गरिएको संघले जनाएको छ। सेना, प्रहरी, व्यापारी, पत्रकार लगायतका सर्वसाधारणले रक्तदान गरेका थिए। रक्तदान कार्यक्रममा ५३ पिन्ट रगत संकलन गरिएको संघका कार्यवाहक अध्यक्ष गोपाल श्रेष्ठले बताए।"
शुक्रबार देशका यी स्थानमा हुने छ वर्षा,"काठमाडौं : शुक्रबार देशभर आंशिकदेखि सामान्य बदली रहनेछ। मौसम पूर्वानुमान महाशाखाका अनुसार गण्डकी, लुम्बिनी र सुदूरपश्चिम प्रदेशसहित देशका पहाडी भूभागका केही स्थानहरूमा तथा बाँकी भूभागका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, बागमती, लुम्बिनी र सुदूरपश्चिम प्रदेशका एकदुई स्थानमा मेघ गर्जनचट्याङसहित भारी वर्षाको समेत सम्भावना रहेको छ। शुक्रबार दिउँसो देशभर आंशिकदेखि सामान्य बदली रहनेछ। गण्डकी प्रदेशका केही स्थानहरूका साथै देशका बाँकी पहाडी भूभागका थोरै स्थानहरूमा तथा तराई भूभागका एकदुई स्थानमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। गण्डकी प्रदेशका एकदुई स्थानमा मेघ गर्जनचट्याङसहित भारी वर्षाको समेत सम्भावना रहेको छ।"
विद्यार्थीलाई प्राविधिक शिक्षा पढ्न आर्थिक सहयोग,"बैतडी : बैतडीको दशरथचन्द नगरपालिकाका उपप्रमुख कौशिला चन्दले प्राविधिक शिक्षा पढ्ने २२ जना विद्यार्थीलाई वार्षिक ५० हजार रुपैयाँ सहयोग गर्ने घोषणा गरेकी छन्। बुधबार पत्रकार सम्मेलन गर्दै चन्दले आफूले पाउने पारिश्रमिकबाट आउने रकमलाई उपमेयर अक्षयकोषमा जम्मा गर्ने र त्यसबाट १२ छात्रा र १० छात्र गरी २२ जना विद्यार्थीलाई ५० हजारका दरले वार्षिक रूपमा सहयोग गर्ने घोषणा गरेकी हुन्। दलित, लक्षित वर्ग र आर्थिक अवस्था कमजोर भएका विद्यार्थीहरूलाई छनौट गरी सहयोग गरिने छ। एसईई उत्तीर्ण गरी प्राविधिक शिक्षा हासिल गर्न चाहने विद्यार्थीलाई यस कार्यक्रममा समेट्न लागिएको हो। जसमा १० जना विद्यार्थी दलित हुनेछन्।"
सिन्धुलीको घ्याङलेख गाउँपालिका बिहान ८ देखि बेलुका ७ बजेसम्म खुल्ने,"सिन्धुली : सिन्धुलीको घ्याङलेख गाउँपालिकाले बिहान ८ बजेदेखि बेलुका ७ बजेसम्म सेवा दिन थालेको छ। गाउँपालिकाले सेवाग्राहीको हितमा ध्यान दिएर नेपाल सरकारले तोकेको भन्दा थप चार घण्टा अतिरिक्त सेवा प्रदान गर्न थालेको हो। यसअघि बिहान १० बजेदेखि साँझ ५ सम्म सेवा प्रदान गर्दै आएको कार्यालयले साउनको पहिलो सातादेखि बिहान दुई घण्टा र साँझ दुई घण्टा समय थप गरेर सेवा प्रवाह गर्न थालेको प्रमुख प्रशासकीय अधिकृत रामकुमार कार्कीले बताए। यसका लागि पालिकाले आर्थिक वर्ष २०८००८१ को नीति तथा कार्यक्रममै कार्यालयको अतिरिक्त सेवा सञ्चालन गर्ने निर्णय गरेको थियो। गाउँपालिकाका प्रमुख प्रशासकीय अधिकृत, योजना शाखा प्रमुख, लेखा शाखाका प्रमुख लगायतका कर्मचारीहरू बिहान ८ बजे नै कार्यालय पुग्ने गरेका छन्। कार्यालयमा बिहान र बेलुका अतिरिक्त काम गर्ने कार्यालय सहयोगीहरूलाई भने दिउँसो काममा नआउँदा पनि हुने बताइएको छ।"
तनहुँको भैँसेगौँडामा भेटिए १७४ प्रजातिका चरा,"गण्डकी : तनहुँको दुलेगौँडादेखि स्याङ्जाको रामबाछा जोडिने सहश्राब्दी पदमार्ग (मिलेनियम ट्रेक) अन्तर्गत पुतली बजार नगरपालिका२ भैँसेगैँडा क्षेत्रमा एक सय ७४ प्रजातिका चरा भेटिएका छन्। प्रकृतिका साथी संस्थाको आयोजनामा हरेक वर्ष उक्त क्षेत्रमा गर्दै आइएको वन्यजन्तु अनुसन्धान विधि तालिमका क्रममा उक्त सङ्ख्यामा चराका प्रजाति फेला परेका हुन्। कृतिका साथी संस्थाले देशका विभिन्न जिल्लाबाट सहभागी १३ जनालाई उक्त क्षेत्रमा १९ दिने तालिम प्रदान गर्दै आएको संस्थाका निर्देशक राजु आचार्यले जानकारी दिए। तालिमका क्रममा सहभागीलाई जङ्गलमा रहेका चरा, पुतली एवं स्तनधारी प्राणीको पहिचान, तिनको अनुसन्धान विधिलगायत वन्यजन्तुका विषयमा जानकारी दिने गरिएको उनले बताए। नेपालमा मात्रै पाइने काँडे भ्याकुर भैँसेगैँडामा पर्याप्त पाइन्छन्, उनले भने, चाइना मङ्गोलियाबाट बसाइँ सर्ने सिकारी प्रजातिका चराहरू पनि यही स्थान भएर नेपालको तराईका साथै भारततिर जाने भएकाले चरा अध्ययनका लागि यो महत्वपूर्ण गन्तव्य हो। तनहुँ र स्याङ्जाका विभिन्न भागलाई जोड्ने कूल ७२ किलोमिटर अन्तर्गत रहेको सहश्राब्दी पदमार्गको ५२ किलोमिटर वन जङ्गल क्षेत्रमा पर्ने भएकाले चराचर, पर्यावरणलगायत वन्यजन्तु र वातावरण सम्बन्धी अध्ययन तथा अनुसन्धानका लागि यो आकर्षक गन्तव्य बन्दै गएको मिलेनियम ट्रेक व्यवस्थापन समितिका सदस्य एवं मिलेनियम भैँसेगौँडा सामुदायिक होमस्टेका अध्यक्ष बालकुमार गुरुङले बताए। यस क्षेत्रमा काँडे भ्याकुरदेखि धेरै प्रजातिका चरा, वन्यजन्तु र वनस्पति पाइने भएकाले पर्यावरणीय अध्ययन तथा अनुसन्धानका लागि यो स्थल महत्वपूर्ण रहेको उनको भनाइ छ। यहाँ आउने आन्तरिक तथा बाह्य पर्यटकलाई लक्षित गरी मिलेनियम भैँसेगौँडा सामुदायिक होमस्टे सञ्चालन गरिएको गुरुङले बताए। उनका अनुसार होमस्टेमा २० जनासम्म पर्यटक अटाउँछन्। अन्नपूर्ण, धवलागिरि गायतका हिमशृङ्खलाका साथै पहाडी दृश्यावलोकनका लागि पनि भैँसेगौँडा पुग्नैपर्ने गन्तव्य भएको बताउँदै गुरुङले पछिल्लो समय यहाँ आउने पर्यटकको सङ्ख्या पनि बढ्दै गएको बताए। गाउँको विकासका लागि सामूहिक प्रयासमा मेकाडामिया नटको खेतीसमेत गरेको भन्दै उनले स्थानीय उत्पादनमा जोड दिइएको बताए। पछिल्ला केही वर्षयता दुःख गरेर लगाएको खेती बाँदरले खाइदिने र असिनाले झारिदिँदा किसान मर्कामा पर्न थालेका भन्दै अध्यक्ष गुरुङले स्थानीयको जीवनस्तार सहज बनाउन सामूहिक प्रयासमा मेकाडामिया नटको खेती सुरु गरिएको बताए। बाँदरले धेरै क्षति पुर्याउन नसक्ने भएकाले स्थानीय पनि यस खेतीतर्फ आकर्षित बन्दै गएका उनको भनाइ छ। राङभाङ मेकाडामिया नट उत्पादन कृषक समूहमा आबद्ध भई यहाँका २५ कृषकले पाँच सय बिरुवा लगाएकामा केहीले उत्पादनसमेत दिन थालेको अध्यक्ष गुरुङले जानकारी दिए। उनका अनुसार भैँसेगौँडा आसपासका ओरष्टे, कोल्मा, काउले, बाकोटलगायत स्थानमा व्यक्तिगतरुपमा पनि कृषकले यो खेती गरेका छन्। भैँसेगौँडालगायत आसपासका क्षेत्रमा हालसम्म एक हजार पाँच सयभन्दा बढी बोट लगाइसकिएको उनले बताए। अध्यक्ष गुरुङका अनुसार २०७२ सालमा कृषि अनुसन्धान केन्द्र, मालेपाटन पोखराको पहलमा साविक राङभाङ गाविसका २५ कृषकले सामूहिकरुपमा मेकाडामिया खेतीका लागि पहिलोपटक नर्सरी तयार गरेका थिए। उत्पादनसँगै वरपरका पर्यटकीय सम्भावनायुक्त स्थललाई संरक्षण र विकास गर्न पनि यहाँका स्थानीयले जागरुकता देखाएका छन्। भैँसेगैँडासँगै जोडिएको स्याङ्जाको बिरुवा गाउँपालिका३ स्थित रहस्यमय भ्वाङलाई संरक्षण गर्दै पर्यटनसँग जोड्ने प्रयास थालिएको अध्यक्ष गुरुङले बताए। सयौँ वर्ष पुरानो अनुमान गरिने भ्वाङलाई साहसिक पर्यटनको गन्तव्यका रुपमा विकास गर्न स्थानीय राङभाङ युवा क्लबले सक्रियता देखाएको छ।प्राचीनकालमा यस ओडारमा भूत बस्छ भन्दै बालबालिकालाई जान रोक्ने गरिएको स्थानीय बताउँछन्। ठाढो भ्वाङ रहेको यस ठाउँमा २०७० सालमा केही युवाले डोरीको सहायताले प्रवेश गरेका थिए। त्यसपछि भ्वाङभित्रको वास्तविक अवस्थाबारे थप अध्ययन एवं अनुसन्धान गर्ने उद्देश्यका साथ दुई वर्षअघि साहसिक पर्यटनमा काम गरेका प्राविधिक समेतको उपस्थितिमा थप अध्ययन गरिएको अध्यक्ष गुरुङले जानकारी दिए। डोरीको सहायताले लभगभग ९० फिट गहिराइको भ्वाङमा जान सकिन्छ। तल झरेपछि दायाँबायाँतर्फ दुई जना छिर्नसक्ने अरु प्वाल पनि छन्, उनले भने, बुढापाकाका अनुसार भित्रबाट दायाँतर्फ अघि बढेको प्वाल हुँदै जङ्गलतर्फ र बायाँतर्फको प्वालबाट स्याङ्जाको बिरुवा निस्कन सकिने किंवदन्ती रहँदै आएको छ। भ्वाङलाई पर्यटकीयस्थलका रुपमा विकास गर्ने उद्देश्यले राङभाङमा स्थायी बसोवास भई हाल हङ्कङमा विभिन्न पेसा तथा व्यवसाय गर्दै आएकाको आर्थिक सहयोगमा दुई वर्षअघि तारबार गरिएको अध्यक्ष गुरुङले जानकारी दिए। उनका अनुसार यस क्षेत्रमा थप सम्भावना खोज्न विभिन्न पक्षबाट अध्ययन तथा अनुसन्धान पनि भइरहेका छन्। मिलेनियम ट्रेकअन्तर्गत ठाउँठाउँमा रहेको पर्यटकीय गन्तव्यलाई संरक्षण र प्रवर्द्धनमा जोड दिइएको व्यवस्थापन समितिका महासचिव हर्क गुरुङले बताए। प्रकृति र संस्कृतिका विविधता अवलोकन गर्दै पदयात्रा गर्न पाइनु यस पदमार्गको विशेषता हो, उनले भने, जुनसुकै मौसममा जुनसुकै उमेर समूहका व्यक्तिलाई हिँडाउन सकिने यो पदमार्गलाई प्रवर्द्धन गर्ने कुरामा जोड दिँदै आएका छौँ। नेपालमा मात्रै पाइने चरा काँडेभ्याकुरदेखि अन्य विभिन्न प्रजातिका चरा, वन्यजन्तु वनस्पतिसँगै हिमाली र पहाडी भूभागको अवलोकन पनि सँगै गर्न सकिने भएकाले यहाँको पदयात्राको प्रचारप्रचारमा गर्नुपर्नेमा उनले जोड दिए।"
बेलायतमा रहेका नेपाली व्यवसायी लामिछानेलाई अन्तर्राष्ट्रिय अवार्ड,"लन्डन : बेलायतस्थित नेपाली व्यवसायी एवम् समाजसेवी रविन्द्रजंग लामिछाने एक प्रतिष्ठित अन्तर्राष्ट्रिय अवार्डबाट सम्मानित भएका छन्। दक्षिण अफ्रिकी नेता मण्डेलाप्रति श्रद्धाञ्जली व्यक्त गर्न बेलायती संसदमा राखिएको हाउस अफ कमन मेमोरियल बुक स्थापनाको २५ औं वर्षको अवसरमा उनले फिन इन्टरनेशनल एन्ड फोर्ब्स् बेस्ट अफ अफ्रिका अवार्ड प्राप्त गरेका हुन्। मन्डेला दिवसको सन्दर्भ पारेर गतसाता लन्डन हिल्टन होटलमा आयोजित विशेष समारोहमा लामिछानेलाई लिडिङ फिलान्थ्रोपिस्ट अफ द इयर २०२३ अवार्डले सम्मान गरिएको हो। वेष्ट इन्डिजका पूर्व कप्तान समेत रहेका चर्चित पूर्व क्रिकेटर सर क्लाइभ ह्युबर्ट लोयड सिबीई एओले उनलाई अवार्ड हस्तान्तरण गरे। लामिछानेले व्यवसायसँगै सामाजिक कार्यमा पनि पुर्याएको विशिष्ट योगदानको कदरस्वरूप यो अवार्ड प्रदान गरिएको हो। सो अवसरमा लामिछानेसँगै विभिन्न क्षेत्रमा महत्वपूर्ण योगदान गर्ने कुल ४० व्यक्तित्वलाई सम्मान गरिएको थियो। सम्मानित हुनेमा बेलायती मन्त्री, सांसद, सेलिब्रेटीहरूदेखि भारतीय मूलका ब्रिटिश धनाड्य गोपी हिन्दूजाकी छोरी रितु हिन्दूजासम्म छन्। यसैबीच, विश्वका झन्डै ७ सय प्रभावशाली व्यक्तित्व एवम् सेलिब्रेटीले हस्ताक्षर गरेको हस्तलिखित हाउस अफ कमन नेल्सन मन्डेला मेमोरियल बुक मा लामिछानेले पनि हस्ताक्षर गरेका छन्। उक्त पुस्तिकामा हस्ताक्षर गर्ने यसअघि कुनै नेपाली थिएनन्। बेलायती अभियानकर्मी निक क्यारमको पहलमा स्थापित पुस्तिकामा अमेरिकी पूर्व राष्ट्रपति बराक ओबामा, बेलायती पूर्व प्रधानमन्त्रीहरू टोनी ब्लेयर र डेभिड क्यामरनदेखि चर्चित फुटबलर डेभिड बेकह्याम, संयुक्त राष्ट्रसंघका पूर्व महासचिव कोफी अन्नानसम्मले श्रद्धाञ्जली सन्देश लेखेका छन्। राजनीति, कला, संगीत, खेलकुद,व्यवसायलगायतका विविध क्षेत्रमा अन्तर्राष्ट्रिय स्तरमै ख्यातिप्राप्त व्यक्तित्वहरूको सन्देश पुस्तिकामा समेटिएको छ। पुस्तिका संस्थापक क्यारमले एक प्रेस वक्तव्य जारी गर्दै बेलायतस्थित नेपाली व्यवसायी रविन्द्रजंग लामिछानेले उक्त पुस्तिकामा पहिलो नेपालीका रूपमा सन्देश लेखेको जानकारी दिएका छन्। उनले भनेका छन्, २० औं शताब्दी नायक मण्डेलाप्रति समर्पित पुस्तिकामा रविन्द्रजंग लामिछाने पछिल्लो हस्ताक्षरकर्ता बनेकोमा मलाई गौरव लागेको छ। यता, पुस्तिकामा हस्ताक्षर गर्ने अवसरका लागि लामिछानेले पनि गौरव व्यक्त गरेका छन्। संसारका ७ सय शीर्ष नेता तथा सेलिब्रेटीहरूले हस्ताक्षर गरेको पुस्तिकामा मन्डेलाप्रति श्रद्धाञ्जली व्यक्त गर्न आमन्त्रित हुँदा म निकै गौरवान्वित छु, उनले भने।"
सिन्धुलीमा जम्मा ७३ प्रतिशतमात्र रोपाइँ सम्पन्न,"सिन्धुली : साउनको दोस्रो साता हुँदा पनि सिन्धुलीमा जम्मा ७३ प्रतिशत मात्र धान रोपाइँ सकिएको छ। पर्याप्त वर्षात् नहुँदा जिल्लामा धान रोपाइँ कम भएको हो। सिन्धुलीमा वर्षे धान खेती हुने क्षेत्रफल १५ हजार ९ सय हेक्टर हो। त्यसमध्ये हालसम्म ७३ प्रतिशत अर्थात् ११ हजार ६ सय ७ हेक्टरमा मात्र रोपाइँ सकिएको हो। यो अघिल्लो वर्षको तुलनामा २३ प्रतिशतले कमी हो। सिन्धुलीमा अघिल्लो वर्ष यो समयमा झण्डै ९६ प्रतिशत रोपाइँ सकिएको थियो। यो वर्ष ढिला मनसुन भएका कारण धान रोपाइँ पनि ढिला भएको कृषि ज्ञान केन्द्र सिन्धुलीका सहायक प्राविधिक रामप्रसाद पाण्डेले बताए। असारको अन्तिम सम्ममा ७५ प्रतिशत रोपाइँ सम्पन्न हुनुपर्नेमा जिल्लामा ५८ प्रतिशत मात्र सकिएको थियो। अहिलेसम्म जिल्लामा करिब ७३ प्रतिशत रोपाइँ सकिएको छ, उनले भने। यति वेला रोपाइँ सकिसक्नु पर्नेमा जिल्लाको माढी फाँट, तीनपाटन, मरिण, कमलाखोंच, सुनकोशी गढतिर क्षेत्रका अधिकांश कृषकहरू धान रोप्न व्यस्त छन्। कुला नलाग्ने क्षेत्रका किसानहरू आकाशको पानी पर्खेर बस्दा पनि धान रोपाइँ कम भएको उनको भनाइ छ। पर्याप्त मल तथा युवा जनशक्तिको अभावका कारण पनि समयमा रोपाइँ हुन नसकेको छैन। पानी अभावका कारण रोपाइँ गर्न नसक्दा धानको ब्याड नै फुल्न थालेको कमलामाई नगरपालिका ५ की किसान सिता विकको गुनासो छ।"
पोखरामा 'क्यानोनिङ' गर्दा लडेर एक जनाको मृत्यु,बुधबार अपरान्ह माछापूछ्रे गाउँपालिका९ घलेलस्थित झरनामा क्यानोनिङ गर्ने क्रममा लडेर घाइते भएकी भण्डारीको मणिपाल शिक्षण अस्पतालमा उपचारका क्रममा मृत्यु भएको जिल्ला प्रहरी कार्यालय कास्कीले जनाएको छ। पोखरा : पोखरामा छाँगावरोहण (क्यानोनिङ) गर्ने क्रममा लडेर पोखरा महानगरपालिका२६ बूढीबजारकी २२ वर्षीया अञ्जिता भण्डारीको मृत्यु भएको छ। बुधबार अपरान्ह माछापूछ्रे गाउँपालिका९ घलेलस्थित झरनामा क्यानोनिङ गर्ने क्रममा लडेर घाइते भएकी भण्डारीको मणिपाल शिक्षण अस्पतालमा उपचारका क्रममा मृत्यु भएको जिल्ला प्रहरी कार्यालय कास्कीले जनाएको छ। रासस
दार्चुलाको शैल्यशिखर नगरपालिकाका निमित्त प्रमुखसहित ७ जनाविरुद्ध भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले दार्चुलाको शैल्यशिखर नगरपालिकाका निमित्त प्रमुखसहित ७ जनाविरुद्ध भ्रष्टाचार मु्द्दा दायर गरेको छ। आयोगले नगरपालिकाका निमित्त प्रमुख प्रशासकीय अधिकृत सुरेन्द्रबहादुर विष्ट,इन्जिनियर सन्तोष पाण्डे,तत्कालीन इन्जिनियर राजेन्द्र सिंह धामी,सब इन्जिनियर दिपक सिंह बिष्ट र सडक निर्माण उपभोक्ता समितिका अध्यक्ष जनक राज जोशी,सचिव धनन्जय जोशी र कोषाध्यक्ष जानकी बडू जोशीविरुद्ध बिहीबार विशेष अदालत काठमाडौंमा भ्रष्टाचार मुद्दा दायर गरेको हो। निमित्त प्रमुख प्रशासकीय अधिकृत विष्टले शैल्यशिखर वडा नम्बर ६ को पनेबाजा मौरीभिटादेखि वडा नम्बर ७ र ८ को बन्तोली बोहरीगाउँको सडकखण्ड निर्माणको लागत इष्टिमेटमा कडा चट्टानको भाग बढि देखाइ वास्तविकभन्दा बढि भुक्तानी लिएको अख्तियारको ठहर छ। अख्तियारले उनीविरुद्ध भ्रष्टाचार निवारण ऐन २०५९ को दफा ८ को उपदफा १ बमोजिम २६ लाख २ हजार ५५६ रुपैयाँ बिगो माग दावी गरेको छ। इन्जिनियर पाण्डेले पनेबाजा बन्तोली बगौरा सडक खन्ने कार्यमा अस्वभाविक रुपमा बढी मूल्यांकन गरी नापी किताबमा चढाइ हस्ताक्षर सहित सहमति जनाइ निर्माणस्थलमा भए गरेको कार्यभन्दा बढी तथा साइटमा नगरे नगराएको परिणामको झुट्टा बिल भरपाइ गरी ११ लाख ३० हजार २७२ रुपैयाँ भ्रष्टाचार गरेको भन्दै सोही रकम बराबरको बिगो र सजाय माग गरेको अख्तियारले जनाएको छ। यस्तै तत्कालीन इन्जिनियर धामीले सोही सडक खन्ने कार्यमा अस्वभाविक रुपमा झुट्टा बिल भरपाइ तथा कार्यसम्पन्न प्रतिवेदन बनाइ १४ लाख ७२ हजार २८३ रुपैयाँ भ्रष्टाचार गरेको अख्तियारको ठहर छ। सबइन्जिनियर विष्टले सडक खन्ने क्रममा झुट्टा बिल बनाइ २६ लाख २ हजार ५५६ रुपैयाँ भुक्तानी लिएको ठहर गर्दै अख्तियारले सोही रकम बमोजिम विगो माग गरेको छ। नगरपालिका पनेबाज बन्तोली बगौरा सडक निर्माण उपभोक्ता समितिका अध्यक्ष जनकराज,सचिव धनन्जय र कोषाध्यक्ष जानकीले आर्थिक वर्ष २०७५०७६ मा संचालित पनेबाज बन्तोली बगौरा सडक खन्ने कार्यमा फिल्डको वास्तविक तथ्य बंग्याइ अस्वभाविक रुपमा बढी मूल्याङ्कन गर्न लगाइ निर्माणस्थलमा भए गरेको कार्यभन्दा बढी तथा साइटमा नगरे नगराएको परिमाणको कार्यको मूल्याङ्कन गराई वास्तविक रुपमा भएको कार्यभन्दा बढीको भुक्तानी माग गरी २६ लाख २ हजार ५५६ रुपैयाँ भ्रष्टाचार गरेको अख्तियारको ठहर छ। उनीहरूविरुद्ध सोही रकम बराबरको बिगो दावीसहित भ्रष्टाचार मुद्दा दायर गरिएको अख्तियारका प्रवक्ता भोला दाहालले जानकारी दिएका छन्।"
"निर्मला पन्त हत्याका पाँच वर्ष : अनुसन्धान जारी, उपलब्धि शुन्य","महेन्द्रनगर : बलात्कारपछि हत्या गरिएकी कञ्चनपुरको भीमदत्त नगरपालिका२ उल्टाखामकी १३ वर्षीया बालिका निर्मला पन्तको हत्या भएको बुधबार पाँच वर्ष पूरा भएको छ। पाँच वर्षसम्म प्रहरीले घटनाको सत्य तथ्य पत्ता लगाउन नसकेको भन्दै बुधबार महेन्द्रनगरमा विद्यार्थीहरुले प्रदर्शन गरे। यो बीचमा घटनाको अनुसन्धानका लागि थुप्रै प्रहरी टोली महेन्द्रनगर आएपनि अपराधीसम्म पुग्न सकेको छैन। घटनाको अनुसन्धानका लागि अहिलेपनि जिल्ला प्रहरी कार्यालय कञ्चनपुरको टोली र सीआईबीको टोलीले अनुसन्धान गरिरहेको छ। जिल्ला प्रहरी कार्यालय कञ्चनपुरका प्रहरी प्रमुख प्रहरी उपरीक्षक कमल थापाले निर्मला हत्या प्रकरण प्रहरीले प्राथमिकताका साथ अनुसन्धान गरिरहेको बताए। अहिले पनि प्राथमिकताका साथ घटनाको अनुसन्धान भइरहेको छ। थापाले भने,जिल्ला प्रहरी र सीआईबीको टोली अहिले पनि अनुसन्धानमा खटिएको छ। प्रहरीले अहिले पनि घटनामा शंकास्पद व्यक्तिलाई निगरानीमा राखेर अनुसन्धान गरिरहेको छ। घटनाको दोषी पत्ता लगाउन प्रहरीले अहिलेसम्म १२३ जनाको डीएनए परीक्षण गरिसकेको छ। बुधबार महेन्द्रनगरका विभिन्न विद्यार्थीहरुले पाँच वर्ष पुग्दासमेत अपराधी पत्ता नलागेको भन्दै सरकारको ध्यानाकर्षण गराए। प्रहरीले अनुसन्धान जारी रहेको बताए पनि निर्मलाका परिवारमा भने न्याय पाउने आश मरिसकेको छ। निर्मलाकी दिदी मनिषा पन्तले अब न्याय पाउने आशा मरिसकेको बताइन्। अहिलेसम्म प्रहरीले अनुसन्धान गरिरहेका छौं भनेर आश्वासन मात्रै दियो पाँच वर्ष भयो। उनले भनिन्अहिलेसम्म पत्ता लागेन अब न्याय पाउने आश मरिसकेको छ। यो घटनामा प्रहरीको अहिलेसम्मकै ठूलो जनशक्ति र सा्रेत साधन खर्च भएको छ। यो प्रकरणको छिटो किनारा लगाउने प्रहरीको चाहना भएपनि अनुसन्धान निष्कर्षमा पुग्न यथेष्ठ प्रमाण प्राप्त नहुँदा प्रहरी अन्योलमा छ। अहिले जिल्ला प्रहरी कार्यालय कञ्चनपुरको नेतृत्व सम्हालेका एसपी कमल थापा यसअघि सीआईबीमा हुँदा यसै घटनाको अनुसन्धानका लागि महेन्द्रनगर आएका थिए। महेन्द्रनगरका स्थानीयले भने अहिले सरकारले ठुला भ्रष्टाचारका फाइल खोलिरहेकाले निर्मला प्रकरण पनि टुंगोमा पुगाउन सक्ने आशा व्यक्त गरे। निर्मला पन्तको हत्यापछि ठूलो आन्दोलन भयो धेरै घाइते भए, केहिको मृत्यु भयो तर अपराधि पत्ता लाग्न सकेन। स्थानीय रविन्द्र जोशीले भने,अहिलेको सरकारले अन्य प्रकरणका फाइल खोल्दा निर्मला पन्तको हत्यारा पत्ता लगाउने आशा गरेका छौँ। बुधबार आन्दोलनमा उत्रिएका विद्यार्थीहरुले प्रमुख जिल्ला अधिकारीमार्फत प्रधानमन्त्रीलाई समेत ज्ञापनपत्र बुझाएका छन्। २०७५ साउन १० गते बलात्कारपछि हत्या गरिएको अवस्थामा उखुबारीको उनको शव फेला परेको थियो। घटना भएको एक महिनापछि भदौ ४ मा जिल्ला प्रहरी कार्यालयले भीमदत्त नगरपालिका १९ बागफाटाका मानसिक अवस्था ठिक नभएका दिलिप विष्टलाई सार्वजनिक गरेपछि निर्दोषलाई फसाउन खोजिएको भन्दै कञ्चनपुरमा आन्दोलन चर्किएको थियो। आन्दोलनकै क्रममा भीमदत्त नगरपालिका१८ सालघारीका शनि खुनाले सहादत प्राप्त गरे।"
संस्कृत विश्वविद्यालयमा तालाबन्दी हुँदा पतञ्जलीका विद्यार्थीको परीक्षा रोकियो,"काठमाडौं : नेपाल संस्कृत विश्वविद्यालय दाङबाट सम्बन्धन प्राप्त धुलिखेलस्थित पतञ्जली आयुर्वेद मेडिकल कलेज एण्ड रिसर्च सेन्टरमा अध्ययनरत विद्यार्थीहरुको मौखिक परीक्षा 'भाइभा' रोकिएको छ। विश्वविद्यालयको बेलझुण्डिस्थित विश्वविद्यालयको सेवा आयोगमा नेपाल विद्यार्थी संघले तालाबन्दी गरे पछि परीक्षा नै रोकिएको हो। सेन्टरको आयुर्वेद स्नातक 'बीएएमएस' तृतीय प्रोफेशनको अन्तिम वर्षमा अध्ययनरत विद्यार्थीको भाइभा रोकिएपछि २१ जना विद्यार्थीको भविष्य अन्यौलग्रस्त भएको छ। केन्द्रीय आयुर्वेद विद्यापीठ, दाङमा अध्ययनरत विद्यार्थीको भने भाइभा एक महिनाअघि भएको थियो। पतञ्जली मेडिकल कलेजमा अध्ययनरत विद्यार्थीहरुले यथाशीघ्र भाइभाको परीक्षा सञ्चालन गर्न माग गरे। मौखिक परीक्षा नहुँदा मानसपटलमै नकारात्मक असर परिसकेको छ। मौखिक परीक्षा गर्नमा डीन कार्यालयले विभिन्न बहानाबाजी गरिरहेको छ, पतञ्जलीमा अध्ययनरत विद्यार्थीले भने, एक वर्षको इन्टर्नसीप अझै बाँकी छ। साढे पाँच वर्षको कोर्श सकिन सात वर्ष लाग्लाजस्तो छ। पतञ्जली आयुर्वेद विद्यार्थी कल्याणकारी परिषदका अध्यक्ष डा रुपेशकुमार ठाकुरले विज्ञप्ति प्रकाशित गरी डीन कार्यालय गैरजिम्मेवार भन्दै विभिन्न बहानाबाजी बनाउँदै पन्छिरहनु गैरजिम्मेवारीपनको पराकाष्ठा भएको जनाएका छन्। विश्वविद्यालयका आयुर्वेद अध्ययन संस्थान डीन डा चन्द्रप्रसाद भुषालले समयमा भाइभा नहुँदा विद्यार्थी मर्कामा परेको स्वीकारे। तालाबन्दी गरेकाहरुसँग केही बुँदामा सहमति भएको छ। वार्ता सकारात्मक छ, उनले भने, रेक्टर कार्यालयबाट पाठ्यक्रम परिमार्जन समितिको चिठी 'पत्र' प्राप्त भएमा मात्र तालाबन्दी खोल्ने नेबिसँघको माग छ। रेक्टर कार्यालयमा समेत तालाबन्दी गरेको पत्र बनाउन सकिएको छैन। पाठ्यक्रम परिमार्जनकोलागि पत्र पठाउने जिम्मा आफूले जिम्मा लिने बताएर तालाबन्दी खोल्न आग्रह गर्दा समेत नेबिसंघले अस्वीकार गर्दा समस्या बढेको डीन भुषालले बताए। प्रतिबद्धता विर्सेर तालाबन्दी गत साउन १ गते नेपाल विद्यार्थी संघ लगायत ६ वटा विद्यार्थी संगठनले विश्व विद्यालय जस्ता प्राज्ञिक क्षेत्रमा तालाबन्दी नगर्ने प्रतिबद्धता व्यक्त गरेका थिए। तर, उक्त प्रतिबद्धता विपरित तालाबन्दी गर्दा परीक्षा दिनबाट बञ्चित हुनु परेको विद्यार्थीको गुनासो छ। उच्च अदालत तुलसीपुरबाट २०७९ साउन २२ गते शैक्षिक क्षेत्रमा तालाबन्दी नगर्नु भनि दिएको अन्तरिम आदेशलाई समेत अवज्ञा गरिएको छ। नेविसंघले विश्वविद्यालय पदाधिकारी र सेवा आयोगको मिलेमतोमा प्राज्ञिक उन्नयनको खिलाफमा धाँधली गरेको आरोप लगाउँदै ९ सुत्रीय माग राखि तालाबन्दी गरेको छ। तालाबन्दी भएको दुई महिना बितिसक्दा पनि समस्या समाधानमा डीन कार्यालय र नेविसंघको वेवास्ताले भविष्य चौपट हुन पुगेको विद्यार्थीको गुनासो छ।"
"रामेछापमा अझै हुन सकेन धान रोपाइँ, खडेरीले बाली सुक्यो","रामेछाप : देशका विभिन्न भागमा अत्यधिक वर्षाका कारण बाढी पहिरोका समाचार आइरहेका बेला रामेछापमा भने पर्याप्त पानी नपर्दा धान रोपाइँ हुन सकेको छैन। साथै खडेरीले बर्खे बालीका रूपमा लगाइएका बाली पनि सुक्न लागेका छन्। जिल्लाको बढी धान हुने माडी फाँट, मन्थली फाँट मुगिटार फाँट, खिम्ती बेसी, तिल्पुङ हलेदे बेँसीलगायतका ठाँउमा उल्लेख्यरूपमा अझै धान रोपाइँ हुन सकेको छैन। पानीका भल छोपेर रोप्नुपर्ने पाखे खेतमा रोप्न राखिएको धानको बीउ छिप्पिन लागिसकेको छ। बीउ छिप्पिएपछि धान रोप्नु र नरोप्नुको कुनै अर्थ नहुने कृषि विज्ञ बताउँछन्। धान रोप्नेमात्र नभई पाखो बारीमा छरिएका बर्खे बाली मकै, गहत, कोदोलगायतका बाली पनि खडेरीका कारण सुक्न लागेका हुन्। जिल्लामा बिहान बेलुका सामान्य धुलो मर्ने गरी कहिलेकाहीँ पानी पर्ने गरेको भए पनि जमिन भिज्ने र खोलानाला आउने गरी दुई महिनाअघिदेखि पानी पर्न सकेको छैन। जिल्लामा रहेको कूल खेतीयोग्य जमिन ५० हजार नौ सय आठ हेक्टर रहे पनि धान रोप्न योग्य जमिन सात हजार आठ सय ५९ हेक्टर रहेको छ। त्यसमध्ये अहिलेसम्म करिब ४४ प्रतिशत मात्र धान रोपिएको कृषि ज्ञान केन्द्रले जनाएको छ। केन्द्र प्रमुख निर्मला गुरुङका अनुसार वर्षाको समयमा पर्याप्त पानी नपर्दा धान रोपाइँ हुन नसकेको हो। यसअघि असार १५ गते धान रोपेर धान दिवस जिल्लाका विभिन्न पालिकामा मनाइएको भए पनि त्यसपछि भने पर्याप्त वर्षा नहुँदा जिल्लाका किसानले धान रोप्न पाएका छैनन्। रामेछापमा मात्र होइन सिन्धुलीका बढी धान उत्पादन हुने सुनकोशी गाउँपालिका र गोलन्जोर गाउँपालिकामा पनि पर्याप्त धान रोपाइँ हुन नसकेको सुनकोशी गाउँपालिकाका उपाध्यक्ष कपिल कोइरालाले बताए।"
कञ्चनपुरमा कल बाइपासमा संलग्न तीन जना पक्राउ,"महेन्द्रनगर : प्रहरीले कल बाइपास गरेको आरोपमा कञ्चनपुरबाट तीन जनालाई पक्राउ गरेको छ। महेन्द्रनगरको गल्ली नम्बर ५ स्थित कोठा भाडामा लिएर कल बाइपास गर्दै आएका तीन जनालाई उपकरणसहित प्रहरीले पक्राउ गरेको छ। पक्राउ पर्नेमा भारतको नयाँ दिल्लीका ४१ वर्षीय गुल्जार अहमद, कञ्चनपुरको दोधारा चाँदनी नगरपालिका७ का ४० वर्षीय प्रवीण खड्का र भीमदत्त नगरपालिका१० जिमुवाका ४७ वर्षीय दीपक बोहरा रहेको प्रहरीले जनाएको छ। अस्वभाविक रुपमा सिमकार्डहरू प्रयोग भएको थाहा पाएपछि ट्रेकिङ गर्दा अन्तराष्ट्रिय कल बाएपास गर्दै आएका खुलेपछि केन्द्रीय अनुसन्धान ब्युरो,जिल्ला प्रहरी कार्यालय कञ्चनपुर र नेपाल टेलिकमको टोलीले उनीहरूलाई नियन्त्रणमा लिएको हो। उनीहरूले प्रविधिको प्रयोग गरि कल बाइपास गर्दै आएका थिए। केन्दीय अनुसन्धान ब्यूरोका सूचना अधिकारी प्रहरी उपरीक्षक संजय सिंह थापाले कल बाइपासमा विदेशबाट आएको फोन नेपालकै नम्बरबाट आएको देखिने बताए। उनले बल बाइपासले आपराधिक गतिविधिको अनुसन्धान गर्न समेत समस्या हुने गरेको बताए। पक्राउ परेका तीनै जनालाई जिल्ला अदालत कञ्चनपुरबाट सात दिनको म्याद लिएर अनुसन्धान भइरहेको छ। प्रहरीले उनीहरूको कोठाबाट ०९९५९७००० को ल्याण्डलाइन, ६० लाइन क्षमताको कनेक्सन उपकरण, गेट वे सर्भरको सिपियू एक थान, वाईफाई राउटर एक थान, वर्ल्ड लिंकको वाईफाई राउटर एक थान, ल्यापटप दुई थान, मनिटर एक थान र मोबाइल तीन थानलगायत अन्य उपकरण पनि बरामद गरेको छ।"
वैदेशिक रोजगारीका क्रममा रोल्पाका ३९ को मृत्यु,"रोल्पा : यहाँका ३९ जनाले वैदेशिक रोजगारीका क्रममा ज्यान गुमाएका छन्। जिल्ला प्रशासन कार्यालयको आप्रवासी सूचना केन्द्रको अभिलेखअनुसार तीन वर्षको अवधिमा ३९ जनाको मृत्यु भएको हो। सूचना केन्द्रमा प्राप्त मुद्दाका आधारमा मृत्युको संख्या अद्यावधिक गरिए पनि वास्तविक मृत्यु योभन्दा धेरै हुनसक्ने सूचना केन्द्रका कर्मचारी स्मृति रोकामगरले बताए। यस अवधिमा सबैभन्दा धेरै ज्यान गुमाउने परिवर्तन गाउँपालिकाका छन्। कम ज्यान गुमाउनेको संख्या थवाङ र माडी गाउँपालिकामा छ। परिवर्तन गाउँपालिकाबाट यस अवधिमा आठ जनाले ज्यान गुमाएको अभिलेखमा उल्लेख छ। यसैगरी थवाङ र माडी गाउँपालिकाबाट यस अवधिमा एकएक जनाले ज्यान गुमाएका छन्। वैदेशिक रोजगारीका क्रममा ज्यान गुमाउने अन्य पालिकामा रोल्पा नगरपालिका र रुन्टीगढी गाउँपालिकाबाट छछ जना, सुनिल स्मृति गाउँपालिकाबाट पाँच, लुङ्ग्री गाउँपालिकाबाट चार जनाले ज्यान गुमाएका छन्। यसैगरी त्रिवेणी र गङ्गोदव गाउँपालिकाबाट तीनतीन जना र सुनछहरी गाउँपालिकाबाट दुई जनाले ज्यान गुमाएका छन्। रोजगारदाता राष्ट्रका आधारमा सबैभन्दा धेरै साउदी अरबमा २० जनाले ज्यान गुमाएका छन्। यसैगरी मलेसियामा सात, कतार र युएईमा तीनतीन, कुवेतमा दुई तथा अल्जेरिया, क्रोसिया लगायत देशमा एकएक जनाले ज्यान गुमाएका छन्। वैदेशिक रोजगारीमा जानेका लागि परामर्श सेवा दिन जिल्ला प्रशासन कार्यालयमा सुरक्षित वैदेशिक रोजगारीका लागि आप्रवासी स्रोत केन्द्र स्थापना गरिएको छ।"
सिन्धुलीमा जबरजस्ती करणी गरी फरार भएका दुई जना पक्राउ,सिन्धुली : जबर्जस्ती करणी गरि फरार भएका दुई जनालाई सिन्धुली प्रहरीले नियन्त्रणमा लिएको छ। जिल्ला प्रहरी कार्यालय सिन्धुलीका प्रहरी निरीक्षक किशोर ढुंगानाका अनुसार कमलामाई नगरपालिका४ सातपत्रेका २४ वर्षीय रमेश तामाङ र दूधौली नगरपालिका५ सिर्थोलीका २३ वर्षीय अभिषेक कुमरलाई पक्राउ गरिएको हो। तामाङलाई सिन्धुलीबाट खटिएको प्रहरी टोलीले खोज तलास गर्ने क्रममा साउन ७ गते निजकै घर छेउको बाटोमा हिँडिरहेको अवस्थामा र कुमरलाई इलाका प्रहरी कार्यालय डकाहा सिन्धुलीबाट खटिएको प्रहरी टोलीले खोजतलास गर्ने क्रममा दूधौली नगरपालिका५ बाट पक्राउ गरिएको हो। पक्राउ परेका तामाङले यही साउन ६ गते राति र कुमरले ८ गते दिउँसो महिलालाई जबरजस्ती करणी गरेको अभियोगमा प्रहरीले पक्राउ गरेको हो। जिल्ला अदालत सिन्धुलीबाट तामाङलाई पाँच दिन र कुमरलाई सात दिनको म्याद थप गरी अनुसन्धान थालिएको ढुंगानाको भनाइ छ।
जैविक विषादी प्रयोगशाला,रुकुम पूर्व : जिल्लाको भूमे गाउँपालिका२ खाबाङबगरमा रहेको मारिङ बहुउद्देश्यीय सहकारी संस्था लिमिटेडले जैविक तथा वनस्पति विषादी प्रयोगशालाको निर्माण गरेको छ। भूमेको ३ नम्बर वडा तिलपारा भन्ने ठाउँमा सहकारीले प्रयोगशाला निर्माण गरेको हो। रुकुम पूर्व जिल्ला प्रांगारिक जिल्लाका रूपमा घोषणा भइसकेको छ। औजार उपकरणको प्रयोग गरी स्थानीय स्तरमा उपलब्ध जैविक विषादीलाई उत्पादन र प्रवर्द्धन गर्ने उद्देश्यले स्थापना गरिएको उक्त प्रयोगशालामा बाली बिरुवामा लाग्ने हानिकारक ढुसिजन्य रोगहरूको विरुद्धमा लाभदायक ढुसिद्वारा तयार गरिएको जैविक विषादीले रोग किराको व्यवस्थापन गर्नेछ। यसले प्राङ्गारिक मलहरूमा परजीवीकरण गरी नियन्त्रण गरि रसायन उत्पादन गर्नमा समेत मद्दत पुग्ने नेपाल कृषि अनुसन्धान परिषद (नार्क) खुमलटारका प्राविधिक अधिकृत तथा बाली रोग विज्ञ बसिष्ट आचार्यले बताए। एकीकृत कृषि तथा पशुपन्छी विकास कार्यालय रुकुम पूर्वले सतप्रतिशत अनुदानमा प्राविधिक सहजीकरण कच्चा पदार्थ र मेसिनरी औजार उपकरण गरी ६ लाख सहयोग गरेको छ। यसैगरी भवन निर्माणका लागि गाउँपालिकाले ५ लाख र स्वयम् सहकारीबाट एक लाख ७ हजार गरी जम्मा १२ लाख ७ हजारको लगानीमा प्रयोगशाला निर्माण गरिएको एकीकृत कृषि तथा पशुपन्छी विकास कार्यालय रुकुम पूर्वका अधिकृत छैटौं खिमबहादुर रोकायले जानकारी दिए।
मुख्यमन्त्री शाहले भने गेटामा विश्वविद्यालयको स्वामित्व लिन तयार छौं,"धनगढी : सुदूरपश्चिम प्रदेशका मुख्यमन्त्री कमलबहादुर शाहले गेटामा बनिरहेका संरचनामा संघीय सरकारले विश्वविद्यालय घोषणा नगरे त्यसको स्वामित्व प्रदेश सरकारले लिने बताएका छन्। संघ सरकारले गेटामा सय शय्याको अस्पताल सञ्चालन गर्ने निर्णय गरेपछि त्यसको निरीक्षणका लागि पुगेका मुख्यमन्त्री शाहले यस्तो बताएका हुन्। गेटामा मेडिकल विश्वविद्यालय बन्ने कुरामा कुनै द्विविधा रहेन। पूर्वप्रधानमन्त्री तथा नेपाली कांग्रेसका सभापति शेरबहादुर देउवा पनि यस बारेमा चिन्तित देखिनुभयो, त्यसैले संघले विश्वविद्यालय नबनाएपछि प्रदेश यसको स्वामित्व लिन तयार छ, मुख्यमन्त्री शाहले भने। उनले संघीय सरकारको बजेटमा केही त्रुटि भएको बताए। मन्त्रिपरिषदले विश्वविद्यालयको निर्णय गरेको छ। राष्ट्रपतिज्यूले प्रस्तुत गर्नु भएको नीति तथा कार्यक्रममा पनि विश्वविद्यालय नै छ। प्रदेश सरकारको धारणा पनि यो विश्वविद्यालय नै हुनुपर्छ भन्ने हो, मुख्यमन्त्री शाहले भने। गेटामा साढे ५ अर्ब लगानीका संरचना बनिसकेका छन्। स्थानीयले त्यहाँ मेडिकल विश्वविद्यालय बनाउनुपर्ने माग गर्दै आएका छन्। सरकारको नीति तथा कार्यक्रममा विश्वविद्यालय बनाउने र बजेटमा मेडिकल कलेज बनाउने भन्दै विरोधाभाषपूर्ण कुरा आएपछि स्थानीयले आन्दोलन सुरु गरेका थिए। अहिले सरकारले त्यहाँ सय शय्याको अस्पताल सञ्चालन गर्ने भन्दै १४१ जना स्वास्थ्यकर्मीको दरबन्दी स्वीकृत गरिसकेको छ। अस्पतालका निर्देशक डाक्टर प्रमोद जोशीले साउनदेखि नै ओपीडी चलाउने गरी तयारी भइरहेको बताए। हामीले साउनदेखि नै ओपीडी चलाउने गरी तयारी सुरु गरेका छौं, सकिएन भने भदौबाट स्वास्थ्य सेवा सुरु हुन्छ, उनले भने। गेटामा ६ सय शय्याको अस्पताल र एमबीबीएसको पढाइका लागि कलेज भवन निर्माण भइसकेको छ। खानेपानी र फोहरमैला बाहेकका पूर्वाधार निर्माण भइसकेका छन्। अस्पतालमा भएको प्रगति अवलोकन गर्न तथा प्रदेश सरकारबाट कस्तो किसिमको सहयोग गर्न सकिन्छ भनेर मुख्यमन्त्री कमलबहादुर शाह, आर्थिक मामिला मन्त्री नरेशकुमार शाही, सामाजिक विकास मन्त्री झपटबहादुर साउद, उद्योग, पर्यटन वन था वातावरण राज्यमन्त्री गीतादेवी माल, प्रदेश सभा सदस्य, प्रकाशबहादुर बम, तुलसी देवकोटा र जानकी कुँवरको टोलीले गेटामा निर्माण भएका मेडिकल पूर्वाधारको अनुगमन गरेको हो।"
कालीमाटी बजारका सटरहरु विना प्रतिष्पर्धा भाडामा दिने सम्झौता खारेजीको माग गर्दा किसान धर्नामा,"काठमाडौं : कालीमाटी तरकारी बजारका सटरहरु विना प्रतिष्पर्धा भाडामा दिने सम्झौता खारेज गर्नुपर्ने भन्दै राष्ट्रिय किसान सञ्जालले कालीमाटी तरकारी बजार विकास समितिको कार्यालय धर्ना दिएका छन् । बजारका सटर र स्टलहरु खुल्ला प्रतिष्पर्धामार्फत् भाडामा लगाउनुपर्ने र विना प्रतिष्पर्धा भाडामा दिने सम्झौता खारेज गर्नुपर्ने भन्दै किसान सञ्जालले धर्ना दिएका हुन् । सञ्जालले बजारका ५० प्रतिशत सटर र स्टलहरु उत्पादक किसानलाई सहुलियत दरमा छुट्टाउनुपर्ने,बजार बिकास समितिमा ५० प्रतिशत किसान प्रतिनिधि सुनिश्चित हुनुपर्ने माग पनि अघि सारेको छ । किसान र उपभोक्ता हित विरोधी निर्णय खारेज गर्नुपर्ने लगायतका माग राख्दै चार दिनदेखि निरन्तर समितिको कार्यालय धर्ना दिइएको अखिल नेपाल किसान महासंघका महासचिव बाबुराम थापाले बताए। धर्ना कार्यक्रम समितिले गरेको निर्णय फिर्ता नगरेसम्म निरन्तर जारी रहने संजालले जनाएको छ । यस्तै सञ्जालले लम्पी स्किन रोगबाट पशु क्षति भएको, पशु बीमाको रकम नपाएको, तरकारी उत्पादक किसानले उचित मूल्य नपाएको भन्दै थप देशव्यापी आन्दोलन सुरु गरेको समेत जनाएको छ ।"
डडेल्धुरामा युवती मृत फेला,डडेलधुरा: जिल्लाको आलिताल गाउँपालिकामा एक युवती मृत फेला परेकी छन्।आलिताल गाउँपालिका७ खिन्नेभाडीकी २० वर्षीया नन्दा साउद बिहीबार बिहान मृत फेला परेकी हुन्। दुर्गा माविमा १२ कक्षामा अध्ययनरत साउद घर नजिकैको पहिरोबाट झरेको अवस्थामा खोला किनारमा मृत फेला परेकी हुन्। उनी राति कोठाबाट बाहिर निस्केकी थिइन्। अबेरसम्म खोज्दा पनि भेटाउन सकिएको थिएन। उनी घरबाट बेपत्ता भएपछि उनकी बहिनी अनिताले आमाबुबालाई दिदी कोठाबाट निस्केको भनेर खबर गरेकी थिइन्। घटनाको सत्य तथ्य छानबिन गर्नुपर्ने मृतक युवतीका परिवारले माग गरे।
दाइलाई कुटेर फरार भएका व्यक्ति पक्राउ,सिन्धुली : जिल्लामा आफ्नै दाइलाई कुटेर फरार भएका व्यक्ति पक्राउ परेका छन्। पक्राउ पर्नेमा जिल्लाको मरिण गाउँपालिका४ लामिदमारका श्यामध्वज काल्तान रहेका छन्। उनलाई गत साउन ३ गते दाई रामध्वजलाई कुटपिट गरी गम्भीर घाइते बनाएको अभियोगमा पक्राउ गरिएको हो। तामा राखेको बोराका विषयमा विवाद हुँदा श्यामध्वजले दाजुलाई ढोकामा लगाएको आग्लोले टाउको र काँधमा प्रहार गरी गम्भीर घाइते बनाएका थिए। उनलाई इलाका प्रहरी कार्यालय कपिलाकोट सिन्धुलीबाट खटिएको प्रहरी टोलीले पक्राउ गरेको हो। उनलाई पनि जिल्ला अदालत सिन्धुलीबाट पाँच दिनको म्याद थप गरी कुटपिट तथा अंगभंग मुद्दामा अनुसन्धान भइरहेको प्रहरीले जनाएको छ।
अन्तर्राष्ट्रिय युवा दिवस मनाउने तयारी,"काठमाडौं : अन्तर्राष्ट्रिय युवा दिवस नेपालमा पनि भव्यरूपमा मनाइने तयारी भएको छ। आगामी साउन २८ गते दिवस मनाउन युवा तथा खेलकुदमन्त्री डिग बहादुर लिम्वुको अध्यक्षतामा मूल समारोह समिति गठन गरिएको छ। युवाहरूलाई देश र जनताप्रति जवाफदेही हुनेगरी काम गर्न प्रेरित गर्ने उद्देश्यले दिवस मनाउन लागिएको राष्ट्रिय युवा परिषदका उपाध्यक्ष सुरेन्द्र बस्नेतले जानकारी दिए। उक्त दिन विहान काठमाडौंको भृकुटीमण्डपबाट प्रभातफेरी कार्यक्रमसमेत आयोजना हुनेछ। प्रभातफेरीमा नेपाली सेना, नेपाल प्रहरी, सशष्त्र प्रहरी बललगायत राष्ट्रिय खेलकुद परिषदको समेत सहभागिता हुने बस्नेतले बताए। उनले पछिल्लो जनगणनाअनुसार नेपालमा युवाको संख्या ४० दशमलव ५६ प्रतिशत रहेको जानकारी दिए। संयुक्त राष्ट्र संघको आह्वानमा हरेक वर्ष अगष्ट १२ को दिन विश्वव्यापी रुपमा सो दिवस मनाउने गरिन्छ।"
समयमा भुक्तानी नपाएपछि निर्माण व्यवसायी रुष्ट,"हेटौंडा : निर्माण कार्यवापतको भुक्तानी समयमा नपाएको र सरकारी निकायले म्याद थप नगरी ठेक्का सम्झौता गर्दा आफूहरू मर्कामा परेको भन्दै मकवानपुरका निर्माण व्यवसायीहरू रुष्ट भएका छन्। उनीहरूले विभिन्न मागसहित आज सरोकारवाला निकायको ध्यानाकर्षणसमेत गराएका छन्। हेटौंडास्थित सडक डिभिजन कार्यालय, यातायात पूर्वाधार निर्देशनालय, सहरी विकास तथा भवन कार्यालय, जलस्रोत तथा सिँचाइ विकास डिभिजन कार्यालय र संघीय खानेपानी तथा ढल व्यवस्थापन कार्यालयको ध्यानाकर्षण गराइएको निर्माण व्यवसायी संघका कार्यवाहक अध्यक्ष सागर कटुवालले जानकारी दिए। नेपाल सरकारबाट गत असार २१ गते नेपाल राजपत्रमा म्याद थप सम्बन्धमा सार्वजनिक खरिद ऐन, २०६३ को दफा ७४ ख बमोजिम बाधा अड्काउ फुकाउनका लागि जारी भएको आदेशले हाल विद्यमान म्याद थप र भुक्तानी समस्या समाधान गर्न नसक्ने हुँदा निर्माण उद्योगको विकास विस्तारमा प्रतिकुल असर पारेको व्यहोरा ध्यानाकर्षण गराउँछौँ, ध्यानाकर्षण पत्रमा उल्लेख छ। त्यस्तै संघले अत्यधिक र अप्रत्याशित रूपले भएको मूल्य वृद्धिलाई सम्बोधन हुने गरी मूल्य समायोजन गरिनुपर्ने, रुग्ण आयोजनाहरू अन्यौलग्रस्त र बजेट नभई काम हुन नसक्ने एवं काबु बाहिरका निर्माण कार्य सुविस्ताको आधारमा अन्त्य गर्नुपर्ने, चेक बाउन्स र बैंक ग्यारेन्टी जफत गर्ने लगायतका कारबाही रोकिनुपर्ने माग राखेको महासचिव राजेन्द्र प्रसाद चौलागाईंले बताए। बीमाको प्रिमियम दरमा भएको वृद्धिलाई खारेज गर्नुपर्ने, श्रोतमा कट्टा गरेको अग्रिम आयकर र मूल्य अभिवृद्धि करको बाँकी बक्यौता रकम समयमा नियोक्ताले राजस्व खातामा दाखिला गर्नुपर्ने, उपभोक्ता समितिबाट निर्माण कार्य गर्ने व्यवस्था खारेज गर्नुपर्ने र निर्माण व्यवसायीको हितमा कानूनसमेत आवश्यक संशोधन गर्नुपर्ने संघको माग छ।"
"रेडी ट्रेडको गोदाममा छापा, ६६ बक्स ब्रेक सु बरामद","काठमाडौं : त्रिभुवन विमानस्थलबाट भन्सार पास गरी बाहिरिएको १०० केजी सुन प्रकरणमा बुधबार पुनः ६६ बक्स ब्रेकसु बरामद भएको छ। राजस्व अनुसन्धान विभागसँग रहेको सशस्त्र प्रहरीको टोलीले सोह्रखुट्टेमा रहेको रेडी ट्रेड प्रालिको गोदाममा छापा मारेको थियो। यस क्रममा ६६ बक्स ब्रेकसु र केही सुटकेससमेत बरामद गरिएको थियो। स्कुटर र मोटरसाइकलमा लाग्ने ब्रेकसु मा लुकाएर ल्याएको अवस्थामा यसअघि १०० केजी सुन बरामद भएको थियो। गोदाममा छापा मार्ने क्रममा कुनै अबैध वस्तु फेला नपरेको राजस्व विभागले बताएको छ। अन्नपूर्णलाई प्राप्त स्रोतका अनुसार रेडी ट्रेड प्रालि हङकङबाट सुन मगाउने कम्पनी हो। पक्राउ परेकाहरूको बयान लिने क्रममा विभागको टोलीले यो गोदाममा पहिल्यैदेखि तस्करले सुन ल्याउने र रिप्याक गर्ने गरेको सूचना प्राप्त गरेको थियो। राजस्व अनुसन्धान विभागको टोलीले बुधबार नै हुण्डी कारोबारमा समेत संलग्न अडुकियाको कमलपोखरीस्थित घरमा छापा मारेको छ । उक्त समयमा राकेश भने घरमा थिएनन्। विशेष स्रोतका अनुसार व्यवसायी राकेसको हङकङबाट सुन ल्याएर भारत पठाउने भूमिका रहेको थियो। भारतीय नागरिक राकेस लामो समय नेपालमा बसेर व्यवसाय गरिरहेका छन्। उनी नेपालमा टेस्ला गाडीको आधिकारिक बिक्रेतासमेत हुन्। यस्तै, चाँदीको व्यापार र शेयर कारोबारमासमेत उनको लगानी छ। यसैक्रममा नुवाकोटका सुरेन्द्र तामाङ पक्राउ परेका छन्। उनीसँगै सुनकाण्डमा पक्राउ पर्नेहरू १७ जना पुगेका छन्। तामाङले सुन तस्करी गतिविधिमा संलग्न भएको शंका लागेर पक्राउ गरिएको हो। बयानका क्रममा पक्राउ परेकामध्येले तामाङको नाम लिएपछि उनी पक्राउ परेका हुन्। विभागका तीन जना निर्देशक सहितको टोलीले पक्राउ परेकाको बयान लिइरहेको छ।"
राराको उद्घाटनमा नक्कली बिलको चाङ,"रारा : कर्णाली प्रदेश सरकारले २०७५ बैशाख १ गते मुगुको रारामा पर्यटन वर्षको भव्य उद्घाटन गर्यो। तर, पर्यटन वर्षको उद्घाटनमा खर्च भएको भन्दै नक्कली बिल र भरपाइहरू बने। मन्त्रिपरिषद्ले उद्घाटनमा खर्च गर्नका लागि ४६ लाख रुपैयाँ मात्र अख्तियारी दिएको थियो। तर, अख्तियारी भन्दा दोब्बर बढी खर्च भयो। सार्वजनिक खरिद ऐनविपरित खर्च भएपछि प्रदेशसभाको सार्वजनिक लेखा समिति र अख्तियार दुरुपयोग अनुसन्धान आयोगले प्रदेश सरकारबाट खर्चका फाइल झिकाएर छानबिन थाले। प्रदेश सरकारले सुरुमा उद्घाटनमा ४९ लाख ४१ हजार ७ सय ९५ रुपैयाँ मात्र खर्च भएको दाबी गरेको थियो। तर, महालेखा परीक्षकको खर्च प्रतिवेदनमा भने ८७ लाख १८ हजार ९ सय ७३ रुपैयाँ खर्च भएको उल्लेख हुँदा खर्चको विवरण फरकफरक आएपछि सार्वजनिक लेखा समितिले छानबिन थालेको थियो। त्यसैक्रममा सरकारद्वारा समितिलाई ७८ लाख १६ हजार ९६ रुपैयाँ खर्च भएको विवरण पेस भयो। पाँच महिना लगाएर छानबिन गरेको लेखा समितिले उद्घाटनको खर्चमा व्यापक अनियमितता भएको ठहर गरेको थियो। समितिले गोलमाल भएको ठहर गरेपछि अख्तियारद्वारा पनि छानबिन भयो। तर, लाखौं रकम अनियमितता भएको काण्डलाई सामसुम पारिएको छ। संसदीय समिति र अख्तियार दुरुपयोग अनुसन्धान आयोगले नै छानबिन गरेको यो काण्ड हालसम्म टुंगोमा पुग्न सकेको छैन। निष्कर्षमा नपुगेरै छानबिन पनि बिचमै हराएको छ। लाखौं रुपैयाँ दुरुपयोग भएको यो काण्डमा मुख्यमन्त्री र मन्त्रीहरू नै जोडिएका कारण यो काण्डलाई सामसुम पारिएको छ।"
महोत्तरीको बैंकमा लुटपाट गर्ने भारतीय युवक पक्राउ,"महोत्तरी : महोत्तरीको महोत्तरी गाउँपालिका२ स्थित एनएमबी बैंकमा लुटपाट गरेका एक भारतीय नागरिक पक्राउ परेका छन् । पक्राउ पर्नेमा भारतको विहार राज्यको मधुबनीका २० वर्षीय अजयकुमार साफी रहेका छन् । जिल्ला प्रहरी कार्यालयका प्रवक्ता प्रहरी नायब उपरीक्षक दिलीपकुमार गिरीका अनुसार गत जेठ १६ गते रु १५ लाख लुटेको घटनामा साफी संलग्न थिए । चारपाँच जनाको समूहमा आएको नकाबधारी समूहले बैंकका कर्मचारी तथा सेवाग्राहीसमेतलाई कब्जामा लिएर सो रकम लुटेका थिए । डाँका गरी नम्बर नखुलेको मोटरसाइकलमा उनीहरु फरार भएका थिए । प्रहरीले घटना भएकै दिनदेखि ह्युमन इन्टेलिजेन्स, टेक्नो इन्टेलिजेन्स, क्राइम पेटर्न एनालाइसिस, सूत्र परिचालन, नेपाल प्रहरीको विशिष्टिकृत एजेन्सीको सहयोग, अन्तरसंस्था र अन्तरदेशीय समन्वयको आधारमा बुधबार साँझ महोत्तरी जिल्लाकै मटिहानी नगरपालिका८ स्थित नेपाल भारत सीमा नजिकैबाट उक्त घटनामा संलग्न रहेको आरोपमा युवक अजय कुमारलाई पक्राउ गर्न सफल भएको हो । साथै प्रहरीले घटनामा संलग्न अन्य तीनचार जनाको पनि पहिचान गरिसकेको तर अनुसन्धान गोपनीयताको कारण सबैको नाम, ठेगाना उल्लेख गर्न नसकिने जनाएको छ । अन्य फरार व्यक्तिको पनि खोजतलास व्यापकरुपमा भइरहेको र चाँडै पक्राउ गरी सार्वजनिक गरिने जिल्ला प्रहरी कार्यालय महोत्तरीका प्रहरी उपरीक्षक प्रकाश मल्लले बताए। रासस"
वैदेशिक रोजगारीका लागि पठाइदिन्छु भन्दै रकम ठगी गर्ने तीन जना पक्राउ,"काठमाडौं : वैदेशिक रोजगारीका लागि विभिन्न मुलुक पठाईदिन्छु भन्दै रकम ठगी गरेको अभियोगमा ३ जनालाई प्रहरीले पक्राउ गरेको छ। सुनसरी बराहक्षेत्र नगरपालिका७ घर भई भक्तपुर सूर्यविनायक बस्ने ३१ वर्षीय मौसम मग्राती, सिन्धुपाल्चोक त्रिपुरासुन्दरी गाउँपालिका५ घर भई काठमाडौं महानगरपालिका३२ कोटेश्वर बस्ने ३२ वर्षीय अनन्त प्रकाश श्रेष्ठ र उदयपुर ताप्ली गाउँपालिका४ घर भई ललितपुर महानगरपालिका नखिपोट बस्ने ३० वर्षीय प्रचलन राई पक्राउ परेको हुन्। प्रहरीका अनुसार उनीहरूमध्ये मौसम मग्रातीले १ जनालाई माल्टा पठाई आकर्षक तलबमा काम लगाइदिन्छु भन्दै प्रलोभनमा पारी पीडितबाट रकम ठगी गरेको, अन्नत श्रेष्ठले १ जनालाई पोल्याण्ड पठाई प्रतिष्ठित कम्पनीमा मासिक २ लाख रूपैयाँ तलबमा काम लगाइदिन्छु भन्दै प्रलोभनमा पारी पीडितबाट पटकपटक गरी ८ लाख रुपैयाँ ठगी गरेको र प्रचलन राईले १ जनालाई क्रोसिया पठाई प्रतिष्ठित कम्पनीमा मासिक १ लाख रूपैयाँ तलबमा काम लगाइदिन्छु भन्दै प्रलोभनमा पारी पीडितबाट पटकपटक गरी ६ लाख रूपैयाँ ठगी गरेको खुल्न आएको छ । उनीहरूलाई पक्राउ गरी उपस्थित गराउन वैदेशिक रोजगार विभागबाट पत्राचार भएपछि काठमाडौं उपत्यका अपराध अनुसन्धान कार्यालय मिनभवनबाट खटिएको प्रहरीले श्रेष्ठलाई काठमाडौं जोरपाटी नारायणटारबाट मंगलबार तथा मग्रातीलाई काठमाडौं काँडाघारीबाट र राईलाई ललितपुर नखिपोटबाट बुधबार पक्राउ गरेको हो । उनीहरूलाई थप अनुसन्धान तथा कारवाहीका लागि वैदेशिक रोजगार विभाग ताहाचल काठमाडौं पठाइएको प्रहरीले जनाएको छ ।"
सिटिइभिटीलाई जथाभावी सम्बन्धन नदिन र विद्यार्थी भर्ना सिट नतोक्न आग्रह,"आयोगका सदस्य सचिव कृष्णप्रसाद काप्रीले सिटिइभिटीलाई नयाँ सम्बन्धन दिने, विद्यार्थी सिट सङ्ख्या तोक्ने, प्रवेश परीक्षा लिनेसम्बन्धी सूचना प्रकाशित गर्नेजस्ता कार्य नगर्न आग्रह गरेका छन्। काठमाडौं : चिकित्सा शिक्षा आयोगले प्राविधिक शिक्षा तथा व्यावसायिक तालिम परिषद् (सिटिइभिटी)लाई जथाभावी सम्बन्धन दिन र विद्यार्थी भर्ना सिट तोक्नेजस्ता कार्य नगर्न आग्रह गरेको छ । आयोगका सदस्य सचिव कृष्णप्रसाद काप्रीले सिटिइभिटीलाई नयाँ सम्बन्धन दिने, विद्यार्थी सिट सङ्ख्या तोक्ने, प्रवेश परीक्षा लिनेसम्बन्धी सूचना प्रकाशित गर्नेजस्ता कार्य नगर्न आग्रह गरेका छन्। आयोगले यसअघि नै चिकित्सा शिक्षाको सम्बन्धनका लागि सिफारिस गरिसकेको, विद्यार्थी भर्नाका लागि सिट निर्धारण गरिसकेकाले सिटिइभिटीलाई फेरि पनि त्यस्तो कार्य नगर्न आग्रह गरेको हो । आयोगले चिकित्सा शिक्षातर्फको शैक्षिक सत्र २०८००८१ का लागि सिट निर्धारणसहितको विवरण प्रकाशित गरिसकेको उनले बताए । 'चिकित्सा शिक्षा आयोगको निर्णयबिना नै सिटिइभिटीबाट चिकित्सा शिक्षा पठनपाठन गर्ने, शिक्षण संस्थालाई सम्बन्धन दिने, विद्यार्थी भर्नाका लागि सिट संस्था निर्धारण गर्ने, प्रवेश परीक्षासम्बन्धी सूचना प्रकाशन गर्नेजस्ता कार्य राष्ट्रिय चिकित्सा शिक्षा ऐन तथा नियमावलीको प्रतिकूल हुने गरी गैरकानूनी कार्य सिटिइभिटी (परिषद्)ले गरेको देखियो', सदस्य सचिव काप्रीले भने। आयोगको ऐन र नियमावलीका बारे सिटिइभिटीलाई पत्रमार्फत आयोगबाट पटकपटक जानकारी गराउँदागराउँदै पनिसङ्घीय संसद्ले बनाएको ऐन तथा सरकारले बनाएको नियमावलीको प्रतिकूल हुने गरी सिटिइभिटीले नयाँ सम्बन्धन दिने, विद्यार्थी भर्ना सिट संस्था तोक्ने, प्रवेश परीक्षा लिनेसम्बन्धी सूचना प्रकाशित गर्ने, राष्ट्रिय चिकित्सा शिक्षा ऐन, २०७५ को जबर्जस्तीरूपमा अपव्याख्या गर्ने, आयोगको निर्देशन पालना गर्न नपर्ने भनी आयोगमा पत्राचार गर्नेजस्ता सिटिइभिटीबाट भए गरिएका काम कारबाहीप्रति आयोगको ध्यानाकर्षण भएको उनले जनाएका छन् । आयोगबाट सम्बन्धन सिफारिस नभएका, आयोगबाट सिट सङ्ख्या निर्धारण नभएका शिक्षण संस्थामा चिकित्सा शिक्षाको पठनपाठनका लागि विद्यार्थी भर्ना गरे गराएमा वा विद्यार्थी भर्ना भएका ती विद्यार्थीको उपाधि नेपाल स्वास्थ्य व्यवसायी परिषद्लगायत सम्बन्धित विषयगत काउन्सिलमा दर्तासमेत नहुने हुँदा त्यसप्रति सजग रहन अभिभावक, विद्यार्थी र सम्बन्धित शिक्षण संस्थालाई समेत आग्रह गरेको छ । आयोगबाट अपग्रेड नगरिएका, सम्बन्धन प्राप्त नगरेका र मापदण्ड पूरा नगरेका शिक्षण संस्थाले आयोगले विद्यार्थी सिट निर्धारण नगरेको अवस्थामा विद्यार्थी भर्ना गरे गराएमा ती संस्थालाई कानूनी कारबाही अगाडि बढाउन आयोग बाध्य हुने र अन्य प्रचलित कानूनबमोजिम कारबाही गर्नका लागि सम्बन्धित निकायमा सिफारिस गर्ने आयोगको कार्यकारी समितिले निर्णय गरेको सदस्य सचिव काप्रीले जानकारी दिए।"
"बागेश्वरीको जग्गा, भएन फिर्ता","नेपालगन्जको बागेश्वरी मन्दिर गुठीको जग्गा अझै मन्दिरको नाममा फिर्ता आएको छैन। सरकारले रोेक्का गरे पनि स्थानीय सहमतिका नाममा रोक्का फुकुवा गरेर निर्वाध रूपमा बिक्री भइरहेको छ। २०७६ साल जेठ ६ गते सरकारले पाँच सदस्यीय जाँचबुझ आयोग गठन गरेको थियो। सार्वजनिक र गुठी जग्गा संरक्षणसम्बन्धी उक्त आयोगको अध्यक्षमा सर्वोच्च अदालतका पूर्वन्यायाधीश मोहनरमण भट्टराई थिए भने सदस्यहरूमा जानकीबल्लभ अधिकारी, दुर्गाकुमारी दाहाल र जगतबहादुर देउजा थिए। आयोगले सरकारी बागेश्वरी मन्दिरको महन्तद्वारा गुठी जग्गा हिनामिना सम्बन्धमा प्रतिवेदन २०७६ तयार पार्यो। प्रतिवेदनमा मन्दिरका मूल महन्तद्वय चन्द्रनाथ योगी र हरिहरनाथ योगीले गुठीको ८४ बिघा १० कठ्ठा १० धुर जग्गा रैतानी नम्बरी जग्गा सरह व्यक्तिसमेतका नाउँमा खडा भइ हक हस्तान्तरण गरेको उल्लेख छ। महन्तले बिक्री गरेको जग्गा बागेश्वरी मन्दिरको कूल जग्गाको ९२७२ प्रतिशत हो। बागेश्वरी मन्दिर गुठीको नाममा नेपालगन्ज उपमहानगरपालिका र जानकी गाउँपालिकामा गरी ८ कित्तामा ९० विघा ७ कठ्ठा १३ धुर जग्गा छ। बागेश्वरी गुठी साविक कर्मोहना मौजाको ८४१०१० धुर जग्गाबाट बागेश्वरी गुठीको नाम कट्टा गरी महन्त र विभिन्न व्यक्तिका नाउँमा कायम गरी हिनामिना गरेको प्रतिवेदनमा उल्लेख छ। मूल महन्तद्वय चन्द्रनाथ योगीले ८१५१६ र हरिहरनाथ योगीले ८१५१६ गरी जम्मा १७१११२ जग्गा मोही लगत कट्टा गरेर रैतानी नम्बरीसरह सिधै आफ्ना नाममा ल्याएर बिक्री गरेको र अरु जग्गा रैतानी नम्बरी जग्गा सरह विभिन्न व्यक्तिसमेतका नाउँमा खडा भइ हक हस्तान्तरण गरेको प्रतिवेदनमा उल्लेख छ। बागेश्वरी गुठीको जग्गा रोक्का गरेर बिक्रीमा रोक लगाइएको भए पनि पछिल्लो समय स्थानीय स्तरमा सर्वदलीय र सर्वपक्षीय बैठकबाट रोक्का फुकुवा गरेर निर्वाध बिक्री भइरहेको छ।"
"अझै भेटिएनन् सामाखुसीको नालामा खसेका बालक, खोजी निरन्तर (तस्बिर)","काठमाडौं : यही साउन ७ गते सामाखुसीका साजन मगर रानीबारी खोलाको पर्खालबाट नालामा खसेका थिए। दिनभरको बर्खाले बढेर ठूलो भएको नालामा वेपत्ता भएका मगरलाई प्रहरीले अहिलेसम्म फेला पार्न सकेको छैन। राजधानीको मध्य सहरमै भएको यो घटनामा वेपत्ता छोरा नभेटिँदा परिवार तथा आफन्त समस्यामा परेका छन्। जिल्ला प्रहरी परिसर काठमाडौंका सहायक प्रवक्ता अनिल अधिकारीका अनुसार वेपत्ता बालकको खोजी कार्य भइरहेको छ। तर, भेटाउन सकिएको छैन। उनी नालाभित्र अड्किएको हुनसक्ने सम्भावनामा केही नालाहरू फुटाएर पनि हेरिएको छ। प्रहरीले हिलो माटो पनि पन्छाएर खोजिरहेको छ। बालकको खोजिका लागि विपद् व्यवस्थापन कार्यालयको टोली, सशस्त्र प्रहरीको टोली र नेपाल प्रहरी संलग्न छन्। काठमाडौं३ रानीबारी गेट नजिक रानीबारी खोलामा फुटसल खेलेर फर्कने क्रममा उनी खोलाको पर्खालको स्ल्याबमा चिप्लिएर खसेका थिए। प्रहरीका अनुसार साजनकी आमा वैदेशिक रोजगारका शिलशिलामा पोर्चुगलमा छन्। उनी बाबु र दिदीसँगै रानीबारीमा बस्दै आएका थिए। उनी सामाखुसीकै भानुभक्त मेमोरियल स्कुलमा कक्षा ६ मा पढ्थे। आफ्नो साथीसँगै फुटसल खेल्न निस्किएका साजन खोलाको हिलोमा हेलिएका थिए। नालामाथी स्ल्याबहरू राखिएका थिए तर साजन स्ल्याब नभएको खाली ठाउँबाट चिप्लिएका थिए। नेपाल प्रहरी, सशस्त्र प्रहरीले विभिन्न खोला र ढलमा लगातार बालकको खोजी निरन्तर गरिरहेको छ। तस्बिरमा हेर्नुहोस् विष्णुमति खोलामा खोजी गरिँदै । तस्बिर : अभिशेक महर्जन"
"विराटनगरमा पैनीमा लडिरहेको अवस्थामा भेटिएका पुरुषको मृत्यु, पहिचान खुलेन",विराटनगर : विराटनगरमा पैनीमा घोप्टो परेर लडिरहेको अवस्थामा भेटिएका एकजना पुरुषको बुधबार राति मृत्यु भएको छ। मृतक अन्दाजी ३१ वर्षीय पुरुषको पहिचान खुलेको छैन। उनी विराटनगर महानगरपालिका१४ स्थित कच्ची सडकनजिकको पैनीमा हेल्मेट लगाएर ढलिरहेको अवस्थामा राति ९ बजेतिर भेटिएका थिए। उद्धार गरेर प्रहरीले उपचारका लागि विराटनगरको कोसी अस्पताल लगेको थियो। उपचारकै क्रममा उनको मृत्यु भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। दाहालका अनुसार टाउकोमा हेल्मेट लगाएको र घोप्टो परेको अचेत अवस्थामा पैनीमा फेला परेका पुरुषलाई उद्धार गरेर उपचारका लागि लगिएको थियो। घटनास्थलनजिकै सडकमा बा ६८ प ३११४ नम्बरको मोटरसाइकल पनि फेला परेको छ। मोटरसाइकल इलाका प्रहरी कार्यालय रानीमा लगेर राखिएको छ। घटनास्थलनजिकै सडकमा मोटरसाइकल लडिरहेको अवस्थामा भेटिएको थियो दाहालले बताए। उनका अनुसार मोटरसाइकल दुर्घटना हुँदा चालक हेल्मेटसहित घोप्टो परी लडेको र पैनीबाट उठ्न नसकेको हुनसक्ने अनुमान गरिएको छ। शवलाई पोस्टमार्टमका लागि विराटनगरको कोसी अस्पतालमा राखिएको छ। घटनाको अनुसन्धान सुरु गरेर मृतकको पहिचानको प्रयास भइरहेको प्रहरीको भनाइ छ।
तोकिएको समयमा कर बुझाउन काठमाडौं महानगरको आग्रह,"काठमाडौं : महानगरपालिकाले तोकिएको अवधिभित्रै आफ्नो व्यवसायको कर बुझाउन आग्रह गरेको छ । काठमाडौं महानगर पालिकाको राजस्व विभागले सूचना जारी गर्दै कर बुझाउन तथा र छुट सुविधा लिनसमेत अनुरोध गरेको छ । महानगरले तीर्नबुझाउनपर्ने सम्पत्ति करबहाल करव्यवसाय करमा दिएको छुट सुविधा लिन आग्रह गरेको छ । सम्पत्ति, व्यवसाय र बहाल कर नियमित तिर्नेलाई आउँदो पुस मसान्तसम्म तिरेमा चालु आर्थिक वर्षको कर रकमको १० प्रतिशत छुट हुने सूचनामा उल्लेख छ । यसैगरी महानगर क्षेत्रभित्र सञ्चालन भएका होटल, रिसोर्ट वा चलचित्र घरको नाममा घरजग्गा भइ वा भाडामा लिएर होटल, रिसोर्ट वा चलचित्र घर निर्माण गरी सञ्चालन गरेको करदाताको हकमा बक्यौतासहितको सम्पत्ति कर सम्वत् २०८० पुस मसान्तभित्र चुक्ता गरेमा थप ३० प्रतिशत छुट सुविधा रहेको सूचनामार्फत जनाइएको छ । व्यावसायिकरुपमा गाडीको पार्किङ प्रयोजनका लागि भवन निर्माण गरेमा भवन निर्माण सम्पन्न भएको मितिले पार्किङ प्रयोग हुने क्षेत्रको १० वर्षसम्म सम्पत्ति कर छुट हुने जनाइएको छ । एक वडा, एक नमूना उद्यम कार्यक्रमअन्तर्गत सञ्चालित उद्योग वा व्यवसायको दर्ता भएको तीन वर्षसम्म निजले तीर्न बुझाउनुपर्ने व्यवसाय कर र दर्ता शुल्कको कर ९५ प्रतिशत छुटको व्यवस्था छ । चालु आर्थिक वर्ष २०८०८१ करको दायरामा नआएका जुनसुकै उमेरका महिला, जनजाति, दलित, अपाङ्गता भएका र ३५ वर्षभन्दा कम उमेरका युवाका नाममा दर्ता भई सञ्चालनमा रहेका पाँच लाखसम्म पुँजीगत लगानी भएका उद्योग, व्यवसाय, कम्पनी, संस्थाले २०८० पुस मसान्तभित्र कर दाखिला गरेमा जम्मा कर रकमको ४० प्रतिशत र नियमित कर दाखिला गर्ने करदाताका हकमा करको रकम २५ प्रतिशत छुट हुने जनाइएको छ तर यसमा काठमाडौं महानगरपालिकामा स्थायी बसोबास भएका व्यक्तिलाई करमा ५० प्रतिशत छुट हुने सूचनामा उल्लेख छ ।"
दुर्घटना न्यूनीकरणका लागि चालक र सहचालकको स्वास्थ्य परीक्षण,"स्याङ्जा : बढ्दो सडक दुर्घटना न्यूनिकरण गर्ने उद्देश्यले चालक र सहचालकको स्वास्थ्य परीक्षण गरिएको छ। चापाकोट नगर अस्पतालको सहयोगमा नगरमुकाम सुन्तलीटार बजारमा चालक र सहचालकको स्वास्थ परिक्षण गरिएको हो। चापाकोट नगरपालिकास्थित सुन्तलीटारमा सञ्चालित सवारी चालक तथा सहचालक गरी बुधबार २३ जनाको स्वास्थ्य परीक्षण गरिएको हो। अस्थायी ट्राफिक प्रहरी पोष्ट चापाकोटमा सेवारत धोवीले सुरक्षित ग्रामीण सडक यात्रा र सवारी, हामी सबैको जिम्मेवारी कार्यक्रम अन्र्तगत स्वास्थ्य जाँच गरेको जनाए। वर्षायाम सुरु भएसँगै ग्रामिण सडकखण्डमा सवारी दुर्घटनाको जोखिम बढ्न सक्ने जनाउँदै सो का लागि ट्राफिक व्यवस्थापन मिलाई जोखिम तथा दुर्घटना न्यूनीकरणका लागि यस्ता कार्यक्रम सञ्चालन गरेको बताइएको छ।"
एकहत्तर वर्षमा नागरिकता,"माइतीको पहिचान खुलाउन नसकेपछि लामो समयसम्म राईले नागरिकता पाउन नसकेको अवस्थामा स्थानीय जनप्रतिनिधिको पहलमा उनले नागरिकता पाएका हुन्। चितवन : चितवनको ईच्छाकामना गाउँपालिका३ निवासी मीनाकुमारी राईले ७१ वर्षमा नागरिकता पाएका छन्। माइतीको पहिचान खुलाउन नसकेपछि लामो समयसम्म राईले नागरिकता पाउन नसकेको अवस्थामा स्थानीय जनप्रतिनिधिको पहलमा उनले नागरिकता पाएका हुन्। 'माइती खुलाउन नसकेर लामो समयदेखि नागरिकता बनाउन नसकेपछि वडा कार्यालयले माइती पहिचान नभएको भनी मुचुल्का र सिफारिस गरिदिएको र सोही आधारमा जिल्ला प्रशासनले नागरिकता बनाइदिएको हो', वडाध्यक्ष नरबहादुर नेपालले भने, 'कसैलाई नागरिकविहीन हुने अवस्था सिर्जना गर्नुहुन्न भन्ने आधारमा सकेको पहल गरी नागरिकता बन्ने वातावरण मिलाइएको दिएका हौँ ।' वयोवृद्व अवस्थामा नागरिकता बनेसँगै मीनाकुमारी राई खुसी भएका छन्। 'नागरिकता बनेपछि अब मैले पनि भत्ता पाउछु', खुसी हुँदै उनले भने। राईलाई ज्येष्ठ नागरिकको सामाजिक सुरक्षा भत्ताका लागि पहल गरिने वडाध्यक्ष नेपालले बताए। रासस"
दाङमा मोटरसाइकलको ठक्करबाट पैदलयात्रीको मृत्यु,पूर्वबाट पश्चिमतर्फ गइरहेको रा४प ५६०७ नम्बरको मोटरसाइकलले देउखुरीको नर्तीमा ठक्कर दिँदा सोही ठाउँका ४० वर्षीय सन्तु चौधरीको मृत्यु भएको हो । दाङ : दाङको देउखुरी लमही३ नर्तीमा गए राति मोटरसाइकलले ठक्कर दिँदा एक पैदलयात्रीको मृत्यु भएको छ । पूर्वबाट पश्चिमतर्फ गइरहेको रा४प ५६०७ नम्बरको मोटरसाइकलले देउखुरीको नर्तीमा ठक्कर दिँदा सोही ठाउँका ४० वर्षीय सन्तु चौधरीको मृत्यु भएको हो । जिल्ला प्रहरी कार्यालया प्रहरी प्रवक्ता राजनकुमार गौतमका अनुसार सडकमा पैदल हिँडिरहेका चौधरीलाई मोटरसाइकलले ठक्कर दिएर गम्भीर घाइते बनाएको थियो । गम्भीर घाइते उनको लमही अस्पतालमा उपचारका क्रममा मृत्यु भएको हो । ठक्कर दिने मोटरसाइकल वडा प्रहरी कार्यालय लमहीमा राखिएको छ । मोटरसाइकल चालक फरार रहेको र उनको खोजी भइरहेको प्रहरीले जनाएको छ । रासस
दसैंमा झस्काउने त्यो भीर,"जुन मेलामा मेरो श्रीमतीको ज्यान गयो, त्यही मेलामा अहिले पनि गाउँका महिला दिदीबहिनी घाँस काट्न जाने गर्छन्। अबिलाल सन्ज्याल। २०७१ सालको कुरा हो। गाउँमा दसैंको तयारी चल्दै थियो। असोज १७ गते टीकाको साइत थियो। मेरी श्रीमती तारा सिम्खडा (सन्ज्याल) १४ गते भैंसीलाई घाँस काट्न चिहाणपानी मेला गएकी थिइन्। म जिल्ला सदरमुकाम मान्म बजारमा रहेको हाम्रो खुद्रा पसलमा थिएँ। बिहान ७ बजे गाउँबाट मेला जाँदै गर्दा उनले फोन गरिन्, कति बेला घर हिँड्नु हुन्छ ? दसैंको बेला भएकाले पसलमा व्यापार राम्रो भइरहेको थियो। त्यसैले मैले आज आउँदिन है भन्ने जवाफ श्रीमतीलाई दिए। भोलिपल्ट माइलो बुवाको छोरा मुक्ति सन्ज्यालको परिवार पनि हाम्रो घरमा आउने भएकाले उनीहरूसँगै आउँछु भने। त्यसो भए दसैंका लागि चाहिने घर खर्च, तेल, चिनी, फलफूल, मसलाहरू सबै लिएर आउनु है, गाउँमा पाइँदैन, भनेर श्रीमतीले भनिन्। हुन्छ भनेर फोन राखेँ। मान्मबाट १५ गते घर जाने, १६ गते दसंैको खसी किन्ने र १७ गते दसैं मनाउने मेरो योजना थियो। तर, हाम्रो परिवारमा एक्कासि बज्रपात भयो। मेलामा गएकी श्रीमती त भीरबाट खसिछन्। ज्यान गइसकेछ। बिहान मात्रै त्यत्रो फोनमा कुरा भएको, म त छांगाबाट खसेजस्तै भए। श्रीमती भीरबाट खसेको कुरा पनि गाउँमा ढिलो गरी थाहा भएछ। मान्ममा रहेका मेरो माइला बुवाको छोरा मुक्ति सन्ज्याललाई गाउँलेले फोन गरेर जानकारी दिएछन्। फोनमा कसैले यहाँ तेरो भाउजू मेलाबाट लडेर मरिसकिन् भनेछन्। अबिलाल (म)लाई भने ज्यान गइसकेको जानकारी नदिनु। श्रीमती घाइते छ भनेर मलाई घरमा ल्याउनु भनेर फोन गर्ने मान्छेले भनेछन्। त्यो सुनेर मुक्ति भाइ मेरो पसलमा आए। उसले मलिन अनुहार लगाउँदै भाउजू मेलाबाट लड्नु भयो रे, भन्यो। घाइते हुनुभएको छ, अहिले नै गाउँ जानुपर्ने भयो दाजु भनेर मलिन स्वरले मलाई भने। म त रूखबाट खसे झैं भएँ। मेरो मनले चिहाणपानीको भीरमा मेला काट्न गएकी श्रीमती लडेर बाँचिहोलिन् भन्ने लागेन। घाइते छन् भने सदरमुकाम तिर ल्याउ, मरिसकेकी छन् भने गाउँ जाउँ भाइ भने। भाइले के हुन्छ गाउँ गएरै सल्लाह गरौंला अहिले नै जाउँ भनेर भन्यो। जेठो छोरा पनि आफूसँगै मान्ममा थियो। अनि हतारहतार पसल बन्द गरेर छोरा, भाइ र म गाउँतिर लाग्यौं। हामी पैदल हिँडेर राति २ बजेतिर गाउँ पुग्दा श्रीमतीको मृत्यु भइसकेको रहेछ। भाइले मलाई घाइते भनेर सान्त्वना मात्र दिएको रहेछ। उनी त मेलाबाट खसेर तत्कालै मरिसकेकी रहिछन्। त्यो दसंै हाम्रो परिवारका लागि दशा जस्तै भयो। ३१ वर्षको कलिलो उमेरमा तीन छोरा र मलाई टुहुरा बनाएर उनी गइन्। दसैंका लागि चाहिने सामान लिएर आउनु है भनेर उनीसँग फोनमा बोलेको त्यो स्वर नै मेरो जीवनका लागि उनीसँगको अन्तिम कुराकानी बन्यो। अहिले पनि हरेक वर्ष दसैं आउँदा उक्त घटना सम्झेर नरमाइलो लाग्छ। जुन मेलामा मेरो श्रीमतीको ज्यान गयो, त्यही मेलामा अहिले पनि गाउँका महिला दिदीबहिनी घाँस काट्न जाने गर्छन्। त्यही मेलामा हालसम्म बिभिन्न गाउँका ९ जनाले ज्यान गुमाइसकेका छन्। मलाई भने त्यो मेला जान मन लाग्दैन। कहिले पनि जाँदिनँ। (सन्ज्याल २०७१ सालमा भीरबाट लडेर ज्यान गुमाएकी पचालझरना गाउँपालिका८, खडितोली कालीकोट निवासी तारा सिम्खडाका श्रीमान् हुन्।)"
बैंकिङ कसूर मुद्दाका फरार प्रतिवादी पक्राउ,काठमाडौं : बैंकिङ कसूर मुद्दाका फरार प्रतिवादी पक्राउ परेका छन्। चितवन भरतपुर महानगरपालिका१४ घर भई काठमाडौं नयाँबानेश्वर बस्ने ६३ वर्षीय गमबहादुर पौडेललाई प्रहरीले पक्राउ गरेको हो । बैंकिङ कसूर मुद्दामा फरार रहेका उनलाई काठमाडौं उपत्यका अपराध अनुसन्धान कार्यालय मिनभवनबाट खटिएको प्रहरीले काठमाडौं महाराजगंजबाट पक्राउ गरेको हो । उनलाई थप अनुसन्धानका लागि प्रहरी वृत्त नयाँ बानेश्वर पठाइएको छ ।
पहिराले मध्यपहाडी लोकमार्ग अवरुद्ध,"लोकमार्गको निसीखोला गाउँपालिका४ र ५ को सिमाना धरमशाला तथा कालापैरा२ को खाडुखोलामा बाढी आउँदा लोकमार्ग अवरुद्ध भएको हो। गए रातीदेखि अवरुद्ध भएको लोकमार्ग अहिलेसम्म खुलाउन नसकिएको निसीखोला४ का वडाध्यक्ष टीकानिधी पौडेलले जानकारी दिए। ढोरपाटन : केही दिनदेखि परेको अविरल वर्षाका कारण मध्यपहाडी लोकमार्ग अवरुद्ध भएको छ। राष्ट्रिय गौरवको आयोजना मध्यपहाडी लोकमार्गअन्तर्गत निसीखोलारुकुमकोट खण्ड अवरुद्ध बनेको हो। लोकमार्गको निसीखोला गाउँपालिका४ र ५ को सिमाना धरमशाला तथा कालापैरा२ को खाडुखोलामा बाढी आउँदा लोकमार्ग अवरुद्ध भएको हो। गए रातीदेखि अवरुद्ध भएको लोकमार्ग अहिलेसम्म खुलाउन नसकिएको निसीखोला४ का वडाध्यक्ष टीकानिधी पौडेलले जानकारी दिए। वर्षा हुने बित्तिकै लेदो झर्ने र सडकमा थुप्रिँदा यातायात अवरुद्ध हुने गरेको पौडेलले बताए। सडक अवरुद्ध हुँदा रुकुम पूर्वदेखि काठामाडौँ, पोखरालगायत ठाउँ जाने यातायातका साधान कालापैरामा ठप्प छन्। बुर्तिबाङदेखि निसी, भल्कोट हुँदै पूर्वी रुकुम र रोल्पा पुग्ने साना ताथा ठूला यातायातका साधान कानाबगरमा रोकिएका अध्यक्ष पौडेलले बताए। निरन्तर वर्षाका कारण लोकमार्गको विभिन्न ठाउँमा पहिरो जाने र रुख ढल्दा ठाउँठाउँमा सडक अवरुद्ध भइरहेको छ। खाडु र कालापैरामा माथिदेखि भलसहितको ठूलो बाढी आँदा लोकमार्ग पूरै ढाकिएको छ। गाडी ठप्प छन्। वर्षाका कारण निसीखोलाका सबै ग्रामीण सडक अवरुद्ध छन्। ग्रामीण सडकदेखि झरेको पहिराले मुख्य सडकको धेरै ठाउँमा क्षति पुर्याएको छ। रासस"
औषधि नभएपछि सर्पदंश केन्द्र बन्द,"परासी : नवलपरासीको सुनवल नगरपालिकाको जगार्हास्थित प्रहरी युक्ती तालिम महाविद्यालयमा सर्पदंश केन्द्रको उपचार सेवा बन्द छ। केन्द्रमा आवश्यक पर्ने औषधि नभएपछि सेवा दिन नसकिएको महाविद्यालयले जनाएको छ। साढे तीन वर्षअघि सुनवल नगरपालिकाले महाविद्यालयको परिसरमा उपचार केन्द्र भवन निर्माण गरेको थियो। सर्पदंशको उपचार केन्द्र नहुँदा स्थानीयको ज्यान जोखिममा परेको भन्दै तत्कालीन नगर प्रमुख भीमबहादुर थापाको पहलमा नगरपालिकाले २५ लाखको लागतमा केन्द्र निर्माण गरेको हो। आवश्यक पर्ने औषधि नगरपालिकाले उपलब्ध गराउने सहमतिअनुसार महाविद्यालयले डाक्टर र एम्बुलेन्सको व्यवस्था गरेको छ। तर, अहिले डाक्टर भए पनि औषधि नभएका कारण उपचार सेवा दिन नसकिएको महाविद्यालयका एसपी भोलाबहादुर रावलले बताए। गत वर्षसम्म औषधि उपलब्ध गराउँदै आए पनि यसवर्ष नगरपालिकाले औषधि उपलब्ध नगराएको उनले बताए। गतवर्ष उपचार केन्द्रमा ५७ जना सर्पले डसेका बिरामीको उपचार गरिएको थियो। नगरपालिकासँग पटकपटक औषधि व्यवस्थाका लागि अनुरोध गर्यौं, वास्ता नगरेपछि हाम्रै प्रहरी अस्पतालसँग माग गरेका छौं, एसपी रावलले भने। उपचार दिन नसकेपनि सर्पले डसेर आएकालाई एम्बुलेन्समार्फत स्वास्थ्य संस्थामा पठाउने गरिएको उनले बताए। नगर प्रमुख बिमला अर्यालले प्रकृया नपुग्दा औषधि उपलब्ध गराउन नसकिएको बताइन्। सर्पदंशको उपचार सेवा दिने संस्था इपिडेमियोलोजी तथा रोग नियन्त्रण महाशाखामा सूचीकृत हुनुपर्ने रहेछ। उक्त केन्द्र सूचीकृत नभएकाले समस्या भएको हो। सूचीकृतसहित अन्य प्रकृया पुगेपछि औषधि उपलब्धका लागि पहल गर्छौं, अर्यालले भनिन्।"
कर्णालीमा भीरको बाटो नहिँडी सुखै छैन,"कर्णाली प्रदेशमा सामाजिक अपराधहरूको प्रमुख कारण नै मदिरा रहेको सरकारी तथ्यांक छ। वीरेन्द्रनगर : उसै त कर्णाली विकट। त्यसमाथि रात दिन भीरसँग पौठेजोरी गर्नैपर्नेयहाँका बासिन्दाको बाध्यता। वस्तुभाउ चराउन होस कि, घाँस दाउरा गर्न, भीरको यात्रा नगरी सुखै छैन। विद्यालय, अस्पताल पुग्न पनि भीर काट्नै पर्ने बाध्यता छ। त्यसैकारण, कर्णालीमा बर्सेनि ५० जनाभन्दा बढीले भीरबाट लडेर ज्यान गुमाउँछन्। प्रहरीका अनुसार तीन वर्षमा मात्रै भीरबाट लडेर १ सय ६४ को ज्यान गएको छ। कर्णालीमा कुनै न कुनै भीरबाट बर्सेनि मान्छे खसिरहन्छन्। अर्थात्, यहाँ मान्छे नखसेका भीर नै छैनन्भन्दा पनि अत्युक्ति नहोला। कालिकोट पचालझरना७ मा पर्ने नागाको भीरबाट खसेर स्थानीय रज ऐडीको हालै मृत्यु भयो। पचालझरना८ की तारा सन्ज्यालले पनि घाँस काट्न जाँदा भीरबाट खसेर ज्यान गुमाइन्। सामल पिस्न घट्ट हिँडेका रवीन्द्र सन्ज्याल पनि बयालझरनाको भीरबाट झरे, फर्केर आएनन्। कर्णाली प्रदेश प्रहरी प्रमुख डीआईजी भीम ढकालका अनुसार कर्णालीमा घाँसदाउरा गर्दा, बाटोमा हिँड्दाहिँड्दै चिप्लिएर, ढुंगा खसेर, खर काट्ने बेलामा भीरबाट लडेर बर्सेनि दर्जनौं व्यक्तिले ज्यान गुमाउने गरेका छन्। गत वर्ष मंसिर २४ गते फुकोट कर्णाली अर्धजलाशययुक्त जलविद्युत् आयोजनामा काम गरिरहेका ५ जनाको एकै चिहान भयो। लालीघाट भीरबाट डोजर खस्दा सान्नीत्रिवेणी१ का १७ वर्षीय चरित्र विक र १४ वर्षीय युवराज बुढासहित उमेश गिरी, रक्तिम विक र अछाम घर भएका चालक कमल सोडारीको निधन थियो। त्यही भीरबाट लडेर बर्सेनि दर्जनौंले ज्यान गुमाउने गरेको स्थानीय बताउँछन्। कालीकोटमा यस्ता दर्जनौं भीर छन्। पलाताको रिखाखोटी भीर, पचालझरनास्थित नागभीर, चिहाणपानी भीर, गडुलगाड खोलाभीर, भंकको भीर, रास्कोटस्थित थोल्मको भीर, सान्नीत्रिवेणीस्थित आम्तडा भीर, नरहरिनाथस्थित माल्कोटको भीर, खाँडाचक्रमा कर्फुको भीर, ताडीको भीर, पिलीको भीरलगायतका अक्करे चट्टानी भीरले हरेक वर्ष ज्यान लिइरहन्छन्। कालीकोटको पचालझरना गाउँपालिका७ नानिकोटस्थित बर्सेनि घाँस काट्न जाँदा मान्छे लड्ने नागको भीर। तस्बिर : बिस्नप्रसाद न्यौपाने कालीकोट मात्र होइन, सिंगो कर्णाली भीरको राजधानी होभन्दा फरक नपर्ला। जिल्लैपिच्छे दर्जनौं संख्यामा भीर छन्। तिनलाई मान्छे खाने भीर भनेर चिन्छन्, यहाँका बासिन्दाले। जाजरकोटको बारेकोट गाउँपालिकामा मात्र बर्सेनि भीरबाट खसेर दर्जनभन्दा बढी मानिसले ज्यान गुमाउने गरेका छन्। यस्तै जाजरकोटकै नलगाड नगरपालिकाको गेरेनी भीरबाट लडेर ज्यान गुमाउनेको संख्या पनि धेरै छ। कर्णाली राजमार्गको कालीकोट खण्ड एसमोडको भीरमा हरेक वर्ष गाडी खस्छ। साँघुरो सडक भएकाले अग्लो डरलाग्दो भीरबाट गाडी खस्दा हालसम्म ३५ भन्दा बढीले ज्यान गुमाइसकेका छन्। स्थानीय मानबहादुर बिष्टका अनुसार यस मोडमा मात्र विगत चार वर्षयता गाडी र ट्रक गरी ११ वटा दुर्घटना भएका छन। यहाँ गाडी खसे मान्छे बाँच्ने सम्भावना नै छैन, विष्ट भन्छन्, ११ पटक भएको दुर्घटनामा ३५ जनाभन्दा बढीले ज्यान गुमाइसके। कर्णालीमा भीरबाट लडेर र रूखबाट खसेर ज्यान गुमाउनेको तथ्यांक भीरभन्दा पनि डरलाग्दो छ। कर्णाली प्रदेश प्रहरी कार्यालयका अनुसार प्रदेशमा गत तीन आर्थिक वर्षमा भीरबाट लडेर मात्र १ सय ६४ जनाले ज्यान गुमाएका छन्। आर्थिक वर्ष २०७७०७८ मा ३९ जना, आर्थिक वर्ष २०७८०७९ मा २ जना, आर्थिक वर्ष २०७९०८० मा ७२ जनाले ज्यान गुमाए। भीरबाट ज्यान गुमाउनेमा सल्यानमा धेरै प्रदेश प्रहरी कार्यालयका अनुसार तीन वर्षमा सल्यानमा सबैभन्दा बढी ३५ जनाले भीरबाट लडेर ज्यान गुमाएका छन। सुर्खेतमा ११, दैलेखमा १६, कालीकोटमा २४, जाजरकोट २६, , रुकुममा १९ जना, जुम्लामा १०, मुगुमा ७, हुम्लामा ३, डोल्पामा २ जनाले भीरबाट खसेर ज्यान गुमाएका छन्। जोखिमयुक्त बाटोमा चिप्लिएरै २३ जनाले ज्यान गुमाएका छन्। यस्तै रूखबाट खसेर मात्र कर्णालीमा गएको तीन वर्षमा २१ जनाले ज्यान गुमाएको प्रहरीको भनाइ छ। कर्णाली प्रदेश प्रहरी प्रमुख डीआईजी ढकाल भौतिक पूर्वाधारको अभावमा कर्णालीका नागरिकले अनाहकमा ज्यान गुमाउनु परिरहेको बताउँछन्। कालीकोटको तिलागुफा नगरपालिका७ छाप्रेमा बर्सेनि पहिरो खस्दा मानवीय क्षति हुँदै आएको छ। सडकजस्तो भौतिक पूर्वाधारको अभावमा यहाँका बासिन्दाले अनाहकमा ज्यान गुमाइरहेका छन्, ढकालले भने, यहाँका बासिन्दाले नैसर्गिक अधिकार नपाएकामा कसैको चासो देखिँदैन। डर लाग्दालाग्दै पनि भीरको बाटो हिँड्नुपर्ने कर्णालीको बाध्यतालाई सबैले सुन्नुपर्ने उनको भनाइ छ। सामाजिक अभियन्ता हिरासिंह थापाले भने, कर्णालीमा जोखिमयुक्त सडक, भीरका बाटो, घाँस दाउरा गर्ने डर लाग्दा भीरले बर्सेनि मान्छे खाइरहेका छन्। सरकारले ती भीरमा लडेर अकालमै ज्यान गुमाउने नागरिकको बाँच्न पाउने अधिकारको हनन् गरेको छ। संविधानमा सबै नागरिकको बाँच्न पाउने अधिकार मौलिक हकका रूपमा व्यवस्था गरिएको छ र व्यवहारमा अधिकार महसुस गर्न नपाउँदा मानिसको बाँच्न पाउने अधिकार प्रत्याभूत नभएको थापाको दाबी छ। जोखिमयुक्त कर्णाली राजमार्ग, गाउँका भीरका बाटोको सुधार जस्ता आधारभूत कामहरू पनि गर्न सरकार चुकिरहेका छ, थापाले भने। प्रदेश प्रहरी कार्यालयको तथ्यांकअनुसार गत तीन आर्थिक वर्षमा मात्र जाजरकोट, रुकुम, कालीकोट, डोल्पा, सुर्खेत, सल्यान, मुगु हुम्लाजस्ता जिल्लाका डरलाग्दा भीरपाखामा लडेर ज्यान गुमाउनेको संख्या निकै धेरै छ। आर्थिक वर्ष २०७७०७८, २०७८०७९ र २०७९०८० मा भवितव्यमा मात्र ७ सय ५५ जना नागरिकले अकालमै ज्यान गुमाएका छन्। यसलाई बिभिन्न क्षेत्रगत रूपमा हेर्दा गत तीन आर्थिक वर्षमा भीरबाट लडेर मात्र १ सय ६४ जना, खोलाले बगाएर र पानीमा डुबेर १ सय ६५ जनाले ज्यान गुमाएका छन्। बाढी र पहिरोमा परी १ सय ३९ जनाले ज्यान गुमाएका छन्। आगलागी, मदिरा सेवन, चिप्लिएर, करेन्ट लागेर रूखबाट खसेर, ढुंगा लागेर, माटोको ढिस्कोले पुरिएर, पखाला लागेर, घरको छानो भत्किएर, पिङबाट खसेर, बिस्फोटक पदार्थ पट्किएर, नदीले बगाएर जस्ता बिभिन्न २९ वटा कारणले २ सय ९८ जना नागरिकले अकालमै ज्यान गुमाएका छन्। कालीकोटको खाँडाचक्र नगरपालिका प्रमुख कमलबहादुर शाहीले भने, हरेक वर्ष रूख र भीरबाट लडेर धेरै नागरिकहरूले ज्यान गुमाइरहेका छन्। बर्सेनि दर्जनौँ मानिसहरूले रूख, भीरबाट लडेर र नदीमा बगेर ज्यान गुमाउनुपर्ने बाध्यता छ। निकै डरलाग्दा भीर पाखा, भीरालो जमीन, खाँडाचक्र नगरपालिकाका दुईवटै छेउबाट तिला र कर्णाली नदी, बाढी र पहिरोका पनि उत्तिकै जोखिम भएकाले मानिसले अकालमै ज्यान गुमाउनु पर्ने समस्या रहेको शाही बताउँछन्। कसरी हुन्छ अब जोखिम कम गर्न नगरपालिकाले जोखिमयुक्त बाटोको सुधार, मेला जानुपर्ने समस्या कम गर्न खेतबारीमै घाँस खेती जस्ता कार्यक्रमहरू अगाडी बढाउने तयारी गरेको छ, शाहीले भने। कर्णालीमा लडेर ज्यान गुमाउनेमा अधिकांश चौपाया पाल्ने किसान छन्। कालीकोटको पचालझरना गाउँपालिकाकी पूर्वउपाध्यक्ष तारा न्यौपानेले भनिन्, रूखभीरबाट बर्सेनि मृत्यु हुन थालेपछि खेतबारीमै डालेघाँस लगाउन उत्प्रेरित गर्नेदेखि नांगो भीरपाखामा बोटबिरुवा रोप्ने अभियान चलाएका थियौं। तर, खडेरीले लगाएका बिरुवा बचाउनै मुस्किल भयो। नांगा डाँडाहरू जस्ताका तस्तै छन्। मानिसले घाँस दाउरा गर्नकै लागि भीरबाट ज्यान गुमाउनुपर्ने बाध्यता पनि अन्त्य भएन। सडक दुर्घटनामा पनि उस्तै कर्णालीमा सवारी दुर्घटनाबाट पनि ज्यान गुमाउनेको संख्या पनि उस्तै छ। प्रदेश ट्राफिक प्रहरी कार्यालय सुर्खेतका अनुसार ०७० साल देखि ९ वर्षमा मात्रै कर्णालीमा १ हजार ८ सय २१ वटा सडक दुर्घटना भएका छन्। यी दुर्घटनामा ज्यान गुमाउनेको संख्या ९ सय ९१ छ। यस्तै दुर्घटनामा परी १ हजार ५ सय २७ कर्णालीवासी गम्भीर घाइते भएका छन्। यी दुर्घटनाको सामाजिक, मानवीय र भौतिक क्षतिको हिसाबकिताब गर्नै कठिन छ। प्रदेश ट्राफिक प्रहरीको तथ्यांकका अनुसार कर्णालीमा बर्सेनि सडक दुर्घटनाको संख्या बढिरहेको छ। सुरक्षित सडकमा नागरिकहरूले यात्रा गर्न पाउने उनीहरूको अधिकार हो। तर, कर्णाली राजमार्ग सञ्चालन भएको १७ वर्ष बितिसक्दा पनि स्तरोन्नती नहुँदा नागरिक अकालमै ज्यान गुमाउन बाध्य छन्। यो पनि एक प्रकारको गम्भीर मानव अधिकार उल्लंघन रहेको बताउँदै अधिवक्ता दुर्गा साप्कोटाले भने, बर्सेनि मानिसले जोखिमयुक्त यात्राकै कारण ज्यान गुमाइरहेका छन्। सरकारको ध्यान त्यतातिर पुगेको छैन। हरेक वर्ष संघीय सरकारले बजेट ल्याउँदा कर्णाली राजमार्गको स्तरोन्नति गरिनेछ भन्छ। तर, स्तोरोन्नति भने कहिलै हुँदैन। सरकारले कर्णालीका नागरिकमाथि गम्भीर लापरबाही गरिरहेको छ। यसले दुर्घटनाको जोखिम बढाइरहेको छ। दुर्घटनाको मुख्य मदिरा कर्णाली प्रदेशमा सामाजिक अपराधहरूको प्रमुख कारण नै मदिरा रहेको सरकारी तथ्यांक छ। प्रदेश प्रहरी कार्यालयका अनुसार आर्थिक वर्ष २०७७०७८ मा मदिरा सेवन गरी २ सय ४९ वटा घटना भएका थिए। जसमा सवारी दुर्घटना १३, जबरजस्ती करणी ३७, जबरजस्ती करणी उद्योग ७, हत्या २, ज्यान मार्ने उद्योग १७, अभद्र व्यवहार ५५, घरेलु हिंसा १ सय १४, अपराधिक उपद्रव ४ वटा घटना भएका थिए। यस्तै आर्थिक वर्ष ०७८०७९ मा मदिरा सेवन गरी सवारी दुर्घटना ८, जबरजस्ती करणी १६, जबरजस्ती करणी उद्योग १६, हत्या १, ज्यान मार्ने उद्योग १७, अभद्र व्यवहार ५३, अपराधिक उपद्रव ३, घरेलु हिंसा १ सय १९ घटना भई प्रहरीमा उजुरी दर्ता भएका छन्। आर्थिक वर्ष ०७९०८० मा मदिरा सेवन गरी सवारी दुर्घटना १४, जबरजस्ती करणी १८, जबरजस्ती करणी उद्योग ७, हत्या ७, ज्यान मार्ने उद्योग १४, अभद्र व्यवहार ७२, अपराधिक उपद्रव ४, घरेलु हिंसा १ सय २३ गरी २ सय ५९ वटा घटनाहरू भएका थिए। मदिरा सेवन गरेर यस्ता घटना भएको भन्दै प्रहरीसमक्ष उजुरी आउने गरेका छन। कर्णालीमा ९० प्रतिशत घटना मदिराका कारण हुने गरेको प्रहरीको भनाइ छ। तीन वर्षभित्र भवितव्यमा ज्यान गुमाउनेको संख्या : ७ सय ५५ जना खोलाले बगाएर र पानीमा डुबेर : १ सय ६५ जना बाढी र पहिरोमा परी : १ सय ३९ जना जोखिमयुक्त बाटोमा चिप्लिएर ज्यान गुमाउने : २३ जना रूखबाट खसेर ज्यान गुमाउनेको : २१ जना"
सहायकको भरमा कार्यालय,"सिरहा : बुधबार करिब ११:३० बजे लहान नगरपालिकाका उपमेयर रामचलितर महतो काम विशेषले भू तथा जलाधार व्यवस्थापन कार्यालय पुगे। त्यहाँ कार्यालय प्रमुखलाई खोजे, तर भेटेनन्। कार्यालय प्रमुखको च्याम्बर अगाडि भित्र लेखिएको थियो। तर, कुर्सीमा कोही थिएन। अन्य कर्मचारीलाई खोजे। कोही पनि भेटेनन्। प्रमुख र अन्य कर्मचारी नभेटे पनि भूइँ तल्लामा दुईजना कार्यालय सहयोगी भेटिए। कार्यालय सहयोगी रमेशकुमार खंग र सोभितलाल खंगसँग हाकिम साव कहाँ जानुभयो भनेर उपमेयर महतोले सोधे। उनीहरूले फोन नम्बर दिएर अरु थाहा नभएको सुनाए। फोनमा कार्यालय प्रमुख विपिन झासँग कुरा गर्दा समस्या सुन्नुको साटो उल्टै उनले अन्टसन्ट बोल्न थालेको उपमेयर महतोले सुनाए। लहान नगरपालिका२३ लगायत केही वडामा धेरै बिघा खेतियोग्य जग्गा बलान नदीमा आएको बाढीले कटान भइरहेको छ। त्यसलाई रोक्न नगरपालिकाले पनि केही बजेट बिनियोजन गरी काम अगाडि बढाएको छ। प्रदेश सरकारसँग पनि सहयोग मागेका छौं, उपमेयर महतोले भने, यस कार्यालयमा पटकपटक नदी कटान रोक्न बजेट बिनियोजन गरी काम गराइदिनु भनेर आग्रह गर्न आएका थियौं । आफू उपमेयरभन्दा पनि सेवाग्राही भएर कार्यालय पुग्दा कर्मचारीबिहीन अवस्थामा पाउँदा आश्चर्य लागेको उनले सुनाए। प्रदेश सरकारको मातहतमा भू तथा जलाधार व्यवस्थापन कार्यालय रहेकोले आफूले मधेस प्रदेशका मुख्यमन्त्री सरोजकुमार यादवलाई यहाँको अवस्थाका बारेमा जानकारी गराएको उपमेयर महतोले बताए। एउटा जनप्रतिनिधिले स्थानीय गाउँबासीको समस्या लिएर कार्यालय पुग्दा त्यहाँका प्रमुखले व्यवहार राम्रो देखाउनु भएन, उपमेयर महतोले भने, झन् सर्वसाधारण जनतालाई कस्तो व्यवहार भइरहेको होला ? भू तथा जलाधार कार्यालयले कटान भइरहेको ठाउँभन्दा अन्यत्र बजेट खर्च गरिरहेको उनको आरोप छ। कार्यालय प्रमुख र कर्मचारी नहुँदा आफूहरूले नै आएका कागजातहरू राखिरहेको कार्यालय सहयोगीहरूले सुनाए। आफू काम विशेषले जनकपुर गइरहेका बेला उपमेयर महतोको फोन आएको भू तथा जलाधार व्यवस्थापन कार्यालयका प्रमुख विपिन झाले बताए। उपमेयरजीले फोन गर्नुभयो। मैले काम के हो सोधेँ। त्यो कुरै नसुनी कर्मचारी कहाँ गएको भनेर ठूलो स्वरमा बोल्नुभयो, कार्यालय प्रमुख झाले भने, आर्थिक वर्ष सकिएर नयाँ सुरु भएकाले कमै उपस्थिति भएको छ। कामको चाप पनि छैन। भएका कर्मचारीहरू आफ्नो निजी काममा गएका छन्। १७ जना कर्मचारीमध्ये १२ जना छन्। जसमध्ये बुधबार कार्यालय सहायकबाहेक अरु नआएको र उपमेयरलाई नभेटेको उनले स्वीकारे।"
टोखा नगरपालिकामा सार्वजनिक जग्गा मिचेर बनाइएका संरचना हटाइए,"नगरप्रमुख प्रकाश अधिकारीका अनुसार टोखा८ दुप्चेश्वर टोलको विभिन्न ठाउँमा बनाइएका संरचना हटाइएको छ । लामो समयदेखि नगरपालिकाभित्रको सार्वजनिक जग्गा व्यक्तिले भोगचलन गर्दै आएपछि बाध्य भएर हटाउन थालेको उनले बताए। काठमाडौं : काठमाडौंको टोखा नगरपालिकाले नगरभित्र सार्वजनिक जग्गा मिचेर बनाएका अवैध संरचना हटाएको छ । नगरभित्रको सार्वजनिक जग्गा अवैधरुपमा कब्जा गरेर बनाएका संरचना डोजर लगाएर हटाउन थालिएको हो । नगरप्रमुख प्रकाश अधिकारीका अनुसार टोखा८ दुप्चेश्वर टोलको विभिन्न ठाउँमा बनाइएका संरचना हटाइएको छ । लामो समयदेखि नगरपालिकाभित्रको सार्वजनिक जग्गा व्यक्तिले भोगचलन गर्दै आएपछि बाध्य भएर हटाउन थालेको उनले बताए। 'संरचना भत्काउन पटक पटक सूचना जारी तथा प्रत्यक्ष भेटेर अनुरोध गरे पनि खाली नगरेपछि हटाएका हौँ', नगरप्रमुख अधिकारीले भने। नगरभित्रका सम्पूर्ण सार्वजनिक जग्गा नगरपालिकाको संरक्षणमा हुनुपर्ने र कुनै व्यक्तिले पनि उपभोग गर्न नमिल्ने उनको भनाइ छ । रासस"
पूर्वी नाकाबाट ४ करोडको जडीबुटी निर्यात,"प्लान्ट क्वारेन्टिन कार्यालय काँकडभिट्टाका अनुसार पूर्वीनाका भएर पछिल्लो एक वर्षमा चार करोड ३० लाख छ हजार मूल्य बराबरको दुई सय ९० मेट्रिक टन जडीबुटी भारत निकासी भएको छ । झापा : नेपालको पहाडी तथा हिमाली जिल्लामा पाइने १४ प्रकारका जडीबुटी भारतमा निकासी हुने गरेको छ । जडीबुटीको निकासीका कारण स्थानीय उत्पादनले अन्तर्राष्ट्रिय बजारमा स्थान पाएको छ भने भारतसँगको व्यापार घाटापूर्तिमा योगदान पुगेको छ । प्लान्ट क्वारेन्टिन कार्यालय काँकडभिट्टाका अनुसार पूर्वीनाका भएर पछिल्लो एक वर्षमा चार करोड ३० लाख छ हजार मूल्य बराबरको दुई सय ९० मेट्रिक टन जडीबुटी भारत निकासी भएको छ । पूर्वी नाकाबाट भारततर्फ निकासी हुने मालसामानमा जडीबुटी मुख्य वस्तु हो । यसबाहेक भेनियर काठ, मसाला बाली, औद्योगिक बालीलगायतका वस्तु निर्यात हुँदै आएको छ । कार्यालयका सूचना अधिकारी चन्द्रकिशोर ठाकुरका अनुसार आर्थिक वर्ष २०७९०८० मा काँकडभिट्टा नाका भएर निर्यात भएको सबैभन्दा बढी मूल्यको जडीबुटी चिराइतो हो । त्यसपछि क्रमशः मजिठो र पदमचाल धेरै निर्यात भएको छ । उहाँका अनुसार विगत एक वर्षमा रु दुई करोड ५४ लाख ४० हजार मूल्य बराबरको एक सय २७ मेट्रिक टन चिराइतो, रु एक करोड १३ लाख २३ हजार दुई सय मूल्य बराबरको ६७ मेट्रिक टन मजिठो र रु १३ लाख ६५ हजार तीन सय मूल्य बराबरको १२ मेट्रिक टन पदमचाल भारत निर्यात भएको छ । चिराइतो नेपालको एक हजार दुई सयदेखि तीन हजार मिटर उचाइको पहाडी भूभागमा पाइने बहुऔषधीय गुणयुक्त जडीबुटी हो । स्वरसिया चिराता वैज्ञानिक नाम भएको चिराइतो महँगोमा बिक्री हुने जडीबुटी मानिन्छ । आयुर्वेदमा यसको औषधीय गुणको वर्णन गरिएको छ । औलोको ज्वरो, रगतमासी, महिनावारी गडबडी, कब्जियत, घाउ, खटिरा आदि रोगमा यसको सेवन औषधि हुने बताइएको छ । तेह्रथुम, सङ्खुवासभा, धनकुटा, भोजपुरलगायतका जिल्लामा यसको प्रचुर उत्पादन हुँदै आएको छ । मकवानपुर, सिन्धुली, रामेछाप, दोलखा, सिन्धुपाल्चोक, गोरखा, सल्यान, रोल्पा, डोल्पा, अछाम, डोटी, डडेलधुरा, बाजुरा आदि जिल्लामा पनि प्राकृतिकरूपमै चिराइतो उम्रने गरेको पाइन्छ । शक्तिबद्र्धक औषधिका रूपमा मानिएको पदमचाल नेपालको उच्च हिमाली भेगमा पाइने जडीबुटी हो । दोलखा, गोरखा, लमजुङ, म्याग्दी, रुकुम, पर्वत, कालीकोट, दैलेख, जाजरकोटलगायतका जिल्लामा पर्याप्त मात्रामा पाइने यसको व्यावसायिक खेतीसमेत हुन थालेको छ । मजिठो पनि नेपालको पहाडी भेगमा पाइने जडीबुटीजन्य वनस्पति हो । प्यारालाइसिस, अल्जाइमर्स, छालासम्बन्धीलगायतको रोगमा यसको प्रयोग हुने गरेको छ । पूर्वीनाका काँकडभिट्टाबाट आव २०७९०८० मा रु १५ लाख २१ हजार मूल्यको १३ मेट्रिक टन अमला, रु ११ लाख २२ हजार मूल्य बराबरको २८ मेट्रिक टन चुत्रोको बोक्रा, रु एक लाख ६६ हजार मूल्य बराबरको एक हजार एक सय मेट्रिक टन कुरिलो, रु आठ लाख ८५ हजार मूल्य बराबरको २५ मेट्रिक टन धुलो धुप, रु ४० हजार मूल्य बराबरको नागबेली, रु ११ हजार मूल्य बराबरको सिस्नोको जरा, रु नौ लाख २४ हजार मूल्य बराबरको १४ मेट्रिक टन रिठ्ठा र रु एक लाख ९५ हजार मूल्य बराबरको एक हजार पाँच सय मेट्रिक टन जटामसी भारत निर्यात भएको छ । रासस"
नुनको व्यथा,"पाँच किलो नुन लिन पनि दुई दिनसम्म हिँड्नुपर्ने नागरिकको बाध्यताको अन्त्य नगर्ने हो भने सरकार वा राज्य हुनुको अर्थ हुँदैन। पृथ्वीमा उपलब्ध प्राकृतिक स्रोतमध्ये सर्वाधिक मात्रामा पाइने वस्तुमा पर्छ नुुन पनि। तर त्यही नुन कैयौं नेपालीका लागि आकाशको फल आँखा तरी मर जस्तो छ। संसारमा सबैभन्दा धेरै मात्रामा पाइनुको मतलब यो सजिलै पाइने वस्तु नै हुनुपर्ने हो, सस्तो हुनुपर्ने हो। तर सबैलाई यस्तो छैन, जस्तो कि कर्णाली र सुदूरपश्चिमका जनताका लागि नुन पाउन महाभारतै हुन्छ। खाना मानिसको दैनिक आवश्यकतामात्रै होइन नैसर्गिक अधिकार हो। त्यसमा नुन मानवीय शरीरका लागि नभई नहुने एक तत्त्व हो। एक दिनमा अधिकतम पाँच ग्राम नुन एकजना मान्छेको शरीरलाई चाहिन्छ भनेर विश्व स्वास्थ्य संगठनले नै भनेको छ। आठ हजार वर्षअघिको नवपाषाण युगमा जब होमोस्यापियन्स (मानिसको वैज्ञानिक नाम)ले पहिलोपटक नुन चाख्यो, त्यो स्वादको सुरुआत थियो। आज नुन मानिसको दैनिक आहारको स्वादका लागिमात्रै होइन, एक त शरीरलाई चाहिने सोडियम तत्त्वको मूल स्रोत नुन नै हो। अर्काेतिर आयोडिन सेवनको माध्यम पनि नुन नै हो। नुन केवल भोक मेटाउने खानाको सहयोगीमात्रै होइन स्वास्थ्यका लागि पनि नभई नहुने तत्त्व हो। त्यसैले प्रत्येक नेपालीले आवश्यक मात्रामा नुन पाउनुपर्छ, त्यसको उपलब्धता राज्यले गर्नुपर्छ। नुन उपलब्ध गराउने भनेर सरकारले उनताकैदेखि साल्ट ट्रेडिङ कर्पाेरेसन पनि चलाइरहेको छ। नुनमा सरकार अनुदान पनि दिन्छ। ढुवानीमै छ अनुदान। तर पनि सुदूर र कर्णालीका गाउँका बासिन्दाको भान्छा किन अल्नो छ ? किनभने नुन बिक्री र वितरणको हाम्रो प्रणाली बिल्नो छ, अर्थात् प्रणाली आवश्यक मात्रामा चुस्त छैन। बिल्नो किन भने सुदूरपश्चिमका पहाडी जिल्लाहरूको मागलाई पुग्ने नुन बेसी धनगढीमा छ। पछिल्लो समय साल्ट ट्रेडिङको धनगढी कार्यालयमा १ लाख ६७ हजार बोरा अर्थात् ८३ हजार क्विन्टल नुन मोज्दात छ। तर ढुवानी हुन सकेको छैन। ढुवानी अनुदान र प्रक्रियामा ढिलासुस्ती र कमजोरी हुन नुनका बोरा पहाड उक्लन सकेको छैन। पाँच किलो नुन लिन पनि दुई दिनसम्म हिँड्नुपर्ने नागरिकको बाध्यताको अन्त्य नगर्ने हो भने सरकार वा राज्य हुनुको अर्थ हुँदैन।"
रसुवागढी नाकामा चहलपहल बढ्यो,"तीन महिना १३ दिनको अवधिमा रसुवागढी नाकाबाट ४६ देशका नागरिकले नेपाल तथा चीनको भूभागमा ओहरदोहर गरिसकेको यसरी ओहरदोहर गर्नेको कूल सङ्ख्या पाँच हजार दुई सय ३६ महिलासमेत १० हजार छ सय ७७ जना रहेको बताइएको छ। रसुवा : चीनसित जोडिएको उत्तरी नाका रसुवागढीमा पछिल्लो समय चहलपहल बढ्दै गएको छ। कोरोना महामारीपश्चात् आवतजावत बन्द भएको सो नाका गत चैत १८ गतेदेखि पुनःसञ्चालनमा आएपछि व्यापार तथा पर्यटकीय गतिविधि बढेको हो। सो नाका भएर नेपाल घुम्नका लागि चिनियाँ पर्यटकको आगमन सुरू भएको छ। नेपाल भित्रने चिनियाँ पर्यटकको सङ्ख्या दिन प्रतिदिन बढ्दै गएको छ। नाका पुनःसञ्चालन पछि पाँचसात जनादेखि सुरू भएको पर्यटक आवागमन पछिल्लो समय दैनिक सरदरमा २५३० जना पुगेको छ। अध्यागमन कार्यालय टिमुरेका कार्यालय प्रमुख चूडामणि अर्यालका अनुसार चैत १८ गतेदेखि असार मसान्तसम्म दुई हजार आठ सय ३७ चिनियाँ पर्यटकले रसुवागढी मितेरीपुलबाट ओहरदोहर गरिसकेका र साउन महिनामा पनि आफ्ना निजी सवारीसाधनमार्फत चिनियाँ पर्यटक नेपाल भ्रमणमा आउनेक्रम जारी रहेको छ। तीन महिना १३ दिनको अवधिमा रसुवागढी नाकाबाट ४६ देशका नागरिकले नेपाल तथा चीनको भूभागमा ओहरदोहर गरिसकेको यसरी ओहरदोहर गर्नेको कूल सङ्ख्या पाँच हजार दुई सय ३६ महिलासमेत १० हजार छ सय ७७ जना रहेको बताइएको छ। कोरोना अवधिभर सुनसान रहेको रसुवागढी क्षेत्रबाट चिनियाँ पर्यटक नेपाल भित्रने र अन्यदेशका पर्यटक चीनतर्फ प्रस्थान गर्न थालेपछि त्यस क्षेत्रको रौनकता निकै बढेको छ। पर्यटकको आगमनले सीमा क्षेत्रका बासिन्दामा भने उत्साह बढ्दै गएको छ। रसुवागढी नाकाबाट रसुवाका बासिन्दा केरूङतर्फ जाने र चिनियाँ नागरिक पनि टिमुरे तथा स्याफ्रुबेँसी घुम्न आउने गरेका कारण दुई देशको सीमा क्षेत्रमा बसोबास गर्ने छिमेकी छिमेकी बीचको सम्बन्धसमेत थप प्रगाढ बन्दै गएको स्थानीय बासिन्दाले जनाएका छन्। सीमा क्षेत्रका बासिन्दाका लागि रसुवाकेरूङ ओहरदोहर गर्न प्रदान गरेको सीमा परिचयपत्रको विवरणसमेत सार्वजनिक भएको छ। गैररसुवालीलाई सीमा क्षेत्रका बासिन्दासरहको परिचयपत्र दिएको भनी स्थानीयबाट चर्को विरोध आएपछि वास्तविकतामाथि प्रष्ट पार्दै अध्यागमन कार्यालय टिमुरेले एक सय ५० जनालाई परिचयपत्र प्रदान भएको विवरण उपलब्ध गराएको हो। बसाइँ सरी आएको कागजाँचका आधारमा गत चैत १८ गतेदेखि असारको पहिलो हप्तासम्म ४१ वटा नयाँ परिचयपत्र जारी भएको, ३३ जनालाई प्रतिलिपि प्रदान गर्नुका साथै ७६ वटा नवीकरण भएको अध्यागमन कार्यालयले जनाएको छ। विसं २०७२ पश्चात् भेटिएको तथ्याङ्कअनुसार हालसम्म नयाँ जारी, प्रतिलिपि एवं नवीकरण गरिएकोसमेत समग्रमा तीन हजार तीन सय ३३ जनाले सीमा परिचयपत्रको सुविधा लिएको उक्त कार्यालयले जनाएको छ। भूकम्पकाले रसुवागढीमा रहेको अध्यागन कार्यालय पूरै दबिएका कारण त्यसभन्दा अगाडिका अभिलेख नष्ट भइसकेको जनाइएको छ। रसुवागढी क्षेत्रमा सवारीसाधनको चाप र पर्यटकको आगमन बढेसँगै सुरक्षा कार्यमा थप मजबुत पारिएको सुरक्षाकर्मीले बताएका छन्। रासस"

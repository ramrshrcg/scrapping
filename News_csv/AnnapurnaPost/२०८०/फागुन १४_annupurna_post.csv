शीर्षक,विवरण
लघुवित्त पीडितहरू अनाधिकृत ढंगले संसद भवनमा प्रवेश गरेको घटनाप्रति गृहको गम्भीर समीक्षा,"काठमाडौं : सुरक्षा घेरा तोडेर संसद भवनभित्र लघुवित्त पीडितहरू प्रवेश गर्नू गम्भीर सुरक्षा लापरबाही भएको गृह मन्त्रालयले निष्कर्ष निकालेको छ। तर, घटना किन र कसको लापरबाहीले भयो भन्ने कुरा थाहा पाउनचाहिँ छानबिन समितिको प्रतिवेदन कुर्नुपर्ने भएको छ। घटनामा गम्भीर लापरबाही भएको निष्कर्ष निकालेको गृह मन्त्रालयले त्यहाँ खटिएका ३२ जना प्रहरी अधिकारीहरूलाई हटाउने निर्णयसमेत गरेको छ। गृहको निर्णयलगत्तै प्रहरी प्रधान कार्यालयले त्यहाँ खटिएका ३२ जना प्रहरीलाई हटाएर संसद भवनको सुरक्षार्थ नयाँ टोली खटाएको छ। घटना भएपछि सोमबार साँझ गृहमन्त्री नारायणकाजी श्रेष्ठले गृह सचिवसहित तीनवटै सुरक्षा निकायका प्रमुखहरूको आकाश्चिमक बैठक डाकेका थिए। गृह मन्त्रालयमा भएको उक्त बैठकले निषेधित क्षेत्र तोडेर संसद भवनभित्र लघुवित्त पीडितहरू प्रवेश गर्नुले ठूलो सुरक्षा चुनौती खडा गरेको निष्कर्ष निकालेको स्रोतले बताएको छ। तर, गृह मन्त्रालयले चाहिँ गृह मन्त्रीले सुरक्षा प्रमुखहरूसँग गरेको छलफललाई नियमित भनेको छ। गृह मन्त्रालयका प्रवक्ता नारायणप्रसाद भट्टराईले सुरक्षा प्रमुखहरूसँग नियमित बैठकअन्तर्गत छलफल भएको बताए। उनले सोमबार संसद भवनमा भएको घटनाका विषयमा गम्भीर समीक्षा भएको बताए। 'संसदजस्तो संवेदनशील क्षेत्रमा कसरी सुरक्षा लापरबाही भयो भन्ने विषयमा समीक्षा भयो। प्रहरीले यस विषयको छानबिन गर्दैछ। छानबिनपछि गृहले अन्य प्रक्रिया अगाडि बढाउँछ,' अन्नपूर्णसँग उनले भने। सुरक्षामा खटिएकाहरूबाटै लापरबाही भएपछि मन्त्री श्रेष्ठले नेपाल प्रहरीका आइजीपी बसन्तबहादुर कुँवर, सशस्त्र प्रहरीका महानिरीक्षक राजु अर्याल र राष्ट्रिय अनुसन्धान विभागका प्रमुख हुतराज थापासँग छलफल गरेका हुन्। बैठकमा गृह सचिव दिनेश भट्टराई र काठमाडौंका प्रमुख जिल्ला अधिकारी जितेन्द्र बस्नेत पनि सहभागी थिए। काठमाडौं केन्द्रित आन्दोलन गरिरहेका लघुवित्त र मिटरव्याज पीडितहरूले सोमबार निषेधित क्षेत्र तोडेर संसद भवन प्रवेश गरेका थिए। उनीहरूले न्याय माग गर्दै संसद भवन प्रवेश गरेका थिए। संसद भवनमा उनीहरूलाई प्रहरी र मर्यादापालकहरूले रोकेका थिए। जिल्ला प्रहरी परिसर काठमाडौंका प्रवक्ता नवराज अधिकारीले निषेधित क्षेत्र तोडेको आरोपमा ४९ जनालाई नियन्त्रणमा लिएको बताए। घटनाको छानबिन गर्न काठमाडौं उपत्यका प्रहरी कार्यालयले एसएसपी दिनेशराज मैनालीको नेतृत्वमा तीन सदस्यीय समिति गठन गरेको छ। समितिमा जिल्ला प्रहरी परिसर काठमाडौंका एसपी नवराज अधिकारी र काठमाडौं उपत्यका प्रहरी कार्यालयका डीएसपी छन्। यसैबीच प्रहरी प्रधान कार्यालयले संसद भवनको सुरक्षार्थ खटिएका ३२ जना प्रहरीलाई त्यहाँबाट हटाएको छ। संवेदनशील क्षेत्रमा गम्भीर सुरक्षा लापरबाही गरेको भन्दै प्रहरी प्रधान कार्यालयले त्यहाँ खटिएका प्रहरी अधिकारीहरूलाई हटाएको हो। यस विषयमा सभामुख देवराज घिमिरेले पनि चासो राखेका छन्। उनले गृहमन्त्री श्रेष्ठ र आइजीपी कुँवरसँग घटनाबारे जानकारी लिएका थिए।"
वडाध्यक्षहरूले कुटे प्रमुख प्रशासकीय अधिकृत,"बुटवल : देवदह नगरपालिका रुपन्देहीका प्रमुख प्रशासकीय अधिकृत कृष्णप्रसाद सापकोटालाई वडाध्यक्षहरूले कुटपिट गरेका छन्। सोमबार कार्यालय समयमा कार्यकक्षमै पुगेर वडा नम्बर १, ३, ४, ९, १०, ११ र १२ का अध्यक्षहरूले सापकोटामाथि हातपात गरेका हुन्। हातपातपछि उनीहरूले प्रमुख प्रशासकीय अधिकृत सापकोटा र नगरप्रमुख ध्रुवप्रसाद खरेलको कार्यकक्षमा तालाबन्दी गरेका थिए। कार्यालयमा प्रमुख प्रशासकीय अधिकृत बस्ने कुर्सी, टेबुल, सोफासमेत तोडफोड गरिएको छ। सुरक्षाकर्मीले घेरेपछि थप क्षति हुनबाट जोगिएको नगरपालिकाका प्रवक्ता गणेश डुम्रेले जानकारी दिए। नगर खेलकुद विकास समितिको संयोजक तोक्ने विषयमा सात वटाका वडाध्यक्षहरूले आपत्ति जनाए। कार्यविधिमा नगर खेलकुद विकास समितिको संयोजक नगरप्रमुखले तोक्ने व्यवस्थाअनुसार नगरप्रमुख खरेलले देवदह७ निवासी खेलकुदप्रेमी कमल पाण्डेलाई संयोजक तोकेका छन्। संयोजक नगरप्रमुखले तोक्न नहुने अडानसहित वडाध्यक्षहरू आक्रोशित बनेको नगरप्रवक्ता डुम्रेले जानकारी दिए। आक्रोशित वडाध्यक्षहरूले लगाएको प्रमुख प्रशासकीय अधिकृत र नगरप्रमुखको कार्यकक्षको ताला प्रहरीले खुलाएको छ। वडाध्यक्षहरूले प्रमुख प्रशासकीय अधिकृतलाई फोनमा पटकपटक धम्क्याउने र कार्यकक्षमै पुगेर हातपात गर्ने घटनाले कर्मचारीहरूको मनोवल गिराएको नगरप्रवक्ता डुम्रेद्वारा हस्ताक्षरित विज्ञप्तिमा उल्लेख गरिएको छ।"
मंगलबार देशका यी स्थानमा हुने छ वर्षा,"काठमाडौं : मंगलबार गण्डकी, लुम्बिनी, कर्णाली र सुदूरपश्चिम प्रदेश लगायत देशका पहाडी भूभागमा आंशिकदेखि साधारणतया बदली रही बाँकी भूभागमा मौसम मुख्यतया सफा रहने छ। मौसम पूर्वानुमान महाशाखाका अनुसार गण्डकी, कर्णाली र सुदूरपश्चिम प्रदेशको पहाडी भूभागका एकदुई स्थानमा छिटपुटदेखि हल्का वर्षाको सम्भावना रहेको छ। गण्डकी, कर्णाली र सुदूरपश्चिम प्रदेशका उच्च पहाडी तथा हिमाली भूभागका थोरै स्थानहरूमा तथा बाँकी उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। मंगलबार राति देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। गण्डकी, कर्णाली र सुदूरपश्चिम प्रदेशको पहाडी भूभागका एकदुई स्थानमा छिटपुटदेखि हल्का वर्षाको सम्भावना रहेको महाशाखाले जनाएको छ। देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
गायक तथा संगीतकार भक्तराज आचार्यको निधन,काठमाडौं : गायक तथा संगीतकार भक्तराज आचार्यको ८२ वर्षको उमेरमा निधन भएको छ। भजन शिरोमणिको उपाधिसमेत पाएका आचार्यको सोमबार मेडिसिटी अस्पतालमा निधन भएको हो। आचार्यको पार्थिव शरीरलाई मंगलबार बिहान ९ बजे संगीत तथा नाट्य प्रज्ञा प्रतिष्ठानको परिसरमा अन्तिम श्रद्धाञ्जलीका लागि राखिने बताइएको छ। उनका दुई छोरा सत्य र स्वरुप आचार्य छन्। उनीहरू पनि गीतसंगीतमै सक्रिय छन्।
प्रथम मदन भण्डारी कप महिला राष्ट्रिय हक्की प्रतियोगिता सुरु,"ढल्केवर(धनुषा) : सोमबारबाट धनुषामा प्रथम मदन भण्डारी कप महिला राष्ट्रिय हक्की प्रतियोगिता सुरु भएको छ। मदन भण्डारी स्पोर्टस् एकेडेमीको आयोजनामा धनुषाको महेन्द्रनगरस्थित क्षीरेश्वर जनता माध्यमिक विद्यालयको खेल मैदानमा उक्त प्रतियोगिता सुरु भएको हो। फागुन १९ गतेसम्म चल्ने उक्त प्रतियोगिताको पूर्वराष्ट्रपति विद्यादेवी भण्डारीले उद्घाटन गरेकी छिन्। प्रतियोगिताको उद्घाटन समारोहलाई सम्बोधन गर्दै पूर्वराष्ट्रपति भण्डारीले यो राष्ट्रिय हक्की प्रतियोगिताले नेपाली खेलकुदको विकासमा नयाँ आयाम थपिएको विश्वास व्यक्त गरिन्। मिथिला सांस्कृतिक केन्द्र र ऋषि मुनिहरूको तपोभूमि भएको उल्लेख गर्दै ज्ञानभूमिका रुपमा सुपरिचित जनकपुरमा यो राष्ट्रिय स्तरको खेलले यहाँ खेल भूमिको परिचय थपिनेमा पनि आफू विश्वस्त रहेको औंल्याइन्। प्रतियोगितामा कर्णाली बाहेक ६ वटा प्रदेश, नेपाली सेनाको विभागीय टोली त्रिभुवन आर्मी क्लब र एउटा आयोजक मदन भण्डारी स्पोर्टस् एकेडेमीका टोली गरी ८ वटा टिमको सहभागी रहेका छन्। प्रतियोगितामा प्रथम हुने टिमलाई १ लाख ५० हजार, द्वितीय टिमलाई १ लाख र तृतीय हुने टिमलाई ५० हजार पुरस्कार प्रदान गरिने मदन भण्डारी स्पोर्टस् एकेडेमीका अध्यक्ष ध्रुव आचार्यले बताए।"
दुग्ध क्षेत्रमा देखिएको समस्या समाधान गर्न माग गर्दै प्रमुख जिल्ला अधिकारीलाई ज्ञापनपत्र,काभ्रे : दुग्ध क्षेत्रमा देखिएको समस्या समाधान गर्न माग गर्दै प्रमुख जिल्ला अधिकारीलाई ज्ञापनपत्र बुझाइएको छ। काभ्रे जिल्ला दुग्ध उत्पादक सहकारी संघको अगुवाइमा प्रमुख जिल्ला अधिकारी रुद्रादेवी शर्मालाई ज्ञापनपत्र बुझाइएको हो। दुग्ध क्षेत्रमा देखिएको समस्या समाधानका लागि मन्त्रालय र निकायहरूको ध्यानाकर्षणका लागि काभ्रे जिल्ला दुग्ध उत्पादक सहकारी संघको अगुवाइमा ज्ञापनपत्र बुझाएको अध्यक्ष नारायण बढालले बताए।
डाँडाबजारलाई वडाध्यक्ष कप फुटबल प्रतियोगिताको उपाधि,"धनकुटा : साँगुरीगढी गाउँपालिका१ मा जारी दोस्रो वडाध्यक्ष कप आमिन्त्रत फुटबल प्रतियोगिताको उपाधि वडा नम्बर ५ डाँडाबजारले जितेको छ। सोमबार संजिवनी खेलमैदान (सुलिकोट)मा सम्पन्न फाइनल खेलमा वडा नम्बर ७ महाभारतलाई शून्यका विरुद्ध तीन गोलअन्तरले पराजित गर्दै डाँडाबजारले उपाधि जितेको हो। उपाधिसँगै डाँडाबजारले नगद ५० हजार रुपैयाँसहित ट्रफी प्राप्त गरेको छ। त्यस्तै उपविजेता वनेको महाभारतले नगद २५ हजार रुपैयाँसहित ट्रफीमा चित्त बुझाएको छ। डाँडाबजारको जितमा योगेश लिम्बू, विपिन लिम्बू र रुपेश याखाले एकएक गोल गरेका थिए। प्रतियोगिताको सर्वोत्कृष्ट खेलाडी डाँडाबजारमा विपिन लिम्बू घोषित हुँदै नगद सहित ट्रफी प्राप्त गरे। त्यस्तै डाँडाबजारका दिपन याखा उत्कृष्ट गोलकिपर घोषित भए। प्रतियोगिताभर ७७ गोल गरेका महाभारतका विपिन लिम्बू र वुढिमोरङका पुजन लिम्बूले सर्वाधिक गोलकर्ताको पुरस्कार जित्न सफल भए। साँगुरीगढी गाउँपालिका १ नम्बर वडा कार्यालयको सहयोगमा तथा संजीवनी क्लबको आयोजनामा गत फागुन १२ गतेदेखि प्रतियोगिता सुरु भएको थियो। प्रतियोगितामा हरेक वडाबाट एकएक गरी कुल १० टीमको सहभागिता रहेको थियो।"
"रौतहटका दूध किसानले ९ करोड भुक्तानी पाएनन्, किसान आन्दोलनमा","रौतहट : रौतहटका दूध उत्पादक किसानले नौ करोड रुपैयाँ भुक्तानी नपाएपछि सडक आन्दोलन सुरु गरेका छन्। जिल्लाका विभिन्न निजी डेरीहरूले ३ करोड र अरू डीडीसीबाट भुक्तानी हुन बाँकी छ। भुक्तानी नपाएपछि सोमबार प्रमुख जिल्ला अधिकारीलाई ज्ञापनपत्र बुझाइएको दुग्ध उत्पादक सहकारी संघ रौतहटका अध्यक्ष कृष्णप्रसाद अधिकारीले बताएका छन्। किसानले उत्पादन गरेको दुध विभिन्न सहकारी संस्थामार्फत संकलन गरी हेटौंडा दुग्ध वितरण आयोजना र निजी दुग्ध व्यवसायीहरूलाई बिक्री वितरण गर्दै आइरहेकोमा विगत ६ महिनादेखिको दूधको भुक्तानी रोक्ने, सरकारले तोकेको भन्दा कम मूल्य तोक्ने, नियमित रूपमा दूध खरिद नगर्ने किसानको गुनासो छ। जिल्ला दुग्ध उत्पादक सहकारी संघले विभिन्न सरोकारवाला निकायसँग छलफल गरी केन्द्रीय दूध सहकारी संघ नेपालले दुग्ध उत्पादक किसानहरूले दूध बिक्री गरेवापत पाउनुपर्ने रकम भुक्तानी लगायतका विषयमा सरकारसँग गत मंसिर २६ गते सम्झौता गरेको थियो। रौतहट जिल्लामा मात्र दैनिक ३० हजार लिटर दूध उत्पादन हुने गरेको छ। दुग्ध उत्पादक सहकारी संघ रौतहटले सरकारको ध्यानाकर्षण गराउँदै सम्झौता कार्यान्वयन गर्न माग गरेको छ।"
बुटवलमा मंगलबार सार्वजनिक बिदा,"बुटवल : मगर दिवसका अवसरमा बुटवल उपमहानगरपालिकाले मंगलबार सार्वजनिक बिदा दिएको छ। सोमबार बसेको कार्यपालिकाको बैठकले स्थानीय सार्वजनिक बिदा दिने निर्णय गरेको निमित्त प्रमुख प्रशासकीय अधिकृत मित्रमणि खनालले जानकारी दिए। बुटवल उपमहानगरपालिका मातहतका सबै कार्यालय, बैंक तथा वित्तीय संघसंस्था, शैक्षिक संस्थाहरूलाई सार्वजनिक बिदा दिइएको उपमहानगरपालिकाले जनाएको छ।"
एन्फाको वार्षिक कार्यक्रमसहित बजेट अनुमोदन,काठमाडौं : अखिल नेपाल फुटबल संघ (एन्फा)ले चालू आर्थिक वर्षको वार्षिक कार्यक्रमसहित बजेट अनुमोदन गरेको छ। विवादकाबीच सोमबार काठमाडौंमा बसेको एन्फाको वार्षिक साधारणसभाले वार्षिक कार्यक्रमसहित बजेट अनुमोदन गरेको एन्फाका प्रवक्ता सुरेश शाहले जानकारी दिए। साधारणसभाले फुटबलको सन् २०२४ को वार्षिक क्यालेन्डरसमेत पारित गरेको उनले बताए । बैठकमा एन्फाको १ सय ५ प्रतिनिधिमध्ये ७४ जना साधारणसभामा उपस्थित रहेको उनले बताए। उनले केही सदस्यको विवाद रहेपनि सर्वसम्मतले वार्षिक कार्यक्रम पारित गरेको बताए। एन्फाको केन्द्रीय कार्यसमितिमा निर्णय नभएका कुराहरू पनि साधारणसभाको एजेण्डा बनाइएको भन्दै केही सदस्यहरूले साधारणसभा बहिष्कार गरेका थिए।
झापामा ट्याक्टरको ठक्करबाट मोटरसाइकल चालकको मृत्यु,झापा : झापामा ट्याक्टरको ठक्करबाट मोटरसाइकल चालकको मृत्यु भएको छ। मृत्यु हुनेमा कनकाई नगरपालिका८ निवासी अन्दाजी ४५ वर्षीय सागर मिश्र रहेको जिल्ला प्रहरी कार्यालय झापाले जनाएको छ। प्रहरीका अनुसार सोमबार साँझ साढे ६ बजेको समयमा कनकाई ८ खाडीबस्तीस्थित घैलाडुब्बाबाट लक्ष्मीपुर तर्फ जाँदै गरेको मे १ त ११५१ नम्बरको ट्याक्टरले विपरीत दिशा तर्फ जाँदै गरेको प्रदेश १०१०१३ प २५१३ नम्बरको मोटरसाइकललाई ठक्कर दिएको थियो। दुर्घटनामा गम्भीर घाइते भएका मोटरसाइकल चालक मिश्रलाई बीएण्डसी अस्पताल बिर्तामोड पुर्याएलगतै चिकित्सकले मृत घोषित गरेका थिए। यता इलाका प्रहरी कार्यालय घैलाडुब्बाले दुवै सवारी साधनसहित ट्याक्टर चालक बिर्तामोड नगरपालिका४ निवासी ५७ वर्षीय कृष्णप्रसाद सुवेदीलाई नियन्त्रणमा लिएको छ।
शीतगंगामा सार्वजनिक बिदा,अर्घाखाँची : शीतगंगा नगरपालिकाले मगर दिवसका अवसरमा सार्वजनिक बिदा दिएको छ। ४२ औँ मगर दिवसका अवसरमा पालिकाभर मंगलबार सार्वजनिक बिदा दिइएको हो। मगर समुदायले देशभरमै बिदा मागिरहेका बेला शीतगंगा नगरपालिकाले भने उनीहरूको माग सम्बोधन गर्दै बिदा दिएको छ। शीतगंगामा मगर समुदायको बाहुल्यता रहेको छ।
लघुवित्त पीडित संसद भवन प्रवेश गरेको घटनामा छानबिन गर्न एसएसपी नेतृत्वमा समिति गठन,"काठमाडौं : निषेधित क्षेत्र तोडेर लघुवित्त पीडितहरू संसद भवन प्रवेश गरेको घटनामा अनुसन्धान गर्न प्रहरीले छानबिन समिति गठन गरेको छ । नेपाल प्रहरीका प्रवक्ता भिमप्रसाद ढकालका अनुसार काठमाडौं उपत्यका प्रहरी कार्यालयले एसएसपी दिनेशराज मैनालीको नेतृत्वमा तीन सदस्यीय छानबिन समिति गठन गरेको हो । समितिको सदस्यमा जिल्ला प्रहरी परिसर काठमाडौंका एसपी नवराज अधिकारी र काठमाडौं उपत्यका प्रहरी कार्यालयका डीएसपी छन् । प्रवक्ता ढकालले निषेधित क्षेत्रमा प्रदर्शन गर्न कसैलाई अनुमति नभएको बताउँदै घटनामा दोषी देखिएकाहरूमाथि कारवाही हुने बताए। उनले भने,' उच्च सुरक्षा क्षेत्रभित्र रहेको संसद भवनमा प्रदर्शनकारीले प्रवेश गर्नु दु:खद हो । केकसो भएको रहेछ छानबिन समितिले अनुसन्धान गर्छ । लापरवाही गर्नेमाथि कानुनी सजाय हुन्छ।' सोमबार दिउँसो नयाँ बानेश्वरस्थित संसद भवनमा बैठक सञ्चालन भइरहेका बेला लघुवित्त पीडितहरू भवन परिसरमा प्रवेश गरी नाराबाजी गरेका थिए । प्रदर्शनका क्रममा उनीहरूले सुतेर विरोध गरेका थिए। संसद भवनभित्रै प्रवेश गरेपछि प्रहरीले हस्तक्षेप गरेको थियो। सो क्रममा ४० जना बढि प्रदर्शनकारी पक्राउ परेका थिए। विभिन्न जिल्लाबाट पैदलै हिँडेर केहि दिनअघि काठमाडौं आएका उनीहरूले राजधानी केन्द्रित आन्दोलन जारी राखेका छन्।"
भारतीय गायक पंकज उदासको निधन,काठमाडौं : भारतीय गजल गायक पंकज उदासको निधन भएको छ। लामो समयदेखि बिरामी रहेका उनको ७२ वर्षको उमेरमा सोमबार निधन भएको हो। गायक उदासलाई १० दिनअघि मुम्बईस्थित एक अस्पतालमा भर्ना गरिएको थियो। उनलाई आज ११ बजे मृत घोषणा गरिएको उनका म्यानेजर वैभव पट्टेलले जानकारी दिए। संजय दत्त अभिनित 'नाम' फिल्मबाट उनी 'चिठी आई है'बाट पर्दामा आएका थिए। पंकज उदासले 'अधुरो लाग्यो अपुरो लाग्यो' नेपाली गीत गाएका थिए। सम्भुजीत बास्कोटाले संगीत गरेको उक्त गीतमा पंकज उदास कविता कृष्णमूर्तिको स्वर दिएका थिए। गायक उदासलाई सन् २००६ मा भारतको प्रतिष्ठित पद्मश्री अवार्डबाट सम्मान गरिएको थियो। गुजरातमा जन्मिएका उनी तीन भाइमध्ये कान्छो थिए।
प्रहरीको गोली लागेर मृत्यु भएका साहको परिवारलाई १० लाख दिने सरकारको निर्णय,काठमाडौं : सर्लाहीको बरहथवामा प्रदर्शनको क्रममा मृत्यु भएका जयशंकर साहको परिवारलाई सरकारले १० लाख राहत उपलब्ध गराउने निर्णय गरेको छ। सोमबार बसेको मन्त्रिपरिषद् बैठकले साहका परिवारलाई १० लाख राहत उपलब्ध गराउने निर्णय गरेको सञ्चार तथा सूचना प्रविधिमन्त्री रेखा शर्माले बताइन्। गत पुस २० गते प्राथमिक स्वास्थ्य केन्द्रको विषयमा प्रहरी र प्रदर्शनकारीबीच झडप हुँदा प्रहरीको गोली लागेर साहको मृत्यु भएको थियो।
तिलोत्तमामा मंगलबार सार्वजनिक बिदा,बुटवल : तिलोत्तमा नगरपालिकाले मंगलबार सार्वजनिक दिने निर्णय गरेको छ। सोमबार बसेको कार्यपालिकाको बैठकले मगर दिवसका अवसरमा सार्वजनिक बिदा दिने निर्णय गरेको हो। मंगलबार ४२ औं राष्ट्रिय मगर एकता दिवसका अवसरमा देशका विभिन्न स्थानमा मगर समुदायले विविध कार्यक्रम गरेर मनाउँदै छन्।
बीवाईडीले ल्यायो 'नेपाली अब यूरो कपमा स्किमको योजना,काठमाडौं : युईएफए युरो २०२४ को आधिकारिक इमोबिलिटी पार्टनर बीवाईडीले 'नेपाली अब यूरो कपमा स्किमको योजना ल्याएको छ। नेपालका लागि बीवाईडी अटो इन्ड्रस्टीको अधिकृत वितरक साइमेक्स इंक प्रालिले युईएफए युरो २०२४ को अवसर पारेर 'नेपाली अब यूरो कपमा स्किम' ल्याएको हो। बीवाइडी युईएफए युरो २०२४ को अधिकृत  पार्टनर भएकाले यस स्किमले बीवाईडीका फुटबल प्रेमी ग्राहकहरुलाई जर्मनीमा गई प्रत्यक्ष युईएफए युरो २०२४ का रोमान्चक खेलहरु हेर्ने मौका दिनेछ। युईएफए युरो २०२४ जुन १४ देखि जुलाई १४ सम्म जर्मनीका १० विश्वप्रसिद्ध स्टेडियमहरूमा आयोजना गरिदैछ।  (    ) र न्यु इनर्जी भेहिकलको विश्वमै प्रमुख निर्माता बीवाईडी बीचको यो सम्झौता च्याम्पियनसिपको इतिहासमा पहिलोपटक भएको महत्वपूर्ण साझेदारी सम्झौता हो। नविन प्रयोग र आविष्कारका साथ आफ्ना ग्राहकवर्गको सन्तुष्टिमा सदैव प्रतिवद्ध साइमेक्स इंक प्रालिका अनुसार ११ भाग्यशाली विजेताहरुले युईएफए युरो २०२४ मा आफैँ उपस्थित भई फुटबल खेलको प्रत्यक्ष रूपमा मनोरन्जन लिने अवसर पाउनेछन्। यस स्किमद्वारा आफ्ना प्रिय ग्राहकहरूलाई फुटबलको यो प्रतिष्ठित महोत्सवको प्रत्यक्ष अनुभव गर्ने एक अविस्मरणीय अनुभव प्रदान गर्ने लक्ष्य बीवाईडीले राखेको छ। साइमेक्स इंक प्रालिले विद्युतीय सवारीसाधनको क्षेत्रमा उत्कृष्टता र नवीनतालाई प्रेरित गर्दै आफ्ना ग्राहकहरुलाई अविस्मरणीय अनुभव प्रदान गर्न सदैव प्रतिबद्ध रहेको छ। तसर्थ 'युईएफए युरो २०२४ स्किम'ले पनि कम्पनीको ग्राहकवर्गको सन्तुष्टिप्रतिको समर्पण र फुटबल खेल प्रतिको मोह दर्साउँछ।
बालकुमारी घटनासम्बन्धी प्रतिवेदनको अध्ययन गर्ने जिम्मा कानुन र ऊर्जामन्त्रीलाई दिने सरकारको निर्णय,काठमाडौं : बालकुमारी घटनासम्बन्धी प्रतिवेदनको अध्ययन गर्ने जिम्मा दुई मन्त्रीलाई दिइएको छ। सोमबार बसेको मन्त्रिपरिषद् बैठकले कानुनमन्त्री धनराज गुरुङ र ऊर्जामन्त्री शक्तिबहादुर बस्नेतलाई फागुन २० गतेभित्र सरकारलाई सिफारिस गर्नेगरी अध्ययनको जिम्मा दिइएको सञ्चार तथा सूचना प्रविधिमन्त्री रेखा शर्माले बताइन्। पूर्वन्यायाधीश शेखरप्रसाद पौडेल अध्यक्ष तथा पूर्वअतिरिक्त प्रहरी महानिरीक्षक अरुणकुमार बिसी र गृह मन्त्रालयका सहसचिव नारायणप्रसाद भट्टराई सदस्य रहेको जाँझबुझ आयोगले गृहमन्त्री नारायणकाजी श्रेष्ठलाई प्रतिवेदन बुझाएको थियो। प्रतिवेदनमा भौतिक पूर्वाधार तथा यातायातमन्त्री प्रकाश ज्वालाका कारण घटना घटेको उल्लेख छ। आयोगले मन्त्री ज्वालालाई दोषी देखाएपछि प्रमुख प्रतिपक्षी दल नेकपा एमालेले मन्त्री ज्वालाको राजीनामा माग गर्दै आएको छ। राजीनामा नआएसम्म एमालेले निरन्तर संसद अवरोध गर्दै आएको छ। यस सम्बन्धमा सरकारले फागुन १८ गते जवाफ दिने सहमति सोमबार भएको थियो। कोरियन भाषाको परीक्षा फारम भर्ने विषयमा प्रदर्शनमा हुँदा बालकुमारी दुई जना युवकको मृत्यु भएको थियो।
किसानलाई दूधको भुक्तानी दिन प्रधानमन्त्रीको निर्देशन,"काठमाडौं : दूग्ध विकास संस्थानले दूध खरिद गरेवापत किसानहरूलाई दिनुपर्ने भुक्तानी तुरून्त दिन प्रधानमन्त्रीले निर्देशन दिए। सोमबार दिउँसो प्रधानमन्त्री तथा मन्त्रिपरिषदको कार्यालय सिंहदरबारमा अर्थमन्त्री डा प्रकाशशरण महत, कृषिमन्त्री डा बेदुराम भुसाल र नेपाल सरकारका मुख्यसचिव डा बैकुण्ठ अर्याललाई बोलाएर दूग्ध किसानहरूको दूधको भुक्तानी तुरून्तै दिन प्रधानमन्त्रीले निर्देशन दिएका हुन्। प्रधानमन्त्रीले निजी क्षेत्रबाट किसानहरूले पाउनुपर्ने भुक्तानी तुरून्त असुली गर्न र भुक्तानी नदिए कारबाहीको प्रक्रिया अगाडि बढाउन निर्देशन दिए। 'किसानहरूले महिनौंसम्म दूधको भुक्तानी नपाउनुको कारण के हो? यसलाई गम्भीरतापूर्वक लिनुस्। निजी क्षेत्रबाट किसानहरूलाई भुक्तानी दिनुपर्ने रकमका लागि तत्काल सहजीकरण गर्नुस्,' प्रधानमन्त्री दाहालले भने।"
"हामीलाई कानुनले बाँधेको हुन्छ, चाहेर पनि आजको भोलि फैसला गर्न सक्दैनौं : प्रधानन्यायाधीश श्रेष्ठ","हेटौंडा : सर्वच्च अदालतका प्रधानन्यायाधीश विश्वम्भर प्रसाद श्रेष्ठले कानुनले बाँधेका कारण अदालतको सेवा प्रवाहमा केही ढिलाई हुने गरेको बताएका छन्। हेटौंडा२ स्थित जिल्ला अदालत मकवानपुरको नवनिर्मित भवनको सोमबार उद्घाटन गर्दै उनले भने, अदालतको काम कारबाही अलि ढिलै हुन्छ। चाहेर पनि आजको भोलि फैसला गर्न सक्दैनौं। हामीलाई कानुनले बाँधेको हुन्छ। धेरै कार्यविधि पुरा गर्नुपर्ने भएकाले काहिलेकाहीँ न्याय सम्पादनमा ढिलाइ हुने गरेको उनको भनाइ छ। कुनै नागरिकको सम्पत्तिमा जबर्जस्ती गर्न संविधानले रोक लगाउँछ, धेरै कानुन र कार्यविधि हेरेर काम गर्नुपर्छ। सबैको चहाना र हाम्रो पनि चहाना छिटो छरितो न्याय होस् भन्ने हो,' उनले भने। सर्वोच्च अदालतमा केही न्यायाधीश थपिएको र महिनामा ३४ वटा इजलास विकास निर्माणसम्बन्धि मुद्दा हेर्नेगरी मिलाइएको श्रेष्ठले बताए। सरकारले बाटो बनाउँछ, अदालतले स्टे अडरमार्फत् काम रोक्दिन्छ। विकास निर्माणका महत्वपूर्ण काममा हाम्रो गम्भीर चासो छ,' उनले भने, राजश्वको मुद्दा, विकास निर्माणका मुद्दा सर्वोच्च अदालतमा छन् भने त्यसलाई विषेश मुद्दा ब्यवस्थापन पद्दतिमार्फत् छिटो न्याय सम्पादनको काम गर्ने प्रयत्न भइरहेको छ।' स्थानीय तहका न्यायिक समितिले गरेको न्यायिक कारबाहीका कारण जिल्ला अदालतमा मुद्दाको चाप कम भएको र संविधानले भनेबमोजिम गाउँघरमै अदालतको सेवा प्रवाह भइरहेको उनको भनाइ छ। आफू प्रधानन्यायाधीश भएपछि निष्पक्ष र छिटो छरितो न्याय सम्पादनलाई प्राथमिकता दिएर काम गरिरहे उनलेको बताए।"
भूकम्पबाट क्षतिग्रस्त जाजरकोट र रुकुम पश्चिमका पालिका संकटग्रस्त क्षेत्र घोषणा,काठमाडौं : सरकारले भूकम्पबाट क्षतिग्रस्त जाजरकोट र रुकुम पश्चिमका पालिकाहरूलाई विपद् संकटग्रस्त क्षेत्र घोषणा गर्ने निर्णय गरेको छ। सोमबार बसेको मन्त्रिपरिषद् बैठकले गत कात्तिक १७ गतेको भूकम्पबाट प्रभावित पालिकालाई संकटग्रस्त क्षेत्र घोषणा गर्ने निर्णय भएको सञ्चार तथा सूचना प्रविधि मन्त्री रेखा शर्माले बताइन्। त्यस्तै सरकारले सुनको अवैध पैठारी तस्करी नियन्त्रणसम्बन्धी जाँचबुझ आयोगको म्याद फागुन १६ गतेदेखि फागुन मसान्तसम्म म्याद थप गर्ने निर्णयसमेत गरेको छ। त्यस्तै चितवन भरतपुर महानगरकी प्रमुख रेनु दाहाललाई प्रदान गर्ने अन्तर्राष्ट्रिय मेयर अवार्ड ग्रहण गर्न स्वीकृति दिने निर्णय पनि सरकारले गरेको मन्त्री शर्माले बताइन्।
"विराटनगरमा राष्ट्रिय क्रिकेट प्रतियोगिता हुँदै, १० टिम सहभागी हुने","विराटनगर : कोशी प्रदेशको राजधानी विराटनगरमा अबको एक सातापछि प्रदेशस्तरीय राष्ट्रिय क्रिकेट प्रतियोगिता हुँदैछ। क्रिकेट संघ मोरङको आयोजनामा कोशी प्रदेश ट्रफी नेशनल टी२० च्याम्पियनसिप हुने भएको हो। संघले सोमबार विराटनगरमा पत्रकार सम्मेलन गरेर आगामी फागुन २२ गतेदेखि चैत ३ गतेसम्म चल्ने प्रतियोगिताको तयारी थालिएको जनाएको छ। प्रतियोगितामा राष्ट्रिय खेलाडी सम्मिलित विभागीय र प्रदेशस्तरीय गरेर १० वटा टिमको सहभागिता रहने छ। क्रिकेट संघ मोरङका अध्यक्ष मोहम्मद साद कुरैसीले विराटनगरको बैजनाथपुरस्थित गिरिजाप्रसाद कोइराला क्रिकेट रंगशालामा हुने प्रतियोगितामा ३ विभागीय र ७ वटा प्रदेशस्तरीय टिमको सहभागिता रहने जानकारी दिए। उनका अनुसार त्रिभुवन आर्मी क्लब, नेपाल पुलिस क्लब, सशस्त्र प्रहरी बल तथा कोशी, मधेस, बागमती, गण्डकी, लुम्बिनी, कर्णाली र सुदूरपश्चिम प्रदेश प्रतियोगितामा सहभागी हुने छन्। कुरैसीले समूह कमा त्रिभुवन आर्मी, सशस्त्र प्रहरी, कोशी, मधेस र कर्णाली प्रदेश तथा समूह खमा नेपाल पुलिससहित बागमती, गण्डकी, लुम्बिनी र सुदूरपश्चिमलाई समेटिएको बताए। उनका अनुसार दैनिक २ वटा खेलहरु हुने छन्। पहिलो खेल बिहान १० र दोस्रो दिउँसो २ बजेबाट हुने अध्यक्ष कुरैसीको भनाइ छ। विजेता टिमले ट्रफीसहित ५ लाख नगद पुरस्कार पाउने जानकारी उनले दिए। उद्घाटन खेलमा कर्णाली प्रदेश र कोशी प्रदेशबीच प्रतिस्पर्धा हुने छ। पहिलो खेलमा गृह प्रदेशले कर्णालीको चुनौती सामना गर्ने कुरैसीको भनाइ छ।"
"महिला क्रिकेटतर्फ १९ जना अनुबन्ध, ५० हजारसम्म तलब पाउने","काठमाडौं : नेपाल क्रिकेट संघ (क्यान)ले क्रिकेट खेलाडीहरूको ग्रेड छुट्याएको छ। क्यानले पुरुषतर्फ ३० जना र महिलातर्फ १९ जना खेलाडीको ग्रेड छुट्याएको हो। ए, बी, सी, डी र इमर्जिङ क्याटोगरी गरी पाँच वर्गमा छुट्याइएको महिला खेलाडीहरूको तलब पनि ५० हजार पुर्याइएको छ। एमा पर्ने महिला खेलाडीको मासिक तलब मूल्य ५० हजार हुने क्यानका सचिव पारस खड्काले जानकारी दिएका छन्। बीका खेलाडीलाई ३५ हजार, सीका खेलाडीलाई ३० हजार, डीका खेलाडीलाई २५ हजार र इमर्जिङ क्याटोगरीलाई २० हजार मासिक तलब तोकिएको हो। ए महिला टोलीका कप्तान इन्दु बर्मा, रुबिना क्षेत्री र सीता राना मगर छन् भने बीमा कविता कुँवर छिन्। त्यस्तै सीमा पुजा महतो र अश्मिना कर्माचार्य छन् भने डीमा अप्सरी बेगम, कविता जोशी, संगिता राई, काजोल श्रेष्ठ र बिन्दु रावल छन्। इमर्जिङ क्याटोगरीमा सोनी पाख्रिन, खुसी डंगोल, ज्योत्सनिका मरासिनी, कन्चन श्रेष्ठ, रुबि पोदार, सृस्टि जैसी, सम्झना कुमारी खड्का र सना प्रविन छन्।"
प्रदर्शनकारीहरू निषेधित क्षेत्र तोडेर संसद भवन परिसरमा प्रवेश गरेपछि (भिडियो),काठमाडौं : नयाँ बानेश्वरमा निषेधित क्षेत्र तोड्ने प्रदर्शनकारीहरू पक्राउ परेका छन्। निषेधित क्षेत्र तोडेर संसद भवन प्रवेश गर्ने ४० जना बढी पक्राउ परेको प्रहरीले जानकारी दिएको छ। लघुवित्त तथा वित्तीय शोषणविरुद्ध काठमाडौं केन्द्रित आन्दोलन गरिरहेका उनीहरूले निषेधित क्षेत्र तोडेर काठमाडौंको बानेश्वरस्थित संसद भवन प्रवेश गरेका थिए। प्रदर्शनका क्रममा उनीहरूले सुतेर विरोध गरेका थिए। संसद भवनभित्रै प्रवेश गरेपछि प्रहरीले हस्तक्षेप गरेको थियो। भिडियो:
"इलाम२ उपनिर्वाचनको कार्यतालिका सार्वजनिक, चैत २४ गते उम्मेदवारी दर्ता",काठमाडौं : निर्वाचन आयोगले इलाम२ र बझाङ१(१)को उपनिर्वाचनको कार्यतालिका सार्वजनिक गरेको छ। निर्वाचन कार्यतालिकाअनुसार चैत २४ गते उम्मेदवारी दर्ता हुने आयोगले जनाएको छ। आयोगले सो क्षेत्रका लागि वैशाख १५ गते उपनिर्वाचन गर्ने निर्णय गरेको थियो। उपनिर्वाचन तयारीका लागि फागुन १६ गतेदेखि मतदाता नामावली अद्यावधिक कार्यक्रम सञ्चालन गरी चैत २२ गते अन्तिम मतदाता नामावली प्रकाशन गरिनेछ। त्यस्तै उपनिर्वाचनमा भाग लिन चाहने राजनीतिक दलले फागुन २४ गते देखि ३० गतेसम्म दल दर्ता गर्ने समय छुट्याएको छ। चैत २२ गते मुख्य निर्वाचन अधिकृतको नियुक्ति र सोही दिन मुख्य निर्वाचन अधिकृतको कार्यालय स्थापना गरी चैत २४ गतेदेखि २७ गतेसम्म निर्वाचन अधिकृतको कार्यालयमा निर्वाचन कार्यक्रम सञ्चालन हुने आयोगले जनाएको छ। त्यस्तै चैत २४ गते उम्मेदवारको मनोनयन दर्ता र चैत २७ गते उम्मेदवारको अन्तिम नामावली प्रकाशन गरी निर्वाचन चिन्ह वितरण गरिने आयोगले जनाएको छ। त्यस्तै चैत २८ गतेदेखि वैशाख १२ गतेसम्म प्रचारप्रसारको अवधि रहने र वैशाख १५ गते विहान ७ बजेदेखि बेलुका ५ बजेसम्म सम्बन्धित मतदान केन्द्रमा मतदान हुने आयोगका सहायक प्रवक्ता डा थानेश्वर भुसालले जानकारी दिए।
मुलुकको अर्थतन्त्र लयमा फर्किन थालेपनि चुनौतिमुक्त हुन सकेको छैन : अर्थमन्त्री,"काठमाडौं : आर्थिक वर्ष २०८१०८२ को बजेटका सिद्धान्त र प्राथमिकता प्रतिनिधिसभा बैठकमा प्रस्तुत भएको छ। अर्थमन्त्री डाप्रकाशशरण महतले बैठकमा बजेटका सिद्धान्त र प्राथमिकतामाथि छलफल गरियोस् भनी प्रस्ताव पेश गरेका हुन्। उनले बजेटको सिद्धान्त र प्राथमिकता प्रस्तुत गर्दै मुलुकको अर्थतन्त्र क्रमश सकारात्मक दिशातर्फ उन्मुख भइरहेको दावी गरे । अर्थमन्त्री महतले विद्युत उत्पादनमा र पर्यटन आवागमन संख्यामा वृद्धि हुनुको साथै विदेशी लगानी बढ्नुले अर्थतन्त्रमा सकारात्मक योगदान पुगेको बताए। बैंकिङ क्षेत्रमा पर्याप्त तरलता,ब्याजदर एकल बिन्दुतिर झर्ने क्रममा रहेको र निक्षेप कर्जा प्रवाहमा क्रमश वृद्धि भएको उनको भनाइ छ। घर जग्गा कारोबार र पुँजीबजार सुधार उन्मुख भइरहेको उनको भनाइ छ। राजश्व संकलन लक्ष्यअनुसार नभएपनि वृद्धिदर करिब १० प्रतिशत रहेको र आउने दिनमा थप वृद्धि हुने विश्वास व्यक्त गरे। मन्त्री महतले मुलुकको अर्थतन्त्र लयमा फर्किन थालेपनि बाह्य र आन्तरिक समस्याका कारण चुनौतिमुक्त हुन नसकेको उल्लेख गरे।"
ग्यारेजमा भएको विष्फोटका घाइतेमध्ये सञ्चालकको मृत्यु (अपडेट),"सिमरा : निजगढस्थित गाडी मर्मत गर्ने (कारखाना) ग्यारेजमा सोमबार विष्फोट हुँदा घाईते भएका पाँच जनामध्ये एकको मृत्यु भएको छ। मृत्यु हुनेमा ग्यारेज सञ्चालक ४५ वर्षीय रेशम मगर रहेका छन्। निजगढ नगरपालिका७ स्थित रोहित वर्कशपका सञ्चालक मगर विष्फोटमा परी गम्भीर घाइते भएका थिए। मगरको उपचारका क्रममा मृत्यु भएको बाराका प्रहरी प्रवक्ता दधिराम न्यौपानेले जानकारी दिए। घटनामा दुई भारतीय नागरिकसहित अन्य चार जना घाइते भएका छन्। घाइतेमध्ये तीन जनाको अवस्था गम्भीर रहेको छ। उनीहरूको शरीरको भाग क्षतविक्षत भएको छ भने पूर्णरुपमा जलेको प्रत्यक्षदर्शीले बताएका छन्। घाइते हुनेमा भारत घर भएका २० वर्षीय अरविन साह, ३५ वर्षीय राकेश जैसवाल, ठेगाना नखुलेका २० वर्षीय रितु रजत र निजगढ नगरपालिका ५ का ४५ वर्षीय सूर्यबहादुर थापा रहेका छन्। घाइतेमध्ये थापाको अवस्था सामान्य छ। थापाको कलैया र अन्यको वीरगन्जमा उपचार भइरहेको छ। विष्फोट भएको उक्त वस्तु के हो भन्ने खुल्न सकेको छैन। प्रहरी प्रवक्ता न्यौपानेले लेथमा फलाम काट्ने क्रममा विष्फोट भएको भन्ने प्रारम्भिक जानकारी आएको र घटनाबारे थप अनुसन्धान भइरहेको बताए। घटनाको अनुसन्धानका लागि इलाका प्रहरी कार्यालय निजगढ र जिल्ला प्रहरी कार्यालयबाट प्रहरी टोली खटिएको छ। प्रहरीले उक्त क्षेत्रलाई नियन्त्रणमा लिएर अनुसन्धान गरिरहेको प्रवक्ता न्यौपानेले जानकारी दिए।"
फागुन १७ देखि नेपाल मेडिकल तथा ल्याब एक्सपो हुँदै,"काठमाडौं : एसडी प्रोमो मिडियाले ईईपीसी भारत र केमसान नेपालसँगको सहकार्यमा सातौँ नेपाल मेडिकल तथा ल्याब एक्सपो गर्ने भएको छ। एक्सपो यहि फागुन १७ देखि १९ गतेसम्म भृकुटीमण्डपमा संचालन हुने आयोजक पक्षले जनाएको छ। प्रत्रकार सम्मेलनमा एसडी प्रोमो मिडियाका प्रोजेक्ट प्रमुख अनुरोध परासरले नेपालको स्वास्थ्य क्षेत्रमा योगदान दिने उद्देश्यले नेपाल मेडिकल एण्ड ल्याब एक्सपो आयोजना हुन लागेको जानकारी दिए। उनले एक्स्पोमा सबैभन्दा ठूलो बिटुबि मेडिकल,डाइग्नोस्टिक,ल्याबरेटोरी तथा विश्लेषणात्मक समाधानहरूको प्रदर्शनी हुन लागेको बताए। उनका अनुसार प्रदर्शनीले विभिन्न मूल्यका नवीन प्रयोगहरू तथा विविध उत्पादनहरू देखाउनेछ। एक्सपोले साना तथा ठूला कम्पनीहरूलाई एक अर्कासँग परिचय तथा सम्बन्ध बढाउदै आफ्ना सृजनाहरू परिचित गराउने सुनौलो अवसर दिने उनले दावी गरे। कार्यक्रममा बोल्दै केमसान नेपालका अध्यक्ष भक्त बहादुर हमालले स्वास्थ्य क्षेत्रमा हरेक वर्ष नयाँ आविष्कार हुने भएकाले ती कुरा अस्पतालसम्म पुर्याउने उद्देश्यले एक्स्पो हुन लागेको बताए। उनले यस प्रदर्शनीबाट नयाँ कम्पनीहरूका लागि स्थापित संस्था तथा ब्रान्डसँग परिचय तथा चिनजानका लागि महत्त्वपूर्ण अवसर हुने बताएका जिकिर गरे। उनले प्रदर्शनीमा नेपाल र भारतसहित विभिन्न ८ देशका उत्पादकले आफ्ना ८०० बढी ब्राण्ड र १००० बढी उत्पादन प्रदर्शनीमा राखिने बताए । प्रदर्शनीमा अस्पतालहरूका प्रमुख ,डाक्टरहरू, रोग विशेषज्ञहरू, सर्जिकल, निदान र अनुसन्धान प्रयोगशालाका विज्ञ, वैज्ञानिक, डिलर, वितरक , आयातकर्ता,खुद्रा विक्रेता र अन्य खरिददार समूहहरूका लागि मुख्य आकर्षण हुने हमालको भनाइ छ।"
अमेरिकी दूतावासले गर्यो हिपहप मेला,"काठमाडौं : अमेरिकी दूतावासले नेपाल हिप हप फाउन्डेसनसँगको सहकार्यमा शनिबार अन्नपूर्ण प्याभिलियन काठमाडौंमा हिप हप मेला खुलौं बुलौं आयोजना गरेको छ। कार्यक्रममा नेपाल र अमेरिकाका हिप हप कलाकार तथा संगीतकारहरूको प्रस्तुति रहेको थियो। अमेरिकी कलाकार सब्सट्यान्शियल, डीजे फ्लेग, सान्ना लिम, माजी मुटाफा लगायत नेपाली कलाकारहरू लाउरे, ब्याड कम्पनी, प्रोफेसर ट्रिक्स, भ्योमा, किरण नेपाली (कुटुम्ब), अमाजुमी लगायतले मञ्चमा आफ्नो प्रस्तुति पस्केका थिए। कार्यक्रममा नृत्य, संगीत, स्पोकन वर्ड र भिजुअल आर्ट प्रदर्शनीसहित विभिन्न कलात्मक अभिव्यक्तिहरू प्रस्तुत गरिएका थिए। उक्त कन्सर्टले मनोरञ्जनका साथै सामाजिक परिवर्तन र सक्रियताका लागि हिपहपले एक उपकरणको रूपमा भूमिका निर्वाह गर्दै अन्तरदेशीय सांस्कृतिक समझ र संवादलाई बढावा दिन खोजेको दूतावासले जनाएको छ। हिपहपको जन्म भएको ५०औँ वार्षिकोत्सवका अवसरमा अमेरिकी दूतावासले द आर्ट्स इन्भ्वाय हिपहप प्रोग्राम २०२४ का लागि चार अमेरिकी कलाकारलाई काठमाडौं ल्याएको थियो। कार्यक्रममा अमेरिकी कलाकारहरूले नेपाली र्यापर, डान्सर र निर्माताहरूसँग सहकार्य गर्नेछन्। र्याप, उत्पादन र नृत्यमा प्राविधिक सीपहरू प्रदान गर्न विभिन्न कार्यशाला र छलफलहरू पनि सञ्चालन गरिनेछ।"
नेकपा एसले बोलायो दस्ताबेज मस्यौदा समितिको बैठक,काठमाडौं : नेकपा एकीकृत समाजवादीले पार्टीको महाधिवेशनको दस्तावेश मस्यौदा गर्न दस्ताबेज मस्यौदा समितिको बैठक आह्वान गरेको छ । पार्टी कार्यालय आलोकनगरमा सोमबार बसेको समाजवादीको सचिवालय बैठकले मंगलबार र बुधबार दस्ताबेज मस्यौदा समितिको बैठक आह्वान गर्ने निर्णय गरेको हो । बैठकमा पार्टीको दस्तावेश मस्यौदाका साथै राजनीतिक विषयहरूमा पनि छलफल गर्ने निर्णय गरिएको प्रवक्ता जगन्नाथ खतिवडाले जानकारी दिए । त्यस्तै सोमबार नै बसेको समाजवादी मोर्चाको बैठकको निर्णयबारे जानकारी गराउँदै उनले चैत ३ गते काठमाडौंमा नेपाली विशेषताको समाजवाद नामक कार्यक्रम आयोजना गर्ने बताए। त्यस्तै समाजवादी मोर्चा नेपालको प्रकाशन गरिने उनले जानकारी दिए । मोर्चाले सबै वामपन्थी शक्तिलाई मोर्चामा आबद्ध हुन पत्राचार गर्ने निर्णय गरेको भन्दै उनले एमालेसँग पनि यस विषयमा छलफल गर्न सकिने जिकिर गरे। समाजवादीले आफ्ना पार्टीमा समाहित भएको बासु दुलालको नेतृत्वको स्वतन्त्र गणतान्त्रिक समाजवादी मोर्चालाई स्वागत गरेको छ ।
लघुवित्त पीडितको मागप्रति सरकार गम्भीर : अर्थमन्त्री,काठमाडौं : अर्थमन्त्री डा प्रकाशशरण महतले लघुवित्त पीडितको मागप्रति सरकार गम्भीर रहेको बताएका छन्। लघुवित्त र मिटरव्याज पीडितहरूले संसद भवन नयाँ बानेश्वरमा प्रदर्शन गरेपछि सञ्चारकर्मीसँग कुरा गर्दै अर्थमन्त्री महतले लघुवित्तलाई राष्ट्र बैंकमार्फत् नियमन गरिने भन्दै लघुवित्त पीडितको मागप्रति सरकार गम्भीर रहेको बताएका हुन्। उनले लघुवित्तको दुरुपयोग गर्नेलाई कानुनी कारवाहीको दायरामा ल्याइने र ऋण लिएकाहरूले पनि आफ्नो दायित्व पूरा गर्नुपर्ने धारणा राखे । संसदभित्र र संसद बाहिर पनि लघुवित्त पीडितको मागप्रति ध्यानाकर्षण भएको भन्दै मन्त्री महतले त्यसको समाधान गर्ने विकल्पमा सरकार गम्भीर रहेको बताए। हिजोको दिनमा सहकारी लघुवित्तमा अथाह ऋण प्रवाह गरेको र कोभिडका कारण ऋणीहरू थप समस्यामा परेको उनको भनाइ छ।
अर्थतन्त्र अझै जोखिममा निजी क्षेत्र,"काठमाडौं : निजी क्षेत्रका प्रतिनिधिमूलक संस्थाका अध्यक्षहरूले व्यावसायिक वातावरण निर्माण गर्न प्रधानमन्त्री पुष्पकमल दाहालसमक्ष आग्रह गरेका छन्। बाह्य क्षेत्र सुधार हुँदै गए पनि बजार चलायमान हुन नसक्दा अर्थतन्त्र अझै पनि जोखिममा रहेको तर्फ ध्यानाकर्षण गराउँदै उनीहरूले यस्तो अनुरोध गरेका हुन्। नेपाल उद्योग वाणिज्य महासंघका अध्यक्ष चन्द्रप्रसाद ढकाल, नेपाल उद्योग परिसंघका अध्यक्ष राजेशकुमार अग्रवाल र नेपाल चेम्बर अफ कमर्सका अध्यक्ष राजेन्द्र मल्लले प्रधानमन्त्रीसँगको भेटमा अर्थतन्त्र सुधार गर्न सरकार गम्भीर हुनुपर्ने धारणा राखेका हुन्। प्रधानमन्त्री दाहालले अर्थतन्त्रका बारे जानकारी लिन तीनै संस्थाका अध्यक्षलाई बोलाएका थिए। पछिल्लो समय न्यून मागका कारण औसतमा उद्योगहरू ४० प्रतिशतभन्दा कम क्षमतामा चलिरहेका छन्। कोभिडपछिको तीव्र विस्तार व्यवस्थापन गर्न नसक्दा अपनाइएका नीतिले भुक्तानी सन्तुलन र विदेशी विनिमय सञ्चितिमा उच्च सुधार भए पनि बजारमा कारोबार निक्कै सुस्ताएको छ। रेमिट्यान्स आप्रवाह र विदेशी मुद्राको सञ्चिति निक्कै बढी भए पनि मूलतः बजारमा माग नहुँदा व्यवसायी निराश छन् भने ठूलो रकम बैंक वित्तीय संस्थाहरूमा थन्किएको छ। मूलतः सरकार र अन्य नियामक निकायहरूको नीतिका कारण अर्थतन्त्रमा साना व्यवसायीबाट सुरु भएको समस्या बैंक वित्तीय संस्थामा पुगिसकेको छ। बैंक वित्तीय संस्थापछि यसको असर सरकारको राजस्वमा समेत परिरहेको तर्फ निजी क्षेत्रले सरकारको ध्यानाकर्षण गराएको हो। न्यून माग छ, निजी क्षेत्रलाई हेर्ने दृष्टिकोण प्रतिकूल छ र आयोजना निर्वाध रूपमा चलाउन सकिएको छैन, महासंघ अध्यक्ष ढकालले भेटका क्रममा भने, सरकार समस्या समाधानका लागि तप्पर हुनैपर्छ। उनले बजारमा माग बढाउन सरकारे पुँजीगत खर्च बढाउनुपर्ने, गाउँ र साना सहरहरूमा रकम प्रवाह हुने गरी पुनर्कर्जालगायतको कर्जा सुविधा विस्तार गर्नुपर्ने सुझाव प्रस्तुत गरेका थिए। अख्तियार, सतर्कता केन्द्रजस्ता निकायले निजी क्षेत्रलाई हेर्ने प्रावधान न्यायसंगत नभएको हुँदा प्रस्तावित विधेयकहरूबाट यसलाई हटाउनुपर्नेमा उनले जोड दिएका छन्। साथै व्यवसायीको सम्मानका लागि निजी क्षेत्रलाई पनि मर्यादाक्रममा समावेश गर्नुपर्ने माग अध्यक्ष ढकालको थियो। भेटका क्रममा परिसंघका अध्यक्ष अग्रवालले व्यवसायीहरूलाई निर्वाध काम गर्ने वातावरण हुनुपर्ने धारणा राख्नुभयो। भारतमा व्यावसायिक कसुरमा जेल जाने प्रावधान हटाएर जरिबाना बढाइएको छ, उनले भने, यहाँ भने व्यवसायीहरू आतंकित छन, यस्तो व्यवस्थामा सुधार आवश्यक छ। अध्यक्ष अग्रवालले पुँजीगत लाभकरमा लाग्दै आएको दोहोरो कर हटाउनुपर्ने, धेरै निकायले निजी क्षेत्रलाई हेर्ने व्यवस्थाको अन्त्य गर्नुपर्नेमा जोड दिँदैे ऋणको पुनर्संरचना र पुनर्तालिकीकरण पनि आवश्यक रहेको बताए। चेम्बर अध्यक्ष मल्लले घरजग्गा र सेयर कर्जामा रहेको जोखिम भारको व्यवस्थालाई एक सय प्रतिशतमा झार्नुपर्ने सुझाव दिए। अहिले १ सय २५ प्रतिशत जोखिम भार छ, उनले भने, यसलाई एक सय प्रतिशतमा घटाउन सके बजारमा कर्र्जाको माग बढ्छ। यसैगरी चालु पुँजी कर्जाको विषय बैंक र ऋणीले नै तय गर्न सक्ने गरी छुट दिइनुपर्ने उनको भनाइ थियो। सरकारबाट स्वीकृति लिएर काम सुरु गरेका आयोजनामा अनावश्यक अवरोध भइरहेकोले निर्वाध सञ्चालनका लागि सरकारले सहयोग प्रदान गर्नुपर्ने निजी क्षेत्रको भनाइ थियो। साथै निजी क्षेत्र लक्षित गतिविधिले समेत अर्थतन्त्रमा नकारात्मक प्रभाव पर्न जानेतर्प पनि सरकारको ध्यानाकर्षण गराएको थियो। भेटका क्रममा प्रधानमन्त्री दाहालले निजी क्षेत्रको सुझाव अनुरूप अर्थतन्त्र सुधारका लागि सरकारले पहल गर्ने बताए। साथै प्रधानमन्त्री दाहालले निजी क्षेत्र र सरकारी परियोजनाको काम समयमै सक्न सरकारले पहल गर्ने बताए।"
"राजेन्द्र महतोले त्यागे लोसपा, नयाँ अभियानको गरे घोषणा","काठमाडौं : लोकतान्त्रिक समाजवादी पार्टी (लोसपा) का वरिष्ठ नेता राजेन्द्र महतोले पार्टी परित्याग गरेका छन्। नेता महतले सोमबार काठमाडौंमा पत्रकार सम्मेलन गरी पार्टी परित्याग गरेको घोषणा गरेका हुन्। बहुराष्ट्रिय राज्य स्थापनाका लागि भन्दै राष्ट्रिय मुक्ति क्रान्ति अभियानको घोषणा समेत गरेका छन्। उनले अभियानमा आउन लोपसालाई पनि आह्वान गरेका छन् । बहुल राष्ट्रिय राज्य स्थापनार्थ राष्ट्रिय मुक्ति क्रान्तिको नाममा बृहत् प्रशिक्षण कार्यक्रमको समेत सुरुवात गरिएको उनले जानकारी दिए। पहिचानवादीहरू एकल आयामिक गोलचक्करमा फसेकै कारण विगत चार दशक अगाडि सुरु भएको पहिचानावादी आन्दोलन साशकीय षडयन्त्रको शिकार भइ अधुरो रहन गएको उनको भनाइ छ। उनले हिमाल, पहाड, तराईका अधिकार तथा पहिचानवादी उत्पीडित राष्ट्रियताहरू तथा देशमा सुशासन र समृद्धि चाहनेहरू सबै संयुक्त रुपमा एकताबद्ध भइ बहुल राष्ट्रिय राज्य निर्माणको निम्ति राष्ट्रिय मुक्ति क्रान्तिको आवश्यकता रहेको बताए । अहिले अभियानको मात्रै घोषणा गरिएको र पार्टीको रुप ग्रहण नगरेको उनको भनाइ छ । महतोले देशमा एकल राष्ट्रिय राज्यको चिन्तन र सोचबाट संविधान निर्माण र राज्यको संचालन भइरहेको कारणले नेपाल सवै नेपालीको लागि बन्न नसकेको तर्क गरे।"
बारामा गाडी मर्मत गर्ने ग्यारेजमा शंकास्पद वस्तु विष्फोट हुँदा पाँच घाइते,"सिमरा : बाराको निजगढस्थित गाडी मर्मत गर्ने (कारखाना) ग्यारेजमा सोमबार शंकास्पद वस्तु विष्फोट पाँच जना गम्भीर घाइते भएका छन्। निजगढ नगरपालिका७ स्थित रोहित वर्कशपमा विष्फोट हुँदा पाँच जना घाइते भएका हुन्। घाइतेमध्ये चार जनाको अवस्था गम्भीर रहेको छ। विष्फोटबाट उनीहरूको शरीरको भाग क्षतविक्षत अवस्थामा रहेको प्रत्यक्षदर्शीले बताएका छन्। घाइतेलाई निजगढस्थित सामुदायिक अस्पतालबाट थप उपचारका लागि वीरगन्ज लगिएको छ। गम्भीर घाइते हुनेमा निजगढ नगरपालिका७ का कारखाना सञ्चालक ४५ वर्षीय रेशम मगर, भारत घर भएका २० वर्षीय अरविन साह, ३५ वर्षीय राकेश जैसवाल, ठेगाना नखुलेका २० वर्षीय रितु रजत र निजगढ नगरपालिका५ का ४५ वर्षीय सूर्यबहादुर थापा रहेका छन्। घाइतेमध्ये थापाको अवस्था सामान्य छ। यता घाइते भएकामध्ये एक जनाको उपचारका क्रममा मृत्यु भएको भन्ने जानकारी आए पनि पुष्टि हुन बाँकी रहेको प्रहरीले जनाएको छ। जिल्ला प्रहरी कार्यालय प्रवक्ता दधिराम न्यौपानेले घाइतेमध्ये एक जनाको मृत्यु भएको जानकारी आए पनि पुष्टि हुन बाँकी रहेको बताए। विष्फोट भएको उक्त वस्तु के हो भन्ने खुल्न सकेको छैन। प्रहरी प्रवक्ता न्यौपानेले लेथमा फलाम काट्ने क्रममा विष्फोट भएको भन्ने प्रारम्भिक जानकारी आएको र घटनाबारे थप अनुसन्धान भइरहेको बताए। पहिला घाइतेलाई उद्धार गरी अस्पताल पठाएका छौं न्यौपानेले भने अहिले घटनास्थलमा खटिएका प्रहरीले विष्फोट भएको वस्तु के हो भन्ने अनुसन्धान गरिरहेको छ।"
"१३ अंकले बढ्यो नेप्से परिसूचक, कारोबार रकम घट्यो","काठमाडौं : साताको दोस्रो कारोबार दिन सोमबार नेप्से परिसूचक दोहोरो अंकले बढेको छ। पहिलो कारोबार दिन आइतबार २६८१ अंकले घटेको नेप्से आज १३२८ अंकले बढेर १९९२३० विन्दुमा कायम भएको हो। सेन्सेटिभ इण्डेक्स ०६० प्रतिशतले बढेर ३५५९७ विन्दुमा बन्द भएको छ। नेप्से दोहोरो अंकले बढेपनि कारोबार रकम आइतबारको तुलनामा घटेको छ। यसदिन ३१४ कम्पनीको ५९ लाख ८८ हजार ७१७ कित्ता सेयर २ अर्ब १ करोड ७७ लाख ३९ हजार ६० रुपैयाँमा खरिदबिक्री भए। अघिल्लो दिन ३ अर्ब ८ करोड मूल्य बराबरको सेयर कारोबार भएको थियो। नेप्से दोहोरो अंकले बढेपनि एउटा मात्रै कम्पनीको सेयर सकारात्मक सर्किट लेभलमा कारोबार भयो। बोटलर्स नेपाल (बालाजु) को सेयर १० प्रतिशतले बढेको हो। यसैगरी मनकामना स्मार्ट लघुवित्त वित्तीय संस्था,नेपाल वेयर हाउजिङ कम्पनी,सोनापुर मिनरल्स र सीवाईसी नेपाल लघुवित्त वित्तीय संस्था कमाउने पाँच कम्पनीभित्र परे। यसदिन समाज लघुवित्त वित्तीयका लगानीकर्ताले गुमाए। सो कम्पनीको सेयर मूल्य १० प्रतिशतले घट्यो। कारोबार रकमका आधारमा सोनापुर मिनरल्स शीर्षस्थानमा रह्यो। सो कम्पनीको ९ करोड ७१ लाख ८० हजार २२९ रुपैयाँको सेयर कारोबार भयो। हिमालयन रिइन्स्योरेन्सले ७ करोड मूल्य बराबरको सेयर कारोबार गर्दा शिवम् सिमेन्ट,गोर्खाज फाइनान्स र सन नेपाल लाइफ इन्स्योरेन्सले ६ करोड मूल्य बराबरको कारोबार गरे। यसदिन १० उपसमूहको सूचक बढ्दा ३ को सूचक नकारात्मक देखिए। कारोबारमा आएका १६७ कम्पनीको मूल्य बढ्दा ७५ वटाको घट्यो भने ६ वटा कम्पनीको मूल्य स्थिर रह्यो।"
"अख्तियारले डामेका,आयोगले पोलेका सबैलाई घर पठाइदिऔं : गगन थापा","काठमाडौं : नेपाली कांग्रेसका महामन्त्री एवं सांसद गगनकुमार थापाले विवादित मन्त्री तथा सांसदहरूलाई घर पठाउनुपर्ने सुझाव दिएका छन्। सोमबार प्रतिनिधिसभा बैठकमा बोल्दै सांसद थापाले विवादमा मुछिएका सांसद तथा मन्त्रीहरूलाई घर पठाएर अनुसन्धान गर्नुपर्ने माग गरेका हुन्। प्रतिपक्षी दलहरूले विभिन्न मुद्दामा मुछिएका मन्त्रीहरूको राजीनामा माग गर्दै संसदमा विरोध जनाएपछि कांग्रेस सांसद थापाले दाग लागेका मन्त्री तथा सांसदहरूलाई राजीनामा गर्न लगाएर छानबिन गर्नुपर्ने उल्लेख गरे। 'विगत केही दिनअघिदेखि यताकोले उता बसेको दागी गर्ने उता बसेकाले यता दागी देखाउने दोहोरो चलेको छ। यही पाराले न संसद राम्रोसँग चल्ने भयो। मुल विषय छायामा पर्ने भयो। आसनको दायाँ बसेको होस् कि बायाँ बसेको होस् काखेको होस् कि पाखेको होस्। अख्तियारले डामेको ,आयोगले पोलेको, सरकारी जग्गामा आँखा परेको झण्डावालाको झण्डा छोपेर घर पठाइदिऔं । सहकारीलाई ठग्ने र दुई चार थान नागरिकता राख्नेलाई पनि यहाँ राखेर होइन घरै पठाइ दिएर अनुसन्धान गर्न दिऔं । यत्ति गर्दा के होला। दोषी देखिए कारवाही होला निर्दोष देखिए फर्केर आउनुहोला। फूलमाला लगाएर स्वागत गरौंला,'उनले भने,' अलिअलि सफा गर्न सकिए यहाँ मिटरब्याजका बारेमा, दूध किसानले मूल्य नपाएको बारेमा, एनसेलको बारेमा जमेर छलफल गर्न सकिन्थ्यो होला। होइन भने उताकोले उता देखाउने उताकोले यता देखाउने दोहोरी चलिरहन्छ।'"
"टेरामक्स प्रकरणबारे स्वास्थ्यमन्त्री बस्नेत भन्छन्  अनियमिता भएको छैन, उजुरी पर्दैमा दोषी भइँदैन",काठमाडौं : जनसंख्या तथा स्वास्थ्यमन्त्री मोहनबहादुर बस्नेतले टेरामस्क प्रणालीमा कुनै अनियमितता नभएको दावी गरेका छन्। सोमबार संसद भवन नयाँ बानेश्वरमा सञ्चारकर्मीसँग कुरा गर्दै मन्त्री बस्नेतले निजी दुरसञ्चार सेवा प्रदायकलाई पोस्नका लागि अहिले टेरामस्क प्रणालीको कुरा निकालिएको भन्दै यसमा कुनै अनियमतता नभएको बताएका हुन्। उनले उजुरी दर्ता गर्दैमा दोषी नहुने र कसैलाई आरोपीत भन्न नमिल्ने बताए । मन्त्री बस्नेतले यस विषयमा दोषी देखिए आफू पदमा नबस्ने स्पष्ट पारे । एनसेल प्रकरणमा भएको घोटालालाई नियोजित रुपमा जोगाउन खोजिएको उनले बताए। मन्त्री बस्नेतले आफूले राष्ट्रका लागि काम गरेको र कुनै गल्ती नगरेको धारणा राखे। टेरामस्क प्रकरणमा मुछिएपछि मन्त्री बस्नेतले अख्तियार दुरूपयोग अनुसन्धान आयोगलाई बयान दिइसकेका छन्। विवादमा मुछिएपछि मन्त्री बस्नेतको राजीनामा माग्दै प्रतिपक्ष दलहरूले संसद अवरुद्ध गर्दै आएका छन्। मन्त्री बस्नेततलगायत बालकुमारी घटनामा मुछिएका भौतिक पूर्वाधारमन्त्री प्रकाश ज्वाला र जग्गा प्रकरणमा मुछिएका पर्यटनमन्त्री सुदन किरातीको विषयमा प्रधानमन्त्रीको जवाफ माग्दै आएका छन्।
दूध उत्पादक किसानले दिए धर्ना (फोटोफिचर),धनकुटा : ६ महिना यता भुक्तानी नपाएका दूध उत्पादक किसानहरुले जिल्ला प्रशासन कार्यालयमा दुई घण्टा धर्ना दिएका छन्। सयभन्दा बढी किसानहरुले सोमबार बिहान १० देखि १२ बजेसम्म दुई घण्टा जिल्ला प्रशासन कार्यालय धनकुटामा धर्ना दिएका हुन्। उनीहरुले प्रमुख जिल्ला अधिकारी पुण्यविक्रम पौडेलमार्फत् सरकारलाई ज्ञापन पत्र समेत पठाएका छन्। दुग्ध किसानहरुको सरकारी स्वामित्वमा रहेका डिडिसी लगायतका अन्य डेरी उद्योगीहरुले विगत ६ महिना अघिदेखि ६ अर्ब बढीको भुक्तानी बक्यौता रहेको केन्द्रिय दुग्घ सहकारी संघ लि नेपालका अध्यक्ष अम्बरवहादुर कुँवरको भनाई छ। संघले आगामी फागुन १७ गते जिल्ला दुग्ध उत्पादक सहकारीको संघहरुको नेतृत्वमा बिहान १० देखि १२ बजेसम्म दुई घण्टा राजमार्ग तथा सम्भावित सडक मार्गहरुमा शान्तिपूर्ण चक्का जाम र २१ गते देशभरका किसानहरुलाई माइतीघर मण्डलामा भेला गराएर धर्ना तथा विरोधको कार्यक्रम तय गरेको छ।
पाल्पाको सबै स्थानीय तहमा मंगलबार सार्वजनिक बिदा,"तानसेन : पाल्पाको सबै स्थानीय तहले मंगलबार सार्वजनिक बिदा दिएका छन्। ४२ औं राष्ट्रिय मगर एकता दिवसका अवसरमा पालिकाहरूले सार्वजनिक बिदा दिएका हुन्। तानसेन नगरपालिका, रामपुर नगरपालिका, निस्दी गाउँपालिका, रम्भा गाउँपालिका, बगनासकाली गाउँपालिका, माथागढी गाउँपालिका, तिनाउ गाउँपालिका, रिव्दीकोट गाउँपालिका र रैनादेवीछहरा गाउँपालिका र पूर्वखोला गाउँपालिकाले बिदा दिएका छन्। स्थानीय तहले छुट्टाछुट्टै सूचना जारी गर्दै गाउँपालिका, वडा कार्यालय, स्वास्थ्य चौकी, विद्यालय तथा सार्वजनिक संघ संस्थाहरूमा सार्वजनिक बिदा दिइएको जनाएका छन्।"
नवजात शिशुलाई नगद,नुवाकोट : विदुर नगरपालिका५ नम्बर वडा कार्यालयले नवजात शिशुको खातामा पाँच हजार रुपैयाँ जम्मा गर्न थालेको छ। कार्यालयले हालसम्म २६ जना नवजात शिशुको खातामा रकम जम्मा गरेको छ। वडा कार्यालयले सम्पन्न नगरसभाबाट आर्थिक वर्ष २०८००८१ देखि वडाभित्र बच्चा जन्मिएर ३५ दिनभित्र जन्मदर्ता गरेमा प्रोत्साहन स्वरुप बालबालिकाहरूलाई उनीहरूको खातामा ५ हजार रुपैयाँ दिने घोषणा गरेको थियो । वडाले पाँच हजार रुपैयाँ दिने र बच्चाका सम्बन्धित अभिभावकले पाँच हजार रुपैयाँ जम्मा गर्नुपर्ने वडाध्यक्ष लिलानाथ न्यौपानेले बताए।
गुल्मीका चारवटा स्थानीय तहमा सार्वजनिक बिदा,"गुल्मी : मगर दिवसका अवसरमा गुल्मीका चार वटा स्थानीय तहले सार्वजनिक बिदा दिएका छन्। जिल्लाको गुल्मीदरबार, सत्यवती, चन्द्रकोट र कालीगण्डकी गाउँपालिकाले छुट्टाछुट्टै सूचना जारी गरेर फागुन १५ गते सार्वजनिक बिदा दिएका हुन्। आइतबार गुल्मीदरबार गाउँपालिकाले एक सूचना जारी गर्दै ४२ औं राष्ट्रिय मगर एकता दिवसका अवसरमा फागुन १५ गते कार्यालय तथा मातहतका सम्पूर्ण वडा कार्यालय, स्वास्थ्य चौकी, विद्यालय तथा सार्वजनिक संघ संस्थाहरूमा सार्वजनिक बिदा दिइएको गाउँपालिकाले जनाएको छ। त्यस्तै अन्य तीन स्थानीय तहले पनि सूचना जारी गरेर राष्ट्रिय मगर एकता दिवसका अवसरमा सार्वजनिक बिदा घोषणा गरेका छन्। जिल्लाका १२ स्थानीय तहमध्ये सार्वजनिक बिदा दिएका पालिकामा मगर समुदायको बाहुल्यता रहेको पाइन्छ। नेपाल मगर संघ गुल्मीले मगर समुदायद्वारा परम्परा झल्किने कार्यक्रम गरी राष्ट्रिय मगर एकता दिवस मनाउँदै आएको छ।"
"क्रिकेट खेलाडीको तलब एक लाख पुग्यो, कसले कति पाउँछन्?","काठमाडौं : नेपाल क्रिकेट संघ (क्यान)ले क्रिकेट खेलाडीहरूको ग्रेड छुट्याएको छ। क्यानले पुरुषतर्फ ३० जना र महिलातर्फ १९ जना खेलाडीको ग्रेड छुट्याएको हो। ए, बी, सी, डी र इमर्जिङ क्याटोगरी गरी पाँच वर्गमा छुट्याइएको पुरुषतर्फका खेलाडीहरूको तलब पनि एक लाख पुर्याइएको छ। एमा पर्ने पुरुष खेलाडीको मासिक तलब एक लाख हुने क्यानका सचिव पारस खड्काले जानकारी दिएका छन्। त्यस्तै बीका खेलाडीलाई ७० हजार, सीका खेलाडीलाई ५५ हजार, डीका खेलाडीलाई ३५ हजार र इमर्जिङ क्याटोगरीलाई २५ हजार मासिक तलब तोकिएको हो। पुरुषतर्फ एमा कप्तान रोहित पौडेल, सोमपाल कामी, करण केसी, दिपेन्द्र सिंह ऐरी, आसिफ सेख र कुशल भुर्तेल छन् भने बीमा कुशल मल्ल, गुलशन झा, भिम सार्की, ललित नारायण राजवंशी, आरिफ सेख र अविनाश बोहरा छन्। त्यस्तै सीमा बिनोद भण्डारी, अर्जुन साउद, सन्दिप जोरा र प्रतिस जीसी छन् भने डीमा पवन सर्राफ, सागर ढकाल, अनिल साह, बिबेक कुमार यादव, आकाश चन्द, बसिर अहमद र सुर्य तामाङ छन्। त्यस्तै इमर्जिङ क्याटोगरीमा दिपेश कंडेल (कोशी), रुपेस सिंह ( मधेस), रिजन ढकाल (बागमती), बिपिन खत्री (गण्डकी), देब खनाल (लुम्बिनी), अर्जुन घर्ती (कर्णाली) र हेमन्त धामी ( सुदुर पश्चिम) रहेका छन्।"
त्रिविको साख सुधार्ने कि ?,"त्रिभुवन विश्वविद्यालयको कार्यक्षमता नाजुक हुनुको मूल कारण राजनीतिक हस्तक्षेप हो। विश्वविद्यालयहरूको श्रेणीकरण गर्दै आएको टाइम्स हायर एजुकेसनअनुसार, सन् २०२४ मा त्रिभुवन विश्वविद्यालय १ हजार २ सय १ देखि १ हजार ५ सयको श्रेणीमा खुम्चन पुगेको छ। जहाँ शिक्षणबापत ११३, अनुसन्धान वातावरणबापत ८२, अनुसन्धानको गुणवक्ताबापत ४९५, उद्योगबापत १५९, अन्तर्राष्ट्रिय दृष्टिकोणबापत ४६७ स्कोरमात्र देखिन्छ। त्यसो त झन्डै पाँच लाख विद्यार्थीको भविष्यसँग जोडिएको त्रिवि विद्यार्थी संख्या, शिक्षक, राज्यको लगानी, शैक्षिक बजेट, भौतिक पूर्वाधार आदि कोणबाट उच्च साख स्थापना गर्न सफल विश्वविद्यालय पनि हो। तथापि, पछिल्लो एकाध दशकयता अनेकन कमी, कमजोरीबाट गुज्रिरहेको छ। मूलत : उपकुलपति, रजिस्ट्रार, रेक्टर तथा डिनजस्ता पदमा राजनीतिक भागबन्डा हुनु, वर्षौंसम्म पाठ्यक्रम परिमार्जन गर्न नचाहनु वा जीवनोपयोगी सीप तथा ज्ञान दिलाउन सक्नेगरी पाठ्यक्रम निर्माण गर्न नसक्नु, सुविधासम्पन्न प्रयोगशालाको अभाव हुनु, शैक्षिक प्रणालीलाई खोज तथा अनुसन्धानमूलक बनाउन नसक्नु, शिक्षक, कर्मचारी तथा विद्यार्थी राजनीतिक दलहरूको भ्रातृसंस्था बन्नु, समयसमयमा तालाबन्दी हुनु र शैक्षिक क्यालेन्डर लागू गर्न नसक्नु आदि त्रिविका अन्तर्निहित कमजोरी हुन्। त्रिविमा प्रधानमन्त्री पदेन कुलपति र शिक्षा, विज्ञान तथा प्रविधिमन्त्री पदेन सहकुलपति रहने कानुनी प्रावधान छ। उपकुलपति सिफारिस समितिको सिफारिसमा कुलपतिबाट उपकुलपति र उपकुलपतिको सिफारिसमा रेक्टर र रजिस्ट्रारको नियुक्त हुने व्यवस्था छ। हालै उपकुलपति खुला प्रतिस्पर्धाबाट नियुक्त गर्दा ४३ प्रतिस्पर्धी सामेल भएका थिए। खुला प्रतिस्पर्धाबाट २० आंै उपकुलपति चयन गर्ने प्रक्रिया अघि बढ्नु सुखद सुरुआत हो। २०१६ असार ११ गते स्थापना भएको त्रिविमा १५ अर्बभन्दा बढीको वार्षिक बजेट कार्यान्वयन हुन्छ। जहाँ हाल ७ हजार ८ सय ४१ शिक्षक र ७ हजार ४ सय १३ कर्मचारी छन्। त्यस्तै, ४ लाख ८२ हजार नेपाली विद्यार्थीमात्र छन्। स्नातक, स्नातकोत्तर, दर्शनाचार्य र विद्यावारिधि तहका कक्षा सञ्चालन गरिरहेको त्रिविअन्तर्गत ६२ आंगिक र १ हजार ८२ सम्बन्धन प्राप्त शैक्षिक संस्था छन्। सेडा, सिनास, रिकास्ट, सिराइड गरी चार अनुसन्धान केन्द्रबाट शोधअनुसन्धान कार्य भइरहेकोमा सामाजिक अनुसन्धान अनुपात भने ३३ प्रतिशत छ। त्यसैले वर्तमान परिस्थिति नियाल्दै त्रिविको साख रक्षानिमित्त निम्न कदम चाल्नु आवश्यक देखिन्छ पदाधिकारी चयन : प्रधानमन्त्री, शिक्षा, विज्ञान तथा प्रविधिमन्त्री राजनीतिक व्यक्ति भएकाले त्रिवि पदाधिकारीको नियुक्ति राजनीतिक पूर्वाग्रहबाट अछूतो रहन सक्दैन। यसर्थ, त्रिविलाई सबल बनाउन प्रधानमन्त्री पदेन कुलपति, शिक्षामन्त्री पदेन सहायक कुलपति हुने, कुलपतिबाट उपकुलपति र उपकुलपतिको सिफारिसमा डिन, रेक्टर, रजिस्ट्रार नियुक्त हुने प्रावधान अन्त्य गर्नुपर्छ। क्षमताका आधारमा नियुक्त गर्ने कानुनी व्यवस्था गर्नुपर्छ। जहाँ कुल १०० पूर्णांकलाई त्रिवि सञ्चालनसम्बन्धी सोचपत्र, कार्ययोजना, प्राध्यापकीय अनुभव, जर्नलमा प्रकाशित रिसर्च आर्टिकल, प्राज्ञिक अनुसन्धान, प्रस्तुतीकरण, अन्तर्वार्ता, दलीय राजनीतिक गैरआबद्धता आदिमा वैज्ञानिक रूपले विभक्त गरी प्राज्ञबीच खुला प्रतिस्पर्धा गराई खुला प्रतिस्पर्धाबाटै डिन, रेक्टर, रजिस्ट्रार, डाइरेक्टरको नियुक्त गर्नुपर्छ। अध्यापकीय गुणवक्ता : क्षमतावान्, गुणवान्, विनयी, अध्ययनशील अध्यापकबिना असल चेला जन्म दिन सक्दैनन्। गुणवान् चेला उत्पादन गर्न गुणवान् गुरु आवश्यक पर्छ। शिक्षकले विद्यार्थीको मात्र नभई, समाज र मुलुककै भविष्य निर्धारण गर्ने हँुदा क्षमतावान् व्यक्तिमात्र शिक्षण पेसामा प्रवेश गर्ने वातावरण निर्माण गर्नुपर्छ। शिक्षकको क्षमता अभिवृद्धिका लागि नियमित रूपमा तालिम, सिकाइ तथा प्रशिक्षण, अनुसन्धानमा सहभागिता, आकर्षक सेवासुविधा उपलब्ध गराउनु पर्छ। निजलाई अध्ययनशील, शोधक, नैतिकवान्, अध्यावधिक बनाउने वातावरण सिर्जना गर्नुपर्छ। अध्यापकलाई अध्ययनशील एवं अध्यावधिक तुल्याउन नियुक्ति तथा निष्कासन स्वतन्त्रता (हायर एन्ड फायर) र कार्य सम्पादनमा आधारित पारिश्रमिक (परफमेन्स बेस्ड पेइङ) विधि कार्यान्वयनमा ल्याउन हिचकिचाउनु हुँदैन। जीवनोपयोगी शिक्षा : शिक्षाको उद्देश्य व्यक्तिगत, सामाजिक र राष्ट्रिय जीवनमा सकारात्मक रूपान्तरण ल्याउनु हो। यस निम्ति अध्यापन विधिलार्ई विद्यार्थी केन्द्रित, द्विपक्षीय, अन्तक्र्रियात्मक, व्यावहारिक र प्रविधिमैत्री बनाउनु पर्छ। जस निमित्त डिस्कार्ट लर्निङ, बुम्सटेक्सोमनी तथा स्टिम (साइन्स, टेक्नोलोजी, इन्जिनियरिङ एन्ड म्याथमेटिक) जस्ता अत्याधुनिक विधि अवलम्बन गर्नु चुक्नु हुँदैन। जुन विषयमा विद्यार्थीले अध्ययन गरिरहेको हो, सो विषयको व्यावहारिक प्रयोग गर्ने अवसर उपलब्ध गराउनु पर्छ। त्रिवि पदाधिकारी सुधार गर्न र सुध्रिन तत्पर हुनुपर्छ। त्रिवि पदाधिकारी सुधार गर्न र सुध्रिन तत्पर हुनुपर्छ। सुधारार्थ निश्चित लक्ष्य, मापदण्ड, सूचकांक तर्जुमा गरी पदाधिकारीलाई दण्ड तथा पुरस्कारको कसीमा अनुबन्धन गर्नु हिच्किचाउनु हुँदैन। त्रिविमा विदेशी प्राध्यापक एवं विद्यार्र्थी शून्यजस्तै हुनु सोचनीय विषय हो। सुधारार्थ निश्चित लक्ष्य, मापदण्ड, सूचकांक तर्जुमा गरी पदाधिकारीलाई दण्ड तथा पुरस्कारको कसीमा अनुबन्धन गर्नु हिच्किचाउनु हुँदैन। त्रिविमा विदेशी प्राध्यापक एवं विद्यार्र्थी शून्यजस्तै हुनु सोचनीय विषय हो। बाह्य प्राध्यापक एवं विद्यार्थी भिœयाउन उच्च हिमशृंखला, हिमताल, बहुमूल्य, जडीबुटी, खनिज पदार्थ, जैविक विविधता, जलसम्पदा, कृषि सम्भावना, सांस्कृतिक बहुलतामा लक्षित गर्नुपर्छ। सम्बन्धन : सिद्धान्तत : त्रिविले अन्य शैक्षिक संस्थालाई सम्बन्धन दिँदा शाखमा मानमर्दन हुनु हँुदैन। तर, कैयन शैक्षिक संस्थाले राजनीतिक पहुँचका आधारमा सम्बन्धन लिने गरेको, पाठ्यक्रम निर्माणलगायत आन्तरिक मामलामा नाजायज प्रभाव पार्ने गरेको कुरा पनि भुल्न हुँदैन। अर्कोतर्फ सम्बन्धन प्राप्त शैक्षिक संस्थाहरूमा राजनीतिक संघसंस्था स्थापना गरी कर्मचारी तथा विद्यार्थीलाई राजनीतिक दलहरूद्वारा भ्रातृ संगठनको रूपमा प्रयोग गर्ने गरिएको छ। अन्तर्राष्ट्रिय अभ्यास नियाल्ने हो भने सम्बन्धनका आधारमा कलेज स्थापना गर्ने गरेको पाइँदैन। यसर्थ, सम्बन्धन प्राप्त शैक्षिक संस्थाहरू त्रिविका खातिर धमिराजस्तै भएकाले छुट्टै बोर्डमार्फत सञ्चालन गर्ने कानुनी व्यवस्था पर्छ। शोधअनुसन्धान : अक्सफोर्ड, क्याब्रिज, स्ट्यान्डफोर्ड, एमआईटीजस्ता चर्चित विश्वविद्यालयले शोधअनुसन्धान कार्यलाई विशेष महत्त्व दिने गरेको छ। शोधअनुसन्धानले राष्ट्रिय मान्यता पाउने गरेको छ भने शोधकर्ताले गरेको शोधपत्रमाथि अनेकन परीक्षण तथा टीकाटिप्पणी हुने गरी शोधकर्तालाई जिम्मेवार र जवाफदेही बनाइन्छ। राज्यले गर्नुपर्ने शोधअनुसन्धान विश्वविद्यालयमार्फत गराउनुपर्छ। राष्ट्रिय अनुसन्धान कोषको व्यवस्थासहित हरेक संकायलाई शोध अनुसन्धानार्थ बिउपुँजी (सिडमनी) उपलब्ध गराउनुपर्छ। राजनीतिक हस्तक्षेप : त्रिविको कार्यक्षमता नाजुक हुनुको मूल कारण राजनीतिक हस्तक्षेप हो। त्रिवि सञ्चालनमा सम्बन्धित मन्त्रालयको भूमिका हाबी हुनेगरी तयार गरिएको उच्च शिक्षा विधेयक अहिले छलफलको क्रममा छ। यसर्थ, त्रिवि सञ्चालनमा मन्त्रालय हाबी हुने प्रावधान कुनै हालतमा राख्नु हुँदैन। बरु त्रिवि सेवा आयोगलाई नियमनको अधिकार प्रदान गरी शक्तिशाली बनाउनुपर्छ। पाठ्यक्रम स्वीकृतका लागि मन्त्रालय धाउने बाध्यता हुनु हुँदैन। अर्थात् मन्त्रालयलाई समन्वयकर्ताको भूमिकामा सीमित गर्नुपर्छ।"
उज्यालै उज्यालो !,"पट्टी खोलके बाद पूरा जाली फटसे हटल और चारो और उज्याली ही उज्याला। ६७ वर्षीया जयपतिदेवी पासवानले आँखाको अपरेसनपछिको अनुभव सुनाउँदा पल्टुवाबासी सबै दंग परे। टोला भरके लोग सब कहत रहे कि दुनु आँख ना बनी, फुलके बिगडजाई। बादमे झन्झट होकी, हमर आज पूरा भ्रम हटगेल। पट्टी खोलके बाद लागल की पूरा जाली फटसे हटल और चारो और उज्याली ही उज्याला। ६७ वर्षीया जयपतिदेवी पासवानले आँखाको शल्यक्रियापछिको अनुभव सुनाउँदा रौतहटको पल्टापुर पल्टुवा गाउँबासी सबै दंग परे। गाउँलेहरू भन्थे रे, दुइटै आँखाको शल्यक्रिया गर्नु हुन्न। आँखा झन् बिग्रिन्छ, पछि झन्झट बेर्होनुपर्ला। तर अहिले जयपतिको मात्र हैन, पूरै टोलवासीको भ्रम हटेको छ। उनी तीन वर्षदेखि दुवै आँखा नदेखेर सकस खेपिरहेकी थिइन्। हामी उनको घर रौतहट जिल्लाको गुजरा नगरपालिका७ को पल्टुवा टोल पुग्दा नातिले डोहोर्याउँदै शौचालय पुर्याउँदै रहेछन्। उनी अत्यन्तै न्युन आयस्तर भएकी पिछडा समुदायकी रहिछन्। एक वर्षअघि प्रयास गर्दा पनि उनले गाउँमा कतै आँखा जँचाउने मौका पाइनन् रे। उनले भनिन्, एक हजार खर्च लाग्ने रहेछ। छोरा इँटाभट्टामा ज्यामी गर्छ। उसँग एक हजार मागें तर उसलाई पनि साहुले समयमा पैसा दिएनछ। एक हजार नपाउँदा जँचाउने मौका गुम्यो। यसपालि तिलगंगा आँखा प्रतिष्ठानले गाडीमा लग्यो। सित्तैमा जँचाइदियो अनि त्यहाँ खाने बस्ने सुविधा दियो। त्यहाँका कर्मचारी त आफ्नै छोराछोरीहरूजस्तै लागेको छ। यस्तै, बारा जिल्लाको निजगढ नगरपालिका१, सिंगोलस्थित तामाङ बस्तीका ७७ वर्षकी एक वृद्ध आमा पनि यस्तै समस्या झेलिरहेका रहेछन्। आ ! मर्ने बेलामा केको आँखा बनाउनु ? काम गर्न सक्ने हैन, बस्ने हो, खाने हो। देखेर के गर्नु छ र ? उनी भन्दै थिइन्, जीवनमा अब सपना केही बाँकी छैनन्। देख्ने रहर पनि छैन। संसार रमाइलो छ नि, जति बाँचिन्छ हेरेर रमाएर बाँच्ने हो भनी हामीले सपना देखाइदियौं। त्यसपछि लु हिँड त्यसो भए भन्दै उनी शल्यक्रियामा आउन तयार भइन्। शल्यक्रिया सकिएपछि त उनी दंग। अब कुखुरा कुर्ने रे, बाख्रा चराउने रे, नातिनीसँग घुम्न जाने रे ! आँखा देख्ने भए पछि उनले भनिन्, मेरा त मरेका रहरहरू फेरि एकाएक पलाएर आए। सय वर्ष नाघेकी चनमती आमासँग पनि केही सपना बाँकी रहेछन्। भन्दै थिइन्, सय वर्ष पुगिसकें नानी, यो उमेरमा सबै परिवार सँगै बस्न पाए, परिवार देख्न पाए मलाई केही चाहिन्नँ। मर्ने बेला भए पनि आँखा देख्न पाए पुग्छ। शल्यक्रिया सकेर दृष्टि फर्किंदा चनमती आमाको आँखामा आँसु थामिएन। मर्नुअघि परिवार पुन : देख्न पाउने भएँ। अब मेरा केही पनि रहर बाँकी रहने छैनन्। र दृष्टि पर्खाइमा आशा बोकी आएका ४ सय २६ जनासँग पनि यस्तै यस्तै सपना र कथा भेटिए। कोही बीसौं वर्षदेखि दृष्टि गुमाएका भेटिए त कोही भर्खरै मात्र मोतीबिन्दुको समस्यामा परेका शल्यक्रियाका लागि आएका थिए। अनि कोही एउटा आँखामा त कोही दुवै आँखामा समस्या भएका थिए। न्यूनतम ३९ वर्षदेखि १०० वर्षसम्म कटेका महिला र पुरुषहरूको भीडले निर्माणाधीन तिलगंगा निजगढ सामुदायिक आँखा अस्पताल भरिभराउ थियो। निर्माणाधीन निजगढ तिलगंगा सामुदायिक आँखा अस्पतालमा गत पुस ६, ७ र ८ गते डा गोविन्दप्रसाद पौड्याल नेतृत्वको टोलीमा डा आङजाङमो लामा र डा स्वीकृति श्रेष्ठ समावेश सो शिविर तिलगंगा आँखा प्रतिष्ठानलगायत नेपाल रेडक्रस सोसाइटी, निजगढ प्राथमिक स्वास्थ्य केन्द्र, निजगढ नगरपालिकाको संयुक्त आयोजना तथा फ्रेड हलोज फाउन्डेसन अस्ट्रेलियाको आर्थिक सहयोगमा सञ्चालन गरिएको थियो। बाराको निजगढ थारु, मधेसी, तेली, कलवार, चमार, तामाङ, राई, मगर, नेवार, क्षेत्री, ब्राह्मण आदि थुप्रै जातजातिको संयुक्त बसोबास भएको क्षेत्र हो। बारा, पर्सा, रौतहट र सर्लाही जिल्लाका विभिन्न गाउँमा स्थानीय वडासँग सहकार्य गरी प्राविधिक टोलीले चार हजारभन्दा बढी व्यक्तिको आँखा नि : शुल्क परीक्षण गरिसकेको थियो। जसमा दुवै वा एक आँखामा मोतीबिन्दुु पहिचान भएका ४ सय २६ सेवाग्राहीलाई निर्माणाधीन निजगढ सामुदायिक आँखा अस्पतालमा शल्यक्रियाका लागि ल्याइएको थियो। न्यून आयस्रोत तथा पिछडिएका वर्गहरूको बहुसंख्यक उपस्थिति रहेकाले उनीहरूलाई ल्याउने, लैजाने, खाने र बस्ने सबै सुविधा फ्रेड हलोज फाउन्डेसनको सहयोगमा तिलगंगा आँखा प्रतिष्ठान काठमाडौंले व्यवस्था मिलाएको थियो। तराईका जिल्लाहरू मोतीबिन्दुुको जोखिम रहेकामध्ये सबैभन्दा बढी संख्या रहेका जिल्ला हुन्। निरन्तर तीनदिने मोतीबिन्दुुको शल्यक्रिया शिविर सञ्चालन गरिरहँदा स्थानीय सहयोगी संस्था र व्यक्ति थुप्रै भेटिए। रौतहटको फतुवा विजयपुर नगरपालिका८ का अध्यक्ष नितेश चौधरीले अनुभव यसरी सुनाए, निःशुल्क आँखा शिविर भनेर बोलाउँछौ अनि पछि दबाई खर्च, चश्मा खर्च भन्दै पैसा माग्छौ, हामी त जाँदैनौं भन्छन्। सर्वसाधारणका यस्ता गुनासा सुल्झाउन कठिन हुने रहेछ। पछि उहाँहरूले गाडी सुविधा, बस्ने, खाने र दबाई सबै निःशुल्क सहित अझ आँखा देखेपश्चात ए मेरो भगवान् भनेर रुँदै अँगालो हाल्नुहुन्छ। उहाँहरूको भावनाको विस्फोट हुँदा हामी वडा प्रतिनिधि पनि सँगै रुन्छौ।  कुँवर, नेपाल आँखा कार्यक्रम, तिलगंगा आँखा प्रतिष्ठान अन्तर्गत जनसम्पर्क विभागकी सहायक व्यवस्थापक हुन्।"
१४ किलो सुन प्रकरण : पूर्वउपराष्ट्रपति पुनका सल्लाहकार गुरुङ पक्राउ,काठमाडौं : त्रिभुवन अन्तराष्ट्रिय विमानस्थलबाट १४ किलो सुन प्रकरणमा पूर्वउपराष्ट्रपति नन्दबहादुर पुनका सल्लाहकार जीवनकुमार गुरुङ पक्राउ परेका छन्। सुन तस्करीमा संलग्न रहेको अभियोगमा सोमबार बिहान सामाखुसीबाट गुरुङलाई पक्राउ गरिएको केन्द्रीय अनुसन्धान ब्यूरो (सीआईबी) प्रवक्ता होविन्द्र बोगटीले जानकारी दिए। उनका अनुसार सीआईबीको टोलीले गुरुङलाई पक्राउ गरेको हो। दुबईबाट १४ किलो सुन लिएर आएका गोरखाका चन्द्र घलेलाई पक्राउ गरेपछि तस्करीबारे अनुसन्धान हुनुका साथै मुद्दा चलिरहेको छ। जिल्ला अदालत काठमाडौंले सुन तस्करी प्रकरणमा पक्राउ परेका आठजनालाई पुर्पक्षका लागि थुनामा पठाउने आदेश दिइसकेको छ। अनुसन्धानका क्रममा दुबईबाट सुन तस्करी गरेर ल्याएको घटनाको छानबिन र अनुसन्धान क्रममा गुरुङ योजनाकार रहेको पाइएको थियो। पर्वत जिल्ला घर भएका गुरुङविरुद्ध भन्सार कार्यालयले थप अनुसन्धान गर्न काठमाडौं जिल्ला अदालतबाट प्रक्राउ पुर्जीसमेत जारी गरेको छ। गुरुङलाई पक्राउ पुर्जी जारी भएपछि फरार थिए। गुरुङलाई भन्सार कार्यालय बुझाइसकिएको सीआईबीका प्रवक्ता बोगटीले बताए। उनी डिल्लीबजार कालिकास्थानस्थित प्लाटिनम कलेजका कार्यकारी अध्यक्षसमेत हुन्।
एमाले र रास्वपाका सांसदहरूको नाराबाजीपछि प्रतिनिधिसभा बैठक स्थगित,"काठमाडौं : नेकपा एमाले र राष्ट्रिय स्वतन्त्र पार्टीका सांसदहरूको अवरोधका कारण प्रतिनिधिसभा बैठक स्थगित भएको छ। उनीहरूले विवादित मन्त्रीहरूको बारेमा संसदमा प्रधानमन्त्रीको जवाफ माग गरेका छन्। आकस्मिक समय लिएर एमालेका सांसद गोकुल बास्कोटाले विवादित मन्त्रीहरूको राजीनामाको विषय, मिटरब्याजी,किसानलगायतका विषयमा संसद्मा उठेका प्रश्नको जवाफ माग गरेका थिए । विपक्षीका माग सम्बोधनमा सरकार गम्भीर नभएको बताउँदै विवादित मन्त्रीहरूका विषयमा प्रधानमन्त्रीले जवाफ नदिएसम्म बैठक चल्न नदिने चेतावनी समेत दिए। बैठकमा राष्ट्रिय प्रजातन्त्र पार्टीका सांसद राजेन्द्रप्रसाद लिङ्देनले मिटरब्याज पीडित जनताले न्याय नपाएको, दुग्ध किसानका समस्या समाधानमा सरकार गम्भीर नभएको र लघुवित्त पीडितले न्याय नपाएको उल्लेख गर्दै समस्या समाधानमा ठोस सम्बोधन नभए बैठक अवरोध गर्ने चेतावनी दिए। यसैगरी रास्वपा सभापति रवि लामिछानेले विवादित मन्त्रीहरूका बारेमा प्रधानमन्त्रीले तत्काल जवाफ दिनुपर्ने माग गरे। लामिछाने सभामुखबाट स्पष्ट रुलिङ गरेपछि सम्बन्धित मन्त्रीले जवाफ किन नदिएको भनी प्रश्न गरे। उनले लघुवित्त र दूध किसानको समस्या समाधान गर्न सरकारको ध्यानाकर्षण गराए। फागुन ६ गतेदेखि विवादित मन्त्रीलगायत अन्य जनसरोकारका विषयमा प्रश्न उठाउँदै आएको भएपनि सरकारले जवाफ नदिएको भन्दै उनीहरूले प्रतिनिधिसभा बैठकमा सरकारकाविरुद्ध नाराबाजी समेत गरे। उनीहरूले भौतिक पूर्वाधार तथा यातायातमन्त्री प्रकाश ज्वाला, स्वास्थ्य तथा जनसंख्यामन्त्री मोहन बस्नेत र संस्कृति, पर्यटन तथा नागरिक उड्ययनमन्त्री सुदन किरातीको राजीनामा माग गरेका छन्। सभामुख देवराज घिमिरेले बैठकको कार्यसूची अगाडि बढाउन सहयोग गर्न आग्रह गर्दा पनि विपक्षी दलका सांसदहरूले अवरोध कायमै राखेपछि बैठक १५ मिनेटका लागि स्थगित भएको छ।"
सरकारलाई सांसदको प्रश्न : स्मार्ट लाइसेन्सको नाममा जनताले कहिलेसम्म दु:ख पाइरहने ?,"काठमाडौं : रास्वपा सांसद असिम शाहले यातायात व्यवस्था विभागले जारी गरेको स्मार्ट लाइसेन्स स्मार्टहुन नसकेको टिप्पणी गरेका छन्। सोमबार प्रतिनिधि सभाको बैठकमा स्मार्ट लाइसेन्स देखाउँदै उनले यो स्मार्ट लाइसेन्स कसरी भयो भन्दै प्रश्न उठाएका हुन्। मेरो हातमा यो ड्राइभिङ लाइसेन्स छ। यो ड्राइभिङ लाइसेन्सलाई स्मार्ट लाइसेन्स भनिन्छ। तर यो स्मार्ट लाइसेन्स कसरी हुन्छ मैले बुझ्न सकेको छैन। यो लाइसेन्स १ लाखप्रति जारी गरिएको छ नक्कली। जसको अहिले अख्तियार र सीआइबीले अनुसन्धान गरिरहेको छ। नेपाल यातायात व्यवस्था विभागले १२ लाख कार्ड जर्मनीसँग खरिद गरेको छ जसको छपाई मदरासमा प्रिन्टिङ सेक्युरिटी प्रेसलाई दिइएको छ, २० करोड खर्च गरेर। तर उक्त कार्ड ६ लाखप्रति भेरिफिकेसन नमिलेर फिर्ता आएको छ।उनले प्रश्न गरे,स्मार्ट लाइसेन्सको नाममा कार्ड एउटा देशबाट ल्याउने, छाप्न अर्को देशमा पठाउने यो कस्तो खेल हुँदैछ ? छाप्न पनि नमिल्ने चिप हालेर कार्ड ल्याउने यो कस्तो स्मार्ट चलखेल हो ? जनताले कहिलेसम्म स्मार्ट लाइसेन्सको नाममा दुख पाइरहने भन्दै प्रश्न गरे। उनले भने,सरकार, जनता आफैं स्मार्ट भइसकेका छन्। तत्काल स्मार्ट लाइसेन्स प्रिन्ट गर्न बन्द गर्नुस्। महाजात्राको अन्त्य गरौं। सरकारले २०७२ सालमा मन्त्रिपरिषद् बैठकबाट निर्णय गरेर भारतको मद्रास सेक्युरिटी प्रिन्टर्स (एमएसपी)लाई स्मार्ट ड्राइभिङ लाइसेन्स छाप्न दिने निर्णय गरेको थियो । एसियाली विकास बैंकको सहयोगमा सरकारले पहिलो पटक २०७२ मंसिर १३ गते स्मार्ट लाइसेन्सको छपाइ र वितरण सुरु गरेको हो।"
विवादित मन्त्रीहरूका बारेमा संसदमा जवाफ दिन सरकारलाई सभामुखको निर्देशन,"काठमाडौं : प्रतिनिधिसभाका सभामुख देवराज घिमिरेले विवादित मन्त्रीहरूका विषयमा संसदमा जवाफ दिन सरकारलाई निर्देशन दिएका छन्। सोमबार प्रतिनिधिसभाको बैठकमा विपक्षी दलका सांसदहरूले विवादित मन्त्रीहरूको राजीनामा र प्रधानमन्त्रीले संसदलाई जवाफ दिनुपर्ने माग गर्दै संसद बैठक अवरोध गरेका थिए। जसले गर्दा बैठक १५ मिनेटका लागि स्थगित भएको थियो। अवरोध पछि खुलेको प्रतिनिधिसभा बैठकमा सभामुख घिमिरेले विवादमा मुछिएका मन्त्रीहरूका बारेमा संसदमा जवाफ दिन सरकारलाई निर्देशन दिएका हुन्। उनले भने,'माननीय सदस्यहरू बैठकमा यहाँहरूले नियमित उठाउँदै आउनु भएको विषयमा मेरो गम्भीर ध्यानाकर्षण भएको छ माननीय सदस्यहरूले उठाउनु भएका विषयमा सभाको आगामी बैठकमा जवाफ दिन नेपाल सरकारलाई निर्देशन गर्दछु।' बैठकमा प्रतिपक्षी दलहरू नेकपा (एमाले), राष्ट्रिय स्वतन्त्र पार्टी र राष्ट्रिय प्रजातन्त्र पार्टीका सांसदले बालकुमारी घटनाका दोषी भौतिक पूर्वाधार तथा यातायातमन्त्री प्रकाश ज्वाला, टेरामक्स प्रकरणमा मुछिएका स्वास्थ्य मन्त्री मोहन बस्नेत र गृहमन्त्री नारायणकाजी श्रेष्ठ र रामग्राम लिज प्रकरणमा पर्यटनमन्त्री सुदन किरातीको राजीनामा माग गरेका थिए। सभामुखले विपक्षी सांसदहरूले उठाएका विषयमा सरकारलाई जवाफ दिन निर्देशन दिएपछि संसदको अवरोध हटेको छ। संसदको सम्भावित कार्यतालिकाअनुसार आगामी बैठक १८ गते शुक्रबार बिहान ११ बजे बस्नेछ। अहिले संसदमा सांसदहरूले आआफ्नो धारणा राखिरहेका छन्।"
अर्बौं मूल्यको जग्गा हिनामिनामा माओवादी नेता,"अख्तियार दुरुपयोग अनुसन्धान आयोगले दमक बालुवाटारको ५८ बिघा १५ कठ्ठा (७८२ रोेपनी २ पैसा) जग्गा व्यक्तिका नाममा दर्ता गरेको भन्दै नेकपा माओवादी केन्द्रका नेता पुरीसहितलाई विशेष अदालतमा मुद्दा दायर गरेको छ। उनीलाई अख्तियारले दुइटा मुद्दा लगाएको छ। एउटा मुद्दामा ६ करोड २ लाख ७० हजार ४ सय ९९ र अर्को मुद्दामा ३ करोड ३५ लाख ७३ हजार ८८० सहित ९ करोड ३८ लाख ४४ हजार ३ सय ७९ बिगो माग गरिएको छ। काठमाडौं : झापाको दमकस्थित बालुवाटारको अर्बौं मूल्य बराबरको करिब ६० बिघा (७८२ रोेपनी) जग्गा व्यक्तिका नाम दर्ता गरिएको खुलासा भएको छ। नेकपा माओवादी केन्द्रका नेता गगन भन्ने रेवतराज पुरीको मिलोमतोमा त्यो जग्गा व्यक्तिका नाममा दर्ता गरिएको हो। रतुवा र दिपिनी खोलाको दोभानबाट उत्तरतर्फको यो जग्गा माओवादी नेता र मालपोत तथा नापी कार्यालयका कर्मचारीहरूको मिलोमतोमा व्यक्तिका नाममा दर्ता भएको देखिएको छ। अख्तियार दुरुपयोग अनुसन्धान आयोगले दमक बालुवाटारको ५८ बिघा १५ कठ्ठा (७८२ रोेपनी २ पैसा) जग्गा व्यक्तिका नाममा दर्ता गरेको भन्दै नेकपा माओवादी केन्द्रका नेता पुरीसहितलाई विशेष अदालतमा मुद्दा दायर गरेको छ। उनीलाई अख्तियारले दुइटा मुद्दा लगाएको छ। एउटा मुद्दामा ६ करोड २ लाख ७० हजार ४ सय ९९ र अर्को मुद्दामा ३ करोड ३५ लाख ७३ हजार ८८० सहित ९ करोड ३८ लाख ४४ हजार ३ सय ७९ बिगो माग गरिएको छ। उनी श्रीमती केशावती पुरीसहित परिवारका सदस्यलाई पनि प्रतिवादी बनाइएको छ। राजनीतिक संरक्षणमा मालपोत, नापीका कर्मचारीसँगै बिचौलियाको मिलोमतोमा व्यक्तिका नाममा दर्ता गरिएको पाइएको छ। यसैगरी गत माघ २८ गते विशेष अदालतले पुरीलाई सम्पत्ति शुद्धीकरण मुद्दामा दोषी ठहर गरिसकेको छ। विशेष अदालतका अध्यक्ष टेकनारायण कुँवर, तेजनारायणसिंह राई र मुरारीबाबु श्रेष्ठको इजलासले झापाका नेता पुरी र उनकी पत्नी केशावतीलाई दोषी ठहर गरेको हो। २९ बिघा १७ कठ्ठा ४ धुर हिनामिना : १७२ प्रतिवादी अख्तियारले नापी कार्यालय चन्द्रगढी झापाका तत्कालीन प्रमुख नापी अधिकृत विष्णुकुमार न्यौपानेसहित १७२ जनाविरुद्ध मुद्दा दायर गरेको छ। हाल साविक जग्गा दर्ता प्रक्रियाबाट बालुवाटारको २९ बिघा १७ कठ्ठा ४ धुर (३९७ रोपनी ८ आना १ पैसा ३ दाम) जग्गा गैरकानुनी रूपमा सार्वजनिक जग्गा व्यक्ति विशेषका नाममा दर्ता गरी भ्रष्टाचार गरेको भन्दै उनीहरूविरुद्ध मुद्दा दायर गरेको हो। सो जग्गाको न्यूनतम मूल्यांकन ३४ करोड ६६ लाख ५४ हजार ८ सय गरिएको छ। चलनचल्तीको मूल्यअनुसार सो जग्गाको अर्बौं रुपैयाँ पर्छ। माओवादी नेता पुरीको नेतृत्वमा यो जग्गा हिनामिना भएको हो। पुरीसहित नापी कार्यालय चन्द्रगढीका कर्मचारी १० जना, मालपोत कार्यालय दमकका कर्मचारी ११ जना, नापी कार्यालय, दमकका कर्मचारी ७ जनालाई प्रतिवादी बनाइएको छ। सार्वजनिक जग्गा गैरकानुनी रूपमा हाल साविक गर्दा व्यक्तिका नाममा दर्ता कायम गरेका ३६ जना जग्गा धनीलाई बिगो असुल तथा जग्गा जफतका लागि १ सय ८ जना प्रतिवादी बनाइएको छ। साविक दमक ६ ग को सर्पट नापीको समयमा दमक नगरपालिका१३ र १४ अन्तर्गत कित्ता नम्बर ७६०१, ७६१, ७६२, ७७३, ७८३, ७८४, ७८६, ७८७, ७८८ र साविक दमक (६ ग) र दमक (५ ख) बीचको मार्जिनका जग्गाहरू हिनामिना भएको अख्तियारको अनुसन्धानमा देखिएको छ। २०२१ सालको सुरु नापीमा सरकारी सार्वजनिक भएको फिल्डबुक र जग्गाधनी दर्ता श्रेस्ताबाट देखिएकोमा यी कित्ताहरू नापी कार्यालय, चन्द्रगढी, झापा, मालपोत कार्यालय, दमक, झापा र नापी कार्यालय, दमक, झापाबाट पुनः नापीका बखत विभिन्न व्यक्तिहरूको जग्गामा घुसाई हालसाविक प्रक्रियाबाट जग्गादर्ता भएको पाइएको छ। अख्तियारको अनुसन्धानमा यो जग्गा (नाप जाँच) ऐन, २०१९ दफा ६ को उपदफा (६ग) र जग्गा (नाप जाँच) नियमावली, २०५८ को नियम १५ उपनियम (५) बाट समेत साविकमा सरकारी वा सार्वजनिक जग्गा जनिई नापजाँच भएको देखिन्छ। कुनै जग्गा कसैले आवाद, कमोद वा घरबास गरी भोग गरेको भए पनि नाप जाँच गर्दा त्यस्तो जग्गा साविकबमोजिम नै सरकारी वा सार्वजनिक जग्गाको रूपमा दर्ता गर्नुपर्ने देखिएको छ। यो ऐन र नियमावलीविपरीत सरकारी सार्वजनिक जग्गा हालसाविक जग्गा र दर्ता प्रक्रियाबाट व्यक्ति विशेषको जग्गामा घुसाई दर्ता गरेको अख्तियारले जनाएको छ। मालपोत र नापीका कर्मचारीहरूले आफ्नो पदको दुरुपयोग गरी आफू तथा सुरु जग्गा दर्तावालाहरूलाई लाभ र सरकारीसार्वजनिक संस्थालाई हानी पुर्याउने बदनियतले हालसाविक जग्गादर्ता प्रक्रियाबाट सरकारी, सार्वजनिक जग्गा घुसाई व्यक्ति विशेषको नाममा कायम गरी गराई भ्रष्टाचारजन्य कसुर गरेको पुष्टि अख्तियारका प्रवक्ता एवं सहसचिव नरहरी घिमिरेले जानकारी दिए। उनीहरूविरुद्ध भ्रष्टाचार निवारण ऐन, २०५९ को दफा ८ को उपदफा (१) बमोजिम कैद र बिगोबमोजिमको जरिवानाको सजाय गरी बिगो असुलउपर हुन मागदावी गरिएको छ। २८ बिघा १७ कठ्ठा १३ धुर हिनामिना : १८७ प्रतिवादी माओवादी केन्द्रका नेता पुरीको नेतृत्वमा दमकको बालुवाटारकै २८ बिघा १७ कठ्ठा १३ धुर (३८४ रोपनी ८ आना १ दाम) जग्गा पनि व्यक्तिका नाममा दर्ता गराइएको छ। यो जग्गाको न्यूनतम मूल्यांकन ४१ करोड ६२ लाख १९ हजार ८ सय १ हुने देखिएको छ। यो प्रकरणमा अख्तियारले नापी कार्यालय, चन्द्रगढी, झापाका तत्कालीन नापी अधिकृत रामदेव मण्डल धानुकसमेत १८७ जनालाई प्रतिवादी बनाएको छ। यो स्वबासी जग्गादर्ता प्रक्रियाबाट सरकारी सार्वजनिक जग्गा व्यक्ति विशेषको नाममा दर्ता गरी गैरकानुनी लाभ तथा हानी पुर्याई भ्रष्टाचार गरेकोले बिशेष अदालतमा आरोपपत्र दायर गरिएको अख्तियारका सहसचिव एवं प्रवक्ता नरहरि घिमिरेले जानकारी दिए। नापी कार्यालय चन्द्रगढीले पुनः नापीका बखत विभिन्न व्यक्तिका नाममा स्वबासी प्रक्रियाबाट जग्गादर्ता गरेको थियो। जग्गा (नाप जाँच) ऐन र नियमावलीविपरीत सरकारी सार्वजनिक जग्गा स्वबासी जग्गा दर्ता प्रक्रियावाट व्यक्ति विशेषको नाममा दर्ता गरेको अख्तियारको अनुसन्धानमा देखिएको छ। सुरु नापीको सरकारी सार्वजनिक जग्गा स्वबासी जग्गादर्ताबाट जम्मा क्षेत्रफल १,९५,६१२१४ वमी (२८ विगाहा १७ कठ्ठा १३ धुर) (३८४ रोपनी ८ आना १ दाम) व्यक्ति विशेषको नाममा दर्ता कायम गरेको देखिएको प्रवक्ता घिमिरेले जानकारी दिए। यो मुद्दामा सरकारी सार्वजनिक पदधारण गरेको नापी कार्यालय चन्द्रगढीका ९ जना कर्मचारीलाई प्रतिवादी बनाइएको छ। यस्तै सरकारी सार्वजनिक जग्गा गैरकानुनी तरिकाले स्वबासी जग्गादर्ता प्रक्रियाबाट आफ्नो नाममा दर्ता कायम गरेका सुरु जग्गा दर्तावाला जना र बिगो असुलउपर तथा जग्गा जफत प्रयोजनका लागि मात्र ११३ जना गरी जम्मा १८७ प्रतिवादी बनाइएको छ। उनीहरूविरुद्ध भ्रष्टाचार निवारण ऐन बमोजिम कैद र बिगोबमोजिमको जरिवानाको सजाय गरी बिगो असुलउपर हुन मागदाबी गरिएको छ।"
चुनावमा गठबन्धन नगर्दा राजनीतिको शुद्धता जोगिन्छ,"२०७२ सालमा संविधान जारी भयो। त्यसयताका निर्वाचनमा कांग्रेसले कुनै न कुनै रूपमा चुनावी गठबन्धन गर्यो। कांग्रेसले नै रूखमा भोट नहाली अन्यत्रै मतदान गर्न ह्वीप लगायो। केन्द्रदेखि पालिकाका निर्वाचनमा कांग्रेसका शुभेच्छुक, समर्थक र सदस्यले रूख चिह्नमा भोट हाल्न पाएनन्। कांग्रेसको इतिहासमा यस्तो कहिल्यै भएको थिएन। ०४७ साल र ०५२ मा गठबन्धन सरकार बने। तर, चुनावमा होइन, सरकार बनाउनका लागि मात्रै। विशिष्ट परिस्थितिमा चुनावपछि गठबन्धन गर्नुपर्छ। तर, सत्तामुखी भएर दलहरूले चुनावकै लागि गठबन्धन गर्न थाले। त्यसको प्रत्यक्ष मारमा पर्यो कांग्रेस। मधेसका ३२ निर्वाचन क्षेत्रमा कांग्रेसको जनाधार छ। ती क्षेत्रमै कांग्रेसले आधा पनि सिटमा आफ्ना उम्मेदवार उठाएन। कांग्रेसको संगठनमा निरन्तर धक्का पुग्यो। कांग्रेस महासमिति बैठकले अब चुनावी गठबन्धन नगर्ने संकल्प गरेको छ। चुनावी गठबन्धनका कारण कांग्रेसमा क्रियाशील सदस्यता नवीकरणमा निकै समस्या देखियो। पुराना सदस्यले पनि नवीकरण गरेनन्। नयाँ क्रियाशील सदस्यले पनि एउटा जवाफ खोजे आमनिर्वाचनमा रूखमा भोट हाल्ने वातावरण बनाउन नसकेपछि ४ वर्ष अगाडि किन सदस्यता लिएर बस्ने ? हामी किन डामिने ? चुनावभन्दा अगाडि गर्ने गठबन्धनले संविधानको कल्पनामा प्रहार गरेको छ। फरक लिंग वा समुदायको राष्ट्रपति र उपराष्ट्रपतिको परिकल्पना गरिएको थियो तर गठबन्धनका कारण राष्ट्रपति र उपराष्ट्रपति पुरुष नै निर्वाचित भए। पालिकामा पनि गठबन्धनकै कारण महिलाले अवसर गुमाए। गठबन्धनको नकारात्मक परिणामले संविधानमा आघात पुगेको छ। देशको नेतृत्वमा जाने कुरामा पनि यसले प्रहार गरेको छ। कांग्रेसले चुनावमा गठबन्धन नगर्ने नीति लियो भने अरु पार्टीहरूलाई पनि आफ्नो खुट्टामा उभिन दबाब पुग्छ। (तिवारी, राजनीतिक विश्लेषक हुन्।)"
वीरगन्जमा ७० लाखको कपडासहितको ट्रक सशस्त्र प्रहरीको नियन्त्रणमा,वीरगन्ज : वीरगन्जमा सशस्त्र प्रहरीले राजश्व छलेर भित्र्याइएको आशंकामा ७० लाख रुपैयाँ मूल्यको कपडासहितको एउटा ट्रक नियन्त्रणमा लिएको छ। वीरगन्जस्थित एकीकृत भन्सार जाँच चौकी(आइसिपी)बाट भन्सार जाँचपास भई काठमाडौं तर्फ जाँदै गरेको कपडा लोड रहेको ना ८ ख ३९७८ नम्बरको ट्रक सशस्त्र प्रहरीले नियन्त्रणमा लिएको हो। वीरगन्ज २५ बहुअरीस्थित सडकमा उक्त ट्रक सशस्त्र प्रहरीले रोकेर चेकजाँच गरेको थियो त्यसक्रममा उक्त ट्रकमा रहेको ७० लाख रुपैयाँ मूल्यको कपडाको बिलबिजक शंकास्पद देखिएकाले कपडासहितको ट्रक नियन्त्रणमा लिइएको सशस्त्र प्रहरी उपरीक्षक किशन कर्मचार्यले जानकारी दिए। बरामद कपडाको ७० लाख र ट्रकको ४० लाख रुपैयाँ मुल्यांकन गरेर आवश्यक अनुसन्धान र कारबाहीका लागि आइतबार राजश्व अनुसन्धान कार्यालय पथलैया बारामा बुझाइएको कर्मचार्यले जानकारी दिए।
प्री ओपन सेसनमा नेप्से परिसूचक सामान्य अंकले बढ्यो,काठमाडौं : प्री ओपन सेसनमा नेप्से परिसूचक सामान्य अंकले बढेको छ। नेप्से परिसूचक १८७ अंकले बढेर १९८०८९ विन्दुमा कायम भएको हो। यो सेसनमा १६ कम्पनीको १ हजार १४ कित्ता सेयर ४ लाख ८८ हजार १६१ रुपैयाँमा खरिदबिक्री भए। प्री ओपन सेसनमा ९ वटा कम्पनीको मूल्य बढ्दा ६ वटाको घट्यो।
"उद्योगीले भने : कि बिजुली देऊ, कि लोडसेडिङको तालिका बनाइदेऊ","दिउँसोको समयमा पनि झ्याप्पझ्याप्प बत्ती जाँदा उत्पादनको काममा असर परिरहेको व्यवसायीको गुनासो छ। काठमाडौं : मुलुकको अर्थतन्त्र संकटमा छ। उद्योगव्यवसाय थलिएका छन्। न बजारमा उत्पादनको माग छ, न त अर्थतन्त्र चलायमान नै छ। त्यसैकारण उद्योगहरू जेनतेन अर्थात् (कम क्षमता) मा चलिरहेका छन्। कष्टपूर्ण यस्तो अवस्थामा उद्योगहरूले अर्को सास्ती बेहोरिरहेका छन्। त्यो हो दैनिक १० देखि १२ घन्टासम्मको अघोषित लोडसेडिङ। उद्योगहरूमा बिहान र साँझको समयमा लोडसेडिङ त छ नै, दिउँसोको समयमा पनि झ्याप्पझ्याप्प बत्ती जाँदा उत्पादनको काममा असर परिरहेको व्यवसायीको गुनासो छ। हाल मुलुकको बिजुली जडित क्षमता हो करिब ३ हजार मेगावाट। सुक्खायामका कारण हाल करिब ८ सय मेगावाट मात्रै आन्तरिक उत्पादन छ। त्यसैकारण सरकारले ६ सय मेगावाट छिमेकी भारतबाट किनिरहेको छ। बिजुली अपुग भएका कारण उद्योगहरूमा लोडसेडिङ भइरहेको प्राधिकरण स्रोत बताउँछ। तर, उद्योगी भने उद्योगलाई पुग्ने बिजुली भारतबाट किन्ने अवस्था भए पनि प्राधिकरणले व्यापार घाटा कम देखाउन थोरै मात्र बिजुली किनिरहेको आरोप लगाउँछन्। त्यसैकारण उद्योगहरूले महँगो ऊर्जा (डिजेलबाट जेनेरेटर) प्रयोग गरिरहेका छन्। जसबाट ऊर्जा त महँगो पर्न जान्छ नै, उत्पादनको लागत पनि चर्को पर्न जाने उद्योगीहरू बताउँछन्। नेपाल उद्योग परिसंघ (सीएनआई) को पछिल्लो तथ्यांकअनुसार उद्योगहरूमा ६७३९ प्रतिशत जेनेरेटर प्रयोग भइरहेको छ। बिजुलीको गुणस्तर भरपर्दो नभएकाले उद्योगहरूले जेनेरेटर प्रयोग गरेका हुन्। उद्योगका लागि छुट्टै फिडर आवश्यक भएको व्यवसायीहरूको माग छ। जेनेरेटरको प्रयोगका कारण लागत ४८३ प्रतिशतले बढ्दै गएको उक्त रिपोर्टले देखाएको छ। जेनेरेटरबाट प्रतियुनिट ४० रुपैयाँ महँगो प्राधिकरणले उद्योगमा १२ घन्टासम्मको लोडसेडिङ गर्दै आइरहेको परिसंघका अध्यक्ष राजेश अग्रवाल बताउँछन्। धेरै उद्योगहरू कम क्षमतामा चले पनि २४ सै घन्टा चलाउनुपर्ने अवस्था रहेको अग्रवाल बताउँछन। कि त महिना दिनसम्म नै उद्योग बन्द गर्नुपर्यो। नभए दिनको २४ घन्टा बन्द गर्न मिल्दैन, अग्रवाल भन्छन्। उद्योग चलाउनका लागि उद्योगीले महँगोमा भए पनि डिजेल प्रयोग गरिरहेको उनी बताउँछन्। उद्योगीका अनुसार जेनेरेटर चलाउँदा प्रतियुनिट ५० रुपैयाँ पर्छ, जबकि विद्युत् प्रतियुनिट करिब १० रुपैयाँ मात्रै पर्छ। जेनेरेटर चलाउँदा प्रतियुनिट ४० रुपैयाँ महँगो पर्न जाने उद्योगीहरू बताउँछन्। यसैकारण वस्तुको उत्पादनको लागत बढ्छ, अग्रवाल भन्छन्, लागत बढे पनि बजारमा मूल्य बढाउन पाइएको छैन। त्यसैकारण उद्योगीहरू निकै मर्कामा छन्। बजारमा वस्तुको माग घटिरहेको बेला प्राधिकरणले अघोषित लोडसेडिङ गरेर उद्योगी थप मर्कामा परेको बताउँछन् नेपाल उद्योग परिसंघ (सीएनआई) का कोसी प्रदेश अध्यक्ष पवन सर्दा। उनका अनुसार कोसीका उद्योगमा बिहान र बेलुका गरी दैनिक १० घन्टा विद्युत् कटौती भइरहेको छ। आर्थिक वर्षका सुरुका ६ महिना मुलुकमा ठूल्ठूला चाडपर्व पर्छन्। त्यही बेला बजारमा उत्पादनको माग धेरै हुन्छ। तर, प्राधिकरणले सधैं त्यही समयबाट बिजुली कटौती गर्ने गरेको सर्दाको भनाइ छ। उनका अनुसार बिहान ६ बजेदेखि ११ बजेसम्म र साँझ ५ देखि १० बजेसम्म विद्युत् काटिने गरेको छ। पानी र हिउँ नपरेर खोलामा पानीको सतह घट्दै गएकाले बिजुली उत्पादन घटिरहेको प्राधिकरण बताउँछ। मुलुकमा नदी प्रवाहमा आधारित आयोजनाहरू मात्रै हुने हो भने १० हजार मेगावाट जडित क्षमता भए पनि हिउँदमा २ हजार पनि उत्पादन नहुने प्राधिकरणको भनाइ छ। सरकारले यसतर्फ ध्यान दिएर सोलारलगायत अन्य विकल्प खोज्नुपर्ने सर्दाको तर्क छ। बिजुली अपुग भएका कारण उद्योगहरूमा लोडसेडिङ भइरहेको प्राधिकरण स्रोत बताउँछ। तर, उद्योगी भने उद्योगलाई पुग्ने बिजुली भारतबाट किन्ने अवस्था भए पनि प्राधिकरणले व्यापार घाटा कम देखाउन थोरै मात्र बिजुली किनिरहेको आरोप लगाउँछन्। त्यसैकारण उद्योगहरूले महँगो ऊर्जा (डिजेलबाट जेनेरेटर) प्रयोग गरिरहेका छन्। जसबाट ऊर्जा त महँगो पर्न जान्छ नै, उत्पादनको लागत पनि चर्को पर्न जाने उद्योगीहरू बताउँछन्। रुपन्देही उद्योग संघका सचिव यादव भण्डारी प्राधिकरणले आधिकारिक सूचना बिनै उद्योगमा लोडसेडिङ गरिरहेको बताउँछ्न। प्राधिकरणले भार मिलाउने क्रममा आन्तरिक उत्पादन घटेको तथा आयात पनि प्रशस्त रूपमा नभएकाले पिक आवरमा लोड व्यवस्थापन गरिरहेको बताइरहेको छ, भण्डारी भन्छन्, बिहान ७ देखि साँझ ५ बजेसम्म बुटवल भैरहवा करिडोरमा रहेका ठूला उद्योगहरूलाई विद्युत् काटिने गरेको छ। लोडसेडिङ नै गर्ने भए आधिकारिक तालिका बनाउन पनि उनले प्राधिकरणको ध्यानाकर्षण गराए। लोडसेडिङको तालिका आयो भने कामदार र मेसिन व्यवस्थापन गर्न सहज हुन्छ, उनी भन्छन्। बिहान ७ बजेदेखि ११ बजेसम्म ४ घन्टा र साँझ ५ बजेदेखि ९ बजेसम्म ४ घन्टा गरी ८ घन्टा दैनिक विद्युत् काटिने गरेको पञ्चकन्या गु्रपका महाप्रबन्धक देवेन्द्र साहु बताउँछन्। बिहान र बेलुकासँगै बीचबीचमा पनि झ्याप्पझ्याप्प विद्युत् जाने गरेको उनको भनाइ छ। झ्याप्पझ्याप्प विद्युत् जाँदा मेसिनहरू बिग्रिन्छन्, उनी भन्छन्, यसैकारण महँगो दरमा डिजेल किनेर जेनेरेटरको नै भर पर्नु परेको छ। डिजेलबाट उद्योग सञ्चालन गर्दा उत्पादनको लागत मूल्य बढेको साहुको भनाइ छ। प्राधिकरणले लोडसेडिङ नभनेर लोड व्यवस्थापन का नाममा बिजुली कटौती गरिरहेको उनको भनाइ छ। प्राधिकरणले तालिका बनाएर लोडसेडिङ हुन्छ भन्यो भने उद्योगलाई व्यवस्थापन गर्न सहज हुने बताउँछन, नेपाल उद्योग वाणिज्य महासंघका उपाध्यक्ष सुर किरण वैद्य। उद्योगहरूले पनि कति बेला चलाउने र कतिबेला नचलाउने भन्ने एकिन नहुँदा पनि गाह्रो भएको प्राधिकरणका भार सम्प्रेषण प्रमुख चन्दन घोष बताउँछन्। अहिले उद्योगको लोड सरदर साढे ५ सय मेगावाट छ। उच्चमा ७ सय र न्यूनमा ३ सय मेगावाटको लोड उद्योगमा हुने गरेको छ। प्रसारणलाइन प्रमुख कारक भारतबाट हाल करिब ६ सय मेगावाटसम्म विद्युत् आयात भइरहेको प्राधिकरणको भनाइ छ। अन्तरदेशीय प्रसारणलाइन ४ सय केभी क्षमताको ढल्केवरमुज्जफपुरबाट अहिले करिब ३८५ देखि ४ सय मेगावाटसम्म भारतबाट आयात भइरहेको छ। रक्सौलपरवानीपुरबाट १ सय मेगावाट, रामनगरगण्डकबाट ६० मेगावाट गरी बिहारको २ ठाउँबाट आइरहेको छ। पश्चिममा टनकपुरबाट ७० मेगावाट विद्युत् आयात भइरहेको छ। ढल्केबरमुज्जफपुरबाट ८ सय मेगावाटसम्म बत्ती ल्याउन सकिन्छ। तर, पश्चिम र पूर्व पुर्याउने प्रसारणलाइन अहिले नै पूर्णक्षमतामा सञ्चालन भइरहेका छन्। ती प्रसारणलाइनबाट थप विद्युत् प्रसारण गर्न सकिँदैन। ढल्केवरबाट पश्चिमतर्फ पठाउनका लागि नवलपुर, चपुर, पतलैयाका प्रसारणलाइनहरू अहिले नै पूर्णभन्दा पनि बढी क्षमतामा चलिरहेका छन्। त्यहाँबाट लमहीसम्म पुर्याउन सकिँदैन। ढल्केबरबाट पूर्वतर्फका मिर्चैया, लहान, रुपनी, कुशहाना र इनरुवासम्मको लाइन पूर्णक्षमतामा चलिरहेको छ। हेटौंडादेखिढल्केबर इनरुवासम्मको ४ सय केभिलाइन नबनेसम्म थप विद्युत् प्रसारण गर्न नसकिने देखिन्छ। यसले गर्दा पूर्वतर्फका विराटगर औद्योगिक करिडोर र पश्चिमतर्फका वीरगन्ज, भैरहवा लगायतका औद्योगिक क्षेत्रमा आवश्यक लोड दिन सकिरहेको छैन। यस्तै, प्रसारणलाइनहरू बढी क्षमतामा सञ्चालन हुँदा पनि विद्युत् चुहावट हुन्छ। यसको भार पनि प्राधिकरणले बेहोर्नुपर्छ। मुख्यमुख्य प्रसारणलाइन निर्माणमा अब ढिला गर्न नहुने पूर्वऊर्जा सचिव घिमिरे बताउँछन्। ४ सय केभीको ढल्केबर इनरुवा प्रसारणलाई निर्माण गर्नेबित्तिकै समस्या हल हुन घिमिरे बताउँछन्। त्यसबाट पूर्वपश्चिम विद्युत् प्रसारणमा पनि सहज हुने उनको भनाइ छ। तर, मुलुकभित्रको विद्युत् प्रसारण प्रणाली सुदृढीकरण र नेपालभारतबीचको विद्युत् व्यापारका लागि निर्माणाधीन हेटौंडाढल्केबरइनरुवा चार सय केभी डबल सर्किट प्रसारण लाइन आयोजना निर्माणमा अवरोधै अवरोध छन्। झन्डै नौ वर्षअघिदेखि निर्माण सुरु भएको सो आयोजनामा भइरहेको अवरोधका कारण अझैसम्म सम्पन्न हुन सकिरहेको छैन। मकवानपुरको हेटौंडा उपमहानगरपालिका११ थानाभर्याङ सबस्टेसनबाट सुरु भई सुनसरीको भोक्राहा नरसिंह गाउँपालिका४ मा जोडिने प्रसारण लाइन १० वटा जिल्ला पार भएर जान्छ। प्रसारण लाइनको मार्ग परिवर्तनको माग गर्दै निर्माणमा स्थानीयको अवरोध, वन क्षेत्रको जग्गा प्रयोग तथा रूख कटानको स्वीकृतिको प्रक्रियागत उल्झन, ठेकेदारको कमजोर कार्यसम्पादनलगायत कारणले निर्माण ढिला भएको हो। रणनीतिक महत्वको उक्त प्रसारणलाइन पहाडी, शिवालिक चुरे र तराई क्षेत्र गरि २सय ८८ किलोमिटर छ। यस्तै, सुक्खायामको विद्युत् मागलाई व्यवस्थापन गर्न भएका प्रसारणलाइनहरूलाई स्तरोन्नति गर्नुपर्ने देखिन्छ। ढल्केबरबाट पश्चिमतर्फको ढल्केबरनवलपुरचपुरपथलैया १३२ केभीलाइनको कन्डक्टरलाई नवीनतम प्रविधि एचटिएलएसमा परिवर्तन गर्नुपर्ने प्राधिकरण बताउँछ। यसका लागि चपुर खण्डमा स्थानीयको अवरोधका कारण अघि बढ्न नसकेको भार सम्प्रेषण केन्द्रका प्रमुख घोष बताउँछन्। यस्तै, पूवतर्फको कुशहाइनरुवा १३२ केभिमा पनि एचटिएलएस कन्डक्टर परिवर्तन गर्दा विद्युत् प्रसारणको क्षमता बढ्छ। पूर्व र पश्चिमतर्फ लोड विस्तारका लागि भएका १३२ केभीका प्रसारणलाइनको क्षमता अभिवृद्धिले पनि अहिलेको मागलाई व्यवस्थापन गर्न सहज हुने प्राधिकरणको भनाइ छ। खुद विद्युत् निर्यातकर्ता बन्न आयातमा कमी ! यसपाली सुक्खायाममा बिजुलीको माग बढेको प्राधिकरण बताउँछ। गत वर्ष यही समयमा दैनिक माग २८ हजार मेगावाट आवर अर्थात् सरदर ११६६ मेगावाट (२ करोड ८० लाख युनिट ) थियो। हाल दैनिक माग ३५ हजार मेगावाट आवर अर्थात् सरदर १४५८ मेगावाट (३ करोड ५० लाख युनिट) पुगेको छ। करिब ३ सय मेगावाटले सरदर विद्युत्को माग बढेको घिसिङ बताउँछन्। नेपालको अहिलेको उच्च माग करिब १८२१ मेगावाट छ। हिउँद लागेसँगै खोलामा पानीको सतह घट्दै गएपछि प्राधिकरणले मंसिरको अन्तिमबाट भारतबाट बिजुली आयात गर्न सुरु गरेको हो। माघ महिनासम्म करिब २ अर्ब ५० करोडको बिजुली आयात भइसकेको कार्यकारी निर्देशक घिसिङले जानकारी दिए। फागुन, चैत र वैशाखमा आयात बढाउनुपर्ने भन्दै उनले अबको तीन महिनामा प्रत्येक महिना करिब ३ देखि ४ अर्बको विद्युत् आयात गर्नुपर्ने बताए। अहिले भारतको सरदर बिजुलीको दर करिब ६ भारु (भारतीय रुपैयाँ) छ। बिहान र साँझको उच्च मागको समयमा प्रतियुनिट बिजुलीको मूल्य १० रुपैयाँ भारुसम्म पुग्ने गरेको छ। भारतीय बजारको प्रतियुनिट बिजुलीको सबैभन्दा बढी मूल्य १२ भारुमा सीमित गरिएको छ। निजी प्रबद्र्धकहरूसगँको पीपीए दर भने सुक्खायाम (१६ मंसिर१५ जेठ) र वर्षायाम (१६ जेठ१५ मंसिर)का क्रमशः ८४० रुपैयाँ र ४८० प्रतियुनिट निर्धारित छ। प्राधिकरणले दिनमा र रातिको समयको कम मूल्यको बिजुली किनेर उच्च मागको समयमा कम बिजुली आयातको नीति लिएको बताउँछ। गत वर्षको सुक्खायाममा करिब १९ अर्ब रुपैयाँ बराबरको विद्युत् आयात गरिएको थियो। यस वर्ष खुद निर्यातकर्ता बन्ने भनिरहेको प्राधिकरणले यसै वर्षको वर्षायाममा करिब १४ अर्बको बिजुली भारत निर्यात गरेको थियो। साँझको मागको समयमा प्राधिकरणका जलाशययुक्त र अर्धजलाशययुक्त आयोजना चलाएर माग धानिरहेको भार सम्प्रेषण केन्द्रका प्रमुख घोष बताउँछन्। कुलेखानी, माथिल्लो तामाकोशी, कालीगण्डकी, मध्यमस्र्याङ्दी, चमेलिया लगायतमा जलाशययुक्त र अर्धजलाशययुक्त आयोजनालाई त्यो समयमा चलाउने गरिएको छ। दिउँसो र रातिको समयमा करिब ३ भारुसम्म विद्युत् पाइने घोष भन्छन्। निजी क्षेत्रसँग किन्नेभन्दा पनि सस्तो मूल्यमा भारतबाट विद्युत् आयात भइरहेको घोषले जानकारी दिए। प्राधिकरणले अहिले ६ सय मेगावाटसम्म विद्युत् भारतबाट आयात गरिरहेको छ। चैतसम्म करिब ४ सय मेगावाट प्रणालीमा थपिने प्राधिकरण बताउँछन्। त्यसपछि राहत मिल्ने प्राधिकरण बताउँछ। प्राधिकरणले गत आर्थिक वर्षबाट खुद निर्यात (नेट एक्स्पोटर) हुने भन्ने लक्ष्य राखेको थियो। तर, गत वर्ष १४ अर्बको बिजुली बेचेर १९ अर्बको किनेको छ। हिउँदमा अझै ३४ वर्ष लोडसेडिङ हुने देखिन्छ। प्राधिकरणको तथ्यांकअनुसार हाल ३ हजार ३ सय ९७ मेगावाट बराबरका १ सय ३१ आयोजना निर्माणाधीन छन्। ३ हजार ६ सय १५ मेगावाट बराबरका १ सय ३८ आयोजना विद्युत् खरिद सम्झौता (पीपीए) भएर वित्तीय व्यवस्थापनको चरणमा छन्। यसैगरी करिब १९ हजार ६ सय २३ मेगावाट बराबरका २ सय ५८ आयोजना निजी क्षेत्रबाट अनुमतिपत्र लिएर निर्माणको विभिन्न चरणमा छन्। त्यो कहालीलाग्दो लोडसेडिङ, उद्योगमा कुनै बेला मुलुक २० घन्टासम्म अँध्यारोमा हुन्थ्यो। ०७५ सालको वैशाख अन्तिमबाट मात्रै लोडसेडिङ अन्त्य भयो। त्यति मात्र होइन, ०७८ बाट त छिमेकी भारतमा बिजुली पनि बेच्न थालियो। अर्को वर्षबाट त बंगलादेशलाई पनि ४० मेगावाट विद्युत् बेच्ने तयारी भइरहेको विद्युत् प्राधिकरण बताउँछ। मुलुकमा बिजुली उत्पादनको अवस्था यस्तो छ कि वर्षामा छ्यालख्याल बिजुली उत्पादन हुन्छ, सित्तैमा खेर जान्छ। हिउँदमा पुग्दैन, फेरि भारतबाट किन्नुपर्छ। बिगत ३ वर्षदेखि बर्खाका बेला करिब ५ सय मेगावाट दैनिक बिजुली खेर गइरहेको छ। तर, हिउँदयाम वा सुक्खायाममा भने विद्युत् उत्पादन घटेर औद्योगिक क्षेत्रमा अघोषित लोडसेडिङ भइरहेको छ। विद्युत् उत्पादन क्षमतामा उच्च ह्रासका कारण लोड व्यवस्थापनमा चुनौती थपिएको प्राधिकरणका कार्यकारी निर्देशक कुलमान घिसिङ बताउँछन्। सुक्खायामका कारण आन्तरिक उत्पादन करिब १० प्रतिशतमा झरेको उनको भनाइ छ। निजी प्रबद्र्धकहरूको आयोजनाहरू नदी प्रवाहमा आधारित हुँदा वर्षायाममा पूर्णक्षमतामा उत्पादन भए पनि हिउँदमा भने ३० देखि ४० प्रतिशत क्षमतामा आइपुग्छन्। तर, यसपटक भने ती आयोजनाको उत्पादन १० प्रतिशतमा झरेको घिसिङ बताउँछन्। जडित क्षमता ३ हजार छ। निजी प्रबद्र्धकहरूको योगदान करिब २२ सय मेगावाट छ। २२ सय मेगावाट क्षमताका आयोजनाको उत्पादन करिब ५ सय मेगावाटमा ओर्लिएको छ। अर्कोतिर, प्रसारणलाइनको क्षमताका कारण केही औद्योगिक स्थानहरूमा विद्युत् काटिने गरेको प्राधिकरण स्वीकार्छ। प्रायः उद्योगमा लोडसेडिङ छैन, प्राधिकरण भार सम्प्रेषण केन्द्रका प्रमुख चन्दन घोष भन्छन्, कहीँकहीँ हुन सक्छ। किनभने सबै कुरा हाम्रो हातमा छैन। आन्तरिक उत्पादनले नपुगेर भारतबाट आयात गर्नुपर्ने अवस्था रहेको उनको भनाइ छ। भारतबाट धेरै विद्युत् आयात गर्ने क्षमता प्रसारणलाइनको पनि छैन, घोष बताउँछन्। पूर्वऊर्जा सचिव दिनेश घिमिरे भने गार्हस्थ्यलाई अँध्यारोमा राखेर उद्योगलाई बत्ती दिन नमिल्ने बताउँछन्। उद्योग सञ्चालनको तालिकालाई लोडको समयमा भन्दा अन्य समयमा सञ्चालन गरे सहज हुने घिमिरे बताउँछन्। आर्थिक सर्वेक्षण, २०७८७९ अनुसार ऊर्जा खपतको अवस्थालाई हेर्दा कुल ऊर्जा खपतमा परम्परागत ऊर्जाको हिस्सा ६५ प्रतिशत (दाउरा ५९१ प्रतिशत, कृषिजन्य अवशेष २९ प्रतिशत र गाईवस्तुको गोबर २९ प्रतिशत), व्यापारिक ऊर्जाको हिस्सा ३२ प्रतिशत (पेट्रोलियम पदार्थ १८२ प्रतिशत, कोइला ९२ प्रतिशत र विद्युत् ४६ प्रतिशत) र नवीकरणीय ऊर्जाको हिस्सा ३ प्रतिशत छ। भरपर्दो बिजुली नहुँदा अझै पनि विद्युतीय ऊर्जाको खपत कम भएको देखिन्छ। औद्योगिक क्षेत्रले त्यो प्रत्याभूत गर्न पाएका छैनन्। किनभने हरेक सुक्खायाममा अघोषित लोडसेडिङको मारमा औद्योगिक क्षेत्र रहँदै आएको छ। सरदर साढे ५ सय क्षमता ओगट्ने औद्योगिक क्षेत्रमा बिहान र साँझको समयमा गरी करिब १० घन्टा लोडसेडिङ हुँदै आएको छ। दिनमा पनि ट्रिपिङ (झ्याप्पझ्याप्प) बत्ती जाने गरेको उद्योगीहरूको गुनासो छ।"
विराटनगरबाट ब्राउन सुगरसहित तीनजना पक्राउ,"विराटनगर : विराटनगरबाट लागुऔषध ब्राउन सुगर (खैरो हेरोइन)जस्तो देखिने वस्तुसहित तीनजनालाई प्रहरीले पक्राउ गरेको छ । पक्राउ पर्नेमा विराटनगर महानगरपालिका१४ का २१ वर्षीय दिपेशसिंह ठकुरी, विराटनगर१५ का २० वर्षीय सेजन राई र विराटनगर१७ का १९ वर्षीय शिवम थापामगर रहेका छन् । लागुऔषध नियन्त्रण ब्युरो विराटनगरबाट खटिएको टोलीले उनीहरूलाई विराटनगर१३ बाट सोमबार बिहान ७ बजेतिर पक्राउ गरेको हो । मोरङ प्रहरीका प्रवक्ता डीएसपी रन्जनकुमार दाहालका अनुसार पक्राउ परेकाहरूलाई इलाका प्रहरी कार्यालय रानीको हिरासतमा राखेर अनुसन्धान सुरू गरिएको छ । प्रदेश १००१ ह १७८३ नम्बरको सीटी सफारीमा सवार रहेका बेला तीनैजनालाई पक्राउ गरिएको उनले बताए । पक्राउ परेकाको साथबाट १४४० ग्राम ब्राउन सुगरजस्तो देखिने वस्तु बरामद भएको जानकारी दाहालले दिए । उनीहरुविरुद्ध लागुऔषध ऐनअन्तर्गतको मुद्दा चलाउने प्रहरीको तयारी छ । प्रहरीका अनुसार तीनैजना ब्राउन सुगरको कारोबारमा संलग्न रहेको प्रारम्भिक अनुसन्धानबाट खुलेको छ । भारतको जोगवनीबाट ब्राउन सुगर भित्राएर नेपालका विभिन्न स्थानमा पुर्याउँदै बिक्री गर्ने गरेको प्रहरीको भनाइ छ । ठकुरी, राई र थापामगरले ब्राउन सुगरको धन्दा चलाइरहेको जानकारी केही दिनअघि प्राप्त भएपछि प्रहरीले उनीहरूको पिछा गर्न थालेको थियो । ब्राउन सुगरजस्तो देखिने वस्तु ठकुरीको साथबाट बरामद भएको हो । बरामद भएको उक्त वस्तु ७० हजार रूपैयाँमा जोगवनीबाट खरिद गरेर ल्याएको प्रारम्भिक अनुसन्धानबाट खुलेको छ । नेपाल ल्याएर विभिन्न स्थान पुर्याउँदै बिक्री गर्दा दोब्बर बढी मूल्य पर्ने प्रहरी अधिकारीहरु बताउँछन् । प्रहरीले गरेको प्रारम्भिक सोधपुछका क्रममा पक्राउ परेकाहरुले सामूहिक रूपमा ब्राउन सुगर नेपाल ल्याएर बिक्री गर्ने गरेको बताएका छन् ।"
न्यायपरिषद्ले दुई न्यायाधीश किन गर्यो पदमुक्त ?,"काठमाडौं : न्यायपरिषद्ले दुई न्यायाधीशलाई बदनियतपूर्वक कार्यसम्पादन गरेको निष्कर्ष निकाल्दै पदमुक्त गर्न प्रधानन्यायाधीश विश्वम्भरप्रसाद श्रेष्ठ समक्ष सिफारिस गरेको छ। परिषद्को आइतबार बसेको बैठकले उच्च अदालतका न्यायाधीश डा नवराज थपलिया र जिल्ला अदालतका न्यायाधीश अम्बिकाप्रसाद निरौलालाई पदमुक्त गर्ने निर्णय गरेको हो। परिषद् स्रोतले भन्यो, दुई जना न्यायाधीशलाई पदमुक्त गर्नका लागि सिफारिस गरिएको छ। न्यायाधीशद्वय थपलिया र निरौलाको आचरण र कार्यसम्पादनलाई पदमुक्तका लागि सिफारिस गरिएको हो। दुवै न्यायाधीशका बारेमा परिषद्मा उजुरी परेका थिए। छानबिन गर्न आवश्यक देखेपछि परिषद् सदस्य र सर्वोच्चका न्यायाधीशको संयोजकत्वमा गठित समितिले प्रारम्भिक छानबिनसमेत गरेका थिए। छानबिन समितिले आरोपित न्यायाधीश र सम्बद्ध पक्षसँग सोधपुछ गरी रायसहितको प्रतिवेदन बुझाएको थियो। आरोपित न्यायाधीशलाई सफाइ पेस गर्ने मौकासमेत दिएको थियो। सामाजिक सम्बन्धको कारणले न्याय सम्पादनमा समेत प्रभाव परेको पाइयो, परिषद् स्रोतले भन्यो, न्यायिक काम कर्तव्य र आचरणको पालनमा चुकेको देखियो। न्यायाधीशको आचार संहिता पालनामा दुवै न्यायाधीश चुकेको परिषद् स्रोतले जानकारी दियो। गत पुस १२ गते सर्वोच्च अदालतका न्यायाधीश डा आनन्दमोहन भट्टराईको नेतृत्वमा समिति गठन गरेको थियो। छानबिनकै क्रममा रहेका अर्का जिल्ला न्यायाधीश परशुराम भट्टराईले राजीनामा दिएका थिए। न्यायाधीशमा खराब आचरण, इमानदारीपूर्वक आफ्नो कर्तव्य पालना नगरेको, बदनियतपूर्वक कामकारबाही गरेको वा पालन गर्नुपर्ने आचार संहिताको गम्भीर उल्लंघन गरेको आधारमा परिषद्को सिफारिसमा प्रधानन्यायाधीशले पदमुक्त गर्ने संवैधानिक व्यवस्था रहेको छ। परिषद्ले उच्च अदालत सुर्खेतको जुम्ला इजलासमा रहेका बेला न्यायाधीश थपलियालाई जिम्मेवारीबाट हटाएको थियो। परिषद्ले गत पुसदेखि थपलियामाथिको अनुसन्धान सुरु गरेको थियो। सर्वोच्च अदालतका न्यायाधीश तिलप्रसाद श्रेष्ठको नेतृत्वमा जाँचबुझ समिति गठन गरिएको थियो। समितिले बुझाएको प्रतिवेदन अध्ययनपछि न्यायाधीश थपलियासँग स्पष्टीकरण सोधिएको थियो। स्पष्टीकरण चित्तबुझ्दो पाइएन। बर्खास्तै गर्नुपर्ने निष्कर्ष निकाल्दै पदमुक्तको सिफारिस गरिएको हो, स्रोतले भन्यो, मुद्दा मामिलामा रकम लिने र मुद्दा मिलाइदिने गरेको भन्ने उजुरीहरू परेका थिए। कानुन व्यवसायीको पृष्ठभूमि भएका थपलिया २०७५ चैत १९ गते उच्च अदालतमा न्यायाधीश सिफारिस भएका थिए। नुवाकोटका थपलिया नेपाल ल क्याम्पसका पूर्वसभापतिसमेत हुन्। त्यस्तै पदमुक्तको सिफारिस भएका अर्का न्यायाधीश निरौला पनि कार्यसम्पादन र आचरणकै कारण पदमुक्तको सिफारिस गरिएको स्रोतले जानकारी दियो। कार्य सम्पादन एवं आचरणमा खोट देखियो, स्रोतले भन्यो। जिल्ला अदालत काठमाडौंमा रहेका न्यायाधीश निरौलालाई जिम्मेवारीबाट तानेर अनुसन्धान गरिएको हो। न्यायाधीश कोइरालालाई सचेत घुस प्रकरणमा अडियो सार्वजनिक भएपछि विवादमा परेका न्यायाधीश राजकुमार कोइरालाको हकमा सचेत गराउने निर्णय भएको छ। जिल्ला अदालत काठमाडौंमा रहँदा न्यायाधीश कोइराला र अधिवक्ता रुद्रप्रसाद पोखरेलबीचको अडियो सार्वजनिक भएको थियो। न्यायाधीश कोइराला र अधिवक्ता पोखरेलबीच एक व्यवसायीलाई धरौटीमा छुटाउने विषयमा घुस लेनदेनसम्बन्धी कुराकानी भएको थियो। उक्त अडियो सार्वजनिक भए लगत्तै न्यायपरिषद्ले छानबिन समिति गठन गरेको थियो। टेलिफोन गरेका अधिवक्ता पोखरेलसँगको कुराकानी भएअनुसार न्यायाधीश कोइरालाले आदेश गरेको नदेखिएकाले सचेत गराउने निर्णय गरेको परिषद् स्रोतले जानकारी दियो। परिषद् सदस्य रामप्रसाद श्रेष्ठको नेतृत्वमा छानबिन समिति गठन भएको थियो। न्यायाधीश कोइरालालाई टेलिफोन गरेका कानुन व्यवसायी पोखरेललाई नेपाल कानुन व्यवसायी परिषद्ले स्पष्टीकरण सोधेको थियो। पोखरेल नेपाल बार एसोसिएसनका पूर्वकोषाध्यक्ष हुन्। यो पनि पढ्नुहोस न्यायाधीश नवराज थपलिया र अम्बिकाप्रसाद निरौलालाई पदमुक्त गर्न सिफारिस"
सकसमा जीवन बिमा कम्पनी,"काठमाडौं : नयाँ बिजनेस नहुँदा जीवन बिमा कम्पनीहरू सकसमा देखिएका छन्। आर्थिक वर्ष २०८००८१ को ७ महिना सकिँदासम्म बिमा कम्पनीहरूले गत वर्षको सोही अवधिको बराबर पनि प्रथम बिमा शुल्क उठाउन सकेका छैनन्। जीवन बिमा पोलिसी जारी गरेपछि बिमितले तिर्ने पहिलो प्रिमियम प्रथम बिमा शुल्क हो। माघ मसान्तसम्मको तथ्यांक केलाउँदा सञ्चालनमा रहेका १४ जीवन बिमा कम्पनीले संकलन गरेको प्रथम बिमा शुल्क गत आवको यही अवधिको तुलनामा २११ प्रतिशतले घटेको छ। उनीहरूले गत आवको माघ मसान्तसम्म १६ अर्ब ४५ करोड ७१ लाख ७० हजार रुपैयाँ प्रथम बिमाशुल्क संकलन गरेकामा चालु आवको सोही अवधिमा ३४ करोड रुपैयाँ कम अर्थात् १६ अर्ब ११ करोड ६ लाख ४० हजार रुपैयाँ संकलन गरेको देखिन्छ। जीवन बिमा कम्पनीहरूको प्रथम बिमा शुल्क आम्दानी वृद्धि हुनुको साटो संकुचन हुनाले जीवन बिमा कम्पनीका लागि आगामी दिन सहज देखिँदैन। महँगीले बचत ओरालो लागेको छ भने दीर्घकालका लागि जीवन बिमामा लगानी गर्नु पनि सर्वसाधारणको प्राथमिकतामा पर्न छाडेको छ। बिमा क्षेत्रको नियामक नेपाल बिमा प्राधिकरणका अनुसार यो वर्ष नयाँ बिमालेख जारी हुने क्रम सुस्ताएको छ। पुसमा ४ लाख ४२ हजार नयाँ बिमालेख जारी भएका छन् भने माघमा केही बढी अर्थात् ४ लाख ४८ हजार पोलिसी बिक्री भएका छन्। बिमा क्षेत्रका जानकारका अनुसार अभिकर्ता तथा कर्मचारीहरूले गत वर्ष एकल बिमा शुल्कमार्फत टार्गेट पूरा गर्न खोज्दा व्यवसायमा उल्लेख्य सुधार भएको थियो। तर, प्राधिकरणले उधारो बिमा पोलिसी र एकल बिमा शुल्क पोलिसीमा कडाइ गरेपछि जीवन बिमा व्यवसायको प्रारम्भिक आम्दानी खुम्चन थालेको छ। जीवन बिमा कम्पनीहरूको माघ महिनासम्मको आम्दानीमा प्रथम बिमा शुल्कको हिस्सा १६ अर्ब रुपैयाँ छ। प्रथम बिमा शुल्कले नयाँ व्यवसायको आधार देखाउँछ भने जीवन बिमा कम्पनीहरूको पछिल्लो स्थिति, बिमा क्षेत्रको चलायमानको अवस्था संकेत गर्दछ। सञ्चालनमा रहेका मात्र पाँच कम्पनीको प्रथम बिमा शुल्क आम्दानी बढ्दा ९ को घटेको छ। हिमालयन, एलआईसी नेपाल, सूर्यज्योति, सिटिजन, सानिमा रिलायन्स, सन् नेपाल, रिलायबल नेपाल, प्रभु महालक्ष्मी र साबिको बिमा संस्था अर्थात् राष्ट्रिय जीवन बिमा कम्पनीको प्रथम बिमा शुल्क घटेको हो। सबैभन्दा बढी गिरावट सन् नेपाल लाइफको प्रथम बिमा शुल्कमा आएको छ। कम्पनीको प्रथम बिमा शुल्क गत अवको सोही अवधिको तुलनामा २९८५ प्रतिशतले घटेर ७७ करोड ३ लाखमा खुम्चिएको छ। यसैगरी प्रभु महालक्ष्मी र सूर्यज्योति लाइफको प्रथम बिमा शुल्क क्रमशः २६४६ र २२०६ प्रतिशतले घटेर ४५ करोड ८१ लाख र १ अर्ब १५ करोडमा सीमित भएको छ। एलआईसी नेपालको प्रथम बिमा शुल्क ८७५ प्रतिशतले खुम्चिएर १ अर्ब १९ करोडमा सीमित भएको छ। सानिमा रिलायन्सको नयाँ बिमा व्यवसाय १३८१ प्रतिशतले घट्दा रिलायबल नेपाल लाइफको ९९८ प्रतिशत र राष्ट्रिय जीवन बिमा कम्पनीको १०७५ प्रतिशतले कम भएको छ। यी कम्पनी साढे १६ अर्ब प्रथम बिमा शुल्कमध्ये सबैभन्दा धेरै नेपाल लाइफले ३ अर्ब ६७ करोड, नेसनल लाइफले २ अर्ब ३५ करोड, हिमालयन लाइफले १ अर्ब २० करोड, एलआईसी नेपालले १ अर्ब १९ करोड, सूर्यज्योति लाइफले १ अर्ब १५ करोड, सिटिजन लाइफले ९५ करोड तथा एसियन लाइफले ८९ करोड रुपैयाँ प्रथम बिमा शुल्क संकलन गरेका छन्। सानिमा रिलायन्सले ८५ करोड, सन् नेपालले ७७ करोड, आईएमई लाइफले ७६ करोड, रिलायबल नेपाल लाइफले ७४ करोड, मेट लाइफले ७२ करोड, प्रभु महालक्ष्मी लाइफले ४५ करोड र राष्ट्रिय जीवन बिमा कम्पनीले ३५ करोड रुपैयाँ प्रथम बिमा शुल्क संकलन गरेका छन्। नौ कम्पनीको प्रथम बिमाशुल्क घटे पनि नेपाल लाइफको प्रथम बिमा शुल्क आम्दानी २१३० प्रतिशतले बढेको हो। कम्पनीले गत आवको यसै अवधिमा ३ अर्ब ३ करोडबराबरको यस्तो आम्दानी गरेको थियो। नेसनल लाइफको प्रथम बिमा शुल्क १८७१ प्रतिशतले बढेको छ। एसियन लाइफको प्रथम बिमाशुल्क ६३३ प्रतिशतले बढ्दा आईएमई लाइफको ७५४ प्रतिशत तथा मेट लाइफको प्रथम बिमा शुल्क २७३ प्रतिशतले बढेको छ। ७ महिनामा ८६ अर्ब बिमा शुल्क उठ्यो माघ महिनासम्ममा जीवन बिमा कम्पनीहरूले ८६ अर्ब ८८ करोड रुपैयाँ कुल बिमा शुल्क उठाएका छन्। नवीकरणीय शुल्कमा उल्लेख्य वृद्धि हुँदा उनीहरूको बिमा शुल्क बढेको हो। तीमध्ये सबैभन्दा बढी शुल्क उठाउने कम्पनी हो, नेपाल लाइफ। नेपाल लाइफले २३ अर्ब २० करोड रुपैयाँ कुल बिमा शुल्क संकलन गर्दा एलआईसी नेपालले १० अर्ब १४ करोड रुपैयाँसहित दोस्रो र नेसनल लाइफ १० अर्ब ५ करोडसहित तेस्रो स्थानमा छ। हिमालयन लाइफले ९ अर्ब ९१ करोड रुपैयाँ, सूर्यज्योति लाइफले ५ अर्ब ३ करोड रुपैयाँ कुल बिमा शुल्क संकलन गरेका छन्। पाँच अर्बभन्दा कम बिमा शुल्क संकलन गर्ने कम्पनीहरू राष्ट्रिय जीवन बिमा कम्पनी, एसियन लाइफ, सानिमा रिलायन्स लाइफ, सिटिजन लाइफ, मेट लाइफ, आईएमई लाइफ, प्रभु महालक्ष्मी लाइफ, रिलायबल नेपाल लाइफ र सन् नेपाल लाइफ हुन्। सन् नेपालले सबैभन्दा कम मात्र २ अर्ब १२ करोड रुपैयाँ कुल बिमा शुल्क संकलन गरेको छ। नेपाल बिमा प्राधिकरणका अनुसार १४ वटा जीवन बिमा कम्पनीहरूले कुल १ करोड ३७ लाख ७३ हजार ३ सय १५ वटा बिमा लेख जारी गरेका छन्। यी कम्पनीको सक्रिय बिमा लेख संख्याको आधारमा रिलायबल नेपाल सबैभन्दा अघि छ। कम्पनीले करिब ३२ लाख वटा बिमालेख जारी गर्दा दोस्रो धेरै बिमालेख जारी गर्ने जीवन बिमा कम्पनी नेपाल लाइफ इन्स्योरेन्स कम्पनी हो। माघमा १२ अर्ब ६६ करोड जीवन बिमा कम्पनीहरूले माघ महिनामा १२ अर्ब ६६ करोड २ लाख रुपैयाँ कुल बिमा शुल्क आर्जन गरेका छन्। जुन गत आर्थिक वर्षको तुलनामा ७८४ प्रतिशतले बढी हो। गत आर्थिक वर्षको माघ महिनामा उनीहरूले ११ अर्ब ७३ करोड ९३ लाख रुपैयाँ कुल जीवन बिमा शुल्क उठाएका थिए। माघमा सबैभन्दा बढी बिमा शुलक उठाउने कम्पनी पनि नेपाल लाइफ इन्स्योरेन्स नै हो। माघको बिजनेसका आधारमा हिमालयन लाइफ, एलआईसी नेपाल र नेसनल लाइफ क्रमशः दोस्रो, तेस्रो र चौथो बढी आम्दानी गर्ने कम्पनी हुन्। माघमा रिलायबल नेपाल लाइफले माघ मात्र २६०९ प्रतिशतले बिमा व्यवसाय वृद्धि गरेको हो। १४ मध्ये २ कम्पनीको बिमा व्यवसाय घटेको छ। गत वर्षको माघको तुलनामा यस वर्ष माघमा राष्ट्रिय जीवन बिमा कम्पनीको ३३७७ प्रतिशत र सन् नेपाल लाइफको १८३ प्रतिशतले बिमा शुल्क आर्जन घटेको हो। पुसको तुलनामा माघको प्रथम बिमा शुल्कमा भारी गिरावट यस वर्षको पुसको तुलनामा माघमा जीवन बिमा कम्पनीहरूको प्रथम बिमा शुल्कमा भारी गिरावट आएको छ। पुसमा उनीहरूले २ अर्ब ८४ करोड ३५ लाख रुपैयाँ प्रथम बिमा शुल्क संकलन गरेकामा माघमा मात्र २ अर्ब २९ करोड २० लाख रुपैयाँ उठको छ जुन १९४ प्रतिशत कम हो। नेपाल बिमा प्राधिकरणका अनुसार पुसको तुलनामा प्रथम बिमा शुल्कमा भारी गिरावट आउने कम्पनी एसियन लाइफ हो। कम्पनीको नयाँ बिजनेस आधाले कम भएको हो। आईएमई लाइफ, हिमालयन लाइफ, एलआईसी नेपाल, रिलायबल नेपाल लाइफ, सन् नेपाल लाइफ र प्रभु महालक्ष्मी लाइफको प्रथम बिमा शुल्क आम्दानीमा व्यापक दरले कमी आएको हो। उल्लेखित तथ्यांकले नेपाली जीवन व्यवसाय कम्पनीहरूलाई व्यवसाय गर्न सकस परेको देखिन्छ।"
उत्तरी गोरखाको नाम्रुङमा मिलारेप्पा पार्क,"गोरखा : उत्तरी गोरखाको नाम्रुङमा मिलारेप्पा पार्क उद्घाटन गरिएको छ । चुमनुब्री गाउँपालिका ४ नाम्रुङका स्थानीय समाजसेवी सोनाम ग्याल्जेन लामाको समन्वयमा ७० लाख रुपैयाँ लागतमा निर्माण गरिएको मिलारेप्पा पार्क तीनदिने कार्यक्रम आयोजना गरी उद्घाटन गरिएको वडाअध्यक्ष पेमा ग्याल्बो लामाले जानकारी दिए । वडाअध्यक्ष लामा,भेञ्चेन फुञ्चोक डाकेलिङ गुम्बाका १८ जना लामाहरूले संयुक्त रुपमा उद्घाटन गरेका थिए । सात रोपनी क्षेत्रफलमा फैलिएको मिलारेप्पा पार्कमा ८७ फिट अग्लो मिलारेप्पाको मूर्ति निर्माण गरिएको छ । साथै १६ इन्च अग्लो मार्पा (मिलारेप्पाका गुरु)को मूर्ति, १६ इञ्च अग्लो घ्याम्पोपाको मूर्ति,१० इञ्च अग्लो शाक्यमुनि वुद्धको मूर्ति र २४ वटा थाङ्का निर्माण गरिएको छ । सो ठाउँलाई स्थानीय भाषामा नाल्जोर मिलाई थुक्जेलिङ नामाकरण गरिएको छ । मिलारेप्पा पार्कमा विशेषगरी ज्येष्ठ नागरिकहरूलाई माने घुम्ने,प्रार्थना गर्न व्यवस्था मिलाइएको वडाअध्यक्ष लामाले बताए । साथै मनास्लु आरोहण तथा लार्केपासका लागि जाने पर्यटकहरूले पनि अवलोकन गर्न सक्ने उनले बताए । उद्घाटन समारोहमा चुमनुब्री गाउँपालिका,सातवटै वडा कार्यालय वडा सदस्य फुर्बा ठिलेलाई मायाको चिनो प्रदान गरिएको थियो । उद्घाटन कार्यक्रममा बोल्दै वडाअध्यक्ष लामाले गाउँपालिका, वडा कार्यालयले पनि गर्न नसकेको काम गरेकामा समन्वयकर्ता लामा तथा भिनचिन गुम्बाका प्रमुख लामा साङ्गे ङिङ्पा रिम्पोछे,स्वयंसेवकलगायतलाई धन्यवाद दिएका थिए ।"
कर्णाली र कृषिमा परनिर्भरता,"कर्णाली प्रदेशका ७० प्रतिशत बासिन्दाले उब्जाएको तरकारी फलफूल उनीहरूकै लागि पनि अपुग हुन्छ। प्रदेशका ७० प्रतिशत परिवारलाई कृषिको उत्पादनले वर्षभरि खाना पुग्दैन। त्यसैले त प्रदेशभरकै तरकारी फलफूलको आवश्यकताको पूर्ति आयातबाट हुन्छ। नेपालकै अरू प्रदेशबाट कताकति र मूल रूपमा भारतीय बजारले यहाँको आवश्यकता पूर्ति गर्छ। कर्णाली प्रदेशका हिमाली जिल्लाका भान्छाहरूसमेत भारतीय तरकारी, फलफूल पुग्छ। आयातित वस्तुबिना भान्छा अधुरो हुन्छ। एक त मुलुकभरकै कृषि प्रणाली निर्वाहमुखी छ। व्यावसायिकताको अभाव जताततै छ। कर्णाली प्रदेश सरकारको प्राथमिकतामा कृषि छ। र उसको नीति भनेको आयात प्रतिस्थापन गर्ने हो। त्यसैले त गएका ६ वर्षमा मात्रै प्रदेश सरकारले कृषिमा १० अर्ब रुपैयाँ अनुदान बाँडेको छ। प्रदेश सरकारले त्यतिका अनुदान वितरण गर्दा पनि कृषिमा परनिर्भरता उस्तै रहनुको रहस्य खोजीको विषय हो। कि लक्षित वर्गले अनुदान प्राप्त गरेको छैन, कि अनुदानको दुरुपयोग भएको छ। प्रदेशलाई अर्गानिक बनाउने भनेर सरकारले रासायनिक मल र आधुनिक बिउमा प्रतिबन्ध पनि लगाएको छ। अर्गानिकका नाममा जसरी श्रीलंकामा उत्पादनै न्यून भयो र अर्थतन्त्रलाई नै कमजोर बनायो, त्यसबाट समेत पाठ नसिकी हचुवाका भरमा अर्गानिकको बाटोमा लागिहाल्नु हतार भएको छ। त्यसैले त मल र बिउको कालोबजारी मौलाएको छ प्रदेशभरि। पहिला अर्गानिकको तयारी पूरा गरेरमात्रै प्रतिबन्धको तगारो हाल्नुपर्ने थियो। कतिपयले कृषि उत्पादकत्व कर्णालीमा कमजोर रहेको पनि बताउँछन्। तर त्यसलाई असत्य सावित गर्ने भनेको प्रविधिको प्रयोगबाट हो। मरुभूमिमात्रै भएको इजरायलले त कृषिमा तरक्की गरेर निर्यात गर्छ भने कर्णालीको भूगोललाई कृषिका दृष्टिले अर्घेल्याइँ गर्न जरुरी छैन। यहाँको भूगोलको विशेषता अनुरूपका तरकारी फलाउन आजको विज्ञानले सम्भव बनाइसकेको छ। तर, प्रविधि र आधुनिकीकरण भनेको केवल हलोको सट्टा ट्याक्टरले खेतबारी जोत्नुमात्रै पनि होइन। खेतीयोग्य जमिन बाँझै कर्णालीमा पनि छ अन्तजस्तै। रोजगारीका लागि भारत भासिनेको संख्या कम भएको छैन। कृषिलाई आधुनिकीकरण गर्ने, व्यावसायिक बनाउने र यान्त्रिकीकरणको नाममा ट्याक्टरभन्दा माथि उठ्ने तथा रोजगारीसँग जोड्ने गरियो भनेमात्रै कर्णालीलाई कृषिमा आत्मनिर्भर बनाउन सकिन्छ। सिंगो नेपालले नै त्यसो गर्नुपर्छ। कृषि पेसालाई पछौटेपनको चिनारी होइन, सम्मानित व्यवसायमा रूपान्तरण गर्न जरुरी छ।"
अफगानिस्तानमा कृषि क्षेत्रमा ३० करोड अमेरिकी डलर विनियोजन,"काबुल : युद्धग्रस्त अफगानिस्तानमा कृषि क्षेत्रको विकास गर्न कुल २२ अर्ब अफगानी (करिब ३० करोड अमेरिकी डलर) विनियोजन गरिएको छ । कृषि, सिँचाइ र पशुधन मन्त्रालयले आइतबार यसबारे जनाएको छ। कृषि, सिँचाइ तथा पशुपक्षी कार्यवाहक मन्त्री मौलवी अत्तउल्लाह ओमारीको अध्यक्षतामा बसेको बैठकले गरिब मुलुकमा कृषिको विकास गर्ने प्रयासस्वरुप उक्त निर्णय गरेको बताइएको छ । देशमा कृषि उत्पादनको प्रवद्र्धनका लागि किसान, पशुपालन र कृषि व्यवसायलाई सहयोग गर्ने सरकारी स्वामित्वको वित्तीय संस्था कृषि विकास कोष (एडिएफ) को नवौं अधिवेशनले यस्तो निर्णय गरेको हो । सहायता एजेन्सीहरूका अनुसार अफगानिस्तानमा करिब १ करोड ६० लाख मानिसहरू खाद्य असुरक्षाको सामना गरिरहेका छन्। अफगानिस्तानलाई वार्षिक ६५ मिलियन टन गहुँ आवश्यक पर्ने र यस वर्ष अहिलेसम्म ५० लाख टन गहुँको उत्पादन भएको बताइएको छ ।  रासस"
कर्णाली र कृषिमा परनिर्भरता,"कर्णाली प्रदेशका ७० प्रतिशत बासिन्दाले उब्जाएको तरकारी फलफूल उनीहरूकै लागि पनि अपुग हुन्छ। प्रदेशका ७० प्रतिशत परिवारलाई कृषिको उत्पादनले वर्षभरि खाना पुग्दैन। त्यसैले त प्रदेशभरकै तरकारी फलफूलको आवश्यकताको पूर्ति आयातबाट हुन्छ। नेपालकै अरू प्रदेशबाट कताकति र मूल रूपमा भारतीय बजारले यहाँको आवश्यकता पूर्ति गर्छ। कर्णाली प्रदेशका हिमाली जिल्लाका भान्छाहरूसमेत भारतीय तरकारी, फलफूल पुग्छ। आयातित वस्तुबिना भान्छा अधुरो हुन्छ। एक त मुलुकभरकै कृषि प्रणाली निर्वाहमुखी छ। व्यावसायिकताको अभाव जताततै छ। कर्णाली प्रदेश सरकारको प्राथमिकतामा कृषि छ। र उसको नीति भनेको आयात प्रतिस्थापन गर्ने हो। त्यसैले त गएका ६ वर्षमा मात्रै प्रदेश सरकारले कृषिमा १० अर्ब रुपैयाँ अनुदान बाँडेको छ। प्रदेश सरकारले त्यतिका अनुदान वितरण गर्दा पनि कृषिमा परनिर्भरता उस्तै रहनुको रहस्य खोजीको विषय हो। कि लक्षित वर्गले अनुदान प्राप्त गरेको छैन, कि अनुदानको दुरुपयोग भएको छ। प्रदेशलाई अर्गानिक बनाउने भनेर सरकारले रासायनिक मल र आधुनिक बिउमा प्रतिबन्ध पनि लगाएको छ। अर्गानिकका नाममा जसरी श्रीलंकामा उत्पादनै न्यून भयो र अर्थतन्त्रलाई नै कमजोर बनायो, त्यसबाट समेत पाठ नसिकी हचुवाका भरमा अर्गानिकको बाटोमा लागिहाल्नु हतार भएको छ। त्यसैले त मल र बिउको कालोबजारी मौलाएको छ प्रदेशभरि। पहिला अर्गानिकको तयारी पूरा गरेरमात्रै प्रतिबन्धको तगारो हाल्नुपर्ने थियो। कतिपयले कृषि उत्पादकत्व कर्णालीमा कमजोर रहेको पनि बताउँछन्। तर त्यसलाई असत्य सावित गर्ने भनेको प्रविधिको प्रयोगबाट हो। मरुभूमिमात्रै भएको इजरायलले त कृषिमा तरक्की गरेर निर्यात गर्छ भने कर्णालीको भूगोललाई कृषिका दृष्टिले अर्घेल्याइँ गर्न जरुरी छैन। यहाँको भूगोलको विशेषता अनुरूपका तरकारी फलाउन आजको विज्ञानले सम्भव बनाइसकेको छ। तर, प्रविधि र आधुनिकीकरण भनेको केवल हलोको सट्टा ट्याक्टरले खेतबारी जोत्नुमात्रै पनि होइन। खेतीयोग्य जमिन बाँझै कर्णालीमा पनि छ अन्तजस्तै। रोजगारीका लागि भारत भासिनेको संख्या कम भएको छैन। कृषिलाई आधुनिकीकरण गर्ने, व्यावसायिक बनाउने र यान्त्रिकीकरणको नाममा ट्याक्टरभन्दा माथि उठ्ने तथा रोजगारीसँग जोड्ने गरियो भनेमात्रै कर्णालीलाई कृषिमा आत्मनिर्भर बनाउन सकिन्छ। सिंगो नेपालले नै त्यसो गर्नुपर्छ। कृषि पेसालाई पछौटेपनको चिनारी होइन, सम्मानित व्यवसायमा रूपान्तरण गर्न जरुरी छ।"
अर्बौं मूल्यको जग्गा हिनामिनामा माओवादी नेता,"अख्तियार दुरुपयोग अनुसन्धान आयोगले दमक बालुवाटारको ५८ बिघा १५ कठ्ठा (७८२ रोेपनी २ पैसा) जग्गा व्यक्तिका नाममा दर्ता गरेको भन्दै नेकपा माओवादी केन्द्रका नेता पुरीसहितलाई विशेष अदालतमा मुद्दा दायर गरेको छ। उनीलाई अख्तियारले दुइटा मुद्दा लगाएको छ। एउटा मुद्दामा ६ करोड २ लाख ७० हजार ४ सय ९९ र अर्को मुद्दामा ३ करोड ३५ लाख ७३ हजार ८८० सहित ९ करोड ३८ लाख ४४ हजार ३ सय ७९ बिगो माग गरिएको छ। काठमाडौं : झापाको दमकस्थित बालुवाटारको अर्बौं मूल्य बराबरको करिब ६० बिघा (७८२ रोेपनी) जग्गा व्यक्तिका नाम दर्ता गरिएको खुलासा भएको छ। नेकपा माओवादी केन्द्रका नेता गगन भन्ने रेवतराज पुरीको मिलोमतोमा त्यो जग्गा व्यक्तिका नाममा दर्ता गरिएको हो। रतुवा र दिपिनी खोलाको दोभानबाट उत्तरतर्फको यो जग्गा माओवादी नेता र मालपोत तथा नापी कार्यालयका कर्मचारीहरूको मिलोमतोमा व्यक्तिका नाममा दर्ता भएको देखिएको छ। अख्तियार दुरुपयोग अनुसन्धान आयोगले दमक बालुवाटारको ५८ बिघा १५ कठ्ठा (७८२ रोेपनी २ पैसा) जग्गा व्यक्तिका नाममा दर्ता गरेको भन्दै नेकपा माओवादी केन्द्रका नेता पुरीसहितलाई विशेष अदालतमा मुद्दा दायर गरेको छ। उनीलाई अख्तियारले दुइटा मुद्दा लगाएको छ। एउटा मुद्दामा ६ करोड २ लाख ७० हजार ४ सय ९९ र अर्को मुद्दामा ३ करोड ३५ लाख ७३ हजार ८८० सहित ९ करोड ३८ लाख ४४ हजार ३ सय ७९ बिगो माग गरिएको छ। उनी श्रीमती केशावती पुरीसहित परिवारका सदस्यलाई पनि प्रतिवादी बनाइएको छ। राजनीतिक संरक्षणमा मालपोत, नापीका कर्मचारीसँगै बिचौलियाको मिलोमतोमा व्यक्तिका नाममा दर्ता गरिएको पाइएको छ। यसैगरी गत माघ २८ गते विशेष अदालतले पुरीलाई सम्पत्ति शुद्धीकरण मुद्दामा दोषी ठहर गरिसकेको छ। विशेष अदालतका अध्यक्ष टेकनारायण कुँवर, तेजनारायणसिंह राई र मुरारीबाबु श्रेष्ठको इजलासले झापाका नेता पुरी र उनकी पत्नी केशावतीलाई दोषी ठहर गरेको हो। २९ बिघा १७ कठ्ठा ४ धुर हिनामिना : १७२ प्रतिवादी अख्तियारले नापी कार्यालय चन्द्रगढी झापाका तत्कालीन प्रमुख नापी अधिकृत विष्णुकुमार न्यौपानेसहित १७२ जनाविरुद्ध मुद्दा दायर गरेको छ। हाल साविक जग्गा दर्ता प्रक्रियाबाट बालुवाटारको २९ बिघा १७ कठ्ठा ४ धुर (३९७ रोपनी ८ आना १ पैसा ३ दाम) जग्गा गैरकानुनी रूपमा सार्वजनिक जग्गा व्यक्ति विशेषका नाममा दर्ता गरी भ्रष्टाचार गरेको भन्दै उनीहरूविरुद्ध मुद्दा दायर गरेको हो। सो जग्गाको न्यूनतम मूल्यांकन ३४ करोड ६६ लाख ५४ हजार ८ सय गरिएको छ। चलनचल्तीको मूल्यअनुसार सो जग्गाको अर्बौं रुपैयाँ पर्छ। माओवादी नेता पुरीको नेतृत्वमा यो जग्गा हिनामिना भएको हो। पुरीसहित नापी कार्यालय चन्द्रगढीका कर्मचारी १० जना, मालपोत कार्यालय दमकका कर्मचारी ११ जना, नापी कार्यालय, दमकका कर्मचारी ७ जनालाई प्रतिवादी बनाइएको छ। सार्वजनिक जग्गा गैरकानुनी रूपमा हाल साविक गर्दा व्यक्तिका नाममा दर्ता कायम गरेका ३६ जना जग्गा धनीलाई बिगो असुल तथा जग्गा जफतका लागि १ सय ८ जना प्रतिवादी बनाइएको छ। साविक दमक ६ ग को सर्पट नापीको समयमा दमक नगरपालिका१३ र १४ अन्तर्गत कित्ता नम्बर ७६०१, ७६१, ७६२, ७७३, ७८३, ७८४, ७८६, ७८७, ७८८ र साविक दमक (६ ग) र दमक (५ ख) बीचको मार्जिनका जग्गाहरू हिनामिना भएको अख्तियारको अनुसन्धानमा देखिएको छ। २०२१ सालको सुरु नापीमा सरकारी सार्वजनिक भएको फिल्डबुक र जग्गाधनी दर्ता श्रेस्ताबाट देखिएकोमा यी कित्ताहरू नापी कार्यालय, चन्द्रगढी, झापा, मालपोत कार्यालय, दमक, झापा र नापी कार्यालय, दमक, झापाबाट पुनः नापीका बखत विभिन्न व्यक्तिहरूको जग्गामा घुसाई हालसाविक प्रक्रियाबाट जग्गादर्ता भएको पाइएको छ। अख्तियारको अनुसन्धानमा यो जग्गा (नाप जाँच) ऐन, २०१९ दफा ६ को उपदफा (६ग) र जग्गा (नाप जाँच) नियमावली, २०५८ को नियम १५ उपनियम (५) बाट समेत साविकमा सरकारी वा सार्वजनिक जग्गा जनिई नापजाँच भएको देखिन्छ। कुनै जग्गा कसैले आवाद, कमोद वा घरबास गरी भोग गरेको भए पनि नाप जाँच गर्दा त्यस्तो जग्गा साविकबमोजिम नै सरकारी वा सार्वजनिक जग्गाको रूपमा दर्ता गर्नुपर्ने देखिएको छ। यो ऐन र नियमावलीविपरीत सरकारी सार्वजनिक जग्गा हालसाविक जग्गा र दर्ता प्रक्रियाबाट व्यक्ति विशेषको जग्गामा घुसाई दर्ता गरेको अख्तियारले जनाएको छ। मालपोत र नापीका कर्मचारीहरूले आफ्नो पदको दुरुपयोग गरी आफू तथा सुरु जग्गा दर्तावालाहरूलाई लाभ र सरकारीसार्वजनिक संस्थालाई हानी पुर्याउने बदनियतले हालसाविक जग्गादर्ता प्रक्रियाबाट सरकारी, सार्वजनिक जग्गा घुसाई व्यक्ति विशेषको नाममा कायम गरी गराई भ्रष्टाचारजन्य कसुर गरेको पुष्टि अख्तियारका प्रवक्ता एवं सहसचिव नरहरी घिमिरेले जानकारी दिए। उनीहरूविरुद्ध भ्रष्टाचार निवारण ऐन, २०५९ को दफा ८ को उपदफा (१) बमोजिम कैद र बिगोबमोजिमको जरिवानाको सजाय गरी बिगो असुलउपर हुन मागदावी गरिएको छ। २८ बिघा १७ कठ्ठा १३ धुर हिनामिना : १८७ प्रतिवादी माओवादी केन्द्रका नेता पुरीको नेतृत्वमा दमकको बालुवाटारकै २८ बिघा १७ कठ्ठा १३ धुर (३८४ रोपनी ८ आना १ दाम) जग्गा पनि व्यक्तिका नाममा दर्ता गराइएको छ। यो जग्गाको न्यूनतम मूल्यांकन ४१ करोड ६२ लाख १९ हजार ८ सय १ हुने देखिएको छ। यो प्रकरणमा अख्तियारले नापी कार्यालय, चन्द्रगढी, झापाका तत्कालीन नापी अधिकृत रामदेव मण्डल धानुकसमेत १८७ जनालाई प्रतिवादी बनाएको छ। यो स्वबासी जग्गादर्ता प्रक्रियाबाट सरकारी सार्वजनिक जग्गा व्यक्ति विशेषको नाममा दर्ता गरी गैरकानुनी लाभ तथा हानी पुर्याई भ्रष्टाचार गरेकोले बिशेष अदालतमा आरोपपत्र दायर गरिएको अख्तियारका सहसचिव एवं प्रवक्ता नरहरि घिमिरेले जानकारी दिए। नापी कार्यालय चन्द्रगढीले पुनः नापीका बखत विभिन्न व्यक्तिका नाममा स्वबासी प्रक्रियाबाट जग्गादर्ता गरेको थियो। जग्गा (नाप जाँच) ऐन र नियमावलीविपरीत सरकारी सार्वजनिक जग्गा स्वबासी जग्गा दर्ता प्रक्रियावाट व्यक्ति विशेषको नाममा दर्ता गरेको अख्तियारको अनुसन्धानमा देखिएको छ। सुरु नापीको सरकारी सार्वजनिक जग्गा स्वबासी जग्गादर्ताबाट जम्मा क्षेत्रफल १,९५,६१२१४ वमी (२८ विगाहा १७ कठ्ठा १३ धुर) (३८४ रोपनी ८ आना १ दाम) व्यक्ति विशेषको नाममा दर्ता कायम गरेको देखिएको प्रवक्ता घिमिरेले जानकारी दिए। यो मुद्दामा सरकारी सार्वजनिक पदधारण गरेको नापी कार्यालय चन्द्रगढीका ९ जना कर्मचारीलाई प्रतिवादी बनाइएको छ। यस्तै सरकारी सार्वजनिक जग्गा गैरकानुनी तरिकाले स्वबासी जग्गादर्ता प्रक्रियाबाट आफ्नो नाममा दर्ता कायम गरेका सुरु जग्गा दर्तावाला जना र बिगो असुलउपर तथा जग्गा जफत प्रयोजनका लागि मात्र ११३ जना गरी जम्मा १८७ प्रतिवादी बनाइएको छ। उनीहरूविरुद्ध भ्रष्टाचार निवारण ऐन बमोजिम कैद र बिगोबमोजिमको जरिवानाको सजाय गरी बिगो असुलउपर हुन मागदाबी गरिएको छ।"
किसानलाई दूधको भुक्तानी दिन प्रधानमन्त्रीको निर्देशन,"काठमाडौं : दूग्ध विकास संस्थानले दूध खरिद गरेवापत किसानहरूलाई दिनुपर्ने भुक्तानी तुरून्त दिन प्रधानमन्त्रीले निर्देशन दिए। सोमबार दिउँसो प्रधानमन्त्री तथा मन्त्रिपरिषदको कार्यालय सिंहदरबारमा अर्थमन्त्री डा प्रकाशशरण महत, कृषिमन्त्री डा बेदुराम भुसाल र नेपाल सरकारका मुख्यसचिव डा बैकुण्ठ अर्याललाई बोलाएर दूग्ध किसानहरूको दूधको भुक्तानी तुरून्तै दिन प्रधानमन्त्रीले निर्देशन दिएका हुन्। प्रधानमन्त्रीले निजी क्षेत्रबाट किसानहरूले पाउनुपर्ने भुक्तानी तुरून्त असुली गर्न र भुक्तानी नदिए कारबाहीको प्रक्रिया अगाडि बढाउन निर्देशन दिए। 'किसानहरूले महिनौंसम्म दूधको भुक्तानी नपाउनुको कारण के हो? यसलाई गम्भीरतापूर्वक लिनुस्। निजी क्षेत्रबाट किसानहरूलाई भुक्तानी दिनुपर्ने रकमका लागि तत्काल सहजीकरण गर्नुस्,' प्रधानमन्त्री दाहालले भने।"
भूकम्पबाट क्षतिग्रस्त जाजरकोट र रुकुम पश्चिमका पालिका संकटग्रस्त क्षेत्र घोषणा,काठमाडौं : सरकारले भूकम्पबाट क्षतिग्रस्त जाजरकोट र रुकुम पश्चिमका पालिकाहरूलाई विपद् संकटग्रस्त क्षेत्र घोषणा गर्ने निर्णय गरेको छ। सोमबार बसेको मन्त्रिपरिषद् बैठकले गत कात्तिक १७ गतेको भूकम्पबाट प्रभावित पालिकालाई संकटग्रस्त क्षेत्र घोषणा गर्ने निर्णय भएको सञ्चार तथा सूचना प्रविधि मन्त्री रेखा शर्माले बताइन्। त्यस्तै सरकारले सुनको अवैध पैठारी तस्करी नियन्त्रणसम्बन्धी जाँचबुझ आयोगको म्याद फागुन १६ गतेदेखि फागुन मसान्तसम्म म्याद थप गर्ने निर्णयसमेत गरेको छ। त्यस्तै चितवन भरतपुर महानगरकी प्रमुख रेनु दाहाललाई प्रदान गर्ने अन्तर्राष्ट्रिय मेयर अवार्ड ग्रहण गर्न स्वीकृति दिने निर्णय पनि सरकारले गरेको मन्त्री शर्माले बताइन्।
लघुवित्त पीडितहरू अनाधिकृत ढंगले संसद भवनमा प्रवेश गरेको घटनाप्रति गृहको गम्भीर समीक्षा,"काठमाडौं : सुरक्षा घेरा तोडेर संसद भवनभित्र लघुवित्त पीडितहरू प्रवेश गर्नू गम्भीर सुरक्षा लापरबाही भएको गृह मन्त्रालयले निष्कर्ष निकालेको छ। तर, घटना किन र कसको लापरबाहीले भयो भन्ने कुरा थाहा पाउनचाहिँ छानबिन समितिको प्रतिवेदन कुर्नुपर्ने भएको छ। घटना भएपछि सोमबार साँझ गृहमन्त्री नारायणकाजी श्रेष्ठले गृह सचिवसहित तीनवटै सुरक्षा निकायका प्रमुखहरूको आकाश्चिमक बैठक डाकेका थिए। गृह मन्त्रालयमा भएको उक्त बैठकले निषेधित क्षेत्र तोडेर संसद भवनभित्र लघुवित्त पीडितहरू प्रवेश गर्नुले ठूलो सुरक्षा चुनौती खडा गरेको निष्कर्ष निकालेको स्रोतले बताएको छ। तर, गृह मन्त्रालयले चाहिँ गृह मन्त्रीले सुरक्षा प्रमुखहरूसँग गरेको छलफललाई नियमित भनेको छ। गृह मन्त्रालयका प्रवक्ता नारायणप्रसाद भट्टराईले सुरक्षा प्रमुखहरूसँग नियमित बैठकअन्तर्गत छलफल भएको बताए। उनले सोमबार संसद भवनमा भएको घटनाका विषयमा गम्भीर समीक्षा भएको बताए। 'संसदजस्तो संवेदनशील क्षेत्रमा कसरी सुरक्षा लापरबाही भयो भन्ने विषयमा समीक्षा भयो। प्रहरीले यस विषयको छानबिन गर्दैछ। छानबिनपछि गृहले अन्य प्रक्रिया अगाडि बढाउँछ,' अन्नपूर्णसँग उनले भने। सुरक्षामा खटिएकाहरूबाटै लापरबाही भएपछि मन्त्री श्रेष्ठले नेपाल प्रहरीका आइजीपी बसन्तबहादुर कुँवर, सशस्त्र प्रहरीका महानिरीक्षक राजु अर्याल र राष्ट्रिय अनुसन्धान विभागका प्रमुख हुतराज थापासँग छलफल गरेका हुन्। बैठकमा गृह सचिव दिनेश भट्टराई र काठमाडौंका प्रमुख जिल्ला अधिकारी जितेन्द्र बस्नेत पनि सहभागी थिए। काठमाडौं केन्द्रित आन्दोलन गरिरहेका लघुवित्त र मिटरव्याज पीडितहरूले सोमबार निषेधित क्षेत्र तोडेर संसद भवन प्रवेश गरेका थिए। उनीहरूले न्याय माग गर्दै संसद भवन प्रवेश गरेका थिए। संसद भवनमा उनीहरूलाई प्रहरी र मर्यादापालकहरूले रोकेका थिए। जिल्ला प्रहरी परिसर काठमाडौंका प्रवक्ता नवराज अधिकारीले निषेधित क्षेत्र तोडेको आरोपमा ४९ जनालाई नियन्त्रणमा लिएको बताए। घटनाको छानबिन गर्न काठमाडौं उपत्यका प्रहरी कार्यालयले एसएसपी दिनेशराज मैनालीको नेतृत्वमा तीन सदस्यीय समिति गठन गरेको छ। समितिमा जिल्ला प्रहरी परिसर काठमाडौंका एसपी नवराज अधिकारी र काठमाडौं उपत्यका प्रहरी कार्यालयका डीएसपी छन्। यसैबीच प्रहरी प्रधान कार्यालयले संसद भवनको सुरक्षार्थ खटिएका ३२ जना प्रहरीलाई त्यहाँबाट हटाएको छ। संवेदनशील क्षेत्रमा गम्भीर सुरक्षा लापरबाही गरेको भन्दै प्रहरी प्रधान कार्यालयले त्यहाँ खटिएका प्रहरी अधिकारीहरूलाई हटाएको हो। यस विषयमा सभामुख देवराज घिमिरेले पनि चासो राखेका छन्। उनले गृहमन्त्री श्रेष्ठ र आइजीपी कुँवरसँग घटनाबारे जानकारी लिएका थिए।"
"हामीलाई कानुनले बाँधेको हुन्छ, चाहेर पनि आजको भोलि फैसला गर्न सक्दैनौं : प्रधानन्यायाधीश श्रेष्ठ","हेटौंडा : सर्वच्च अदालतका प्रधानन्यायाधीश विश्वम्भर प्रसाद श्रेष्ठले कानुनले बाँधेका कारण अदालतको सेवा प्रवाहमा केही ढिलाई हुने गरेको बताएका छन्। हेटौंडा२ स्थित जिल्ला अदालत मकवानपुरको नवनिर्मित भवनको सोमबार उद्घाटन गर्दै उनले भने, अदालतको काम कारबाही अलि ढिलै हुन्छ। चाहेर पनि आजको भोलि फैसला गर्न सक्दैनौं। हामीलाई कानुनले बाँधेको हुन्छ। धेरै कार्यविधि पुरा गर्नुपर्ने भएकाले काहिलेकाहीँ न्याय सम्पादनमा ढिलाइ हुने गरेको उनको भनाइ छ। कुनै नागरिकको सम्पत्तिमा जबर्जस्ती गर्न संविधानले रोक लगाउँछ, धेरै कानुन र कार्यविधि हेरेर काम गर्नुपर्छ। सबैको चहाना र हाम्रो पनि चहाना छिटो छरितो न्याय होस् भन्ने हो,' उनले भने। सर्वोच्च अदालतमा केही न्यायाधीश थपिएको र महिनामा ३४ वटा इजलास विकास निर्माणसम्बन्धि मुद्दा हेर्नेगरी मिलाइएको श्रेष्ठले बताए। सरकारले बाटो बनाउँछ, अदालतले स्टे अडरमार्फत् काम रोक्दिन्छ। विकास निर्माणका महत्वपूर्ण काममा हाम्रो गम्भीर चासो छ,' उनले भने, राजश्वको मुद्दा, विकास निर्माणका मुद्दा सर्वोच्च अदालतमा छन् भने त्यसलाई विषेश मुद्दा ब्यवस्थापन पद्दतिमार्फत् छिटो न्याय सम्पादनको काम गर्ने प्रयत्न भइरहेको छ।' स्थानीय तहका न्यायिक समितिले गरेको न्यायिक कारबाहीका कारण जिल्ला अदालतमा मुद्दाको चाप कम भएको र संविधानले भनेबमोजिम गाउँघरमै अदालतको सेवा प्रवाह भइरहेको उनको भनाइ छ। आफू प्रधानन्यायाधीश भएपछि निष्पक्ष र छिटो छरितो न्याय सम्पादनलाई प्राथमिकता दिएर काम गरिरहे उनलेको बताए।"
बालकुमारी घटनासम्बन्धी प्रतिवेदनको अध्ययन गर्ने जिम्मा कानुन र ऊर्जामन्त्रीलाई दिने सरकारको निर्णय,काठमाडौं : बालकुमारी घटनासम्बन्धी प्रतिवेदनको अध्ययन गर्ने जिम्मा दुई मन्त्रीलाई दिइएको छ। सोमबार बसेको मन्त्रिपरिषद् बैठकले कानुनमन्त्री धनराज गुरुङ र ऊर्जामन्त्री शक्तिबहादुर बस्नेतलाई फागुन २० गतेभित्र सरकारलाई सिफारिस गर्नेगरी अध्ययनको जिम्मा दिइएको सञ्चार तथा सूचना प्रविधिमन्त्री रेखा शर्माले बताइन्। पूर्वन्यायाधीश शेखरप्रसाद पौडेल अध्यक्ष तथा पूर्वअतिरिक्त प्रहरी महानिरीक्षक अरुणकुमार बिसी र गृह मन्त्रालयका सहसचिव नारायणप्रसाद भट्टराई सदस्य रहेको जाँझबुझ आयोगले गृहमन्त्री नारायणकाजी श्रेष्ठलाई प्रतिवेदन बुझाएको थियो। प्रतिवेदनमा भौतिक पूर्वाधार तथा यातायातमन्त्री प्रकाश ज्वालाका कारण घटना घटेको उल्लेख छ। आयोगले मन्त्री ज्वालालाई दोषी देखाएपछि प्रमुख प्रतिपक्षी दल नेकपा एमालेले मन्त्री ज्वालाको राजीनामा माग गर्दै आएको छ। राजीनामा नआएसम्म एमालेले निरन्तर संसद अवरोध गर्दै आएको छ। यस सम्बन्धमा सरकारले फागुन १८ गते जवाफ दिने सहमति सोमबार भएको थियो। कोरियन भाषाको परीक्षा फारम भर्ने विषयमा प्रदर्शनमा हुँदा बालकुमारी दुई जना युवकको मृत्यु भएको थियो।
प्रदर्शनकारीहरू निषेधित क्षेत्र तोडेर संसद भवन परिसरमा प्रवेश गरेपछि (भिडियो),काठमाडौं : नयाँ बानेश्वरमा निषेधित क्षेत्र तोड्ने प्रदर्शनकारीहरू पक्राउ परेका छन्। निषेधित क्षेत्र तोडेर संसद भवन प्रवेश गर्ने ४० जना बढी पक्राउ परेको प्रहरीले जानकारी दिएको छ। लघुवित्त तथा वित्तीय शोषणविरुद्ध काठमाडौं केन्द्रित आन्दोलन गरिरहेका उनीहरूले निषेधित क्षेत्र तोडेर काठमाडौंको बानेश्वरस्थित संसद भवन प्रवेश गरेका थिए। प्रदर्शनका क्रममा उनीहरूले सुतेर विरोध गरेका थिए। संसद भवनभित्रै प्रवेश गरेपछि प्रहरीले हस्तक्षेप गरेको थियो। भिडियो:
लघुवित्त पीडितको मागप्रति सरकार गम्भीर : अर्थमन्त्री,काठमाडौं : अर्थमन्त्री डा प्रकाशशरण महतले लघुवित्त पीडितको मागप्रति सरकार गम्भीर रहेको बताएका छन्। लघुवित्त र मिटरव्याज पीडितहरूले संसद भवन नयाँ बानेश्वरमा प्रदर्शन गरेपछि सञ्चारकर्मीसँग कुरा गर्दै अर्थमन्त्री महतले लघुवित्तलाई राष्ट्र बैंकमार्फत् नियमन गरिने भन्दै लघुवित्त पीडितको मागप्रति सरकार गम्भीर रहेको बताएका हुन्। उनले लघुवित्तको दुरुपयोग गर्नेलाई कानुनी कारवाहीको दायरामा ल्याइने र ऋण लिएकाहरूले पनि आफ्नो दायित्व पूरा गर्नुपर्ने धारणा राखे । संसदभित्र र संसद बाहिर पनि लघुवित्त पीडितको मागप्रति ध्यानाकर्षण भएको भन्दै मन्त्री महतले त्यसको समाधान गर्ने विकल्पमा सरकार गम्भीर रहेको बताए। हिजोको दिनमा सहकारी लघुवित्तमा अथाह ऋण प्रवाह गरेको र कोभिडका कारण ऋणीहरू थप समस्यामा परेको उनको भनाइ छ।
"इलाम२ उपनिर्वाचनको कार्यतालिका सार्वजनिक, चैत २४ गते उम्मेदवारी दर्ता",काठमाडौं : निर्वाचन आयोगले इलाम२ र बझाङ१(१)को उपनिर्वाचनको कार्यतालिका सार्वजनिक गरेको छ। निर्वाचन कार्यतालिकाअनुसार चैत २४ गते उम्मेदवारी दर्ता हुने आयोगले जनाएको छ। आयोगले सो क्षेत्रका लागि वैशाख १५ गते उपनिर्वाचन गर्ने निर्णय गरेको थियो। उपनिर्वाचन तयारीका लागि फागुन १६ गतेदेखि मतदाता नामावली अद्यावधिक कार्यक्रम सञ्चालन गरी चैत २२ गते अन्तिम मतदाता नामावली प्रकाशन गरिनेछ। त्यस्तै उपनिर्वाचनमा भाग लिन चाहने राजनीतिक दलले फागुन २४ गते देखि ३० गतेसम्म दल दर्ता गर्ने समय छुट्याएको छ। चैत २२ गते मुख्य निर्वाचन अधिकृतको नियुक्ति र सोही दिन मुख्य निर्वाचन अधिकृतको कार्यालय स्थापना गरी चैत २४ गतेदेखि २७ गतेसम्म निर्वाचन अधिकृतको कार्यालयमा निर्वाचन कार्यक्रम सञ्चालन हुने आयोगले जनाएको छ। त्यस्तै चैत २४ गते उम्मेदवारको मनोनयन दर्ता र चैत २७ गते उम्मेदवारको अन्तिम नामावली प्रकाशन गरी निर्वाचन चिन्ह वितरण गरिने आयोगले जनाएको छ। त्यस्तै चैत २८ गतेदेखि वैशाख १२ गतेसम्म प्रचारप्रसारको अवधि रहने र वैशाख १५ गते विहान ७ बजेदेखि बेलुका ५ बजेसम्म सम्बन्धित मतदान केन्द्रमा मतदान हुने आयोगका सहायक प्रवक्ता डा थानेश्वर भुसालले जानकारी दिए।
विवादित मन्त्रीहरूका बारेमा संसदमा जवाफ दिन सरकारलाई सभामुखको निर्देशन,"काठमाडौं : प्रतिनिधिसभाका सभामुख देवराज घिमिरेले विवादित मन्त्रीहरूका विषयमा संसदमा जवाफ दिन सरकारलाई निर्देशन दिएका छन्। सोमबार प्रतिनिधिसभाको बैठकमा विपक्षी दलका सांसदहरूले विवादित मन्त्रीहरूको राजीनामा र प्रधानमन्त्रीले संसदलाई जवाफ दिनुपर्ने माग गर्दै संसद बैठक अवरोध गरेका थिए। जसले गर्दा बैठक १५ मिनेटका लागि स्थगित भएको थियो। अवरोध पछि खुलेको प्रतिनिधिसभा बैठकमा सभामुख घिमिरेले विवादमा मुछिएका मन्त्रीहरूका बारेमा संसदमा जवाफ दिन सरकारलाई निर्देशन दिएका हुन्। उनले भने,'माननीय सदस्यहरू बैठकमा यहाँहरूले नियमित उठाउँदै आउनु भएको विषयमा मेरो गम्भीर ध्यानाकर्षण भएको छ माननीय सदस्यहरूले उठाउनु भएका विषयमा सभाको आगामी बैठकमा जवाफ दिन नेपाल सरकारलाई निर्देशन गर्दछु।' बैठकमा प्रतिपक्षी दलहरू नेकपा (एमाले), राष्ट्रिय स्वतन्त्र पार्टी र राष्ट्रिय प्रजातन्त्र पार्टीका सांसदले बालकुमारी घटनाका दोषी भौतिक पूर्वाधार तथा यातायातमन्त्री प्रकाश ज्वाला, टेरामक्स प्रकरणमा मुछिएका स्वास्थ्य मन्त्री मोहन बस्नेत र गृहमन्त्री नारायणकाजी श्रेष्ठ र रामग्राम लिज प्रकरणमा पर्यटनमन्त्री सुदन किरातीको राजीनामा माग गरेका थिए। सभामुखले विपक्षी सांसदहरूले उठाएका विषयमा सरकारलाई जवाफ दिन निर्देशन दिएपछि संसदको अवरोध हटेको छ। संसदको सम्भावित कार्यतालिकाअनुसार आगामी बैठक १८ गते शुक्रबार बिहान ११ बजे बस्नेछ। अहिले संसदमा सांसदहरूले आआफ्नो धारणा राखिरहेका छन्।"
"राजेन्द्र महतोले त्यागे लोसपा, नयाँ अभियानको गरे घोषणा","काठमाडौं : लोकतान्त्रिक समाजवादी पार्टी (लोसपा) का वरिष्ठ नेता राजेन्द्र महतोले पार्टी परित्याग गरेका छन्। नेता महतले सोमबार काठमाडौंमा पत्रकार सम्मेलन गरी पार्टी परित्याग गरेको घोषणा गरेका हुन्। बहुराष्ट्रिय राज्य स्थापनाका लागि भन्दै राष्ट्रिय मुक्ति क्रान्ति अभियानको घोषणा समेत गरेका छन्। उनले अभियानमा आउन लोपसालाई पनि आह्वान गरेका छन् । बहुल राष्ट्रिय राज्य स्थापनार्थ राष्ट्रिय मुक्ति क्रान्तिको नाममा बृहत् प्रशिक्षण कार्यक्रमको समेत सुरुवात गरिएको उनले जानकारी दिए। पहिचानवादीहरू एकल आयामिक गोलचक्करमा फसेकै कारण विगत चार दशक अगाडि सुरु भएको पहिचानावादी आन्दोलन साशकीय षडयन्त्रको शिकार भइ अधुरो रहन गएको उनको भनाइ छ। उनले हिमाल, पहाड, तराईका अधिकार तथा पहिचानवादी उत्पीडित राष्ट्रियताहरू तथा देशमा सुशासन र समृद्धि चाहनेहरू सबै संयुक्त रुपमा एकताबद्ध भइ बहुल राष्ट्रिय राज्य निर्माणको निम्ति राष्ट्रिय मुक्ति क्रान्तिको आवश्यकता रहेको बताए । अहिले अभियानको मात्रै घोषणा गरिएको र पार्टीको रुप ग्रहण नगरेको उनको भनाइ छ । महतोले देशमा एकल राष्ट्रिय राज्यको चिन्तन र सोचबाट संविधान निर्माण र राज्यको संचालन भइरहेको कारणले नेपाल सवै नेपालीको लागि बन्न नसकेको तर्क गरे।"
"अख्तियारले डामेका,आयोगले पोलेका सबैलाई घर पठाइदिऔं : गगन थापा","काठमाडौं : नेपाली कांग्रेसका महामन्त्री एवं सांसद गगनकुमार थापाले विवादित मन्त्री तथा सांसदहरूलाई घर पठाउनुपर्ने सुझाव दिएका छन्। सोमबार प्रतिनिधिसभा बैठकमा बोल्दै सांसद थापाले विवादमा मुछिएका सांसद तथा मन्त्रीहरूलाई घर पठाएर अनुसन्धान गर्नुपर्ने माग गरेका हुन्। प्रतिपक्षी दलहरूले विभिन्न मुद्दामा मुछिएका मन्त्रीहरूको राजीनामा माग गर्दै संसदमा विरोध जनाएपछि कांग्रेस सांसद थापाले दाग लागेका मन्त्री तथा सांसदहरूलाई राजीनामा गर्न लगाएर छानबिन गर्नुपर्ने उल्लेख गरे। 'विगत केही दिनअघिदेखि यताकोले उता बसेको दागी गर्ने उता बसेकाले यता दागी देखाउने दोहोरो चलेको छ। यही पाराले न संसद राम्रोसँग चल्ने भयो। मुल विषय छायामा पर्ने भयो। आसनको दायाँ बसेको होस् कि बायाँ बसेको होस् काखेको होस् कि पाखेको होस्। अख्तियारले डामेको ,आयोगले पोलेको, सरकारी जग्गामा आँखा परेको झण्डावालाको झण्डा छोपेर घर पठाइदिऔं । सहकारीलाई ठग्ने र दुई चार थान नागरिकता राख्नेलाई पनि यहाँ राखेर होइन घरै पठाइ दिएर अनुसन्धान गर्न दिऔं । यत्ति गर्दा के होला। दोषी देखिए कारवाही होला निर्दोष देखिए फर्केर आउनुहोला। फूलमाला लगाएर स्वागत गरौंला,'उनले भने,' अलिअलि सफा गर्न सकिए यहाँ मिटरब्याजका बारेमा, दूध किसानले मूल्य नपाएको बारेमा, एनसेलको बारेमा जमेर छलफल गर्न सकिन्थ्यो होला। होइन भने उताकोले उता देखाउने उताकोले यता देखाउने दोहोरी चलिरहन्छ।'"
नेकपा एसले बोलायो दस्ताबेज मस्यौदा समितिको बैठक,काठमाडौं : नेकपा एकीकृत समाजवादीले पार्टीको महाधिवेशनको दस्तावेश मस्यौदा गर्न दस्ताबेज मस्यौदा समितिको बैठक आह्वान गरेको छ । पार्टी कार्यालय आलोकनगरमा सोमबार बसेको समाजवादीको सचिवालय बैठकले मंगलबार र बुधबार दस्ताबेज मस्यौदा समितिको बैठक आह्वान गर्ने निर्णय गरेको हो । बैठकमा पार्टीको दस्तावेश मस्यौदाका साथै राजनीतिक विषयहरूमा पनि छलफल गर्ने निर्णय गरिएको प्रवक्ता जगन्नाथ खतिवडाले जानकारी दिए । त्यस्तै सोमबार नै बसेको समाजवादी मोर्चाको बैठकको निर्णयबारे जानकारी गराउँदै उनले चैत ३ गते काठमाडौंमा नेपाली विशेषताको समाजवाद नामक कार्यक्रम आयोजना गर्ने बताए। त्यस्तै समाजवादी मोर्चा नेपालको प्रकाशन गरिने उनले जानकारी दिए । मोर्चाले सबै वामपन्थी शक्तिलाई मोर्चामा आबद्ध हुन पत्राचार गर्ने निर्णय गरेको भन्दै उनले एमालेसँग पनि यस विषयमा छलफल गर्न सकिने जिकिर गरे। समाजवादीले आफ्ना पार्टीमा समाहित भएको बासु दुलालको नेतृत्वको स्वतन्त्र गणतान्त्रिक समाजवादी मोर्चालाई स्वागत गरेको छ ।
एमाले र रास्वपाका सांसदहरूको नाराबाजीपछि प्रतिनिधिसभा बैठक स्थगित,"काठमाडौं : नेकपा एमाले र राष्ट्रिय स्वतन्त्र पार्टीका सांसदहरूको अवरोधका कारण प्रतिनिधिसभा बैठक स्थगित भएको छ। उनीहरूले विवादित मन्त्रीहरूको बारेमा संसदमा प्रधानमन्त्रीको जवाफ माग गरेका छन्। आकस्मिक समय लिएर एमालेका सांसद गोकुल बास्कोटाले विवादित मन्त्रीहरूको राजीनामाको विषय, मिटरब्याजी,किसानलगायतका विषयमा संसद्मा उठेका प्रश्नको जवाफ माग गरेका थिए । विपक्षीका माग सम्बोधनमा सरकार गम्भीर नभएको बताउँदै विवादित मन्त्रीहरूका विषयमा प्रधानमन्त्रीले जवाफ नदिएसम्म बैठक चल्न नदिने चेतावनी समेत दिए। बैठकमा राष्ट्रिय प्रजातन्त्र पार्टीका सांसद राजेन्द्रप्रसाद लिङ्देनले मिटरब्याज पीडित जनताले न्याय नपाएको, दुग्ध किसानका समस्या समाधानमा सरकार गम्भीर नभएको र लघुवित्त पीडितले न्याय नपाएको उल्लेख गर्दै समस्या समाधानमा ठोस सम्बोधन नभए बैठक अवरोध गर्ने चेतावनी दिए। यसैगरी रास्वपा सभापति रवि लामिछानेले विवादित मन्त्रीहरूका बारेमा प्रधानमन्त्रीले तत्काल जवाफ दिनुपर्ने माग गरे। लामिछाने सभामुखबाट स्पष्ट रुलिङ गरेपछि सम्बन्धित मन्त्रीले जवाफ किन नदिएको भनी प्रश्न गरे। उनले लघुवित्त र दूध किसानको समस्या समाधान गर्न सरकारको ध्यानाकर्षण गराए। फागुन ६ गतेदेखि विवादित मन्त्रीलगायत अन्य जनसरोकारका विषयमा प्रश्न उठाउँदै आएको भएपनि सरकारले जवाफ नदिएको भन्दै उनीहरूले प्रतिनिधिसभा बैठकमा सरकारकाविरुद्ध नाराबाजी समेत गरे। उनीहरूले भौतिक पूर्वाधार तथा यातायातमन्त्री प्रकाश ज्वाला, स्वास्थ्य तथा जनसंख्यामन्त्री मोहन बस्नेत र संस्कृति, पर्यटन तथा नागरिक उड्ययनमन्त्री सुदन किरातीको राजीनामा माग गरेका छन्। सभामुख देवराज घिमिरेले बैठकको कार्यसूची अगाडि बढाउन सहयोग गर्न आग्रह गर्दा पनि विपक्षी दलका सांसदहरूले अवरोध कायमै राखेपछि बैठक १५ मिनेटका लागि स्थगित भएको छ।"
वडाध्यक्षहरूले कुटे प्रमुख प्रशासकीय अधिकृत,"बुटवल : देवदह नगरपालिका रुपन्देहीका प्रमुख प्रशासकीय अधिकृत कृष्णप्रसाद सापकोटालाई वडाध्यक्षहरूले कुटपिट गरेका छन्। सोमबार कार्यालय समयमा कार्यकक्षमै पुगेर वडा नम्बर १, ३, ४, ९, १०, ११ र १२ का अध्यक्षहरूले सापकोटामाथि हातपात गरेका हुन्। हातपातपछि उनीहरूले प्रमुख प्रशासकीय अधिकृत सापकोटा र नगरप्रमुख ध्रुवप्रसाद खरेलको कार्यकक्षमा तालाबन्दी गरेका थिए। कार्यालयमा प्रमुख प्रशासकीय अधिकृत बस्ने कुर्सी, टेबुल, सोफासमेत तोडफोड गरिएको छ। सुरक्षाकर्मीले घेरेपछि थप क्षति हुनबाट जोगिएको नगरपालिकाका प्रवक्ता गणेश डुम्रेले जानकारी दिए। नगर खेलकुद विकास समितिको संयोजक तोक्ने विषयमा सात वटाका वडाध्यक्षहरूले आपत्ति जनाए। कार्यविधिमा नगर खेलकुद विकास समितिको संयोजक नगरप्रमुखले तोक्ने व्यवस्थाअनुसार नगरप्रमुख खरेलले देवदह७ निवासी खेलकुदप्रेमी कमल पाण्डेलाई संयोजक तोकेका छन्। संयोजक नगरप्रमुखले तोक्न नहुने अडानसहित वडाध्यक्षहरू आक्रोशित बनेको नगरप्रवक्ता डुम्रेले जानकारी दिए। आक्रोशित वडाध्यक्षहरूले लगाएको प्रमुख प्रशासकीय अधिकृत र नगरप्रमुखको कार्यकक्षको ताला प्रहरीले खुलाएको छ। वडाध्यक्षहरूले प्रमुख प्रशासकीय अधिकृतलाई फोनमा पटकपटक धम्क्याउने र कार्यकक्षमै पुगेर हातपात गर्ने घटनाले कर्मचारीहरूको मनोवल गिराएको नगरप्रवक्ता डुम्रेद्वारा हस्ताक्षरित विज्ञप्तिमा उल्लेख गरिएको छ।"
लघुवित्त पीडितहरू अनाधिकृत ढंगले संसद भवनमा प्रवेश गरेको घटनाप्रति गृहको गम्भीर समीक्षा,"काठमाडौं : सुरक्षा घेरा तोडेर संसद भवनभित्र लघुवित्त पीडितहरू प्रवेश गर्नू गम्भीर सुरक्षा लापरबाही भएको गृह मन्त्रालयले निष्कर्ष निकालेको छ। तर, घटना किन र कसको लापरबाहीले भयो भन्ने कुरा थाहा पाउनचाहिँ छानबिन समितिको प्रतिवेदन कुर्नुपर्ने भएको छ। घटनामा गम्भीर लापरबाही भएको निष्कर्ष निकालेको गृह मन्त्रालयले त्यहाँ खटिएका ३२ जना प्रहरी अधिकारीहरूलाई हटाउने निर्णयसमेत गरेको छ। गृहको निर्णयलगत्तै प्रहरी प्रधान कार्यालयले त्यहाँ खटिएका ३२ जना प्रहरीलाई हटाएर संसद भवनको सुरक्षार्थ नयाँ टोली खटाएको छ। घटना भएपछि सोमबार साँझ गृहमन्त्री नारायणकाजी श्रेष्ठले गृह सचिवसहित तीनवटै सुरक्षा निकायका प्रमुखहरूको आकाश्चिमक बैठक डाकेका थिए। गृह मन्त्रालयमा भएको उक्त बैठकले निषेधित क्षेत्र तोडेर संसद भवनभित्र लघुवित्त पीडितहरू प्रवेश गर्नुले ठूलो सुरक्षा चुनौती खडा गरेको निष्कर्ष निकालेको स्रोतले बताएको छ। तर, गृह मन्त्रालयले चाहिँ गृह मन्त्रीले सुरक्षा प्रमुखहरूसँग गरेको छलफललाई नियमित भनेको छ। गृह मन्त्रालयका प्रवक्ता नारायणप्रसाद भट्टराईले सुरक्षा प्रमुखहरूसँग नियमित बैठकअन्तर्गत छलफल भएको बताए। उनले सोमबार संसद भवनमा भएको घटनाका विषयमा गम्भीर समीक्षा भएको बताए। 'संसदजस्तो संवेदनशील क्षेत्रमा कसरी सुरक्षा लापरबाही भयो भन्ने विषयमा समीक्षा भयो। प्रहरीले यस विषयको छानबिन गर्दैछ। छानबिनपछि गृहले अन्य प्रक्रिया अगाडि बढाउँछ,' अन्नपूर्णसँग उनले भने। सुरक्षामा खटिएकाहरूबाटै लापरबाही भएपछि मन्त्री श्रेष्ठले नेपाल प्रहरीका आइजीपी बसन्तबहादुर कुँवर, सशस्त्र प्रहरीका महानिरीक्षक राजु अर्याल र राष्ट्रिय अनुसन्धान विभागका प्रमुख हुतराज थापासँग छलफल गरेका हुन्। बैठकमा गृह सचिव दिनेश भट्टराई र काठमाडौंका प्रमुख जिल्ला अधिकारी जितेन्द्र बस्नेत पनि सहभागी थिए। काठमाडौं केन्द्रित आन्दोलन गरिरहेका लघुवित्त र मिटरव्याज पीडितहरूले सोमबार निषेधित क्षेत्र तोडेर संसद भवन प्रवेश गरेका थिए। उनीहरूले न्याय माग गर्दै संसद भवन प्रवेश गरेका थिए। संसद भवनमा उनीहरूलाई प्रहरी र मर्यादापालकहरूले रोकेका थिए। जिल्ला प्रहरी परिसर काठमाडौंका प्रवक्ता नवराज अधिकारीले निषेधित क्षेत्र तोडेको आरोपमा ४९ जनालाई नियन्त्रणमा लिएको बताए। घटनाको छानबिन गर्न काठमाडौं उपत्यका प्रहरी कार्यालयले एसएसपी दिनेशराज मैनालीको नेतृत्वमा तीन सदस्यीय समिति गठन गरेको छ। समितिमा जिल्ला प्रहरी परिसर काठमाडौंका एसपी नवराज अधिकारी र काठमाडौं उपत्यका प्रहरी कार्यालयका डीएसपी छन्। यसैबीच प्रहरी प्रधान कार्यालयले संसद भवनको सुरक्षार्थ खटिएका ३२ जना प्रहरीलाई त्यहाँबाट हटाएको छ। संवेदनशील क्षेत्रमा गम्भीर सुरक्षा लापरबाही गरेको भन्दै प्रहरी प्रधान कार्यालयले त्यहाँ खटिएका प्रहरी अधिकारीहरूलाई हटाएको हो। यस विषयमा सभामुख देवराज घिमिरेले पनि चासो राखेका छन्। उनले गृहमन्त्री श्रेष्ठ र आइजीपी कुँवरसँग घटनाबारे जानकारी लिएका थिए।"
मंगलबार देशका यी स्थानमा हुने छ वर्षा,"काठमाडौं : मंगलबार गण्डकी, लुम्बिनी, कर्णाली र सुदूरपश्चिम प्रदेश लगायत देशका पहाडी भूभागमा आंशिकदेखि साधारणतया बदली रही बाँकी भूभागमा मौसम मुख्यतया सफा रहने छ। मौसम पूर्वानुमान महाशाखाका अनुसार गण्डकी, कर्णाली र सुदूरपश्चिम प्रदेशको पहाडी भूभागका एकदुई स्थानमा छिटपुटदेखि हल्का वर्षाको सम्भावना रहेको छ। गण्डकी, कर्णाली र सुदूरपश्चिम प्रदेशका उच्च पहाडी तथा हिमाली भूभागका थोरै स्थानहरूमा तथा बाँकी उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। मंगलबार राति देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। गण्डकी, कर्णाली र सुदूरपश्चिम प्रदेशको पहाडी भूभागका एकदुई स्थानमा छिटपुटदेखि हल्का वर्षाको सम्भावना रहेको महाशाखाले जनाएको छ। देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
प्रथम मदन भण्डारी कप महिला राष्ट्रिय हक्की प्रतियोगिता सुरु,"ढल्केवर(धनुषा) : सोमबारबाट धनुषामा प्रथम मदन भण्डारी कप महिला राष्ट्रिय हक्की प्रतियोगिता सुरु भएको छ। मदन भण्डारी स्पोर्टस् एकेडेमीको आयोजनामा धनुषाको महेन्द्रनगरस्थित क्षीरेश्वर जनता माध्यमिक विद्यालयको खेल मैदानमा उक्त प्रतियोगिता सुरु भएको हो। फागुन १९ गतेसम्म चल्ने उक्त प्रतियोगिताको पूर्वराष्ट्रपति विद्यादेवी भण्डारीले उद्घाटन गरेकी छिन्। प्रतियोगिताको उद्घाटन समारोहलाई सम्बोधन गर्दै पूर्वराष्ट्रपति भण्डारीले यो राष्ट्रिय हक्की प्रतियोगिताले नेपाली खेलकुदको विकासमा नयाँ आयाम थपिएको विश्वास व्यक्त गरिन्। मिथिला सांस्कृतिक केन्द्र र ऋषि मुनिहरूको तपोभूमि भएको उल्लेख गर्दै ज्ञानभूमिका रुपमा सुपरिचित जनकपुरमा यो राष्ट्रिय स्तरको खेलले यहाँ खेल भूमिको परिचय थपिनेमा पनि आफू विश्वस्त रहेको औंल्याइन्। प्रतियोगितामा कर्णाली बाहेक ६ वटा प्रदेश, नेपाली सेनाको विभागीय टोली त्रिभुवन आर्मी क्लब र एउटा आयोजक मदन भण्डारी स्पोर्टस् एकेडेमीका टोली गरी ८ वटा टिमको सहभागी रहेका छन्। प्रतियोगितामा प्रथम हुने टिमलाई १ लाख ५० हजार, द्वितीय टिमलाई १ लाख र तृतीय हुने टिमलाई ५० हजार पुरस्कार प्रदान गरिने मदन भण्डारी स्पोर्टस् एकेडेमीका अध्यक्ष ध्रुव आचार्यले बताए।"
बीवाईडीले ल्यायो 'नेपाली अब यूरो कपमा स्किमको योजना,काठमाडौं : युईएफए युरो २०२४ को आधिकारिक इमोबिलिटी पार्टनर बीवाईडीले 'नेपाली अब यूरो कपमा स्किमको योजना ल्याएको छ। नेपालका लागि बीवाईडी अटो इन्ड्रस्टीको अधिकृत वितरक साइमेक्स इंक प्रालिले युईएफए युरो २०२४ को अवसर पारेर 'नेपाली अब यूरो कपमा स्किम' ल्याएको हो। बीवाइडी युईएफए युरो २०२४ को अधिकृत  पार्टनर भएकाले यस स्किमले बीवाईडीका फुटबल प्रेमी ग्राहकहरुलाई जर्मनीमा गई प्रत्यक्ष युईएफए युरो २०२४ का रोमान्चक खेलहरु हेर्ने मौका दिनेछ। युईएफए युरो २०२४ जुन १४ देखि जुलाई १४ सम्म जर्मनीका १० विश्वप्रसिद्ध स्टेडियमहरूमा आयोजना गरिदैछ।  (    ) र न्यु इनर्जी भेहिकलको विश्वमै प्रमुख निर्माता बीवाईडी बीचको यो सम्झौता च्याम्पियनसिपको इतिहासमा पहिलोपटक भएको महत्वपूर्ण साझेदारी सम्झौता हो। नविन प्रयोग र आविष्कारका साथ आफ्ना ग्राहकवर्गको सन्तुष्टिमा सदैव प्रतिवद्ध साइमेक्स इंक प्रालिका अनुसार ११ भाग्यशाली विजेताहरुले युईएफए युरो २०२४ मा आफैँ उपस्थित भई फुटबल खेलको प्रत्यक्ष रूपमा मनोरन्जन लिने अवसर पाउनेछन्। यस स्किमद्वारा आफ्ना प्रिय ग्राहकहरूलाई फुटबलको यो प्रतिष्ठित महोत्सवको प्रत्यक्ष अनुभव गर्ने एक अविस्मरणीय अनुभव प्रदान गर्ने लक्ष्य बीवाईडीले राखेको छ। साइमेक्स इंक प्रालिले विद्युतीय सवारीसाधनको क्षेत्रमा उत्कृष्टता र नवीनतालाई प्रेरित गर्दै आफ्ना ग्राहकहरुलाई अविस्मरणीय अनुभव प्रदान गर्न सदैव प्रतिबद्ध रहेको छ। तसर्थ 'युईएफए युरो २०२४ स्किम'ले पनि कम्पनीको ग्राहकवर्गको सन्तुष्टिप्रतिको समर्पण र फुटबल खेल प्रतिको मोह दर्साउँछ।
डाँडाबजारलाई वडाध्यक्ष कप फुटबल प्रतियोगिताको उपाधि,"धनकुटा : साँगुरीगढी गाउँपालिका१ मा जारी दोस्रो वडाध्यक्ष कप आमिन्त्रत फुटबल प्रतियोगिताको उपाधि वडा नम्बर ५ डाँडाबजारले जितेको छ। सोमबार संजिवनी खेलमैदान (सुलिकोट)मा सम्पन्न फाइनल खेलमा वडा नम्बर ७ महाभारतलाई शून्यका विरुद्ध तीन गोलअन्तरले पराजित गर्दै डाँडाबजारले उपाधि जितेको हो। उपाधिसँगै डाँडाबजारले नगद ५० हजार रुपैयाँसहित ट्रफी प्राप्त गरेको छ। त्यस्तै उपविजेता वनेको महाभारतले नगद २५ हजार रुपैयाँसहित ट्रफीमा चित्त बुझाएको छ। डाँडाबजारको जितमा योगेश लिम्बू, विपिन लिम्बू र रुपेश याखाले एकएक गोल गरेका थिए। प्रतियोगिताको सर्वोत्कृष्ट खेलाडी डाँडाबजारमा विपिन लिम्बू घोषित हुँदै नगद सहित ट्रफी प्राप्त गरे। त्यस्तै डाँडाबजारका दिपन याखा उत्कृष्ट गोलकिपर घोषित भए। प्रतियोगिताभर ७७ गोल गरेका महाभारतका विपिन लिम्बू र वुढिमोरङका पुजन लिम्बूले सर्वाधिक गोलकर्ताको पुरस्कार जित्न सफल भए। साँगुरीगढी गाउँपालिका १ नम्बर वडा कार्यालयको सहयोगमा तथा संजीवनी क्लबको आयोजनामा गत फागुन १२ गतेदेखि प्रतियोगिता सुरु भएको थियो। प्रतियोगितामा हरेक वडाबाट एकएक गरी कुल १० टीमको सहभागिता रहेको थियो।"
बालकुमारी घटनासम्बन्धी प्रतिवेदनको अध्ययन गर्ने जिम्मा कानुन र ऊर्जामन्त्रीलाई दिने सरकारको निर्णय,काठमाडौं : बालकुमारी घटनासम्बन्धी प्रतिवेदनको अध्ययन गर्ने जिम्मा दुई मन्त्रीलाई दिइएको छ। सोमबार बसेको मन्त्रिपरिषद् बैठकले कानुनमन्त्री धनराज गुरुङ र ऊर्जामन्त्री शक्तिबहादुर बस्नेतलाई फागुन २० गतेभित्र सरकारलाई सिफारिस गर्नेगरी अध्ययनको जिम्मा दिइएको सञ्चार तथा सूचना प्रविधिमन्त्री रेखा शर्माले बताइन्। पूर्वन्यायाधीश शेखरप्रसाद पौडेल अध्यक्ष तथा पूर्वअतिरिक्त प्रहरी महानिरीक्षक अरुणकुमार बिसी र गृह मन्त्रालयका सहसचिव नारायणप्रसाद भट्टराई सदस्य रहेको जाँझबुझ आयोगले गृहमन्त्री नारायणकाजी श्रेष्ठलाई प्रतिवेदन बुझाएको थियो। प्रतिवेदनमा भौतिक पूर्वाधार तथा यातायातमन्त्री प्रकाश ज्वालाका कारण घटना घटेको उल्लेख छ। आयोगले मन्त्री ज्वालालाई दोषी देखाएपछि प्रमुख प्रतिपक्षी दल नेकपा एमालेले मन्त्री ज्वालाको राजीनामा माग गर्दै आएको छ। राजीनामा नआएसम्म एमालेले निरन्तर संसद अवरोध गर्दै आएको छ। यस सम्बन्धमा सरकारले फागुन १८ गते जवाफ दिने सहमति सोमबार भएको थियो। कोरियन भाषाको परीक्षा फारम भर्ने विषयमा प्रदर्शनमा हुँदा बालकुमारी दुई जना युवकको मृत्यु भएको थियो।
एन्फाको वार्षिक कार्यक्रमसहित बजेट अनुमोदन,काठमाडौं : अखिल नेपाल फुटबल संघ (एन्फा)ले चालू आर्थिक वर्षको वार्षिक कार्यक्रमसहित बजेट अनुमोदन गरेको छ। विवादकाबीच सोमबार काठमाडौंमा बसेको एन्फाको वार्षिक साधारणसभाले वार्षिक कार्यक्रमसहित बजेट अनुमोदन गरेको एन्फाका प्रवक्ता सुरेश शाहले जानकारी दिए। साधारणसभाले फुटबलको सन् २०२४ को वार्षिक क्यालेन्डरसमेत पारित गरेको उनले बताए । बैठकमा एन्फाको १ सय ५ प्रतिनिधिमध्ये ७४ जना साधारणसभामा उपस्थित रहेको उनले बताए। उनले केही सदस्यको विवाद रहेपनि सर्वसम्मतले वार्षिक कार्यक्रम पारित गरेको बताए। एन्फाको केन्द्रीय कार्यसमितिमा निर्णय नभएका कुराहरू पनि साधारणसभाको एजेण्डा बनाइएको भन्दै केही सदस्यहरूले साधारणसभा बहिष्कार गरेका थिए।
"हामीलाई कानुनले बाँधेको हुन्छ, चाहेर पनि आजको भोलि फैसला गर्न सक्दैनौं : प्रधानन्यायाधीश श्रेष्ठ","हेटौंडा : सर्वच्च अदालतका प्रधानन्यायाधीश विश्वम्भर प्रसाद श्रेष्ठले कानुनले बाँधेका कारण अदालतको सेवा प्रवाहमा केही ढिलाई हुने गरेको बताएका छन्। हेटौंडा२ स्थित जिल्ला अदालत मकवानपुरको नवनिर्मित भवनको सोमबार उद्घाटन गर्दै उनले भने, अदालतको काम कारबाही अलि ढिलै हुन्छ। चाहेर पनि आजको भोलि फैसला गर्न सक्दैनौं। हामीलाई कानुनले बाँधेको हुन्छ। धेरै कार्यविधि पुरा गर्नुपर्ने भएकाले काहिलेकाहीँ न्याय सम्पादनमा ढिलाइ हुने गरेको उनको भनाइ छ। कुनै नागरिकको सम्पत्तिमा जबर्जस्ती गर्न संविधानले रोक लगाउँछ, धेरै कानुन र कार्यविधि हेरेर काम गर्नुपर्छ। सबैको चहाना र हाम्रो पनि चहाना छिटो छरितो न्याय होस् भन्ने हो,' उनले भने। सर्वोच्च अदालतमा केही न्यायाधीश थपिएको र महिनामा ३४ वटा इजलास विकास निर्माणसम्बन्धि मुद्दा हेर्नेगरी मिलाइएको श्रेष्ठले बताए। सरकारले बाटो बनाउँछ, अदालतले स्टे अडरमार्फत् काम रोक्दिन्छ। विकास निर्माणका महत्वपूर्ण काममा हाम्रो गम्भीर चासो छ,' उनले भने, राजश्वको मुद्दा, विकास निर्माणका मुद्दा सर्वोच्च अदालतमा छन् भने त्यसलाई विषेश मुद्दा ब्यवस्थापन पद्दतिमार्फत् छिटो न्याय सम्पादनको काम गर्ने प्रयत्न भइरहेको छ।' स्थानीय तहका न्यायिक समितिले गरेको न्यायिक कारबाहीका कारण जिल्ला अदालतमा मुद्दाको चाप कम भएको र संविधानले भनेबमोजिम गाउँघरमै अदालतको सेवा प्रवाह भइरहेको उनको भनाइ छ। आफू प्रधानन्यायाधीश भएपछि निष्पक्ष र छिटो छरितो न्याय सम्पादनलाई प्राथमिकता दिएर काम गरिरहे उनलेको बताए।"
प्रहरीको गोली लागेर मृत्यु भएका साहको परिवारलाई १० लाख दिने सरकारको निर्णय,काठमाडौं : सर्लाहीको बरहथवामा प्रदर्शनको क्रममा मृत्यु भएका जयशंकर साहको परिवारलाई सरकारले १० लाख राहत उपलब्ध गराउने निर्णय गरेको छ। सोमबार बसेको मन्त्रिपरिषद् बैठकले साहका परिवारलाई १० लाख राहत उपलब्ध गराउने निर्णय गरेको सञ्चार तथा सूचना प्रविधिमन्त्री रेखा शर्माले बताइन्। गत पुस २० गते प्राथमिक स्वास्थ्य केन्द्रको विषयमा प्रहरी र प्रदर्शनकारीबीच झडप हुँदा प्रहरीको गोली लागेर साहको मृत्यु भएको थियो।
बुटवलमा मंगलबार सार्वजनिक बिदा,"बुटवल : मगर दिवसका अवसरमा बुटवल उपमहानगरपालिकाले मंगलबार सार्वजनिक बिदा दिएको छ। सोमबार बसेको कार्यपालिकाको बैठकले स्थानीय सार्वजनिक बिदा दिने निर्णय गरेको निमित्त प्रमुख प्रशासकीय अधिकृत मित्रमणि खनालले जानकारी दिए। बुटवल उपमहानगरपालिका मातहतका सबै कार्यालय, बैंक तथा वित्तीय संघसंस्था, शैक्षिक संस्थाहरूलाई सार्वजनिक बिदा दिइएको उपमहानगरपालिकाले जनाएको छ।"
लघुवित्त पीडितको मागप्रति सरकार गम्भीर : अर्थमन्त्री,काठमाडौं : अर्थमन्त्री डा प्रकाशशरण महतले लघुवित्त पीडितको मागप्रति सरकार गम्भीर रहेको बताएका छन्। लघुवित्त र मिटरव्याज पीडितहरूले संसद भवन नयाँ बानेश्वरमा प्रदर्शन गरेपछि सञ्चारकर्मीसँग कुरा गर्दै अर्थमन्त्री महतले लघुवित्तलाई राष्ट्र बैंकमार्फत् नियमन गरिने भन्दै लघुवित्त पीडितको मागप्रति सरकार गम्भीर रहेको बताएका हुन्। उनले लघुवित्तको दुरुपयोग गर्नेलाई कानुनी कारवाहीको दायरामा ल्याइने र ऋण लिएकाहरूले पनि आफ्नो दायित्व पूरा गर्नुपर्ने धारणा राखे । संसदभित्र र संसद बाहिर पनि लघुवित्त पीडितको मागप्रति ध्यानाकर्षण भएको भन्दै मन्त्री महतले त्यसको समाधान गर्ने विकल्पमा सरकार गम्भीर रहेको बताए। हिजोको दिनमा सहकारी लघुवित्तमा अथाह ऋण प्रवाह गरेको र कोभिडका कारण ऋणीहरू थप समस्यामा परेको उनको भनाइ छ।
किसानलाई दूधको भुक्तानी दिन प्रधानमन्त्रीको निर्देशन,"काठमाडौं : दूग्ध विकास संस्थानले दूध खरिद गरेवापत किसानहरूलाई दिनुपर्ने भुक्तानी तुरून्त दिन प्रधानमन्त्रीले निर्देशन दिए। सोमबार दिउँसो प्रधानमन्त्री तथा मन्त्रिपरिषदको कार्यालय सिंहदरबारमा अर्थमन्त्री डा प्रकाशशरण महत, कृषिमन्त्री डा बेदुराम भुसाल र नेपाल सरकारका मुख्यसचिव डा बैकुण्ठ अर्याललाई बोलाएर दूग्ध किसानहरूको दूधको भुक्तानी तुरून्तै दिन प्रधानमन्त्रीले निर्देशन दिएका हुन्। प्रधानमन्त्रीले निजी क्षेत्रबाट किसानहरूले पाउनुपर्ने भुक्तानी तुरून्त असुली गर्न र भुक्तानी नदिए कारबाहीको प्रक्रिया अगाडि बढाउन निर्देशन दिए। 'किसानहरूले महिनौंसम्म दूधको भुक्तानी नपाउनुको कारण के हो? यसलाई गम्भीरतापूर्वक लिनुस्। निजी क्षेत्रबाट किसानहरूलाई भुक्तानी दिनुपर्ने रकमका लागि तत्काल सहजीकरण गर्नुस्,' प्रधानमन्त्री दाहालले भने।"
दुग्ध क्षेत्रमा देखिएको समस्या समाधान गर्न माग गर्दै प्रमुख जिल्ला अधिकारीलाई ज्ञापनपत्र,काभ्रे : दुग्ध क्षेत्रमा देखिएको समस्या समाधान गर्न माग गर्दै प्रमुख जिल्ला अधिकारीलाई ज्ञापनपत्र बुझाइएको छ। काभ्रे जिल्ला दुग्ध उत्पादक सहकारी संघको अगुवाइमा प्रमुख जिल्ला अधिकारी रुद्रादेवी शर्मालाई ज्ञापनपत्र बुझाइएको हो। दुग्ध क्षेत्रमा देखिएको समस्या समाधानका लागि मन्त्रालय र निकायहरूको ध्यानाकर्षणका लागि काभ्रे जिल्ला दुग्ध उत्पादक सहकारी संघको अगुवाइमा ज्ञापनपत्र बुझाएको अध्यक्ष नारायण बढालले बताए।
झापामा ट्याक्टरको ठक्करबाट मोटरसाइकल चालकको मृत्यु,झापा : झापामा ट्याक्टरको ठक्करबाट मोटरसाइकल चालकको मृत्यु भएको छ। मृत्यु हुनेमा कनकाई नगरपालिका८ निवासी अन्दाजी ४५ वर्षीय सागर मिश्र रहेको जिल्ला प्रहरी कार्यालय झापाले जनाएको छ। प्रहरीका अनुसार सोमबार साँझ साढे ६ बजेको समयमा कनकाई ८ खाडीबस्तीस्थित घैलाडुब्बाबाट लक्ष्मीपुर तर्फ जाँदै गरेको मे १ त ११५१ नम्बरको ट्याक्टरले विपरीत दिशा तर्फ जाँदै गरेको प्रदेश १०१०१३ प २५१३ नम्बरको मोटरसाइकललाई ठक्कर दिएको थियो। दुर्घटनामा गम्भीर घाइते भएका मोटरसाइकल चालक मिश्रलाई बीएण्डसी अस्पताल बिर्तामोड पुर्याएलगतै चिकित्सकले मृत घोषित गरेका थिए। यता इलाका प्रहरी कार्यालय घैलाडुब्बाले दुवै सवारी साधनसहित ट्याक्टर चालक बिर्तामोड नगरपालिका४ निवासी ५७ वर्षीय कृष्णप्रसाद सुवेदीलाई नियन्त्रणमा लिएको छ।
नेकपा एसले बोलायो दस्ताबेज मस्यौदा समितिको बैठक,काठमाडौं : नेकपा एकीकृत समाजवादीले पार्टीको महाधिवेशनको दस्तावेश मस्यौदा गर्न दस्ताबेज मस्यौदा समितिको बैठक आह्वान गरेको छ । पार्टी कार्यालय आलोकनगरमा सोमबार बसेको समाजवादीको सचिवालय बैठकले मंगलबार र बुधबार दस्ताबेज मस्यौदा समितिको बैठक आह्वान गर्ने निर्णय गरेको हो । बैठकमा पार्टीको दस्तावेश मस्यौदाका साथै राजनीतिक विषयहरूमा पनि छलफल गर्ने निर्णय गरिएको प्रवक्ता जगन्नाथ खतिवडाले जानकारी दिए । त्यस्तै सोमबार नै बसेको समाजवादी मोर्चाको बैठकको निर्णयबारे जानकारी गराउँदै उनले चैत ३ गते काठमाडौंमा नेपाली विशेषताको समाजवाद नामक कार्यक्रम आयोजना गर्ने बताए। त्यस्तै समाजवादी मोर्चा नेपालको प्रकाशन गरिने उनले जानकारी दिए । मोर्चाले सबै वामपन्थी शक्तिलाई मोर्चामा आबद्ध हुन पत्राचार गर्ने निर्णय गरेको भन्दै उनले एमालेसँग पनि यस विषयमा छलफल गर्न सकिने जिकिर गरे। समाजवादीले आफ्ना पार्टीमा समाहित भएको बासु दुलालको नेतृत्वको स्वतन्त्र गणतान्त्रिक समाजवादी मोर्चालाई स्वागत गरेको छ ।
अमेरिकी दूतावासले गर्यो हिपहप मेला,"काठमाडौं : अमेरिकी दूतावासले नेपाल हिप हप फाउन्डेसनसँगको सहकार्यमा शनिबार अन्नपूर्ण प्याभिलियन काठमाडौंमा हिप हप मेला खुलौं बुलौं आयोजना गरेको छ। कार्यक्रममा नेपाल र अमेरिकाका हिप हप कलाकार तथा संगीतकारहरूको प्रस्तुति रहेको थियो। अमेरिकी कलाकार सब्सट्यान्शियल, डीजे फ्लेग, सान्ना लिम, माजी मुटाफा लगायत नेपाली कलाकारहरू लाउरे, ब्याड कम्पनी, प्रोफेसर ट्रिक्स, भ्योमा, किरण नेपाली (कुटुम्ब), अमाजुमी लगायतले मञ्चमा आफ्नो प्रस्तुति पस्केका थिए। कार्यक्रममा नृत्य, संगीत, स्पोकन वर्ड र भिजुअल आर्ट प्रदर्शनीसहित विभिन्न कलात्मक अभिव्यक्तिहरू प्रस्तुत गरिएका थिए। उक्त कन्सर्टले मनोरञ्जनका साथै सामाजिक परिवर्तन र सक्रियताका लागि हिपहपले एक उपकरणको रूपमा भूमिका निर्वाह गर्दै अन्तरदेशीय सांस्कृतिक समझ र संवादलाई बढावा दिन खोजेको दूतावासले जनाएको छ। हिपहपको जन्म भएको ५०औँ वार्षिकोत्सवका अवसरमा अमेरिकी दूतावासले द आर्ट्स इन्भ्वाय हिपहप प्रोग्राम २०२४ का लागि चार अमेरिकी कलाकारलाई काठमाडौं ल्याएको थियो। कार्यक्रममा अमेरिकी कलाकारहरूले नेपाली र्यापर, डान्सर र निर्माताहरूसँग सहकार्य गर्नेछन्। र्याप, उत्पादन र नृत्यमा प्राविधिक सीपहरू प्रदान गर्न विभिन्न कार्यशाला र छलफलहरू पनि सञ्चालन गरिनेछ।"
"रौतहटका दूध किसानले ९ करोड भुक्तानी पाएनन्, किसान आन्दोलनमा","रौतहट : रौतहटका दूध उत्पादक किसानले नौ करोड रुपैयाँ भुक्तानी नपाएपछि सडक आन्दोलन सुरु गरेका छन्। जिल्लाका विभिन्न निजी डेरीहरूले ३ करोड र अरू डीडीसीबाट भुक्तानी हुन बाँकी छ। भुक्तानी नपाएपछि सोमबार प्रमुख जिल्ला अधिकारीलाई ज्ञापनपत्र बुझाइएको दुग्ध उत्पादक सहकारी संघ रौतहटका अध्यक्ष कृष्णप्रसाद अधिकारीले बताएका छन्। किसानले उत्पादन गरेको दुध विभिन्न सहकारी संस्थामार्फत संकलन गरी हेटौंडा दुग्ध वितरण आयोजना र निजी दुग्ध व्यवसायीहरूलाई बिक्री वितरण गर्दै आइरहेकोमा विगत ६ महिनादेखिको दूधको भुक्तानी रोक्ने, सरकारले तोकेको भन्दा कम मूल्य तोक्ने, नियमित रूपमा दूध खरिद नगर्ने किसानको गुनासो छ। जिल्ला दुग्ध उत्पादक सहकारी संघले विभिन्न सरोकारवाला निकायसँग छलफल गरी केन्द्रीय दूध सहकारी संघ नेपालले दुग्ध उत्पादक किसानहरूले दूध बिक्री गरेवापत पाउनुपर्ने रकम भुक्तानी लगायतका विषयमा सरकारसँग गत मंसिर २६ गते सम्झौता गरेको थियो। रौतहट जिल्लामा मात्र दैनिक ३० हजार लिटर दूध उत्पादन हुने गरेको छ। दुग्ध उत्पादक सहकारी संघ रौतहटले सरकारको ध्यानाकर्षण गराउँदै सम्झौता कार्यान्वयन गर्न माग गरेको छ।"
"विराटनगरमा राष्ट्रिय क्रिकेट प्रतियोगिता हुँदै, १० टिम सहभागी हुने","विराटनगर : कोशी प्रदेशको राजधानी विराटनगरमा अबको एक सातापछि प्रदेशस्तरीय राष्ट्रिय क्रिकेट प्रतियोगिता हुँदैछ। क्रिकेट संघ मोरङको आयोजनामा कोशी प्रदेश ट्रफी नेशनल टी२० च्याम्पियनसिप हुने भएको हो। संघले सोमबार विराटनगरमा पत्रकार सम्मेलन गरेर आगामी फागुन २२ गतेदेखि चैत ३ गतेसम्म चल्ने प्रतियोगिताको तयारी थालिएको जनाएको छ। प्रतियोगितामा राष्ट्रिय खेलाडी सम्मिलित विभागीय र प्रदेशस्तरीय गरेर १० वटा टिमको सहभागिता रहने छ। क्रिकेट संघ मोरङका अध्यक्ष मोहम्मद साद कुरैसीले विराटनगरको बैजनाथपुरस्थित गिरिजाप्रसाद कोइराला क्रिकेट रंगशालामा हुने प्रतियोगितामा ३ विभागीय र ७ वटा प्रदेशस्तरीय टिमको सहभागिता रहने जानकारी दिए। उनका अनुसार त्रिभुवन आर्मी क्लब, नेपाल पुलिस क्लब, सशस्त्र प्रहरी बल तथा कोशी, मधेस, बागमती, गण्डकी, लुम्बिनी, कर्णाली र सुदूरपश्चिम प्रदेश प्रतियोगितामा सहभागी हुने छन्। कुरैसीले समूह कमा त्रिभुवन आर्मी, सशस्त्र प्रहरी, कोशी, मधेस र कर्णाली प्रदेश तथा समूह खमा नेपाल पुलिससहित बागमती, गण्डकी, लुम्बिनी र सुदूरपश्चिमलाई समेटिएको बताए। उनका अनुसार दैनिक २ वटा खेलहरु हुने छन्। पहिलो खेल बिहान १० र दोस्रो दिउँसो २ बजेबाट हुने अध्यक्ष कुरैसीको भनाइ छ। विजेता टिमले ट्रफीसहित ५ लाख नगद पुरस्कार पाउने जानकारी उनले दिए। उद्घाटन खेलमा कर्णाली प्रदेश र कोशी प्रदेशबीच प्रतिस्पर्धा हुने छ। पहिलो खेलमा गृह प्रदेशले कर्णालीको चुनौती सामना गर्ने कुरैसीको भनाइ छ।"
भारतीय गायक पंकज उदासको निधन,काठमाडौं : भारतीय गजल गायक पंकज उदासको निधन भएको छ। लामो समयदेखि बिरामी रहेका उनको ७२ वर्षको उमेरमा सोमबार निधन भएको हो। गायक उदासलाई १० दिनअघि मुम्बईस्थित एक अस्पतालमा भर्ना गरिएको थियो। उनलाई आज ११ बजे मृत घोषणा गरिएको उनका म्यानेजर वैभव पट्टेलले जानकारी दिए। संजय दत्त अभिनित 'नाम' फिल्मबाट उनी 'चिठी आई है'बाट पर्दामा आएका थिए। पंकज उदासले 'अधुरो लाग्यो अपुरो लाग्यो' नेपाली गीत गाएका थिए। सम्भुजीत बास्कोटाले संगीत गरेको उक्त गीतमा पंकज उदास कविता कृष्णमूर्तिको स्वर दिएका थिए। गायक उदासलाई सन् २००६ मा भारतको प्रतिष्ठित पद्मश्री अवार्डबाट सम्मान गरिएको थियो। गुजरातमा जन्मिएका उनी तीन भाइमध्ये कान्छो थिए।
भूकम्पबाट क्षतिग्रस्त जाजरकोट र रुकुम पश्चिमका पालिका संकटग्रस्त क्षेत्र घोषणा,काठमाडौं : सरकारले भूकम्पबाट क्षतिग्रस्त जाजरकोट र रुकुम पश्चिमका पालिकाहरूलाई विपद् संकटग्रस्त क्षेत्र घोषणा गर्ने निर्णय गरेको छ। सोमबार बसेको मन्त्रिपरिषद् बैठकले गत कात्तिक १७ गतेको भूकम्पबाट प्रभावित पालिकालाई संकटग्रस्त क्षेत्र घोषणा गर्ने निर्णय भएको सञ्चार तथा सूचना प्रविधि मन्त्री रेखा शर्माले बताइन्। त्यस्तै सरकारले सुनको अवैध पैठारी तस्करी नियन्त्रणसम्बन्धी जाँचबुझ आयोगको म्याद फागुन १६ गतेदेखि फागुन मसान्तसम्म म्याद थप गर्ने निर्णयसमेत गरेको छ। त्यस्तै चितवन भरतपुर महानगरकी प्रमुख रेनु दाहाललाई प्रदान गर्ने अन्तर्राष्ट्रिय मेयर अवार्ड ग्रहण गर्न स्वीकृति दिने निर्णय पनि सरकारले गरेको मन्त्री शर्माले बताइन्।
तिलोत्तमामा मंगलबार सार्वजनिक बिदा,बुटवल : तिलोत्तमा नगरपालिकाले मंगलबार सार्वजनिक दिने निर्णय गरेको छ। सोमबार बसेको कार्यपालिकाको बैठकले मगर दिवसका अवसरमा सार्वजनिक बिदा दिने निर्णय गरेको हो। मंगलबार ४२ औं राष्ट्रिय मगर एकता दिवसका अवसरमा देशका विभिन्न स्थानमा मगर समुदायले विविध कार्यक्रम गरेर मनाउँदै छन्।
गायक तथा संगीतकार भक्तराज आचार्यको निधन,काठमाडौं : गायक तथा संगीतकार भक्तराज आचार्यको ८२ वर्षको उमेरमा निधन भएको छ। भजन शिरोमणिको उपाधिसमेत पाएका आचार्यको सोमबार मेडिसिटी अस्पतालमा निधन भएको हो। आचार्यको पार्थिव शरीरलाई मंगलबार बिहान ९ बजे संगीत तथा नाट्य प्रज्ञा प्रतिष्ठानको परिसरमा अन्तिम श्रद्धाञ्जलीका लागि राखिने बताइएको छ। उनका दुई छोरा सत्य र स्वरुप आचार्य छन्। उनीहरू पनि गीतसंगीतमै सक्रिय छन्।
प्रदर्शनकारीहरू निषेधित क्षेत्र तोडेर संसद भवन परिसरमा प्रवेश गरेपछि (भिडियो),काठमाडौं : नयाँ बानेश्वरमा निषेधित क्षेत्र तोड्ने प्रदर्शनकारीहरू पक्राउ परेका छन्। निषेधित क्षेत्र तोडेर संसद भवन प्रवेश गर्ने ४० जना बढी पक्राउ परेको प्रहरीले जानकारी दिएको छ। लघुवित्त तथा वित्तीय शोषणविरुद्ध काठमाडौं केन्द्रित आन्दोलन गरिरहेका उनीहरूले निषेधित क्षेत्र तोडेर काठमाडौंको बानेश्वरस्थित संसद भवन प्रवेश गरेका थिए। प्रदर्शनका क्रममा उनीहरूले सुतेर विरोध गरेका थिए। संसद भवनभित्रै प्रवेश गरेपछि प्रहरीले हस्तक्षेप गरेको थियो। भिडियो:
लघुवित्त पीडित संसद भवन प्रवेश गरेको घटनामा छानबिन गर्न एसएसपी नेतृत्वमा समिति गठन,"काठमाडौं : निषेधित क्षेत्र तोडेर लघुवित्त पीडितहरू संसद भवन प्रवेश गरेको घटनामा अनुसन्धान गर्न प्रहरीले छानबिन समिति गठन गरेको छ । नेपाल प्रहरीका प्रवक्ता भिमप्रसाद ढकालका अनुसार काठमाडौं उपत्यका प्रहरी कार्यालयले एसएसपी दिनेशराज मैनालीको नेतृत्वमा तीन सदस्यीय छानबिन समिति गठन गरेको हो । समितिको सदस्यमा जिल्ला प्रहरी परिसर काठमाडौंका एसपी नवराज अधिकारी र काठमाडौं उपत्यका प्रहरी कार्यालयका डीएसपी छन् । प्रवक्ता ढकालले निषेधित क्षेत्रमा प्रदर्शन गर्न कसैलाई अनुमति नभएको बताउँदै घटनामा दोषी देखिएकाहरूमाथि कारवाही हुने बताए। उनले भने,' उच्च सुरक्षा क्षेत्रभित्र रहेको संसद भवनमा प्रदर्शनकारीले प्रवेश गर्नु दु:खद हो । केकसो भएको रहेछ छानबिन समितिले अनुसन्धान गर्छ । लापरवाही गर्नेमाथि कानुनी सजाय हुन्छ।' सोमबार दिउँसो नयाँ बानेश्वरस्थित संसद भवनमा बैठक सञ्चालन भइरहेका बेला लघुवित्त पीडितहरू भवन परिसरमा प्रवेश गरी नाराबाजी गरेका थिए । प्रदर्शनका क्रममा उनीहरूले सुतेर विरोध गरेका थिए। संसद भवनभित्रै प्रवेश गरेपछि प्रहरीले हस्तक्षेप गरेको थियो। सो क्रममा ४० जना बढि प्रदर्शनकारी पक्राउ परेका थिए। विभिन्न जिल्लाबाट पैदलै हिँडेर केहि दिनअघि काठमाडौं आएका उनीहरूले राजधानी केन्द्रित आन्दोलन जारी राखेका छन्।"
शीतगंगामा सार्वजनिक बिदा,अर्घाखाँची : शीतगंगा नगरपालिकाले मगर दिवसका अवसरमा सार्वजनिक बिदा दिएको छ। ४२ औँ मगर दिवसका अवसरमा पालिकाभर मंगलबार सार्वजनिक बिदा दिइएको हो। मगर समुदायले देशभरमै बिदा मागिरहेका बेला शीतगंगा नगरपालिकाले भने उनीहरूको माग सम्बोधन गर्दै बिदा दिएको छ। शीतगंगामा मगर समुदायको बाहुल्यता रहेको छ।
विवादित मन्त्रीहरूका बारेमा संसदमा जवाफ दिन सरकारलाई सभामुखको निर्देशन,"काठमाडौं : प्रतिनिधिसभाका सभामुख देवराज घिमिरेले विवादित मन्त्रीहरूका विषयमा संसदमा जवाफ दिन सरकारलाई निर्देशन दिएका छन्। सोमबार प्रतिनिधिसभाको बैठकमा विपक्षी दलका सांसदहरूले विवादित मन्त्रीहरूको राजीनामा र प्रधानमन्त्रीले संसदलाई जवाफ दिनुपर्ने माग गर्दै संसद बैठक अवरोध गरेका थिए। जसले गर्दा बैठक १५ मिनेटका लागि स्थगित भएको थियो। अवरोध पछि खुलेको प्रतिनिधिसभा बैठकमा सभामुख घिमिरेले विवादमा मुछिएका मन्त्रीहरूका बारेमा संसदमा जवाफ दिन सरकारलाई निर्देशन दिएका हुन्। उनले भने,'माननीय सदस्यहरू बैठकमा यहाँहरूले नियमित उठाउँदै आउनु भएको विषयमा मेरो गम्भीर ध्यानाकर्षण भएको छ माननीय सदस्यहरूले उठाउनु भएका विषयमा सभाको आगामी बैठकमा जवाफ दिन नेपाल सरकारलाई निर्देशन गर्दछु।' बैठकमा प्रतिपक्षी दलहरू नेकपा (एमाले), राष्ट्रिय स्वतन्त्र पार्टी र राष्ट्रिय प्रजातन्त्र पार्टीका सांसदले बालकुमारी घटनाका दोषी भौतिक पूर्वाधार तथा यातायातमन्त्री प्रकाश ज्वाला, टेरामक्स प्रकरणमा मुछिएका स्वास्थ्य मन्त्री मोहन बस्नेत र गृहमन्त्री नारायणकाजी श्रेष्ठ र रामग्राम लिज प्रकरणमा पर्यटनमन्त्री सुदन किरातीको राजीनामा माग गरेका थिए। सभामुखले विपक्षी सांसदहरूले उठाएका विषयमा सरकारलाई जवाफ दिन निर्देशन दिएपछि संसदको अवरोध हटेको छ। संसदको सम्भावित कार्यतालिकाअनुसार आगामी बैठक १८ गते शुक्रबार बिहान ११ बजे बस्नेछ। अहिले संसदमा सांसदहरूले आआफ्नो धारणा राखिरहेका छन्।"
"क्रिकेट खेलाडीको तलब एक लाख पुग्यो, कसले कति पाउँछन्?","काठमाडौं : नेपाल क्रिकेट संघ (क्यान)ले क्रिकेट खेलाडीहरूको ग्रेड छुट्याएको छ। क्यानले पुरुषतर्फ ३० जना र महिलातर्फ १९ जना खेलाडीको ग्रेड छुट्याएको हो। ए, बी, सी, डी र इमर्जिङ क्याटोगरी गरी पाँच वर्गमा छुट्याइएको पुरुषतर्फका खेलाडीहरूको तलब पनि एक लाख पुर्याइएको छ। एमा पर्ने पुरुष खेलाडीको मासिक तलब एक लाख हुने क्यानका सचिव पारस खड्काले जानकारी दिएका छन्। त्यस्तै बीका खेलाडीलाई ७० हजार, सीका खेलाडीलाई ५५ हजार, डीका खेलाडीलाई ३५ हजार र इमर्जिङ क्याटोगरीलाई २५ हजार मासिक तलब तोकिएको हो। पुरुषतर्फ एमा कप्तान रोहित पौडेल, सोमपाल कामी, करण केसी, दिपेन्द्र सिंह ऐरी, आसिफ सेख र कुशल भुर्तेल छन् भने बीमा कुशल मल्ल, गुलशन झा, भिम सार्की, ललित नारायण राजवंशी, आरिफ सेख र अविनाश बोहरा छन्। त्यस्तै सीमा बिनोद भण्डारी, अर्जुन साउद, सन्दिप जोरा र प्रतिस जीसी छन् भने डीमा पवन सर्राफ, सागर ढकाल, अनिल साह, बिबेक कुमार यादव, आकाश चन्द, बसिर अहमद र सुर्य तामाङ छन्। त्यस्तै इमर्जिङ क्याटोगरीमा दिपेश कंडेल (कोशी), रुपेस सिंह ( मधेस), रिजन ढकाल (बागमती), बिपिन खत्री (गण्डकी), देब खनाल (लुम्बिनी), अर्जुन घर्ती (कर्णाली) र हेमन्त धामी ( सुदुर पश्चिम) रहेका छन्।"
ग्यारेजमा भएको विष्फोटका घाइतेमध्ये सञ्चालकको मृत्यु (अपडेट),"सिमरा : निजगढस्थित गाडी मर्मत गर्ने (कारखाना) ग्यारेजमा सोमबार विष्फोट हुँदा घाईते भएका पाँच जनामध्ये एकको मृत्यु भएको छ। मृत्यु हुनेमा ग्यारेज सञ्चालक ४५ वर्षीय रेशम मगर रहेका छन्। निजगढ नगरपालिका७ स्थित रोहित वर्कशपका सञ्चालक मगर विष्फोटमा परी गम्भीर घाइते भएका थिए। मगरको उपचारका क्रममा मृत्यु भएको बाराका प्रहरी प्रवक्ता दधिराम न्यौपानेले जानकारी दिए। घटनामा दुई भारतीय नागरिकसहित अन्य चार जना घाइते भएका छन्। घाइतेमध्ये तीन जनाको अवस्था गम्भीर रहेको छ। उनीहरूको शरीरको भाग क्षतविक्षत भएको छ भने पूर्णरुपमा जलेको प्रत्यक्षदर्शीले बताएका छन्। घाइते हुनेमा भारत घर भएका २० वर्षीय अरविन साह, ३५ वर्षीय राकेश जैसवाल, ठेगाना नखुलेका २० वर्षीय रितु रजत र निजगढ नगरपालिका ५ का ४५ वर्षीय सूर्यबहादुर थापा रहेका छन्। घाइतेमध्ये थापाको अवस्था सामान्य छ। थापाको कलैया र अन्यको वीरगन्जमा उपचार भइरहेको छ। विष्फोट भएको उक्त वस्तु के हो भन्ने खुल्न सकेको छैन। प्रहरी प्रवक्ता न्यौपानेले लेथमा फलाम काट्ने क्रममा विष्फोट भएको भन्ने प्रारम्भिक जानकारी आएको र घटनाबारे थप अनुसन्धान भइरहेको बताए। घटनाको अनुसन्धानका लागि इलाका प्रहरी कार्यालय निजगढ र जिल्ला प्रहरी कार्यालयबाट प्रहरी टोली खटिएको छ। प्रहरीले उक्त क्षेत्रलाई नियन्त्रणमा लिएर अनुसन्धान गरिरहेको प्रवक्ता न्यौपानेले जानकारी दिए।"
गुल्मीका चारवटा स्थानीय तहमा सार्वजनिक बिदा,"गुल्मी : मगर दिवसका अवसरमा गुल्मीका चार वटा स्थानीय तहले सार्वजनिक बिदा दिएका छन्। जिल्लाको गुल्मीदरबार, सत्यवती, चन्द्रकोट र कालीगण्डकी गाउँपालिकाले छुट्टाछुट्टै सूचना जारी गरेर फागुन १५ गते सार्वजनिक बिदा दिएका हुन्। आइतबार गुल्मीदरबार गाउँपालिकाले एक सूचना जारी गर्दै ४२ औं राष्ट्रिय मगर एकता दिवसका अवसरमा फागुन १५ गते कार्यालय तथा मातहतका सम्पूर्ण वडा कार्यालय, स्वास्थ्य चौकी, विद्यालय तथा सार्वजनिक संघ संस्थाहरूमा सार्वजनिक बिदा दिइएको गाउँपालिकाले जनाएको छ। त्यस्तै अन्य तीन स्थानीय तहले पनि सूचना जारी गरेर राष्ट्रिय मगर एकता दिवसका अवसरमा सार्वजनिक बिदा घोषणा गरेका छन्। जिल्लाका १२ स्थानीय तहमध्ये सार्वजनिक बिदा दिएका पालिकामा मगर समुदायको बाहुल्यता रहेको पाइन्छ। नेपाल मगर संघ गुल्मीले मगर समुदायद्वारा परम्परा झल्किने कार्यक्रम गरी राष्ट्रिय मगर एकता दिवस मनाउँदै आएको छ।"
एमाले र रास्वपाका सांसदहरूको नाराबाजीपछि प्रतिनिधिसभा बैठक स्थगित,"काठमाडौं : नेकपा एमाले र राष्ट्रिय स्वतन्त्र पार्टीका सांसदहरूको अवरोधका कारण प्रतिनिधिसभा बैठक स्थगित भएको छ। उनीहरूले विवादित मन्त्रीहरूको बारेमा संसदमा प्रधानमन्त्रीको जवाफ माग गरेका छन्। आकस्मिक समय लिएर एमालेका सांसद गोकुल बास्कोटाले विवादित मन्त्रीहरूको राजीनामाको विषय, मिटरब्याजी,किसानलगायतका विषयमा संसद्मा उठेका प्रश्नको जवाफ माग गरेका थिए । विपक्षीका माग सम्बोधनमा सरकार गम्भीर नभएको बताउँदै विवादित मन्त्रीहरूका विषयमा प्रधानमन्त्रीले जवाफ नदिएसम्म बैठक चल्न नदिने चेतावनी समेत दिए। बैठकमा राष्ट्रिय प्रजातन्त्र पार्टीका सांसद राजेन्द्रप्रसाद लिङ्देनले मिटरब्याज पीडित जनताले न्याय नपाएको, दुग्ध किसानका समस्या समाधानमा सरकार गम्भीर नभएको र लघुवित्त पीडितले न्याय नपाएको उल्लेख गर्दै समस्या समाधानमा ठोस सम्बोधन नभए बैठक अवरोध गर्ने चेतावनी दिए। यसैगरी रास्वपा सभापति रवि लामिछानेले विवादित मन्त्रीहरूका बारेमा प्रधानमन्त्रीले तत्काल जवाफ दिनुपर्ने माग गरे। लामिछाने सभामुखबाट स्पष्ट रुलिङ गरेपछि सम्बन्धित मन्त्रीले जवाफ किन नदिएको भनी प्रश्न गरे। उनले लघुवित्त र दूध किसानको समस्या समाधान गर्न सरकारको ध्यानाकर्षण गराए। फागुन ६ गतेदेखि विवादित मन्त्रीलगायत अन्य जनसरोकारका विषयमा प्रश्न उठाउँदै आएको भएपनि सरकारले जवाफ नदिएको भन्दै उनीहरूले प्रतिनिधिसभा बैठकमा सरकारकाविरुद्ध नाराबाजी समेत गरे। उनीहरूले भौतिक पूर्वाधार तथा यातायातमन्त्री प्रकाश ज्वाला, स्वास्थ्य तथा जनसंख्यामन्त्री मोहन बस्नेत र संस्कृति, पर्यटन तथा नागरिक उड्ययनमन्त्री सुदन किरातीको राजीनामा माग गरेका छन्। सभामुख देवराज घिमिरेले बैठकको कार्यसूची अगाडि बढाउन सहयोग गर्न आग्रह गर्दा पनि विपक्षी दलका सांसदहरूले अवरोध कायमै राखेपछि बैठक १५ मिनेटका लागि स्थगित भएको छ।"
सरकारलाई सांसदको प्रश्न : स्मार्ट लाइसेन्सको नाममा जनताले कहिलेसम्म दु:ख पाइरहने ?,"काठमाडौं : रास्वपा सांसद असिम शाहले यातायात व्यवस्था विभागले जारी गरेको स्मार्ट लाइसेन्स स्मार्टहुन नसकेको टिप्पणी गरेका छन्। सोमबार प्रतिनिधि सभाको बैठकमा स्मार्ट लाइसेन्स देखाउँदै उनले यो स्मार्ट लाइसेन्स कसरी भयो भन्दै प्रश्न उठाएका हुन्। मेरो हातमा यो ड्राइभिङ लाइसेन्स छ। यो ड्राइभिङ लाइसेन्सलाई स्मार्ट लाइसेन्स भनिन्छ। तर यो स्मार्ट लाइसेन्स कसरी हुन्छ मैले बुझ्न सकेको छैन। यो लाइसेन्स १ लाखप्रति जारी गरिएको छ नक्कली। जसको अहिले अख्तियार र सीआइबीले अनुसन्धान गरिरहेको छ। नेपाल यातायात व्यवस्था विभागले १२ लाख कार्ड जर्मनीसँग खरिद गरेको छ जसको छपाई मदरासमा प्रिन्टिङ सेक्युरिटी प्रेसलाई दिइएको छ, २० करोड खर्च गरेर। तर उक्त कार्ड ६ लाखप्रति भेरिफिकेसन नमिलेर फिर्ता आएको छ।उनले प्रश्न गरे,स्मार्ट लाइसेन्सको नाममा कार्ड एउटा देशबाट ल्याउने, छाप्न अर्को देशमा पठाउने यो कस्तो खेल हुँदैछ ? छाप्न पनि नमिल्ने चिप हालेर कार्ड ल्याउने यो कस्तो स्मार्ट चलखेल हो ? जनताले कहिलेसम्म स्मार्ट लाइसेन्सको नाममा दुख पाइरहने भन्दै प्रश्न गरे। उनले भने,सरकार, जनता आफैं स्मार्ट भइसकेका छन्। तत्काल स्मार्ट लाइसेन्स प्रिन्ट गर्न बन्द गर्नुस्। महाजात्राको अन्त्य गरौं। सरकारले २०७२ सालमा मन्त्रिपरिषद् बैठकबाट निर्णय गरेर भारतको मद्रास सेक्युरिटी प्रिन्टर्स (एमएसपी)लाई स्मार्ट ड्राइभिङ लाइसेन्स छाप्न दिने निर्णय गरेको थियो । एसियाली विकास बैंकको सहयोगमा सरकारले पहिलो पटक २०७२ मंसिर १३ गते स्मार्ट लाइसेन्सको छपाइ र वितरण सुरु गरेको हो।"
दूध उत्पादक किसानले दिए धर्ना (फोटोफिचर),धनकुटा : ६ महिना यता भुक्तानी नपाएका दूध उत्पादक किसानहरुले जिल्ला प्रशासन कार्यालयमा दुई घण्टा धर्ना दिएका छन्। सयभन्दा बढी किसानहरुले सोमबार बिहान १० देखि १२ बजेसम्म दुई घण्टा जिल्ला प्रशासन कार्यालय धनकुटामा धर्ना दिएका हुन्। उनीहरुले प्रमुख जिल्ला अधिकारी पुण्यविक्रम पौडेलमार्फत् सरकारलाई ज्ञापन पत्र समेत पठाएका छन्। दुग्ध किसानहरुको सरकारी स्वामित्वमा रहेका डिडिसी लगायतका अन्य डेरी उद्योगीहरुले विगत ६ महिना अघिदेखि ६ अर्ब बढीको भुक्तानी बक्यौता रहेको केन्द्रिय दुग्घ सहकारी संघ लि नेपालका अध्यक्ष अम्बरवहादुर कुँवरको भनाई छ। संघले आगामी फागुन १७ गते जिल्ला दुग्ध उत्पादक सहकारीको संघहरुको नेतृत्वमा बिहान १० देखि १२ बजेसम्म दुई घण्टा राजमार्ग तथा सम्भावित सडक मार्गहरुमा शान्तिपूर्ण चक्का जाम र २१ गते देशभरका किसानहरुलाई माइतीघर मण्डलामा भेला गराएर धर्ना तथा विरोधको कार्यक्रम तय गरेको छ।
मुलुकको अर्थतन्त्र लयमा फर्किन थालेपनि चुनौतिमुक्त हुन सकेको छैन : अर्थमन्त्री,"काठमाडौं : आर्थिक वर्ष २०८१०८२ को बजेटका सिद्धान्त र प्राथमिकता प्रतिनिधिसभा बैठकमा प्रस्तुत भएको छ। अर्थमन्त्री डाप्रकाशशरण महतले बैठकमा बजेटका सिद्धान्त र प्राथमिकतामाथि छलफल गरियोस् भनी प्रस्ताव पेश गरेका हुन्। उनले बजेटको सिद्धान्त र प्राथमिकता प्रस्तुत गर्दै मुलुकको अर्थतन्त्र क्रमश सकारात्मक दिशातर्फ उन्मुख भइरहेको दावी गरे । अर्थमन्त्री महतले विद्युत उत्पादनमा र पर्यटन आवागमन संख्यामा वृद्धि हुनुको साथै विदेशी लगानी बढ्नुले अर्थतन्त्रमा सकारात्मक योगदान पुगेको बताए। बैंकिङ क्षेत्रमा पर्याप्त तरलता,ब्याजदर एकल बिन्दुतिर झर्ने क्रममा रहेको र निक्षेप कर्जा प्रवाहमा क्रमश वृद्धि भएको उनको भनाइ छ। घर जग्गा कारोबार र पुँजीबजार सुधार उन्मुख भइरहेको उनको भनाइ छ। राजश्व संकलन लक्ष्यअनुसार नभएपनि वृद्धिदर करिब १० प्रतिशत रहेको र आउने दिनमा थप वृद्धि हुने विश्वास व्यक्त गरे। मन्त्री महतले मुलुकको अर्थतन्त्र लयमा फर्किन थालेपनि बाह्य र आन्तरिक समस्याका कारण चुनौतिमुक्त हुन नसकेको उल्लेख गरे।"
"इलाम२ उपनिर्वाचनको कार्यतालिका सार्वजनिक, चैत २४ गते उम्मेदवारी दर्ता",काठमाडौं : निर्वाचन आयोगले इलाम२ र बझाङ१(१)को उपनिर्वाचनको कार्यतालिका सार्वजनिक गरेको छ। निर्वाचन कार्यतालिकाअनुसार चैत २४ गते उम्मेदवारी दर्ता हुने आयोगले जनाएको छ। आयोगले सो क्षेत्रका लागि वैशाख १५ गते उपनिर्वाचन गर्ने निर्णय गरेको थियो। उपनिर्वाचन तयारीका लागि फागुन १६ गतेदेखि मतदाता नामावली अद्यावधिक कार्यक्रम सञ्चालन गरी चैत २२ गते अन्तिम मतदाता नामावली प्रकाशन गरिनेछ। त्यस्तै उपनिर्वाचनमा भाग लिन चाहने राजनीतिक दलले फागुन २४ गते देखि ३० गतेसम्म दल दर्ता गर्ने समय छुट्याएको छ। चैत २२ गते मुख्य निर्वाचन अधिकृतको नियुक्ति र सोही दिन मुख्य निर्वाचन अधिकृतको कार्यालय स्थापना गरी चैत २४ गतेदेखि २७ गतेसम्म निर्वाचन अधिकृतको कार्यालयमा निर्वाचन कार्यक्रम सञ्चालन हुने आयोगले जनाएको छ। त्यस्तै चैत २४ गते उम्मेदवारको मनोनयन दर्ता र चैत २७ गते उम्मेदवारको अन्तिम नामावली प्रकाशन गरी निर्वाचन चिन्ह वितरण गरिने आयोगले जनाएको छ। त्यस्तै चैत २८ गतेदेखि वैशाख १२ गतेसम्म प्रचारप्रसारको अवधि रहने र वैशाख १५ गते विहान ७ बजेदेखि बेलुका ५ बजेसम्म सम्बन्धित मतदान केन्द्रमा मतदान हुने आयोगका सहायक प्रवक्ता डा थानेश्वर भुसालले जानकारी दिए।
"राजेन्द्र महतोले त्यागे लोसपा, नयाँ अभियानको गरे घोषणा","काठमाडौं : लोकतान्त्रिक समाजवादी पार्टी (लोसपा) का वरिष्ठ नेता राजेन्द्र महतोले पार्टी परित्याग गरेका छन्। नेता महतले सोमबार काठमाडौंमा पत्रकार सम्मेलन गरी पार्टी परित्याग गरेको घोषणा गरेका हुन्। बहुराष्ट्रिय राज्य स्थापनाका लागि भन्दै राष्ट्रिय मुक्ति क्रान्ति अभियानको घोषणा समेत गरेका छन्। उनले अभियानमा आउन लोपसालाई पनि आह्वान गरेका छन् । बहुल राष्ट्रिय राज्य स्थापनार्थ राष्ट्रिय मुक्ति क्रान्तिको नाममा बृहत् प्रशिक्षण कार्यक्रमको समेत सुरुवात गरिएको उनले जानकारी दिए। पहिचानवादीहरू एकल आयामिक गोलचक्करमा फसेकै कारण विगत चार दशक अगाडि सुरु भएको पहिचानावादी आन्दोलन साशकीय षडयन्त्रको शिकार भइ अधुरो रहन गएको उनको भनाइ छ। उनले हिमाल, पहाड, तराईका अधिकार तथा पहिचानवादी उत्पीडित राष्ट्रियताहरू तथा देशमा सुशासन र समृद्धि चाहनेहरू सबै संयुक्त रुपमा एकताबद्ध भइ बहुल राष्ट्रिय राज्य निर्माणको निम्ति राष्ट्रिय मुक्ति क्रान्तिको आवश्यकता रहेको बताए । अहिले अभियानको मात्रै घोषणा गरिएको र पार्टीको रुप ग्रहण नगरेको उनको भनाइ छ । महतोले देशमा एकल राष्ट्रिय राज्यको चिन्तन र सोचबाट संविधान निर्माण र राज्यको संचालन भइरहेको कारणले नेपाल सवै नेपालीको लागि बन्न नसकेको तर्क गरे।"
फागुन १७ देखि नेपाल मेडिकल तथा ल्याब एक्सपो हुँदै,"काठमाडौं : एसडी प्रोमो मिडियाले ईईपीसी भारत र केमसान नेपालसँगको सहकार्यमा सातौँ नेपाल मेडिकल तथा ल्याब एक्सपो गर्ने भएको छ। एक्सपो यहि फागुन १७ देखि १९ गतेसम्म भृकुटीमण्डपमा संचालन हुने आयोजक पक्षले जनाएको छ। प्रत्रकार सम्मेलनमा एसडी प्रोमो मिडियाका प्रोजेक्ट प्रमुख अनुरोध परासरले नेपालको स्वास्थ्य क्षेत्रमा योगदान दिने उद्देश्यले नेपाल मेडिकल एण्ड ल्याब एक्सपो आयोजना हुन लागेको जानकारी दिए। उनले एक्स्पोमा सबैभन्दा ठूलो बिटुबि मेडिकल,डाइग्नोस्टिक,ल्याबरेटोरी तथा विश्लेषणात्मक समाधानहरूको प्रदर्शनी हुन लागेको बताए। उनका अनुसार प्रदर्शनीले विभिन्न मूल्यका नवीन प्रयोगहरू तथा विविध उत्पादनहरू देखाउनेछ। एक्सपोले साना तथा ठूला कम्पनीहरूलाई एक अर्कासँग परिचय तथा सम्बन्ध बढाउदै आफ्ना सृजनाहरू परिचित गराउने सुनौलो अवसर दिने उनले दावी गरे। कार्यक्रममा बोल्दै केमसान नेपालका अध्यक्ष भक्त बहादुर हमालले स्वास्थ्य क्षेत्रमा हरेक वर्ष नयाँ आविष्कार हुने भएकाले ती कुरा अस्पतालसम्म पुर्याउने उद्देश्यले एक्स्पो हुन लागेको बताए। उनले यस प्रदर्शनीबाट नयाँ कम्पनीहरूका लागि स्थापित संस्था तथा ब्रान्डसँग परिचय तथा चिनजानका लागि महत्त्वपूर्ण अवसर हुने बताएका जिकिर गरे। उनले प्रदर्शनीमा नेपाल र भारतसहित विभिन्न ८ देशका उत्पादकले आफ्ना ८०० बढी ब्राण्ड र १००० बढी उत्पादन प्रदर्शनीमा राखिने बताए । प्रदर्शनीमा अस्पतालहरूका प्रमुख ,डाक्टरहरू, रोग विशेषज्ञहरू, सर्जिकल, निदान र अनुसन्धान प्रयोगशालाका विज्ञ, वैज्ञानिक, डिलर, वितरक , आयातकर्ता,खुद्रा विक्रेता र अन्य खरिददार समूहहरूका लागि मुख्य आकर्षण हुने हमालको भनाइ छ।"
"महिला क्रिकेटतर्फ १९ जना अनुबन्ध, ५० हजारसम्म तलब पाउने","काठमाडौं : नेपाल क्रिकेट संघ (क्यान)ले क्रिकेट खेलाडीहरूको ग्रेड छुट्याएको छ। क्यानले पुरुषतर्फ ३० जना र महिलातर्फ १९ जना खेलाडीको ग्रेड छुट्याएको हो। ए, बी, सी, डी र इमर्जिङ क्याटोगरी गरी पाँच वर्गमा छुट्याइएको महिला खेलाडीहरूको तलब पनि ५० हजार पुर्याइएको छ। एमा पर्ने महिला खेलाडीको मासिक तलब मूल्य ५० हजार हुने क्यानका सचिव पारस खड्काले जानकारी दिएका छन्। बीका खेलाडीलाई ३५ हजार, सीका खेलाडीलाई ३० हजार, डीका खेलाडीलाई २५ हजार र इमर्जिङ क्याटोगरीलाई २० हजार मासिक तलब तोकिएको हो। ए महिला टोलीका कप्तान इन्दु बर्मा, रुबिना क्षेत्री र सीता राना मगर छन् भने बीमा कविता कुँवर छिन्। त्यस्तै सीमा पुजा महतो र अश्मिना कर्माचार्य छन् भने डीमा अप्सरी बेगम, कविता जोशी, संगिता राई, काजोल श्रेष्ठ र बिन्दु रावल छन्। इमर्जिङ क्याटोगरीमा सोनी पाख्रिन, खुसी डंगोल, ज्योत्सनिका मरासिनी, कन्चन श्रेष्ठ, रुबि पोदार, सृस्टि जैसी, सम्झना कुमारी खड्का र सना प्रविन छन्।"
सकसमा जीवन बिमा कम्पनी,"काठमाडौं : नयाँ बिजनेस नहुँदा जीवन बिमा कम्पनीहरू सकसमा देखिएका छन्। आर्थिक वर्ष २०८००८१ को ७ महिना सकिँदासम्म बिमा कम्पनीहरूले गत वर्षको सोही अवधिको बराबर पनि प्रथम बिमा शुल्क उठाउन सकेका छैनन्। जीवन बिमा पोलिसी जारी गरेपछि बिमितले तिर्ने पहिलो प्रिमियम प्रथम बिमा शुल्क हो। माघ मसान्तसम्मको तथ्यांक केलाउँदा सञ्चालनमा रहेका १४ जीवन बिमा कम्पनीले संकलन गरेको प्रथम बिमा शुल्क गत आवको यही अवधिको तुलनामा २११ प्रतिशतले घटेको छ। उनीहरूले गत आवको माघ मसान्तसम्म १६ अर्ब ४५ करोड ७१ लाख ७० हजार रुपैयाँ प्रथम बिमाशुल्क संकलन गरेकामा चालु आवको सोही अवधिमा ३४ करोड रुपैयाँ कम अर्थात् १६ अर्ब ११ करोड ६ लाख ४० हजार रुपैयाँ संकलन गरेको देखिन्छ। जीवन बिमा कम्पनीहरूको प्रथम बिमा शुल्क आम्दानी वृद्धि हुनुको साटो संकुचन हुनाले जीवन बिमा कम्पनीका लागि आगामी दिन सहज देखिँदैन। महँगीले बचत ओरालो लागेको छ भने दीर्घकालका लागि जीवन बिमामा लगानी गर्नु पनि सर्वसाधारणको प्राथमिकतामा पर्न छाडेको छ। बिमा क्षेत्रको नियामक नेपाल बिमा प्राधिकरणका अनुसार यो वर्ष नयाँ बिमालेख जारी हुने क्रम सुस्ताएको छ। पुसमा ४ लाख ४२ हजार नयाँ बिमालेख जारी भएका छन् भने माघमा केही बढी अर्थात् ४ लाख ४८ हजार पोलिसी बिक्री भएका छन्। बिमा क्षेत्रका जानकारका अनुसार अभिकर्ता तथा कर्मचारीहरूले गत वर्ष एकल बिमा शुल्कमार्फत टार्गेट पूरा गर्न खोज्दा व्यवसायमा उल्लेख्य सुधार भएको थियो। तर, प्राधिकरणले उधारो बिमा पोलिसी र एकल बिमा शुल्क पोलिसीमा कडाइ गरेपछि जीवन बिमा व्यवसायको प्रारम्भिक आम्दानी खुम्चन थालेको छ। जीवन बिमा कम्पनीहरूको माघ महिनासम्मको आम्दानीमा प्रथम बिमा शुल्कको हिस्सा १६ अर्ब रुपैयाँ छ। प्रथम बिमा शुल्कले नयाँ व्यवसायको आधार देखाउँछ भने जीवन बिमा कम्पनीहरूको पछिल्लो स्थिति, बिमा क्षेत्रको चलायमानको अवस्था संकेत गर्दछ। सञ्चालनमा रहेका मात्र पाँच कम्पनीको प्रथम बिमा शुल्क आम्दानी बढ्दा ९ को घटेको छ। हिमालयन, एलआईसी नेपाल, सूर्यज्योति, सिटिजन, सानिमा रिलायन्स, सन् नेपाल, रिलायबल नेपाल, प्रभु महालक्ष्मी र साबिको बिमा संस्था अर्थात् राष्ट्रिय जीवन बिमा कम्पनीको प्रथम बिमा शुल्क घटेको हो। सबैभन्दा बढी गिरावट सन् नेपाल लाइफको प्रथम बिमा शुल्कमा आएको छ। कम्पनीको प्रथम बिमा शुल्क गत अवको सोही अवधिको तुलनामा २९८५ प्रतिशतले घटेर ७७ करोड ३ लाखमा खुम्चिएको छ। यसैगरी प्रभु महालक्ष्मी र सूर्यज्योति लाइफको प्रथम बिमा शुल्क क्रमशः २६४६ र २२०६ प्रतिशतले घटेर ४५ करोड ८१ लाख र १ अर्ब १५ करोडमा सीमित भएको छ। एलआईसी नेपालको प्रथम बिमा शुल्क ८७५ प्रतिशतले खुम्चिएर १ अर्ब १९ करोडमा सीमित भएको छ। सानिमा रिलायन्सको नयाँ बिमा व्यवसाय १३८१ प्रतिशतले घट्दा रिलायबल नेपाल लाइफको ९९८ प्रतिशत र राष्ट्रिय जीवन बिमा कम्पनीको १०७५ प्रतिशतले कम भएको छ। यी कम्पनी साढे १६ अर्ब प्रथम बिमा शुल्कमध्ये सबैभन्दा धेरै नेपाल लाइफले ३ अर्ब ६७ करोड, नेसनल लाइफले २ अर्ब ३५ करोड, हिमालयन लाइफले १ अर्ब २० करोड, एलआईसी नेपालले १ अर्ब १९ करोड, सूर्यज्योति लाइफले १ अर्ब १५ करोड, सिटिजन लाइफले ९५ करोड तथा एसियन लाइफले ८९ करोड रुपैयाँ प्रथम बिमा शुल्क संकलन गरेका छन्। सानिमा रिलायन्सले ८५ करोड, सन् नेपालले ७७ करोड, आईएमई लाइफले ७६ करोड, रिलायबल नेपाल लाइफले ७४ करोड, मेट लाइफले ७२ करोड, प्रभु महालक्ष्मी लाइफले ४५ करोड र राष्ट्रिय जीवन बिमा कम्पनीले ३५ करोड रुपैयाँ प्रथम बिमा शुल्क संकलन गरेका छन्। नौ कम्पनीको प्रथम बिमाशुल्क घटे पनि नेपाल लाइफको प्रथम बिमा शुल्क आम्दानी २१३० प्रतिशतले बढेको हो। कम्पनीले गत आवको यसै अवधिमा ३ अर्ब ३ करोडबराबरको यस्तो आम्दानी गरेको थियो। नेसनल लाइफको प्रथम बिमा शुल्क १८७१ प्रतिशतले बढेको छ। एसियन लाइफको प्रथम बिमाशुल्क ६३३ प्रतिशतले बढ्दा आईएमई लाइफको ७५४ प्रतिशत तथा मेट लाइफको प्रथम बिमा शुल्क २७३ प्रतिशतले बढेको छ। ७ महिनामा ८६ अर्ब बिमा शुल्क उठ्यो माघ महिनासम्ममा जीवन बिमा कम्पनीहरूले ८६ अर्ब ८८ करोड रुपैयाँ कुल बिमा शुल्क उठाएका छन्। नवीकरणीय शुल्कमा उल्लेख्य वृद्धि हुँदा उनीहरूको बिमा शुल्क बढेको हो। तीमध्ये सबैभन्दा बढी शुल्क उठाउने कम्पनी हो, नेपाल लाइफ। नेपाल लाइफले २३ अर्ब २० करोड रुपैयाँ कुल बिमा शुल्क संकलन गर्दा एलआईसी नेपालले १० अर्ब १४ करोड रुपैयाँसहित दोस्रो र नेसनल लाइफ १० अर्ब ५ करोडसहित तेस्रो स्थानमा छ। हिमालयन लाइफले ९ अर्ब ९१ करोड रुपैयाँ, सूर्यज्योति लाइफले ५ अर्ब ३ करोड रुपैयाँ कुल बिमा शुल्क संकलन गरेका छन्। पाँच अर्बभन्दा कम बिमा शुल्क संकलन गर्ने कम्पनीहरू राष्ट्रिय जीवन बिमा कम्पनी, एसियन लाइफ, सानिमा रिलायन्स लाइफ, सिटिजन लाइफ, मेट लाइफ, आईएमई लाइफ, प्रभु महालक्ष्मी लाइफ, रिलायबल नेपाल लाइफ र सन् नेपाल लाइफ हुन्। सन् नेपालले सबैभन्दा कम मात्र २ अर्ब १२ करोड रुपैयाँ कुल बिमा शुल्क संकलन गरेको छ। नेपाल बिमा प्राधिकरणका अनुसार १४ वटा जीवन बिमा कम्पनीहरूले कुल १ करोड ३७ लाख ७३ हजार ३ सय १५ वटा बिमा लेख जारी गरेका छन्। यी कम्पनीको सक्रिय बिमा लेख संख्याको आधारमा रिलायबल नेपाल सबैभन्दा अघि छ। कम्पनीले करिब ३२ लाख वटा बिमालेख जारी गर्दा दोस्रो धेरै बिमालेख जारी गर्ने जीवन बिमा कम्पनी नेपाल लाइफ इन्स्योरेन्स कम्पनी हो। माघमा १२ अर्ब ६६ करोड जीवन बिमा कम्पनीहरूले माघ महिनामा १२ अर्ब ६६ करोड २ लाख रुपैयाँ कुल बिमा शुल्क आर्जन गरेका छन्। जुन गत आर्थिक वर्षको तुलनामा ७८४ प्रतिशतले बढी हो। गत आर्थिक वर्षको माघ महिनामा उनीहरूले ११ अर्ब ७३ करोड ९३ लाख रुपैयाँ कुल जीवन बिमा शुल्क उठाएका थिए। माघमा सबैभन्दा बढी बिमा शुलक उठाउने कम्पनी पनि नेपाल लाइफ इन्स्योरेन्स नै हो। माघको बिजनेसका आधारमा हिमालयन लाइफ, एलआईसी नेपाल र नेसनल लाइफ क्रमशः दोस्रो, तेस्रो र चौथो बढी आम्दानी गर्ने कम्पनी हुन्। माघमा रिलायबल नेपाल लाइफले माघ मात्र २६०९ प्रतिशतले बिमा व्यवसाय वृद्धि गरेको हो। १४ मध्ये २ कम्पनीको बिमा व्यवसाय घटेको छ। गत वर्षको माघको तुलनामा यस वर्ष माघमा राष्ट्रिय जीवन बिमा कम्पनीको ३३७७ प्रतिशत र सन् नेपाल लाइफको १८३ प्रतिशतले बिमा शुल्क आर्जन घटेको हो। पुसको तुलनामा माघको प्रथम बिमा शुल्कमा भारी गिरावट यस वर्षको पुसको तुलनामा माघमा जीवन बिमा कम्पनीहरूको प्रथम बिमा शुल्कमा भारी गिरावट आएको छ। पुसमा उनीहरूले २ अर्ब ८४ करोड ३५ लाख रुपैयाँ प्रथम बिमा शुल्क संकलन गरेकामा माघमा मात्र २ अर्ब २९ करोड २० लाख रुपैयाँ उठको छ जुन १९४ प्रतिशत कम हो। नेपाल बिमा प्राधिकरणका अनुसार पुसको तुलनामा प्रथम बिमा शुल्कमा भारी गिरावट आउने कम्पनी एसियन लाइफ हो। कम्पनीको नयाँ बिजनेस आधाले कम भएको हो। आईएमई लाइफ, हिमालयन लाइफ, एलआईसी नेपाल, रिलायबल नेपाल लाइफ, सन् नेपाल लाइफ र प्रभु महालक्ष्मी लाइफको प्रथम बिमा शुल्क आम्दानीमा व्यापक दरले कमी आएको हो। उल्लेखित तथ्यांकले नेपाली जीवन व्यवसाय कम्पनीहरूलाई व्यवसाय गर्न सकस परेको देखिन्छ।"
अर्थतन्त्र अझै जोखिममा निजी क्षेत्र,"काठमाडौं : निजी क्षेत्रका प्रतिनिधिमूलक संस्थाका अध्यक्षहरूले व्यावसायिक वातावरण निर्माण गर्न प्रधानमन्त्री पुष्पकमल दाहालसमक्ष आग्रह गरेका छन्। बाह्य क्षेत्र सुधार हुँदै गए पनि बजार चलायमान हुन नसक्दा अर्थतन्त्र अझै पनि जोखिममा रहेको तर्फ ध्यानाकर्षण गराउँदै उनीहरूले यस्तो अनुरोध गरेका हुन्। नेपाल उद्योग वाणिज्य महासंघका अध्यक्ष चन्द्रप्रसाद ढकाल, नेपाल उद्योग परिसंघका अध्यक्ष राजेशकुमार अग्रवाल र नेपाल चेम्बर अफ कमर्सका अध्यक्ष राजेन्द्र मल्लले प्रधानमन्त्रीसँगको भेटमा अर्थतन्त्र सुधार गर्न सरकार गम्भीर हुनुपर्ने धारणा राखेका हुन्। प्रधानमन्त्री दाहालले अर्थतन्त्रका बारे जानकारी लिन तीनै संस्थाका अध्यक्षलाई बोलाएका थिए। पछिल्लो समय न्यून मागका कारण औसतमा उद्योगहरू ४० प्रतिशतभन्दा कम क्षमतामा चलिरहेका छन्। कोभिडपछिको तीव्र विस्तार व्यवस्थापन गर्न नसक्दा अपनाइएका नीतिले भुक्तानी सन्तुलन र विदेशी विनिमय सञ्चितिमा उच्च सुधार भए पनि बजारमा कारोबार निक्कै सुस्ताएको छ। रेमिट्यान्स आप्रवाह र विदेशी मुद्राको सञ्चिति निक्कै बढी भए पनि मूलतः बजारमा माग नहुँदा व्यवसायी निराश छन् भने ठूलो रकम बैंक वित्तीय संस्थाहरूमा थन्किएको छ। मूलतः सरकार र अन्य नियामक निकायहरूको नीतिका कारण अर्थतन्त्रमा साना व्यवसायीबाट सुरु भएको समस्या बैंक वित्तीय संस्थामा पुगिसकेको छ। बैंक वित्तीय संस्थापछि यसको असर सरकारको राजस्वमा समेत परिरहेको तर्फ निजी क्षेत्रले सरकारको ध्यानाकर्षण गराएको हो। न्यून माग छ, निजी क्षेत्रलाई हेर्ने दृष्टिकोण प्रतिकूल छ र आयोजना निर्वाध रूपमा चलाउन सकिएको छैन, महासंघ अध्यक्ष ढकालले भेटका क्रममा भने, सरकार समस्या समाधानका लागि तप्पर हुनैपर्छ। उनले बजारमा माग बढाउन सरकारे पुँजीगत खर्च बढाउनुपर्ने, गाउँ र साना सहरहरूमा रकम प्रवाह हुने गरी पुनर्कर्जालगायतको कर्जा सुविधा विस्तार गर्नुपर्ने सुझाव प्रस्तुत गरेका थिए। अख्तियार, सतर्कता केन्द्रजस्ता निकायले निजी क्षेत्रलाई हेर्ने प्रावधान न्यायसंगत नभएको हुँदा प्रस्तावित विधेयकहरूबाट यसलाई हटाउनुपर्नेमा उनले जोड दिएका छन्। साथै व्यवसायीको सम्मानका लागि निजी क्षेत्रलाई पनि मर्यादाक्रममा समावेश गर्नुपर्ने माग अध्यक्ष ढकालको थियो। भेटका क्रममा परिसंघका अध्यक्ष अग्रवालले व्यवसायीहरूलाई निर्वाध काम गर्ने वातावरण हुनुपर्ने धारणा राख्नुभयो। भारतमा व्यावसायिक कसुरमा जेल जाने प्रावधान हटाएर जरिबाना बढाइएको छ, उनले भने, यहाँ भने व्यवसायीहरू आतंकित छन, यस्तो व्यवस्थामा सुधार आवश्यक छ। अध्यक्ष अग्रवालले पुँजीगत लाभकरमा लाग्दै आएको दोहोरो कर हटाउनुपर्ने, धेरै निकायले निजी क्षेत्रलाई हेर्ने व्यवस्थाको अन्त्य गर्नुपर्नेमा जोड दिँदैे ऋणको पुनर्संरचना र पुनर्तालिकीकरण पनि आवश्यक रहेको बताए। चेम्बर अध्यक्ष मल्लले घरजग्गा र सेयर कर्जामा रहेको जोखिम भारको व्यवस्थालाई एक सय प्रतिशतमा झार्नुपर्ने सुझाव दिए। अहिले १ सय २५ प्रतिशत जोखिम भार छ, उनले भने, यसलाई एक सय प्रतिशतमा घटाउन सके बजारमा कर्र्जाको माग बढ्छ। यसैगरी चालु पुँजी कर्जाको विषय बैंक र ऋणीले नै तय गर्न सक्ने गरी छुट दिइनुपर्ने उनको भनाइ थियो। सरकारबाट स्वीकृति लिएर काम सुरु गरेका आयोजनामा अनावश्यक अवरोध भइरहेकोले निर्वाध सञ्चालनका लागि सरकारले सहयोग प्रदान गर्नुपर्ने निजी क्षेत्रको भनाइ थियो। साथै निजी क्षेत्र लक्षित गतिविधिले समेत अर्थतन्त्रमा नकारात्मक प्रभाव पर्न जानेतर्प पनि सरकारको ध्यानाकर्षण गराएको थियो। भेटका क्रममा प्रधानमन्त्री दाहालले निजी क्षेत्रको सुझाव अनुरूप अर्थतन्त्र सुधारका लागि सरकारले पहल गर्ने बताए। साथै प्रधानमन्त्री दाहालले निजी क्षेत्र र सरकारी परियोजनाको काम समयमै सक्न सरकारले पहल गर्ने बताए।"
नवजात शिशुलाई नगद,नुवाकोट : विदुर नगरपालिका५ नम्बर वडा कार्यालयले नवजात शिशुको खातामा पाँच हजार रुपैयाँ जम्मा गर्न थालेको छ। कार्यालयले हालसम्म २६ जना नवजात शिशुको खातामा रकम जम्मा गरेको छ। वडा कार्यालयले सम्पन्न नगरसभाबाट आर्थिक वर्ष २०८००८१ देखि वडाभित्र बच्चा जन्मिएर ३५ दिनभित्र जन्मदर्ता गरेमा प्रोत्साहन स्वरुप बालबालिकाहरूलाई उनीहरूको खातामा ५ हजार रुपैयाँ दिने घोषणा गरेको थियो । वडाले पाँच हजार रुपैयाँ दिने र बच्चाका सम्बन्धित अभिभावकले पाँच हजार रुपैयाँ जम्मा गर्नुपर्ने वडाध्यक्ष लिलानाथ न्यौपानेले बताए।
बारामा गाडी मर्मत गर्ने ग्यारेजमा शंकास्पद वस्तु विष्फोट हुँदा पाँच घाइते,"सिमरा : बाराको निजगढस्थित गाडी मर्मत गर्ने (कारखाना) ग्यारेजमा सोमबार शंकास्पद वस्तु विष्फोट पाँच जना गम्भीर घाइते भएका छन्। निजगढ नगरपालिका७ स्थित रोहित वर्कशपमा विष्फोट हुँदा पाँच जना घाइते भएका हुन्। घाइतेमध्ये चार जनाको अवस्था गम्भीर रहेको छ। विष्फोटबाट उनीहरूको शरीरको भाग क्षतविक्षत अवस्थामा रहेको प्रत्यक्षदर्शीले बताएका छन्। घाइतेलाई निजगढस्थित सामुदायिक अस्पतालबाट थप उपचारका लागि वीरगन्ज लगिएको छ। गम्भीर घाइते हुनेमा निजगढ नगरपालिका७ का कारखाना सञ्चालक ४५ वर्षीय रेशम मगर, भारत घर भएका २० वर्षीय अरविन साह, ३५ वर्षीय राकेश जैसवाल, ठेगाना नखुलेका २० वर्षीय रितु रजत र निजगढ नगरपालिका५ का ४५ वर्षीय सूर्यबहादुर थापा रहेका छन्। घाइतेमध्ये थापाको अवस्था सामान्य छ। यता घाइते भएकामध्ये एक जनाको उपचारका क्रममा मृत्यु भएको भन्ने जानकारी आए पनि पुष्टि हुन बाँकी रहेको प्रहरीले जनाएको छ। जिल्ला प्रहरी कार्यालय प्रवक्ता दधिराम न्यौपानेले घाइतेमध्ये एक जनाको मृत्यु भएको जानकारी आए पनि पुष्टि हुन बाँकी रहेको बताए। विष्फोट भएको उक्त वस्तु के हो भन्ने खुल्न सकेको छैन। प्रहरी प्रवक्ता न्यौपानेले लेथमा फलाम काट्ने क्रममा विष्फोट भएको भन्ने प्रारम्भिक जानकारी आएको र घटनाबारे थप अनुसन्धान भइरहेको बताए। पहिला घाइतेलाई उद्धार गरी अस्पताल पठाएका छौं न्यौपानेले भने अहिले घटनास्थलमा खटिएका प्रहरीले विष्फोट भएको वस्तु के हो भन्ने अनुसन्धान गरिरहेको छ।"
"टेरामक्स प्रकरणबारे स्वास्थ्यमन्त्री बस्नेत भन्छन्  अनियमिता भएको छैन, उजुरी पर्दैमा दोषी भइँदैन",काठमाडौं : जनसंख्या तथा स्वास्थ्यमन्त्री मोहनबहादुर बस्नेतले टेरामस्क प्रणालीमा कुनै अनियमितता नभएको दावी गरेका छन्। सोमबार संसद भवन नयाँ बानेश्वरमा सञ्चारकर्मीसँग कुरा गर्दै मन्त्री बस्नेतले निजी दुरसञ्चार सेवा प्रदायकलाई पोस्नका लागि अहिले टेरामस्क प्रणालीको कुरा निकालिएको भन्दै यसमा कुनै अनियमतता नभएको बताएका हुन्। उनले उजुरी दर्ता गर्दैमा दोषी नहुने र कसैलाई आरोपीत भन्न नमिल्ने बताए । मन्त्री बस्नेतले यस विषयमा दोषी देखिए आफू पदमा नबस्ने स्पष्ट पारे । एनसेल प्रकरणमा भएको घोटालालाई नियोजित रुपमा जोगाउन खोजिएको उनले बताए। मन्त्री बस्नेतले आफूले राष्ट्रका लागि काम गरेको र कुनै गल्ती नगरेको धारणा राखे। टेरामस्क प्रकरणमा मुछिएपछि मन्त्री बस्नेतले अख्तियार दुरूपयोग अनुसन्धान आयोगलाई बयान दिइसकेका छन्। विवादमा मुछिएपछि मन्त्री बस्नेतको राजीनामा माग्दै प्रतिपक्ष दलहरूले संसद अवरुद्ध गर्दै आएका छन्। मन्त्री बस्नेततलगायत बालकुमारी घटनामा मुछिएका भौतिक पूर्वाधारमन्त्री प्रकाश ज्वाला र जग्गा प्रकरणमा मुछिएका पर्यटनमन्त्री सुदन किरातीको विषयमा प्रधानमन्त्रीको जवाफ माग्दै आएका छन्।
पाल्पाको सबै स्थानीय तहमा मंगलबार सार्वजनिक बिदा,"तानसेन : पाल्पाको सबै स्थानीय तहले मंगलबार सार्वजनिक बिदा दिएका छन्। ४२ औं राष्ट्रिय मगर एकता दिवसका अवसरमा पालिकाहरूले सार्वजनिक बिदा दिएका हुन्। तानसेन नगरपालिका, रामपुर नगरपालिका, निस्दी गाउँपालिका, रम्भा गाउँपालिका, बगनासकाली गाउँपालिका, माथागढी गाउँपालिका, तिनाउ गाउँपालिका, रिव्दीकोट गाउँपालिका र रैनादेवीछहरा गाउँपालिका र पूर्वखोला गाउँपालिकाले बिदा दिएका छन्। स्थानीय तहले छुट्टाछुट्टै सूचना जारी गर्दै गाउँपालिका, वडा कार्यालय, स्वास्थ्य चौकी, विद्यालय तथा सार्वजनिक संघ संस्थाहरूमा सार्वजनिक बिदा दिइएको जनाएका छन्।"
"१३ अंकले बढ्यो नेप्से परिसूचक, कारोबार रकम घट्यो","काठमाडौं : साताको दोस्रो कारोबार दिन सोमबार नेप्से परिसूचक दोहोरो अंकले बढेको छ। पहिलो कारोबार दिन आइतबार २६८१ अंकले घटेको नेप्से आज १३२८ अंकले बढेर १९९२३० विन्दुमा कायम भएको हो। सेन्सेटिभ इण्डेक्स ०६० प्रतिशतले बढेर ३५५९७ विन्दुमा बन्द भएको छ। नेप्से दोहोरो अंकले बढेपनि कारोबार रकम आइतबारको तुलनामा घटेको छ। यसदिन ३१४ कम्पनीको ५९ लाख ८८ हजार ७१७ कित्ता सेयर २ अर्ब १ करोड ७७ लाख ३९ हजार ६० रुपैयाँमा खरिदबिक्री भए। अघिल्लो दिन ३ अर्ब ८ करोड मूल्य बराबरको सेयर कारोबार भएको थियो। नेप्से दोहोरो अंकले बढेपनि एउटा मात्रै कम्पनीको सेयर सकारात्मक सर्किट लेभलमा कारोबार भयो। बोटलर्स नेपाल (बालाजु) को सेयर १० प्रतिशतले बढेको हो। यसैगरी मनकामना स्मार्ट लघुवित्त वित्तीय संस्था,नेपाल वेयर हाउजिङ कम्पनी,सोनापुर मिनरल्स र सीवाईसी नेपाल लघुवित्त वित्तीय संस्था कमाउने पाँच कम्पनीभित्र परे। यसदिन समाज लघुवित्त वित्तीयका लगानीकर्ताले गुमाए। सो कम्पनीको सेयर मूल्य १० प्रतिशतले घट्यो। कारोबार रकमका आधारमा सोनापुर मिनरल्स शीर्षस्थानमा रह्यो। सो कम्पनीको ९ करोड ७१ लाख ८० हजार २२९ रुपैयाँको सेयर कारोबार भयो। हिमालयन रिइन्स्योरेन्सले ७ करोड मूल्य बराबरको सेयर कारोबार गर्दा शिवम् सिमेन्ट,गोर्खाज फाइनान्स र सन नेपाल लाइफ इन्स्योरेन्सले ६ करोड मूल्य बराबरको कारोबार गरे। यसदिन १० उपसमूहको सूचक बढ्दा ३ को सूचक नकारात्मक देखिए। कारोबारमा आएका १६७ कम्पनीको मूल्य बढ्दा ७५ वटाको घट्यो भने ६ वटा कम्पनीको मूल्य स्थिर रह्यो।"
"अख्तियारले डामेका,आयोगले पोलेका सबैलाई घर पठाइदिऔं : गगन थापा","काठमाडौं : नेपाली कांग्रेसका महामन्त्री एवं सांसद गगनकुमार थापाले विवादित मन्त्री तथा सांसदहरूलाई घर पठाउनुपर्ने सुझाव दिएका छन्। सोमबार प्रतिनिधिसभा बैठकमा बोल्दै सांसद थापाले विवादमा मुछिएका सांसद तथा मन्त्रीहरूलाई घर पठाएर अनुसन्धान गर्नुपर्ने माग गरेका हुन्। प्रतिपक्षी दलहरूले विभिन्न मुद्दामा मुछिएका मन्त्रीहरूको राजीनामा माग गर्दै संसदमा विरोध जनाएपछि कांग्रेस सांसद थापाले दाग लागेका मन्त्री तथा सांसदहरूलाई राजीनामा गर्न लगाएर छानबिन गर्नुपर्ने उल्लेख गरे। 'विगत केही दिनअघिदेखि यताकोले उता बसेको दागी गर्ने उता बसेकाले यता दागी देखाउने दोहोरो चलेको छ। यही पाराले न संसद राम्रोसँग चल्ने भयो। मुल विषय छायामा पर्ने भयो। आसनको दायाँ बसेको होस् कि बायाँ बसेको होस् काखेको होस् कि पाखेको होस्। अख्तियारले डामेको ,आयोगले पोलेको, सरकारी जग्गामा आँखा परेको झण्डावालाको झण्डा छोपेर घर पठाइदिऔं । सहकारीलाई ठग्ने र दुई चार थान नागरिकता राख्नेलाई पनि यहाँ राखेर होइन घरै पठाइ दिएर अनुसन्धान गर्न दिऔं । यत्ति गर्दा के होला। दोषी देखिए कारवाही होला निर्दोष देखिए फर्केर आउनुहोला। फूलमाला लगाएर स्वागत गरौंला,'उनले भने,' अलिअलि सफा गर्न सकिए यहाँ मिटरब्याजका बारेमा, दूध किसानले मूल्य नपाएको बारेमा, एनसेलको बारेमा जमेर छलफल गर्न सकिन्थ्यो होला। होइन भने उताकोले उता देखाउने उताकोले यता देखाउने दोहोरी चलिरहन्छ।'"
विराटनगरबाट ब्राउन सुगरसहित तीनजना पक्राउ,"विराटनगर : विराटनगरबाट लागुऔषध ब्राउन सुगर (खैरो हेरोइन)जस्तो देखिने वस्तुसहित तीनजनालाई प्रहरीले पक्राउ गरेको छ । पक्राउ पर्नेमा विराटनगर महानगरपालिका१४ का २१ वर्षीय दिपेशसिंह ठकुरी, विराटनगर१५ का २० वर्षीय सेजन राई र विराटनगर१७ का १९ वर्षीय शिवम थापामगर रहेका छन् । लागुऔषध नियन्त्रण ब्युरो विराटनगरबाट खटिएको टोलीले उनीहरूलाई विराटनगर१३ बाट सोमबार बिहान ७ बजेतिर पक्राउ गरेको हो । मोरङ प्रहरीका प्रवक्ता डीएसपी रन्जनकुमार दाहालका अनुसार पक्राउ परेकाहरूलाई इलाका प्रहरी कार्यालय रानीको हिरासतमा राखेर अनुसन्धान सुरू गरिएको छ । प्रदेश १००१ ह १७८३ नम्बरको सीटी सफारीमा सवार रहेका बेला तीनैजनालाई पक्राउ गरिएको उनले बताए । पक्राउ परेकाको साथबाट १४४० ग्राम ब्राउन सुगरजस्तो देखिने वस्तु बरामद भएको जानकारी दाहालले दिए । उनीहरुविरुद्ध लागुऔषध ऐनअन्तर्गतको मुद्दा चलाउने प्रहरीको तयारी छ । प्रहरीका अनुसार तीनैजना ब्राउन सुगरको कारोबारमा संलग्न रहेको प्रारम्भिक अनुसन्धानबाट खुलेको छ । भारतको जोगवनीबाट ब्राउन सुगर भित्राएर नेपालका विभिन्न स्थानमा पुर्याउँदै बिक्री गर्ने गरेको प्रहरीको भनाइ छ । ठकुरी, राई र थापामगरले ब्राउन सुगरको धन्दा चलाइरहेको जानकारी केही दिनअघि प्राप्त भएपछि प्रहरीले उनीहरूको पिछा गर्न थालेको थियो । ब्राउन सुगरजस्तो देखिने वस्तु ठकुरीको साथबाट बरामद भएको हो । बरामद भएको उक्त वस्तु ७० हजार रूपैयाँमा जोगवनीबाट खरिद गरेर ल्याएको प्रारम्भिक अनुसन्धानबाट खुलेको छ । नेपाल ल्याएर विभिन्न स्थान पुर्याउँदै बिक्री गर्दा दोब्बर बढी मूल्य पर्ने प्रहरी अधिकारीहरु बताउँछन् । प्रहरीले गरेको प्रारम्भिक सोधपुछका क्रममा पक्राउ परेकाहरुले सामूहिक रूपमा ब्राउन सुगर नेपाल ल्याएर बिक्री गर्ने गरेको बताएका छन् ।"
चुनावमा गठबन्धन नगर्दा राजनीतिको शुद्धता जोगिन्छ,"२०७२ सालमा संविधान जारी भयो। त्यसयताका निर्वाचनमा कांग्रेसले कुनै न कुनै रूपमा चुनावी गठबन्धन गर्यो। कांग्रेसले नै रूखमा भोट नहाली अन्यत्रै मतदान गर्न ह्वीप लगायो। केन्द्रदेखि पालिकाका निर्वाचनमा कांग्रेसका शुभेच्छुक, समर्थक र सदस्यले रूख चिह्नमा भोट हाल्न पाएनन्। कांग्रेसको इतिहासमा यस्तो कहिल्यै भएको थिएन। ०४७ साल र ०५२ मा गठबन्धन सरकार बने। तर, चुनावमा होइन, सरकार बनाउनका लागि मात्रै। विशिष्ट परिस्थितिमा चुनावपछि गठबन्धन गर्नुपर्छ। तर, सत्तामुखी भएर दलहरूले चुनावकै लागि गठबन्धन गर्न थाले। त्यसको प्रत्यक्ष मारमा पर्यो कांग्रेस। मधेसका ३२ निर्वाचन क्षेत्रमा कांग्रेसको जनाधार छ। ती क्षेत्रमै कांग्रेसले आधा पनि सिटमा आफ्ना उम्मेदवार उठाएन। कांग्रेसको संगठनमा निरन्तर धक्का पुग्यो। कांग्रेस महासमिति बैठकले अब चुनावी गठबन्धन नगर्ने संकल्प गरेको छ। चुनावी गठबन्धनका कारण कांग्रेसमा क्रियाशील सदस्यता नवीकरणमा निकै समस्या देखियो। पुराना सदस्यले पनि नवीकरण गरेनन्। नयाँ क्रियाशील सदस्यले पनि एउटा जवाफ खोजे आमनिर्वाचनमा रूखमा भोट हाल्ने वातावरण बनाउन नसकेपछि ४ वर्ष अगाडि किन सदस्यता लिएर बस्ने ? हामी किन डामिने ? चुनावभन्दा अगाडि गर्ने गठबन्धनले संविधानको कल्पनामा प्रहार गरेको छ। फरक लिंग वा समुदायको राष्ट्रपति र उपराष्ट्रपतिको परिकल्पना गरिएको थियो तर गठबन्धनका कारण राष्ट्रपति र उपराष्ट्रपति पुरुष नै निर्वाचित भए। पालिकामा पनि गठबन्धनकै कारण महिलाले अवसर गुमाए। गठबन्धनको नकारात्मक परिणामले संविधानमा आघात पुगेको छ। देशको नेतृत्वमा जाने कुरामा पनि यसले प्रहार गरेको छ। कांग्रेसले चुनावमा गठबन्धन नगर्ने नीति लियो भने अरु पार्टीहरूलाई पनि आफ्नो खुट्टामा उभिन दबाब पुग्छ। (तिवारी, राजनीतिक विश्लेषक हुन्।)"
त्रिविको साख सुधार्ने कि ?,"त्रिभुवन विश्वविद्यालयको कार्यक्षमता नाजुक हुनुको मूल कारण राजनीतिक हस्तक्षेप हो। विश्वविद्यालयहरूको श्रेणीकरण गर्दै आएको टाइम्स हायर एजुकेसनअनुसार, सन् २०२४ मा त्रिभुवन विश्वविद्यालय १ हजार २ सय १ देखि १ हजार ५ सयको श्रेणीमा खुम्चन पुगेको छ। जहाँ शिक्षणबापत ११३, अनुसन्धान वातावरणबापत ८२, अनुसन्धानको गुणवक्ताबापत ४९५, उद्योगबापत १५९, अन्तर्राष्ट्रिय दृष्टिकोणबापत ४६७ स्कोरमात्र देखिन्छ। त्यसो त झन्डै पाँच लाख विद्यार्थीको भविष्यसँग जोडिएको त्रिवि विद्यार्थी संख्या, शिक्षक, राज्यको लगानी, शैक्षिक बजेट, भौतिक पूर्वाधार आदि कोणबाट उच्च साख स्थापना गर्न सफल विश्वविद्यालय पनि हो। तथापि, पछिल्लो एकाध दशकयता अनेकन कमी, कमजोरीबाट गुज्रिरहेको छ। मूलत : उपकुलपति, रजिस्ट्रार, रेक्टर तथा डिनजस्ता पदमा राजनीतिक भागबन्डा हुनु, वर्षौंसम्म पाठ्यक्रम परिमार्जन गर्न नचाहनु वा जीवनोपयोगी सीप तथा ज्ञान दिलाउन सक्नेगरी पाठ्यक्रम निर्माण गर्न नसक्नु, सुविधासम्पन्न प्रयोगशालाको अभाव हुनु, शैक्षिक प्रणालीलाई खोज तथा अनुसन्धानमूलक बनाउन नसक्नु, शिक्षक, कर्मचारी तथा विद्यार्थी राजनीतिक दलहरूको भ्रातृसंस्था बन्नु, समयसमयमा तालाबन्दी हुनु र शैक्षिक क्यालेन्डर लागू गर्न नसक्नु आदि त्रिविका अन्तर्निहित कमजोरी हुन्। त्रिविमा प्रधानमन्त्री पदेन कुलपति र शिक्षा, विज्ञान तथा प्रविधिमन्त्री पदेन सहकुलपति रहने कानुनी प्रावधान छ। उपकुलपति सिफारिस समितिको सिफारिसमा कुलपतिबाट उपकुलपति र उपकुलपतिको सिफारिसमा रेक्टर र रजिस्ट्रारको नियुक्त हुने व्यवस्था छ। हालै उपकुलपति खुला प्रतिस्पर्धाबाट नियुक्त गर्दा ४३ प्रतिस्पर्धी सामेल भएका थिए। खुला प्रतिस्पर्धाबाट २० आंै उपकुलपति चयन गर्ने प्रक्रिया अघि बढ्नु सुखद सुरुआत हो। २०१६ असार ११ गते स्थापना भएको त्रिविमा १५ अर्बभन्दा बढीको वार्षिक बजेट कार्यान्वयन हुन्छ। जहाँ हाल ७ हजार ८ सय ४१ शिक्षक र ७ हजार ४ सय १३ कर्मचारी छन्। त्यस्तै, ४ लाख ८२ हजार नेपाली विद्यार्थीमात्र छन्। स्नातक, स्नातकोत्तर, दर्शनाचार्य र विद्यावारिधि तहका कक्षा सञ्चालन गरिरहेको त्रिविअन्तर्गत ६२ आंगिक र १ हजार ८२ सम्बन्धन प्राप्त शैक्षिक संस्था छन्। सेडा, सिनास, रिकास्ट, सिराइड गरी चार अनुसन्धान केन्द्रबाट शोधअनुसन्धान कार्य भइरहेकोमा सामाजिक अनुसन्धान अनुपात भने ३३ प्रतिशत छ। त्यसैले वर्तमान परिस्थिति नियाल्दै त्रिविको साख रक्षानिमित्त निम्न कदम चाल्नु आवश्यक देखिन्छ पदाधिकारी चयन : प्रधानमन्त्री, शिक्षा, विज्ञान तथा प्रविधिमन्त्री राजनीतिक व्यक्ति भएकाले त्रिवि पदाधिकारीको नियुक्ति राजनीतिक पूर्वाग्रहबाट अछूतो रहन सक्दैन। यसर्थ, त्रिविलाई सबल बनाउन प्रधानमन्त्री पदेन कुलपति, शिक्षामन्त्री पदेन सहायक कुलपति हुने, कुलपतिबाट उपकुलपति र उपकुलपतिको सिफारिसमा डिन, रेक्टर, रजिस्ट्रार नियुक्त हुने प्रावधान अन्त्य गर्नुपर्छ। क्षमताका आधारमा नियुक्त गर्ने कानुनी व्यवस्था गर्नुपर्छ। जहाँ कुल १०० पूर्णांकलाई त्रिवि सञ्चालनसम्बन्धी सोचपत्र, कार्ययोजना, प्राध्यापकीय अनुभव, जर्नलमा प्रकाशित रिसर्च आर्टिकल, प्राज्ञिक अनुसन्धान, प्रस्तुतीकरण, अन्तर्वार्ता, दलीय राजनीतिक गैरआबद्धता आदिमा वैज्ञानिक रूपले विभक्त गरी प्राज्ञबीच खुला प्रतिस्पर्धा गराई खुला प्रतिस्पर्धाबाटै डिन, रेक्टर, रजिस्ट्रार, डाइरेक्टरको नियुक्त गर्नुपर्छ। अध्यापकीय गुणवक्ता : क्षमतावान्, गुणवान्, विनयी, अध्ययनशील अध्यापकबिना असल चेला जन्म दिन सक्दैनन्। गुणवान् चेला उत्पादन गर्न गुणवान् गुरु आवश्यक पर्छ। शिक्षकले विद्यार्थीको मात्र नभई, समाज र मुलुककै भविष्य निर्धारण गर्ने हँुदा क्षमतावान् व्यक्तिमात्र शिक्षण पेसामा प्रवेश गर्ने वातावरण निर्माण गर्नुपर्छ। शिक्षकको क्षमता अभिवृद्धिका लागि नियमित रूपमा तालिम, सिकाइ तथा प्रशिक्षण, अनुसन्धानमा सहभागिता, आकर्षक सेवासुविधा उपलब्ध गराउनु पर्छ। निजलाई अध्ययनशील, शोधक, नैतिकवान्, अध्यावधिक बनाउने वातावरण सिर्जना गर्नुपर्छ। अध्यापकलाई अध्ययनशील एवं अध्यावधिक तुल्याउन नियुक्ति तथा निष्कासन स्वतन्त्रता (हायर एन्ड फायर) र कार्य सम्पादनमा आधारित पारिश्रमिक (परफमेन्स बेस्ड पेइङ) विधि कार्यान्वयनमा ल्याउन हिचकिचाउनु हुँदैन। जीवनोपयोगी शिक्षा : शिक्षाको उद्देश्य व्यक्तिगत, सामाजिक र राष्ट्रिय जीवनमा सकारात्मक रूपान्तरण ल्याउनु हो। यस निम्ति अध्यापन विधिलार्ई विद्यार्थी केन्द्रित, द्विपक्षीय, अन्तक्र्रियात्मक, व्यावहारिक र प्रविधिमैत्री बनाउनु पर्छ। जस निमित्त डिस्कार्ट लर्निङ, बुम्सटेक्सोमनी तथा स्टिम (साइन्स, टेक्नोलोजी, इन्जिनियरिङ एन्ड म्याथमेटिक) जस्ता अत्याधुनिक विधि अवलम्बन गर्नु चुक्नु हुँदैन। जुन विषयमा विद्यार्थीले अध्ययन गरिरहेको हो, सो विषयको व्यावहारिक प्रयोग गर्ने अवसर उपलब्ध गराउनु पर्छ। त्रिवि पदाधिकारी सुधार गर्न र सुध्रिन तत्पर हुनुपर्छ। त्रिवि पदाधिकारी सुधार गर्न र सुध्रिन तत्पर हुनुपर्छ। सुधारार्थ निश्चित लक्ष्य, मापदण्ड, सूचकांक तर्जुमा गरी पदाधिकारीलाई दण्ड तथा पुरस्कारको कसीमा अनुबन्धन गर्नु हिच्किचाउनु हुँदैन। त्रिविमा विदेशी प्राध्यापक एवं विद्यार्र्थी शून्यजस्तै हुनु सोचनीय विषय हो। सुधारार्थ निश्चित लक्ष्य, मापदण्ड, सूचकांक तर्जुमा गरी पदाधिकारीलाई दण्ड तथा पुरस्कारको कसीमा अनुबन्धन गर्नु हिच्किचाउनु हुँदैन। त्रिविमा विदेशी प्राध्यापक एवं विद्यार्र्थी शून्यजस्तै हुनु सोचनीय विषय हो। बाह्य प्राध्यापक एवं विद्यार्थी भिœयाउन उच्च हिमशृंखला, हिमताल, बहुमूल्य, जडीबुटी, खनिज पदार्थ, जैविक विविधता, जलसम्पदा, कृषि सम्भावना, सांस्कृतिक बहुलतामा लक्षित गर्नुपर्छ। सम्बन्धन : सिद्धान्तत : त्रिविले अन्य शैक्षिक संस्थालाई सम्बन्धन दिँदा शाखमा मानमर्दन हुनु हँुदैन। तर, कैयन शैक्षिक संस्थाले राजनीतिक पहुँचका आधारमा सम्बन्धन लिने गरेको, पाठ्यक्रम निर्माणलगायत आन्तरिक मामलामा नाजायज प्रभाव पार्ने गरेको कुरा पनि भुल्न हुँदैन। अर्कोतर्फ सम्बन्धन प्राप्त शैक्षिक संस्थाहरूमा राजनीतिक संघसंस्था स्थापना गरी कर्मचारी तथा विद्यार्थीलाई राजनीतिक दलहरूद्वारा भ्रातृ संगठनको रूपमा प्रयोग गर्ने गरिएको छ। अन्तर्राष्ट्रिय अभ्यास नियाल्ने हो भने सम्बन्धनका आधारमा कलेज स्थापना गर्ने गरेको पाइँदैन। यसर्थ, सम्बन्धन प्राप्त शैक्षिक संस्थाहरू त्रिविका खातिर धमिराजस्तै भएकाले छुट्टै बोर्डमार्फत सञ्चालन गर्ने कानुनी व्यवस्था पर्छ। शोधअनुसन्धान : अक्सफोर्ड, क्याब्रिज, स्ट्यान्डफोर्ड, एमआईटीजस्ता चर्चित विश्वविद्यालयले शोधअनुसन्धान कार्यलाई विशेष महत्त्व दिने गरेको छ। शोधअनुसन्धानले राष्ट्रिय मान्यता पाउने गरेको छ भने शोधकर्ताले गरेको शोधपत्रमाथि अनेकन परीक्षण तथा टीकाटिप्पणी हुने गरी शोधकर्तालाई जिम्मेवार र जवाफदेही बनाइन्छ। राज्यले गर्नुपर्ने शोधअनुसन्धान विश्वविद्यालयमार्फत गराउनुपर्छ। राष्ट्रिय अनुसन्धान कोषको व्यवस्थासहित हरेक संकायलाई शोध अनुसन्धानार्थ बिउपुँजी (सिडमनी) उपलब्ध गराउनुपर्छ। राजनीतिक हस्तक्षेप : त्रिविको कार्यक्षमता नाजुक हुनुको मूल कारण राजनीतिक हस्तक्षेप हो। त्रिवि सञ्चालनमा सम्बन्धित मन्त्रालयको भूमिका हाबी हुनेगरी तयार गरिएको उच्च शिक्षा विधेयक अहिले छलफलको क्रममा छ। यसर्थ, त्रिवि सञ्चालनमा मन्त्रालय हाबी हुने प्रावधान कुनै हालतमा राख्नु हुँदैन। बरु त्रिवि सेवा आयोगलाई नियमनको अधिकार प्रदान गरी शक्तिशाली बनाउनुपर्छ। पाठ्यक्रम स्वीकृतका लागि मन्त्रालय धाउने बाध्यता हुनु हुँदैन। अर्थात् मन्त्रालयलाई समन्वयकर्ताको भूमिकामा सीमित गर्नुपर्छ।"
१४ किलो सुन प्रकरण : पूर्वउपराष्ट्रपति पुनका सल्लाहकार गुरुङ पक्राउ,काठमाडौं : त्रिभुवन अन्तराष्ट्रिय विमानस्थलबाट १४ किलो सुन प्रकरणमा पूर्वउपराष्ट्रपति नन्दबहादुर पुनका सल्लाहकार जीवनकुमार गुरुङ पक्राउ परेका छन्। सुन तस्करीमा संलग्न रहेको अभियोगमा सोमबार बिहान सामाखुसीबाट गुरुङलाई पक्राउ गरिएको केन्द्रीय अनुसन्धान ब्यूरो (सीआईबी) प्रवक्ता होविन्द्र बोगटीले जानकारी दिए। उनका अनुसार सीआईबीको टोलीले गुरुङलाई पक्राउ गरेको हो। दुबईबाट १४ किलो सुन लिएर आएका गोरखाका चन्द्र घलेलाई पक्राउ गरेपछि तस्करीबारे अनुसन्धान हुनुका साथै मुद्दा चलिरहेको छ। जिल्ला अदालत काठमाडौंले सुन तस्करी प्रकरणमा पक्राउ परेका आठजनालाई पुर्पक्षका लागि थुनामा पठाउने आदेश दिइसकेको छ। अनुसन्धानका क्रममा दुबईबाट सुन तस्करी गरेर ल्याएको घटनाको छानबिन र अनुसन्धान क्रममा गुरुङ योजनाकार रहेको पाइएको थियो। पर्वत जिल्ला घर भएका गुरुङविरुद्ध भन्सार कार्यालयले थप अनुसन्धान गर्न काठमाडौं जिल्ला अदालतबाट प्रक्राउ पुर्जीसमेत जारी गरेको छ। गुरुङलाई पक्राउ पुर्जी जारी भएपछि फरार थिए। गुरुङलाई भन्सार कार्यालय बुझाइसकिएको सीआईबीका प्रवक्ता बोगटीले बताए। उनी डिल्लीबजार कालिकास्थानस्थित प्लाटिनम कलेजका कार्यकारी अध्यक्षसमेत हुन्।
प्री ओपन सेसनमा नेप्से परिसूचक सामान्य अंकले बढ्यो,काठमाडौं : प्री ओपन सेसनमा नेप्से परिसूचक सामान्य अंकले बढेको छ। नेप्से परिसूचक १८७ अंकले बढेर १९८०८९ विन्दुमा कायम भएको हो। यो सेसनमा १६ कम्पनीको १ हजार १४ कित्ता सेयर ४ लाख ८८ हजार १६१ रुपैयाँमा खरिदबिक्री भए। प्री ओपन सेसनमा ९ वटा कम्पनीको मूल्य बढ्दा ६ वटाको घट्यो।
उज्यालै उज्यालो !,"पट्टी खोलके बाद पूरा जाली फटसे हटल और चारो और उज्याली ही उज्याला। ६७ वर्षीया जयपतिदेवी पासवानले आँखाको अपरेसनपछिको अनुभव सुनाउँदा पल्टुवाबासी सबै दंग परे। टोला भरके लोग सब कहत रहे कि दुनु आँख ना बनी, फुलके बिगडजाई। बादमे झन्झट होकी, हमर आज पूरा भ्रम हटगेल। पट्टी खोलके बाद लागल की पूरा जाली फटसे हटल और चारो और उज्याली ही उज्याला। ६७ वर्षीया जयपतिदेवी पासवानले आँखाको शल्यक्रियापछिको अनुभव सुनाउँदा रौतहटको पल्टापुर पल्टुवा गाउँबासी सबै दंग परे। गाउँलेहरू भन्थे रे, दुइटै आँखाको शल्यक्रिया गर्नु हुन्न। आँखा झन् बिग्रिन्छ, पछि झन्झट बेर्होनुपर्ला। तर अहिले जयपतिको मात्र हैन, पूरै टोलवासीको भ्रम हटेको छ। उनी तीन वर्षदेखि दुवै आँखा नदेखेर सकस खेपिरहेकी थिइन्। हामी उनको घर रौतहट जिल्लाको गुजरा नगरपालिका७ को पल्टुवा टोल पुग्दा नातिले डोहोर्याउँदै शौचालय पुर्याउँदै रहेछन्। उनी अत्यन्तै न्युन आयस्तर भएकी पिछडा समुदायकी रहिछन्। एक वर्षअघि प्रयास गर्दा पनि उनले गाउँमा कतै आँखा जँचाउने मौका पाइनन् रे। उनले भनिन्, एक हजार खर्च लाग्ने रहेछ। छोरा इँटाभट्टामा ज्यामी गर्छ। उसँग एक हजार मागें तर उसलाई पनि साहुले समयमा पैसा दिएनछ। एक हजार नपाउँदा जँचाउने मौका गुम्यो। यसपालि तिलगंगा आँखा प्रतिष्ठानले गाडीमा लग्यो। सित्तैमा जँचाइदियो अनि त्यहाँ खाने बस्ने सुविधा दियो। त्यहाँका कर्मचारी त आफ्नै छोराछोरीहरूजस्तै लागेको छ। यस्तै, बारा जिल्लाको निजगढ नगरपालिका१, सिंगोलस्थित तामाङ बस्तीका ७७ वर्षकी एक वृद्ध आमा पनि यस्तै समस्या झेलिरहेका रहेछन्। आ ! मर्ने बेलामा केको आँखा बनाउनु ? काम गर्न सक्ने हैन, बस्ने हो, खाने हो। देखेर के गर्नु छ र ? उनी भन्दै थिइन्, जीवनमा अब सपना केही बाँकी छैनन्। देख्ने रहर पनि छैन। संसार रमाइलो छ नि, जति बाँचिन्छ हेरेर रमाएर बाँच्ने हो भनी हामीले सपना देखाइदियौं। त्यसपछि लु हिँड त्यसो भए भन्दै उनी शल्यक्रियामा आउन तयार भइन्। शल्यक्रिया सकिएपछि त उनी दंग। अब कुखुरा कुर्ने रे, बाख्रा चराउने रे, नातिनीसँग घुम्न जाने रे ! आँखा देख्ने भए पछि उनले भनिन्, मेरा त मरेका रहरहरू फेरि एकाएक पलाएर आए। सय वर्ष नाघेकी चनमती आमासँग पनि केही सपना बाँकी रहेछन्। भन्दै थिइन्, सय वर्ष पुगिसकें नानी, यो उमेरमा सबै परिवार सँगै बस्न पाए, परिवार देख्न पाए मलाई केही चाहिन्नँ। मर्ने बेला भए पनि आँखा देख्न पाए पुग्छ। शल्यक्रिया सकेर दृष्टि फर्किंदा चनमती आमाको आँखामा आँसु थामिएन। मर्नुअघि परिवार पुन : देख्न पाउने भएँ। अब मेरा केही पनि रहर बाँकी रहने छैनन्। र दृष्टि पर्खाइमा आशा बोकी आएका ४ सय २६ जनासँग पनि यस्तै यस्तै सपना र कथा भेटिए। कोही बीसौं वर्षदेखि दृष्टि गुमाएका भेटिए त कोही भर्खरै मात्र मोतीबिन्दुको समस्यामा परेका शल्यक्रियाका लागि आएका थिए। अनि कोही एउटा आँखामा त कोही दुवै आँखामा समस्या भएका थिए। न्यूनतम ३९ वर्षदेखि १०० वर्षसम्म कटेका महिला र पुरुषहरूको भीडले निर्माणाधीन तिलगंगा निजगढ सामुदायिक आँखा अस्पताल भरिभराउ थियो। निर्माणाधीन निजगढ तिलगंगा सामुदायिक आँखा अस्पतालमा गत पुस ६, ७ र ८ गते डा गोविन्दप्रसाद पौड्याल नेतृत्वको टोलीमा डा आङजाङमो लामा र डा स्वीकृति श्रेष्ठ समावेश सो शिविर तिलगंगा आँखा प्रतिष्ठानलगायत नेपाल रेडक्रस सोसाइटी, निजगढ प्राथमिक स्वास्थ्य केन्द्र, निजगढ नगरपालिकाको संयुक्त आयोजना तथा फ्रेड हलोज फाउन्डेसन अस्ट्रेलियाको आर्थिक सहयोगमा सञ्चालन गरिएको थियो। बाराको निजगढ थारु, मधेसी, तेली, कलवार, चमार, तामाङ, राई, मगर, नेवार, क्षेत्री, ब्राह्मण आदि थुप्रै जातजातिको संयुक्त बसोबास भएको क्षेत्र हो। बारा, पर्सा, रौतहट र सर्लाही जिल्लाका विभिन्न गाउँमा स्थानीय वडासँग सहकार्य गरी प्राविधिक टोलीले चार हजारभन्दा बढी व्यक्तिको आँखा नि : शुल्क परीक्षण गरिसकेको थियो। जसमा दुवै वा एक आँखामा मोतीबिन्दुु पहिचान भएका ४ सय २६ सेवाग्राहीलाई निर्माणाधीन निजगढ सामुदायिक आँखा अस्पतालमा शल्यक्रियाका लागि ल्याइएको थियो। न्यून आयस्रोत तथा पिछडिएका वर्गहरूको बहुसंख्यक उपस्थिति रहेकाले उनीहरूलाई ल्याउने, लैजाने, खाने र बस्ने सबै सुविधा फ्रेड हलोज फाउन्डेसनको सहयोगमा तिलगंगा आँखा प्रतिष्ठान काठमाडौंले व्यवस्था मिलाएको थियो। तराईका जिल्लाहरू मोतीबिन्दुुको जोखिम रहेकामध्ये सबैभन्दा बढी संख्या रहेका जिल्ला हुन्। निरन्तर तीनदिने मोतीबिन्दुुको शल्यक्रिया शिविर सञ्चालन गरिरहँदा स्थानीय सहयोगी संस्था र व्यक्ति थुप्रै भेटिए। रौतहटको फतुवा विजयपुर नगरपालिका८ का अध्यक्ष नितेश चौधरीले अनुभव यसरी सुनाए, निःशुल्क आँखा शिविर भनेर बोलाउँछौ अनि पछि दबाई खर्च, चश्मा खर्च भन्दै पैसा माग्छौ, हामी त जाँदैनौं भन्छन्। सर्वसाधारणका यस्ता गुनासा सुल्झाउन कठिन हुने रहेछ। पछि उहाँहरूले गाडी सुविधा, बस्ने, खाने र दबाई सबै निःशुल्क सहित अझ आँखा देखेपश्चात ए मेरो भगवान् भनेर रुँदै अँगालो हाल्नुहुन्छ। उहाँहरूको भावनाको विस्फोट हुँदा हामी वडा प्रतिनिधि पनि सँगै रुन्छौ।  कुँवर, नेपाल आँखा कार्यक्रम, तिलगंगा आँखा प्रतिष्ठान अन्तर्गत जनसम्पर्क विभागकी सहायक व्यवस्थापक हुन्।"
अफगानिस्तानमा कृषि क्षेत्रमा ३० करोड अमेरिकी डलर विनियोजन,"काबुल : युद्धग्रस्त अफगानिस्तानमा कृषि क्षेत्रको विकास गर्न कुल २२ अर्ब अफगानी (करिब ३० करोड अमेरिकी डलर) विनियोजन गरिएको छ । कृषि, सिँचाइ र पशुधन मन्त्रालयले आइतबार यसबारे जनाएको छ। कृषि, सिँचाइ तथा पशुपक्षी कार्यवाहक मन्त्री मौलवी अत्तउल्लाह ओमारीको अध्यक्षतामा बसेको बैठकले गरिब मुलुकमा कृषिको विकास गर्ने प्रयासस्वरुप उक्त निर्णय गरेको बताइएको छ । देशमा कृषि उत्पादनको प्रवद्र्धनका लागि किसान, पशुपालन र कृषि व्यवसायलाई सहयोग गर्ने सरकारी स्वामित्वको वित्तीय संस्था कृषि विकास कोष (एडिएफ) को नवौं अधिवेशनले यस्तो निर्णय गरेको हो । सहायता एजेन्सीहरूका अनुसार अफगानिस्तानमा करिब १ करोड ६० लाख मानिसहरू खाद्य असुरक्षाको सामना गरिरहेका छन्। अफगानिस्तानलाई वार्षिक ६५ मिलियन टन गहुँ आवश्यक पर्ने र यस वर्ष अहिलेसम्म ५० लाख टन गहुँको उत्पादन भएको बताइएको छ ।  रासस"
न्यायपरिषद्ले दुई न्यायाधीश किन गर्यो पदमुक्त ?,"काठमाडौं : न्यायपरिषद्ले दुई न्यायाधीशलाई बदनियतपूर्वक कार्यसम्पादन गरेको निष्कर्ष निकाल्दै पदमुक्त गर्न प्रधानन्यायाधीश विश्वम्भरप्रसाद श्रेष्ठ समक्ष सिफारिस गरेको छ। परिषद्को आइतबार बसेको बैठकले उच्च अदालतका न्यायाधीश डा नवराज थपलिया र जिल्ला अदालतका न्यायाधीश अम्बिकाप्रसाद निरौलालाई पदमुक्त गर्ने निर्णय गरेको हो। परिषद् स्रोतले भन्यो, दुई जना न्यायाधीशलाई पदमुक्त गर्नका लागि सिफारिस गरिएको छ। न्यायाधीशद्वय थपलिया र निरौलाको आचरण र कार्यसम्पादनलाई पदमुक्तका लागि सिफारिस गरिएको हो। दुवै न्यायाधीशका बारेमा परिषद्मा उजुरी परेका थिए। छानबिन गर्न आवश्यक देखेपछि परिषद् सदस्य र सर्वोच्चका न्यायाधीशको संयोजकत्वमा गठित समितिले प्रारम्भिक छानबिनसमेत गरेका थिए। छानबिन समितिले आरोपित न्यायाधीश र सम्बद्ध पक्षसँग सोधपुछ गरी रायसहितको प्रतिवेदन बुझाएको थियो। आरोपित न्यायाधीशलाई सफाइ पेस गर्ने मौकासमेत दिएको थियो। सामाजिक सम्बन्धको कारणले न्याय सम्पादनमा समेत प्रभाव परेको पाइयो, परिषद् स्रोतले भन्यो, न्यायिक काम कर्तव्य र आचरणको पालनमा चुकेको देखियो। न्यायाधीशको आचार संहिता पालनामा दुवै न्यायाधीश चुकेको परिषद् स्रोतले जानकारी दियो। गत पुस १२ गते सर्वोच्च अदालतका न्यायाधीश डा आनन्दमोहन भट्टराईको नेतृत्वमा समिति गठन गरेको थियो। छानबिनकै क्रममा रहेका अर्का जिल्ला न्यायाधीश परशुराम भट्टराईले राजीनामा दिएका थिए। न्यायाधीशमा खराब आचरण, इमानदारीपूर्वक आफ्नो कर्तव्य पालना नगरेको, बदनियतपूर्वक कामकारबाही गरेको वा पालन गर्नुपर्ने आचार संहिताको गम्भीर उल्लंघन गरेको आधारमा परिषद्को सिफारिसमा प्रधानन्यायाधीशले पदमुक्त गर्ने संवैधानिक व्यवस्था रहेको छ। परिषद्ले उच्च अदालत सुर्खेतको जुम्ला इजलासमा रहेका बेला न्यायाधीश थपलियालाई जिम्मेवारीबाट हटाएको थियो। परिषद्ले गत पुसदेखि थपलियामाथिको अनुसन्धान सुरु गरेको थियो। सर्वोच्च अदालतका न्यायाधीश तिलप्रसाद श्रेष्ठको नेतृत्वमा जाँचबुझ समिति गठन गरिएको थियो। समितिले बुझाएको प्रतिवेदन अध्ययनपछि न्यायाधीश थपलियासँग स्पष्टीकरण सोधिएको थियो। स्पष्टीकरण चित्तबुझ्दो पाइएन। बर्खास्तै गर्नुपर्ने निष्कर्ष निकाल्दै पदमुक्तको सिफारिस गरिएको हो, स्रोतले भन्यो, मुद्दा मामिलामा रकम लिने र मुद्दा मिलाइदिने गरेको भन्ने उजुरीहरू परेका थिए। कानुन व्यवसायीको पृष्ठभूमि भएका थपलिया २०७५ चैत १९ गते उच्च अदालतमा न्यायाधीश सिफारिस भएका थिए। नुवाकोटका थपलिया नेपाल ल क्याम्पसका पूर्वसभापतिसमेत हुन्। त्यस्तै पदमुक्तको सिफारिस भएका अर्का न्यायाधीश निरौला पनि कार्यसम्पादन र आचरणकै कारण पदमुक्तको सिफारिस गरिएको स्रोतले जानकारी दियो। कार्य सम्पादन एवं आचरणमा खोट देखियो, स्रोतले भन्यो। जिल्ला अदालत काठमाडौंमा रहेका न्यायाधीश निरौलालाई जिम्मेवारीबाट तानेर अनुसन्धान गरिएको हो। न्यायाधीश कोइरालालाई सचेत घुस प्रकरणमा अडियो सार्वजनिक भएपछि विवादमा परेका न्यायाधीश राजकुमार कोइरालाको हकमा सचेत गराउने निर्णय भएको छ। जिल्ला अदालत काठमाडौंमा रहँदा न्यायाधीश कोइराला र अधिवक्ता रुद्रप्रसाद पोखरेलबीचको अडियो सार्वजनिक भएको थियो। न्यायाधीश कोइराला र अधिवक्ता पोखरेलबीच एक व्यवसायीलाई धरौटीमा छुटाउने विषयमा घुस लेनदेनसम्बन्धी कुराकानी भएको थियो। उक्त अडियो सार्वजनिक भए लगत्तै न्यायपरिषद्ले छानबिन समिति गठन गरेको थियो। टेलिफोन गरेका अधिवक्ता पोखरेलसँगको कुराकानी भएअनुसार न्यायाधीश कोइरालाले आदेश गरेको नदेखिएकाले सचेत गराउने निर्णय गरेको परिषद् स्रोतले जानकारी दियो। परिषद् सदस्य रामप्रसाद श्रेष्ठको नेतृत्वमा छानबिन समिति गठन भएको थियो। न्यायाधीश कोइरालालाई टेलिफोन गरेका कानुन व्यवसायी पोखरेललाई नेपाल कानुन व्यवसायी परिषद्ले स्पष्टीकरण सोधेको थियो। पोखरेल नेपाल बार एसोसिएसनका पूर्वकोषाध्यक्ष हुन्। यो पनि पढ्नुहोस न्यायाधीश नवराज थपलिया र अम्बिकाप्रसाद निरौलालाई पदमुक्त गर्न सिफारिस"
वीरगन्जमा ७० लाखको कपडासहितको ट्रक सशस्त्र प्रहरीको नियन्त्रणमा,वीरगन्ज : वीरगन्जमा सशस्त्र प्रहरीले राजश्व छलेर भित्र्याइएको आशंकामा ७० लाख रुपैयाँ मूल्यको कपडासहितको एउटा ट्रक नियन्त्रणमा लिएको छ। वीरगन्जस्थित एकीकृत भन्सार जाँच चौकी(आइसिपी)बाट भन्सार जाँचपास भई काठमाडौं तर्फ जाँदै गरेको कपडा लोड रहेको ना ८ ख ३९७८ नम्बरको ट्रक सशस्त्र प्रहरीले नियन्त्रणमा लिएको हो। वीरगन्ज २५ बहुअरीस्थित सडकमा उक्त ट्रक सशस्त्र प्रहरीले रोकेर चेकजाँच गरेको थियो त्यसक्रममा उक्त ट्रकमा रहेको ७० लाख रुपैयाँ मूल्यको कपडाको बिलबिजक शंकास्पद देखिएकाले कपडासहितको ट्रक नियन्त्रणमा लिइएको सशस्त्र प्रहरी उपरीक्षक किशन कर्मचार्यले जानकारी दिए। बरामद कपडाको ७० लाख र ट्रकको ४० लाख रुपैयाँ मुल्यांकन गरेर आवश्यक अनुसन्धान र कारबाहीका लागि आइतबार राजश्व अनुसन्धान कार्यालय पथलैया बारामा बुझाइएको कर्मचार्यले जानकारी दिए।
"उद्योगीले भने : कि बिजुली देऊ, कि लोडसेडिङको तालिका बनाइदेऊ","दिउँसोको समयमा पनि झ्याप्पझ्याप्प बत्ती जाँदा उत्पादनको काममा असर परिरहेको व्यवसायीको गुनासो छ। काठमाडौं : मुलुकको अर्थतन्त्र संकटमा छ। उद्योगव्यवसाय थलिएका छन्। न बजारमा उत्पादनको माग छ, न त अर्थतन्त्र चलायमान नै छ। त्यसैकारण उद्योगहरू जेनतेन अर्थात् (कम क्षमता) मा चलिरहेका छन्। कष्टपूर्ण यस्तो अवस्थामा उद्योगहरूले अर्को सास्ती बेहोरिरहेका छन्। त्यो हो दैनिक १० देखि १२ घन्टासम्मको अघोषित लोडसेडिङ। उद्योगहरूमा बिहान र साँझको समयमा लोडसेडिङ त छ नै, दिउँसोको समयमा पनि झ्याप्पझ्याप्प बत्ती जाँदा उत्पादनको काममा असर परिरहेको व्यवसायीको गुनासो छ। हाल मुलुकको बिजुली जडित क्षमता हो करिब ३ हजार मेगावाट। सुक्खायामका कारण हाल करिब ८ सय मेगावाट मात्रै आन्तरिक उत्पादन छ। त्यसैकारण सरकारले ६ सय मेगावाट छिमेकी भारतबाट किनिरहेको छ। बिजुली अपुग भएका कारण उद्योगहरूमा लोडसेडिङ भइरहेको प्राधिकरण स्रोत बताउँछ। तर, उद्योगी भने उद्योगलाई पुग्ने बिजुली भारतबाट किन्ने अवस्था भए पनि प्राधिकरणले व्यापार घाटा कम देखाउन थोरै मात्र बिजुली किनिरहेको आरोप लगाउँछन्। त्यसैकारण उद्योगहरूले महँगो ऊर्जा (डिजेलबाट जेनेरेटर) प्रयोग गरिरहेका छन्। जसबाट ऊर्जा त महँगो पर्न जान्छ नै, उत्पादनको लागत पनि चर्को पर्न जाने उद्योगीहरू बताउँछन्। नेपाल उद्योग परिसंघ (सीएनआई) को पछिल्लो तथ्यांकअनुसार उद्योगहरूमा ६७३९ प्रतिशत जेनेरेटर प्रयोग भइरहेको छ। बिजुलीको गुणस्तर भरपर्दो नभएकाले उद्योगहरूले जेनेरेटर प्रयोग गरेका हुन्। उद्योगका लागि छुट्टै फिडर आवश्यक भएको व्यवसायीहरूको माग छ। जेनेरेटरको प्रयोगका कारण लागत ४८३ प्रतिशतले बढ्दै गएको उक्त रिपोर्टले देखाएको छ। जेनेरेटरबाट प्रतियुनिट ४० रुपैयाँ महँगो प्राधिकरणले उद्योगमा १२ घन्टासम्मको लोडसेडिङ गर्दै आइरहेको परिसंघका अध्यक्ष राजेश अग्रवाल बताउँछन्। धेरै उद्योगहरू कम क्षमतामा चले पनि २४ सै घन्टा चलाउनुपर्ने अवस्था रहेको अग्रवाल बताउँछन। कि त महिना दिनसम्म नै उद्योग बन्द गर्नुपर्यो। नभए दिनको २४ घन्टा बन्द गर्न मिल्दैन, अग्रवाल भन्छन्। उद्योग चलाउनका लागि उद्योगीले महँगोमा भए पनि डिजेल प्रयोग गरिरहेको उनी बताउँछन्। उद्योगीका अनुसार जेनेरेटर चलाउँदा प्रतियुनिट ५० रुपैयाँ पर्छ, जबकि विद्युत् प्रतियुनिट करिब १० रुपैयाँ मात्रै पर्छ। जेनेरेटर चलाउँदा प्रतियुनिट ४० रुपैयाँ महँगो पर्न जाने उद्योगीहरू बताउँछन्। यसैकारण वस्तुको उत्पादनको लागत बढ्छ, अग्रवाल भन्छन्, लागत बढे पनि बजारमा मूल्य बढाउन पाइएको छैन। त्यसैकारण उद्योगीहरू निकै मर्कामा छन्। बजारमा वस्तुको माग घटिरहेको बेला प्राधिकरणले अघोषित लोडसेडिङ गरेर उद्योगी थप मर्कामा परेको बताउँछन् नेपाल उद्योग परिसंघ (सीएनआई) का कोसी प्रदेश अध्यक्ष पवन सर्दा। उनका अनुसार कोसीका उद्योगमा बिहान र बेलुका गरी दैनिक १० घन्टा विद्युत् कटौती भइरहेको छ। आर्थिक वर्षका सुरुका ६ महिना मुलुकमा ठूल्ठूला चाडपर्व पर्छन्। त्यही बेला बजारमा उत्पादनको माग धेरै हुन्छ। तर, प्राधिकरणले सधैं त्यही समयबाट बिजुली कटौती गर्ने गरेको सर्दाको भनाइ छ। उनका अनुसार बिहान ६ बजेदेखि ११ बजेसम्म र साँझ ५ देखि १० बजेसम्म विद्युत् काटिने गरेको छ। पानी र हिउँ नपरेर खोलामा पानीको सतह घट्दै गएकाले बिजुली उत्पादन घटिरहेको प्राधिकरण बताउँछ। मुलुकमा नदी प्रवाहमा आधारित आयोजनाहरू मात्रै हुने हो भने १० हजार मेगावाट जडित क्षमता भए पनि हिउँदमा २ हजार पनि उत्पादन नहुने प्राधिकरणको भनाइ छ। सरकारले यसतर्फ ध्यान दिएर सोलारलगायत अन्य विकल्प खोज्नुपर्ने सर्दाको तर्क छ। बिजुली अपुग भएका कारण उद्योगहरूमा लोडसेडिङ भइरहेको प्राधिकरण स्रोत बताउँछ। तर, उद्योगी भने उद्योगलाई पुग्ने बिजुली भारतबाट किन्ने अवस्था भए पनि प्राधिकरणले व्यापार घाटा कम देखाउन थोरै मात्र बिजुली किनिरहेको आरोप लगाउँछन्। त्यसैकारण उद्योगहरूले महँगो ऊर्जा (डिजेलबाट जेनेरेटर) प्रयोग गरिरहेका छन्। जसबाट ऊर्जा त महँगो पर्न जान्छ नै, उत्पादनको लागत पनि चर्को पर्न जाने उद्योगीहरू बताउँछन्। रुपन्देही उद्योग संघका सचिव यादव भण्डारी प्राधिकरणले आधिकारिक सूचना बिनै उद्योगमा लोडसेडिङ गरिरहेको बताउँछ्न। प्राधिकरणले भार मिलाउने क्रममा आन्तरिक उत्पादन घटेको तथा आयात पनि प्रशस्त रूपमा नभएकाले पिक आवरमा लोड व्यवस्थापन गरिरहेको बताइरहेको छ, भण्डारी भन्छन्, बिहान ७ देखि साँझ ५ बजेसम्म बुटवल भैरहवा करिडोरमा रहेका ठूला उद्योगहरूलाई विद्युत् काटिने गरेको छ। लोडसेडिङ नै गर्ने भए आधिकारिक तालिका बनाउन पनि उनले प्राधिकरणको ध्यानाकर्षण गराए। लोडसेडिङको तालिका आयो भने कामदार र मेसिन व्यवस्थापन गर्न सहज हुन्छ, उनी भन्छन्। बिहान ७ बजेदेखि ११ बजेसम्म ४ घन्टा र साँझ ५ बजेदेखि ९ बजेसम्म ४ घन्टा गरी ८ घन्टा दैनिक विद्युत् काटिने गरेको पञ्चकन्या गु्रपका महाप्रबन्धक देवेन्द्र साहु बताउँछन्। बिहान र बेलुकासँगै बीचबीचमा पनि झ्याप्पझ्याप्प विद्युत् जाने गरेको उनको भनाइ छ। झ्याप्पझ्याप्प विद्युत् जाँदा मेसिनहरू बिग्रिन्छन्, उनी भन्छन्, यसैकारण महँगो दरमा डिजेल किनेर जेनेरेटरको नै भर पर्नु परेको छ। डिजेलबाट उद्योग सञ्चालन गर्दा उत्पादनको लागत मूल्य बढेको साहुको भनाइ छ। प्राधिकरणले लोडसेडिङ नभनेर लोड व्यवस्थापन का नाममा बिजुली कटौती गरिरहेको उनको भनाइ छ। प्राधिकरणले तालिका बनाएर लोडसेडिङ हुन्छ भन्यो भने उद्योगलाई व्यवस्थापन गर्न सहज हुने बताउँछन, नेपाल उद्योग वाणिज्य महासंघका उपाध्यक्ष सुर किरण वैद्य। उद्योगहरूले पनि कति बेला चलाउने र कतिबेला नचलाउने भन्ने एकिन नहुँदा पनि गाह्रो भएको प्राधिकरणका भार सम्प्रेषण प्रमुख चन्दन घोष बताउँछन्। अहिले उद्योगको लोड सरदर साढे ५ सय मेगावाट छ। उच्चमा ७ सय र न्यूनमा ३ सय मेगावाटको लोड उद्योगमा हुने गरेको छ। प्रसारणलाइन प्रमुख कारक भारतबाट हाल करिब ६ सय मेगावाटसम्म विद्युत् आयात भइरहेको प्राधिकरणको भनाइ छ। अन्तरदेशीय प्रसारणलाइन ४ सय केभी क्षमताको ढल्केवरमुज्जफपुरबाट अहिले करिब ३८५ देखि ४ सय मेगावाटसम्म भारतबाट आयात भइरहेको छ। रक्सौलपरवानीपुरबाट १ सय मेगावाट, रामनगरगण्डकबाट ६० मेगावाट गरी बिहारको २ ठाउँबाट आइरहेको छ। पश्चिममा टनकपुरबाट ७० मेगावाट विद्युत् आयात भइरहेको छ। ढल्केबरमुज्जफपुरबाट ८ सय मेगावाटसम्म बत्ती ल्याउन सकिन्छ। तर, पश्चिम र पूर्व पुर्याउने प्रसारणलाइन अहिले नै पूर्णक्षमतामा सञ्चालन भइरहेका छन्। ती प्रसारणलाइनबाट थप विद्युत् प्रसारण गर्न सकिँदैन। ढल्केवरबाट पश्चिमतर्फ पठाउनका लागि नवलपुर, चपुर, पतलैयाका प्रसारणलाइनहरू अहिले नै पूर्णभन्दा पनि बढी क्षमतामा चलिरहेका छन्। त्यहाँबाट लमहीसम्म पुर्याउन सकिँदैन। ढल्केबरबाट पूर्वतर्फका मिर्चैया, लहान, रुपनी, कुशहाना र इनरुवासम्मको लाइन पूर्णक्षमतामा चलिरहेको छ। हेटौंडादेखिढल्केबर इनरुवासम्मको ४ सय केभिलाइन नबनेसम्म थप विद्युत् प्रसारण गर्न नसकिने देखिन्छ। यसले गर्दा पूर्वतर्फका विराटगर औद्योगिक करिडोर र पश्चिमतर्फका वीरगन्ज, भैरहवा लगायतका औद्योगिक क्षेत्रमा आवश्यक लोड दिन सकिरहेको छैन। यस्तै, प्रसारणलाइनहरू बढी क्षमतामा सञ्चालन हुँदा पनि विद्युत् चुहावट हुन्छ। यसको भार पनि प्राधिकरणले बेहोर्नुपर्छ। मुख्यमुख्य प्रसारणलाइन निर्माणमा अब ढिला गर्न नहुने पूर्वऊर्जा सचिव घिमिरे बताउँछन्। ४ सय केभीको ढल्केबर इनरुवा प्रसारणलाई निर्माण गर्नेबित्तिकै समस्या हल हुन घिमिरे बताउँछन्। त्यसबाट पूर्वपश्चिम विद्युत् प्रसारणमा पनि सहज हुने उनको भनाइ छ। तर, मुलुकभित्रको विद्युत् प्रसारण प्रणाली सुदृढीकरण र नेपालभारतबीचको विद्युत् व्यापारका लागि निर्माणाधीन हेटौंडाढल्केबरइनरुवा चार सय केभी डबल सर्किट प्रसारण लाइन आयोजना निर्माणमा अवरोधै अवरोध छन्। झन्डै नौ वर्षअघिदेखि निर्माण सुरु भएको सो आयोजनामा भइरहेको अवरोधका कारण अझैसम्म सम्पन्न हुन सकिरहेको छैन। मकवानपुरको हेटौंडा उपमहानगरपालिका११ थानाभर्याङ सबस्टेसनबाट सुरु भई सुनसरीको भोक्राहा नरसिंह गाउँपालिका४ मा जोडिने प्रसारण लाइन १० वटा जिल्ला पार भएर जान्छ। प्रसारण लाइनको मार्ग परिवर्तनको माग गर्दै निर्माणमा स्थानीयको अवरोध, वन क्षेत्रको जग्गा प्रयोग तथा रूख कटानको स्वीकृतिको प्रक्रियागत उल्झन, ठेकेदारको कमजोर कार्यसम्पादनलगायत कारणले निर्माण ढिला भएको हो। रणनीतिक महत्वको उक्त प्रसारणलाइन पहाडी, शिवालिक चुरे र तराई क्षेत्र गरि २सय ८८ किलोमिटर छ। यस्तै, सुक्खायामको विद्युत् मागलाई व्यवस्थापन गर्न भएका प्रसारणलाइनहरूलाई स्तरोन्नति गर्नुपर्ने देखिन्छ। ढल्केबरबाट पश्चिमतर्फको ढल्केबरनवलपुरचपुरपथलैया १३२ केभीलाइनको कन्डक्टरलाई नवीनतम प्रविधि एचटिएलएसमा परिवर्तन गर्नुपर्ने प्राधिकरण बताउँछ। यसका लागि चपुर खण्डमा स्थानीयको अवरोधका कारण अघि बढ्न नसकेको भार सम्प्रेषण केन्द्रका प्रमुख घोष बताउँछन्। यस्तै, पूवतर्फको कुशहाइनरुवा १३२ केभिमा पनि एचटिएलएस कन्डक्टर परिवर्तन गर्दा विद्युत् प्रसारणको क्षमता बढ्छ। पूर्व र पश्चिमतर्फ लोड विस्तारका लागि भएका १३२ केभीका प्रसारणलाइनको क्षमता अभिवृद्धिले पनि अहिलेको मागलाई व्यवस्थापन गर्न सहज हुने प्राधिकरणको भनाइ छ। खुद विद्युत् निर्यातकर्ता बन्न आयातमा कमी ! यसपाली सुक्खायाममा बिजुलीको माग बढेको प्राधिकरण बताउँछ। गत वर्ष यही समयमा दैनिक माग २८ हजार मेगावाट आवर अर्थात् सरदर ११६६ मेगावाट (२ करोड ८० लाख युनिट ) थियो। हाल दैनिक माग ३५ हजार मेगावाट आवर अर्थात् सरदर १४५८ मेगावाट (३ करोड ५० लाख युनिट) पुगेको छ। करिब ३ सय मेगावाटले सरदर विद्युत्को माग बढेको घिसिङ बताउँछन्। नेपालको अहिलेको उच्च माग करिब १८२१ मेगावाट छ। हिउँद लागेसँगै खोलामा पानीको सतह घट्दै गएपछि प्राधिकरणले मंसिरको अन्तिमबाट भारतबाट बिजुली आयात गर्न सुरु गरेको हो। माघ महिनासम्म करिब २ अर्ब ५० करोडको बिजुली आयात भइसकेको कार्यकारी निर्देशक घिसिङले जानकारी दिए। फागुन, चैत र वैशाखमा आयात बढाउनुपर्ने भन्दै उनले अबको तीन महिनामा प्रत्येक महिना करिब ३ देखि ४ अर्बको विद्युत् आयात गर्नुपर्ने बताए। अहिले भारतको सरदर बिजुलीको दर करिब ६ भारु (भारतीय रुपैयाँ) छ। बिहान र साँझको उच्च मागको समयमा प्रतियुनिट बिजुलीको मूल्य १० रुपैयाँ भारुसम्म पुग्ने गरेको छ। भारतीय बजारको प्रतियुनिट बिजुलीको सबैभन्दा बढी मूल्य १२ भारुमा सीमित गरिएको छ। निजी प्रबद्र्धकहरूसगँको पीपीए दर भने सुक्खायाम (१६ मंसिर१५ जेठ) र वर्षायाम (१६ जेठ१५ मंसिर)का क्रमशः ८४० रुपैयाँ र ४८० प्रतियुनिट निर्धारित छ। प्राधिकरणले दिनमा र रातिको समयको कम मूल्यको बिजुली किनेर उच्च मागको समयमा कम बिजुली आयातको नीति लिएको बताउँछ। गत वर्षको सुक्खायाममा करिब १९ अर्ब रुपैयाँ बराबरको विद्युत् आयात गरिएको थियो। यस वर्ष खुद निर्यातकर्ता बन्ने भनिरहेको प्राधिकरणले यसै वर्षको वर्षायाममा करिब १४ अर्बको बिजुली भारत निर्यात गरेको थियो। साँझको मागको समयमा प्राधिकरणका जलाशययुक्त र अर्धजलाशययुक्त आयोजना चलाएर माग धानिरहेको भार सम्प्रेषण केन्द्रका प्रमुख घोष बताउँछन्। कुलेखानी, माथिल्लो तामाकोशी, कालीगण्डकी, मध्यमस्र्याङ्दी, चमेलिया लगायतमा जलाशययुक्त र अर्धजलाशययुक्त आयोजनालाई त्यो समयमा चलाउने गरिएको छ। दिउँसो र रातिको समयमा करिब ३ भारुसम्म विद्युत् पाइने घोष भन्छन्। निजी क्षेत्रसँग किन्नेभन्दा पनि सस्तो मूल्यमा भारतबाट विद्युत् आयात भइरहेको घोषले जानकारी दिए। प्राधिकरणले अहिले ६ सय मेगावाटसम्म विद्युत् भारतबाट आयात गरिरहेको छ। चैतसम्म करिब ४ सय मेगावाट प्रणालीमा थपिने प्राधिकरण बताउँछन्। त्यसपछि राहत मिल्ने प्राधिकरण बताउँछ। प्राधिकरणले गत आर्थिक वर्षबाट खुद निर्यात (नेट एक्स्पोटर) हुने भन्ने लक्ष्य राखेको थियो। तर, गत वर्ष १४ अर्बको बिजुली बेचेर १९ अर्बको किनेको छ। हिउँदमा अझै ३४ वर्ष लोडसेडिङ हुने देखिन्छ। प्राधिकरणको तथ्यांकअनुसार हाल ३ हजार ३ सय ९७ मेगावाट बराबरका १ सय ३१ आयोजना निर्माणाधीन छन्। ३ हजार ६ सय १५ मेगावाट बराबरका १ सय ३८ आयोजना विद्युत् खरिद सम्झौता (पीपीए) भएर वित्तीय व्यवस्थापनको चरणमा छन्। यसैगरी करिब १९ हजार ६ सय २३ मेगावाट बराबरका २ सय ५८ आयोजना निजी क्षेत्रबाट अनुमतिपत्र लिएर निर्माणको विभिन्न चरणमा छन्। त्यो कहालीलाग्दो लोडसेडिङ, उद्योगमा कुनै बेला मुलुक २० घन्टासम्म अँध्यारोमा हुन्थ्यो। ०७५ सालको वैशाख अन्तिमबाट मात्रै लोडसेडिङ अन्त्य भयो। त्यति मात्र होइन, ०७८ बाट त छिमेकी भारतमा बिजुली पनि बेच्न थालियो। अर्को वर्षबाट त बंगलादेशलाई पनि ४० मेगावाट विद्युत् बेच्ने तयारी भइरहेको विद्युत् प्राधिकरण बताउँछ। मुलुकमा बिजुली उत्पादनको अवस्था यस्तो छ कि वर्षामा छ्यालख्याल बिजुली उत्पादन हुन्छ, सित्तैमा खेर जान्छ। हिउँदमा पुग्दैन, फेरि भारतबाट किन्नुपर्छ। बिगत ३ वर्षदेखि बर्खाका बेला करिब ५ सय मेगावाट दैनिक बिजुली खेर गइरहेको छ। तर, हिउँदयाम वा सुक्खायाममा भने विद्युत् उत्पादन घटेर औद्योगिक क्षेत्रमा अघोषित लोडसेडिङ भइरहेको छ। विद्युत् उत्पादन क्षमतामा उच्च ह्रासका कारण लोड व्यवस्थापनमा चुनौती थपिएको प्राधिकरणका कार्यकारी निर्देशक कुलमान घिसिङ बताउँछन्। सुक्खायामका कारण आन्तरिक उत्पादन करिब १० प्रतिशतमा झरेको उनको भनाइ छ। निजी प्रबद्र्धकहरूको आयोजनाहरू नदी प्रवाहमा आधारित हुँदा वर्षायाममा पूर्णक्षमतामा उत्पादन भए पनि हिउँदमा भने ३० देखि ४० प्रतिशत क्षमतामा आइपुग्छन्। तर, यसपटक भने ती आयोजनाको उत्पादन १० प्रतिशतमा झरेको घिसिङ बताउँछन्। जडित क्षमता ३ हजार छ। निजी प्रबद्र्धकहरूको योगदान करिब २२ सय मेगावाट छ। २२ सय मेगावाट क्षमताका आयोजनाको उत्पादन करिब ५ सय मेगावाटमा ओर्लिएको छ। अर्कोतिर, प्रसारणलाइनको क्षमताका कारण केही औद्योगिक स्थानहरूमा विद्युत् काटिने गरेको प्राधिकरण स्वीकार्छ। प्रायः उद्योगमा लोडसेडिङ छैन, प्राधिकरण भार सम्प्रेषण केन्द्रका प्रमुख चन्दन घोष भन्छन्, कहीँकहीँ हुन सक्छ। किनभने सबै कुरा हाम्रो हातमा छैन। आन्तरिक उत्पादनले नपुगेर भारतबाट आयात गर्नुपर्ने अवस्था रहेको उनको भनाइ छ। भारतबाट धेरै विद्युत् आयात गर्ने क्षमता प्रसारणलाइनको पनि छैन, घोष बताउँछन्। पूर्वऊर्जा सचिव दिनेश घिमिरे भने गार्हस्थ्यलाई अँध्यारोमा राखेर उद्योगलाई बत्ती दिन नमिल्ने बताउँछन्। उद्योग सञ्चालनको तालिकालाई लोडको समयमा भन्दा अन्य समयमा सञ्चालन गरे सहज हुने घिमिरे बताउँछन्। आर्थिक सर्वेक्षण, २०७८७९ अनुसार ऊर्जा खपतको अवस्थालाई हेर्दा कुल ऊर्जा खपतमा परम्परागत ऊर्जाको हिस्सा ६५ प्रतिशत (दाउरा ५९१ प्रतिशत, कृषिजन्य अवशेष २९ प्रतिशत र गाईवस्तुको गोबर २९ प्रतिशत), व्यापारिक ऊर्जाको हिस्सा ३२ प्रतिशत (पेट्रोलियम पदार्थ १८२ प्रतिशत, कोइला ९२ प्रतिशत र विद्युत् ४६ प्रतिशत) र नवीकरणीय ऊर्जाको हिस्सा ३ प्रतिशत छ। भरपर्दो बिजुली नहुँदा अझै पनि विद्युतीय ऊर्जाको खपत कम भएको देखिन्छ। औद्योगिक क्षेत्रले त्यो प्रत्याभूत गर्न पाएका छैनन्। किनभने हरेक सुक्खायाममा अघोषित लोडसेडिङको मारमा औद्योगिक क्षेत्र रहँदै आएको छ। सरदर साढे ५ सय क्षमता ओगट्ने औद्योगिक क्षेत्रमा बिहान र साँझको समयमा गरी करिब १० घन्टा लोडसेडिङ हुँदै आएको छ। दिनमा पनि ट्रिपिङ (झ्याप्पझ्याप्प) बत्ती जाने गरेको उद्योगीहरूको गुनासो छ।"
कर्णाली र कृषिमा परनिर्भरता,"कर्णाली प्रदेशका ७० प्रतिशत बासिन्दाले उब्जाएको तरकारी फलफूल उनीहरूकै लागि पनि अपुग हुन्छ। प्रदेशका ७० प्रतिशत परिवारलाई कृषिको उत्पादनले वर्षभरि खाना पुग्दैन। त्यसैले त प्रदेशभरकै तरकारी फलफूलको आवश्यकताको पूर्ति आयातबाट हुन्छ। नेपालकै अरू प्रदेशबाट कताकति र मूल रूपमा भारतीय बजारले यहाँको आवश्यकता पूर्ति गर्छ। कर्णाली प्रदेशका हिमाली जिल्लाका भान्छाहरूसमेत भारतीय तरकारी, फलफूल पुग्छ। आयातित वस्तुबिना भान्छा अधुरो हुन्छ। एक त मुलुकभरकै कृषि प्रणाली निर्वाहमुखी छ। व्यावसायिकताको अभाव जताततै छ। कर्णाली प्रदेश सरकारको प्राथमिकतामा कृषि छ। र उसको नीति भनेको आयात प्रतिस्थापन गर्ने हो। त्यसैले त गएका ६ वर्षमा मात्रै प्रदेश सरकारले कृषिमा १० अर्ब रुपैयाँ अनुदान बाँडेको छ। प्रदेश सरकारले त्यतिका अनुदान वितरण गर्दा पनि कृषिमा परनिर्भरता उस्तै रहनुको रहस्य खोजीको विषय हो। कि लक्षित वर्गले अनुदान प्राप्त गरेको छैन, कि अनुदानको दुरुपयोग भएको छ। प्रदेशलाई अर्गानिक बनाउने भनेर सरकारले रासायनिक मल र आधुनिक बिउमा प्रतिबन्ध पनि लगाएको छ। अर्गानिकका नाममा जसरी श्रीलंकामा उत्पादनै न्यून भयो र अर्थतन्त्रलाई नै कमजोर बनायो, त्यसबाट समेत पाठ नसिकी हचुवाका भरमा अर्गानिकको बाटोमा लागिहाल्नु हतार भएको छ। त्यसैले त मल र बिउको कालोबजारी मौलाएको छ प्रदेशभरि। पहिला अर्गानिकको तयारी पूरा गरेरमात्रै प्रतिबन्धको तगारो हाल्नुपर्ने थियो। कतिपयले कृषि उत्पादकत्व कर्णालीमा कमजोर रहेको पनि बताउँछन्। तर त्यसलाई असत्य सावित गर्ने भनेको प्रविधिको प्रयोगबाट हो। मरुभूमिमात्रै भएको इजरायलले त कृषिमा तरक्की गरेर निर्यात गर्छ भने कर्णालीको भूगोललाई कृषिका दृष्टिले अर्घेल्याइँ गर्न जरुरी छैन। यहाँको भूगोलको विशेषता अनुरूपका तरकारी फलाउन आजको विज्ञानले सम्भव बनाइसकेको छ। तर, प्रविधि र आधुनिकीकरण भनेको केवल हलोको सट्टा ट्याक्टरले खेतबारी जोत्नुमात्रै पनि होइन। खेतीयोग्य जमिन बाँझै कर्णालीमा पनि छ अन्तजस्तै। रोजगारीका लागि भारत भासिनेको संख्या कम भएको छैन। कृषिलाई आधुनिकीकरण गर्ने, व्यावसायिक बनाउने र यान्त्रिकीकरणको नाममा ट्याक्टरभन्दा माथि उठ्ने तथा रोजगारीसँग जोड्ने गरियो भनेमात्रै कर्णालीलाई कृषिमा आत्मनिर्भर बनाउन सकिन्छ। सिंगो नेपालले नै त्यसो गर्नुपर्छ। कृषि पेसालाई पछौटेपनको चिनारी होइन, सम्मानित व्यवसायमा रूपान्तरण गर्न जरुरी छ।"
अर्बौं मूल्यको जग्गा हिनामिनामा माओवादी नेता,"अख्तियार दुरुपयोग अनुसन्धान आयोगले दमक बालुवाटारको ५८ बिघा १५ कठ्ठा (७८२ रोेपनी २ पैसा) जग्गा व्यक्तिका नाममा दर्ता गरेको भन्दै नेकपा माओवादी केन्द्रका नेता पुरीसहितलाई विशेष अदालतमा मुद्दा दायर गरेको छ। उनीलाई अख्तियारले दुइटा मुद्दा लगाएको छ। एउटा मुद्दामा ६ करोड २ लाख ७० हजार ४ सय ९९ र अर्को मुद्दामा ३ करोड ३५ लाख ७३ हजार ८८० सहित ९ करोड ३८ लाख ४४ हजार ३ सय ७९ बिगो माग गरिएको छ। काठमाडौं : झापाको दमकस्थित बालुवाटारको अर्बौं मूल्य बराबरको करिब ६० बिघा (७८२ रोेपनी) जग्गा व्यक्तिका नाम दर्ता गरिएको खुलासा भएको छ। नेकपा माओवादी केन्द्रका नेता गगन भन्ने रेवतराज पुरीको मिलोमतोमा त्यो जग्गा व्यक्तिका नाममा दर्ता गरिएको हो। रतुवा र दिपिनी खोलाको दोभानबाट उत्तरतर्फको यो जग्गा माओवादी नेता र मालपोत तथा नापी कार्यालयका कर्मचारीहरूको मिलोमतोमा व्यक्तिका नाममा दर्ता भएको देखिएको छ। अख्तियार दुरुपयोग अनुसन्धान आयोगले दमक बालुवाटारको ५८ बिघा १५ कठ्ठा (७८२ रोेपनी २ पैसा) जग्गा व्यक्तिका नाममा दर्ता गरेको भन्दै नेकपा माओवादी केन्द्रका नेता पुरीसहितलाई विशेष अदालतमा मुद्दा दायर गरेको छ। उनीलाई अख्तियारले दुइटा मुद्दा लगाएको छ। एउटा मुद्दामा ६ करोड २ लाख ७० हजार ४ सय ९९ र अर्को मुद्दामा ३ करोड ३५ लाख ७३ हजार ८८० सहित ९ करोड ३८ लाख ४४ हजार ३ सय ७९ बिगो माग गरिएको छ। उनी श्रीमती केशावती पुरीसहित परिवारका सदस्यलाई पनि प्रतिवादी बनाइएको छ। राजनीतिक संरक्षणमा मालपोत, नापीका कर्मचारीसँगै बिचौलियाको मिलोमतोमा व्यक्तिका नाममा दर्ता गरिएको पाइएको छ। यसैगरी गत माघ २८ गते विशेष अदालतले पुरीलाई सम्पत्ति शुद्धीकरण मुद्दामा दोषी ठहर गरिसकेको छ। विशेष अदालतका अध्यक्ष टेकनारायण कुँवर, तेजनारायणसिंह राई र मुरारीबाबु श्रेष्ठको इजलासले झापाका नेता पुरी र उनकी पत्नी केशावतीलाई दोषी ठहर गरेको हो। २९ बिघा १७ कठ्ठा ४ धुर हिनामिना : १७२ प्रतिवादी अख्तियारले नापी कार्यालय चन्द्रगढी झापाका तत्कालीन प्रमुख नापी अधिकृत विष्णुकुमार न्यौपानेसहित १७२ जनाविरुद्ध मुद्दा दायर गरेको छ। हाल साविक जग्गा दर्ता प्रक्रियाबाट बालुवाटारको २९ बिघा १७ कठ्ठा ४ धुर (३९७ रोपनी ८ आना १ पैसा ३ दाम) जग्गा गैरकानुनी रूपमा सार्वजनिक जग्गा व्यक्ति विशेषका नाममा दर्ता गरी भ्रष्टाचार गरेको भन्दै उनीहरूविरुद्ध मुद्दा दायर गरेको हो। सो जग्गाको न्यूनतम मूल्यांकन ३४ करोड ६६ लाख ५४ हजार ८ सय गरिएको छ। चलनचल्तीको मूल्यअनुसार सो जग्गाको अर्बौं रुपैयाँ पर्छ। माओवादी नेता पुरीको नेतृत्वमा यो जग्गा हिनामिना भएको हो। पुरीसहित नापी कार्यालय चन्द्रगढीका कर्मचारी १० जना, मालपोत कार्यालय दमकका कर्मचारी ११ जना, नापी कार्यालय, दमकका कर्मचारी ७ जनालाई प्रतिवादी बनाइएको छ। सार्वजनिक जग्गा गैरकानुनी रूपमा हाल साविक गर्दा व्यक्तिका नाममा दर्ता कायम गरेका ३६ जना जग्गा धनीलाई बिगो असुल तथा जग्गा जफतका लागि १ सय ८ जना प्रतिवादी बनाइएको छ। साविक दमक ६ ग को सर्पट नापीको समयमा दमक नगरपालिका१३ र १४ अन्तर्गत कित्ता नम्बर ७६०१, ७६१, ७६२, ७७३, ७८३, ७८४, ७८६, ७८७, ७८८ र साविक दमक (६ ग) र दमक (५ ख) बीचको मार्जिनका जग्गाहरू हिनामिना भएको अख्तियारको अनुसन्धानमा देखिएको छ। २०२१ सालको सुरु नापीमा सरकारी सार्वजनिक भएको फिल्डबुक र जग्गाधनी दर्ता श्रेस्ताबाट देखिएकोमा यी कित्ताहरू नापी कार्यालय, चन्द्रगढी, झापा, मालपोत कार्यालय, दमक, झापा र नापी कार्यालय, दमक, झापाबाट पुनः नापीका बखत विभिन्न व्यक्तिहरूको जग्गामा घुसाई हालसाविक प्रक्रियाबाट जग्गादर्ता भएको पाइएको छ। अख्तियारको अनुसन्धानमा यो जग्गा (नाप जाँच) ऐन, २०१९ दफा ६ को उपदफा (६ग) र जग्गा (नाप जाँच) नियमावली, २०५८ को नियम १५ उपनियम (५) बाट समेत साविकमा सरकारी वा सार्वजनिक जग्गा जनिई नापजाँच भएको देखिन्छ। कुनै जग्गा कसैले आवाद, कमोद वा घरबास गरी भोग गरेको भए पनि नाप जाँच गर्दा त्यस्तो जग्गा साविकबमोजिम नै सरकारी वा सार्वजनिक जग्गाको रूपमा दर्ता गर्नुपर्ने देखिएको छ। यो ऐन र नियमावलीविपरीत सरकारी सार्वजनिक जग्गा हालसाविक जग्गा र दर्ता प्रक्रियाबाट व्यक्ति विशेषको जग्गामा घुसाई दर्ता गरेको अख्तियारले जनाएको छ। मालपोत र नापीका कर्मचारीहरूले आफ्नो पदको दुरुपयोग गरी आफू तथा सुरु जग्गा दर्तावालाहरूलाई लाभ र सरकारीसार्वजनिक संस्थालाई हानी पुर्याउने बदनियतले हालसाविक जग्गादर्ता प्रक्रियाबाट सरकारी, सार्वजनिक जग्गा घुसाई व्यक्ति विशेषको नाममा कायम गरी गराई भ्रष्टाचारजन्य कसुर गरेको पुष्टि अख्तियारका प्रवक्ता एवं सहसचिव नरहरी घिमिरेले जानकारी दिए। उनीहरूविरुद्ध भ्रष्टाचार निवारण ऐन, २०५९ को दफा ८ को उपदफा (१) बमोजिम कैद र बिगोबमोजिमको जरिवानाको सजाय गरी बिगो असुलउपर हुन मागदावी गरिएको छ। २८ बिघा १७ कठ्ठा १३ धुर हिनामिना : १८७ प्रतिवादी माओवादी केन्द्रका नेता पुरीको नेतृत्वमा दमकको बालुवाटारकै २८ बिघा १७ कठ्ठा १३ धुर (३८४ रोपनी ८ आना १ दाम) जग्गा पनि व्यक्तिका नाममा दर्ता गराइएको छ। यो जग्गाको न्यूनतम मूल्यांकन ४१ करोड ६२ लाख १९ हजार ८ सय १ हुने देखिएको छ। यो प्रकरणमा अख्तियारले नापी कार्यालय, चन्द्रगढी, झापाका तत्कालीन नापी अधिकृत रामदेव मण्डल धानुकसमेत १८७ जनालाई प्रतिवादी बनाएको छ। यो स्वबासी जग्गादर्ता प्रक्रियाबाट सरकारी सार्वजनिक जग्गा व्यक्ति विशेषको नाममा दर्ता गरी गैरकानुनी लाभ तथा हानी पुर्याई भ्रष्टाचार गरेकोले बिशेष अदालतमा आरोपपत्र दायर गरिएको अख्तियारका सहसचिव एवं प्रवक्ता नरहरि घिमिरेले जानकारी दिए। नापी कार्यालय चन्द्रगढीले पुनः नापीका बखत विभिन्न व्यक्तिका नाममा स्वबासी प्रक्रियाबाट जग्गादर्ता गरेको थियो। जग्गा (नाप जाँच) ऐन र नियमावलीविपरीत सरकारी सार्वजनिक जग्गा स्वबासी जग्गा दर्ता प्रक्रियावाट व्यक्ति विशेषको नाममा दर्ता गरेको अख्तियारको अनुसन्धानमा देखिएको छ। सुरु नापीको सरकारी सार्वजनिक जग्गा स्वबासी जग्गादर्ताबाट जम्मा क्षेत्रफल १,९५,६१२१४ वमी (२८ विगाहा १७ कठ्ठा १३ धुर) (३८४ रोपनी ८ आना १ दाम) व्यक्ति विशेषको नाममा दर्ता कायम गरेको देखिएको प्रवक्ता घिमिरेले जानकारी दिए। यो मुद्दामा सरकारी सार्वजनिक पदधारण गरेको नापी कार्यालय चन्द्रगढीका ९ जना कर्मचारीलाई प्रतिवादी बनाइएको छ। यस्तै सरकारी सार्वजनिक जग्गा गैरकानुनी तरिकाले स्वबासी जग्गादर्ता प्रक्रियाबाट आफ्नो नाममा दर्ता कायम गरेका सुरु जग्गा दर्तावाला जना र बिगो असुलउपर तथा जग्गा जफत प्रयोजनका लागि मात्र ११३ जना गरी जम्मा १८७ प्रतिवादी बनाइएको छ। उनीहरूविरुद्ध भ्रष्टाचार निवारण ऐन बमोजिम कैद र बिगोबमोजिमको जरिवानाको सजाय गरी बिगो असुलउपर हुन मागदाबी गरिएको छ।"
उत्तरी गोरखाको नाम्रुङमा मिलारेप्पा पार्क,"गोरखा : उत्तरी गोरखाको नाम्रुङमा मिलारेप्पा पार्क उद्घाटन गरिएको छ । चुमनुब्री गाउँपालिका ४ नाम्रुङका स्थानीय समाजसेवी सोनाम ग्याल्जेन लामाको समन्वयमा ७० लाख रुपैयाँ लागतमा निर्माण गरिएको मिलारेप्पा पार्क तीनदिने कार्यक्रम आयोजना गरी उद्घाटन गरिएको वडाअध्यक्ष पेमा ग्याल्बो लामाले जानकारी दिए । वडाअध्यक्ष लामा,भेञ्चेन फुञ्चोक डाकेलिङ गुम्बाका १८ जना लामाहरूले संयुक्त रुपमा उद्घाटन गरेका थिए । सात रोपनी क्षेत्रफलमा फैलिएको मिलारेप्पा पार्कमा ८७ फिट अग्लो मिलारेप्पाको मूर्ति निर्माण गरिएको छ । साथै १६ इन्च अग्लो मार्पा (मिलारेप्पाका गुरु)को मूर्ति, १६ इञ्च अग्लो घ्याम्पोपाको मूर्ति,१० इञ्च अग्लो शाक्यमुनि वुद्धको मूर्ति र २४ वटा थाङ्का निर्माण गरिएको छ । सो ठाउँलाई स्थानीय भाषामा नाल्जोर मिलाई थुक्जेलिङ नामाकरण गरिएको छ । मिलारेप्पा पार्कमा विशेषगरी ज्येष्ठ नागरिकहरूलाई माने घुम्ने,प्रार्थना गर्न व्यवस्था मिलाइएको वडाअध्यक्ष लामाले बताए । साथै मनास्लु आरोहण तथा लार्केपासका लागि जाने पर्यटकहरूले पनि अवलोकन गर्न सक्ने उनले बताए । उद्घाटन समारोहमा चुमनुब्री गाउँपालिका,सातवटै वडा कार्यालय वडा सदस्य फुर्बा ठिलेलाई मायाको चिनो प्रदान गरिएको थियो । उद्घाटन कार्यक्रममा बोल्दै वडाअध्यक्ष लामाले गाउँपालिका, वडा कार्यालयले पनि गर्न नसकेको काम गरेकामा समन्वयकर्ता लामा तथा भिनचिन गुम्बाका प्रमुख लामा साङ्गे ङिङ्पा रिम्पोछे,स्वयंसेवकलगायतलाई धन्यवाद दिएका थिए ।"
प्रहरीको गोली लागेर मृत्यु भएका साहको परिवारलाई १० लाख दिने सरकारको निर्णय,काठमाडौं : सर्लाहीको बरहथवामा प्रदर्शनको क्रममा मृत्यु भएका जयशंकर साहको परिवारलाई सरकारले १० लाख राहत उपलब्ध गराउने निर्णय गरेको छ। सोमबार बसेको मन्त्रिपरिषद् बैठकले साहका परिवारलाई १० लाख राहत उपलब्ध गराउने निर्णय गरेको सञ्चार तथा सूचना प्रविधिमन्त्री रेखा शर्माले बताइन्। गत पुस २० गते प्राथमिक स्वास्थ्य केन्द्रको विषयमा प्रहरी र प्रदर्शनकारीबीच झडप हुँदा प्रहरीको गोली लागेर साहको मृत्यु भएको थियो।
अमेरिकी दूतावासले गर्यो हिपहप मेला,"काठमाडौं : अमेरिकी दूतावासले नेपाल हिप हप फाउन्डेसनसँगको सहकार्यमा शनिबार अन्नपूर्ण प्याभिलियन काठमाडौंमा हिप हप मेला खुलौं बुलौं आयोजना गरेको छ। कार्यक्रममा नेपाल र अमेरिकाका हिप हप कलाकार तथा संगीतकारहरूको प्रस्तुति रहेको थियो। अमेरिकी कलाकार सब्सट्यान्शियल, डीजे फ्लेग, सान्ना लिम, माजी मुटाफा लगायत नेपाली कलाकारहरू लाउरे, ब्याड कम्पनी, प्रोफेसर ट्रिक्स, भ्योमा, किरण नेपाली (कुटुम्ब), अमाजुमी लगायतले मञ्चमा आफ्नो प्रस्तुति पस्केका थिए। कार्यक्रममा नृत्य, संगीत, स्पोकन वर्ड र भिजुअल आर्ट प्रदर्शनीसहित विभिन्न कलात्मक अभिव्यक्तिहरू प्रस्तुत गरिएका थिए। उक्त कन्सर्टले मनोरञ्जनका साथै सामाजिक परिवर्तन र सक्रियताका लागि हिपहपले एक उपकरणको रूपमा भूमिका निर्वाह गर्दै अन्तरदेशीय सांस्कृतिक समझ र संवादलाई बढावा दिन खोजेको दूतावासले जनाएको छ। हिपहपको जन्म भएको ५०औँ वार्षिकोत्सवका अवसरमा अमेरिकी दूतावासले द आर्ट्स इन्भ्वाय हिपहप प्रोग्राम २०२४ का लागि चार अमेरिकी कलाकारलाई काठमाडौं ल्याएको थियो। कार्यक्रममा अमेरिकी कलाकारहरूले नेपाली र्यापर, डान्सर र निर्माताहरूसँग सहकार्य गर्नेछन्। र्याप, उत्पादन र नृत्यमा प्राविधिक सीपहरू प्रदान गर्न विभिन्न कार्यशाला र छलफलहरू पनि सञ्चालन गरिनेछ।"
प्रथम मदन भण्डारी कप महिला राष्ट्रिय हक्की प्रतियोगिता सुरु,"ढल्केवर(धनुषा) : सोमबारबाट धनुषामा प्रथम मदन भण्डारी कप महिला राष्ट्रिय हक्की प्रतियोगिता सुरु भएको छ। मदन भण्डारी स्पोर्टस् एकेडेमीको आयोजनामा धनुषाको महेन्द्रनगरस्थित क्षीरेश्वर जनता माध्यमिक विद्यालयको खेल मैदानमा उक्त प्रतियोगिता सुरु भएको हो। फागुन १९ गतेसम्म चल्ने उक्त प्रतियोगिताको पूर्वराष्ट्रपति विद्यादेवी भण्डारीले उद्घाटन गरेकी छिन्। प्रतियोगिताको उद्घाटन समारोहलाई सम्बोधन गर्दै पूर्वराष्ट्रपति भण्डारीले यो राष्ट्रिय हक्की प्रतियोगिताले नेपाली खेलकुदको विकासमा नयाँ आयाम थपिएको विश्वास व्यक्त गरिन्। मिथिला सांस्कृतिक केन्द्र र ऋषि मुनिहरूको तपोभूमि भएको उल्लेख गर्दै ज्ञानभूमिका रुपमा सुपरिचित जनकपुरमा यो राष्ट्रिय स्तरको खेलले यहाँ खेल भूमिको परिचय थपिनेमा पनि आफू विश्वस्त रहेको औंल्याइन्। प्रतियोगितामा कर्णाली बाहेक ६ वटा प्रदेश, नेपाली सेनाको विभागीय टोली त्रिभुवन आर्मी क्लब र एउटा आयोजक मदन भण्डारी स्पोर्टस् एकेडेमीका टोली गरी ८ वटा टिमको सहभागी रहेका छन्। प्रतियोगितामा प्रथम हुने टिमलाई १ लाख ५० हजार, द्वितीय टिमलाई १ लाख र तृतीय हुने टिमलाई ५० हजार पुरस्कार प्रदान गरिने मदन भण्डारी स्पोर्टस् एकेडेमीका अध्यक्ष ध्रुव आचार्यले बताए।"
ग्यारेजमा भएको विष्फोटका घाइतेमध्ये सञ्चालकको मृत्यु (अपडेट),"सिमरा : निजगढस्थित गाडी मर्मत गर्ने (कारखाना) ग्यारेजमा सोमबार विष्फोट हुँदा घाईते भएका पाँच जनामध्ये एकको मृत्यु भएको छ। मृत्यु हुनेमा ग्यारेज सञ्चालक ४५ वर्षीय रेशम मगर रहेका छन्। निजगढ नगरपालिका७ स्थित रोहित वर्कशपका सञ्चालक मगर विष्फोटमा परी गम्भीर घाइते भएका थिए। मगरको उपचारका क्रममा मृत्यु भएको बाराका प्रहरी प्रवक्ता दधिराम न्यौपानेले जानकारी दिए। घटनामा दुई भारतीय नागरिकसहित अन्य चार जना घाइते भएका छन्। घाइतेमध्ये तीन जनाको अवस्था गम्भीर रहेको छ। उनीहरूको शरीरको भाग क्षतविक्षत भएको छ भने पूर्णरुपमा जलेको प्रत्यक्षदर्शीले बताएका छन्। घाइते हुनेमा भारत घर भएका २० वर्षीय अरविन साह, ३५ वर्षीय राकेश जैसवाल, ठेगाना नखुलेका २० वर्षीय रितु रजत र निजगढ नगरपालिका ५ का ४५ वर्षीय सूर्यबहादुर थापा रहेका छन्। घाइतेमध्ये थापाको अवस्था सामान्य छ। थापाको कलैया र अन्यको वीरगन्जमा उपचार भइरहेको छ। विष्फोट भएको उक्त वस्तु के हो भन्ने खुल्न सकेको छैन। प्रहरी प्रवक्ता न्यौपानेले लेथमा फलाम काट्ने क्रममा विष्फोट भएको भन्ने प्रारम्भिक जानकारी आएको र घटनाबारे थप अनुसन्धान भइरहेको बताए। घटनाको अनुसन्धानका लागि इलाका प्रहरी कार्यालय निजगढ र जिल्ला प्रहरी कार्यालयबाट प्रहरी टोली खटिएको छ। प्रहरीले उक्त क्षेत्रलाई नियन्त्रणमा लिएर अनुसन्धान गरिरहेको प्रवक्ता न्यौपानेले जानकारी दिए।"
नवजात शिशुलाई नगद,नुवाकोट : विदुर नगरपालिका५ नम्बर वडा कार्यालयले नवजात शिशुको खातामा पाँच हजार रुपैयाँ जम्मा गर्न थालेको छ। कार्यालयले हालसम्म २६ जना नवजात शिशुको खातामा रकम जम्मा गरेको छ। वडा कार्यालयले सम्पन्न नगरसभाबाट आर्थिक वर्ष २०८००८१ देखि वडाभित्र बच्चा जन्मिएर ३५ दिनभित्र जन्मदर्ता गरेमा प्रोत्साहन स्वरुप बालबालिकाहरूलाई उनीहरूको खातामा ५ हजार रुपैयाँ दिने घोषणा गरेको थियो । वडाले पाँच हजार रुपैयाँ दिने र बच्चाका सम्बन्धित अभिभावकले पाँच हजार रुपैयाँ जम्मा गर्नुपर्ने वडाध्यक्ष लिलानाथ न्यौपानेले बताए।
शीतगंगामा सार्वजनिक बिदा,अर्घाखाँची : शीतगंगा नगरपालिकाले मगर दिवसका अवसरमा सार्वजनिक बिदा दिएको छ। ४२ औँ मगर दिवसका अवसरमा पालिकाभर मंगलबार सार्वजनिक बिदा दिइएको हो। मगर समुदायले देशभरमै बिदा मागिरहेका बेला शीतगंगा नगरपालिकाले भने उनीहरूको माग सम्बोधन गर्दै बिदा दिएको छ। शीतगंगामा मगर समुदायको बाहुल्यता रहेको छ।
झापामा ट्याक्टरको ठक्करबाट मोटरसाइकल चालकको मृत्यु,झापा : झापामा ट्याक्टरको ठक्करबाट मोटरसाइकल चालकको मृत्यु भएको छ। मृत्यु हुनेमा कनकाई नगरपालिका८ निवासी अन्दाजी ४५ वर्षीय सागर मिश्र रहेको जिल्ला प्रहरी कार्यालय झापाले जनाएको छ। प्रहरीका अनुसार सोमबार साँझ साढे ६ बजेको समयमा कनकाई ८ खाडीबस्तीस्थित घैलाडुब्बाबाट लक्ष्मीपुर तर्फ जाँदै गरेको मे १ त ११५१ नम्बरको ट्याक्टरले विपरीत दिशा तर्फ जाँदै गरेको प्रदेश १०१०१३ प २५१३ नम्बरको मोटरसाइकललाई ठक्कर दिएको थियो। दुर्घटनामा गम्भीर घाइते भएका मोटरसाइकल चालक मिश्रलाई बीएण्डसी अस्पताल बिर्तामोड पुर्याएलगतै चिकित्सकले मृत घोषित गरेका थिए। यता इलाका प्रहरी कार्यालय घैलाडुब्बाले दुवै सवारी साधनसहित ट्याक्टर चालक बिर्तामोड नगरपालिका४ निवासी ५७ वर्षीय कृष्णप्रसाद सुवेदीलाई नियन्त्रणमा लिएको छ।
मंगलबार देशका यी स्थानमा हुने छ वर्षा,"काठमाडौं : मंगलबार गण्डकी, लुम्बिनी, कर्णाली र सुदूरपश्चिम प्रदेश लगायत देशका पहाडी भूभागमा आंशिकदेखि साधारणतया बदली रही बाँकी भूभागमा मौसम मुख्यतया सफा रहने छ। मौसम पूर्वानुमान महाशाखाका अनुसार गण्डकी, कर्णाली र सुदूरपश्चिम प्रदेशको पहाडी भूभागका एकदुई स्थानमा छिटपुटदेखि हल्का वर्षाको सम्भावना रहेको छ। गण्डकी, कर्णाली र सुदूरपश्चिम प्रदेशका उच्च पहाडी तथा हिमाली भूभागका थोरै स्थानहरूमा तथा बाँकी उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। मंगलबार राति देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। गण्डकी, कर्णाली र सुदूरपश्चिम प्रदेशको पहाडी भूभागका एकदुई स्थानमा छिटपुटदेखि हल्का वर्षाको सम्भावना रहेको महाशाखाले जनाएको छ। देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
तिलोत्तमामा मंगलबार सार्वजनिक बिदा,बुटवल : तिलोत्तमा नगरपालिकाले मंगलबार सार्वजनिक दिने निर्णय गरेको छ। सोमबार बसेको कार्यपालिकाको बैठकले मगर दिवसका अवसरमा सार्वजनिक बिदा दिने निर्णय गरेको हो। मंगलबार ४२ औं राष्ट्रिय मगर एकता दिवसका अवसरमा देशका विभिन्न स्थानमा मगर समुदायले विविध कार्यक्रम गरेर मनाउँदै छन्।
पाल्पाको सबै स्थानीय तहमा मंगलबार सार्वजनिक बिदा,"तानसेन : पाल्पाको सबै स्थानीय तहले मंगलबार सार्वजनिक बिदा दिएका छन्। ४२ औं राष्ट्रिय मगर एकता दिवसका अवसरमा पालिकाहरूले सार्वजनिक बिदा दिएका हुन्। तानसेन नगरपालिका, रामपुर नगरपालिका, निस्दी गाउँपालिका, रम्भा गाउँपालिका, बगनासकाली गाउँपालिका, माथागढी गाउँपालिका, तिनाउ गाउँपालिका, रिव्दीकोट गाउँपालिका र रैनादेवीछहरा गाउँपालिका र पूर्वखोला गाउँपालिकाले बिदा दिएका छन्। स्थानीय तहले छुट्टाछुट्टै सूचना जारी गर्दै गाउँपालिका, वडा कार्यालय, स्वास्थ्य चौकी, विद्यालय तथा सार्वजनिक संघ संस्थाहरूमा सार्वजनिक बिदा दिइएको जनाएका छन्।"
वडाध्यक्षहरूले कुटे प्रमुख प्रशासकीय अधिकृत,"बुटवल : देवदह नगरपालिका रुपन्देहीका प्रमुख प्रशासकीय अधिकृत कृष्णप्रसाद सापकोटालाई वडाध्यक्षहरूले कुटपिट गरेका छन्। सोमबार कार्यालय समयमा कार्यकक्षमै पुगेर वडा नम्बर १, ३, ४, ९, १०, ११ र १२ का अध्यक्षहरूले सापकोटामाथि हातपात गरेका हुन्। हातपातपछि उनीहरूले प्रमुख प्रशासकीय अधिकृत सापकोटा र नगरप्रमुख ध्रुवप्रसाद खरेलको कार्यकक्षमा तालाबन्दी गरेका थिए। कार्यालयमा प्रमुख प्रशासकीय अधिकृत बस्ने कुर्सी, टेबुल, सोफासमेत तोडफोड गरिएको छ। सुरक्षाकर्मीले घेरेपछि थप क्षति हुनबाट जोगिएको नगरपालिकाका प्रवक्ता गणेश डुम्रेले जानकारी दिए। नगर खेलकुद विकास समितिको संयोजक तोक्ने विषयमा सात वटाका वडाध्यक्षहरूले आपत्ति जनाए। कार्यविधिमा नगर खेलकुद विकास समितिको संयोजक नगरप्रमुखले तोक्ने व्यवस्थाअनुसार नगरप्रमुख खरेलले देवदह७ निवासी खेलकुदप्रेमी कमल पाण्डेलाई संयोजक तोकेका छन्। संयोजक नगरप्रमुखले तोक्न नहुने अडानसहित वडाध्यक्षहरू आक्रोशित बनेको नगरप्रवक्ता डुम्रेले जानकारी दिए। आक्रोशित वडाध्यक्षहरूले लगाएको प्रमुख प्रशासकीय अधिकृत र नगरप्रमुखको कार्यकक्षको ताला प्रहरीले खुलाएको छ। वडाध्यक्षहरूले प्रमुख प्रशासकीय अधिकृतलाई फोनमा पटकपटक धम्क्याउने र कार्यकक्षमै पुगेर हातपात गर्ने घटनाले कर्मचारीहरूको मनोवल गिराएको नगरप्रवक्ता डुम्रेद्वारा हस्ताक्षरित विज्ञप्तिमा उल्लेख गरिएको छ।"
बुटवलमा मंगलबार सार्वजनिक बिदा,"बुटवल : मगर दिवसका अवसरमा बुटवल उपमहानगरपालिकाले मंगलबार सार्वजनिक बिदा दिएको छ। सोमबार बसेको कार्यपालिकाको बैठकले स्थानीय सार्वजनिक बिदा दिने निर्णय गरेको निमित्त प्रमुख प्रशासकीय अधिकृत मित्रमणि खनालले जानकारी दिए। बुटवल उपमहानगरपालिका मातहतका सबै कार्यालय, बैंक तथा वित्तीय संघसंस्था, शैक्षिक संस्थाहरूलाई सार्वजनिक बिदा दिइएको उपमहानगरपालिकाले जनाएको छ।"
दुग्ध क्षेत्रमा देखिएको समस्या समाधान गर्न माग गर्दै प्रमुख जिल्ला अधिकारीलाई ज्ञापनपत्र,काभ्रे : दुग्ध क्षेत्रमा देखिएको समस्या समाधान गर्न माग गर्दै प्रमुख जिल्ला अधिकारीलाई ज्ञापनपत्र बुझाइएको छ। काभ्रे जिल्ला दुग्ध उत्पादक सहकारी संघको अगुवाइमा प्रमुख जिल्ला अधिकारी रुद्रादेवी शर्मालाई ज्ञापनपत्र बुझाइएको हो। दुग्ध क्षेत्रमा देखिएको समस्या समाधानका लागि मन्त्रालय र निकायहरूको ध्यानाकर्षणका लागि काभ्रे जिल्ला दुग्ध उत्पादक सहकारी संघको अगुवाइमा ज्ञापनपत्र बुझाएको अध्यक्ष नारायण बढालले बताए।
"रौतहटका दूध किसानले ९ करोड भुक्तानी पाएनन्, किसान आन्दोलनमा","रौतहट : रौतहटका दूध उत्पादक किसानले नौ करोड रुपैयाँ भुक्तानी नपाएपछि सडक आन्दोलन सुरु गरेका छन्। जिल्लाका विभिन्न निजी डेरीहरूले ३ करोड र अरू डीडीसीबाट भुक्तानी हुन बाँकी छ। भुक्तानी नपाएपछि सोमबार प्रमुख जिल्ला अधिकारीलाई ज्ञापनपत्र बुझाइएको दुग्ध उत्पादक सहकारी संघ रौतहटका अध्यक्ष कृष्णप्रसाद अधिकारीले बताएका छन्। किसानले उत्पादन गरेको दुध विभिन्न सहकारी संस्थामार्फत संकलन गरी हेटौंडा दुग्ध वितरण आयोजना र निजी दुग्ध व्यवसायीहरूलाई बिक्री वितरण गर्दै आइरहेकोमा विगत ६ महिनादेखिको दूधको भुक्तानी रोक्ने, सरकारले तोकेको भन्दा कम मूल्य तोक्ने, नियमित रूपमा दूध खरिद नगर्ने किसानको गुनासो छ। जिल्ला दुग्ध उत्पादक सहकारी संघले विभिन्न सरोकारवाला निकायसँग छलफल गरी केन्द्रीय दूध सहकारी संघ नेपालले दुग्ध उत्पादक किसानहरूले दूध बिक्री गरेवापत पाउनुपर्ने रकम भुक्तानी लगायतका विषयमा सरकारसँग गत मंसिर २६ गते सम्झौता गरेको थियो। रौतहट जिल्लामा मात्र दैनिक ३० हजार लिटर दूध उत्पादन हुने गरेको छ। दुग्ध उत्पादक सहकारी संघ रौतहटले सरकारको ध्यानाकर्षण गराउँदै सम्झौता कार्यान्वयन गर्न माग गरेको छ।"
बारामा गाडी मर्मत गर्ने ग्यारेजमा शंकास्पद वस्तु विष्फोट हुँदा पाँच घाइते,"सिमरा : बाराको निजगढस्थित गाडी मर्मत गर्ने (कारखाना) ग्यारेजमा सोमबार शंकास्पद वस्तु विष्फोट पाँच जना गम्भीर घाइते भएका छन्। निजगढ नगरपालिका७ स्थित रोहित वर्कशपमा विष्फोट हुँदा पाँच जना घाइते भएका हुन्। घाइतेमध्ये चार जनाको अवस्था गम्भीर रहेको छ। विष्फोटबाट उनीहरूको शरीरको भाग क्षतविक्षत अवस्थामा रहेको प्रत्यक्षदर्शीले बताएका छन्। घाइतेलाई निजगढस्थित सामुदायिक अस्पतालबाट थप उपचारका लागि वीरगन्ज लगिएको छ। गम्भीर घाइते हुनेमा निजगढ नगरपालिका७ का कारखाना सञ्चालक ४५ वर्षीय रेशम मगर, भारत घर भएका २० वर्षीय अरविन साह, ३५ वर्षीय राकेश जैसवाल, ठेगाना नखुलेका २० वर्षीय रितु रजत र निजगढ नगरपालिका५ का ४५ वर्षीय सूर्यबहादुर थापा रहेका छन्। घाइतेमध्ये थापाको अवस्था सामान्य छ। यता घाइते भएकामध्ये एक जनाको उपचारका क्रममा मृत्यु भएको भन्ने जानकारी आए पनि पुष्टि हुन बाँकी रहेको प्रहरीले जनाएको छ। जिल्ला प्रहरी कार्यालय प्रवक्ता दधिराम न्यौपानेले घाइतेमध्ये एक जनाको मृत्यु भएको जानकारी आए पनि पुष्टि हुन बाँकी रहेको बताए। विष्फोट भएको उक्त वस्तु के हो भन्ने खुल्न सकेको छैन। प्रहरी प्रवक्ता न्यौपानेले लेथमा फलाम काट्ने क्रममा विष्फोट भएको भन्ने प्रारम्भिक जानकारी आएको र घटनाबारे थप अनुसन्धान भइरहेको बताए। पहिला घाइतेलाई उद्धार गरी अस्पताल पठाएका छौं न्यौपानेले भने अहिले घटनास्थलमा खटिएका प्रहरीले विष्फोट भएको वस्तु के हो भन्ने अनुसन्धान गरिरहेको छ।"
लघुवित्त पीडित संसद भवन प्रवेश गरेको घटनामा छानबिन गर्न एसएसपी नेतृत्वमा समिति गठन,"काठमाडौं : निषेधित क्षेत्र तोडेर लघुवित्त पीडितहरू संसद भवन प्रवेश गरेको घटनामा अनुसन्धान गर्न प्रहरीले छानबिन समिति गठन गरेको छ । नेपाल प्रहरीका प्रवक्ता भिमप्रसाद ढकालका अनुसार काठमाडौं उपत्यका प्रहरी कार्यालयले एसएसपी दिनेशराज मैनालीको नेतृत्वमा तीन सदस्यीय छानबिन समिति गठन गरेको हो । समितिको सदस्यमा जिल्ला प्रहरी परिसर काठमाडौंका एसपी नवराज अधिकारी र काठमाडौं उपत्यका प्रहरी कार्यालयका डीएसपी छन् । प्रवक्ता ढकालले निषेधित क्षेत्रमा प्रदर्शन गर्न कसैलाई अनुमति नभएको बताउँदै घटनामा दोषी देखिएकाहरूमाथि कारवाही हुने बताए। उनले भने,' उच्च सुरक्षा क्षेत्रभित्र रहेको संसद भवनमा प्रदर्शनकारीले प्रवेश गर्नु दु:खद हो । केकसो भएको रहेछ छानबिन समितिले अनुसन्धान गर्छ । लापरवाही गर्नेमाथि कानुनी सजाय हुन्छ।' सोमबार दिउँसो नयाँ बानेश्वरस्थित संसद भवनमा बैठक सञ्चालन भइरहेका बेला लघुवित्त पीडितहरू भवन परिसरमा प्रवेश गरी नाराबाजी गरेका थिए । प्रदर्शनका क्रममा उनीहरूले सुतेर विरोध गरेका थिए। संसद भवनभित्रै प्रवेश गरेपछि प्रहरीले हस्तक्षेप गरेको थियो। सो क्रममा ४० जना बढि प्रदर्शनकारी पक्राउ परेका थिए। विभिन्न जिल्लाबाट पैदलै हिँडेर केहि दिनअघि काठमाडौं आएका उनीहरूले राजधानी केन्द्रित आन्दोलन जारी राखेका छन्।"
गुल्मीका चारवटा स्थानीय तहमा सार्वजनिक बिदा,"गुल्मी : मगर दिवसका अवसरमा गुल्मीका चार वटा स्थानीय तहले सार्वजनिक बिदा दिएका छन्। जिल्लाको गुल्मीदरबार, सत्यवती, चन्द्रकोट र कालीगण्डकी गाउँपालिकाले छुट्टाछुट्टै सूचना जारी गरेर फागुन १५ गते सार्वजनिक बिदा दिएका हुन्। आइतबार गुल्मीदरबार गाउँपालिकाले एक सूचना जारी गर्दै ४२ औं राष्ट्रिय मगर एकता दिवसका अवसरमा फागुन १५ गते कार्यालय तथा मातहतका सम्पूर्ण वडा कार्यालय, स्वास्थ्य चौकी, विद्यालय तथा सार्वजनिक संघ संस्थाहरूमा सार्वजनिक बिदा दिइएको गाउँपालिकाले जनाएको छ। त्यस्तै अन्य तीन स्थानीय तहले पनि सूचना जारी गरेर राष्ट्रिय मगर एकता दिवसका अवसरमा सार्वजनिक बिदा घोषणा गरेका छन्। जिल्लाका १२ स्थानीय तहमध्ये सार्वजनिक बिदा दिएका पालिकामा मगर समुदायको बाहुल्यता रहेको पाइन्छ। नेपाल मगर संघ गुल्मीले मगर समुदायद्वारा परम्परा झल्किने कार्यक्रम गरी राष्ट्रिय मगर एकता दिवस मनाउँदै आएको छ।"
१४ किलो सुन प्रकरण : पूर्वउपराष्ट्रपति पुनका सल्लाहकार गुरुङ पक्राउ,काठमाडौं : त्रिभुवन अन्तराष्ट्रिय विमानस्थलबाट १४ किलो सुन प्रकरणमा पूर्वउपराष्ट्रपति नन्दबहादुर पुनका सल्लाहकार जीवनकुमार गुरुङ पक्राउ परेका छन्। सुन तस्करीमा संलग्न रहेको अभियोगमा सोमबार बिहान सामाखुसीबाट गुरुङलाई पक्राउ गरिएको केन्द्रीय अनुसन्धान ब्यूरो (सीआईबी) प्रवक्ता होविन्द्र बोगटीले जानकारी दिए। उनका अनुसार सीआईबीको टोलीले गुरुङलाई पक्राउ गरेको हो। दुबईबाट १४ किलो सुन लिएर आएका गोरखाका चन्द्र घलेलाई पक्राउ गरेपछि तस्करीबारे अनुसन्धान हुनुका साथै मुद्दा चलिरहेको छ। जिल्ला अदालत काठमाडौंले सुन तस्करी प्रकरणमा पक्राउ परेका आठजनालाई पुर्पक्षका लागि थुनामा पठाउने आदेश दिइसकेको छ। अनुसन्धानका क्रममा दुबईबाट सुन तस्करी गरेर ल्याएको घटनाको छानबिन र अनुसन्धान क्रममा गुरुङ योजनाकार रहेको पाइएको थियो। पर्वत जिल्ला घर भएका गुरुङविरुद्ध भन्सार कार्यालयले थप अनुसन्धान गर्न काठमाडौं जिल्ला अदालतबाट प्रक्राउ पुर्जीसमेत जारी गरेको छ। गुरुङलाई पक्राउ पुर्जी जारी भएपछि फरार थिए। गुरुङलाई भन्सार कार्यालय बुझाइसकिएको सीआईबीका प्रवक्ता बोगटीले बताए। उनी डिल्लीबजार कालिकास्थानस्थित प्लाटिनम कलेजका कार्यकारी अध्यक्षसमेत हुन्।
उत्तरी गोरखाको नाम्रुङमा मिलारेप्पा पार्क,"गोरखा : उत्तरी गोरखाको नाम्रुङमा मिलारेप्पा पार्क उद्घाटन गरिएको छ । चुमनुब्री गाउँपालिका ४ नाम्रुङका स्थानीय समाजसेवी सोनाम ग्याल्जेन लामाको समन्वयमा ७० लाख रुपैयाँ लागतमा निर्माण गरिएको मिलारेप्पा पार्क तीनदिने कार्यक्रम आयोजना गरी उद्घाटन गरिएको वडाअध्यक्ष पेमा ग्याल्बो लामाले जानकारी दिए । वडाअध्यक्ष लामा,भेञ्चेन फुञ्चोक डाकेलिङ गुम्बाका १८ जना लामाहरूले संयुक्त रुपमा उद्घाटन गरेका थिए । सात रोपनी क्षेत्रफलमा फैलिएको मिलारेप्पा पार्कमा ८७ फिट अग्लो मिलारेप्पाको मूर्ति निर्माण गरिएको छ । साथै १६ इन्च अग्लो मार्पा (मिलारेप्पाका गुरु)को मूर्ति, १६ इञ्च अग्लो घ्याम्पोपाको मूर्ति,१० इञ्च अग्लो शाक्यमुनि वुद्धको मूर्ति र २४ वटा थाङ्का निर्माण गरिएको छ । सो ठाउँलाई स्थानीय भाषामा नाल्जोर मिलाई थुक्जेलिङ नामाकरण गरिएको छ । मिलारेप्पा पार्कमा विशेषगरी ज्येष्ठ नागरिकहरूलाई माने घुम्ने,प्रार्थना गर्न व्यवस्था मिलाइएको वडाअध्यक्ष लामाले बताए । साथै मनास्लु आरोहण तथा लार्केपासका लागि जाने पर्यटकहरूले पनि अवलोकन गर्न सक्ने उनले बताए । उद्घाटन समारोहमा चुमनुब्री गाउँपालिका,सातवटै वडा कार्यालय वडा सदस्य फुर्बा ठिलेलाई मायाको चिनो प्रदान गरिएको थियो । उद्घाटन कार्यक्रममा बोल्दै वडाअध्यक्ष लामाले गाउँपालिका, वडा कार्यालयले पनि गर्न नसकेको काम गरेकामा समन्वयकर्ता लामा तथा भिनचिन गुम्बाका प्रमुख लामा साङ्गे ङिङ्पा रिम्पोछे,स्वयंसेवकलगायतलाई धन्यवाद दिएका थिए ।"
न्यायपरिषद्ले दुई न्यायाधीश किन गर्यो पदमुक्त ?,"काठमाडौं : न्यायपरिषद्ले दुई न्यायाधीशलाई बदनियतपूर्वक कार्यसम्पादन गरेको निष्कर्ष निकाल्दै पदमुक्त गर्न प्रधानन्यायाधीश विश्वम्भरप्रसाद श्रेष्ठ समक्ष सिफारिस गरेको छ। परिषद्को आइतबार बसेको बैठकले उच्च अदालतका न्यायाधीश डा नवराज थपलिया र जिल्ला अदालतका न्यायाधीश अम्बिकाप्रसाद निरौलालाई पदमुक्त गर्ने निर्णय गरेको हो। परिषद् स्रोतले भन्यो, दुई जना न्यायाधीशलाई पदमुक्त गर्नका लागि सिफारिस गरिएको छ। न्यायाधीशद्वय थपलिया र निरौलाको आचरण र कार्यसम्पादनलाई पदमुक्तका लागि सिफारिस गरिएको हो। दुवै न्यायाधीशका बारेमा परिषद्मा उजुरी परेका थिए। छानबिन गर्न आवश्यक देखेपछि परिषद् सदस्य र सर्वोच्चका न्यायाधीशको संयोजकत्वमा गठित समितिले प्रारम्भिक छानबिनसमेत गरेका थिए। छानबिन समितिले आरोपित न्यायाधीश र सम्बद्ध पक्षसँग सोधपुछ गरी रायसहितको प्रतिवेदन बुझाएको थियो। आरोपित न्यायाधीशलाई सफाइ पेस गर्ने मौकासमेत दिएको थियो। सामाजिक सम्बन्धको कारणले न्याय सम्पादनमा समेत प्रभाव परेको पाइयो, परिषद् स्रोतले भन्यो, न्यायिक काम कर्तव्य र आचरणको पालनमा चुकेको देखियो। न्यायाधीशको आचार संहिता पालनामा दुवै न्यायाधीश चुकेको परिषद् स्रोतले जानकारी दियो। गत पुस १२ गते सर्वोच्च अदालतका न्यायाधीश डा आनन्दमोहन भट्टराईको नेतृत्वमा समिति गठन गरेको थियो। छानबिनकै क्रममा रहेका अर्का जिल्ला न्यायाधीश परशुराम भट्टराईले राजीनामा दिएका थिए। न्यायाधीशमा खराब आचरण, इमानदारीपूर्वक आफ्नो कर्तव्य पालना नगरेको, बदनियतपूर्वक कामकारबाही गरेको वा पालन गर्नुपर्ने आचार संहिताको गम्भीर उल्लंघन गरेको आधारमा परिषद्को सिफारिसमा प्रधानन्यायाधीशले पदमुक्त गर्ने संवैधानिक व्यवस्था रहेको छ। परिषद्ले उच्च अदालत सुर्खेतको जुम्ला इजलासमा रहेका बेला न्यायाधीश थपलियालाई जिम्मेवारीबाट हटाएको थियो। परिषद्ले गत पुसदेखि थपलियामाथिको अनुसन्धान सुरु गरेको थियो। सर्वोच्च अदालतका न्यायाधीश तिलप्रसाद श्रेष्ठको नेतृत्वमा जाँचबुझ समिति गठन गरिएको थियो। समितिले बुझाएको प्रतिवेदन अध्ययनपछि न्यायाधीश थपलियासँग स्पष्टीकरण सोधिएको थियो। स्पष्टीकरण चित्तबुझ्दो पाइएन। बर्खास्तै गर्नुपर्ने निष्कर्ष निकाल्दै पदमुक्तको सिफारिस गरिएको हो, स्रोतले भन्यो, मुद्दा मामिलामा रकम लिने र मुद्दा मिलाइदिने गरेको भन्ने उजुरीहरू परेका थिए। कानुन व्यवसायीको पृष्ठभूमि भएका थपलिया २०७५ चैत १९ गते उच्च अदालतमा न्यायाधीश सिफारिस भएका थिए। नुवाकोटका थपलिया नेपाल ल क्याम्पसका पूर्वसभापतिसमेत हुन्। त्यस्तै पदमुक्तको सिफारिस भएका अर्का न्यायाधीश निरौला पनि कार्यसम्पादन र आचरणकै कारण पदमुक्तको सिफारिस गरिएको स्रोतले जानकारी दियो। कार्य सम्पादन एवं आचरणमा खोट देखियो, स्रोतले भन्यो। जिल्ला अदालत काठमाडौंमा रहेका न्यायाधीश निरौलालाई जिम्मेवारीबाट तानेर अनुसन्धान गरिएको हो। न्यायाधीश कोइरालालाई सचेत घुस प्रकरणमा अडियो सार्वजनिक भएपछि विवादमा परेका न्यायाधीश राजकुमार कोइरालाको हकमा सचेत गराउने निर्णय भएको छ। जिल्ला अदालत काठमाडौंमा रहँदा न्यायाधीश कोइराला र अधिवक्ता रुद्रप्रसाद पोखरेलबीचको अडियो सार्वजनिक भएको थियो। न्यायाधीश कोइराला र अधिवक्ता पोखरेलबीच एक व्यवसायीलाई धरौटीमा छुटाउने विषयमा घुस लेनदेनसम्बन्धी कुराकानी भएको थियो। उक्त अडियो सार्वजनिक भए लगत्तै न्यायपरिषद्ले छानबिन समिति गठन गरेको थियो। टेलिफोन गरेका अधिवक्ता पोखरेलसँगको कुराकानी भएअनुसार न्यायाधीश कोइरालाले आदेश गरेको नदेखिएकाले सचेत गराउने निर्णय गरेको परिषद् स्रोतले जानकारी दियो। परिषद् सदस्य रामप्रसाद श्रेष्ठको नेतृत्वमा छानबिन समिति गठन भएको थियो। न्यायाधीश कोइरालालाई टेलिफोन गरेका कानुन व्यवसायी पोखरेललाई नेपाल कानुन व्यवसायी परिषद्ले स्पष्टीकरण सोधेको थियो। पोखरेल नेपाल बार एसोसिएसनका पूर्वकोषाध्यक्ष हुन्। यो पनि पढ्नुहोस न्यायाधीश नवराज थपलिया र अम्बिकाप्रसाद निरौलालाई पदमुक्त गर्न सिफारिस"
विराटनगरबाट ब्राउन सुगरसहित तीनजना पक्राउ,"विराटनगर : विराटनगरबाट लागुऔषध ब्राउन सुगर (खैरो हेरोइन)जस्तो देखिने वस्तुसहित तीनजनालाई प्रहरीले पक्राउ गरेको छ । पक्राउ पर्नेमा विराटनगर महानगरपालिका१४ का २१ वर्षीय दिपेशसिंह ठकुरी, विराटनगर१५ का २० वर्षीय सेजन राई र विराटनगर१७ का १९ वर्षीय शिवम थापामगर रहेका छन् । लागुऔषध नियन्त्रण ब्युरो विराटनगरबाट खटिएको टोलीले उनीहरूलाई विराटनगर१३ बाट सोमबार बिहान ७ बजेतिर पक्राउ गरेको हो । मोरङ प्रहरीका प्रवक्ता डीएसपी रन्जनकुमार दाहालका अनुसार पक्राउ परेकाहरूलाई इलाका प्रहरी कार्यालय रानीको हिरासतमा राखेर अनुसन्धान सुरू गरिएको छ । प्रदेश १००१ ह १७८३ नम्बरको सीटी सफारीमा सवार रहेका बेला तीनैजनालाई पक्राउ गरिएको उनले बताए । पक्राउ परेकाको साथबाट १४४० ग्राम ब्राउन सुगरजस्तो देखिने वस्तु बरामद भएको जानकारी दाहालले दिए । उनीहरुविरुद्ध लागुऔषध ऐनअन्तर्गतको मुद्दा चलाउने प्रहरीको तयारी छ । प्रहरीका अनुसार तीनैजना ब्राउन सुगरको कारोबारमा संलग्न रहेको प्रारम्भिक अनुसन्धानबाट खुलेको छ । भारतको जोगवनीबाट ब्राउन सुगर भित्राएर नेपालका विभिन्न स्थानमा पुर्याउँदै बिक्री गर्ने गरेको प्रहरीको भनाइ छ । ठकुरी, राई र थापामगरले ब्राउन सुगरको धन्दा चलाइरहेको जानकारी केही दिनअघि प्राप्त भएपछि प्रहरीले उनीहरूको पिछा गर्न थालेको थियो । ब्राउन सुगरजस्तो देखिने वस्तु ठकुरीको साथबाट बरामद भएको हो । बरामद भएको उक्त वस्तु ७० हजार रूपैयाँमा जोगवनीबाट खरिद गरेर ल्याएको प्रारम्भिक अनुसन्धानबाट खुलेको छ । नेपाल ल्याएर विभिन्न स्थान पुर्याउँदै बिक्री गर्दा दोब्बर बढी मूल्य पर्ने प्रहरी अधिकारीहरु बताउँछन् । प्रहरीले गरेको प्रारम्भिक सोधपुछका क्रममा पक्राउ परेकाहरुले सामूहिक रूपमा ब्राउन सुगर नेपाल ल्याएर बिक्री गर्ने गरेको बताएका छन् ।"
सरकारलाई सांसदको प्रश्न : स्मार्ट लाइसेन्सको नाममा जनताले कहिलेसम्म दु:ख पाइरहने ?,"काठमाडौं : रास्वपा सांसद असिम शाहले यातायात व्यवस्था विभागले जारी गरेको स्मार्ट लाइसेन्स स्मार्टहुन नसकेको टिप्पणी गरेका छन्। सोमबार प्रतिनिधि सभाको बैठकमा स्मार्ट लाइसेन्स देखाउँदै उनले यो स्मार्ट लाइसेन्स कसरी भयो भन्दै प्रश्न उठाएका हुन्। मेरो हातमा यो ड्राइभिङ लाइसेन्स छ। यो ड्राइभिङ लाइसेन्सलाई स्मार्ट लाइसेन्स भनिन्छ। तर यो स्मार्ट लाइसेन्स कसरी हुन्छ मैले बुझ्न सकेको छैन। यो लाइसेन्स १ लाखप्रति जारी गरिएको छ नक्कली। जसको अहिले अख्तियार र सीआइबीले अनुसन्धान गरिरहेको छ। नेपाल यातायात व्यवस्था विभागले १२ लाख कार्ड जर्मनीसँग खरिद गरेको छ जसको छपाई मदरासमा प्रिन्टिङ सेक्युरिटी प्रेसलाई दिइएको छ, २० करोड खर्च गरेर। तर उक्त कार्ड ६ लाखप्रति भेरिफिकेसन नमिलेर फिर्ता आएको छ।उनले प्रश्न गरे,स्मार्ट लाइसेन्सको नाममा कार्ड एउटा देशबाट ल्याउने, छाप्न अर्को देशमा पठाउने यो कस्तो खेल हुँदैछ ? छाप्न पनि नमिल्ने चिप हालेर कार्ड ल्याउने यो कस्तो स्मार्ट चलखेल हो ? जनताले कहिलेसम्म स्मार्ट लाइसेन्सको नाममा दुख पाइरहने भन्दै प्रश्न गरे। उनले भने,सरकार, जनता आफैं स्मार्ट भइसकेका छन्। तत्काल स्मार्ट लाइसेन्स प्रिन्ट गर्न बन्द गर्नुस्। महाजात्राको अन्त्य गरौं। सरकारले २०७२ सालमा मन्त्रिपरिषद् बैठकबाट निर्णय गरेर भारतको मद्रास सेक्युरिटी प्रिन्टर्स (एमएसपी)लाई स्मार्ट ड्राइभिङ लाइसेन्स छाप्न दिने निर्णय गरेको थियो । एसियाली विकास बैंकको सहयोगमा सरकारले पहिलो पटक २०७२ मंसिर १३ गते स्मार्ट लाइसेन्सको छपाइ र वितरण सुरु गरेको हो।"
वीरगन्जमा ७० लाखको कपडासहितको ट्रक सशस्त्र प्रहरीको नियन्त्रणमा,वीरगन्ज : वीरगन्जमा सशस्त्र प्रहरीले राजश्व छलेर भित्र्याइएको आशंकामा ७० लाख रुपैयाँ मूल्यको कपडासहितको एउटा ट्रक नियन्त्रणमा लिएको छ। वीरगन्जस्थित एकीकृत भन्सार जाँच चौकी(आइसिपी)बाट भन्सार जाँचपास भई काठमाडौं तर्फ जाँदै गरेको कपडा लोड रहेको ना ८ ख ३९७८ नम्बरको ट्रक सशस्त्र प्रहरीले नियन्त्रणमा लिएको हो। वीरगन्ज २५ बहुअरीस्थित सडकमा उक्त ट्रक सशस्त्र प्रहरीले रोकेर चेकजाँच गरेको थियो त्यसक्रममा उक्त ट्रकमा रहेको ७० लाख रुपैयाँ मूल्यको कपडाको बिलबिजक शंकास्पद देखिएकाले कपडासहितको ट्रक नियन्त्रणमा लिइएको सशस्त्र प्रहरी उपरीक्षक किशन कर्मचार्यले जानकारी दिए। बरामद कपडाको ७० लाख र ट्रकको ४० लाख रुपैयाँ मुल्यांकन गरेर आवश्यक अनुसन्धान र कारबाहीका लागि आइतबार राजश्व अनुसन्धान कार्यालय पथलैया बारामा बुझाइएको कर्मचार्यले जानकारी दिए।
अर्बौं मूल्यको जग्गा हिनामिनामा माओवादी नेता,"अख्तियार दुरुपयोग अनुसन्धान आयोगले दमक बालुवाटारको ५८ बिघा १५ कठ्ठा (७८२ रोेपनी २ पैसा) जग्गा व्यक्तिका नाममा दर्ता गरेको भन्दै नेकपा माओवादी केन्द्रका नेता पुरीसहितलाई विशेष अदालतमा मुद्दा दायर गरेको छ। उनीलाई अख्तियारले दुइटा मुद्दा लगाएको छ। एउटा मुद्दामा ६ करोड २ लाख ७० हजार ४ सय ९९ र अर्को मुद्दामा ३ करोड ३५ लाख ७३ हजार ८८० सहित ९ करोड ३८ लाख ४४ हजार ३ सय ७९ बिगो माग गरिएको छ। काठमाडौं : झापाको दमकस्थित बालुवाटारको अर्बौं मूल्य बराबरको करिब ६० बिघा (७८२ रोेपनी) जग्गा व्यक्तिका नाम दर्ता गरिएको खुलासा भएको छ। नेकपा माओवादी केन्द्रका नेता गगन भन्ने रेवतराज पुरीको मिलोमतोमा त्यो जग्गा व्यक्तिका नाममा दर्ता गरिएको हो। रतुवा र दिपिनी खोलाको दोभानबाट उत्तरतर्फको यो जग्गा माओवादी नेता र मालपोत तथा नापी कार्यालयका कर्मचारीहरूको मिलोमतोमा व्यक्तिका नाममा दर्ता भएको देखिएको छ। अख्तियार दुरुपयोग अनुसन्धान आयोगले दमक बालुवाटारको ५८ बिघा १५ कठ्ठा (७८२ रोेपनी २ पैसा) जग्गा व्यक्तिका नाममा दर्ता गरेको भन्दै नेकपा माओवादी केन्द्रका नेता पुरीसहितलाई विशेष अदालतमा मुद्दा दायर गरेको छ। उनीलाई अख्तियारले दुइटा मुद्दा लगाएको छ। एउटा मुद्दामा ६ करोड २ लाख ७० हजार ४ सय ९९ र अर्को मुद्दामा ३ करोड ३५ लाख ७३ हजार ८८० सहित ९ करोड ३८ लाख ४४ हजार ३ सय ७९ बिगो माग गरिएको छ। उनी श्रीमती केशावती पुरीसहित परिवारका सदस्यलाई पनि प्रतिवादी बनाइएको छ। राजनीतिक संरक्षणमा मालपोत, नापीका कर्मचारीसँगै बिचौलियाको मिलोमतोमा व्यक्तिका नाममा दर्ता गरिएको पाइएको छ। यसैगरी गत माघ २८ गते विशेष अदालतले पुरीलाई सम्पत्ति शुद्धीकरण मुद्दामा दोषी ठहर गरिसकेको छ। विशेष अदालतका अध्यक्ष टेकनारायण कुँवर, तेजनारायणसिंह राई र मुरारीबाबु श्रेष्ठको इजलासले झापाका नेता पुरी र उनकी पत्नी केशावतीलाई दोषी ठहर गरेको हो। २९ बिघा १७ कठ्ठा ४ धुर हिनामिना : १७२ प्रतिवादी अख्तियारले नापी कार्यालय चन्द्रगढी झापाका तत्कालीन प्रमुख नापी अधिकृत विष्णुकुमार न्यौपानेसहित १७२ जनाविरुद्ध मुद्दा दायर गरेको छ। हाल साविक जग्गा दर्ता प्रक्रियाबाट बालुवाटारको २९ बिघा १७ कठ्ठा ४ धुर (३९७ रोपनी ८ आना १ पैसा ३ दाम) जग्गा गैरकानुनी रूपमा सार्वजनिक जग्गा व्यक्ति विशेषका नाममा दर्ता गरी भ्रष्टाचार गरेको भन्दै उनीहरूविरुद्ध मुद्दा दायर गरेको हो। सो जग्गाको न्यूनतम मूल्यांकन ३४ करोड ६६ लाख ५४ हजार ८ सय गरिएको छ। चलनचल्तीको मूल्यअनुसार सो जग्गाको अर्बौं रुपैयाँ पर्छ। माओवादी नेता पुरीको नेतृत्वमा यो जग्गा हिनामिना भएको हो। पुरीसहित नापी कार्यालय चन्द्रगढीका कर्मचारी १० जना, मालपोत कार्यालय दमकका कर्मचारी ११ जना, नापी कार्यालय, दमकका कर्मचारी ७ जनालाई प्रतिवादी बनाइएको छ। सार्वजनिक जग्गा गैरकानुनी रूपमा हाल साविक गर्दा व्यक्तिका नाममा दर्ता कायम गरेका ३६ जना जग्गा धनीलाई बिगो असुल तथा जग्गा जफतका लागि १ सय ८ जना प्रतिवादी बनाइएको छ। साविक दमक ६ ग को सर्पट नापीको समयमा दमक नगरपालिका१३ र १४ अन्तर्गत कित्ता नम्बर ७६०१, ७६१, ७६२, ७७३, ७८३, ७८४, ७८६, ७८७, ७८८ र साविक दमक (६ ग) र दमक (५ ख) बीचको मार्जिनका जग्गाहरू हिनामिना भएको अख्तियारको अनुसन्धानमा देखिएको छ। २०२१ सालको सुरु नापीमा सरकारी सार्वजनिक भएको फिल्डबुक र जग्गाधनी दर्ता श्रेस्ताबाट देखिएकोमा यी कित्ताहरू नापी कार्यालय, चन्द्रगढी, झापा, मालपोत कार्यालय, दमक, झापा र नापी कार्यालय, दमक, झापाबाट पुनः नापीका बखत विभिन्न व्यक्तिहरूको जग्गामा घुसाई हालसाविक प्रक्रियाबाट जग्गादर्ता भएको पाइएको छ। अख्तियारको अनुसन्धानमा यो जग्गा (नाप जाँच) ऐन, २०१९ दफा ६ को उपदफा (६ग) र जग्गा (नाप जाँच) नियमावली, २०५८ को नियम १५ उपनियम (५) बाट समेत साविकमा सरकारी वा सार्वजनिक जग्गा जनिई नापजाँच भएको देखिन्छ। कुनै जग्गा कसैले आवाद, कमोद वा घरबास गरी भोग गरेको भए पनि नाप जाँच गर्दा त्यस्तो जग्गा साविकबमोजिम नै सरकारी वा सार्वजनिक जग्गाको रूपमा दर्ता गर्नुपर्ने देखिएको छ। यो ऐन र नियमावलीविपरीत सरकारी सार्वजनिक जग्गा हालसाविक जग्गा र दर्ता प्रक्रियाबाट व्यक्ति विशेषको जग्गामा घुसाई दर्ता गरेको अख्तियारले जनाएको छ। मालपोत र नापीका कर्मचारीहरूले आफ्नो पदको दुरुपयोग गरी आफू तथा सुरु जग्गा दर्तावालाहरूलाई लाभ र सरकारीसार्वजनिक संस्थालाई हानी पुर्याउने बदनियतले हालसाविक जग्गादर्ता प्रक्रियाबाट सरकारी, सार्वजनिक जग्गा घुसाई व्यक्ति विशेषको नाममा कायम गरी गराई भ्रष्टाचारजन्य कसुर गरेको पुष्टि अख्तियारका प्रवक्ता एवं सहसचिव नरहरी घिमिरेले जानकारी दिए। उनीहरूविरुद्ध भ्रष्टाचार निवारण ऐन, २०५९ को दफा ८ को उपदफा (१) बमोजिम कैद र बिगोबमोजिमको जरिवानाको सजाय गरी बिगो असुलउपर हुन मागदावी गरिएको छ। २८ बिघा १७ कठ्ठा १३ धुर हिनामिना : १८७ प्रतिवादी माओवादी केन्द्रका नेता पुरीको नेतृत्वमा दमकको बालुवाटारकै २८ बिघा १७ कठ्ठा १३ धुर (३८४ रोपनी ८ आना १ दाम) जग्गा पनि व्यक्तिका नाममा दर्ता गराइएको छ। यो जग्गाको न्यूनतम मूल्यांकन ४१ करोड ६२ लाख १९ हजार ८ सय १ हुने देखिएको छ। यो प्रकरणमा अख्तियारले नापी कार्यालय, चन्द्रगढी, झापाका तत्कालीन नापी अधिकृत रामदेव मण्डल धानुकसमेत १८७ जनालाई प्रतिवादी बनाएको छ। यो स्वबासी जग्गादर्ता प्रक्रियाबाट सरकारी सार्वजनिक जग्गा व्यक्ति विशेषको नाममा दर्ता गरी गैरकानुनी लाभ तथा हानी पुर्याई भ्रष्टाचार गरेकोले बिशेष अदालतमा आरोपपत्र दायर गरिएको अख्तियारका सहसचिव एवं प्रवक्ता नरहरि घिमिरेले जानकारी दिए। नापी कार्यालय चन्द्रगढीले पुनः नापीका बखत विभिन्न व्यक्तिका नाममा स्वबासी प्रक्रियाबाट जग्गादर्ता गरेको थियो। जग्गा (नाप जाँच) ऐन र नियमावलीविपरीत सरकारी सार्वजनिक जग्गा स्वबासी जग्गा दर्ता प्रक्रियावाट व्यक्ति विशेषको नाममा दर्ता गरेको अख्तियारको अनुसन्धानमा देखिएको छ। सुरु नापीको सरकारी सार्वजनिक जग्गा स्वबासी जग्गादर्ताबाट जम्मा क्षेत्रफल १,९५,६१२१४ वमी (२८ विगाहा १७ कठ्ठा १३ धुर) (३८४ रोपनी ८ आना १ दाम) व्यक्ति विशेषको नाममा दर्ता कायम गरेको देखिएको प्रवक्ता घिमिरेले जानकारी दिए। यो मुद्दामा सरकारी सार्वजनिक पदधारण गरेको नापी कार्यालय चन्द्रगढीका ९ जना कर्मचारीलाई प्रतिवादी बनाइएको छ। यस्तै सरकारी सार्वजनिक जग्गा गैरकानुनी तरिकाले स्वबासी जग्गादर्ता प्रक्रियाबाट आफ्नो नाममा दर्ता कायम गरेका सुरु जग्गा दर्तावाला जना र बिगो असुलउपर तथा जग्गा जफत प्रयोजनका लागि मात्र ११३ जना गरी जम्मा १८७ प्रतिवादी बनाइएको छ। उनीहरूविरुद्ध भ्रष्टाचार निवारण ऐन बमोजिम कैद र बिगोबमोजिमको जरिवानाको सजाय गरी बिगो असुलउपर हुन मागदाबी गरिएको छ।"

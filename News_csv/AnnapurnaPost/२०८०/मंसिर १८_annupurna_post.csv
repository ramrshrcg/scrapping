शीर्षक,विवरण
"पैसाले पैसा तान्छ, तर विदेशतिर","भव्य तालले चलिरहेको कुनै पनि कम्पनी कतिसम्म घाटामा हुन सक्छ ? थोरबहुत हुन पनि सक्छ। तर, एनसेलजस्तो हेर्दा नाफैनाफामा रहेको कम्पनीको ५ वर्षअघि १ खर्ब ४३ अर्बमा किनिएको सेयर ६ अर्ब ६५ करोडमा किनबेच हुनु पत्यारिलो मान्न सकिएला ? यसको सेयर मूल्य यति धेरै कसरी घट्छ ? असम्भव। तर, भयो त्यस्तै। त्यो पनि बेलायतमै बिनबेच गरियो। यसको मुख्य कारण हो पुँजीगत लाभकर राज्यलाई तिर्नबाट पन्छिने खेल। सन् २०१६ मा ८० प्रतिशत सेयर किनेर एनसेलमा छिरेको मलेसियन कम्पनी आजियाटा प्रचुर घाटा देखाउँदै यसबाट बाहिरिन चाहेपछि यसले धेरै कानुनी प्रश्न उब्जाएको छ। राज्यका नीतिनियमका कार्यान्वयन कमजोर हुँदा उल्लंघन बढ्छन्। पुँजीगत लाभकर छली गरेर, विदेशबाट आउने कलको फर्जी विवरण बुझाएर आजियाटा मात्र होइन, त्यसअघि स्वामित्व रहेको टेलियासोनेराले पनि नेपाल सरकारलाई ठगेका थिए। टेलियासोनेराले आजियाटालाई एनसेल बिक्री गर्दा पुँजीगत लाभकर नेपालमा तिर्नबाट छल्न विदेशमै सल्टाइएको थियो। त्यसविरुद्ध परेको मुद्दामा सर्वोच्च अदालतले तिर्न आदेश गर्यो। त्यसविरुद्ध अन्तर्राष्ट्रिय मध्यस्थकर्ता गुहारे पनि फैसला एनसेलको पक्षमा आउन सकेन। यसपालि तुलनात्मक फरक चतुर्याइँ प्रयोग गरिएको छ कम्पनी अति ठूलो मात्रामा घाटामा गएको देखाएर। लाइसेन्सको २५ वर्ष पुग्ने क्रमसँगै तिर्नुपर्ने ठूलो मात्राको दस्तुरबाट जोगाउन एनसेलले अनेक चालबाजी अपनाउँदै आएको थियो। यसै क्रममा यो प्रकरण सतहमा आएको हो। यसपालि आजियाटाले बेलायती कम्पनी स्पेक्ट्रलाइट यूकेलाई स्वामित्व बेचेको हो। स्पेक्ट्रलाइटमा एनसेलका नेपाली साझेदार सुनिभेरा क्यापिटलका सञ्चालक सतिशलाल आचार्य र डेन्टन्स सेक्रेटरिजको संयुक्त स्वामित्व छ। अर्थात्, ठूलो साझेदारले सानो साझेदारलाई भाँती पुर्याएर स्वामित्व सुम्पिएको देखाइएको छ। जस क्रममा ठूलो घाटाको नाटक मात्र रचिएको छैन, नेपाली नियामक निकाय दूरसञ्चार प्राधिकरण वा सञ्चार मन्त्रालय कसैलाई यसबारे जानकारी दिइएको छैन। जब कि कानुनले जानकारी दिनु अनिवार्य गरेको छ। अतः विदेशी लगानी ल्याउने नाममा अनेक उपायद्वारा स्वदेशी पुँजी बाहिर पठाउने, राज्यलाई करसम्म तिर्न नचाहने यस किसिमको परिपाटीको राज्यले गम्भीर छानबिन गर्नुपर्छ। पुँजीगत लाभरकर पाउनबाट राज्य बञ्चित हुनु हुँदैन। देश कानुनबाट शासित छ भन्ने अनुभूत सबैलाई गराउनुपर्छ।"
"पालभित्रै भूकम्पपीडित, पुनर्निर्माणमा अझै ढिलाइ","कात्तिक १७ गते मध्यरात जाजरकोटको रामीडाँडालाई केन्द्रबिन्दु बनाएर गएको भूकम्पमा परी १ सय ५४ ले ज्यान गुमाए। सैयौं परिवार विस्थापित भएर पालमुनि छन्। चिसोले समेत ज्यान लिन थालेको छ। तर, एक महिना बितिसक्दा पनि पुनर्निर्माणको योजनाले गति लिएको छैन। कारण सरकारी ढिलासुस्ती र समन्वयको अभाव। विज्ञ भन्छन्, अझै यस्तै अवस्था रहे चिसोले ज्यान गुमाउनेको संख्या बढ्ने छ। जाजरकोट : आठबिसकोट नगरपालिका१४ रुकुमपश्चिम छेपारेका वीपेन्द्र जैसीलाई कात्तिक १७ गते मध्यरातमा भएको घटनाले अझै झस्काइरहन्छ। त्यस दिन भूकम्पमा परिवारका सबै सदस्य गुमाउनु पर्दाको पीडा उनका लागि निकै पीडादायी बन्यो। यो पीडाबाट आफूलाई समाल्न उनी अझै सक्दैनन्। परिवार सम्झन्छन्, बारम्बार भकानिन्छन्। जाजरकोटको रामीडाँडा केन्द्रबिन्दु भएर गएको भूकम्पमा परी श्रीमती, एक छोरा र दुई छोरी गरी चार जना परिवार जैसीले गुमाए। उनी त्यतिबेला मजदुरीका लागि भारत गएकाले मात्रै बाँचे। घटना सुनेपछि भावविह्ल हुँदै घर फर्केका उनका आँखा अझै ओभाएका छैनन्। तीन दिनपछि घर आइपुग्दा लालाबाला र श्रीमतीको दाहसंस्कार भइसकेको थियो। श्रदाञ्जलिसमेत दिन पाएनन्। उनका आँखाले अहिले पनि परिवार खोजिरहन्छ। भत्किएको घर हेरेर टोलाइरहन्छन्। यहीँ पीडामा घरको भग्नावशेषसमेत निकाल्न सकेका छैनन्। राहत स्वरूप पाएको टेन्टमा बसिरहेका छन्। परिवारका सबै सदस्यलाई निष्ठुरी दैवले लियो। ओत लाग्ने घर भत्कियो। सबै उजाडियो, बाँकी केही रहेन। अब जिन्दगीको नयाँ सुरुवात कसरी गर्ने, केही सोच्न सकेको छैन। हातमा पैसा छैन। रोजगारी छैन। अब कसरी घर बनाउँ ?, उनले दुखेसो पोखे। भेरी नगरपालिका३ जाजरकोटकी गीता शाहका आँसु अहिले पनि थामिएका छैनन्। उनको घर भत्किँदा भाइको ज्यान गयो। उनी आफंै पनि घाइते छिन्। घर खण्डहरमा परिणत भएको छ। भाइ गुमाएको पीडा त छँदै छ ओत लाग्ने घर भत्किएपछि मन पनि विरक्तिएको छ। उनले भनिन्, दुःख जिलो गरेर छोराछोरी पढाएका थियौं। अब छोराछोरी पढाउँ कि, घर बनाउँ। भत्किएको घर अझै पन्छाउन सकेको छैन। दिन प्रतिदिन चिसो बढिरहेको छ। त्रिपालको चिसोमा कहिलेसम्म बस्नुपर्ने हो, टुंगो छैन। जाजरकोटको भूकम्पमा पनि उनीहरू जस्तै धेरै परिवारको घरवार उजाडिएको छ। आफन्त गुमे, बस्ने घर भत्कियो। चिसोले सताइरहेको छ। ओत लाग्ने अस्थायी र पक्की घर कसरी बनाउने भन्ने अहिलेसम्म केही टुंगो छैन। पीडित अन्यौलमा छन्। तर, सरकारी सहयोग र पुनर्निर्माणको योजनाले गति लिएको छैन। अस्थायी आवास बनाउन अलमल १ सय ५४ जनाको ज्यान जाने गरी जाजरकोटको रामीडाँडालाई केन्द्र विन्दु बनाएर गएको भूकम्पको तथ्यांक संकलनमा भएको ढिलाइले पीडितहरूलाई त्रिपालबाट अस्थायी आवासमा सार्ने सरकारी योजना अलमलमा परेको छ। भूकम्प गएको एक महिनासम्म पनि क्षतिको पूर्णविवरण आउन नसक्दा पुनर्निर्माणका काम अघि बढ्न सकेका छैनन्। सरकारी ढिलासुस्ती र समन्वयको अभावमा पुनर्निर्माणमा ढिलाइ भएको हो। अस्थायी टहरा निर्माणका लागि सरकारले उपलब्ध गराउने भनेको ५० हजार रुपैयाँ पीडितले पाउन सकेका छैनन्। त्रिपालको चिसोले भूकम्प पीडितहरूको दिन प्रतिदिन ज्यान गएको छ। चिसोले धेरैलाई थला पारेको छ।भूकम्पले गरेको भौतिक क्षतिको वर्गिकरण नहुँदा पीडितहरू थप पीडामा छन्। सामान्य चर्केका घर र पूरै ध्वस्त भएका, परिवारका सदस्य गुमाएका सबै पीडितलाई एउटै वर्गमा राखेर अनुदान दिनु न्यायोचित नभएको भेरी नगरपालिका ३ का रामजंग शाहले बताए। जिल्लामै दुइटा घर भई अर्को घरमा क्षति नभएको र जिल्ला बाहिर घर भएकालाई अनुदान नदिने व्यवस्था गरिएको छ। यो प्रावधानले जिल्ला बाहिर घर भए पनि वर्षौंदेखि जिल्लामै बस्दै आएका स्थानीय मर्कामा परेका छन्। बस्ने घर भत्किएको छ। जिल्ला बाहिर घर भएकालाई नदिने भनेपछि पुनर्निर्माणमा समस्या हुने नागरिक समाज जाजरकोटका अगुवा राजेन्द्र विक्रम शाहले बताए। सरकारी ढिलासुस्तीले पुनर्निर्माणमा ढिलाइ भएको उनले बताए। पुनर्निर्माणमा भएको ढिलाइले पीडितलाई झन् पीडा थपेको छ। चिसो बढिरहेको छ। ज्येष्ठ नागरिक, सुत्केरी, गर्भवती, बालबालिकालाई चिसोले सताउन थालेको छ, उनले भने, पुनर्निर्माणको गति निकै सुस्त देखियो। सुरुमै स्पष्ट निर्देशन नहुँदा अस्थायी आवास निर्माणमा ढिलाइ भएको छेडागाड नगरपालिकाका प्रमुख प्रशासकीय अधिकृत सिंहराज डाँगीले बताए। पहिला क्षतिको पूर्ण विवरणसहितको नाम नामेसी पठाउने निर्देशन दिएबमोजिम तथ्यांक संकलन गर्यौं तर पछिल्लो समय अस्थायी आवास अनुदान कार्यविधि २०८० अनुसार स्वघोषणा सहितको अनुसूची फारम १ र २ भर्ने निर्देशन आएपछि ढिलाइ भयो, उनले भने, स्पष्ट निर्देशन नहुँदा एउटै काम दुई पटक गर्दा ढिलाइ भयो। अस्थायी आवास अनुदानका लागि भत्किएको घरको लालपुर्जा पेस गर्नुपर्ने प्रावधान छ। यो प्रावधानले सार्वजनिक जग्गा र वन क्षेत्र अतिक्रमण गरि बसेका पीडितले अनुदान पाउन नसक्ने अवस्था देखिएको छ। यी विविध कारणले वडा समितिले तथ्यांक र क्षतिको पूर्ण एकिन नगरी सिफारिस दिन सक्ने अवस्था छैन, भेरी नगरपालिका४ का वडाध्यक्ष बसन्तप्रसाद शर्माले भने, कार्यविधिमै अनुदान दिनेसम्बन्धी व्यवस्था स्पष्ट नहुँदा पनि ढिलाइ भएको हो। अनुदान लिनका लागि नागरिकतालगायतका कागजात चाहिने तर कतिपयका कागजात भत्किएका घरमा पुरिएका, मजदुरीका लागि भारत गएका कतिपयले नागरिकता नै नबनाएका आदि कारणले नागरिकताको प्रतिलिपि लिन र नयाँ नागरिकता बनाउन समस्या भएको छ। नयाँ र नागरिकताको प्रतिलिपि लिन गाउँबाट सदरमुकाम खलंगा आउनुपर्ने बाध्यता छ। अस्थायी आवासमै अलमल भइरहेको बेला स्थायी पुनर्निर्माणको कुरा टाढाको विषय भएको सरोकारवालाको भनाइ छ। त्रिपालको बसाईले नागरिक प्रभावित समयमा अस्थायी आवास नबनाउँदा भूकम्पपीडित त्रिपालमा चिसोमा बस्न बाध्य छन्। चिसोका कारण त्रिपालमा बसेका भूकम्पपीडित सुत्केरी, बालबालिका र वृद्धवृद्धाको ज्यान जान थालेको छ। पीडितले तत्काल त्रिपालबाट अस्थायी आवास अर्थात् न्यानो घरमा सार्ने व्यवस्था मिलाउन माग गरेका छन्। भेरी नगरपालिका१ का मधुकर नेपालीले पीडित चिसोले मर्न थालेकाले सरकारले तत्काल आफैंले न्यानो घर बनाइदिनुपर्ने माग गरे। अनुदानको प्रक्रियामा जाँँदाजाँदै हिउँद सकिहाल्छ। कसरी यति चिसो हिउँद थेग्ने, उनले प्रश्न गरे। त्रिपालमा बस्न बाध्य भूकम्पपीडितहरू। तस्बिर : राजेन्द्र कार्की भूकम्पका कारण घरबारविहीन भएका जाजरकोट र रुकुमपश्चिमका करिब ६२ हजार परिवारहरूको बास त्रिपालमा छ। चिसो बढ्दै गएको र त्रिपालको बसाईका कारण जोखिम समूहमा रहेका सुत्केरी, गर्भवती, बालबालिका, दीर्घरोगी, ज्येष्ठ नागरिक, अपांगता भएकाहरूलाई चिसोले सताउन थालेको छ। चिसोका कारण जोखिम समूहमा रहेका जाजरकोट र रुकुमपश्चिमका ३४ हजार ४ सय ७३ नागरिकलाई ज्यान जोगाउन समस्या पर्न थालेको छ। त्यस्तै १ हजार ८ सय १५ भर्खरका सुत्केरी त्रिपालको चिसोमा बस्न बाध्य छन्। चिसोकै कारण जाजरकोटमा २० जना र रुकुमपश्चिममा ८ जना गरी २८ जनाले ज्यान गुमाइसकेका छन्। भूकम्पका कारण त्रिपालमा बस्नु पर्दा चिसोले जोखिम समूहमा रहेका नागरिकहरू निकै समस्यामा रहेको स्वास्थ्य सेवा ब्यवस्थापक डा प्रतीक्षा भारतीले बताइन्। निमोनिया, श्वासप्रश्वाससम्बन्धी समस्या, झाडापखाला, ज्वरो, दमलगायतका समस्या लिएर स्वास्थ्य संस्था आउनेको संख्या बढिरहेको उनले बताइन्। धेरैजसो बालबालिका र सुत्केरीमा कुनै न कुनै समस्या देखिएको छ। चिसोले सताइरहेको छ। बिरामी पनि बढिरहेका छन्। उनले भनिन्, हामीले उपचारको व्यवस्था पनि मिलाइरहेका छांै। तर, जनशक्ति भौगोलिक विकटता लगायतका कारणले प्रभावित बसेको ठाउँ पुग्न सकिरहेका छैनौं। चिसो बढेसँगै समस्या दिनप्रतिदिन बढ्दै गइरहेको छ। उनले नागरिकलाई चिसोबाट बचाउन सम्बन्धित निकायले आवश्यक पहल गर्नुपर्ने बताइन्। समयमै ख्याल गरिएन भने आउट ब्रेक नहोला पनि भन्न सकिन्न, उनले भनिन्। मध्यपहाडी सडक चिराचिरा भूकम्पका कारण रुकुमपश्चिम र जाजरकोटका ग्रामीण सडक, जाजरकोटडोल्पा सडक, मध्यपहाडी राजमार्गका विभिन्न स्थानहरू भासिएका र चिरा परेका छन्। ती सडक खण्डमा अहिले दुर्घटनाको जोखिम बढेको छ। मध्यपहाडी राजमार्गअन्तर्गत रुकुमपश्चिम खण्डको चौरजहारीदेखि मुसीकोटसम्मको क्षेत्रमा दर्जन बढी स्थानमा सडक चिरा परेको छ। राजमार्गको विभिन्न स्थानको छेउको भाग बढी मात्रामा भासिएको छ भने बीचबीचको भाग चर्किएको छ। त्यस्तै जाजरकोटडोल्पा सडकको खलंगादेखि राडी, दल्लीसम्म सडकमा क्षति पुगेको छ। चिरा परेको सडकको तत्काल पुनर्निर्माण गर्नुपर्ने आवश्यकता देखिएको छ। कार्यालय र विद्यालय पुनर्निर्माणको पर्खाइमा स्थानीय प्रशासनका अनुसार भूकम्पबाट जाजरकोटका जिल्ला प्रशासन, जिल्ला समन्वय समिति, जिल्ला अदालत, जिल्ला हुलाक, मालपोत, जिल्ला नापी, जिल्ला कारागार, खानेपानी, सिँचाइ तथा ऊर्जा विकास, सरकारी वकिल, खाद्य संस्थान, वन डिभिजन कार्यालयलगायत १४ वटा सरकारी कार्यालयका भवन ध्वस्त भएका थिए। तीन कार्यालयमा आंशिक क्षति भएको छ। त्यस्तै जाजरकोटका २९ र रुकुमपश्चिमका १० प्रहरीचौकीका क्षति पुुगेको छ। यी सबै कार्यालय पुनर्निर्माण गर्नुपर्ने देखिएको छ। तर, अहिलेसम्म पुनर्निर्माणको कुनै सुरसार छैन। सबै कार्यालय टेन्टबाट सञ्चालन भैरहेका छन्। जाजरकोटका २ सय ८९ विद्यालय भवन भत्किएका छन् भने ५ सय ९८ विद्यालय भवनमा आंशिक क्षति पुगेको छ। रुकुमपश्चिममा ५३ विद्यालय पूर्ण र १७ विद्यालय आंशिक क्षति भएको छ। केही विद्यालयहरू अस्थायी सिकाइ केन्द्रबाट सञ्चालन भइरहेको भए पनि धेरै विद्यालयको पढाइ चौरमै हुने गरेको छ। तर, पुनर्निर्माण कहिले सुरु हुने हो केही टुंगो नभएको शिक्षा विकास तथा समन्वय एकाइ जाजरकोटका प्रमुख रमेश मल्लले बताए। तथ्यांक संकलन जारी भूकम्पले घरबारविहीन भएका परिवारलाई अस्थायी आवास निर्माणका लागि पहिलो किस्तामा २५ हजार र निर्माण सम्पन्न भएपछि २५ हजार गरि प्रतिपरिवार ५० हजारका दरले अनुदान दिने सरकारले निर्णय गरेको छ। तथ्यांक संकलनमा अलमल हुँदा भूकम्पपीडितलाई अस्थायी आवासका लागि अनुदान दिन ढिलाइ भएको हो। तथ्यांक संकलन गर्न र लाभग्राही फारम भर्न नै अझै कम्तीमा एकदेखि दुई साता लाग्ने देखिएको छ। जिल्ला विपद् व्यवस्थापन समितिले नेपाल रेडक्रस सोसाइटीको अगुवाइमा स्थानीय वडा समितिका प्रतिनिधि र प्रहरीसहितको टोलीलाई क्षतिको पूर्णविवरण सहितको तथ्यांक संकलनको जिम्मा दिइएको सहायक प्रमुख जिल्ला अधिकारी हरिश्चन्द्र शर्माले बताए। उनले भने, सुरुमा खोज, उद्धार र राहत वितरणमै लाग्यौं। भौगोलिक विकटताले पनि समस्या बनाएको छ। तथ्यांक संकलनमा अझै केही दिन लाग्ने देखिन्छ। जुन पालिका र जुन वडाको तथ्यांक आउँछ, हामी प्रक्रिया पुर्याएर अस्थायी आवासका लागि पहिलो किस्ता रकम निकासा दिन्छौं। पालिकाको ढिलासुस्तीले गर्दा अस्थायी आवासको अनुदानमा ढिलाइ भएको सहायक प्रजिअ शर्माले बताए। उनका अनुसार अस्थायी आवासका लागि कार्यविधि संशोधन भएर आएकाले केही सहज भएको छ। कार्यविधिमा पीडित भएको स्वघोषणा गरेर निवेदन दिएपछि नगद अनुदान दिइने व्यवस्था मिलाइएको छ। बैंक खातामा हाल्दा झन्झट हुने भन्दै सरकारले कार्यविधि संसोधन गरेको हो। अस्थायी आवासका लागि रकम निकासा अस्थायी आवासका लागि जाजरकोटको शिवालय गाउँपालिकाले अस्थायी आवास निर्माण अनुदानअन्तर्गत प्रथम किस्ता बापतको रकम २५ हजारका दरले हुन आउने ८ करोड २७ लाख २५ हजार रकम उक्त स्थानीय तहको स्थानीय विपद् जोखिम न्यूनीकरण तथा व्यवस्थापन कोषमा पठाइएको जिल्ला प्रशासन कार्यालय जाजरकोटले जनाएको छ। शिवालयमा रकम निकासा भए पनि आवास कहिलेदेखि बन्ने केही टुंगो छैन। रुकुमपश्चिममा अस्थायी आवास निर्माण गर्न चार स्थानीय तहका १४ हजार २ सय २४ लाभग्राहीलाई पहिलो किस्ता बापतको २५ हजारका दरले ३६ करोड ४३ लाख ७५ हजार रकम स्थानीय तहमा पठाइएको छ। चौरजहारी, त्रिवेणी, आठबिसकोट र सानीभेरी गाउँपालिकामा उक्त रकम निकासा दिईएको जिल्ला प्रशासन कार्यालय रुकुमपश्चिमले जनाएको छ। दलका स्वयंसेवकले बनाए टहरा, सकेनन् बस्न पीडित राजनैतिक दलका स्वयंसेवकले करिब एक हजार अस्थायी टहरा बनाए पनि पीडितहरूले उपयोग गर्न सकेका छैनन्। टहरा बनाए तर टहरालाई बेरबार पारेर बस्न लायक बनेका छैनन्। कतिपय प्रचारका लागि पनि गरिरहेका छन्। तर, त्रिपालबाट अस्थायी आवासमा अझै पीडितहरू सर्न सकेका छैनन्। सरकारले अस्थायी आवासमा नेपाली सेना, सशस्त्र प्रहरी र नेपाल प्रहरीलाई परिचालन गर्ने निर्णय गरेपनि कार्यान्वयन हुन सकेको छैन। पुनर्निर्माणमा ढिलाइ हुँदा भूकम्पपीडितलाई चिसोबाट जोखिन निकै सकस परिरहेको छ। सुरुमा खोज, उद्धार र राहत वितरणमै लाग्यौं। भौगोलिक विकटताले पनि समस्या बनाएको छ। तथ्यांक संकलनमा अझै केही दिन लाग्ने देखिन्छ। जुन पालिका र जुन वडाको तथ्यांक आउँछ, हामी प्रक्रिया पुर्याएर अस्थायी आवासका लागि पहिलो किस्ता रकम निकासा दिन्छौं।हरिश्चन्द्र शर्मा, सहायक प्रमुख जिल्ला अधिकारी पहिला क्षतिको पूर्ण विवरणसहितको नाम नामेसी पठाउने निर्देशन दिएबमोजिम तथ्यांक संकलन गर्यौं। तर, पछिल्लो समय अस्थायी आवास अनुदान कार्यविधि २०८० अनुसार स्वघोषणा सहितको अनुसूची फारम १ र २ भर्ने निर्देशन आएपछि ढिलाइ भयो।सिंहराज डाँगी, प्रमुख प्रशासकीय अधिकृत, छेडागाड नगरपालिका विविध कारणले वडा समितिले तथ्यांक र क्षतिको पूर्ण एकिन नगरी सिफारिस दिन सक्ने अवस्था छैन। कार्यविधिमै अनुदान दिनेसम्बन्धी व्यवस्था स्पष्ट नहुँदा पनि ढिलाइ भएको हो।बसन्तप्रसाद शर्मा, वडाध्यक्ष, भेरी नगरपालिका४"
नेताहरूबीच मतभेद्कै कारण महाधिवेशन रोकिँदैन : प्रवक्ता खतिवडा,"काठमाडौं : नेकपा एकीकृत समाजवादी पार्टीका प्रवक्ता जगनन्नाथ खतिवडाले नेताहरूबीचको मतभेदकै कारण महाधिवेशन नरोकिने बताएका छन्। सचिवालय बैठकपछि सञ्चारकर्मीसँग बोल्दै उनले महाधिवेशनको मितिमा अनिर्णित भएपछि भोलि फेरि बैठक बोलाइएको बताए। उनले यसअघि तय भएको मिति विभिन्न कारणले सार्नुपारकाले त्यस विषयमा भोलिको बैठकले निर्णय गर्ने बताए। 'यसबीचमा पार्टीले समाजवादी जागरण अभियान चलायो। धेरै नेता कार्यकर्ताले थप काम गर्नुपर्ने सुझाव दिएका छन्। जाजरकोटमा आएको भूकम्पले पनि हामीलाई बाधा पुर्याएको छ,' उनले भने। उनले भोलि बस्ने बैठकले महाधिवेशनको मिति तय गर्ने बताए। उनले नेताहरूकै कारण महाधिवेशन नरोकिने बताए। 'महाधिवेशन भनेकै मतभेद् हुनु हो। फरक फरक विचारबीच छलफल बहस हुनु हो। पार्टीभित्रको मतभेदकै कारण महाधिवेशन रोकिँदैन,' उनले भने। उनले महाधिवेशनको विषयमा पार्टीभित्र कुनै छलफल नभएको बताए। उनले मध्यावधिमा जानलाई पनि संविधानले विभिन्न धारा समावेश गरेको बताए। मध्यावधिको नारा कुनै दललाई रोटी सेक्नेबाहेक केही नभएको उनको भनाइ छ। 'सरकारलाई अस्थिर बनाउने, अविश्वसनीय बनाउने केही राजनीतिक दलले आफ्नो रोटी सेक्नलाई मात्र मध्यावधिको हल्ला चलाएको हो,' उनले भने।"
कांग्रेस लुम्बिनी प्रदेश सम्मेलन : संघियता र हिन्दु धर्मको विषयलाई पुनर्विचार गर्न माग,"बुटवल : नेपाली कांग्रेस लुम्बिनी प्रदेशको बन्द सत्रमा सहभागीहरुले संघियता र हिन्दु धर्मको विषयलाई पुनर्विचार गर्न माग गरेका छन्। शनिबारदेखि बुटवलमा शुरु भएको नेपाली कांग्रेसको लुम्बिनी प्रदेश सम्मेलनको बन्द सत्रमा उपसभापति भुवन प्रसाद श्रेष्ठले प्रस्तुत गरेको राजनीतिक र महामन्त्री सुरेन्द्रराज आचार्यले पेश गरेको सांगठनिक प्रतिवेदनमा छलफल गर्दै सहभागीले संघियताको अभ्यास गलत रुपमा प्रस्तुत भएकोले यसको बारेमा कांग्रेसले जनतालाई प्रस्ट बनाउन माग गरेका छन्। हिन्दुराज्य रहेको नेपाललाई जनताको भावना विपरीत धर्म निरपेक्षता घोषणा गरेकोमा जनता असन्तुष्ट रहेको उनीहरुको भनाइ छ। उनीहरूले कांग्रेसले नेपाललाई हिन्दुराज्य घोषणाको मुल मुद्दा उठाउनु पर्ने माग गरेका छन्। सबै तहका सरकारलाई सञ्चालन गर्न उच्चस्तरीय संयन्त्र तयार गर्ने र जनताको भावना अनुरुप अगाडि बढ्ने बन्द सत्रले निर्णय गरेको छ। केन्द्रीय तहका सबै नेताहरु वडास्तरबाट प्रतिनिधि छानिनुपर्ने स्पष्ट विधानमा उल्लेख गर्न, पालिका सभापति र प्रदेश क्षेत्रीय सभापतिहरु स्वत: केन्द्रीय महाधिवेशन प्रतिनिधि चुनिने व्यवस्था गर्न पनि माग गरेको छ। तहगत संरचनालाई पूर्णरुपमा जिम्मेवारी दिन पार्टीको केन्द्रसँग आग्रह गरेको छ। पार्टीको तल्ला संरचनालाई तहगत जिम्मेवारी दिन र हस्तक्षेपकारी भूमिका निर्वाह नगर्न केन्द्रलाई आग्रह गरेको हो। प्रदेश सभापति अमरसिंह पुनले संघिय संरचना अनुसार पार्टीलाई पनि चलायमान बनाउन आग्रह गरे। यस्तै कांग्रेसको क्रियाशिलताको लागि सबै पालिका सभापतिलाई पदेन महाधिवेसन प्रतिनिधि तथा महासमिति सदस्य बनाउन पनि कांग्रेस लुम्बिनीले आग्रह गरेको छ। पार्टीमा एक पटक केन्द्रीय सदस्य भएकाहरु पनि तल्लो तहबाट स्वत: प्रतिनिधि भन्ने व्यस्था खारेज गर्न, सबैले तलैदेखि लडेर आउनुपर्ने कांग्रेस लुम्बिनीले प्रस्ताव गरेको छ। बन्द सत्रमा प्रदेश उपसभापति भुवन प्रसाद श्रेष्ठले प्रस्तुत गरेको राजनीतिक प्रतिवेदन, प्रदेश महामन्त्री सुरेन्द्रराज आचार्यद्धारा प्रस्तुत सांगठनिक प्रतिवेदन र कोषाध्यक्ष प्रकास रानाद्धारा प्रस्तुत प्रतिवेदनमाथि ४ वटा समूह बनाएर छलफल भएको कांग्रेसका प्रदेश सदस्य युवा नेता विष्णुप्रसाद पोख्रेलले बताए।"
एनसेलको सेयर बिक्री प्रकरणमा प्रधानमन्त्रीको चासो,"काठमाडौं : प्रधानमन्त्री पुष्पकमल दाहालले एनसेलको सेयर बिक्री प्रकरणमा गम्भीर चासो देखाएका छन्। अवैध ढंगबाट एनसेलको बिक्री भएको समाचारहरू सार्वजनिक भएपछि प्रधानमन्त्री दाहालले यस विषयमा बुद्धिजीवीहरूसँग चासो राखेको प्रधानमन्त्री सचिवालयले जानकारी दिएको छ। 'प्रधानमन्त्रीले यस सम्बन्धमा प्रचलित कानुनी प्रावधानको पालना भए नभएको, सेयर बिक्री वितरण गर्दा प्रचलित विधि र प्रक्रिया पालना भए नभएको एवं यसबाट नेपाल नेपालको दूरसञ्चार क्षेत्र र विदेशी लगानीमा पर्ने असर तथा नेपाल सरकारको राजस्वलगायतका विषयमा पर्ने प्रभावका बारेमा सम्बन्धित निकायलाई शीघ्र अध्ययन गर्न निर्देशन दिनुभएको छ,' प्रधानमन्त्री सचिवालयले भन्यो। कौडीको भाउमा एनसेल बिक्री भएपछि संसदीय समितिले समेत यस विषयमा चासो राखेको छ। १ खर्ब ४३ अर्ब रुपैयाँमा किनेको एनसेलको ८० प्रतिशत स्वामित्व आजियाटाले ६ अर्ब ६५ करोडमा बिक्री गरेपछि नेपाल सरकारलाई हानी पुर्याउने उद्देश्य अर्कोपल्ट उजागर भएकामा संघीय संसद्को सार्वजनिक लेखासमितिले आन्तरिक राजस्व विभाग, नेपाल दूरसञ्चार प्राधिकरण र कम्पनी रजिस्टारको कार्यालयलाई यस प्रक्रियाबारे प्रश्न सोधेको छ।"
देशमा मनपरितन्त्र चलिरहेको छ : ओली,"वीरेन्द्रनगर : नेकपा एमालेका अध्यक्ष केपी शर्मा ओली देशमा मनपरितन्त्र चलिरहेको बताएका छन्। बैतडीको झुलाघाट मध्यपहाडी लोकमार्ग हुँदै कर्णाली प्रदेशको राजधानी वीरेन्द्रनगर आइपुगेका ओलीले अपवित्र गठबन्धनको सरकारका कारण देशको राष्ट्रियता कमजोर भएको, देशको स्वतन्त्रा कमजोर भएको र सीमा रक्षामा पनि चुकेको आरोप लगाए। देश चालु आर्थिक वर्षको पहिलो चार महिनामै १२ प्रतिशत ब्याजदरमा जनतासँग आन्तरिक ऋण लिएर कर्मचारी पाल्नुपर्ने, जनताको टाउकोमा ऋण थपेर देश चलाउनुपर्ने नाजुक अवस्थामा पुगेको उनको भनाइ छ। 'देश अहिले इतिहाँसकै कमजोर अवस्थामा पुगेको छ। देशलाई भ्रष्टाचार, घुषखोरी, कमिशनतन्त्रको जालोले छोपेको छ। देशको सामाजिक अवस्था निकै डरलाग्दो अवस्थामा छ। तर, सरकार कानमा तेल हालेर बसेको छ। यो अवस्था आउनुको प्रमुख कारण अपवित्र गठबन्धन सरकार हो,' उनले भने। तामझाम र दलबलसहित सुर्खेतको आमसभालाई सम्बोधन गर्दै ओलीले सरकारले नै देशमा विभाजन र बिखण्डनको बिउ रोपेको आरोप लगाए। उनले नयाँ राजनीतिक दलहरूलाई संकेत गर्दै भने, 'वर्षका आधारले मात्रै कोही राजनीतिक दल पुरानो हुँदैन। नयाँ सोच, नयाँ दृष्टिकोण र नयाँ नीतिका साथ अगाडि बढिरहेका दलहरू कहिल्यै पुराना हुँदैनन्। नीति, विचार र कार्यक्रमका आधारमा मात्रै राजनीतिक दल नयाँ र पुरानो हुन्छन्। बरु अहिलेको सरकार पुरानो भइसक्यो। कुनै नीति, भिजन र उद्देश्यविहीन सरकार एक वर्षमै धेरै पुरानो भइसक्यो,' उनले भने।"
प्रधानमन्त्री प्रचण्ड स्वदेश फर्किएलगत्तै उपप्रधानमन्त्री खड्का घाना प्रस्थान,"काठमाडौं : उपप्रधानमन्त्री एवं रक्षामन्त्री पूर्णबहादुर खड्का अन्तर्राष्ट्रिय शान्ति स्थापनासम्बन्धी संयुक्त राष्ट्रसङ्घीय मन्त्रीस्तरीय सम्मेलनमा भाग लिन गए राति घाना प्रस्थान गरेका छन् । दुबईमा जलवायु परिवर्तनसम्बन्धी सम्मेलन (कोप२८)मा सहभागी भएर प्रधानमन्त्री पुष्पकमल दाहाल आइतबार साँझ स्वदेश फर्किएपछि खड्का विदेश भ्रमणमा निस्किएका हुन्। संयुक्त राष्ट्र सङ्घले प्रत्येक वर्ष आयोजना गर्ने सम्मेलन यसपटक अफ्रिकी राष्ट्र घानाको राजधानी आक्रामा यही मङ्सिर १९ र २० गते हुनेछ । राससका अनुसार सम्मेलनमा नेपालका तर्फबाट उपप्रधानमन्त्री एवं रक्षामन्त्री खड्कले नेपाली प्रतिनिधिमण्डलको नेतृत्वको गर्नेछन् । सम्मेलनमा अन्तर्राष्ट्रिय शान्ति स्थापनामा योगदान गर्ने सदस्य राष्ट्रका तर्फबाट संयुक्त राष्ट्र सङ्घ शान्ति स्थापनालाई सहयोग पुर्याउन सक्ने विभिन्न नौ क्षेत्रका प्रतिबद्धता प्रस्तुत गरिनुका साथै शान्ति स्थापनासम्बन्धी समस्या तथा चुनौती र तिनको समाधानबारे प्रस्तुति र छलफल हुने राससले जनाएको छ । उपप्रधानमन्त्री खड्काले नेपालका तर्फबाट सम्बोधन गर्नुका साथै प्रतिबद्धता पनि व्यक्त गर्ने कार्यक्रम छ। सम्मेलनका अवसरमा उपप्रधानमन्त्री खड्कासँग संयुक्त राष्ट्र सङ्घका उपमहासचिव अतुल खारे, जिन पियरर ल्याक्क्रोइक्सले शिष्टाचार भेट गर्नेछन् भने अन्य राष्ट्रका रक्षा तथा सुरक्षा मन्त्रीहरुसँग भेटघाट तथा द्विपक्षीय सहयोगका विषयमा छलफल हुने कार्यक्रम छ । नेपालका उपप्रधानमन्त्री स्तरको नेतृत्वमा हुने सहभागितालाई संयुक्त राष्ट्र सङ्घले उच्च महत्व दिँदै सदस्य राष्ट्रका तर्फबाट वक्ताका रुपमा सहभागी गराउने गरी कार्यक्रम तय भएको उपप्रधानमन्त्री खड्काको सचिवालयले जनाएको छ ।"
राजदूत सोङले प्रधानमन्त्रीलाई सोधे  टिकटक बन्द भूराजनीतिक प्रभाव त होइन ?,भूराजनीतिक प्रभावले हो वा सामाजिक सद्भाव बिगारेकाले हो ? कुन कारणले नेपाल सरकारले टिकटक बन्द गर्ने निर्णय गरेको हो भन्नेबारे स्पष्ट हुन नसकेको चिनियाँ अधिकारीहरूले बताएका छन्। काठमाडौं : सामाजिक सञ्जाल टिकटक बन्द गर्ने सरकारको निर्णयप्रति चीनले आपत्ति जनाएको छ। कात्तिक २७ गते बसेको मन्त्रिपरिषद् बैठकले टिकटक बन्द गर्ने निर्णय गरेपछि चिनियाँ पक्षले आपत्ति जनाएको हो। टिकटक चिनियाँ कम्पनी बाइट डान्सले बनाएको एप हो। छोटोछोटो भिडियोमार्फत् शिक्षा र मनोरञ्जन प्रदान गरेर समाजमा सकरात्मक सन्देश दिन सकिने भए पनि नेपालमा टिकटक अश्लिल हुँदै गइरहेको थियो। सरकारले पनि टिकटकबाट भइरहेको विकृति रोक्न उक्त एप बन्द गरेको बताउँदै आएको छ। टिकटक बन्द भएपछि औपचारिक र अनौपचारिकरूपमा चिनियाँ अधिकारीहरूले प्रधानमन्त्री पुष्पकमल दाहाललगायत सरकारका उच्च अधिकारीसँग सो निर्णयप्रति असन्तुष्टि व्यक्त गरिरहेका छन्। नेपालका लागि चिनियाँ राजदूत छन् सोङले प्रधानमन्त्री दाहाललाई भेटेरै टिकटक बन्द गर्ने निर्णयबाट आफू दुःखी भएको बताएका थिए। भूराजनीतिक प्रभावले हो वा सामाजिक सद्भाव बिगारेकाले हो ? कुन कारणले नेपाल सरकारले टिकटक बन्द गर्ने निर्णय गरेको हो भन्नेबारे स्पष्ट हुन नसकेको चिनियाँ अधिकारीहरूले बताएका छन्। चिनियाँ राजदूत छन् सोङले भूराजनीतिक प्रभावका कारण नेपाल सरकारले टिकटक बन्द गरेको त होइन भनी प्रधानमन्त्री दाहालसँग प्रश्न गरेका थिए। प्रधानमन्त्री दाहालले भूराजनीतिक प्रभावले नभइ खल्बलिँदै गएको सामाजिक सद्भाव कायम गर्न टिकटक बन्द गर्ने निर्णय लिन सरकार बाध्य भएको चिनियाँ राजदूत सोङलाई जवाफ दिएको स्रोतले बताएको छ। प्रधानमन्त्री दाहालले सामाजिक सञ्जाल नियमन गर्न सरकार अग्रसर रहेको र त्यसका लागि बलियो कानुन बनेपछि पुनः सञ्चालनमा ल्याउन सकिने राजदूत सोङलाई आश्वासन दिएका थिए। प्रधानमन्त्री दाहालले जति स्पष्टीकरण दिए पनि टिकटक एप बनाउने चीन भने सरकारको निर्णयलाई लिएर सशंकित बनेको छ। टिकटक बन्द गर्ने निर्णय भएलगत्तै चिनियाँ अधिकारीहरूले विभिन्न माध्यममार्फत् सरकारसँग असन्तुष्टि पोखिरहेका छन्। टिकटक बन्द गर्ने सरकारी निर्णयको चौतर्फी विरोध भए पनि प्रधानमन्त्री दाहालले सामाजिक सद्भाव बिगारेको र समाजमा विकृति फैलाएकाले टिकटक बन्द गर्नुपरेको सार्वजनिकरूपमै स्पष्टीकरण दिँदै आएका छन्। गत बुधबार चिनियाँ राजदूत सोङले प्रधानमन्त्री दाहाललाई बालुवाटारस्थित उनको सरकारी निवासमा भेट गरेका थिए।
"रुसी सेनामा कार्यरत ६ नेपालीको मृत्यु भएको पुष्टि, क्षतिपूर्तिसहित शव उपलब्ध गराउन सरकारको आग्रह","काठमाडौं : परराष्ट्र मन्त्रालयले रुसी सेनामा कार्यरत ६ जना नेपालीको मृत्यु भएको पुष्टि गरेको छ। सोमबार विज्ञप्ति जारी गर्दै मन्त्रालयले ६जनाको नामसमेत सार्वजनिक गरेको छ। मृत्यु हुनेमा गोरखाका सन्दीप थपलिया, कपिलवस्तुका रुपक कार्की, कस्कीका देवान राई, स्याङ्जाका पितम कार्की, दोलखाका राजकुमार रोका र इलामका गंगाराज मोक्तान रहेको मन्त्रालयले जनाएको छ। परराष्ट्रले ६ जनाकै शव यथाशिघ्र नेपाल पठाइदिन रुसी सरकारलाई आग्रह गरेको छ। उसले पीडित परिवारलाई क्षतिपूर्ति उपलब्ध गराउन रुसी सरकारसँग मागसमेत गरेको छ। विदेशी सेनामा नेपाली नागरिक भर्ना अुन अनुमति दिने नेपाल सरकारको नीति नरहेको मन्त्रालयले स्पष्ट पारेको छ। 'रुसी सेनामा भर्ना नगर्न र कुनै पनि नेपाली नागरिकलाई भर्ना गरेको भए त्यस्ता नागरिकलाई तत्काल नेपाल फर्काउन रुसी सरकारलाई अनुरोध गरिएको छ,' जारी विज्ञप्तिमा भनिएको छ। त्यस्तै रुसी सेनामा भर्ना भई हालः युक्रेनमा बन्दी अवस्थामा रहेका विवेक खत्रीलाई नेपाल फिर्ता गर्ने सम्बन्धमा समेत कूटनीतिक पहल भइरहेको परराष्ट्र मन्त्रालयले जानकारी दिएको छ। सरकारी कामकाज, रुसी सरकारको छात्रवृति तथा पेसा व्यवसायमा संलग्न भएकालाई बाहेक अन्य सर्वसाधारण नागरिकलाई रुस यात्रा गर्दा एनओसी अनिवार्यरूपमा लिन आग्रह गरेको छ।"
नेकपा एकीकृत समाजवादीको सचिवालय बैठक जारी,"काठमाडौं : नेकपा (एकीकृत समाजवादी) को ६९औँ केन्द्रीय सचिवालय बैठक जारी छ। पार्टीको केन्द्रीय कार्यालय शान्तिनगरमा सुरु भएको आजको बैठकमा पार्टीको राष्ट्रिय महाधिवेशनको तयारी,अन्तरपार्टी निर्देशन (अपानी) ११ र राष्ट्रियसभाको निर्वाचनलगायतका विषयमा छलफल हुने सो पार्टीका उपाध्यक्ष राजेन्द्रप्रसाद्र पाण्डेले जानकारी दिएका छन्। पार्टीले आगामी माघ महिनामा महाअधिवेशन आयोजना गर्ने तय गरेको भए पनि सो समयमा राष्ट्रियसभाको निर्वाचन हुने भएकाले महाधिवेशन कहिले गर्ने भन्ने विषयमा पनि छलफल हुने जनाइएको छ।"
एमालेलाई सरकारबाट हटाएर देशमा आतंक मच्चाइरहेका छन् : अध्यक्ष ओली,काठमाडौं : नेकपा एमालेका अध्यक्ष केपी शर्मा ओलीले एमालेलाई सरकारमा जान कसैले रोक्न नसक्ने दावी गरेका छन्। सोमबार दैलेखको सदरमुकाममा आयोजित भेटघाट कार्यक्रममा बोल्दै अध्यक्ष ओलीले आगामी निर्वाचनमा एमाले एक्लैले बहुमत ल्याउने भन्दै सरकारमा जान कसैले रोक्न नसक्ने दावी गरेका हुन्। उनले एमालेलाई सरकारबाट हटाएर देशमा आतंक मच्चाइएको जिकिर गरे। एमाले जनताको लागि काम गर्ने पार्टी भएको र देश एमालेलेमात्र विकास सक्ने उनले बताए । अध्यक्ष ओलीले आगामी दिनमा विकासको लहर कसरी सिर्जना गर्ने भनेर अध्ययन र चिन्तन गर्न झुलाघाटचिवाभञ्ज्याङ समृद्धिका लागि संकल्प यात्रा आयोजना गरिएको बताए। उनले एमालेको समृद्ध नेपाल सुखी नेपाली बनाउने अभियान सही छ भन्ने कुरामा यात्राको क्रममा देखिएको नागरिकको सहभागिताले थप पुष्टि गरेको धारणा पनि राखे।
"भारतमा प्रभाव बढाउँदै मोदी, तीन राज्यमा यसरी ल्याए बहुमत","काठमाडौं : भारतमा सम्पन्न पाँच राज्यको विधानसभा निर्वाचनमा भारतीय जनता पार्टी (बिजेपी)ले तीन राज्यमा प्रचण्ड बहुमत हात पारेको छ। उसले मध्य प्रदेश, राजस्थान र छत्तीसगढमा स्पष्ट बहुमतका साथ चुनाव जितेको हो। २३० सिटका लागि भएको मध्यप्रदेशको निर्वाचनमा बिजेपीले ११६ सिट जितेको छ। त्यस्तै कांग्रेसले ६६ सिट जित्दा ओटीएचले एक सिट जितेको छ। त्यस्तै राजस्थानमा भएको १९९ सिटका लागि भएको निर्वाचनमा बिजेपीले ११५ सिटसहित बहुमत ल्याएको छ। कांग्रेसले ६९ र ओटीएचले १५ सिट जितेको छ। त्यस्तै तेलंगनामा ६५ सिट ल्याउँदै कांग्रेसले बहुमत हासिल गरेको छ। ११९ सिटका लागि भएको चुनावमा बीआरएसले ३९, बिजेपीले ८ र ओटीएचले ८ सिट जितेको छ। त्यस्तै उत्तरपूर्वी राज्य मिजोरममा स्थानीय पार्टी जेडपीएमले २७ सिटसहित बहुमत ल्याएको छ। ४० सिटका लागि भएको निर्वाचनमा एमएनएफले १० सिट ल्याउँदा बिजेपीले २ र कांग्रेसले १ सिट जितेको छ। भारतमा पछिल्लो समय मुख्यमन्त्रीका आकांक्षीलाई अगाडि सारेरै विधानसभा चुनावमा होम्मिने प्रचलन छ। तर यसपटक बिजेपीले बहुमत ल्याएको तीन राज्यमै मुख्यमन्त्रीको आकांक्षी तोकेका थिएनन्। बहुमत ल्याएसँगै जित हासिल गरेका धेरै उम्मेदवारहरूले मुख्यमन्त्रीको आकांक्षा देखाइरहेको भारतीय सञ्चारमाध्यमहरूले जनाएका छन्। मध्यप्रदेशमा शिवराज सिंह चौहान, नरेन्द्र सिंह तोमर, प्रह्लाद सिंह पटेल, कैलाश विजयवर्गीय मुख्यमन्त्रीमा आकांक्षा देखाएका छन् भने राजस्थानमा सिंधियाकी फुफु वसुन्धारा राजे र भतिजा ज्योतिरादित्य सिंधिया मुख्यमन्त्रीका आकांक्षी छन्। वसुन्धारा यसअघि नै दुईपटक राजस्थानका मुख्यमन्त्री बनिसकेकी छन्। त्यस्तै बिजेपीले छत्तिसगढमा कांग्रेस नेतृत्वको सरकारलाई पछि पार्दै सरकार बनाउने भएको हो। प्रधानमन्त्री नरेन्द्र मोदीले निर्वाचनमा जातीयता फैलाउने प्रयास भएको आरोप लगाएका छन्। जितपछि सम्बोधन गर्दै उनले देशमा चार जातमात्र रहेको जोड दिए। 'चार जातको कुरा गर्दा मैले महिला, युवा, किसान र गरिबलाई सशक्त बनाएरमात्र देशको समृद्धि हुने बताउँदै आएको छु,' उनले भने। यसकारण जित्यो बिजेपीबिजेपीले यसअघिको भएको हिमाञ्चल र कर्नाटक राज्यमा हार व्यहोरेको थियो। हार्नुको प्रमुख कारण मुख्यमन्त्री आकंक्षीको नाम अगाडि सार्नु रहेको बिजेपीले निष्कर्ष निकालेको थियो। सोही कारण बिजेपीले यसपटक प्रधानमन्त्रीसमेत रहेका मोदीको नाम अगाडि सारेको थियो। निर्वाचनको नजिजापछिमात्रै मुख्यमन्त्री तोकिने बिजेपीको रणनीति थियो। बीजेपी नेता एवं सांसद घनश्याम तिवारीले पनि यसको पुष्टि गरे। 'यसपटक हामी नरेन्द्र मोदीजीको नामलाई अगाडि सारेर चुनावमा होमियौं। मुख्यमन्त्रीको नाम अगाडि सार्दा ती व्यक्तिको कमीकमजोरीले पार्टीमै असर पर्ने रहेछ। चुनावको नतीजाले यो सत्य सावितसमेत भयो,' उनले बीबीसीसँग भनेका छन्। उनले उक्त रणनीति राजस्थानमा मात्र नभएर मध्य प्रदेश र छत्तिसगढमा पनि लागू गरेको बताए। सोही कारण मध्यप्रदेशको सरकार पनि बचेको र छत्तीसगढमा कांग्रेसलाई पराजित गरेको उनको भनाइ छ। वरिष्ठ पत्रकार त्रिभुवनले पनि बिजेपीले जित र हात दुवैबाट पाठ सिक्ने गरेको बताए। तर कांग्रेसभित्र जित हारको समीक्षा त्यति जोडले नहुने गरेको विश्लेषकसमेत रहेका त्रिभुवनको बुझाइ छ। 'हिमाञ्चल र कर्नाटकमा पराजित भएपछि बिजेपीले आगामी निर्वाचनको रणनीति नै बदलिदियो। जसका कारण उसले तीन राज्यमा प्रचण्ड बहुमत ल्याएको छ,' उनले भने। यसपटक बिजेपीले चुनाव चिन्ह कमलको फूललाई नै आफ्नो सबैकुरा भएको बताउँदै आएको उनको भनाइ छ। त्यस्तै बिजेपीले यसपटक महिला भोटरलाई बढी प्राथमिकता दिएको थियो। उसले निर्वाचन क्षेत्रका महिलाहरूको राजनीतिक समाजिक मुद्दालाई बलियोसँग उठाएको विश्लेक त्रिभुवनले बताए। कांग्रेस नेता राहुल गान्धीले जाति गणनाको माग उठाउँदै आएका थिए। उनले विहारजस्तै अन्य राज्यमा पनि जातीय गणना हुनुपर्ने माग गरेका थिए। उनको त्यही मागले यसपट छत्तीसगढ राज्यमा पनि पराजय भोग्नुपरेको विश्लेषकहरूको भनाइ छ। (एजेन्सीको सहयोगमा)"
"मिसन ८४ होइन, देश बनाउन भिजन ९५ आवश्यक छ : कांग्रेस महामन्त्री शर्मा","अछाम : नेपाली कांग्रेसका महामन्त्री विश्वप्रकाश शर्माले सबै राजनीतिक दलहरू मिलेर अबको १५ वर्षमा देश बनाउने भिजन तयार गर्न आवश्यक रहेको बताएका छन्। कांग्रेससँग देश बनाउन भिजन रहेकोसमेत शर्माले दाबी गरे। उनले भने, अब मिसन ८४ होइन, भिजन ९५ हुनुपर्छ। १५ वर्षभित्र देशलाई कस्तो बनाउने भनेर भिजन २०९५ हुनुपर्छ। कांग्रेसले चुनावको चिन्ता कहिले गर्दैन। चुनाव एउटा नियमित प्रक्रिया हो। हारजित हुन्छ। अब समग्र देशले जित्नुपर्छ। देशले जित्न बाँकी नै छ।' महामन्त्री शर्माले राष्ट्रपति एकपटक, प्रधानमन्त्री दुईपटक, मन्त्री तीनपटक र चारपटकसम्म मात्र सांसद बन्न पाउने व्यवस्था जरुरी रहेको बताए। कांग्रेसको दुश्मनी कुनै पनि दलहरूसँग नभएर भोकमरी, गरिबी, पछौटीपनासँग रहेको उनको भनाइ छ। प्रकृति र संस्कृतिको सुन्दर देश नेपाल कहिल्यै बन्न सक्दैन भन्ने मानसिकताबाट मुक्त हुन जरुरी रहेको उनले बताए। देश बनाउन राजनीतिक दल र नागरिक जाग्नुपर्ने उनको भनाइ छ।"
बुटवलको पहिलो जित,"बुटवलका खेलाडीले दीपेश घलेलाई फल गरेपछि इलामले पेनाल्टी पाएको थियो। काठमाडौं : मार्की खेलाडी एरिक विष्टको उत्कृष्ट फ्रिकिक गोलको मद्दतमा बुटवल लुम्बिनी एफसीले नेपाल सुपर लिग (एनएसएल) मा पहिलो जित निकालेको छ। त्रिपुरेश्वरस्थित दशरथ रंगशालामा आइतबार भएको खेलमा बुटवलले स्पोर्टिङ इलामलाई २१ गोलले पराजित गरेको हो। खेल ११ को बराबरीमा रहेको अवस्थामा एरिकले झन्डै ३५ यार्ड टाढाबाट प्रहार गरेको फ्रिकिकले सिधै जाली चुमेको थियो। स्टेफन समिर बिनोङलाई फल गरेपछि प्राप्त फ्रिकिकमा एरिकले दर्शनीय गोल गरेका थिए। पहिलो हाफ गोलरहित बराबरीमा सकिएको खेलको ४९औं मिनेटमा बुटवलले अग्रता बनाएको थियो। जिलेस्पीजंग कार्कीले उपलब्ध गराएको पासलाई सदुपयोग गर्दै बिनोङले उत्कृष्ट गोल गरेका थिए। खेलको ५८औं मिनेटमा पेनाल्टीमार्फत खेल बराबरी गर्ने सुनौलो अवसर इलामले पाएको थियो। बुटवलका खेलाडीले दीपेश घलेलाई फल गरेपछि इलामले पेनाल्टी पाएको थियो। तर, त्यसलाई फोडे कमाराले सदुपयोग गर्न सकेनन्। उनको प्रहार बुटवलका गोलरक्षक मोहमाडौले बचाएका थिए। बुटवलले दोस्रो संस्करणमा पहिलो जित निकालेको हो। लगातार दुई खेलमा पराजय बेहोरेको बुटवलले तीन खेलमा तीन अंक जोडेको छ। पहिलो खेलमा ललितपुर सिटी एफसीसँग २० गोलले पराजय बेहोरेको बुटवल दोस्रो खेलमा धनगढीलाई १० गोलको नतिजा सुम्पिएको थियो। इलामले भने लिगमा दोस्रो हार बेहोरेको छ। उद्घाटन खेलमा साविक विजेता काठमाडौं रेजर्ससँग १० गोलले निराश बनेको इलामले दोस्रो खेलमा झापा एफसीलाई १० गोलले हराएको थियो। इलामले तीन खेलमा तीन अंक नै जोडेको छ।"
जाजरकोट भूकम्प : चार हजार लाभग्राही थपिए,"काठमाडौं : जाजरकोट भूकम्पका लाभग्राहीको संख्या थपिएको छ। राष्ट्रिय विपद् जोखिम न्यूनीकरण तथा व्यवस्थापन प्राधिकरणका अनुसार झन्डै चार हजारभन्दा बढी लाभग्राही थपिएका छन्। यसअघि २८ हजार पाँच सय २७ लाभग्राहीको संख्या रहेकामा अहिले बढेर ३२ हजार पाँच सय एकजना पुगेको प्राधिकरणका प्रवक्ता धु्रवबहादुर खड्काले जानकारी दिए। प्राप्त विवरणअनुसार बझाङमा दुई हजार चार, बाजुरामा दुई हजार पाँच सय ५५ जाजरकोटमा १३ हजार सात सय १८ र रुकुमपश्चिममा १४ हजार दुई सय २४ जना लाभ्रगाही कायम भएका छन्। उनले अहिलेसम्म १८ हजार तीन सय २८ लाभग्राहीका लागि पहिलो किस्ताबापत ४५ करोड ८२ लाख रकम निकासा भएको छ। लाभग्राही प्रमाणित भएकामध्ये १८ हजार तीन सय २८ लाभग्राहीका लागि पहिला किस्ताबापत ४५ करोड ८२ लाख रकम निकासा भएको खड्काले जानकारी दिए। भूकम्पपीडितको राहत व्यवस्थापनको मुख्य जिम्मेवार पालिकाको रहेकाले छिटोभन्दा छिटो रकम वितरण गरेर अस्थायी घर बनाउनुपर्नेमा प्राधिकरणले जोड दिएको छ।"
पर्वतको पूर्वाधार कार्यालय तीन वर्षदेखि प्राविधिकविहीन,"पर्वत : जिल्लाको भौतिक विकास तथा पूर्वाधार निर्माणका क्षेत्रमा काम गर्ने पूर्वाधार विकास कार्यालय तीन वर्षदेखि प्राविधिकविहीन बनेको छ। दरबन्दीअनुसारका प्राविधिक नहुँदा सडक, मोटरेबल तथा झोलुंगे पुल, ग्रामीण सडक स्तरोन्नतिका साथै खेलमैदान निर्माणलगायत एक सय ७२ योजना प्रभावित बनेका छन्। कार्यालय विगत तीन वर्षदेखि प्राविधिकविहीन छ। पाँचौँ, छैटौँ, सातौँ र आठौँ तहका प्राविधिक गरी १० जनाको दरबन्दी रहेकामा पाँचौँ र छैटौँ सहायक प्राविधिक दुईजना मात्र कार्यरत रहेका कार्यालय प्रमुख गुरुदत्त अधिकारीले जानकारी दिए। उनका अनुसार सातौँ र आठौँमा तीन प्राविधिकको दरबन्दी रहेकामा अहिले एकजना पनि कार्यरत छैनन्। सातौँ र आठौँका तीन पद कर्मचारीविहीन रहेका अधिकारीले जानकारी दिए। प्राविधिक जनशक्तिको अभाव भएकाले चालू आर्थिक वर्षका एक सय ७२ योजना प्रभावित बनेका उनको भनाइ थियो। जिल्लाको ग्राभेल तथा माटेसडक, झोलुंगे तथा मोटरेबल पुललगायत निर्माणका गतिविधिको अगुवाइ गर्ने कार्यालयमा इन्जिनियरको दरबन्दी तीनजनाको हो। अहिले एकजना पनि छैनन्, अधिकारीले भने, सबइन्जिनियर अधिकृतस्तर पाँचौँ र छैटौँको सात दरबन्दी छन्। अहिले कार्यरत संख्या जम्मा दुई छ। दरबन्दीअनुसारको कर्मचारी नभएपछि कामको अत्यन्तै चाप रहेको उनको भनाइ थियो। सीमित जनशक्तिका कारण सबै योजनाको विस्तृत लागत तयार, योजनाको डिपिआर निरीक्षण, योजनाको मूल्यांकनलगायत काममा अत्यधिक भार परेको बताउँदै कतिपय योजनामा प्राविधिककै कारण ढिलाइ हुने गरेको कार्यालय प्रमुख अधिकारीले जानकारी दिए। उनका अनुसार योजनाका काम प्रभावित हुन नदिन दैनिक ज्यालादारीमा प्रतिव्यक्ति एक हजार दुई सयदेखि एक हजार पाँच सयसम्म दिने गरी प्राविधिक सुपरभाइजरको रूपमा तीनजना सबइन्जिनियरलाई काममा लगाइएको छ। भौतिक पूर्वाधार विकास तथा यातायात व्यवस्था कार्यालय गण्डकी प्रदेशले करारमा कर्मचारी राख्न नपाइने व्यवस्था गरेपछि ज्यालादारीमा राख्नुपरेको अधिकारीको भनाइ थियो। कार्यालयमा इन्जिनियर, लेखा, प्रशासन, हलुका सवारीचालकलगायत सबै गरेर जम्मा १६ दरबन्दी भए पनि अहिले कार्यालय सहयोगीसहित आठजना मात्रै कार्यरत रहेका उनले जानकारी दिए। उक्त कार्यालयमार्फत अहिले पर्वतमा नौ बहुवर्षीय सडक योजना सञ्चालनमा छन् भने चार मोटरेबल पुल बन्दै छन्। चार मोटरेबल पुलमध्ये लिदी खोलाअन्तर्गत राम्जा र छत्तीसेघाट सडकअन्तर्गत पैयुँ गरी दुई पुल निर्माणाधीन छन्। अन्य दुई सडक तथा पुल ठेक्का प्रक्रियामा गइसकेको कार्यालयले जनाएको छ। पूर्वाधार कार्यालयअन्तर्गत यस वर्ष साना र ठूला गरी एक सय ७२ भौतिक विकास निर्माणका योजना सञ्चालनमा छन्। यस वर्ष पर्वतको भौतिक पूर्वाधार विकासमा एक अर्ब पाँच करोड रुपैयाँ विनियोजन गरिएको कार्यालय प्रमुख अधिकारीले जानकारी दिए। प्रदेश सरकारअन्तर्गत कार्यालय स्थापना भएपछि पर्वतमा अहिलेसम्म ८१३७ किलोमिटर पक्की सडक निर्माण भएको छ भने ३४७ किलोमिटर सडक ग्राभेल गरिएको कार्यालयले जनाएको छ। दरबन्दीअनुसारको जनशक्ति अभावमा तोकिएअनुसारको काम गर्न समस्या भएको अधिकारीको भनाइ थियो।"
अमेरिकी डलरसहित पोल्यान्डकी एक महिला पक्राउ,"काठमाडौं : त्रिभुवन अन्तर्राष्ट्रिय विमानस्थलबाट अवैध रुपमा लुकाईछिपाई बाह्य मुलुकतर्फ लैजान लागेको अमेरिकी डलरसहित पोल्यान्डकी एक महिलालाई प्रहरीले पक्राउ गरी आज सार्वजनिक गरेको छ। पक्राउ पर्नेमा रिपब्लिक अफ पोल्यान्डकी नागरिक ३७ वर्षीया पाउलिना गाब्रेला माडेज रहेकी केन्द्रीय प्रहरी प्रवक्ता तथा प्रहरी नायब महानिरीक्षक कुवेर कडायतले जानकारी दिए। उनका अनुसार फ्लाई दुबईको उडानद्वारा दुबई हुँदै पोल्यान्ड जान लागेकी निज महिला विमानस्थलमा जाँच गर्ने क्रममा एक सय दरको एक सय १३ थान, ५० दरको ३८ थान र २० दरको १५ थान गरी जम्मा १३ हजार पाँच सय अमेरिकी डलरसहित फेला पारी आइतबार पक्राउ गरिएको हो। उनलाई आवश्यक अनुसन्धान तथा कारबाहीका लागि राजस्व अनुसन्धान विभाग हरिहरभवन पुल्चोक ललितपुर पठाइएको प्रवक्ता तथा प्रहरी नायब महानिरीक्षक कडायतले बताए।"
कामपाले गर्यो तीन हजार बढी कुकुरको बन्ध्याकरण,"काठमाडौं : काठमाडौं महानगरपालिकाले विगत दुई महिनाको अवधिमा तीन हजार चार सय ६९ सामुदायिक कुकुरको बन्ध्याकरण गरेको छ। सामुदायिक कुकुर नियन्त्रण गर्ने उद्देश्यले कामपाले गत असोज दोस्रो सातादेखि बन्ध्याकरण अभियान सुरु गरेको थियो। कुकुर व्यवस्थापन हुन नसकेको गुनासो आउन थालेपछि कामपाले बन्ध्याकरण र रेबिजविरुद्ध खोप अभियान सुरु गरेको हो। कामपा कृषि विभाग प्रमुख डा अवधेश झाका अनुसार यसै अवधिमा पाँच हजार तीन सय २० वटा कुकुरलाई रेबिजविरुद्धको खोपसमेत दिइएको छ। कामपा४, ७, ९, ११, १४, १५, २५, ३१ र ३२ बाट उक्त अभियान सुरु गरेको हो। अभियानअन्तर्गत आगामी पुस पहिलो सातासम्ममा पाँच हजार आठ सय कुकुरको स्थायी बन्ध्याकरण र १६ हजारलाई रेबिजविरुद्ध खोप दिने तयारी छ। विभिन्न नौ सङ्घसंस्थाको सहकार्यमा गरिएको उक्त कार्य दैनिक दुई सय कुकुरको बन्ध्याकरण गर्ने लक्ष्यका साथ काम अघि बढाइएको छ। यसका लागि दैनिक ५० जनाको विभिन्न समूह खटिएको छ। कुकुरको अनियन्त्रित प्रजनन हुन नदिन गरिने स्थायी बन्ध्याकरण, कुकुर नियन्त्रणको सबैभन्दा प्रभावकारी उपाय हो। शल्यक्रियामार्फत गरिने बन्ध्याकरण स्थायी हुने, भाले र पोथी दुवै कुकुरका लागि उपयोगी हुने हुनाले यो सबैभन्दा धेरै प्रयोग हुने विधि रहेकाले कामपाले सोही विधि अपनाएको जनाइएको छ। हाल कामपामा २२ हजार सामुदायिक कुकुर रहेको अनुमान गरिएको छ। बिहान दिउँसो अथवा उज्यालोमा भन्दा बढी साँझ र बेलुकी सामुदायिक कुकुर बढी आक्रामक हुने गर्दछन्। रोगी अपाङ्गता भएका वा अन्य समस्या भएपछि घरपालुवा कुकुरलाई मालिकहरुले घर निकाला गर्ने सडकमा ल्याई छाड्ने चलन र सडकमा रहेका कुकुरको अनियन्त्रित प्रजननले गर्दा पछिल्लो समय सामुदायिक कुकुरको सङ्ख्या बढ्ने गरेको बताइएको छ। नेपालको मुलुकी अपराधसंहिता २०७४ बमोजिम कसैले पशुपक्षीलाई कुटी, हिर्काइ, बोक्न नसक्ने गरी भारी बोकाई वा हानिकारक वस्तु सेवन गराएमा वा अन्य प्रकारको यातना दिएमा पशुपक्षीप्रति निर्दयी व्यवहार गरेको मानी तीन महिनासम्म कैद वा पाँच हजार जरिवाना वा दुवै सजाय हुने व्यवस्था छ। कामपाले केही समयभित्र चौपायालाई ओसारपसार गर्ने एम्बुलेन्स खरिद गर्ने पनि जानकारी दिएको छ।"
मंगलबार देशका यी स्थानमा हुने छ वर्षा,"काठमाडौं : मंगलबार कोशी, मधेश, बागमती, गण्डकी र लुम्बिनी प्रदेशमा आंशिकदेखि सामान्य बदली रही देशका बाँकी भूभागमा आंशिक बदलीदेखि मौसम सामान्यतया सफा रहने छ। मौसम पूर्वानुमान महाशाखाका अनुसार कोशी, बागमती र गण्डकी प्रदेशको पहाडी भूभागका एकदुई स्थानमा हल्का वर्षाको सम्भावना रहेको छ। देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। मंगलबार राति कोशी, मधेस, बागमती र गण्डकी प्रदेशमा आंशिक बदली रही देशका बाँकी भूभागमा आंशिक बदलीदेखि मौसम सामान्यतया सफा रहनेछ। कोशी र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
गण्डकीका यातायात कार्यालयबाट ५६ करोड राजस्व संकलन,"म्याग्दी : गण्डकी प्रदेशका यातायात कार्यालयले चालु आर्थिक वर्ष २०८०८१ को साढे चार महिनाको अवधिमा ५६ करोड रुपैयाँभन्दा बढी राजस्व संकलन गरेका छन्। चालु आर्थिक वर्षको साउनदेखि मंसिर १५ गतेसम्म ५६ करोड ८४ करोड ८४ लाख ८६ हजार तीन सय ४९ रुपैयाँ राजस्व संकलन भएको मन्त्रालयले जनाएको छ। बाग्लुङ, डुम्रे र नवलपुरमा एकएक र कास्कीमा दुईवटा यातायात कार्यालय, गोरखा, लमजुङ र स्याङ्जामा यातायात सेवा कार्यालयले सो राजस्व संकलन गरेका हुन्। मन्त्रालयका सचिव शंकरप्रसाद पण्डितका अनुसार सबैभन्दा बढी यातायात व्यवस्था कार्यालय सवारी कास्कीले ३१ करोड ७१ लाख ३५ हजार सात सय ८१ राजस्व संकलन गरेको छ। यातायात व्यवस्था कार्यालय सवारी चालक अनुमतिपत्र, कास्कीले छ करोड ४७ लाख ३९ हजार नौ सय २६, बाग्लुङले चार करोड १० लाख ३२ हजार ६ सय ७०, नवलपुरबाट छ करोड ३४ लाख ७९ हजार ६ सय ७४, डुम्रेबाट चार करोड १० लाख ९१ हजार एक सय ७५ राजस्व संकलन भएको छ। गोरखा, लमजुङ र स्याङ्जाको यातायात सेवा शाखाबाट एकमुष्ट चार करोड १० लाख सात हजार एक सय २३ राजस्व संकलन भएको मन्त्रालयले जनाएको छ। सवारी चालक अनुमतिपत्र जारी, नवीकरण, सवारीसाधन दर्ता, नवीकरण र जरिवानालगायत शीर्षकमा राजस्व संकलन भएको हो। आर्थिक वर्ष २०७८७९ मा दुई अर्ब २४ करोड र २०७९८० मा तीन अर्ब १७ करोड राजस्व संकलन गरेका यातायात कार्यालयहरुले चालु आर्थिक वर्षको पहिलो चौमासिकमा लक्ष्यअनुसार नै राजस्व संकलन गरेका मन्त्रालयको यातायात व्यवस्था महाशाखा प्रमुख समेत रहेका प्रवक्ता टीकाराम पौडेलले बताए।"
सुख्खा बन्दरगाह भन्सारबाट कन्टेनरको सिल टुटाएर ११ कार्टुन सुकमेल चोरी,"वीरगञ्ज : पर्साको वीरगञ्जस्थित सिर्सिया सुख्खा बन्दरगाह भन्सार कार्यालयबाट ११ कार्टुन सुकमेल चोरी भएको छ । काठमाडौँस्थित पशुपति एक्जिम प्रालिले दक्षिण अमेरिकाको ग्वाटेमालाबाट खरिद गरी ल्याएको २० फुटे आठ वटा कन्टेनरमध्ये दुई वटा कन्टेनरको सिल टुटाएर ११ कार्टुन सुकमेल चोरी भएको हो । गत अक्टोबर १९ तारिकमा दुबई हुँदै विशाखापटम् बन्दरगाह भएर एक्सप्रेसवे कन्टेन कम्पनीका आठ वटा कन्टेनरमा खरिद गरी ल्याइएको दुई सय कार्टुन सुकमेलमध्ये कन्टेनर नम्बर इएससियू २००२२०६ र इएससियू २००२२४८ को सिल हटाएर ११ कार्टुन सुकमेल चोरी भएको आयातकर्ता कम्पनीका वीरगञ्जस्थित प्रतिनिधि मधु बरालले राससलाई जानकारी दिए। उनका अनुसार चोरी भएको ११ कार्टुनमा प्रतिकार्टुन ४० किलोका दरले चार सय ४० किलो सुकमेल रहेको थियो । चोरी भएको सुकमेलको मूल्य अन्दाजी रु १३ लाख ४२ हजार रहेको उनको भनाइ छ । सुख्खा बन्दरगाह भन्सार सञ्चालन गर्ने प्रिस्टिन भ्याली ड्राइपोर्ट प्रालिका कामदारकै मिलोमतोमा सुकमेल चोरी भएकाले छानबिन गरी क्षतिपूर्ति उपलब्ध गराउन माग गरिएको प्रतिनिधि बरालले जानकारी गराए। सुकमेल जाँचपास गर्न २० प्रतिशत भन्सार महसुल, दस प्रतिशत अन्तःशुल्क र १३ प्रतिशत मूल्य अभिवृद्धि कर गरी ४३ प्रतिशत अर्थात् ८० लाख राजस्व तिर्नुपर्नेमा आयातकर्तासँग रकम अभाव भएपछि विगत दुई महिनादेखि चाँचपासका लागि सो कन्टेनर सिर्सिया सुख्खा बन्दरगाह भन्सार कार्यालयमा अड्किएको थियो । यता उक्त कार्यालयका प्रमुख रामप्रसाद मैनालीले कन्टेनरको उक्त घटनाबारे अनुसन्धान भइरहेको र पछि थप विवरण उपलब्ध गराउने बताए।"
नेपालभारत सीमाना छुट्याउने ४८४ सीमास्तम्भको मर्मत सम्भार र रंगरोगन सुरू,"झापा : पूर्वका ४८४ सीमा स्तम्भको मर्मत सम्भार र रंगरोगनको कार्य आजदेखि सुरु भएको छ । सशस्त्र प्रहरी बल नेपाल कोशी प्रदेश बराह बाहिनी मुख्यालय सुनसरीले नेपालभारत सीमा नाका छुट्टाउने सीमा स्तम्भको मर्मत सम्भार र रंगरोगनको कार्य झापाको मेचीनगर७ स्थित सतीघट्टाबाट शुभारम्भ गरेको हो । सशस्त्र प्रहरी बल नेपाल कोशी प्रदेशका डीआइजी अञ्जनीकुमार पोखरेल, कोशी प्रदेश प्रहरी प्रमुख डीआइजी राजेश बास्तोला, भारतीय सीमा सुरक्षा बल ४१ बटालियनका नविनकुमार रायले सोमबार बिहान एक संक्षिप्त कार्यक्रमका बीच ९११ पिलरको रंगरोगन गर्दै मर्मत कार्यको शुभारम्भ गरेका हुन् । कोशीका तीन जिल्ला झापा, मोरङ र सुनसरीसम्मका बिजोर नम्बर पिलरहरूको मर्मत सम्भार र रंगरोगनको कार्य झापाबाट सुरुवात गरिएको सशस्त्र प्रहरी बल नेपाल कोशी प्रदेशका डीआइजी अञ्जनीकुमार पोखरेलले बताए । जोड नम्बर सीमा पिलरहरूको मर्मत सम्भार र रंगरोगनको कार्य भारतीय सीमा सुरक्षा बल (एसएसबी) ले यसअघि नै गरिसकेको बताउँदै डीआइजी पोखरेलले भने, बिजोर पिलरको जिम्मा विशेष कार्य विधिबाट सशस्त्र प्रहरीलाई दिइएको हो, सोही अनुसार यस अभियानको थालनी गरेका हौँ । ५० प्रतिशतभन्दा बढी क्षति पुगेका ९हराएका, भत्किएका, बगाएका सीमा स्तम्भ सुरक्षा निकायले गर्न मिल्दैन । त्यसको लागि दुवै देशका संयुक्त नापीसहितको टोली फिल्डमा खटिएर मात्र राख्न मिल्ने बताउँदै डीआइजी पोखरेलले भने,मर्मत सम्भार र रंगरोगन गरेपश्चात् ६० देखि ७० प्रतिशत सीमा पिलरको अपडेट सशस्त्रसँग हुन्छ । झापामा साना, मझौला र ठुला गरी ३ सय १७ सीमा पिलरको मर्मत सम्भार र रंगरोगन गरिने सशस्त्र प्रहरी बल नेपाल नम्बर २ गण झापाका एसपी देवराज अर्यालले जानकारी दिए । त्यस्तै मोरङमा ३४ र सुनसरीमा १ स ३३ गरी ४ सय ८४ पीलरको मर्मत सम्भार र रंगरोगन गरिने जनाइएको छ । यता सीमा पिलर मर्मत सम्भार र रंगरोगन शुभारम्भ कार्यक्रममा राष्ट्रिय अनुसन्धान निर्देशक दीपक भारती, मेचीनगर नगर प्रमुख गोपालचन्द्र बुढाथोकी, भद्रपुर नगर प्रमुख गणेश पोखरेल, जिल्ला प्रहरी कार्यालय झापाका एसपी दुर्गाराज रेग्मीलगायतको उपस्थिति रहेको थियो ।"
तारागाउँ रिजेन्सी होटल्सको सेयर कारोबार स्थगित,"काठमाडौं : तारागाउँ रिजेन्सी होटल्स लिमिटेडको सेयर कारोबार स्थगित भएको छ । नेपाल स्टक एक्सचेञ्ज (नेप्से)ले धितोपत्र सूचीकरण विनियमावलीअनुसार कारोबार स्थगित गरिएको जनाएको छ । नेप्सेका अनुसार कम्पनीले लाभांश घोषणासम्बन्धी निर्णय ढिलो गरी नेप्सेलाई जानकारी गराएको भन्दै सेयर कारोबार स्थगित गरिएको हो । धितोपत्र सूचीकरण विनियमावली, २०७५ को विनियम २२ ९१० मा भएको व्यवस्था बमोजिम धितोपत्र मूल्यमा प्रभाव पार्ने सूचना, जानकारी वा निर्णय सिर्जना भएमा सोही दिन वा भोलिपल्ट कारोबार खुल्नुअघि सम्बन्धित सूचीकृत सङ्गठित संस्थाले नेप्सेमा पेश गर्नुपर्ने छ भन्ने व्यवस्था रहेकाले उक्त विनियममा भएको व्यवस्था पालना नगरेकाले उक्त विनियमावलीको विनियम १६ ९१० (ख)मा भएको व्यवस्था अनुरुप २०८० साल मङ्सिर १८ को निर्णायअनुसार त्यस कम्पनीको धितोपत्र कारोबार स्थगन गरिएको छ,नेप्सेले तारागाउँ रिजेन्सी होटल्स लिमिटेडलाई पठाएको पत्रमा भनिएको छ । साथै उक्त पत्र प्राप्त भएको मितिले तीन कार्यदिन भित्र के कति कारणबाट समयमै जानकारी दिन नसकेको हो सो सम्बन्धमा स्पष्टीकरण पेश गर्न समेत नेप्सेले निर्देशन दिएको छ । तारागाउँ रिजेन्सी होटल्स लिमिटेडको शनिबार बसेको सञ्चालक समितिको बैठकले आर्थिक वर्ष २०७९र८० को शेयरधनीलाई १५ प्रतिशत लाभांश दिने घोषणासम्बन्धी निर्णय गरेको थियो । साथै सो निर्णय भने नेप्सेलाई आइतबार बेलुका ५:१५ बजे मात्रै जानकारी गराएको नेप्सेको भनाइ छ ।"
शिकारीको पासोमा फसेको चितुवाको उद्दार,"धनगढी : कञ्चनपुरमा सिकारीले पासोमा पारेको चितुवाको जिवितै उद्धार गरिएको छ । डिभिजन वन कार्यालय कञ्चनपुरले दिएको जानकारी अनुसार शुक्लाफाँटा नगरपालिकाको वडा नम्बर ८ मा पर्ने प्रगति महिला सामुदायिक वनबाट चितुवाको उद्दार गरिएको हो । डिभिजन वन कार्यालय कञ्चनपुरका रेञ्जर दुर्गेश धामीले दिएको जानकारी अनुसार आइतबार राती चितुवा पासोमा परेको खबर आएको थियो । स्थानीयहरुले चितुवा पासोमा परेको देखेपछि बनलाई खबर गरेका थिए । रातीको समयमा बेहोस पारेर उद्दारमा कठिनाइ हुने भएकाले सोमबार बिहान चितुवालाई पासो मुक्त गरिएको रेञ्जर थापाले बताए । डिभिजन वन, शुक्लाफाँटा राष्टिय निकुञ्जको टोली, राष्टिय प्रकृति संरक्षण कोषको टोली र पशु चिकित्सकसहितको टोलीले वयस्क पोथी चितुवाको उद्दार गरेको हो । रेञ्जर थापाले चितुवाको आँखामा चोट आएको,कम्मरमा तारको पासो परेकाले पछाडिको भाग कम चलिरहेको र तत्काल बाँच्न सक्ने सम्भावना देखिएको बताए । तत्कालको अवस्था हेर्दा बाँच्न सक्ने सम्भावना देखिएको छ तर भित्री चोट कति लागेको छ भन्ने कुरा बुझ्न सकिएको छैन,पछाडीको भाग कम चलिरहेका छ,'रेञ्जर थापाले भने । उनले सरकारले बालीनाली नष्ट गरिरहेको भन्दै बँदेल मार्न सकिने सूचना राजपत्रमा राखेपछि पासो थाप्ने क्रम बढेको बताए । चितुवा शुक्लाफाँटा राष्टिय निकुञ्जबाट आएको अनुमान गरिएको छ ।"
पलायन हुँदै झुलाघाट नाकाका व्यापारी,"बैतडी : भारतसँग सीमाना जोडिएको झुलाघाट बजारमा २०६१ सालदेखि व्यापार गर्दै आएका कम्मानसिंह ऐरी आजभोलि बिहान ढिलोगरी पसल खोल्छन्। एक समय बिहानै ६ नबज्दै पसल खोलेर व्यापारमा व्यस्त हुने ऐरी अहिले घाम तापेर दिन कटाउँछन्। मान्छेहरूको आउजाउ नै छैन, के गर्ने पसल खोलेर पनि, बजार निकै सुस्त छ, निरास हुँदै ऐरीले भने। लामो समयसम्म भएको लकडाउनले यहाँका व्यापारीहरू थलिएर पलायन हुन थालेको व्यापारी ऐरीको भनाइ छ। कोरोनाकालको लामो समयसम्म रहेको लकडाउनपछि झुलाघाटमा व्यापार निकै घटेको अर्का व्यापारी प्रकाश सिंह धामी बताउँछन्। लकडाउनपछि यहाँका करिब ८० प्रतिशत व्यापारी फर्किएनन्, मानिसहरूको आउजाउ पनि छैन, उनले भने। भारतीय बजारबाट आयात हुने सानो परिमाणको सामानमा पनि कर निर्धारण गरिएदेखि चहलपहल घटेको उनी बताउँछन्। कुनै समय सुदूरपश्चिम र मध्यपश्चिमका पहाडी जिल्लाको सीमा बजारका रूपमा झुलाघाट बजारमा निकै चहलपहल हुने गरेको थियो भने नेपाली उत्पादन पनि निर्यात हुने गरेको थियो। तर कोरोनाकालपछि यहाँको बजार निकै सुस्ताएको छ। यहाँका अधिकांश व्यापारीहरू पलायन भइसकेका छन्। कोरोनाअघि ७५ वटाभन्दा बढी पसल रहेको झुलाघाटमा अहिले २५ वटा पनि पसल नरहेको महाकाली भन्सार कार्यालय झुलाघाटले जनाएको छ। सरकारले बेलाबेला झुलाघाटमा मोटरेबल पुल निर्माणको कुरा उठाउन गरेको छ। अपेक्षाअनुसार कुनै गतिविधि नहुँदा यहाँको व्यवसायीहरू पनि निरास छन्। झुलाघाट बजारमात्रै नभई सुदूरपश्चिमकै आर्थिक समृद्धिसँग जोड्नका लागि झुलाघाटमा मोटरेबल पुल निर्माण गर्न आवश्यक रहेको सरोकारवाला निकायको भनाइ छ। मोटरेबल पुल निर्माणका लागि सरकारसँग माग राख्ने गरिए पनि उपलब्धि नभएको उद्योग वाणिज्य संघ बैतडीका कोषाध्यक्ष शेर सिंह भण्डारीले बताए।"
काभ्रेमा चेकजाँचका क्रममा प्रहरीलाई घुस दिन खोज्ने एकजना पक्राउ,काभ्रे : जिल्ला प्रहरी कार्यालय काभ्रेले सवारी चेकजाँचको क्रममा घुस दिन खोज्ने एकजनालाई पक्राउ गरेको छ । प्रहरीले काभ्रेभन्ज्याङबाट काभ्रेको रोशी गाउँपालिका८ बस्ने सानुकान्छा तामाङलाई उनले चलाएको स्कुटीसहित नियन्त्रणमा लिएको हो । सोमबार अस्थायी प्रहरी पोष्ट ट्राफिक प्रहरीसहितको संयुक्त चेकिङको क्रममा तामाङ पक्राउ परेका हुन् । बाप्र०२०३७ प ०९९७ नं।को स्कुटीमा धुलिखेलबाट भकुण्डेतर्फ जाँदै गरेका तामाङलाई प्रहरीले सवारी चालक अनुमति पत्र मागेको थियो । सो क्रममा उनले पटक पटक मेरो लाइसेन्स यो हो भनि बिलबुक भित्र एक हजार राखेर दिन खोजेका थिए । ड्युटीमा खटिएको प्रहरी कर्मचारीलाई आर्थिक प्रलोभन देखाई प्रभावमा पारी कर्तव्यपथबाट बिचलित गर्न दुरुत्साहान गरिएको अभियोगमा उनलाई पक्राउ गरेर थप अनुसन्धान अघि बढाइएको जिल्ला प्रहरी कार्यालय काभ्रेले जनाएको छ।
पर्यटकको रोजाइमा च्छोरोल्पा हिमताल,"दोलखा : दोलखाको गौरीशंकर गाउँपालिका९ गौरीशंकरमा अवस्थित नेपालको सबैभन्दा ठूलो च्छोरोल्पा हिमताल पर्यटकको रोजाइको केन्द्र बनेको छ। च्छोरोल्पा हिमतालको दृश्यावलोकनका लागि प्रत्येक वर्ष आन्तरिक र बाह्य पर्यटकहरूको आगमन बढ्ने गरेको छ। गौरीशंकर गाउँपालिकाको रोल्वालिङ उपत्यकामा रहेको च्छोरोल्पा पदयात्राका लागि अति नै रमणीय एवम् रोमाञ्चक स्थलका रूपमा रहेकाले सबैको आकर्षणको केन्द्र बन्दै गइरहेको स्थानीयको भनाइ छ। काठमाडौंबाट छोटो दूरीमा पर्ने र पदमार्ग पनि सजिला भएकाले पनि पर्यटकहरू बढी च्छोरोल्पा मन पराउन थालेको गौरीशंकर गाउँपालिका९ का वडाअध्यक्ष ङिमागेली शेर्पाले बताए। चरिकोटबाट छ्योत्छ्योतसम्म गाडीमा र त्यहाँबाट हिडेर सिमीगाउँ हुँदै च्छोरोल्पा पुगेर ४ दिनमै फर्किन सकिन्छ। वर्षातको समयमा आवतजावत करिब बन्द हुने च्छोरोल्पा हिमतालमा असोज महिनादेखि पदयात्रीको संख्यामा वृद्धि हुन्छ। यो वर्षको असोज कात्तिक महिनामा एक हजार सात सय ७९ जना पुरुष र दुई सय १६ जना महिलाले च्छोरोल्पा हितालको भ्रमण गरेको गौरीशंकर संरक्षण क्षेत्रका सूचना अधिकारी तुलसी दाहालले बताए। समुद्र सतहबाट चार हजार पाँच सय ८० मिटरको उचाइमा रहेको १ सय ३५ मिटर गहिरो र अनुमानित १० करोड घनमिटर पानी रहेको च्छोरोल्पा हिमतालसम्म पुग्ने पदमार्ग २०७२ सालको भूकम्पपछि स्वीस सरकारले पक्की र आकर्षक बाटो बनाइदिइएको छ। अन्य गन्तव्यभन्दा यस क्षेत्रमा रहेका होटलहरूको मेनु सस्तो रहेकाले पनि पर्यटकको संख्यामा वृद्धि आउन सक्ने हिमताल भ्रमण गर्ने यात्रुहरू बताउँछन्। स्थानीयका अनुसार कोरोना महामारीअघि बाह्य पर्यटकले खचाखच हुने गरे पनि अहिले भने फाटफुटबाहेक खासै बाह्य पर्यटक आएका छैनन्। तर आन्तरिक पर्यटकहरूको भने भीड लाग्ने गरेको छ। आन्तरिक पर्यटकहरूको भीडले होटल व्यवसायीहरूलाई धान्न हम्मेहम्मे परेको होटल व्यवसायी थुल्डु शेर्पाले बताए। हिमतालको भ्रमण गर्नेको संख्या दिनप्रतिदिन बढ्दै गइरहेको छ। सिमीगाउँबाट सुर्मुचे, डोङाङ, वेदिङ, नागाउँ हुँदै च्छोरोल्पा तालसम्म पुग्न सकिन्छ। साहसिक पदयात्राका लागि अति नै रमणीय एवम् रोमाञ्चक स्थलका रूपमा प्रख्यात मानिने रोल्वालिङ उपत्यकाको च्छोरोल्पा पुग्दा संसार जितेको महसुस हुने र भ्रमणको क्रममा च्छोरोल्पा भ्रमण नगरे भ्रमण पूरा नहुने च्छोरोल्पा पुगेर आउने आन्तरिक पर्यटकहरूको भनाइ रहेको छ। बेदिङसम्म राष्ट्रिय प्रसारणको विद्युत लाइनको व्यवस्था भएको र अप्टिकल फाइबर भएको कारण इन्टरनेटको पनि सुविधा हुँदा पर्यटकहरू रमाउँदै यात्रा गर्छन्।"
पृथ्वीराजमार्गको पूर्वी सडकखण्डको आँबुखैरेनीमा कालोपत्रे सुरु,"तनहुँ : पृथ्वीराजमार्गको पोखरामुग्लिन सडक (पूर्वीखण्ड)अन्तर्गत आँबुखैरेनी गाउँपालिकाचोकदेखि मार्कीचोकसम्म सडकखण्डमा कालोपत्रेको काम सुरु गरिएको छ। आँबुखैरेनी गाउँपालिका चोकबाट सुरु गरी गत असारमा कालोपत्रे गरिएको स्थान मार्कीचोकसम्म जोड्ने गरी कालोपत्रे अघि बढाएको हो। यसअघि आँबुखैरेनी गाउँपालिका१ सत्रसयबाट सुरु गरी मार्किचोकसम्मको करिब तीन किलोमिटर दूरीमा कालोपत्रे सम्पन्न गरिसकेको छ। अब गरिने चार किलोमिटर दूरी कालोपत्रे काम १० देखि १५ दिनभित्र सम्पन्न गर्ने लक्ष्य रहेको पोखरामुग्लिन सडक योजना (पूर्वी खण्ड)का इञ्जिनियर विष्णुप्रसाद पाण्डेको भनाइ छ। जिल्लाको डुम्रेदेखि छिर्कनसम्मको करिब छ किलोमिटर दूरी एकतर्फी कालोपत्रे केही समयअघि सम्पन्न भएको थियो। बन्दीपुर१ नाहालादेखि व्यास१२ छिर्कनसम्मको उक्त दूरीमा अस्फाल्ट प्रविधिको कालोपत्रे तिहारपछि लगत्तै सम्पन्न गरेको हो। तिहारअघि तीन किलोमिटर र तिहारपछि तीन किलोमिटर दूरीमा कालोपत्रे सम्पन्न गरेपछि आँबुखैरेनी क्षेत्रबाट काम सुरु गरेको आँबुखैरेनी गाउँपालिका अध्यक्ष शुक्र चुमानले जानकारी दिए। राजमार्गको पूर्वी खण्डको एकतर्फी सडकमा कालोपत्रे गर्न थाले पनि एकतर्फी पुरै कालोपत्रे गर्ने कार्य बाँकी छ। बरादीबाट डुम्रे, छिर्कनबाट दमौली र दमौलीबाट जामुनेसम्म एकतर्फी कालोपत्रे गर्ने कार्य बाँकी रहेकाले एकतर्फी कालोपत्रे गरिए पनि सवारीसाधनलाई धेरै सहज हुने विश्वास गरिएको छ। 'सडकका दायाँबायाँ कटिङ गर्ने र कल्भर्ट राख्नेलगायतका कार्य सम्पन्नपश्चात कालोपत्रेे कार्य अघि बढाइएको हो', उनले भने, 'कालोपत्रे गर्नुपूर्व समाबेस र बेस प्रयोग गरी रोलिङ गरेर सुकेपछि बिटुमिनको झोल राखेर कालोपत्रे गरिन्छ।' उक्त राजमार्गको पूर्वी सडकअन्तर्गत ४१ दशमलव ४५ किमी दूरीमा सडक विस्तारका कार्य भइरहेको छ। पूर्वी खण्डको सडक निर्माणका लागि २०७७ माघ १७ गते सम्झौता भई २०७८ वैशाख २ गतेदेखि निर्माण प्रक्रिया अघि बढाइएको हो। पूर्वी खण्डको छ अर्ब २१ करोड ३१ लाख १३ हजार रुपैयाँमा ठेक्का लागेको हो। सडकको डिजाइनअनुसार तनहुँको दमौली र डुम्रे बजारमा ४१ मिटरको सडक हुनेछ। सडक विस्तार गर्दा सडक सीमा दुईतर्फी २५२५ मिटर हुनेछ भने सहरी क्षेत्र बाक्लो बस्ती भएको स्थानमा ४१ मिटर चौडाइको सडक बन्नेछ। पूर्वीखण्डको ठेक्का चाइना कम्युनिकेसन कन्स्ट्रक्सनले पाएको छ भने यसखण्डको म्याद २०८१ वैशाखसम्म रहेको इञ्जिनियर पाण्डेले जानकारी दिए।"
मोरङको बेलबारीमा हात्तीको आक्रमणबाट एकजनाको मृत्यु,"विराटनगर : मोरङको बेलबारी नगरपालिका१० भाउन्नेमा जंगली हात्तीको आक्रमणबाट सोमबार बिहान एकजनाको मृत्यु भएको छ । सिर्जना सामुदायिक वन क्षेत्रमा हात्तीले आक्रमण गर्दा लेटाङ नगरपालिका३ का ५३ वर्षीय कमल माझीको मृत्यु भएको प्रहरीले जनाएको छ । माझीको शव बिहान १०:३० बजेतिर जंगलमा फेला परेको थियो । मोरङ प्रहरीका प्रवक्ता डीएसपी रन्जनकुमार दाहालका अनुसार बाटो हिँड्नेहरुले शव देखेपछि प्रहरीलाई खबर गरेका हुन् । लेटाङबाट बेलबारीको लक्ष्मीमार्गतर्फ साइकलमा आउँदै गरेको अवस्थामा माझीलाई हात्तीले आक्रमण गरेको हुनसक्ने उनको भनाइ छ । बाटोमा जम्काभेट हुँदा आक्रमण गर्दै हात्तीले टिपेर जंगलतर्फ फ्यालिदिएको हुनसक्ने प्रहरीले जनाएको छ । प्रहरीका अनुसार घटनास्थल वरपर हात्तीको आवतजावत नियमित भइरहेको पाइन्छ । माझीले आफ्नो साथमा घरेलु मदिरा बनाउन प्रयोग गरिने कच्चा पदार्थ मर्चा बोकेको पाइएको छ । परिवारका सदस्यलाई उद्रित गर्दै प्रहरीले दिएको जानकारी अनुसार उनी मर्चा लिएर लक्ष्मीमार्ग बजारतर्फ आउँदै थिए । जानकारहरुका अनुसार घरेलु मदिरा र मदिरा बनाउन प्रयोग गरिने कच्चा पदार्थप्रति हात्ती अति आक्रामक हुन्छ । घरेलु मदिरा बनाउने गरिएका घरहरुलाई लक्षित गरेर हात्तीले बढी नै वितण्डा मच्चाउने गरेको जानकारहरु बताउँछन् । हात्तीले सबैतिर वितण्डा मच्चाइरहेको हुन्छ, एक प्रहरीले भने, तर, घरेलु मदिरा उत्पादन गर्ने घरहरुमा धेरै दुःख दिने र झन् बढी क्षति पुर्याउने गरेको पाइन्छ । इलाका प्रहरी कार्यालय बेलबारीका इन्सपेक्टर तेजबहादुर दाहाल नेतृत्वको टोलीले घटनास्थल पुगेर कानुनी प्रक्रिया पूरा गर्दै शवलाई पोष्टमार्टमका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टरतर्फ पठाएको छ । प्रहरीले घटनाको थप अनुसन्धान भइरहेको जनाएको छ । प्रहरीका अनुसार भाउन्ने आसपासमा आइतबार रातभर हात्ती देखा परेका थिए । २०२२ वटाको संख्यामा रहेको हात्तीको बथानलाई स्थानीय र प्रहरीले जंगलतर्फ धपाएको डीएसपी दाहालले बताए । कोशी प्रदेशका झापा, मोरङ र सुनसरीमा केही समययता जंगली हात्ती देखा परिरहेका छन् । लस्करै हिँड्ने हात्तीको बथानले विभिन्न ठाउँमा आतंक मच्चाइरहेको छ । सर्वसाधारणको घर भत्काइदिनेदेखि बालीनाली खाने र मान्छे मार्नेसम्मको वितण्डा हात्तीले मच्चाइरहेको हो । सुनसरीको इटहरीमा पनि केही दिनअघि हात्तीको आक्रमणबाट एक युवकको मृत्यु भएको थियो । प्रहरीले दुई सातायता जंगल क्षेत्रमा हात्तीको आवतजावत बाक्लो भएकाले एक्लै हिँडडुल नगर्न र हात्तीबाट सुरक्षित हुन सबैमा अनुरोध गरेको छ । हात्तीको बथानमा एउटा छावा (हात्तीको बच्चा) पनि छ । बच्चा साथमा भएकाले पनि हात्ती अलि बढी आक्रामक भएको हुनसक्ने अनुमान प्रहरीको छ ।"
'घरजग्गाको कारोबारलाई सबल र सरल प्रक्रियामा लैजानुपर्छ',"काठमाडौं : नेपालको अर्थतन्त्रलाई चलायमान बनाउन घरजग्गाको कारोबारलाई सबल र सरल प्रक्रियामा लैजानुपर्नेमा घरजग्गा व्यवसायीले जोड दिएका छन्। सोमबार भक्तपुरमा आयोजित कार्यक्रममा बोल्दै नेपाल जग्गा तथा आवास विकास महासंघका अध्यक्ष भेषराज लोहनीले घरजग्गा व्यवसायलाई उत्पादनशील क्षेत्र मानेर राज्यले त्यही अनुरूपको नीति, ऐन, नियमावली र निर्देशिका समयानुकूल बनाउनुपर्ने बताए। यसले वर्तमान अवस्थामा देखिएको आर्थिक शिथिल वातावरण स्वतः हटेर जाने उनको भनाइ थियो। अध्यक्ष लोहनीले अर्थतन्त्रमा अहिले देखिएको शिथिलता घरजग्गा कोरोबारले गति लिन नसकेसम्म समाधान नहुने बताए। घरजग्गा कारोबार सुस्त हुँदा राज्यको ३० देखि ५० अर्बसम्मको राजस्व गुमिरहेको उनको भनाइ छ। कार्यक्रममा नेपाल जग्गा तथा आवास विकास महासंघका सचिव रामसुन्दर बकेले नेपालमा अहिले घरजग्गाको कारोबारको अवस्था संविधानले प्रत्याभूत गरेको अधिकारभन्दा बाहिर गएर सरकारले असान्दर्भिक नियमावली ल्याएर अवरोध खडा गरेको बताए।"
हिमपातले ढोरपाटन उपत्यका सेताम्ये,"बागलुङ : बागलुङको ढोरपाटनमा सोमबार हिमपात भएको छ । सोमबार बिहानदेखि हिमपात भइरहेको स्थानीय टकबहादुर अदैले जानकारी दिए । ढोरपाटनमा यस वर्षको पहिलो हिमपात भएको हो । यस वर्ष पहिलो पटक ढोरपाटनमा हिमपात भएको हो, स्थानीय अदैले भने,हिमपातले ढोरपाटन उपत्यका सेताम्य भएको छ । चिसो धेरै बढेको कारण जनजीवन कष्टकर भएको छ । हिमपातको कारण वातावरण चिसो बनेको स्थानीय अदैले बताए । उनले हिमपात पछि ढोरपाटन उपत्यकाको वातावरण रमाइलो र आकर्षक भएको छ । हिमपातले गर्दा घोडा खच्चड तथा वस्तुभाउलाई घाँस दाना हाल्नसमेत गाह्रो भएको स्थानीय कूलबहादुर विकले बताए । हिमपात पछि ढोरपाटन उपत्यकाको वातावरण रमाइलो र आकर्षक भएको छ । ढोरपाटनमा यस वर्ष चाँडै हिमपात भएको हो । अघिल्लो वर्ष पुस माघमा हिमपात हुने भएपनि यस वर्ष मंसिरमै हिउँ परेको छ,स्थानीय अदैले भने ।"
मनाङमा पुगे २० हजारभन्दा बढी पर्यटक,"मनाङ : कोभिड महामारीपछि हिमाली जिल्ला मनाङमा सबैभन्दा धेरै विदेशी पर्यटक आएका छन्। अन्नपूर्ण संरक्षण क्षेत्र आयोजना (एक्याप) इलाका कार्यालय मनाङका प्रमुख ढकबहादुर भुजेलका अनुसार पछिल्लो ११ महिनामा २० हजार आठ सयभन्दा बढी बाह्य पर्यटक भित्रिएका छन्। सन् २०२३ को जनवरीदेखि नोभेम्बरसम्म २० हजार आठ सय छ विदेशी पर्यटक भित्रिएको प्रमुख भुजेलले बताए। उनका अनुसार अक्टोबर महिनाम सबैभन्दा बढी पाँच हजार एक सय ९८ पर्यटक भित्रिएका छन्। साथै सन् २०२३ को जनवरीमा एक सय ८४, फेब्रुअरीमा चार सय ९९, मार्चमा दुई हजार सात सय ३६, अप्रिलमा चार हजार दुई सय २१, मेमा एक हजार पाँच सय ७१, जुनमा दुई सय ५२, जुलाईमा दुई ५६, अगस्टमा तीन सय १६, सेप्टेम्बरमा दुई हजार दुई सय ५७, अक्टुबरमा पाँच हजार एक सय ९८ र नोभेम्बरमा तीन हजार दुई सय ४८ पर्यटक भित्रिएका छन्। सो अवधिमा सबैभन्दा बढी फ्रान्सका नागरिक मनाङ भ्रमणमा आएका छन्। फ्रान्सका दुई हजार चार सय ८५, इजरायलका एक हजार ८३, जर्मनका एक हजार आठ सय ३७, बेलायतका एक हजार चार सय ७३, अमेरिकाका एक हजार दुई सय १३, रसियाका एक हजार एक सय ६७, अस्ट्रेलियाका एक हजार एक सय पाँच, नेदरल्याण्डसका नौ सय ७० र भारतका आठ सय ९७ पर्यटक भित्रिएको एक्याप मनाङले जनाएको छ। सन् २०२२ मा मनाङमा १५ हजार नौ सय तीन विदेशी पर्यटक भित्रिएका थिए। कोभिड महमारीको समयमा पनि सन् २०२० मा एक हजार नौ सय ७६ र सन् २०२१ मा दुई हजार तीन सय ७३ बाह्य पर्यटक भित्रिएका थिए। साथै सन् २०१९ मा २६ हजार छ सय ४७, सन् २०१८ मा २९ हजार चार सय ८४ र सन् २०१७ मा २७ हजार ६८ पर्यटक भित्रिएका थिए। कोभिड महामारीपछि मनाङमा हालसम्मकै बढी पर्यटक भित्रिएका हुन्। मनाङमा विशेष गरी साहसिक पदयात्राका लागि विदेशी पर्यटक आकर्षित हुन्छन्। विश्वकै १०औं उच्च जोखिमपूर्ण यात्रा गर्न मनाङमा पर्यटक आकर्षित हुने गरेका छन्। रसियन पर्यटक लुले प्राकृतिक वातावरणको अनुभव गर्न नेपाल आएको बताए। उनले भने, 'हामी प्रविधिमार्फत एकै ठाउँमा बसेर धेरै स्थान पुग्न सक्छौं। तर, शारीरिक रुपमै पुगेर प्रकृतिसँग रमाउनुको मज्जा नै छुट्टै छ। नेपाल प्राकृतिक रुपमा धनी छ। यसको महसुस गर्न सक्नुपर्छ। सबै देशका मानिस एक नेपालको प्रकृतिसँग रमाउन आउनुपर्छ।'"
कोशी प्रदेशमा १८ लाख बढी गाँजाको बोट नष्ट,"विराटनगर : कोशी प्रदेशमा गाँजा फँडानीलाई प्रहरीले व्यापक बनाएको छ। प्रहरीले फँडानी गर्दै लागूऔषध गाँजाका बोट नष्ट गरिरहेको हो। कोशीका धनकुटा, उदयपुर, भोजपुर, खोटाङलगायतका जिल्लामा गाँजाको खेती अत्यधिक हुन्छ। प्रहरीका अनुसार जेठअसारदेखि व्यावसायिक रूपमै खेती लगाउन सुरु गरिने गाँजा मंसिरपुससम्ममा तयार हुन्छ। अलि बढी गर्मी हुने तल्लो भेगमा गाँजा छिट्टै तयार हुँदो रहेछ, प्रहरीका एक अधिकारी भन्छन्, माथिल्लो भेगमा केही समय लाग्दो रहेछ। बेँसी (तल्लो भेग)बाट गाँजा फाँड्न सुरु गरेको प्रहरी अहिले माथिल्लो भेगतर्फ केन्द्रित छ। प्रदेश प्रहरी प्रमुख डीआईजी राजेशनाथ बास्तोलाले भदौदेखि गाँजा फँडानी विशेष अभियान चलाएका थिए। बास्तोलाले जिल्लाजिल्लामा थप मद्दतका लागि प्रदेश प्रहरी कार्यालयबाट समेत विशेष टोली खटाएर गाँजा फँडानीलाई तीव्र एवं व्यापक बनाएका हुन्। गाँजा फँडानीका लागि प्रदेशभरि २ हजार ३५ प्रहरी परिचालन गरिएकोमा प्रदेश कार्यालयबाट मात्रै ४ सय प्रहरी थप मद्दतका लागि पठाइएको थियो। व्यावसायिक रूपमै लगाइएको गाँजा फँडानी गर्दै बोट नष्ट गर्ने क्रम अहिलेसम्म चलिरहेको कोशी प्रदेश प्रहरी कार्यालय विराटनगरका प्रवक्ता एसपी ऋषिराम कँडेलले बताए। उनका अनुसार चालु आर्थिक वर्षको हालसम्म गाँजाका १८ लाखभन्दा बढी बोट नष्ट गरिसकिएको छ। विभिन्न जिल्लाको ३ हजार ५ सय ५४ रोपनी क्षेत्रफलमा लगाइएको गाँजाको १८ लाख ३० हजार ८ सय ४५ बोट प्रहरीको सक्रियतामा नष्ट गरिसकिएको उनले बताए। फँडानी अभियान जारी रहेकाले नष्ट गरिने बोटको संख्या अझै बढ्ने उनको भनाइ छ। प्रहरीले विगतको तुलनामा यसवर्ष उल्लेख्य गाँजा फँडानी गरेको छ। विगतमा प्रहरीले यति धेरै गाँजा नष्ट गरेको थिएन। गत आर्थिक वर्ष २०७९०८० मा १ हजार ७ सय ६४ रोपनी क्षेत्रफलमा लगाइएको ६ लाख ७५ हजार ३ सय १४ बोट गाँजा प्रहरीले नष्ट गरेको थियो। प्रहरीले गत वर्षको तुलनामा यसवर्षको हालसम्म ११ लाख ५५ हजार ५ सय ३१ बोट बढी गाँजा नष्ट गरेको हो। चालु वर्षको हालसम्म सबैभन्दा धेरै धनकुटामा गाँजा नष्ट गरिएको छ। धनकुटामा एसपी कृष्ण कोइरालाको नेतृत्वमा प्रहरीले धमाधम गाँजा फँडानी गरिरहेको हो। कोइरालाका अनुसार ८ सय ४७ प्रहरी परिचालन गरेर हालसम्म १ हजार ९ सय ९० रोपनी क्षेत्रफलमा लगाइएको ८ लाख ८५ हजार ८ सय बोट गाँजा नष्ट गरिएको छ। फँडानी गरिएको गाँजाको हरियो बोट आगो लगाएर नष्ट गर्ने गरिएको जानकारी एसपी कोइरालाले दिए। भदौदेखि फँडानी सुरु गरेर गाँजाको बिरुवा नै नष्ट गरिएको छ, उनले भने, यसमा प्रदेश प्रहरी कार्यालयले थप मद्दत गर्यो। कोइरालाका अनुसार हरियो बोट नष्ट गर्ने क्रमसँगै तयारी गाँजाको खोजीतर्फ पनि प्रहरी केन्द्रित भएको छ। धनकुटापछि सबैभन्दा बढी गाँजा फँडानी हुनेमा उदयपुर छ। त्यहाँ ५ सय ५८ प्रहरी परिचालन गरेर ३ सय ३९ रोपनी क्षेत्रफलमा लगाइएको ६ लाख ८३ हजार १ सय ९० बोट गाँजा नष्ट गरिएको हो। उदयपुर प्रहरी प्रमुख एसपी रमेश थापाले गाँजा लक्षित कारबाही तीव्र पारेका छन्। भोजपुरमा ९ सय २४ रोपनी क्षेत्रफलको २ लाख ३८ हजार ८ सय ९०, खोटाङमा २ सय ८५ रोपनीको १५ हजार ९ सय ३७, सुनसरीमा २ रोपनीको ४ हजार ६ सय २५ र सोलुखुम्बुमा २ रोपनी क्षेत्रफलको २ हजार बोट गाँजा नष्ट गरिएको प्रदेश प्रहरी प्रवक्ता एसपी कँडेलले बताए। उनका अनुसार तेह्रथुममा १ सय १५, झापामा ९५, संखुवासभामा ८३, ताप्लेजुङमा ६०, ओखलढुंगामा ४० र इलाममा १० बोट गाँजा नष्ट गरिएको छ। डीआईजी बास्तोलाले गाँजा फँडानीका लागि विशेष योजना बनाएर प्रहरी सक्रियता बढाइएको जानकारी दिए। लागूऔषध सेवनबाट हुने व्यक्तिगत, सामाजिक र आर्थिक क्षति एवं समस्याका बारेमा सर्वसाधारणलाई बुझाउँदै तथा कानुनी परामर्श दिँदै गाँजा खेतीलाई निरुत्साहित गर्ने गरिएको उनको भनाइ छ। साथै, लागूऔषध दुर्व्यसनको लक्षण, प्रभाव र त्यसबाट जोगिने उपायसहित सामुदायिक विद्यालय र समुदाय लक्षित जनचेतनामूलक कार्यक्रम पनि प्रहरीले सञ्चालन गरिरहेको छ। डीआईजी बास्तोलाका अनुसार गाँजा नष्ट गरी वैकल्पिक खेतीका बारेमा आवश्यक परामर्श दिएर दुर्व्यसन सम्बन्धी वृत्तचित्र बनाउँदै प्रदर्शन गर्ने काम प्रहरीले गरिरहेको छ। गाँजा खेती हुने सम्भावित क्षेत्रलाई निगरानीमा राखेर लागूऔषधसँग सम्बन्धित कानुनी कारबाही तथा यसको सेवनबाट हुने शारीरिक र मानसिक असरका बारेमा समुदाय लक्षित कार्यक्रमलाई तीव्र पारिएको उनको भनाइ छ। खेती लगाउनेको पहिचान गर्नै समस्या कानुनले गाँजाको उत्पादन, सेवन, किनबेच, भण्डारण र ओसारपसारमा पूर्णरूपले प्रतिबन्ध लगाएको छ। तर, गाँजा उत्पादनका लागि कोशीका पहाडी जिल्लामा अनकूल हावापानी छ। गाँजाका लागि उर्वर मानिने पूर्वी पहाडी जिल्लामा खेती अत्यधिक गरिन्छ। कतिपय ठाउँमा प्राकृतिक रूपमा आफैं उम्रिन्छ। यद्यपि, गाँजालाई वैधानिक बनाउनुपर्ने बहस पनि चलिरहेको छ। प्रहरीले गाँजा नष्ट गर्ने गरे पनि खेती गर्नेहरूलाई भने कारबाहीको दायरामा ल्याइएको छैन। खेती लगाउनेको पहिचान गर्न समस्या भएकाले कारबाही गर्न नसकिएको प्रहरीको स्पष्टोक्ति छ। स्थानीयले सूचना नै दिँदैनन्। प्रहरीले देखेर गाँजा नष्ट गर्नुपर्ने अवस्था छ, प्रहरीका एक अधिकारी भन्छन्, अवैध गाँजा कसले लगाएको हो भनेर यकिन हुँदैन। खेतीमा संलग्नको पहिचान गर्न मुस्किल परिरहेको छ। पालिकाले पनि मानव बस्ती नजिकै गाँजा खेती भइरहँदा त्यसलाई निरुत्साहित गर्न सकेका छैनन्। सर्वसाधारणले गाँजाको खेती गर्छन्। स्थानीय सरकारले नै त्यसलाई संरक्षण गरेजस्तो देखिन्छ। वैकल्पिक खेतीका लागि किसानलाई प्रोत्साहन गरेको पाइँदैन, प्रहरी स्रोतले भन्यो, गाँजा नियन्त्रण गर्न प्रहरी मात्रै आक्रामक बनेर हुँदैन। समुदायरस्तरकै सहयोग चाहिन्छ। मानवबस्ती नजिकैको गाँजा फँडानीमा स्थानीय बासिन्दा र सरकारले सहयोग गर्दैनन्। प्रहरीका अनुसार स्थानीयको सहयोग बिना यसको खेती गर्नेको पहिचान सम्भव छैन। बारीभरि गाँजा भएपनि जग्गाधनीले आफूले नलगाएको र आफैं उम्रिएको बताउने गरेको प्रहरीको भनाइ छ। गाँजाको खेती गर्नेलाई कारबाहीको दायरामा ल्याउन स्थानीय सरकारले पनि सहयोग नगरेको गुनासो प्रहरीको छ। पालिकाहरु पनि गाँजा खेती नष्ट गर्न प्रहरीलाई सहयोग गर्न नसकिने बताउँछन्। धनकुटाको सहिदभूमि गाउँपालिकाका अध्यक्ष मनोज राईले गाँजालाई वैधता प्रदान गर्नुपर्ने र फँडानीका लागि प्रहरीलाई सहयोग गर्न नसकिने बताए। औषधिजन्य प्रयोजनका लागि गाँजालाई वैधानिक बनाउनुपर्छ। कानुनले यसलाई लागूऔषध मानेर प्रतिबन्ध लगाएको छ, उनले भने, तर, यसलाई वैधानिकता प्रदान गर्न सके कृषकको जीवनस्तर उक्सिन्छ। मुलुककै समृद्धि र आर्थिक रूपान्तरणमा सहयोग पुग्छ। गाँजा फँडानीको विषयमा प्रहरीसँग बेलाबेला विवाद हुने गरेको राई बताउँछन्। प्रहरीले बर्सेनि फाँड्दा गाँजामा कृषकले गरेको लगानी नष्ट भइरहेको उनको भनाइ छ। संघीय सरकारले गाँजा नष्ट गरेर कृषकलाई दुःख दिइरहेको छ। यो कृषकको हितविपरीत हो। गाँजालाई प्रोत्साहन गर्नुपर्छ भनेर हामीले आवाज उठाइरहेका छौं, गाउँपालिका प्रमुख राईले भने, तर, संघीय सरकारले सुन्दैन। प्रहरी आएर फँडानी गरिरहन्छ। गाँजामा लगानी गरेका कृषक धुरुधुरु रोइरहेका छन्। गाँजा नफाँड्न आग्रह गर्दा प्रहरीसँगको सम्बन्ध नै बिग्रिने गरेको उनले बताए। गाँजाको अध्ययनमा पालिकाको बजेट गाँजाको उत्पादन, प्रयोग र कारोबारलाई गैरकानुनी मानिरहँदा कतिपय पालिकाहरुले भने यसको खेतीलाई प्रोत्साहन गर्ने नीति लिएका छन्। संघीय सरकारले पनि बजेट भाषणमा औषधिका रूपमा गाँजाको प्रयोग गर्न अध्ययन गर्ने घोषणा गरेको थियो। केही स्थानीय सरकारले गाँजा लक्षित गरेर बजेट नै छुट्याएका छन्। सहिदभूमि गाउँपालिकाले संघीय सरकारसँगको साझेदारीमा गाँजा खेतीको सम्भाव्यता अध्ययन र अनुसन्धान गर्ने प्रयोजनका लागि ५ लाख रुपैयाँ विनियोजन गरेको छ। गाउँपालिका अध्यक्ष राईका अनुसार औषधिजन्य प्रयोजनका लागि गाँजा खेती भन्ने शीर्षकमा बजेट राखिएको बताए। गाँजालाई कानुनले अवैध भनेको छ। लागूऔषध नियन्त्रण ऐनले यसलाई नार्कोटिक ड्रग्सको सूचीमा राखेको छ, राईले भने, तर, अवैधानिकता हटाएर गाँजालाई वैधता प्रदान गर्नुपर्छ। यसबाट धेरै औषधि बनाउन सकिन्छ। आर्थिक रूपान्तरण र समृद्धिमा सहयोग पुग्ने हुँदा अवैधानिकताबाट हटाएर गाँजा खेतीलाई प्राथमिकतासाथ अगाडि बढाउन संघीय सरकारले पहल र प्रयत्न गर्नुपर्नेमा उनको जोड छ। उनका अनुसार गाँजासँग सम्बन्धित कानुनको विषयमा संघीय सरकारसँग द्वन्द्वसमेत हुने गरेको छ। कृषकको हितमा हुने भएकाले गाँजालाई वैधता दिनुपर्छ भनेर हामीले आवाज उठाउँछौं। अध्ययनका लागि संघीय सरकारले पनि बजेटमार्फत नै घोषणा गरेको छ, राई भन्छन्, तर, लागूऔषधबाट हटाइएको छैन। कृषकलाई खेती गर्न प्रतिबन्ध लगाइन्छ। प्रहरीले गाँजा फँडानी गरिदिँदा लगानी डुबेर कृषक मर्कामा परेको उनी बताउँछन्। अर्थमन्त्रीले बजेट भाषणमा गाँजालाई औषधिका लागि प्रयोग गर्न अध्ययन गर्ने घोषणा गरेपछि उत्साहित भएर कृषकले खेती लगाए, उनी भन्छन्, तर, सरकारकै निकायले नष्ट गरेर दुःख दिइरहँदा लाखौं लगानी खेर गयो। ठूलो लगानी खेर जाने भएकाले प्रहरी गाँजा फाँड्न आउँदा स्थानीयले सहयोग नगरेको राईले बताए। उनका अनुसार गाँजालाई प्रोत्साहन गर्न अन्य पालिकाले पनि बजेट छुट्याएका छन्। ६८१ किलो बरामद, ५७ जना पक्राउ किनबेचका लागि ओसारपसार भइरहेको अवस्थामा प्रदेशका विभिन्न स्थानबाट प्रहरीले चालु वर्षको हालसम्म ६ सय ८१ किलो ४ सय ८७ ग्राम तयारी गाँजा बरामद गरेको छ। यसको ओसारपसार र कारोबारमा संलग्न ५७ जना पक्राउ परेका छन्। सबैभन्दा धेरै मोरङबाट ३ सय ३० किलो १ सय ५० ग्राम गाँजा बरामद भएको छ। १४ जना पक्राउ परेका छन्। सुनसरीबाट २ सय १७ किलो २ सय ४६ ग्राम, धनकुटाबाट ७३ किलो, उदयपुरबाट ४४ किलो २ सय २० ग्राम, झापाबाट १६ किलो २ सय २७ ग्राम र खोटाङबाट ६ सय ४४ ग्राम गाँजा बरामद भएको प्रदेश प्रहरी कार्यालयले जनाएको छ। कार्यालयका अनुसार गाँजासहित सुनसरीबाट २२, झापा १२, उदयपुर ८ र खोटाङबाट १ जना पक्राउ परेका छन्। गाँजाको ओसारपसारमा संलग्न २ जना धनकुटाबाट फरार छन्। गत आर्थिक वर्ष २०७९०८० मा प्रहरीले प्रदेशका विभिन्न स्थानबाट ५ हजार ८ सय १५ किलो ७ सय ग्राम गाँजा बरामद गरेको थियो। १ सय ३८ जना पक्राउ परेका थिए। मोरङ प्रहरीका प्रवक्ता डीएसपी रन्जनकुमार दाहाल पहाडी जिल्लामा बढी मात्रामा उत्पादन हुने गाँजा कारोबारमा संलग्नले सुरक्षाकर्मीलाई छलेर भारततर्फ कटाउने गरेको बताउँछन्। प्रहरीले बढी मात्रामा नेपालभारत सीमा क्षेत्रबाट गाँजा बरामद गरिरहेको छ। गाँजा नियन्त्रणका लागि सशस्त्र प्रहरीसँग समेत समन्वय गर्दै सीमा क्षेत्रमा उच्च सतर्कता अपनाइएको जानकारी दाहालले दिए। नेपालमा उत्पादित गाँजाको प्रमुख बजार सीमावर्ती भारतीय सहर हो। कतिपयले प्रहरीलाई छलेर विभिन्न बाटोको प्रयोग गर्दै गाँजाको तस्करी गर्ने गरेको डीएसपी दाहालले बताए। प्रहरी अधिकारीहरुका अनुसार नेपालमा भन्दा भारतमा गाँजाको मूल्य दोब्बर बढी छ। नेपालमा प्रतिकिलो १० हजार रुपैयाँ हाराहारीमा पाइने गाँजा भारत पुर्याएपछि २० देखि ३० हजार रुपैयाँसम्म पर्ने प्रहरीको अनुसन्धानले देखाएको छ। प्रहरीका अनुसार बढी मूल्य पाइने भएकै कारण अवैध बाटो हुँदै गाँजा भारत पुर्याउने गरिएको हो।"
मुस्ताङमा हिमपात : कृषक र पर्यटन व्यवसायी उत्साहित,"जोमसोम : मुस्ताङका ५ वटै स्थानीय तहमा सोमबार बिहानैदेखि हिमपात भइरहेको छ । जिल्लाको वारागुङ मुक्तिक्षेत्र,लोघेकर दामोदरकुण्ड र लोमान्थाङ गाउँपालिकामा हिमपात भएको छ । तल्लो मुस्ताङको घरपझोङ र थासाङ गाउँपालिकामा हलुका वर्षासंगै आशिंक हिमपात भइरहेको छ । मुस्ताङको मौसम धुमिल छ । धुमिल मौसमसँगै मुस्ताङमा यसवर्ष अनुकूल मौसममा हिमपात भएको हो । चालु वर्षको कार्तिक मसान्तमा उपल्लो मुस्ताङमा आशिंक हिमपात भएको थियो भने तल्लो मुस्ताङमा हलुका वर्षा भएको थियो । मौसममा जलवायु परिवर्तनको असरका कारण मुस्ताङमा असमान प्रकारको हिमपात हुने गरेको छ । कुनै वर्ष भारी मात्रामा हिमपात हुनु,कुनै आशिंक हिमपात हुनु र कुनै वर्ष अनुकूल मौसममा पनि हिमपात नहुँदा जलवायु परिवर्तका इफेक्ट हुन् । गत वर्ष अनुकूल मौसममा नपरेको हिउँ वैशाख महिनाको दोस्रो सातामा बेमौसमे आशिंक हिमपात भएको थियो । अनुकूल मौसममा हिमपात नहुँदा मुस्ताङमा स्याउलगायतका अन्नबालीका साथै पर्यटन क्षेत्रमा समेत असर पुगेको थियो । यसवर्ष हिउँदयामको सुरुवाती चरणमै हिमपात भएको लोघेकर दामोदरकुण्ड गाउँपालिकाका अध्यक्ष लोप्साङ छोम्फेल बिष्टले जानकारी दिए । उनले उत्तरी कोरलानाकादेखि उपल्लो मुस्ताङका दुई गाउँपालिकामा भारी हिमपात भएको बताए । हिमपात भएसँगै उपल्लो मुस्ताङका डाडाँकाढाँ,खर्क र गाउँ बस्ती समेत हिउँले पुरै सेताम्मे भएको जानकारी दिए । गतवर्ष हिउँ पर्ने समयमा समेत हिउँ पर्न सकेन,यसवर्ष सुरुवाती समयमै हिमपात हुन थालेको छ ,अध्यक्ष बिष्टले भने, यो यहाँका कृषक तथा पर्यटन व्यवसायीका लागि सकारत्मक सन्देश हो, अनुकुल मौसममा परेको हिउँले कृषक र पर्यटन व्यवसायी दुबैको हितमा महत्वपूर्ण योगदान पुर्याउँछ । अनुकूल मौसममा हिउँ परेपछि मुस्ताङका किसान निकै उत्साहित भएका छन् । हिउँदयामको अनुकुल मौसममा परेको हिउँ कृषकका लागि बरदान मानिन्छ । अनुकुल मौसममा परेको हिमपातले कृषकको खेतीयोग्य जमिनलाई सिञ्चित गर्नुको अलावा अन्नबालीमा लाग्ने विभिन्न रोग संक्रमण नियन्त्रण गर्न योगदान पूयाउने भएकाले किसानका लागि सिजनमा परेको हिउँ बरदान सावित हुने लोमान्थाङ३ ठिङ्गर स्थित ठेकार कृषक समूहका अध्यक्ष कर्मा सम्टुक गुरुङले जानकारी दिए । उनका अनुसार यो समयमा कृषकहरुले खेतबारीमा उवा,जौ, आलुलगायत स्याउ बगैचा व्यवस्थापन गर्ने उचित समयमा हिमपात भएकाले यहाँका किसानलाई निकै उत्साहित तुल्याएको छ । हिउँले खेती योग्य जमिनको भित्री तहसम्म चिस्यान भर्ने र जमिनको सतहलाई रिचार्ज गर्ने भएकाले हिउँ परेपछि अन्नबाली सप्रिने ठेकार कृषक समुहका अध्यक्ष गुरुङको भनाइ छ । मुस्ताङमा चालु वर्षको अनुकुल मौसमको उपयुक्त समयमा हिमपातको लक्षण देखिएकाले यहाँका कृषकलाई निकै फाइदा पुग्ने शीतोष्ण बागवानी विकास मार्फाका अधिकृत पद्मनाथ आत्रेयको भनाइ छ । गत वर्ष हिमपात नहुँदा मुस्ताङको मुख्यबाली स्याउको उत्पादन घटेको र स्याउ लगायतका अन्नबालीमा विभिन्न रोग संक्रमणहरु देखा परेको उनले उल्लेख गरे । हिउँ सिचाईको अद्भुत स्रोत भएको उल्लेख गर्दै हिउँले अन्नबालीमा लाग्ने रोग नियन्त्रण गर्न किटनासक औषधिको रुपमा काम गर्ने वागवानी विकास अधिकृत आत्रेयले जनाए । यसवर्षको हिमपातले पर्यटन व्यवसायले समेत ठूलो टेवा पुर्याउने मुक्तिनाथ होटल ग्राण्ड साम्वलाका प्रोपाईटर सुरज गुरुङले जानकारी दिए । उनले हिमपात केही दिन निरन्तर परेमा हिउँ हेर्न र हिउँ खेल्न आउने पर्यटक वृद्धि हुने दावी गरे । गत वर्ष हिमपात नहुँदा मुक्तिनाथ रानीपौवामा आयोजना हुँने राष्ट्रिय स्की प्रतियोगिता हुन सकेन,हिउँ खेल्ने पर्यटकमा पनि आउन सकेनन्,प्रोपाईटर गुरुङले भने, यसवर्ष हिमपातको भएको र यो केहीदिन कायम रहेमा राष्ट्रिय स्की प्रतियोगिता गर्न समेत सकिन्छ,स्कीका लागि पर्याप्त हिउँ मौज्याद रहे नेपाल स्की संघलाई प्रतियोगिता संञ्चालन गर्न खबर गछौं । चालु वर्षको सुरुवाती चरणमै दुई फिट बढी हिउँ परेसँगै उपल्लो मुस्ताङमा चिसो अत्यधिक बढेको लोमान्थाङ गाउँपालिकाका लेखा अधिकृत उज्जव चापागाईले जानकारी दिए । हिउँ परेसँगै खानेपानीका धारा,सिंचाई कुलो र घरका शौचालयका सेफ्टी ट्याङ्की जमेर बरफ बनेको उनले बताए । हिउँ परेसंगै घरका छत माथि बग्रेल्ती हिउँ जमेको र स्थानीय सर्वसाधारण चिसोले बाहिर निस्कन समेत अप्ठ्यारो परेको लेखा अधिकृत चापागाईले जनाए । उपल्लो मुस्ताङका दुई गाउँ पालिलाका स्थानीय बर्सेनि हिमपात र चिसो छल्न बेसी झर्ने गर्छन । यसवर्ष पनि करिव आधाजसो उपल्लो मुस्ताङी चिसो छल्न बेसी झरिसकेका छन् । गाउँमा रहेका कतिपय उपल्लो मुस्ताङी पनि चिसो छल्न तयारीमा छन् । विगतका वर्षमा मंसिर अगावै गाउँ छोडेर बेसी झर्ने उपल्लो मुस्ताङीहरु यसवर्ष नाका खुलेपछि ब्यापार र घरायसी प्रयोजनका लागि मालसामान खरिद गर्न सीमित अझै गावैमा छन् । गतवर्ष मुस्ताङमा उवा फापर,जौ ,गहुँलगायत स्याउ बगैचा व्यवस्थापन गर्ने समयमा हिउँ पर्न सकेन । योवर्ष स्याउको अनाधिकृत हागाँबिगाँ काँटछाँट ,गोडमेल,खेतबारी खनजोत र विषादी छर्ने समयमा हिमपात हुँदा स्थानीय किसानमा आशाको सञ्चार पलाएको हो । हिमपातले मुस्ताङका डाँडाकाँडा चाँदी झै सेताम्मे बनेका छन् । हिमपात भएसँगै पर्यटक,बालबालिका,कर्मचारी र स्थानीयबासी हिउँ खेल्ने र तस्बिर खिच्न लालायित बनेका छन् ।"
हिमपातका कारण अवरुद्ध भएको कागबेनीमुक्तिनाथ सडक सञ्चालन,जोमसोम : हिमपातका कारण अवरुद्ध भएको कागबेनीमुक्तिनाथ सडक सञ्चालनमा आएको छ। सोमबार भारी हिमपात हुँदा मुस्ताङको वारागुङ मुक्तिक्षेत्र४ कागबेनीदेखि बारागुङ मुक्तिक्षेत्र१ मुक्तिनाथ सडक अवरुद्ध बनेको थियो। जिल्ला प्रहरी कार्यालय मुस्ताङका प्रहरी नायव उपरीक्षक भोजराज पाण्डेको नेतृत्वमा गएको प्रहरी टोलीले सडकमा थुप्रिएको हिउँ हटाएपछि सडक सञ्चालनमा आएको हो।
विवाहकै दिन बेहुलीलाई चेक,रौतहट : मौलापुर नगरपालिकामा असहायसँग मेयर कार्यक्रम लोकप्रिय बनेको छ । केही दिनअघि मौलापुर नगरपालिका ६ पथराका विजय गिरीको छोरीको विवाहमा सहभागी भइ मेयर रिना कुमारी साहले विवाह मण्डपमै सहयोग रकम ३० हजार रुपैयाँको चेक हस्तान्तरण गरेकी हुन्। नगरका सम्पूर्ण विपन्न परिवारको २० वर्ष उमेर पुगेका छोरीको विवाहमा सहयोग गर्ने प्रतिबद्धता जनाउँदै मेयर साहले विवाहभन्दा एक हफ्ता अगाडि विवाहको कार्डसहितको फाइल पेस गर्न आग्रह गरेकी थिइन्। नियम पूरा गरेका फाइलकै आधारमा विवाहकै दिन बेहुलीको घरमै अनुदान रकमको चेक उपलब्ध गराएकी हुन्। मेयर साहको योजना र सक्रियताले नगरबासी माझ असहायसँग मेयर कार्यक्रम लोकप्रिय बनेको हो । असहायसँग मेयर कार्यक्रमअन्तर्गत मौलापुर नगरपालिकामा छोरीको बिहेका लागि आर्थिक वर्ष २०७९र०८० मा ५० परिवारलाई आर्थिक सहयोग गरिएको छ । छोरीको विवाहमा सहयोगस्वरुप जनही ३० हजारका दरले ५० जना परिवारको खातामा रकम पठाइएको मौलापुर नगरपालिकाका प्रमुख प्रशासकीय अधिकृत रामबाबु साहले बताए । विस २०७९ सालको स्थानीय निर्वाचनमा दोस्रो पटक मौलापुर नगरपालिकाको मेयर पदमा निर्वाचित भएकी साहलाई निर्वाचन आयोगको गत असोज २९ गतेको निर्णय एवं ३० गतेको सूचनाबाट मेयर पद रिक्त भएको सूचना निकालेको थियो । निर्वाचन आयोगको सो निर्णयविरुद्ध मेयर साहले सर्वोच्च अदालत पुगेकी थिइन्। सर्वोच्च अदालतको गत कार्तिक २४ को फैसलापछि साहले पुनः कार्यभार सम्हालेकी हुन्।
काठमाडौंमा अनलाइनमार्फत् यौन व्यवसाय सञ्चालन गर्ने गिरोहका ५ जना पक्राउ,"काठमाडौं : काठमाडौं उपत्यकाको विभिन्न स्थानमा सामाजिक सञ्जालको प्रयोग गरी यौन व्यवसाय सञ्चालन गर्ने गिरोहका पाँचजना पक्राउ परेका छन्। काठमाडौं उपत्यका अपराध अनुसन्धान कार्यालयका प्रहरी उपरीक्षक रविन्द्र रेग्मीका अनुसार दरबारमार्ग,नयाँ बसपार्क, तिङलेङ्टार,बानेश्वरलगायत विभिन्न स्थानबाट उनीहरूलाई पक्राउ गरेको हो। पक्राउ पर्नेमा रामेछापका २७ वर्षीय छत्रबहादुर रोक्का,ओखलढुंगाका ३३ वर्षीय गोपाल थापा,सिन्धुलीका ४४ वर्षीय सेते सार्की, सल्यानका २५ वर्षीय शिवराज परियार र नुवाकोटका ३० वर्षीय अमृत रोक्का रहेका छन्। उनीहरूलाई आवश्यक कारबाहीका लागि जिल्ला प्रहरी परिसर काठमाडौं पठाइएको छ।"
"डोल्पामा वर्षासँगै हिमपात : हवाई र टेलिफोन सेवा प्रभावित,जनजीवन कष्टकर","डोल्पा : डोल्पामा हिमपात सुरु भएको छ ।आइतबार रातीदेखि बदली भएपनि सोमबार बिहानैदेखि हिमपात सुरु भएको हो । त्रिपुरासुन्दरी नगरपालिकामा पर्ने खालीबन,बन्तडि,हुम,काईगउलगायतका बस्तीमा हिमपात सुरु भएको छ । त्यसैगरी ठुलिभेरी नगरपालिका पर्ने माझफाल,थरगाउँ ताली लगायतका बस्तीमा पनि बिहानैदेखि हिमपात भएको छ। जिल्लाका आठवटा स्थानीय तहमध्ये धेरैजसोमा बिहानैदेखि वर्षातसँगै हिमपात सुरु भएको जिल्ला प्रहरी कार्यालय डोल्पका प्रहरी नायव उपरीक्षक शिव बुढाथोकीले जानकारी दिए । चिसोले अहिलेसम्म कुनै घटना नघटेको र जिल्लाबासीलाई आगो तापेर न्यानोमा बस्न अपिल गरेको उनले बताए। उपल्लो डोल्पामा पर्ने शे(फोक्सुन्डो,डोल्पोबुद्व र छार्काताङसोङ गाउँपालिकामा रातीदेखिनै हिउँ पर्न सुरु भएको थियो । उपल्लो डोल्पाका गाउँबस्तीमा अहिलेसम्म बाक्लो हिउँ जमिसकेको र अझै हिमपात जारी रहेको डोल्पोबुद्व गाउँपालिका उपाध्यक्ष पेमा धोर्चे गुरुङले बताए । हिमपात पछि बडेको चिसोले जिल्लाभरी जनजीवन प्रभावित भएको छ ।चिसोले बालबालिका र वृद्धवृद्धा धेरै प्रभावित भएका छन् । बाहिर अत्याधिक चिसो बढेकाले स्थानीयहरू घरभित्रै आगो बालेर ताप्ने र झोलिलो खानेकुरा पकाएर चिसो घटाउने उपायको खोज्न थालेका छन् । अहिले डोल्पाको तापक्रम शून्य डिग्रीमा पुगेको छ । डोल्पाको तल्लो क्षेत्रमा पर्ने त्रिपुराकोट,खदाङ्गलगायतका ठाउँमा बिहानैदेखि वर्षात सुरु भएको छ । चिसोका कारण कार्यालयमा सेवाग्राही उपस्थिति न्यून रहेको बताइएको छ । बिहानैदेखि हिमपात भएपछि विद्यालयमा विद्यार्थीको उपस्थिति न्यून हुनुका साथै पठनपाठनमा समस्या भएको त्रिपुरा माध्यमिक विद्यालय काटियाचौरका प्रधानाध्यापक रमानन्द उपाध्यायले बताए । बिहानैदेखिको हिमपात र बदलीका कारण सोमबार जुफाल विमानस्थलमा हवाई सेवा अवरुद्ध भएको छ। आज नेपालगन्जदेखि कुनै उडान नभएको नागरिक उड्डयन प्राधिकरणको कार्यालय जुफालले जनाएको छ । चिसोका कारण डोल्पामा नेपाल टेलिकमको फोन सेवा समेत प्रभावित भएको छ । जिल्लाका विभिन्न स्थानमा राखिएका मोबाइल टावरहरुमा सोलार सिस्टम डाउन भएपछि फोन सेवा अवरुद्ध भएको हो।"
"हुम्ला र मुस्ताङमा हिमपात: हवाई सेवा प्रभावित, यात्रु सिमकोटमै रोकिए","सिमकोट : हुम्लामा आज बिहानैदेखि हिमपात सुरु भएको छ । हिमपातपछि चिसो बढेसँगै यहाँको जनजीवन कष्टकर बन्दै गएको छ । सिमकोटसहित तल्लो भेगमा समेत हिमपात भइरहेको छ भने जिल्लाको उत्तरी उच्च क्षेत्रमा एक फिटसम्म हिमपात भएसँगै चिसोले जनजीवन कष्टकर बनेको नाम्खा गाउँपालिका६ स्थित हल्जी स्वास्थ्यचौकीमा कार्यरत स्वास्थ्यकर्मी लोकेश बोहराले बताए। हिमपातका कारण जिल्लाको उत्तरी क्षेत्रस्थित नाम्खा गाउँपालिकामा चिसो अत्यधिक बढेको स्वास्थ्यकर्मी बोहराले बताए । हिमपात भएसँगै आवतजावतमा समेत कठिनाई भएको उनले बताए। बिहानदेखि हिमपात भएसँगै हवाई सेवा पनि प्रभावित बनेको छ । जिल्ला बाहिर जाने यात्रु समेत सिमकोटमै रोकिएका छन् । बिहान, बेलुका र राति चिसो अत्यधिक बढेको स्थानीय लव परियारले बताए। अहिलेसम्म सदरमुकाम सिमकोटमा चार इञ्चभन्दा बढी हिमपात भएको छ । यस वर्ष पहिलो पटक हिमपात भएको र यसले बालीलाई राम्रो गर्ने स्थानीयको भनाइ छ । जेठमा पाक्ने उवा, जौँ र गौँ बालीलाई यसपटक परेको हिउँले उत्पादनमा राम्रो गर्ने भएको छ । चिसोबाट बच्न यहाँका बासिन्दा, कर्मचारी, विद्यार्थीले दाउराको जोहो गर्दै आगो ताप्ने गरेको छ । चिसोबाट बच्न न्यानो भएर बस्न स्वास्थ्यकर्मीले सुझाव दिएका छन् । मुस्ताङमा पनि हिमपात मुस्ताङमा यस याममा पहिलो पटक हिमपात भएको छ । सोमबार बिहानैदेखि हिमपात भएको हो । सदरमुकाम जोमसोमदेखि आसपासका सबै क्षेत्रमा हिमपात भइरहेको सहायक बागलुङ प्रमुख जिल्ला अधिकारी रामप्रसाद सुवेदीले राससलाई जानकारी दिए। बिहानैदेखि हिमपात भए पनि कार्यालयहरु सञ्चालन भएको उनको भनाइ छ । यातायताका साधान पनि निरन्तर चलिरहेका छन् । हिमपात भएपछि जनजीवन कष्टकर भए पनि किसान भने हर्षित भएका छन् । लामो समय वर्षा नहुँदा किसानका बाली सुक्न थालेका थिए । यो सिजनमा परेको पानीले बालीनाली राम्रो हुने स्थानीय इन्द्रमान गौचनको भनाइ छ । यसभन्दा अगाडि मौसम बदलिराखे पनि हिमपात हुननसकेको उनको भनाइ छ । बिहानैदेखि परेको हिमपातले स्थानीयलाई कामधन्दा र पशुचौपायालाई दाना तथा घाँस खुवाउन समस्या भइरहेको गौचनले बताए। उनले भने,'यस वर्ष पहिलो पटक हिउँ परेको छ, अहिले पनि निरन्तर परिरहेको अवस्था छ, यति बेला परेको हिउँले बालीनालीलाई निकै राम्रो गर्छ, लामो समयसम्म पानी नपर्दा लगाएका बाली पनि सुकेर मर्न थालेका थिए, अब सप्रिने भए ।'"
नाबालिकाहरूलाई यौन क्रियाकलापमा लगाउने महिला पक्राउ,"काठमाडौं: नाबालिकाहरूलाई यौन क्रियाकलापमा लगाउने कार्यमा संलग्न रहेको अभियोगमा तनहुँ भिमाद नगरपालिका२ घर भई काठमाडौं टोखा नगरपालिका९ नयाँ बसपार्क बस्ने २५ वर्षीया सपना तामाङ भन्ने पुजा रानालाई प्रहरीले पक्राउ गरेको छ । साथै मानव बेचबिखन अनुसन्धान व्यूरो बबरमहल र मानव बेचबिखन तथा ओसारपसार नियन्त्रणको क्षेत्रमा कार्यरत संस्थाको संयुक्त टोलीले कलंकीबाट १ जना र नयाँ बसपार्कबाट २ जना गरी ३ जना नाबालिकाहरुको उद्दारसमेत गरेको छ । नयाँ बसपार्क तथा कलंकीस्थित विभिन्न होटल गेष्ट हाउसमा नाबालिकाहरुलाई ललाई फकाई विभिन्न प्रलोभनमा पारी यौन गतिविधिमा लगाउने गरेको सूचनाका आधारमा मानव बेचबिखन अनुसन्धान व्यूरो बबरमहलबाट खटिएको प्रहरीले उक्त कार्यमा संलग्न उनलाई नयाँ बसपार्कबाट पक्राउ गरेको हो । उनले आर्थिक अवस्था कमजोर भएका,ग्रामीण भेगका कम पढेलेखेका बालिकाहरुलाई विभिन्न काममा लगाई दिने तथा आकर्षक तलब सुविधा दिने प्रलोभनमा पारी बोलाउने गरेको खुलेको छ। नाबालिकाहरुलाई बसपार्क र कलंकीस्थित विभिन्न होटल तथा गेष्टहाउसमा राख्ने गरेको,नाबालिकाहरुलाई विगत १० महिनादेखि विभिन्न डर त्रास देखाई जबरजस्ती शारीरिक सम्पर्क राख्न बाध्य पार्ने गरेको र बालिकाहरुलाई ग्राहक खोजी आर्थिक लाभ लिई अन्य होटल तथा गेष्टहाउसहरु समेतमा पठाउने गरेको अनुसन्धानबाट खुल्न आएको छ । उनीमाथि मानव बेचबिखन तथा ओसारपसार मुद्दामा जिल्ला अदालत काठमाडौंबाट ५ दिन म्याद थप गरी आवश्यक अनुसन्धान भइरहेको छ ।"
निर्माण कार्य रोकिदा पर्यटकीय सडक अलपत्र,"गुलरिया : पश्चिम नेपालकै पर्यटकीय गन्तव्यय बर्दिया राष्ट्रिय निकुञ्जसँग हुलाकी मार्गबाट जोड्ने छोटो दुरीको निर्माणाधिन मधुवनठाकुरबाबा सडक खण्डको काम रोकिदा कालोपत्रे सडक निर्माण कार्य ठप्प भएको छ। करिब साढे १४ महिनामा निर्माण सम्पन्न गर्नुपर्ने सम्झौता गरिए पनि दसैं तिहार पछि निर्माण कम्पनीले निर्माण कार्य सुचारु नगर्दा कालोपत्रे सडक निर्माण कार्य ठप्प भएको छ । मधुवन नगरपालिका वडा नम्बर १ ओराली बजारदेखि ठाकुरबाबा नगरपालिकाको सिमानासम्म आसफाल्ड कालोपत्रे सडक निर्माणको लागि मधुवन नगरपालिकाले नयाँ बानेश्वर १० बुद्धनगर काठमाडौंस्थित सिस्ने कन्स्ट्रक्सन प्रालि नामक निर्माण कम्पनीसँग २०७९ साल पुस १७ गते निर्माण सम्झौता गरेको मधुवन नगरपालिकाका प्रमुख प्रशासकीय अधिकृत मानबहादुर गिरीले बताए । एमजीडब्लुएनसीवी एमएनपीओ ०२२०७९०८९ नम्बरको ठेक्का मूल्य अभिवृद्धि करसहित ९ करोड ६६ लाख ९५ हजार ६२८ रुपैयाँमा निर्माण सहमति भएको हो । सम्झौता अनुसार २०८० माघ २९ गते सम्म स्टक्चरसहित कालोपत्रे सडक निर्माण कार्य सम्पन्न गरिसक्नुपर्छ । अधिकृत गिरीले भने दसैं तिहार पछि निर्माण कार्य रोकिदा कार्य प्रगति सन्तोष जनक देखिएन । विभिन्न समयमा जनगुनासो समेत आइरहेको छ । सडकको के कति समयमा निर्माण कार्य गर्न सक्ने हो सोको कार्यतालिका र प्रतिवद्धता पत्रसहित ३ दिनभित्र निर्माण व्यवसायीलाई कार्यालयमा उपस्थित हुन पत्राचार गरेको उनले बताए। गिरीले यथाशिघ्र निर्माण कार्य सुचारु गरी समयमै निर्माण सम्पन्न गर्न निर्माण कम्पनीलाई सचेत पारिसकेको बताए। ठेकेदारले काम रोक्नुपर्ने बारेमा कुनै सूचना नदिएको अधिकृत गिरीको भनाइ छ । संघीय सरकार अन्र्तगतको क्रमागत ठेक्का रहेकाले पनि समस्या भएको हुन सक्ने इन्जिनियर सौरभ रेग्मीले बताए । रेग्मीका अनुसार ठेकेदारले गत वर्ष पनि बजेट अनुसारको काम सिध्याएका छन् । यस वर्षको बजेट अन्र्तगत केही काम बाँकी छ । नगरमा सञ्चालित काम अन्र्तगत २३ वटा कामहरु ढिलाइ भइरहेका छन् । उनले भने,' त्यस्ता निर्माण कम्पनीहरुलाई तोकिएकै समयमा काम सक्न निर्देशन भएको छ ।' निर्माणाधिन सडकहरु समयमै निर्माण सम्पन्न नहुँदा स्थानीयहरु मारमा पर्दै आएका छन् । नेपालकै प्रमुख पर्यटकीय गन्तव्य एवम् जैविकमार्ग डल्ला होमस्टे पुग्ने सडकखण्ड समयमै निर्माण सम्पन्न नहुँदा स्थानीयले सास्ती व्यहोर्नु परेको मधुवन नगरपालिका वडा नम्बर १ का वडा अध्यक्ष मीन थापाले बताए । ओरालीदेखि सूर्यपटुवासम्मको ७ किलोमिटर सडक खण्ड यतिखेर बिग्रिएको अवस्थामा छ ।' निर्माणका कारण भत्काइएको सडकमा पानी पर्दा मानिस दुर्घटना हुने व्यापाक समस्या छ । नगरपालिकाले ठेकेदारलाई पत्राचार गरेको छ । ठेकेदारले सम्पर्क गरी पत्राचार गर्नुपर्दैन म केही दिनपछि सडक निर्माणको बाँकी काम पूरा गर्छु भन्नु भएको छ,' निर्माण कम्पनीलाई उधृतगर्दै थापाले भने । सम्झौताको समय पनि थोरै भएकोले समयमै निर्माण सम्पन्न गर्नुपर्ने आवश्यकता खट्किएको उनले प्रष्ट्याए ।"
क्षतिको विवरण अझै आएन,"रुकुमपश्चिम : भूकम्प गएको एक महिना बितिसक्दा पनि हजारौँ पीडित परिवार अझै त्रिपालभित्रै रात काट्न बाध्य छन्। भूकम्पपछिका दिनमा राम्ररी खान र सुत्नसमेत नपाएको गुनासो गर्छिन् सानीभेरी १ चाइनाबगरकी ८५ वर्षीया पबि पुन। भन्छिन्, घर भूकम्पले पूरै क्षति गरेको छ। चिसोले निन्द्रा लाग्दैन। शरीर सुन्निएको छ। सरकारले अस्थायी आवास बनाइदिए सुुरक्षितसँग बस्न पाइने उनको आस छ। भूकम्पले घर भत्किएपछि त्रिपालमै बस्दै आएकी सानीभेरी गाउँपालिका१ बुकीचौरका छविलाल कामी भने राजनीतिक दलको सक्रियतामा अस्थायी आवास बनेपछि खुसी देखिन्छन्। त्रिपालमा बस्दा अत्याधिक चिसो हुने गथ्र्यो, असुरक्षित महसुस हुन्थ्यो। अब भने अस्थायी आवास बनेपछि केही सहज भएको छ, उनले भने। छविलालको अस्थायी आवास स्थानीय कच्चा पदार्थ काठ तथा जस्तापात प्रयोग गरेर निर्माण गरिएको छ। संघीय सरकारबाट अस्थायी आवास निर्माणका लागि पठाएको रकम जिल्ला प्रशासन कार्यालय रुकुमपश्चिमले स्थानीय तहहरूमा धमाधम पठाइरहेका छ। तर, कति अस्थायी आवास निर्माण भए भन्ने यकिन विवरण भने प्रशासन कार्यालयमा छैन। अस्थायी आवास निर्माण गर्न गत शुक्रबारसम्म जिल्ला प्रशासन कार्यालयले चारवटा स्थानीय तह चौरजहारी नगरपालिका, आठबिसकोट नगरपालिका, सानीभेरी गाउँपालिका र त्रिवेणी गाउँपालिकाका १४ हजार २ सय २४ लाभग्राहीलाई पहिलो किस्ताबापतको ३६ करोड ४३ लाख ५० हजार रुपैयाँ पठाएको जिल्ला विपद् व्यवस्थापन समितिका संयोजक तथा प्रमुख जिल्ला अधिकारी हरिप्रसाद पन्तले जानकारी दिए। पालिकाहरूले अस्थायी आवास निर्माण सम्पन्न भई भूकम्पपीडित बसेकाहरूको विवरण नपठाउँदा कति पीडितहरूका लागि अस्थायी आवास बन्यो, कति बाँकी छन् भन्न सकिने अवस्था नरहेको सहायक प्रमुख जिल्ला अधिकारी प्रवेश बढुवालले जानकारी दिए। सरकारको तर्फबाट आउनुपर्ने रकम ढिला आउँदा अस्थायी आवास निर्माण गर्न ढिला भएको आठबिसकोटका नगर प्रमुख रवि केसीले बताए। उनका अनुसार क्षति भएका घरहरूको प्रहरी मुचुल्का उठाउने काममा केही ढिलाइ हुँदा निर्माणमा पनि ढिलाइ भएको हो। हिजो मात्रै साढे चार हजार लाभग्राहीका लागि पहिलो किस्ताको रकम स्थानीय तह विपद् व्यवस्थापन कोषमा आएको छ। केहीले स्वयं अस्थायी आवास निर्माण गरिसक्नुभएको छ। निर्माण गर्न बाँकी भएकाहरूलाई पनि रकम खातामा पठाइदिन्छौं र अस्थायी आवास निर्माणको काम धमाधम हुन्छ। जतिसक्यो त्रिपालमा बसेका पीडितलाई छिटो अस्थायी आवासमा ल्याउँछौं। सानीभेरी गाउँपालिका १ मा पनि क्षतिको विवरणलगायत प्रहरी मुचुल्का बनाउने काममा ढिलाइ हुँदा हालसम्म ५ सय ६८ घरपरिवार त्रिपालमै बसिरहेका वडा अध्यक्ष टेकबहादुर पुनले जानकारी दिए। क्षतिको विवरण तथा प्रहरी मुचुल्काको काम सकिएकाले अब बजेट प्राप्त हुनासाथ तत्काल अस्थायी आवास निर्माणमा खटिने उनले बताए। रुकुमपश्चिममा भूकम्पका कारण २६ हजार बढी घरहरूमा क्षति पुगेको प्रारम्भिक अनुमान छ। क्षतिको एकिन विवरण आइनसके पनि विभिन्न राजनीतिक दल अस्थायी आवास निर्माणमा खटिएका छन्। नेकपा एमालेले तीन सय स्वयंसेवक परिचालन गरेर २ सय १५ अस्थायी आवास निर्माण गरेको जिल्ला अध्यक्ष नन्दराम देवकोटाले बताए। त्यस्तै राष्ट्रिय स्वतन्त्र पार्टीले एउटा अस्थायी आवास बनाउन ३५ हजार दरले रकम खर्चेर मृतकका १७ घरपरिवारलाई अस्थायी आवास बनाएको छ। त्यस्तै नेकपा (माओवादी केन्द्र) र नेकपा एकीकृत समाजवादी पार्टीले पनि प्रभावित क्षेत्रमा अस्थायी आवास निर्माण गर्न संयमसेवक परिचालन गरेको जनाएको छ।"
कोदालो प्रहार गरी भतिजले गरे काकाको हत्या,बागलुङ : बागलुङमा कोदालो प्रहार गरी भतिजले काकाको हत्या गरेका छन्। आइतबार राती बडिगाड गाउँपालिका १० चैतेका ३३ वर्षीय हिरालाल विकले ४० वर्षीय लालमन विकलाई कोदालोले टाउकोमा प्रहार हत्या गरेको जिल्ला प्रहरी कार्यालय बागलुङका प्रहरी नायब उपरीक्षक (डीएसपी) मदन केसीले जानकारी दिए। सामान्य विवाद हुँदा भतिजले कोदालोले टाउकोमा प्रहार गर्दा घटनास्थलमै काका लालमनको मृत्यु भएको डीएसपि केसीले बताए। प्रहरीले सोमबार बिहान खबर पाएपछि अनुसन्धानको लागि ईलाका प्रहरी कार्यालय भिमगिठ्ठेबाट २ जना र जिल्ला प्रहरी कार्यालय बागलुङबाट ७ जनाको टोली घटनास्थलमा खटिएको डीएसपी केसीले जानकारी दिए। काकाको हत्या गर्ने भतिजालाई सोमबार बिहान घरैबाट पक्राउ गरिएको डीएसपि केसीले बताए।
पुनर्निर्माण चाँडै होस्,"गत १७ कात्तिकमा आएको भूकम्पले मेरो घर पूर्णरूपमा क्षति भएको छ। त्यही घरमा मेरो सासूआमाको निधन भयो। भत्किएको सामग्री निकाल्ने काम जारी छ। पुनर्निर्माण सम्बन्धमा राज्यले के कस्तो सेवा सुविधा दिने हो मलगायत सबै पीडित अन्योलमा छौं। अहिलेसम्म अस्थायी टहरा बनाउने कामसमेत हुन सकेको छैन। सरकारले भूकम्पपीडितको पनि वर्गीकरण गर्नुपर्छ जस्तो लाग्छ। पूर्णरूपमा क्षति भएका घरहरू के कति छन्। आंशिक रूपमा क्षति भएका घर कति छन्। कति घर बस्न मिल्ने छन् कति नमिल्ने छन्। पहिचान गर्नुपर्छ र पुनर्निर्माण योजना बनाएर अघि बढ्नुपर्छ। अब बन्ने घर भूकम्प प्रतिरोधी हुन आवश्यक छ त्यसैले सरकारले आवश्यक मापदण्ड र प्राविधिक सहायता गरिदिनुपर्छ। सरकारले ठूलो रकम अनुदान दिन नसके कम्तीमा सहुलियत दरमा ऋण उपलब्ध गराउनुपर्छ। अस्थायी टहराले मात्र पनि हुँदैन। टहरामा समान राख्ने हो कि आफू बस्ने ? त्यही भएर अस्थायी संरचना सँगै छिटो स्थायी संरचना बनाउनेतर्फ सरकार लाग्नुपर्छ। सरकारले डिजाइन बनाइदिने, नक्सा पास गर्ने र सहुलियत दरमा ऋण दिने लगायतका कार्य गर्नुपर्छ। १० लाखदेखि १ करोडसम्म सहुलियत दरमा ऋण उपलब्ध गराउने र त्यसमै राज्यले अनुदान दिएर पुनर्निर्माणका काम तत्काल गर्नुपर्छ। पुनर्निर्माण प्राधिकरणले बनाउने हो कि सहरी विकास मन्त्रालयले गराउने हो निर्णय गरेर इन्जिनियर र प्राविधिक परिचालन गरेर वर्षात्अघि नै आफ्नो घरमा बस्ने वातावरण बनाउनुपर्छ। अन्यथा रोग र भोकले सबै मर्ने अवस्था आउन सक्छ। त्यही भएर पुनर्निर्माणमा सरकार गम्भीर हुन जरुरी छ। (भूकम्पपीडित भीमबहादुर सिंह भेरी नगरपालिका ३ जाजरकोट निवासी हुन्।)"
भद्रपुर प्रादेशिक अस्पतालमा बालरोग विशेषज्ञ नहुँदा सेवा ठप्प,"झापा : झापा हल्दिबारी गाउँपालिका२ स्थित पाराखोपी निवासी सममाया कर्मकार ९ वर्षीया छोरी अनु कर्मकारको उपचारका लागि महिना दुई पटक प्रादेशिक अस्पताल भद्रपुर धाइन्। स्थानीय कुमार कार्कीको चिया बगानमा मजदुरी गरी जसोत्यो परिवार पाल्दै आएकी सममायाकी छोरी अनुलाई थालेसीमिया अथवा अपुष्ट रक्तकोष रगत सम्बन्धी रोग लागेको छ । ५ वर्षको उमेरदेखि अनुलाई थालेसीमिया रोग लागेको हो । उनलाई निरन्तर रगत र अन्य औषधि दिइरहनु पर्छ । सोही उपचारको सिलसिलामा छोरीलाई लिएर सममाया मंसीर १३ गते बुधबार बिहान ९ बजे प्रादेशिक अस्पताल पुगिइन् । उनी छोरीसहित अस्पतालको बच्चा वार्ड पुगिन् । तर, विडम्बना अस्पतालमा साढे ५ महिनादेखि एकजना पनि बालरोग विशेषज्ञ चिकित्सक छैन । बच्चा वार्ड हेर्न बालरोग विशेषज्ञ नहुँदा अनुलाई वार्डमा रहेकी नर्सहरूले रगत चढाइ दिइन्,औषधिहरू पनि लेखिदिइन् । १२ बेडको बच्चा वार्डमा अनुबाहेक एउटा पनि बच्चा थिएन । सबै बेड खाली थियो । किनभने अस्पताल प्रशासनले मंसीर १४ बिहीबार गतेका दिन बच्चा वार्डको ढोकामा एउटा सूचना टाँसेको थियो । सूचनामा लेखिएको छ,अस्पतालमा हाल बालरोग विशेषज्ञ नभएको र अर्को व्यवस्था नभएसम्म बच्चा वार्ड बन्द गरिएको छ । बच्चा वार्ड नै अनिश्चितकालका लागि बन्द रहेको जानकारी सममाया त्यहाँ पुगेपछि थाहा पाइन् । धन्न नर्सहरूले यहाँ राखेर छोरीलाई रगत चढाइ दिए,सममायाले भनिन्,बच्चा वार्डमा डाक्टर नभएको धेरै समय नै बित्यो,छोरीलाई मेडिकल अफिसर र नर्सहरूले जाँचेर औषधि दिन्थ्यो । छोरीलाई बालरोग विशेषज्ञले नजाचेको धेरै भयो । सरकारी अस्पतालमै डाक्टर नभएपछि मजस्तो गरिब कहाँ जान सक्छ निजी अस्पताल,उनले भनिन्,अब त बच्चा वार्डमा पनि ताला लागिसक्यो, छोरीलाई अब कहाँ लैजानु उपचारका लागि भनेर चिन्ताले सताइरहेको छ । धरान जानलाई पैसा हुनु परेन, ३०० रुपैयाँ दैनिक ज्याला पाउँछु, यसले खानु कि उपचार गराउनु,उनले भनिन् । 'सरकारले पनि गरिब जनतालाई हेर्दो रहनेछ । यत्रो ठूलो सरकारी अस्पतालमा कि डाक्टर पठाउँदैन त सरकार ?उनले गुनासो राखिन । कोशी प्रदेश सरकारको मातहत रहेको मेची अञ्चलकै सबैभन्दा ठू्लो एक मात्र सरकारी प्रादेशिक अस्पताल असार १ गते बालरोग बालरोग विशेषज्ञ छैन । अस्पतालको बालरोग विशेषज्ञ दरबन्दी अनुसार ११ औं तहमा प्रमुख कन्सल्टेन्ट पेडियाटियसियन एकजना, ९ र १० औं कन्सल्टेन्ट पेडियाटियसियन दुई जना गरी तीन जनाको स्थायी दरबन्दी रहेको छ । दरबन्दीमा रहेका ११ औं तहका बालरोग विशेषज्ञ डाटंकप्रसाद बाह्रकोटी १२औं तहको अतिरिक्त सचिवमा बढुवा भएसँगै उनी स्वास्थ्य मन्त्रालय सरुवा भएर गइसकेका छन् । ९ औं कन्सल्टेन्ट पेडियाटियसियनमा दुई वर्ष छात्रवृत्ति करारमा नियुक्ति भएका डारविन रेग्मीको पनि अवधि सकिएपछि यहाँबाट नगर अस्पताल बिर्तामोड गइसकेका छन् । बालरोग विशेषज्ञ नहुँदा मेडिकल अफिसरहरू पारिजा सरकार र विपिन आचार्यले ओपीडीमा बच्चा जाँचिरहेका छन् । बालरोग विशेषज्ञ नहुँदा ओपीडीमा जाँचका लागि आउने बच्चाको सङ्ख्या एकदमै घट्दो क्रममा छ । साढे ५ महिनादेखि बालरोग विशेषज्ञबिना अस्पताल सञ्चालन गरिरहेको अस्पताल प्रशासनले अन्ततः बच्चा वार्डमा ताला नै लगाउनु परेको हो। प्रादेशिक अस्पतालमा बालरोग विशेषज्ञका लागि धेरै पटक प्रदेश सरकार समक्ष पहल गरिसकेको बताउँदै अस्पतालका निमित्त मेडिकल सुपरिटेन्डेन्ट डा रामबाबु खडकाले भने,बालरोग विशेषज्ञ बिना बच्चा वार्ड सञ्चालन गर्न सकिएन, त्यसैले बाध्य भएर बुधबारदेखि सेवा नै बन्द गर्नुपर्यो । अस्पतालमा दरबन्दी अनुसारको चिकित्सक नहुँदा सेवा प्रदानमा निक्कै समस्या भइरहेको छ । बच्चा वार्ड बन्द हुँदा गरिबका छोराछोरीलाई समस्या त पर्ने नै भयो । अब यो कुरा कसले बुझ्ने हो, सरकार बुझ्दैन, जनताले दोष जति अस्पताल प्रशासनलाई दिन्छ,उनले भने । प्रदेश सरकारको स्वास्थ्य मन्त्रालयसँग एकजना बालरोग र एकजना फिजिसियन करारमा नियुक्ति गर्न पहल भइरहेको उनले बताए। अस्पतालले करिब ४ वर्षअघि खरिद नवजात शिशु उपचार कक्ष (एनआइसीयु) का लागि आवश्यक उपकरण खरिद गरेका थिए । एनआइसीयुका लागि कोठाको व्यवस्थापन पनि अस्पताल प्रशासनले गरिसकेका थिए । तर, कोभिड१९ को संक्रमण महामारीको रुपमा फैलिएकोले त्यसबेला अस्पतालले त्यो कोठामा पीसीआर ल्याब सञ्चालन गर्यो । एनआइसीयुका लागि लाखौँ मूल्यमा खरिद गरिएको उपकरणहरू अस्पतालको एउटा कोठामा प्रयोगविहीन अवस्थामा राखिएको छ । अस्पतालमा बालरोग विशेषज्ञ नभएकोले बेला एनआइसीयु कसरी सञ्चालन ल्याउनु अस्पतालका निमित्त मेसु डा खडकाले भने,पहिला बालरोग विशेषज्ञ आउनु पर्यो, त्यसपछि एनआइसीयु सञ्चालनका लागि थप बच्चा हेर्न मेडिकल अफिसर चाहिन्छ,अनि मात्र त्यो सम्भव हुन्छ । यसको लागि प्रदेश र सङ्घीय दुवै सरकारले चासोका साथ पहल गर्नुपर्ने उनको भनाइ छ। अस्पताल सञ्चालन तथा व्यवस्थापन समितिसहित यहाँका सांसद्, जनप्रतिनिधि, सरोकारवाला पक्षहरूले अस्पतालको वर्तमान अवस्थामा बारे खासै चासो नदेखाउँदा अस्पतालको सेवा दिनप्रतिदिन खस्दै जाँदा निजी अस्पतालहरु भने फस्टाउँदै गएको जनगुनासो बढ्दो छ ।"
सोती घटना प्रकरण : दोस्रो दिनको बहस सुरू,"जाजरकोट : अन्तरजातीय प्रेम सम्बन्धका कारण रुकुम पश्चिमको चौरजहारी नगरपालिका ८ सोती गाउँमा जाजरकोटका नवराज विकसहित ६ जना युवाहरुको ज्यान जानेगरी तीन वर्षअघि भएको घटनासम्बन्धी मुद्दामा दोस्रो दिनको बहस सुरू भएको छ। मुद्दामाथिको बहस आइतबारदेखि सुरू भएको हो। आइतबार बहस नसकिएपछि मुद्दा हेर्दाहेदैमा राखिएको थियो। २०७७ साल जेठ १० गते भएको घटनासँग सम्बन्धित कर्तव्य ज्यान र जातीय छुवाछुतको मुद्धामाथि रूकुम पश्चिमका जिल्ला न्यायाधीश खड्गबहादुर केसीको इजलासमा आइतबारदेखि अन्तिम सुनुवाइ सुरू भएको हो । पेशी सुनुवाईको पहिलो दिन जाहेरीवालाको तर्फबाट दुईजना सरकारी वकिल र सातजना कानुन व्यवसायी गरी नौजनाले बहस गरेका थिए। जाहेरीवालाहरुको तर्फबाट कानुन व्यवसायीहरुको बहस सकिएपछि प्रतिवादीहरुका तर्फबाट बहस हुने र त्यसपछि मात्र अदालतले फैसला सुनाउने रुकुम पश्चिम अदालतका निमित्त श्रेष्तेदार गोबिन्द कोइरालाले बताए । बहसको क्रममा थप केही कुरा बुझ्नुपर्ने भए मात्र फैसलामा ढिलाइ हुनसक्छ नत्र यो बहस सकिने वित्तिकै अन्तिम फैसला हुन्छ,उनले भने, जाहेरीवालाको तर्फबाट चारजना सरकारी वकिलसहित १६ जना कानुन व्यवसायीले बहस गर्नुहुनेछ भने प्रतिवादीको तर्फबाट ७ जना कानुन व्यवसायीले बहस गर्नेछन् । अदालतका अनुसार वादीकातर्फ जिल्ला न्यायाधिवक्ता चन्द्रबहादुर सिंजालीका नेतृत्वमा चारजना सरकारी वकिलले बहस गर्दैछन् भने पीडितकातर्फ बहस गर्न वरिष्ठ अधिवक्ता दिनेश त्रिपाठीसहित १२ जनाले नाम टिपाएका छन् । त्यस्तै,प्रतिवादीकातर्फबाट सातजना वकीलले बहस गर्ने अदालतले जनाएको छ । पीडित पक्षकातर्फबाट बहस गर्न काठमाडौंबाट वरिष्ठ अधिवक्ता त्रिपाठी,अधिवक्ताहरू मोहन शाशंकर, बद्री भुसालसहितको टोली रुकुम पश्चिम पुगेको छ । रुकुम र जाजरकोटको सीमा भएर बग्ने भेरी नदी किनार सोती गाउँ नजिकै तीन वर्षअघि ६ जना युवाहरुले ज्यान गुमाएका थिए । जाजरकोटका नवराज र रुकुम पश्चिमको सोतीगाउँकी ठकुरी परिवारकी किशोरीबीचको प्रेम सम्बन्धका कारण उक्त घटना भएको थियो । प्रेमिकालाई बिहे गरेर लैजान भन्दै जाजरकोटबाट आएका युवामाथि गाउँलेले आक्रमण गरेका थिए । त्यही क्रममा जाजरकोटको भेरी नगरपालिका४ का नवराज विक र सञ्जु विक, भेरी नगरपालिका११ लोकेन्द्र सुनार र गोविन्द शाही, कुशे गाउँपालिका गणेश बुढा मगर र रुकुमपश्चिमको चौरजहारी नगरपालिका १ का टीकाराम नेपालीको ज्यान गएको थियो । ६ जनाकै शव भेरी नदीमा भेटिएको थियो । पेशी सुनुवाई तोकिएको अघिल्लो दिनदेखि नै पीडित परिवारहरु र केही दलित अधिकारकर्मीहरु रुकुम जिल्ला अदालतको मूल गेटमा धर्ना दिइरहेका छन् । न्यायको माग गर्दै नाराजुलुससहित धर्ना दिएको उनीहरुको भनाइ छ । नवराजका बुवा मुनलाल नेपालीको जाहेरीका आधारमा सो घटनामा चौरजहारी८ का तत्कालिन वडाध्यक्ष डम्बरबहादुर मल्लसहित ३४ जनाविरुद्ध मुद्धा चलेको छ । उनीहरूमध्ये ११ जना तारेखमा छुटेका थिए भने २३ जना पुर्पक्षका लागि कारागार चलान भएका थिए । सो घटना लगत्तै रूकुम पश्चिमका सांसद एवं पूर्वमन्त्री जनार्दन शर्माले पीडकहरूलाई बचाउने गरी लकडाउन उलंघन' गर्दै आएका युवालाई गाउँलेले लखेट्दा भेरीमा हाम फाल्दा ज्यान गएकोभन्ने अभिव्यक्ति दिएपछि विवादास्पद बनेको थियो । सो घटनाबारे छानविन गर्न नेकपा माओवादी केन्द्रका सांसद देवेन्द्र पौडेलको नेतृत्वमा संसदीय समिति गठन गरी प्रतिवेदन पेश भएपनि सरकारले त्यो प्रतिवेदन सार्वजनिक समेत गरेको छैन । समितिले सोती घटना योजनाबद्धरूपमा भएको निष्कर्ष निकालेको थियो ।"
मोटरसाइकल पुलमा ठोक्किँदा एक जनाको मृत्यु,झापा : झापाको मेचीनगरमा दुई वटा मोटरसाइकल अनियन्त्रित भई पुलमा ठोक्किँदा एक जनाको मृत्यु भएको छ। दुर्घटनामा परी दुई जना घाइते भएका छन्। पूर्वपश्चिम राजमार्ग अन्तर्गत मेचीनगर नगरपालिका१३ मा आइतबार राती साढे ११ बजेको समयमा प्रदेश १०१०१६ प ७६४९ र प्रदेश १०३००१ प २६५३ नम्बरको मोटरसाइकल अनियन्त्रित भई फुलवासा पुलमा गएर ठोक्किँदा दुर्घटना भएको हो। दुर्घटनामा परी मोटरसाइकल चालक झापा गाउँपालिका ३ का २० वर्षीय मनिस बास्कोटालाई उपचारका लागि बीएण्डसी अस्पताल बिर्तामोड पुर्याउन साथ चिकित्सकले मृत घोषणा गरेको प्रहरीले जनाएको छ। दुर्घटनामा परी अर्को मोटरसाइकल चालक झापा गाउँपालिका ३ का २० वर्षीय सौरव बास्कोटा र सोही मोटरसाइकल पछाडि सवार सोही ठाउँका २४ वर्षीय सुमन पौडेल घाइते भएका छन्। बास्कोटाको बीएण्डसी अस्पताल र पौडेलको मनकामना अस्पताल चारआलीमा उपचार भइरहेको छ। दुवै मोटरसाइकललाई नियन्त्रणमा लिएर इलाका प्रहरी कार्यालय काँकडभिट्टाले घटनाबारे थप अनुसन्धान गरिरहेको जिल्ला प्रहरी कार्यालय झापाले जनाएको छ।
माछा व्यापारी मृत फेला,डडेल्धुरा : डडेल्धुरा बसपार्क नजिक माछा व्यवसाय गर्दै आएका एक जना व्यापारी मृत फेला परेका छन्। बगरकोट रोडमा रहेको अजयमेरु फ्रेस हाउसका संचालक ३५ वर्षीय शेर शाहु मृत फेला परेका हुन्। फ्रेस हाउसको तल्लो तलामा उनको डेरा रहेको र शाहु आफ्नै डेरामा मृत फेला परेको जिल्ला प्रहरी कार्यालय डडेल्धुराका प्रहरी नायब उपरीक्षक दीपक कार्कीले जानकारी दिए। घटनाको थप अनुसन्धान भइरहेको र आफन्त आएपछि मुचुल्का उठाउने तयारी रहेको प्रहरीले जनाएको छ। मृत फेला परेका शाहुको घर अजयमेरु गाउँपालिका३ चनाली हो। उनी केही वर्ष यता सदरमुकाम बागबजार नजिक माछा काट्ने कार्य गरिरहेका थिए।
"आजको मौसम : पहाडमा हल्का वर्षा, हिमाली भूभागका हल्का हिमपात","काठमाडौं : नेपालमा भारतको उत्तर प्रदेशको आसपासमा रहेको न्यून चापीय क्षेत्र तथा पश्चिमी वायुको आंशिक प्रभाव रहेको छ । जल तथा मौसम विज्ञान विभागको मौसम पूर्वानुमान महाशाखाका अनुसार लुम्बिनी र सुदूरपश्चिम प्रदेश लगायत गण्डकी र कर्णाली प्रदेशका पहाडी भूभागका एकदुई स्थानमा हल्का वर्षाको भइरहेको छ। सुदूरपश्चिम प्रदेश र कर्णाली प्रदेशका देशका उच्च पहाडी तथा हिमाली भूभागका एकदुई स्थानमा हल्का हिमपात भइरहेको सोमबार बिहान जारी मौसम पूर्वानुमान बुलेटिनमा उल्लेख छ। आज पहाडी भूभागका एकदुई स्थानमा हल्का वर्षाको सम्भावना रहेको छ। सोमबार दिउँसो बागमती, ,गण्डकी, लुम्बिनी, कर्णाली र सुदूरपश्चिम प्रदेश लगायत कोशी प्रदेशका पहाडी भूभागमा सामान्य बदली रही बाँकी भूभागमा मौसम सामान्यतया सफा रहनेछ। लुम्बिनी प्रदेश लगायत गण्डकी र कर्णाली प्रदेशका पहाडी भूभागका एकदुई स्थानमा हल्का वर्षाको सम्भावना रहेको छ। गण्डकी र कर्णाली प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको महाशाखाको भनाई छ। राती उच्च पहाडी तथा हिमाली भूभागका एकदुई स्थानमा हल्का वर्षाको सम्भावना रहेको छ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको बुलेटिनमा उल्लेख छ। मंगलबार गण्डकी र कोशी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। बुधबार कोशी, मधेश, गण्डकी, लुम्बिनी प्रदेशमा आंशिक देखि सामान्य बदली रही देशका बाँकी भूभागमा आंशिक बदली रहने छ। देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको बुलेटिनमा उल्लेख छ।"

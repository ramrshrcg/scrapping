शीर्षक,विवरण
दुर्गम ६ गाउँ जोड्न सडक निर्माण धमाधम,"संघीय निर्वाचन क्षेत्रअन्तर्गत एक निर्वाचन क्षेत्र एक रणनीतिक महत्त्वको सडकअन्तर्गत भौतिक पूर्वाधार तथा यातायात मन्त्रालयअन्तर्गत सडक डिभिजन कार्यालय बाग्लुङले थासाङको ६ वटा गाउँ जोड्ने सडकको स्तरोन्नति सुरु गरेको हो। जोमसोम : कालीगण्डकी पूर्वमा अवस्थित मुस्ताङको थासाङ गाउँपालिका अन्तर्गत ६ वटा गाउँहरू जोड्ने सडक स्तरोन्नतिको काम धमाधम सुरु भइरहेको छ। संघीय निर्वाचन क्षेत्रअन्तर्गत एक निर्वाचन क्षेत्र एक रणनीतिक महत्त्वको सडकअन्तर्गत भौतिक पूर्वाधार तथा यातायात मन्त्रालयअन्तर्गत सडक डिभिजन कार्यालय बाग्लुङले थासाङको ६ वटा गाउँ जोड्ने सडकको स्तरोन्नति सुरु गरेको हो। यो रणनीतिक महत्त्वको सडकका लागि यसअघि भौतिक योजना तथा यातायात मन्त्रालयले २०७७०७८ मा कार्यक्रम स्वीकृत गरी ६० लाख बजेट विनियोजन गरिएको थियो। मुस्ताङको थासाङ३ लेतेको बेनीजोमसोम मुख्य राजमार्ग सडकबाट छयो, कुञ्जो, टिटी, धम्पु, कोखेठाटी र सौरु जोड्ने १० किमि सडक स्तरोन्नति तथा डीबीएसडी कालोपत्रेको काम अघि बढाइएको हो। सडक स्तरोन्नतिसँगै थासाङको वडा ३, ४, ५ र २ सडक सञ्जालले जोडिने छन्। थासाङमा शदियौंदेखि सडक नहुँदा ओझेलमा परेको ६ वटा गाउँहरू जोड्ने सडकका लागि तत्कालीन संघीय सांसद प्रेमप्रसाद तुलाचनले एक निर्वाचन क्षेत्र एक रणनीतिक महत्त्वको सडकका लागि पहल गरेका थिए। सडकको २०७८ सालमा विस्तृत परियोजना प्रतिवेदन (डीपीआर) गरिएको थियो। तर, डीपीआर बने पनि ठेक्का सम्झौता ढिलो भएको हो। सो सडकको १२ किमि सडक स्तरोन्नति भनिए पनि हाल लेतेदेखि कोखेठाँटीसम्म १० किमि सडकको मात्र ठेक्का सम्झौता भएको बताइएको छ। थासाङको ६ गाउँ जोड्ने रणनीतिक महत्त्वको संघीय योजनाका लागि ६० करोड लागत रहे पनि ३८ करोड ८८ लाख ६१ हजारमा सम्झौता भएको हो। महालक्ष्मी हिमाली जेभी काठमाडौं र डिभिजन सडक कार्यालय बागलुङबीच २०७९ पुस ७ गते सडकको ठेक्का सम्झौता भएको र २०८२ पुस ६ गते अर्थात् तीन वर्षभित्र निर्माण सम्पन्न गर्ने गरी ठेक्का सम्झौता भएको डिभिजन सडक कार्यालय बाग्लुङका इन्जिनियर प्रभात तिवारीले जानकारी दिए। उनका अनुसार थासाङको ६ गाउँ जोड्ने रणनीतिक महत्त्वको सडकको ७ मिटर चौडा कालोपत्रे, ५० सेमी सोल्जर र एक मिटर ड्रेन निर्माण गरिनेछ। गत पुसदेखि सडक स्तरोन्नति सुरु गरिएको थासाङको ६ गाउँ जोड्ने रणनीतिक महत्त्वको सडकको ४ महिनामा २० प्रतिशत भौतिक प्रगति भएको डिभिजन सडक कार्यालय बागलुङका इन्जिनियर तिवारीले बताए। उनले सडकमा ७ मिटर चौडा डीबीएसडी कालोपत्रे गरिने जनाए। अहिले थासाङको टिटी र कुञ्जो क्षेत्रमा धमाधम काम भइरहेको उनले उल्लेख गरे। थासाङ गाउँपालिकाको ३, ४ ५ र २ वडा जोड्ने सडक नहुँदा त्यस क्षेत्रका स्थानीयलाई निकै सास्ती हुने गरेको गाउँपालिकाका उपाध्यक्ष सोमल हिराचनले जानकारी दिए। उनले रणनीतिक महत्त्वको सडक सम्पन्न भए र कालीगण्डकी नदीमा निर्माणाधीन लेतेछयो र लेतेधम्पु सडक पुल सम्पन्न भएमा त्यस क्षेत्रका स्थानीयलाई ठूलो राहत पुग्ने उपाध्यक्ष हिराचनको भनाइ छ। वर्षौंदेखि कालीगण्डकी नदीको पीडा भोग्दै आइरहेका त्यस क्षेत्रका बासिन्दा चाँडै सडक र पुल निर्माण सम्पन्न हुनेमा आशावादी छन्। उनीहरूले विभिन्न बहानामा विकासको काम अवरुद्ध हुन नहुने बताएका छन्। तत्कालीन संघीय सांसद प्रेमप्रसाद तुलाचनले थासाङको कालीगण्डकी पूर्वको कालोपत्रे सडक निर्माणपछि छयो, कुञ्जो, ताक्लुङ, टिटी, सिर्खुङलगायतका स्थानीय लाभान्वित हुने सांसद बताए। सो क्षेत्रका गाउँमा पक्की पुल र सडकको पहुँच नहुँदा निकै समस्यामा परेका स्थानीयको कृषि उपज सामग्री केही वर्षपछि सहज ढुवानी र बजारीकरणमा समेत सहयोग पुग्ने सांसद तुलाचनको भनाइ छ। थासाङको ६ गाउँ जोड्ने सडक नहुँदा त्यस क्षेत्रका कृषकहरूले उत्पादन गर्ने कृषि उपज सामग्रीको बजारीकरण गर्न सम्भव नहुँदा व्यावसायिक लाभ लिन सकेका छैनन्। सडक र पुल एकैसाथ सम्पन्न भएमा त्यस क्षेत्रको कृषि उत्पादनको सहज बजारीकरण गर्न सकिनेछ। यसैगरी सडक निर्माण पूरा भएमा एक गाउँबाट अर्को गाउँमा आउँजाउँ गर्न र कार्यालय, स्वास्थ्य संस्था र विद्यालयमा जानसमेत सजिलो हुनेछ।"
रोदी समूहका नक्षत्र,"नेपाली साहित्य र नेवारी साहित्यमा मोहनहिमांशुको निकै राम्रो दखल थियो। गैरनेवार भैकन पनि उनको त्यो खुबी उदाहरणीय र अतुलनीय थियो। नेपाली साहित्यको इतिहासमा रोदी समूहको नाम सगर्व र सम्मानपूर्वक लिने गरिन्छ। यो समूहले तत्कालीन समयका वरिष्ठ कविहरूलाई समेत चुनौती रोदी समूहले आफ्नो संस्थाको उद्घाटन अमेरिकी पुस्तकालय नयाँ सडकमा गरेको थियो। उद्घाटनकर्ता थिइन्, त्यतिखेर पद्मकन्या क्याम्पसमा अध्ययनरत नव कवयित्री पारिजात। कुनै वरिष्ठ कविबाट उद्घाटन नगराएर पारिजातको हातबाट कार्यक्रम उद्घाटन गराउनु पनि एक प्रकारको विद्रोह नै थियो। यो अग्रज कविहरूलाई चुनौती थियो। पारिजातको जीवनी पुस्तक सुश्री पारिजातको लेखनका लागि सामग्री संकलन गर्ने सिलसिलामा कवि कृष्णभक्त श्रेष्ठ र साहित्यकार मोहनहिमांशु थापासँग अन्तर्वार्ता गरेको थिएँ। भूपि र वासु शशी त दिवंगत भइसकेका थिए। रोदीका बाँकी दुई नक्षत्रमध्ये मोहनहिमांशु पनि अब हामीबीच रहेनन्। उनको निधन ४ फागुन २०७९ का दिन ८६ वर्षको उमेरमा भयो। उनको जन्म १९९३ मंसिर २४ गते काठमाडौंको गोकर्णमा भएको थियो। मोहनहिमांशु प्रारम्भमा कवि थिए। उनका कविता र मुक्तकहरू नेपाली साहित्यका सुन्दर दृष्टान्त हुन्। हुन त यौटामात्र कविता संग्रह प्रकाशन भयो उनको, खुकुरीमाथि एक चोक्टा बादल। तर उनको कवि व्यक्तित्व र काव्यिक उत्कर्ष देखाउन यही संग्रह नै काफी छ। म मेरो देशको छहरामा हुन्छु, म मेरो देशको पहरामा हुन्छु जस्ता राष्ट्रिय भावनाका कविता कालजयी छन्। सुललीत, कर्णप्रिय र हृदयस्पर्शी पनि छन्। उनले आफ्ना कवितालाई अस्तित्वबोधको घोषणापत्र भनेका थिए। होचा कदका मोटा किशोरका बुवाको त्यो दौरा सुरुवाल लगाउँदा म लुखुरे कस्तो अजीवको जीव देखिएँ ? भनिसाध्य छैन। अझ सुरुवालको ईंजार घरिघरि झरेर अर्को हैरानी भयो। यो सब हैरानीको प्रत्यक्षदर्शी थिए, मोहनहिमांसु थापा। जीवनको काव्ययात्रामा मैले मृत्युका पदचापहरू सुनेको छु। जीवन जन्मेकै क्षणमा मृत्यको जन्म हुन्छ। यस यात्राको क्रममा मैले एउटा आँखामा जीवन हाँसेको देखेको छु, अर्को आँखामा मृत्यु रोएको देखेको छु। जीवनका संवेदनामा मृत्युको कुनेत्रो लागेको पनि अनुभव गरेको छु। यसै परिवेशमा अस्तित्व बोधको भावना ममा तीव्र हुँदै गएको छ। यही अस्तित्वबोधको दिशामा मेरो कविताले मृत्यु र निराशाको स्वरलाई सुसेलेको छ। मेरो दृष्टिमा, काव्यमा निराशा जीवनको हतोत्साह होइन, न जीवनको उदासीनता हो, न त आफूले भोगेको परिवेशबाट पलायनको प्रक्रिया हो। पलायनको अन्तिम सीमा मृत्यु हो, पलायनको गन्तव्यस्थल एकमात्र आत्महत्या हो। निराशाको अर्थ पलायनद्वारा मृत्यु वा आत्महत्या हो भन्ने पक्षमा म छैन। निराशाको गहिराइमा आत्मसात् गरेर आत्महत्या गर्दिनँ र यसो गर्नमा म विश्वास पनि गर्दिनँ। मृत्युबोध भनेको जीवनमा हुन्छ र व्यक्तिको अस्तित्वमा हुन्छ। त्यसैले म जीवनको अस्तित्वबोधका लागि हस्ताक्षर गर्छु र आफ्ना कविताहरूलाई अस्तित्वबोधको घोषणापत्रको रूपमा लिन्छु। उनको काव्य धारणा थियो यो। मोहनहिमांशुका कविता सरल, हृदयलाई स्पर्श गर्ने तथा मुक्तकहरू चोटिला हुनाले उनका रचनाको संख्या कमै भए। तर पनि तिनले नेपाली काव्य रचनाको क्षेत्रमा लामो समयसम्म प्रभाव पारिरहेको छ। भविष्यका कैयौं कालखण्डमा पनि तिनको काव्यिक क्षमताले जाज्वल्यमान भइरहने देखिन्छन्। उनको साहित्य परिचय पुस्तक नेपाली साहित्यका विद्यार्थीका लागि अत्यन्त उपयोगी छ। यसका अनेक संस्करण प्रकाशन हुनुले नै यो स्वतः पुष्टि गर्छ। त्रिभुवन विश्वविद्यालयका अविवादित थोरै प्राध्यापकमा उनी एक थिए। त्रिविबाट अवकाश नलिँदै उनले मुद्रण प्रेसको व्यवसायमा पनि हात हालेका थिए। घर परिवारको साथ र सहयोगले चलेको थियो प्रेस। सुरुमा टेकुमा भएको प्रेसपछि बल्खुको निवासमा पनि निरन्तर रहेको थियो। पछि बल्खुको बसाइ अन्त्य गर्दै नखिपोट ललितपुर सरेपछि प्रेसको व्यवसायबाट पनि अलगिएका थिए। उनीसँगको भेट निकै पातलिएको थियो मेरो। मैले पारिजात विषयमा अन्तर्वार्ता बल्खुको घरमा गरेको थिएँ। थापासँग गहिरो सम्पर्क भएको सिर्जनशील साहित्यिक समाज अर्थात् सिसासको गतिविधि उर्बर भएको बेलामा हो। उनी सिसासका धेरै कार्यक्रममा सहभागी हुन्थे। कतिपल्ट त उनले मलाई आफ्नो स्कूटरमा विभिन्न ठाउँमा लगे र ल्याएका थिए। सिसासले एकताक काठमाडौं बाहिरका साहित्यकारलाई बोलाएर कविगोष्ठीहरू गथ्र्यो। विराटनगरका कविहरूलाई बोलाएर गरिएको कवि गोष्ठीपछि ती कविको सम्मानमा ठमेलको सञ्चयकोष भवनमाथिको कौसीमा रात्रिभोजको आयोजना गरियो। उहाँसँगको त्यो पल अविस्मरणीय छ। पछि सिसासले राजाको धनकुटा सवारी शिविरमा कवि गोष्ठी गर्ने तयारी गरेर हामीलाई नेपाल तथा एसियाली अनुसन्धान केन्द्रको गाडी लिएर लगेको थियो, सिसासका अध्यक्ष तुलसी दिवसको नेतृत्वमा। त्यो बेला म कालिमाटीको प्रहरी कार्यालयसँगैको गल्लीको श्याम ड्राइभरको घरको छिँडीमा डेरा गरेर बस्थें। लगाउने लुगा सामान्य थिए। मेरो कोट पनि थिएन। कोट कहिल्यै लगाएको थिइनँ। दौरासुरुवाल पनि थिएन। कहिल्यै दौरासुरुवाल लगाउने काम परेको थिएन। तर राजालाई कविता सुनाउन सवारी शिविरमा जान त दौरासुरुवाल अनिवार्य थियो। सँगै डेरामा बस्ने हेटौंडाका साथी टक्कर थापासँग कोट मागें। उनले लगाउने गरेको कटराइजको हल्का कलेजी रंगको कोट लगाउन दिने भए। टोपी र कालो छालाको पुरानो जुत्ता त मसँगै थियो। दौरासुरुवाल कहाँबाट ल्याउने ? टाउको रिंगायो। अचानक दिमागमा किशोर पहाडीको नाम आयो। उनका पिताले दौरासुरुवाल लगाएर अफिस गएको धेरैपल्ट देखेको थिएँ। किशोरले बुवासँग मागेर पक्कै देलान् भन्ने लाग्यो। बल्खुतिर लागें। उनले वुवासँग मागेर एक जोर दौरासुरुवाल थमाइदिए। तर होचा कदका मोटा किशोरका बुवाको त्यो दौरा सुरुवाल लगाउँदा म लुखुरे कस्तो अजीवको जीव देखिएँ ? अझ सुरुवालको ईंजार घरिघरि झरेर अर्को हैरानी भयो। यो सब हैरानीको प्रत्यक्षदर्शी थिए, मोहनहिमांशु थापा। उनले वर्षौंवर्ष जहिले भेट्दा पनि धनकुटामा किशोरको बुवाको सुरुवालको तुनाले मलाई दिएको हैरानी कोट्याएर हाँस्दथे। यो उनी र मेरोबीचको आत्मीयताको यौटा चिनो थियो। मोहन जातीय हिसाबले थापा भए पनि नेवारीभाषामा पोख्त थिए र नेवारी प्राध्यापन पनि गर्थे पाटन बहुमुखी क्याम्पसमा। नेपाली साहित्य र नेवारी साहित्यमा उनको निकै राम्रो दखल थियो। गैरनेवार भैकन पनि उनको त्यो खूबी उदाहरणीय र अतुलनीय थियो। थापाले अशेष मल्ल र देवीप्रसाद सुवेदीको साथमा नेपाल राजकीय प्रज्ञा प्रतिष्ठानबाट प्रकाशित सम शतवार्षिकी स्मारिका (२०६० साल) तथा कृष्ण शाह यात्रीको साथमा हरिप्रसाद कल्याणी रिमाल संगीत नाट्य प्रतिष्ठानबाट प्रकाशित शिखर कलाकार हरिप्रसाद रिमाल (२०६६) समेत सम्पादन गरेका थिए। सिर्जनशीलताको आरम्भमै २०१२ सालको शहीद दिवसमा उनी पुरस्कृत भएका थिए। त्यसैगरी, २०२३ सालमा शिक्षा मन्त्रालयबाट नगद पुरस्कारसमेत पाएका थिए। त्यसैगरी नेपाल सरकारले २०७५ सालको गोपालप्रसाद रिमाल नाटक पुरस्कार प्रदान गरेको थियो। पछिल्लो समय बल्खुबाट नखिपोट पाटन सरेपछि उनको साहित्यिक सकृयता कम भएको थियो, उमेर र स्वास्थ्यका कारण पनि। लामो प्रयासपछि उनीसँग कोरोना महामारीपूर्व टेलिफोनमा मेरो सम्पर्क भएको थियो। उनको आत्मीयतापूर्ण बोली यथावत् थियो। भेट्न चाहेको बताएपछि नखिपोट आउनुस् र फोन गर्नुस्, भेटौं भनेका थिए। भेट्न जान फेरि फोन गर्दा कसैगरी सम्पर्क हुन सकेन। त्यसपछि कहिल्यै उनको फोन उठेन। उनीसँगको सम्वाद र सम्पर्क त्यही नै अन्तिम हुन पुग्यो। उनी प्रायः साहित्यिक जगत्बाट सम्पर्कविहीन जस्तै भए। त्यसैले होला, मृत्युको तेस्रो दिनमात्र उनको मृत्युको खबर सार्वजनिक भयो।"
पारिजातसँगको त्यो विमति,"प्रथम पृष्ठमा आँखा दौडाइसकेपछि भित्री पृष्ठ पल्टाउने क्रममा अचानक एउटा हेडलाइन हेर्दा देखें रजनीशको आलोचना रजनीशकै प्रचार। आजजस्तो दैनिक अखबार कुनै थिएनन् त्यो समय, केवल एउटा गोरखापत्र थियो। साप्ताहिक पत्रिकाहरू नै निकै लोकप्रिय थिए त्यसबखत। नेपालको राजनीतिप्रति त्यो समय निकै चासो राख्थें। आफूलाई पायक पर्ने पत्रिका पसलहरूमा पुगेर पत्रिका पढ्नैपर्ने मेरो लत बसिसकेको थियो। रानीपोखरीको एउटा कुना, सोह्रहाते गणेश मन्दिरछेउमै माइल्दाइ (कृष्णप्रसाद गौतम) पत्रिका फिँजाएर राख्थे। २०४६ सालसमयताका, जनआन्दोलनको पूर्वसन्ध्याको समय थियो। आन्दोलनमा हुने हूलदंगाजुलुस र प्रहरीले दिइरहने दुःखका माइल्दाइको पत्रिका पसलमा डिस्टर्ब भइरहन्थ्यो। त्यसैले खासगरी साँझको समयमा भने उनका पत्रिका रत्नपार्कका पसलहरूका पछाडिपट्टिको खाली ठाउँमा फिँजाइन्थे। तत्कालीन आन्दोलनको साक्षीसहभागी आफैं भएर पनि पत्रिकाहरूमा आन्दोलनबारे के छापिए भन्ने खुल्दुली लाग्थ्यो। ती पत्रिकालाई हातमा लिएर पल्टाउँदै सरर आँखा नदौडाई चित्तै बुझ्दैनथ्यो। त्यो एकदिन, हातमा त्यतिखेर युगान्तर थियो। प्रथम पृष्ठमा आँखा दौडाइसकेपछि भित्री पृष्ठ पल्टाउने क्रममा अचानक एउटा हेडलाइनमा आँखा पुगे, लेखिएको थियो रजनीशको आलोचना रजनीशकै प्रचार। प्रसंग प्रवाह स्तम्भअन्तर्गत लेखिएको उक्त लेखको लेखकको नाम थियो पारिजात। त्यो शीर्षकप्रति किन आकर्षित भएँ भने एक त त्यो लेख मेरा प्रिय लेखक पारिजातले लेखेकी थिइन्। अर्को, त्यसबखतसम्म रजनीशका धेरै पुस्तक पढिसकेको थिएँ। एक प्रकारले रजनीशको दर्शनबाट अत्यन्तै प्रभावित थिएँ। सरसर्ती आँखा आलेखमा दौडिन लागे। केही पंक्ति पढ्दा नपढ्दै बेचैनी पैदा हुन लाग्यो। कारण थियो, त्यो लेख मैले नै लेखेको एउटा लेखसँग सम्बन्धित थियो। पूरै नपढी पत्रिका बन्द गरें र किनेर पट्ट्याउँदै खल्तीमा राखें।घरमा आएपछि माथिदेखि पढ्न सुरु गरें। दोहोर्याएर पढें। एकातिर खुसी लाग्यो, त्यति ठूला लेखकले मेरो लेखका विषयमा लेखेका थिए। तर अर्कोतिर त्यत्तिकै दुःखित पनि भएँ। कारण थियो, त्यसमा एकपक्षीय ढंगले लेखविरुद्ध विश्लेषण गरिएको थियो। मैले लेखेको लेखको शीर्षक थियो एउटा विवादास्पद नाम भगवान्। जुन साधना मासिकमा प्रकाशित भएको थियो। त्यो लेखमा, भगवान् कुनै बहसको होइन, मान्यताको विषय हो भन्ने धारणा प्रस्तुत गर्दै प्रसंगवश रजनीशको भनाइलाई उदाहरणको रूपमा पेस गरेको थिएँ। हिजोका सिद्धार्थ जंगल गएर बुद्ध बने, भगवान् कहलाइए तर आज भगवान् बन्न जंगल गइरहनुपर्ने जरुरत छैन। रजनीशले आफूलाई भगवान् घोषित गरेका थिए। तर, उनको यो भनाइलाई गलत अर्थ लगाएर उनलाई पाखण्डी भनियो। वास्तवमा उनले उनले आफूलाई पूजा गरिने भगवान्को रूपमा परिचय दिलाएका थिएनन्। आफैंले आफैंलाई चिन्ने हो भने ईश्वरको दर्शन मिल्छ भन्ने उनको मान्यता थियो।, यही थियो त्यो लेखमा। तर पारिजातले यही बुँदालाई पक्रेर, युगान्तरको त्यो लेखमा रजनीशलाई चिमोटे जस्तो गरेर रजनीशकै प्रचार गरिएको रूपमा व्याख्या गरेकी थिइन्। पटक्कै चित्त बुझेन उनको कुरो। तत्काल मैले पत्रिकाको पछाडि पातोमा अंकित सम्पादकको नाम पढें प्रेम कैदी। पत्रिकामा दिइएको कार्यालयको नम्बरमा तत्कालै फोन गरें, कैदीजीले नै फोन उठाए। गुनासो सुनाएँ। ओहो भाइ। म तपाईंलाई राम्रोसँग चिन्छु। तपाईंको घरपरिवारको बारेमै जान्दछु, कैदीजीले बडो विनम्र र सहजताका साथ भने पारिजात दिदीले लेख्नुभएको, नछाप्ने कुरै भएन। तर तपाईंलाई चित्त बुझेको छैन भने प्रतिक्रिया लेख्नोस् ! म छापिहाल्छु नि ! सर्त राखें जुन पेजमा जुन स्तम्भमा पारिजातको लेख छाप्नुभएको छ, तपाईंले त्यहीँ ठाउँमा छाप्नुपर्छ नि ! अर्को कुरा, लेखको कुनै शब्द काट्न पाउनु हुन्न। र, प्रत्युत्तरका क्रममा लेखको शीर्षक राखें, हात्ती सम्पूर्णमा हात्ती हो, केराको थम्बा होइन। जसमा पारिजातले मेरो लेखलाई आँखा नदेख्नेले हात्तीलाई बुझेजस्तो रूपमा मात्रै बुझिन्, सिंगो रूपमा बुझिनन् भन्ने भाव थियो। भोलिपल्ट फेरि बिहानै कैदीजीलाई फोन गरें। उनले लेख लिएर आउने निम्तो दिए। (स्मरणीय छ, त्यस बखत हातैले लेख्ने गरिन्थ्यो, कम्प्युटरइन्टरनेटको प्रयोग सामान्यतः हुँदैनथ्यो)। सम्बन्धित विषयमा थोरै र अन्य धेरै रमाइला कुराकानी पनि भए। अर्को दिन कैदीजीले फोन गरेर भने लेख ठीक छ, तर एउटा लाइन अलि आपत्तिजनक लागेर काटेको छु। बुझिहालें, त्यसमा पारिजात मानसिक रूपमा पनि अपाहिज रहिछन् भन्ने बेहोराको आवेगपूर्ण पंक्ति लेख्न पुगेको थिएँ। प्रसंगप्रवाह स्तम्भअन्तर्गत प्रतिवाद भनेर त्यही हप्ता मेरो लेख छापियो। केही दिनपश्चात् कैदीजीले भने दिदीले तपाईंलाई सरी भन्नुभएको छ।  २०४६ सालको जनआन्दोलन उत्कर्षमा पुगेर पनि टुंगिसकेको थियो। लगत्तै, अर्को सालको जेठमा मेरो संयुक्त कवितासंग्रह जिन्दावादमुर्दावाद प्रकाशित भएपछि भतिज उत्तमलाई साथ लिएर पारिजातको निवासस्थान म्हैपी पुगें। आआफ्नो परिचय दियौं। ए, तपाईं नै हो भौकाजीजी ? उनले छोटो प्रतिक्रिया जनाउँदै सोधिन् केकति कामले आउनुभो ? आफ्नो उद्देश्यअनुरूप हामीले हाम्रो जिन्दावादमुर्दावादका पाँचप्रति उनलाई हस्तान्तरण गर्यौं। यी किताबका लागि धन्यवाद ! बिक्रीबाट आएको रकम जेलबन्दीहरूलाई चामल किनेर लगिदिने गरेको छु। खुसी भएर फर्कियौं। तथापि भित्रभित्रै डर लागिरहेको थियो, कतै युगान्तरमा छापिएको लेखबारे उनले कुरो उप्काएर बहसमा उत्रने हुन् कि उनी ! तर त्यसो भएन। वातावरण असहज बनेन।  संयोगले, २०५५ सालको एक दिन पारिजातद्वारा लिखित अप्रकाशित एउटा नाटकको टाइप गरिएको पाण्डुलिपि मलाई प्राप्त भयो। पारिजातको निधन भइसकेको समय थियो त्यो। भाञ्जा सुवर्ण कर्माचार्यको सहकार्यमा भर्खरै मात्र सम्पादन सुरु गरेको घुयेंत्रोको दिवंगत लेखक अंकमा प्रकाशित गर्न कवि मञ्जुलले मलाई त्यो पाण्डुलिपि हस्तान्तरण गरेका थिए। एकजोडी अन्तराल शीर्षकको त्यो नाटक सम्भवतः प्रदर्शन गर्ने तैयारी चलिरहेको थियो। छनक मिलेको थियो, पाण्डुलिपि हेर्दा। किनकि त्यसका प्रायः पृष्ठहरूमा पेन्सिलले ठाउँठाउँमा निर्देशनका टिप्पणी कोरिएका थिए। सम्पादकको सामान्य धर्म हो, छाप्नुअघि सम्बन्धितलाई सूचित गर्नु। अतः पारिजात स्मृति प्रतिष्ठानमा सम्पर्क गरेर छाप्न लागेको सूचना दिन खोजें। तर, त्यहाँबाट गजबको प्रतिक्रिया आयो दिदीको यो पाण्डुलिपि धेरै पहिले चोरी भएको थियो। तपाईंले छाप्न पाउनु हुन्न। असमञ्जस्य स्थिति बन्यो। तैपनि जान्न चाहें चोरी भएको सूचना कुन मितिमा कहाँ सार्वजनिक भएको छ ? वास्तवमा कुनै संस्थासँग केवल नाम जोडिँदैमा उसका सम्पूर्ण कृति संस्थाका हुन सक्दैनन्। लाग्यो पारिजात निश्चित कुनै संस्थाको मात्रै होइन, सम्पूर्ण नेपाली भाषासेवीको हो। यही सोचका साथ घुयेंत्रोमा छाप्यौं। पछि किताबको रूपमा अर्को तेस्रो व्यक्ति सम्पादक बनेर किताबको रूपमा त्यसलाई छापेका छन्। मैले त्यसतर्फ त्यति ध्यान दिइनँ। पारिजातको अप्रकाशित कृति आउनु थियो, आयो बस्।"
विकराल बन्दै विद्युतीय फोहोर,"काठमाडौं : प्रविधिको विकाससँगै कम्प्युटर, टेलिभिजन, ल्यापटप, मोबाइललगायतका विद्युतीय उपकरणको प्रयोग बढ्दो क्रममा छ। विज्ञान तथा प्रविधि मन्त्रालयको एक तथ्यांकअनुसार प्रत्येक वर्ष नेपालमा २ लाख ५० हजारभन्दा बढी टेलिभिजन सेट र तीन लाखभन्दा बढी कम्प्युटर भित्रिन्छन्। मोबाइलको प्रयोग अझै बढी छ। यस्ता उपकरणको आयु निश्चित अवधिको हुन्छ, र ती फोहोरमा परिणत हुन्छ। त्यस्ता फोहोरलाई नै विद्युतीय फोहोर भन्छिन्। अन्य फोहोरभन्दा यी फोहोर व्यवस्थापनको पाटो जटिल छ। तर, यसको व्यवस्थापनमा सरकारी चासो देखिँदैन। अध्ययनले भन्छ, उचित व्यवस्थापन नभए विद्युतीय फोहोर (ईवेस्ट) ले विकराल अवस्था ल्याउन सक्छ। वातावरण विभागको पछिल्लो अध्ययनअनुसार सन् २०१७ मा काठमाडौं उपत्यकामा मात्रै १७ हजार ७ सय ३० टन विद्युतीय फोहोर उत्पादन भएको थियो। उक्त अध्यनयपछि विभागबाट कुनै पनि अध्ययन भएको छैन। यस क्षेत्रमा खासै काम पनि नभएको विभागकै अधिकारी बताउँछन्। वातावरण विभागका प्रवक्ता शंकरप्रसाद पौडेल वातावरण संरक्षण ऐन २०५३ मा लिड व्यवस्थापनको कुरा आए पनि पर्याप्त नभएको बताउँछन्। ऐनमा जोखिमयुक्त फोहोरको कुरा थोरै मात्रामा छोएको छ। हाल सबै जोखिमयुक्त फोहोरहरूलाई एकै ठाउँमा राखिएको छ पौडेलले भने यसै आर्थिक वर्षमा जोखिमयुक्त फोहोरको लिस्टिङ गर्ने र वर्गीकरण गर्ने काम विभागबाट भएको छ। तर, यस्ता विषयमा काम गर्नलाई पर्याप्त जनशक्ति नभएको र विदेशबाट पनि जनशक्ति ल्याउनुपर्ने अवस्था आउन सक्ने पौडेलले बताए। विद्युतीय फोहोर व्यवस्थापन विभागको कार्य क्षेत्रमा परे पनि मन्त्रालयहरूले पनि यसमा कार्यक्रमहरू ल्याउनु पौडेलको तर्क छ। सन् २०२० मा ज्योति गिरी र रामेश्वर अधिकारीले गरेको एक अध्ययनमा विद्युतीय फोहोरले माटोलाई प्रत्यक्ष असर गर्ने, जमिनमुनि तथा सतहमा भएका पानी प्रदूषित बन्ने, वायु प्रदूषण गर्ने र वरिपरिका वातावरण बिगार्नेलगायतका समस्या निम्त्याउने उल्लेख छ। यस्ता वस्तुहरूलाई बाल्दा जोखिमयुक्त पदार्थ निस्कन्छ। लिड, क्याडमियम, बेरियम र फ्लोरोसेन्ट पाउडरजस्ता विषाक्त पदार्थ त्यसले उत्पादन गर्छ। त्यसले मानिसको मस्तिष्क, फोक्सो, कलेजो र नसालगायतका अंगमा असर गर्छ। बान्ता हुने, थकान महसुस हुने, टाउको दुख्ने, भोक हराउने, पेट दुख्ने र छालाको समस्या पनि हुन्छ। यस्ता समस्या बढ्दै क्यान्सरसम्म पुग्ने अध्ययनले देखाएको छ। वातावरण संरक्षण ऐन २०५३ मा लिड व्यवस्थापनको कुरा आए पनि त्यो पर्याप्त छैन। ऐनले जोखिमयुक्त फोहोरको कुरा थोरै मात्र छोएको छ। सबै जोखियुक्त फोहोरहरूलाई एकै ठाउँमा राखिएको छ।शंकरप्रसाद पौडेलप्रवक्ता, वातावरण विभाग उक्त अध्ययनमा विज्ञान तथा प्रविधि मन्त्रालयको रिपोर्ट पनि समेटिएको छ। जसमा नेपालमा टेलिभिजनका आयात सन् १९९९ देखि २०११ सम्म ५८१२ प्रतिशतले वृद्धि भएको देखाएको छ। यस्ता सामानहरू दशकपछि विद्युतीय फोहोरको रूपमा समस्या बन्ने पनि अनुसन्धानले सुझाएको छ। विद्युतीय सामग्री सञ्चालन गर्दा ४० हजार टन लिड एसिड ब्याट्रीको प्रयोग हुन्छ। त्यसबाट निस्किएका फोहोरले विनाशकारी विपत्ति निम्त्याउन सक्ने अध्ययनले देखाएको छ। व्यवस्थापनका लागि के भइरहेको छ ? नेपालमा पहिलो पटक विद्युतीय फोहोर व्यवस्थापनका लागि काम गर्न स्थापना भएको डोको रिसाइक्लरले चार वर्षपहिला काम गर्दै आएको छ। यसले सन् २०१८ मा मात्रै १६ लाख ३७ हजार २० केजी विद्युतीय फोहोर रिसाइकल गरेको समेत बताएको छ। डोको रिसाइक्लरका अपरेसन हेड, सन्तोष महतोका अनुसार धेरैजसो यस्ता फोहोरलाई रिसाइकल गर्न सकिन्छ। यस्ता फोहोरलाई छुट्ट्याएर पुनः प्रयोग गर्दा नाटकीय रूपमा कार्बन फुट प्रिन्ट घट्ने, पुनः प्रयोग गर्न सकिने र वातावरणमा कुनै खालका खतरा तथा जोखिम नहुने उनले बताए। तर, मानिसहरूले यस्ता फोहोर ल्यान्डफिल साइटमा फाल्ने या त खुल्ला रूपमा जलाउने गर्छन्। त्यसले वातावरण र स्वास्थ्यमा गम्भीर असर गरिरहेको उनले बताए। जसले उत्पादन गर्छ। आफैं जिम्मेवारी हुने चलन विदेशमा छ। तर, नेपालमा प्रयोगविहीन भएपछि त्यस्ता सामान कवाडीलाई दिइन्छ। उनीहरूले पनि काम नलाग्ने सामानहरू कसैले नदेख्ने भएपछि जंगलमा लगेर फालिदिँदा समस्या आएको छ, उनले भने। विद्युतीय फोहोर जलाए कार्बनमोनोअक्साइड ग्यास निस्किन्छ। विद्युतीय ब्याट्री पनि त्यस्तै खराब हुन्छ। महतोले भने एसिड फालिएको ठाउँमा कम्तीमा पाँच, दस वर्षसम्म एउटै बिरुवा पनि उम्रिँदैन। व्यवस्थापन गर्दा त्यसबाट निस्किने जोखिमयुक्त एसिड निकालेर फाल्नुपर्छ। त्यसको पनि एउटा प्रक्रिया छ। त्यसलाई पालना गर्नुपर्छ। वातावरणमैत्री व्यवस्थापन गरौं भन्ने हेतुले संस्था खोलिएको भए पनि काम गर्न निकै चुनौती भएको महतोले बताए। घातक फोहोरहरूलाई कसरी व्यवस्थापन गर्ने ? कस्ता फोहोरलाई के गर्ने भन्ने विषयमा काम गर्दै सचेतनासमेत फैलाइरहेको महतोले बताए। उनले भने सुरक्षाका मापदण्ड कडाइका साथ पालना गर्नुपर्ने हुन्छ। एप्रोन, मुखमा मास्क, हातमा अर्कै खालको पञ्जालगायतका सामानहरू चाहिन्छन्। विश्वव्यापी रूपमा विद्युतीय फोहोरको समस्या तीब्र रूपमा बढिरहेको छ। प्रत्येक वर्ष ५० मिलियन टन विद्युतीय फोहोर उत्पादन हुन्छ। यसको मात्रा प्रत्येक सेकेन्ड एक हजार वटा ल्यापटप फालेबराबर हुन आउँछ। कुनै ठाउँमा विद्युतीय फोहोर पाँच सय प्रतिशतले बढेको तथ्यहरू पाइन्छन्। युरोपमा सबै भन्दा धेरै विद्युतीय फोहोर उत्पादन हुन्छ। त्यसपछि अमेरिका र एसिया आउँछ। युरोपमा प्रतिव्यक्ति १६ किलो विद्युतीय फोहोर उत्पादन गर्नुका साथै अफ्रिकामा सबैभन्दा थोरै १७ किलो प्रतिव्यक्ति विद्युतीय फोहोर उत्पादन हुन्छ।"
पर्वतीय समुदायको हिमालदृष्टि,"पर्वत भन्नु, शेर्पाहरूका लागि देवी वा आमाको स्वरूप हो। हिमालको आरोहण गर्नु, उनीहरूका लागि प्रकृतिबाट वा आमाबाट अमृत वा दूध ग्रहण गर्नु जस्तै हो। मान्छे खतरापूर्ण अथवा वर्जित भनिएको भूगोलमा प्रवेश गर्दा रमाउँछ। साहसिक खेल अथवा पर्यटन यी दुवैको सम्बन्ध मन्छेको यसै चाहनासँग छ। जोखिम मोल्नु र मज्जा लिनु, यो मान्छेको पुरानो खेल हो। खतरासँग खेल्न चाहनु संसारको महँगो पर्यटन उद्योगको एउटा आधार हो। हिमाल चढ्नु, हिउँमा खेल्नु, समुद्रमा जलविहार गर्नु, जंगल सफारी गर्नु, सर्प समाउनु, मगरमाछासँग खेल्नु केही उदाहरणमात्र हुन्। जमिरहने उत्तरी वा दक्षिणी ध्रुवको यात्रादेखि चन्द्रमाको यात्रासम्म गर्यो मान्छेले। मानव सभ्यताको उदयदेखि नै अभेद्यको भेदन गर्ने प्रयास मान्छेले गरिरहेको देखिन्छ। यस्तोमा हिमाल आरोहण मान्छेका पुराना जोखिम र मनोरञ्जनमध्येको एक हो। मान्छे यस्ता जोखिम किन मोल्न खोज्छ ? त्यसका दुइटा दर्शन छन्। थोरैजसो अवस्थामा मान्छे जीवन धान्न यस्ता जोखिम उठाउँछ। सपेराले सर्पसँग खेल्नु, गरिबले हिमालमा यार्चागुम्बा टिप्नु, भरियाले पहाडमा भारी बोक्नु यी बाध्यता हुन्। यस्तो जोखिमबाट उनीहरू परिवार पाल्छन्। अर्काथरी ती हुन्, जो दिग्विजयको ग्रन्थीबाट सञ्चालित हुन्छन्। भन्नुको तात्पर्य के भने, प्रकृतिको दुर्गमता वा अप्ठ्यारो मान्छेको अहम्का लागि चुनौती हो। मान्छे त्यो चुनौतीलाई परास्त गर्न चाहन्छ र आफ्नो पुरुषार्थ सिद्ध गर्न चाहन्छ। दुष्कर भनिएको हिमालको टुप्पोमा पुगेर मान्छे भन्न चाहन्थे इः मैले गरेर देखाएँ नि ! म बलवान् छु। म सक्छु। यो पछिल्लो दृष्टि पूर्णतः भोगवादी दृष्टि हो। अझ भनौं, यो बढी पुरुषवादी छ। यसले प्रकृतिलाई घात गर्न पनि सक्छ। फाइदा त पटक्कै गर्दैन। यी दुवै दृष्टि बोकेका समुदाय हामी भेट्टाउन सक्छौं। पहिलो दृष्टि रह्यो प्रकृतिलाई जीवनको स्रोत मान्नेहरूको। परम्परागत रूपमै दुर्गम भूगोलमा बस्ने मानिस जीवनको स्रोत खोज्न त्यहाँ प्रवेश गर्छन्। अथवा भनौं, परिवार पाल्न पैसा कमाउन त्यसो गर्छन्। उदाहरणका लागि कुनै माझी पुरुषले नदीमा प्रवेश गर्नु, सपेराले झाडी खँगाल्नु अथवा चिडीमारले जोखिम मोलेर जंगलमा पस्नु अहम्को सन्धनसँग सम्बन्धित कुरा होइनन्। हिमाल आरोहण पनि यस्तै एउटा कार्य हो, जसमा दुवै दृष्टिकोण भेटिन्छन्। सर्सर्ती हेर्दा के देखिन्छ भने हिमालकै बासिन्दा हिमालमा सामथ्र्य देखाउन चढ्दैनन्। अथवा मजा लिन चढ्दैनन्। आरोहणसँग उनको अहंको कुनै सम्बन्ध छैन। तर जब मान्छे बाहिरबाट आउँछ र हिमाल चढ्छ, ऊ आफ्नो रहर मेटाउन चढ्न। बल वा सामथ्र्य सिद्ध गर्न चढ्छ। पुरुषत्वको प्रदर्शन गर्न चढ्छ। एकचोटि आउँछ, चढ्छ। खेल सकियो। तर हिमालको बासिन्दा बाल्यकालदेखि नै चढ्छ, र सक्दासम्म चढिरहन्छ। यो उसको जीवनवृत्ति हो। बाहिरबाट आउनेका लागि पहाडको उचाइ र बाटोको जोखिम उसको अहंका लागि चुनौती हो। जसलाई परास्त गर्न ऊ हिमाल चढ्छ। बेलायती आरोही जर्ज मेलोरीले आफू किन सगरमाथा आरोहण गर्न चाहिरहेका छन् भन्ने प्रश्नमा भनेका थिए, किनकि, हिमाल छ नि त त्यहाँ। यानि, मलाई चुनौती दिइरहेको छ नि त। पछि, सन् १९२३ मा द न्युयोर्क टाइम्सलाई दिइएको अन्तर्वातामा उनले भने सगरमाथा विश्वको सबैभन्दा अग्लो चुचुरो हो र आजसम्म कुनै मान्छे त्यहाँ पुगेको छैन। त्यसको उपस्थिति मेरो लागि एउटा चुनौती हो। हिमाली क्षेत्रभन्दा बाहिरका आरोहीले लेखेका साहित्य पढ्दा यस्तै यस्तै भोगवादी र दमनकारी भाव प्रस्ट रूपमा देखिन्छ। पढ्न यस्ता साहित्यको चाङ छ, हाम्रा अगाडि। हिमाल आरोहणका अनुभव धेरैले लेखे होलान्, तर चर्चामा गएका केही छन् एडमण्ड हिलारी, जोन क्रकौर, मार्क सिन्नेट, एड कैसर, सारोन वुड, निक हिल, एनातोली बौक्रिभ आदिका संस्मरण। यीमध्ये धेरैजसो लेखकको यात्रा, हिमालमाथिको विजय पाउनुको भावनाबाट निर्देशित भएको पुस्तकको अध्ययन गर्दा थाहा हुन्छ। अर्कातिर, हिमाली क्षेत्रकै बासिन्दाले पनि आरोहणका कथा लेखेका छन्। जाम्लिङ तेन्जिङ नोर्गेको संस्मरणको शीर्षकै टचिङ माई फादर्स सोल यानि, मेरा बुवाको आत्माको स्पर्श। कतै भोगको वा दिग्विजयको भाव भेटिँदैन। लेखक शेर्पा हुन्, र जन्मैदेखि हिमालसँग जीवन साटेर बाँचेका हुन्। उनका लागि हिमाल जीवन हो। जीवनको स्रोत हो। आत्माहरूको उपल्लो घर हो। जापानीहरू पनि पहाडपर्वतलाई देवीदेउता मान्छन्। उनका लागि आरोहण कुनै जीतको उपक्रम होइन। बरु तीर्थाटन हो। त्यसैले हुनुपर्छ, जापानी लेखक बाकुु युमेमाक्रुले हिमालसम्बन्धी पुस्तकको शीर्षकै द समिट अफ त गड्स अर्थात् देउताहरूको पर्वत राखे। जापानीहरू माउन्ट फुजीलाई देवस्थल नै मान्छन्। त्यस पर्वतलाई कोनोहाना साकुया हिमे नाम गरेकी देवीको धाम मान्छन्। पछिल्ला केही दशकमा हिमाल आरोहणका लागि प्रख्यात रहेका शेर्पा आरोही पनि संस्मरणहरू लेख्न थालेका छन्। विगतमा आरोहणमा मात्रै अब्बल मानिएका उनीहरूले साहित्यमा प्रवेश गरेर यहाँ पनि आफ्नो कौशल प्रदर्शन गरिरहेका छन्। उनका संस्मरणहरूले शेर्पा र हिमालबीचको सम्बन्ध र त्यसको धार्मिकसांस्कृतिक जग बुझ्न पाठकलाई मद्दत गरिरहेको छ। लाक्पा फुटी शेर्पा, सेर्कु शेर्पा र पासाङ शेर्पा यस्ता केही लेखक हुन्, जसको नाम स्मरणीय छ। हिमाली भेगमा बस्ने र आरोहणमै समर्पित धादिङको उपल्लो भेगका गुरुङहरूको अन्तरकथा भने सुनारबहादुर गुरुङको संस्मरण हिमालको गोठालोमा पढ्न पाइन्छ। शेर्पा हुन् वा उपल्लो हिमाली भेगका बासिन्दा, यी हिमाली समुदाय किन हिमाल चढ्छन् ? उनले हिमाल हेर्ने दृष्टि के हो ? त्यो केबाट निर्देशित छ ? यो अध्ययनको सुन्दर विषय हुन सक्छ। वास्तवमा यी समुदायले जीवनलाई हेर्न दृष्टिकोण नै हिमालको सापेक्षतामा बनेको हुन्छ। यी समुदायको लेख्य वा कथ्य साहित्यमा त्यसका प्रस्ट प्रमाणहरू भेट्न सकिन्छ। यिनका धार्मिक विश्वास र देवीदेउताको निर्मिति, करिब करिब हिमालकै सापेक्षतामा उभिएको पाइन्छ। यो कुरा भने हिमाल बाहिरबाट आएर हिमाल चढ्ने आरोहीको दृष्टिभन्दा बिल्कुलै भिन्न हो। बाहिरियाहरू उपभोक्ता बनेर आउँछन्। तर हिमालीहरू हिमाललाई जीवनको श्रोतका रूपमा हेर्छन्, र यो दृष्टि न भोगवादी हो, न मानवकेन्द्री हो। उनीहरूका लेख्य तथा कथ्य साहित्यको अध्ययनबाट के बुझिन्छ भने शेर्पाहरू हिमाललाई देवी वा देउता मान्छन्। सगरमाथाका लागि शेर्पाहरूले दिएको नाम नै क्ष्योमोलाङ्मा हो। यसको अर्थ देवीको घर हो। शेर्पाहरू मूलतः पाँच देवीमा विश्वास गर्छन् टाशी छिरिङमा, थिङकी स्यल्सङमा, चोपेन डिसाङमा, तकर डोसाङमा र क्ष्योमो मियो लाङसाङमा, जसलाई पाँच उच्च पर्वतहरूले प्रतिनिधित्व गर्छन्। यिनमा क्ष्योमो मियो लाङसाङमा चैं सगरमाथामा निवास गर्ने देवी मानिन्छिन्। सेर्कु शेर्पाले शेर्पा समुदायको मौलिक पहिचनसम्बन्धी अध्ययनमा भनेका छन् शेर्पाहरू देवीको आराधनाका लागि काङ्सो पूजा गर्ने गर्छन्। यसो गर्दा देवीहरूले उनीहरूलाई आशीर्वाद दिने उनीहरूको विश्वास छ। यी देवीहरूमा सबैभन्दा कान्छी, यानि क्ष्योमो मियो लाङसाङमाले अनाज दिन्छिन् भन्ने विश्वास छ। यिनै देवीको निवासलाई अनेक नाम हुँदै अन्ततोगत्वा क्ष्योमोलाङमा भनिएको हो। परापूर्व कालदेखि नै शेर्पाहरू पर्वतलाई देवीको बासस्थान मानेर पूजा गर्दै आएका छन्। यसरी हेर्दा पर्वत भन्नु, शेर्पाहरूका लागि देवी वा आमाको स्वरूप हो। हिमालको आरोहण गर्नु, उनीहरूका लागि प्रकृतिबाट वा आमाबाट अमृत वा दूध ग्रहण गर्नु जस्तै हो। प्रश्न उठ्ला, हिमाललाई आमा वा देवी मान्ने शेर्पाहरू फेरि किन हिमालमाथि चढ्छन् ? किन आमा वा देवीको शरीर टेक्छन् ? किन शिर टेक्छन् ? यसो गर्दा पाप लाग्दैन ? शेर्पाहरूका आफ्नै उत्तर छन्। हरेकचोटि हिमाल आरोहण गर्दा उनीहरू हिमाललाई ढोगेर चढ्छन्। यसो गरिरहँदा उनीहरू आरोहणको अपराध माफ गरिदिन अनुरोध गर्छन्। आफ्नो आरोहण कुनै अपराधका लागि नभएर जीवन धान्ने हेतुले गरिएको उनको विश्वास रहन्छ। आरोहण सकिएपछि उनीहरू पुनः अर्चना गर्छन् र प्रयाश्चित्त गर्छन्। त्यसको छुट्टै विधान छ। यसको अर्थ, हिमालमाथि कुनै घात होस्, घाउचोट लागोस्, फोहोरमैलो होस् अथवा उसको पराजय होस् भन्ने कुरा शेर्पाको विश्वदृष्टिमै छैन। यसबाट के भन्न सकिन्छ भने कुनै पनि भूगोलका मूल वासिन्दाहरूले त्यस भूगोलको प्रकृतिलाई जानी जानी घात गर्दैनन्। प्रकृतिप्रति उनीहरूको पूरापूर भोगवादी दिृष्टिकोण हुँदैन। यसको अर्थ, कुनै भूगोलको प्रकृतिको रक्षाका लागि बाहिरियाभन्दा रैथानेहरू नै बढी सजग र संवेदनशील हुन्छन्। यस कुरालाई वातावरणको अध्ययनसँग जोडेर हेर्न पनि सकिन्छ। यो कुरा अन्यत्र पनि लागू हुन्छ। मरिससमा डोडो नाम गरेको अचम्मको चरो पाइन्थ्यो रे। त्यहाँ रैथानेहरू मात्रै रहँदासम्म चराको ठूलै जनसंख्या थियो रे। तर जब युरोपेलीहरूले मरिसस प्रवेश गरे, तिनले डोडोको संख्या सखाप पारे। हुँदा हुँदा आज डोडो संसारबाटै लोप हुन पुग्यो। जमाइका किन्केइडले आफ्नो एउटा लेखमा लेखेकी छन् बेलायतीहरूले एन्टिगुवालाई आफ्नो उपनिवेश बनाएयता त्यहाँ रैथाने वनस्पति र जीवनजन्तु नै मासिए। तिनले विश्वका कुना कुनाबाट ल्याएर रुखविरुवा र जीवनजन्तु पाल्न थालेपछि एन्टिगुवाको वातावरणले आफ्नो वास्तविक स्वरूप गुमायो। यसले एन्टिगुवालाई ठूलो वातावरणीय क्षतितिर ढकेल्यो। आज विश्वभर वातावरण संरक्षणको चर्चा चुलिँदै जाँदा यसको एउटा मानवशास्त्रीय पक्ष पनि छ, जसमा खासै ध्यान दिइएको छैन। कुनै पनि क्षेत्रको रैथाने समुदायले त्यहीँको भूगोलसँग विशेष प्रकारको आत्मीय सम्बन्ध बनाएर बसेको हुन्छ। त्यहाँका रूखबिरुवा, जीवनजन्तु, नदीनाला, तालतलैया, पहाडपर्वत सबैसँग उनीहरूको विशेष र मित्रवत् सम्बन्ध हुन्छ। शेर्पा र हिमालको सम्बन्धमा पनि यही देखिएको छ। शेर्पाहरूले जीवनका यावत् यथार्थ हिमालकै सापेक्षतामा सिके। उनको जीवनदृष्टि हिमालले निर्माण गर्यो। त्यसैले, हिमाल र शेर्पाको आपसी सम्बन्धमा कसैलाई घात छैन। यो कुरा विभिन्न साहित्यले पनि पुष्टि गरेको कुरा हो। यस प्रकारको दृष्टिकोणलाई स्थापित गर्ने धेरैवटा पुस्तक साहित्यको बजारमा आइसकेका छन्। यिनमा तासी तेन्जिङ तथा जुडी तेन्जिङको तेन्जिङ नोर्गे तथा सगरमाथा वरिपरिका शेर्पा, आङ थार्केको शेर्पाः आङ थार्केको संस्मरण, प्रदीप बस्याल र अंकितबाबु अधिकारीको शेर्पाः सगरमाथाका बिर्सिएका अभिभावकका जीवन र मृत्युका कथा नामक पुस्तकहरूको अध्ययन गर्न सकिन्छ। हिमाली भूगोल र जातिबारे थप बुझ्न प्रतीक ढकालका अधिकांश नियात्राकृति सहायक हुन सक्छन्। तिनमा पनि उनको आनन्दभूमिको आँगनले शेर्पा संस्कृतिका भित्री पाटाहरूलाई बढी मिहिन ढंगले केलाएको छ। जब जब शेर्पा र हिमालको स्निग्ध सम्बन्धका बीचमा विदेशी आरोहीले प्रवेश गरेका छन्, हिमालको स्वरूप बिग्रन थालेको छ। यो एउटा दृष्टान्त मात्रै हो। यस कुरालाई विश्वका अन्य कुनामा पनि त्यहाँका स्थानीय बासिन्दा र त्यहाँको पर्यावरणसँग जोडेर अध्ययनको एउटा विषय बनाउनु उपयुक्त हुने देखिन्छ। प्रकृतिको संरक्षणका लागि यो नयाँ मानवशास्त्रीय उपाय हुन सक्छ। प्रकृति साहित्य शेर्पा हुन् वा उपल्लो हिमाली भेगका बासिन्दा, यी हिमाली समुदाय किन हिमाल चढ्छन् ? उनले हिमाल हेर्ने दृष्टि के हो ? त्यो केबाट निर्देशित छ ? यो अध्ययनको सुन्दर विषय हुन सक्छ।"
"खेतमा सहर, सडक बने नहर","फेवातालमा बाँध बाँधेर सिँचाइ सुविधा पुर्याइएका बिरौटा फाँट, सेती नदीमा बाँध बाँधेर सिँचाइ सुविधा पुर्याइएका कुँडहर, चाउँथे फाँट, लेखनाथका विजयपुर र शिशुवा फाँटहरू अहिले कंक्रिट जंगलमा परिणत भइरहेका छन्। पोखरा : पोखरा महानगरपालिका क्षेत्रका उर्वर कृषि भूमिमा सिँचाइ सुविधा पुर्याउन सरकारले करोडौं खर्च गरेको छ। तर, सरकारकै लापरबाहीका कारण ती योजना मासिँदै छन्। फेवातालमा बाँध बाँधेर सिँचाइ सुविधा पुर्याइएका बिरौटा फाँट, सेती नदीमा बाँध बाँधेर सिँचाइ सुविधा पुर्याइएका कुँडहर, चाउँथे फाँट, लेखनाथका विजयपुर र शिशुवा फाँटहरू अहिले कंक्रिट जंगलमा परिणत भइरहेका छन्। यसलाई नियालिरहेका विज्ञ भन्छन्, सरकारले बेलैमा कृषि र गैरकृषि भूमिको वर्गीकरण नगर्दा यस्तो अवस्था आएको हो। नागरिक समाज पोखराका पूर्वसंयोजक विष्णुहरि अधिकारी सरकार र कुनै पनि पालिकाले अझै पनि कृषि, गैरकृषि क्षेत्र, व्यावसायिक क्षेत्र र बसोबास गर्ने क्षेत्रको छुट्टाछुट्टै वर्गीकगरण गरेर व्यवस्थित सहर बनाउने योजना अगाडि नबढाउँदा यस्तो समस्या आएको बताउँछन्। जहाँ तही अव्यवस्थित र बेथितीका रूपमा सहर बस्दा नेपालजस्तो भूकम्पको उच्च जोखिम रहेको देशमा ठूलो भूकम्प आउँदा हुने जोखिम उच्च छ। पर्यावरणीय जोखिमको साथै कृषि उत्पादनमा पनि उस्तै प्रभाव पर्दै गएको छ। प्रजातन्त्र प्राप्तिको ३३ वर्षपछि कृषि भूमि मासिने अवस्थामा पुग्दा बल्ल सरकारले कृषि र गैरकृषि भूमिको वर्गीकरण गर्ने जिम्मा पालिकालाई दिएको छ। त्यहाँ पनि जग्गा दलाल र जमिन्दारले मात्र होइन किसानले पनि आफ्नो भूमिलाई कृषि भूमिमा नपार्न ठूलो दबाब दिएको जनप्रतिनिधि नै बताउँछन्। चीन सरकारले सेतीमा बाँधा बाधेर सिँचाइ सुविधाका रूपमा नहर बनाएपछि बर्खे धानसमेत नहुने फाँटमा चैते धान पनि झुल्न थाल्यो। एक खेती पनि हुन मुस्किल पर्ने अवस्थामा दुई खेती धान हुन थालेपछि किसान दंग परेका थिए। सिँचाइ सुविधा भएपछि खेतबारीमा तरकारी उत्पादन पनि बढ्दै गएको थियो। अहिले भने तिनै सिँचाइ सुविधा भएका कृषि भूमि अधिकांश कंक्रिट जंगलमा परिणत हुँदै गएको छ। त्यतिबेला ५० करोड लागतमा सेती नहर निर्माण भएको जलस्रोत तथा सिँचाइ विकास डिभिजन कार्यालय कास्कीका डीई किरण आचार्य बताउँछन्। चीन सरकारको सहयोगमा बनेको सेती सिँचाइ योजनाबाट १०८० रोपनी क्षेत्रमा सिँचाइ सुविधा पुर्याएको थियो। पुराना सिँचाइ सुविधा भएका खेती योग्य जमिनमा बस्ती बसे पनि तल्लो क्षेत्रमा सिँचाइ सर्दै गएको जलस्रोत तथा सिँचाइ विकास डिभिजन कार्यालय कास्कीका डीई आचार्यले सुनाए। जमिन धेरै, पानी कम भएकोले पहिले सिँचाइ सुविधा भएका जमिनमा बस्ती बसे पनि अहिले तल्लो भागमा त्यति नै क्षेत्रफलमा सिँचाइ हुँदै आएको उनले सुनाए। पोखरामा १५२० हजार रोपनी क्षेत्रफल छ। त्यसमा १०८० रोपनी सेती नहरको सिँचाइ क्यापासिटी रहेको र पुरानो जमिनमा बस्ती बसेपछि तल्लो भागतर्फ सरेको उनको तर्क छ। कृषि विज्ञले भने सरकारले समयमै कृषि र गैरकृषि भूमि नछुट्ट्याउँदा कृषि क्षेत्र मासिँदै गएको बताएका छन्।सेती नहरबाट सिँचाइ सुविधा पुगेका मझेरी पाटनको बीचमा पोखरा अन्तर्राष्ट्रिय विमानस्थल बनेपछि भने त्यस क्षेत्रको कृषि भूमिमा सिँचाइ पुर्याएका सबै संरचना मासिएको आचार्यले बताए। यसैले त्यस क्षेत्रमा सिँचाइ सुविधा पुर्याउन समस्या परेको उनले सुनाए। चार सय हेक्टर जति विमानस्थलभन्दा तल्लो भागमा कृषि भूमि रहेको र त्यसमा सिँचाइ सुविधा पुर्याउन बीचमा विमानस्थल बनेकोले समस्या परेको आचार्यले बताए। पोखरा १५ उपल्लो हेम्जास्थित फाँटमा बसेको बस्ती। तस्बिर : कृष्णमणि बराल पोखरा१७ बिरौटा फाँटमा सिँचाइ सुविधाका लागि सरकारले पुरानो बाँध भत्केपछि २०३५ सालमा करोडौं खर्चेर फेवातालमा नयाँ बाँध निर्माण गरियो। फेवा नहरबाट विद्युत् पनि निकालिएको छ। तर पछिल्लो समयमा बिरौटा फाँटमा पनि बस्ती बसेको छ। फेवा नहरबाट ३५० हेक्टर क्षेत्रफलमा सिँचाइ सुविधा हुन्थ्यो। अहिले सिँचाइ सुविधा भएका पुरानो फाँटमा बस्ती बसेपछि तल्लो भागमा सिँचाइ सरेको र त्यस क्षेत्रतर्फ पनि बस्ती बस्ने क्रम बढिरहेको फेवा नहर सिँचाइ प्रणाली जल उपभोक्ता समितिका अध्यक्ष पुण्डरी बरालले बताए। बेगनास तालमा बाँध बाँधेर लेखनाथ क्षेत्रका फाँटमा सिँचाइ हुँदै आएको छ। तर यस क्षेत्रका फाँटहरूमा पनि बस्ती बढ्ने क्रम तीव्र छ। लेखनाथ क्षेत्रका खेती योग्य भूमिहरू पनि क्रमशः कंक्रिट जंगलमा परिणत हुँदै गएका छन्। फेवातालको संरक्षणका लागि महत्त्वपूर्ण रहेका पोखराको फेवा फाँटमा पनि दलदल, पानीको मूलहरू समेत पुरेर बस्ती बस्ने क्रम सुरु भएको छ। यसतर्फ पनि सरकारको ध्यान पुगेको देखिँदैन। फेवा फाँटमा उत्पादन हुने जेठोबूढो धान अन्य नेपाली धानभन्दा नेपाली बजारमा निकै महँगोमा बिक्री हुन्छ। पछिल्लो समयमा फेवा फाँटमा पनि बस्ती बस्न सुरु भएको छ। बस्ती बस्ने क्रम सुरु भएसँगै फेवातालको मुख्य पानीको स्रोत हर्पन खोला पनि प्रदूषणको चपेटामा परेको छ। जस्को कारण फेवाताल मुहानबाटै प्रदूषण हुने क्रम पनि सुरु भएको छ। सिँचाइका लागि बनेको नहर बन्यो बाटो सिँचाइका लागि बनेको सेती नहर वरपर बस्ती बसेपछि त्यही नहरमा अहिले स्ल्याप राखेर बाटो बनाइएको छ। कुनै क्षेत्रमा नहरमा पानी बग्नै रोकेर बाटो मात्र बनेको छ भने कतै मुनिबाट पानी बग्न दिएरै नहर माथि ढलान गरेर सडक बनाइएको छ। सिँचाइका लागि निर्माण भएको नहरमाथि बाटो बन्नु गैरकानुनी भएको जलस्रोत तथा सिँचाइ विकास डिभिजन कार्यालय कास्कीका डीई आचार्यले बताए। बढ्दो सहरीकरण र आवाससँगै नहरलाई मासेर अथवा नहर माथि स्ल्याप हालेर बाटो बनेको छ। यो अतिक्रण भयो भनेर प्रतिवेदन बनाएर सम्बन्धित कार्यालयलाई दिएको उनले सुनाए। कहाँ कसरी नहर अतिक्रमण भएको छ रिपोर्ट बनाएर मन्त्रालयमा बुझाएको छु सबै कुरा खोजी भयो भने कानुनी कारवाही हुन्छ उनले सुनाए। फेवातालमा पानी कम भएको अवस्थामा रिचार्जसमेत गर्न सेतीको पानी प्रयोग गर्ने उद्देश्यले नहर खेत बारीमा सिँचाइ गर्दै फेवामा मिसाइएकोमा अहिले बैदाम क्षेत्रको सेती नहरमा पानी बग्दैन। सेती नहरमा प्लास्टिकजन्य फोहोरसमेत फाल्दा ताल प्रदूषणको चपेटामा परेपछि नहर बुलौदी खोलामा झारेर बैदामतर्फ जाने पानी रोकिएको हो। नरहमा अहिले ढलान गरेर बाटो बनेको छ। कुँडहर, नुवार, फूलबारी, मासबारलगायतका क्षेत्रका सेती नहरमाथि पनि ढलान गरेर बाटो निर्माण गरिएको छ। नहरमाथि बाटो निर्माणका लागि पोखरा महानगरपालिका र गण्डकी प्रदेश सरकारको पनि लगानी छ। १९९० देखि २०१८ मा पोखरामा एक हजार हेक्टर कृषि भूमि घट्यो पोखरामा २८ वर्षको अवधिमा सिँचाइ सुविधा भएका ठूला क्षेत्रफल कंक्रिट जंगलमा परिणत भएको एक अध्ययनले देखाएको छ। सन् १९९० देखि २०१८ सम्मको पोखराको कृषि भूमिको अवस्था अध्ययनको क्रममा यो अवधिमा १ हजार हेक्टर (२० हजार रोपनी) कृषि भूमि घटेको पाइएको हो। त्यस यताका चार वर्षमा पनि कृषि भूमिमा घर बन्ने क्रम अझै तीव्र बनेको कृषि विज्ञहरूले बताएका छन्। गाउँ छाडेर सहर पस्ने क्रम तीव्र छ। पक्की सडक पुगेका, बिजुली, पानीको सुविधा भएका गाउँबाट पनि उच्च शिक्षा अध्ययन र रोजगारका अवसर खोज्दै सहर पस्ने क्रम बढेको हो। वैदेशिक रोजगारमा रहेका परिवारका सदस्य पनि छोराछोरीलाई राम्रो विद्यालय पढाउने योजना बुनेर पोखरा बजार क्षेत्रमा जमिन किनेर बसाइँसराइ गर्नेको संख्या पनि उस्तै छ। माओवादी द्वन्द्वको समयमा (सरकार र आन्दोलनरत पक्ष दुवैको कारण ज्यान जोखिममा पर्ने देखेर) सुरक्षा खोज्दै गाउँ छाडेर सहर पसेकाहरूको संख्या पनि धेरै नै छ। गाउँका उर्वरभूमि बाँझो रहँदै गयो र सहरका सिँचाइ सुविधा भएका उर्वरभूमि कंक्रिट जंगलमा परिणत हुँदै जानुका कारण अन्नबाली, तरकारीलगायत कृषि उत्पादन घटेर परनिर्भरता बढ्दै गएको कृषि विज्ञ बताउँछन्। पोखरा र भरतपुर महानगरपालिकामा सहरी भूमि प्रयोग परिवर्तनको स्याटेलाइट छवि आधारित अनुगमन र ड्राइभिङ कारकहरूको मूल्यांकन गरिरएको थियो। यस अध्ययनले गण्डकी बेसिनका दुई महानगरपालिका पोखरा र भरतपुरमा सन् १९९० देखि २०१८ को अवधिमा भएका सहरी भूमि परिवर्तनको विश्लेषण गरेको छ। त्यस अवधिमा गरिएको ल्यान्डस्याटेलाइट छविहरू पर्यवेक्षित वर्गीकरण विधिहरू प्रयोग गरेर विश्लेषण गर्दा पछिल्लो २८ वर्षमा पोखरामा ३०० प्रतिशत र भरतपुरमा झन्डै पाँच सय प्रतिशतले निर्माण क्षेत्र उल्लेखनीय रूपमा वृद्धि भएको नतिजा देखिएको हो। सहरी वृद्धि आर्थिक विकासको प्रमुख सूचक हो जर्नल अफ रिसोर्स एन्ड इकोलोजीमा भनिएको छ। तर एकै समयमा अव्यवस्थित सहरी वृद्धिले गम्भीर सामाजिक आर्थिक, वातावरणीय र सहरी भूमि व्यवस्थापन समस्याहरू सिर्जना गर्ने रिपोर्टमा उल्लेख छ। अध्येताहरूले सहरी क्षेत्रहरूको दिगो विकासको लागि सहरी परिदृश्य परिवर्तनको प्रक्रियालाई बुझ्न महत्त्वपूर्ण हुने बताएका छन्। अनुसन्धानकर्मी राजु राई, झाङ इली, बसन्त पौडेल, नरेन्द्र खनाल र विपीन आचार्यले सन् २०२० को जनवरीमा प्रकाशन गरेको जर्नल अफ रिसोर्स एन्ड इकोलोजीको रिपोर्टअनुसार पोखरा महानगरपालिका र भरतपुर महानगरपालिकामा सन् १९९० देखि २०१८ को बीचमा कृषि भूमि विश्लेषण गरिएको थियो। यो अवधिको २८ वर्षमा पोखरा महानगरपालिकामा कृषि भूमि ४८४३ प्रतिशतबाट ४६२० प्रतिशतमा घटेको पाइएको छ। भरतपुर महानगरपालिकामा यही अवधि ( सन् १९९० देखि २०१८) मा ५९९३ प्रतिशतबाट ५३१६ प्रतिशतसम्म देखिएको अध्ययनमा जनाइएको छ। दुवै सहरहरू भविष्यमा अझै बढ्न सक्ने सम्भावना रहेको पनि अध्ययन रिपोर्टमा उल्लेख गरिएको छ। दुवै सहर उच्च स्तरको व्यावसायिक गतिविधि र आधुनिक सेवासुविधाहरू समेट्ने क्षेत्रमा अवस्थित रहेको उल्लेख छ। अव्यवस्थित सहरी वृद्धिलाई न्यूनीकरण गर्न दिगो सहरी विकासका लागि योजना र नीतिहरूद्वारा सम्बोधन गर्नुपर्ने सुझाव छ। नेपालका युवा वैज्ञानिक, रिसर्चरहरूले विभिन्न विषयमा यसरी अध्ययन गरी रिपोर्ट प्रकाशन गरे पनि सरकारी पक्षले यसरी गहन अध्ययन गरेर निकालेका रिपोर्टलाई आधार मानेर न कार्यान्वयनतर्फ लाग्छ न त सरकार आफूले नै अध्ययन गरेर जमिनको भूउपयोग नीति कार्यान्वयन गर्नेतर्फ नै लाग्ने गरेको पाइएको छ। २०४६ सालको जनआन्दोलनपछि प्रजातान्त्रिक पार्टीहरू पटकपटक सरकारमा पुगे। देश हाँके तर प्रजातन्त्र प्राप्तिको ३३ वर्षमा पनि कृषि र गैरकृषि भूमि अझै छुटिएको छैन। कृषि भूमि सकिने अवस्था पुगेपछि बल्ल कृषि र गैरकृषि भूमि छुट्ट्याउन महानगर, नगरपालिका, र गाउँपालिकालाई सरकारले जिम्मा दिएको छ। यसमा पनि स्पस्ट नीति नहुँदा जग्गा दलालहरू, जमिन्दारहरूले आफ्नो अनुकूल बनाउन पालिकाहरूलाई दबाब दिएको पोखरा महानगरपालिकाका वडाध्यक्ष बताउँछन्। कास्कीको धान उत्पादनले पुग्दैन कस्केलीलाई कास्की जिल्लामा उत्पादन भएको जेठोबूढो, पहेंलेलगायतका धान २०५३०५४ सम्म निर्यात हुने गरेको सम्झन्छन् पोखरेली उद्यमी आनन्दराज मुल्मी। नेपाल उद्योग वाणिज्य महासंघका पूर्वअध्यक्षसमेत रहेका मुल्मी सस्तो चामल खाने नागरिकका लागि भैरहवाबाट मन्सुली चामल आयात गर्ने भए पनि त्यो परिमाणभन्दा बढी मगमग बास्ना आउने जेठोबूढोलगायतका धान कास्कीले निर्यात गर्ने गरेको सुनाए। सिँचाइ सुविधा भएका जमिनमै बस्ती बसेपछि भने अब यो अवस्था नरहेको उनले बताए। त्यसपछिका वर्षहरूमा क्रमशः कास्की जिल्लामा उत्पादन भएको धानले अपुग भएपछि बाहिरबाट धान आयात गर्नुपर्ने अवस्था आएको हो। कास्कीमा बर्सेनि १ लाख १ हजार टन खाद्यान्न चाहिन्छ। उत्पादन भने ७६ हजार टनमात्र हुने तत्कालीन कृषि विकास कार्यालय कास्कीको तथ्यांक छ। आवश्यक खाद्यान्न उत्पादन नहुनुमा कृषि भूमि बाँझो रहने क्रम बढ्दै जानु, खेती सिँचाइ सुविधा भएका जमिनमा बस्ती बस्ने क्रम बढ्नु र जमिनको अनुत्पादक प्रयोग मुख्य कारण रहेको कृषि विज्ञ बताउँछन्। कास्कीमा खेतीयोग्य भूमि ६८ हजार ९ सय ६७ हेक्टर रहेकोमा ४८ हजार ६ सय ३३ हेक्टरमा मात्रै खेती गरिन्छ। बाँकी बाँझै रहन्छ। कतिपय जमिनमा सिँचाइ अभावका कारण पनि बाँझै रहने गरेका छन्। तत्कालीन कृषि विकास कार्यालय कास्कीको तथ्यांकअनुसार २६ हजार ७ सय ५७ हेक्टरमा मात्र सिँचाइ सुविधा रहेको छ। धेरैजसो वैदेशिक रोजगारीको आम्दानीको भरमा खाद्यान्न बेसाउन बानी परेको कृषि अधिकारी बताउँछन्। कास्कीमा बर्खे धान ११ हजार ५ सय हेक्टर जमिनमा लगाइन्छ। धान उत्पादन ३९ हजार मेट्रिकटन उत्पादन हुने पोखरा महानगरपालिका कृषि तथा पशु विकास महाशाखाको तथ्यांक रहेको छ। पोखराको रैथाने धान पोखरेली जेठोबूढो धान हो। मगमग बास्ना आउने लामो सिना भएको र खाँदा नरम रैथाने धान असार, साउनमा रोपेर मंसिरको दोस्रो साता देखि काट्न सुरु हुन्छ। महानगरपालिका ४० प्रतिशत क्षेत्रफलभन्दा बढीमा जेठोबूढो धान लगाइने कृषि महाशाखा प्रमुख कडरियाले बताए। जेठोबूढो धान पोखरा महानगरपालिका भित्र ४ हजार ४ सय ८० हेक्टर क्षेत्रफलमा लगाइँदै आएको छ। अन्य स्थानीय जातको धान २ हजार २ सय ४० हेक्टर क्षेत्रफलमा लगाइने उनले सुनाए। यसैगरी उन्नत जातका धान ४ हजार ४ सय ८० हेक्टर क्षेत्रफलमा रोपिने र १७ हजार ९ सय २० टन धान उत्पादन हुने गरेको पोखरा महानगरपालिकाका कृषि महाशाखा प्रमुख कडरियाले बताए। महानगरमा धान उत्पादन हुने कुल क्षेत्रफलमा उन्नत जातको धान ४० प्रतिशत क्षेत्रफलमा लगाइने र जेठोबूढोबाहेक अन्य रैथाने प्रजातिका धान २० प्रतिशतमा लगाइँदै आएको उनले बताए। पोखरा महानगरपालिकामा गत वर्ष १ हजार रोपनी क्षेत्रमा चैतेधान लगाइएको थियो। चैतेधान रोप्ने क्रम घट्दै गएपछि महानगरपालिकाले किसानलाई प्रोत्साहन गर्न गत वर्षदेखि नै बिउमा अनुदान, जग्गा तयारी र प्रशोधनमा पनि सपोर्ट गर्दै आएको महानगरपालिकाले जनाएको छ। गत वर्ष पोखरा महानगरपालिकामा करिब दुई सय टन चैते धान उत्पादन भएको कृषि महाशाखा प्रमुख कडरियाले बताए। यस वर्ष १५ सय रोपनी क्षेत्रफलमा चैतेधान किसानले रोप्ने महानगरपालिकाको अनुमान छ। पोखरा महानगरपालिकामा कुल भूमिको १९१९ प्रतिशत कृषि भूमि भूउपयोग नियमावली २०७९ अनुसार पोखरा महानगर पालिकाले कृषि र गैरकृषि भूमि हालै छुट्ट्याएको छ। पोखरा बजारका सिँचाइ सुविधा भएका उर्वर भूमि, दलदल र सिम क्षेत्रसमेत धेरै मासिएपछि बल्ल नेपाल सरकारले कृषि र गैरकृषि भूमि छुट्ट्याउने जिम्मा पालिकाहरूलाई दिएको थियो।पोखरा महानगरपालिकाको कुल क्षेत्रफल ४६४२४ वर्ग किलोमिटर रहेको छ। महानगरपालिकाले हालै गरेको कृषि र गैरकृषि भूमिको वर्गीकरणमा कुल क्षेत्रफलको १९१९ प्रतिशत कृषि भूमि कायम गरेको छ। पोखराको कुल जनसंख्या ४ लाख २ हजार ९ सय ९५ रहेको छ। महानगरपालिकाका ३३ वडाहरूमा सबैभन्दा धेरै कृषि भूमि वडा नम्बर २० मा ४५०७ प्रतिशत रहेको छ। २२९४१०८५५१ वमि क्षेत्रफलमा ४५०७ प्रतिशत रहेको महानगरपालिकाले जनाएको छ। वडामा वर्षायाममा मात्र सिँचाइ सुविधा रहेको वडाध्यक्ष गंगाबहादुर खत्रीले बताए। हिउँदमा खोला नै सुक्ने भएकोले निकै कम मात्र सिँचाइ सुविधा रहेको उनले सुनाए। फेवामा बाँध बाधेर सिँचाइ सुविधा भएको बिरौटा फाँट रहेको पोखरा १७ मा सबैभन्दा कम ११६ प्रतिशत रहेको छ। यहाँका कुल क्षेत्रफल ७८८९२३२२६१ वमि रहेको छ। फेवा नहरको पानीले पहिले सिँचाइ सुविधा पुगेका बिरौटा फाँटको अधिकांश क्षेत्रमा अहिले बस्ती बसेको छ।पोखरा १३ मा कुल क्षेत्रफलको ३५७० प्रतिशत कृषि भूमि छुट्ट्याइएको छ। वडा नम्बर २८ मा कुल क्षेत्रफलको ३२५७ प्रतिशत रहेको छ भने १६ मा ३०६४ रहेको छ। यस्तै गरी कम कृषि भूमि रहेको वडाहरूमा वडा नम्बर ३० मा २३८ प्रतिशत छ भने वडा नम्बर ११ मा कुल क्षेत्रफलका ५१९ प्रतिशत कृषि भूमि छुट्ट्याइएको छ। पोखरा महानगरको वडा नम्बर १ देखि १० वडासम्म कृषि भूमि परेका छैनन्। कृषि भूमि बढिरहेका वडाहरूमा सबै सिजनमा सिँचाइ सुविधा भने छैन्।"
श्रमिकविहीन चिया दिवस,"इलाम : शुक्रबार इलामको फिक्कलमा २७औं राष्ट्रिय चिया दिवस मनाइयो। कार्यक्रमका प्रमुख अतिथि थिए कृषि तथा पशुपन्छी मन्त्री बेदुराम भुसाल। खचाखच भरिएको सभाकक्षमा श्रमिक भने एक जना पनि थिएनन्। कार्यक्रमको शुभकामना दिन मञ्चमा पुगेका केन्द्रीय सहकारी संघका अध्यक्ष हर्कबहादुर तामाङले भने, यत्रो कार्यक्रममा चिया क्षेत्रमा काम गर्ने श्रमिकको उपस्थिति भएको भए राम्रो हुने थियो। अध्यक्ष तामाङको चिन्ता अरूको चासो बनेन। आफूअघि बसेका जापान, चीन र अमेरिकाका चिया खरिदकर्तालाई उद्योग वाणिज्य तथा आपूर्ति मन्त्रालयका सहसचिव गोविन्दबहादुर कार्कीले स्वागत गरे। उनले चियाको वास्तविक अवस्थाका बारेमा चिया खरिद गर्न आएका व्यापारीलाई बुझाए । तर, श्रमिकको समस्याका विषयमा एक शब्द खर्चेनन्। राष्ट्रिय चिया तथा कफी विकास बोर्डले शुक्रबार सार्वजनिक गरेको विवरणमा देशभर ६० हजार श्रमिक चिया कारखाना र चिया बगानमा कार्यरत छन्। मन्त्री भुसाललेसमेत चियामा चासो राखेर विदेशी ग्राहक आउन थालेकोमा प्रसन्नता व्यक्त गरे पनि चियालाई बोटबाट ओठ सम्म ल्याउने श्रमिकका विषयमा बोल्न चासो देखाएनन्। कार्यक्रम आयोजना भएको सूर्योदय नगरपालिकाको सभाकक्षबाट करिब चार किलोमिटरको दूरीमा कार्यरत चिया श्रमिक सोममाया राईले चिया दिवसको बारेमा आफूलाई थाहा नभएको बताइन्। उनले सुनाइन् सधैं बगानमा दिन बित्छ, अहिलेसम्म चिया दिवसमा जाने अवसर पाएकै छैन। कन्याम चिया बगानमा १७ वर्षको उमेरदेखि चिया टिप्ने उनी मात्रै होइन त्यहाँ कार्यरत एक सयभन्दा बढीले चिया दिवसको सुइँको समेत पाएनन्। चिया बगानमा ४० वर्षभन्दा बढी नियमित काम गरेका श्रमिकका लागि २७ वटा चिया दिवसले कहिल्यै नछोएको बताउँछिन्, लामो समय बगानमा काम गरेकी शर्मिला तामाङ। उनी भन्छिन्, चिया श्रमिकले अहिले पनि अभाव र अपहेलना सहेर काम गरिरहेका छन्। चिया विकास निगमअन्तर्गतको कन्याम चिया बगानमा अहिले पनि करिब १५० श्रमिक न्यूनतम तलबमा काम गरिरहेका छन्। उनीहरूले सरकारले तोकेको सेवासमेत पाएका छैनन्। अधिकांश चिया बगान र कारखानामा काम गर्ने श्रमिकले बिना नियुक्तिपत्र काम गरिरहे पनि यो विषयमा चिया क्षेत्रको नियमन गर्ने निकाय चिया तथा कफी विकास बोर्ड सधैं मौन रहने गरेको श्रमिकहरूको गुनासो छ। कन्याम, इलाम, शोक्तिम र चिलिमकोट चिया बगानका मजदुरले सरकारले राजपत्रमा प्रकाशन गरेको ज्यालासमेत नपाएको श्रमिक नेताहरू बताउँछन्। उनी भन्छन्, मिडियामा हाम्रो दुःख सुनायो भने कम्पनीले अनेक बहाना बनाएर कामबाट निकालिदिन्छ, नाम खोलेर बोल्ने अवस्थामा पनि छैनौं। इलामका चारवटै बगानमा श्रमिकका लागि स्वास्थ, शिक्षा, बसोबासको सामान्य प्रबन्धसमेत नगरेकोप्रति मजदुरको गुनासो छ। बगान व्यवस्थापनले श्रम ऐनमा तोकिएको ज्यालासमेत दिएको छैन। सरकारले तोकेको ज्याला झापाका बर्ने, टोक्ला र बाह्रदशी चिया बगानका मजदुरले मात्र पाएपछि पहाडका मजदुरमाथि भएको विभेदको समाधान गर्न सबै दल असक्षम भएको मजदुरहरूको गुनासो छ। चिया विकास निगमअन्तर्गतको संघाई समूहलाई ठेक्कामा दिएपछि मजदुरका पक्षमा बोल्ने क्षमता सरकारले पनि गुमाएको प्रति मजदुर नेताहरू निक्कै आक्रोश छ। लामो समयदेखि काम गर्ने मजदुर पनि अरू विकल्प नपाउँदा जीवनका अन्तिम प्रहरहरू चियाबगानका बुट्टाहरूमा बिताइरहेका छन्। कन्याम चिया कारखाना बनाउँदा गिटी बोक्ने श्रमिकहरू अहिले पनि त्यही चिया बगानको चिया टिप्छन्, बगानका मालिकहरूको अवस्था फेरिए पनि श्रमिकको अवस्था उस्तै रहेको त्यही बगानमा काम गरेका पाण्डुराज गिरीले बताए। उनलाई बगानभित्रको विकृतिविरुद्धमा बोलेका कारण बगानले राजीनामा दिन बाध्य बनाएको उनले सुनाए। ५५ वर्ष पुगेपछि स्थायी मजदुरको अवकाश हुन्छ। अवकाश भएपछि मजदुर खाली हात घर फर्कनुपर्छ। एक लाखको हाराहारीमा पाउने उपदान त्यो पनि किस्तामा पाउने गरेको उनीहरू बताउँछन्। घरबार चल्ने बेतन नपाएकै कारण चिया बगानमा काम गर्ने मजदुरहरू कोही अरू पेसामा त केही वैदेशिक रोजगारीमा गएका छन्। बगान व्यवस्थापनले त्यहाँका कारखाना बाहिर काम गर्ने श्रमिकलाई दैनिक ४१४ रुपैयाँ ज्याला दिन्छ। एक मजदुर नेताका अनुसार श्रम ऐनअनुसार पनि दैनिक ज्याला ४३५ रुपैयाँ पाउनुपर्छ। कारखानाभित्र काम गर्ने मजदुरले ४९० पाउनुपर्नेमा ४५६ रुपैयाँ मात्रै पाएका छन्। कन्याम चिया बगानमा पनि अहिले स्थायी कामदार घट्ने क्रममा रहेको मजदुर संगठनहरूले जनाएका छन्। कन्याम चिया बगानमा ६१ जना करारका श्रमिक काम गरिरहेका छन्। अरू दैनिक ज्यालादारीमा रहेका छन् त्यहाँ करिब १५० मजदुर रहेका छन्। बगान छोडेका कामदारले अहिले दैनिक कम्तीमा सात सय कमाउँछन्। सिजनमा बगानकै मजदुर पनि गाउँका निजी बगानमा चिया टिपेर दैनिक एक हजारसम्म कमाउने गरेका छन्। कतिपयले काम नहुँदा मात्र बगानमा आउने गरेको बताए। जिल्लाका कन्याम, इलाम, शोक्तिम र चिलिमकोट चिया बगानबाट हजारको हाराहारीमा श्रमिक विस्थापित भइसकेका छन्। अहिले संघाई समूहले लिएका सातवटा बगानमा पुगनपुग ७०० स्थायी श्रमिक रहेका छन्। व्यवस्थापन ती श्रमिकसमेत हटाउने रणनीतिमा रहेको श्रमिक संगठनका नेताहरू बताउँछन्। सरकारी स्वामित्वमा रहेका यी चिया बगान र कारखाना २०५७ सालमा निजीकरणसँगै मजदुर विस्थापित भएका छन्। निजीकरण गरिएपछि व्यवस्थापन पक्षले दैनिक ज्याला, बिदा र सेवा सुविधामा कटौती गरेपछि परिवार पाल्न नसक्ने भएकाले मजदुर चिया बगान छोडेर रोजगारीका लागि अन्य स्थानतिर जाने गरेका हुन्। ४ सय ७३ स्थायी मजदुर रहेको देशको ठूलो अर्थोडक्स चिया उत्पादन गर्दै आएको कन्याम चिया बगानमा यतिबेला ६१ मजदुर कार्यरत रहेका छन्। यस्तै १ सय ६५ जना स्थायी मजदुर रहेको इलाम चिया बगान, शोक्तिम, चिलिमकोट चिया बगानमा पनि केही मजदुर मात्र स्थायी छन्। सरकारको पूर्ण स्वामित्वमा रहेको नेपाल चिया विकास निगम २०५७ सालमा संघाई ग्रुपलाई ५० वर्षका लागि भाडामा दिएपछि मजदुरहरू भने मारमा परेको गुनासो गर्दै आएका छन्। विस्थापित मजदुर भारतको दार्जिलिङ, सिक्किम, ग्यान्टोक, भारतका कोइलाखानी र खाडी मुलुकमा पुगेको श्रमिकहरू बताउँछन्। सुरक्षित छैन कार्यस्थल नेपालमा करिब १७ हजार हेक्टरमा चियाखेती हुन्छ। वार्षिक २३ हजार ७ सय ४५ मेट्रिकटन चिया उत्पादन हुन्छ। चियामा १७ हजारभन्दा बढी किसान आबद्ध छन्। चिया तथा कफी विकास बोर्डका अनुसार नेपालमा ६० हजारभन्दा बढी श्रमिकले चियाको बोटदेखि बजार पुर्याउँदासम्म काम गरिरहेका छन्। तर, चिया बगान र चिया कारखानामा काम गर्ने श्रमिकका लागि स्वास्थ्य र सुरक्षाको क्षेत्रमा न त सरकारले लगानी गरेको छ न त उद्यमीले नै। श्रम ऐनमा व्यवस्था भएका कतिपय सुविधाबाट समेत वञ्चित भएका चिया र अलंैचीमा काम गर्ने श्रमिकलाई स्वास्थ्य र सुरक्षाका विषयमा सचेतना जगाउने उद्देश्यले इलाम र झापाका श्रमिकहरू ल।गि सञ्चालन गरेको विशेष कार्यक्रमबाट भने श्रमिक आफैंले आफ्नो स्वास्थ्य र सुरक्षामा चासो देखाउन थालेका छन्। उद्यमीहरू समेत यस विषयमा सचेतता अपनाउनु पर्ने रहेछ भन्न थालेका छन्। इलाम नगरपालिका१२ को पीताम्बर अर्गानिक चिया प्रशोधन उद्योगका प्रोपाइटर नन्दलाल भट्टराई भन्छन्, स्वास्थ्य र सुरक्षाका हिसाबले इलामका चिया कारखाना र बगानहरूमा सुधार गर्नुपर्ने प्रशस्त कुरा छन्।"
कथा लेखनमा अस्त्रको प्रयोग,"पात्रप्रयोग, विषय विविधता र शैलीगत हिसाबले ब्रह्मास्त्र प्रयोगको प्रहार हो पाठकका हृदय र समीक्षकका मस्तिष्कमा। साहित्यले पाठक खोज्छ कि पाठकले साहित्य ! साहित्यले पाठक पनि रोज्छ कि पाठकले साहित्य ? विधागत हिसाबले कुनमा पाठकको रुचि बढी छ वा हुन्छ ? पाठकले साहित्यको बजार विस्तार गर्छ कि साहित्यले पाठकको ? बडो गम्भीर कुरा छ अनि सरल ढंगले यी र यस्ता प्रश्नको उत्तर पाउन उस्तै कठिन छ। लेखकले स्तरीय सिर्जना गर्छ कि स्तरीय रचनाले लेखकलाई स्थापित गर्छ भन्ने तथ्यको उत्तर पनि सायदै पाइएला ? एउटा कुरा के चाहिँ सत्य हो भने स्तरीय सिर्जनामा निरन्तर हरकोही लागेको हुन्छ र एउटै स्रष्टाको पनि उही र उस्तै शैलीको लेखनको बजार सीमित रहन्छ। उदाहरण साहित्यिक बजारमा आएका धेरैका कृतिले यही अन्तर्य पुष्टि गरेका छन्। तर आजको सन्दर्भ चाहिँ आख्यान लेखनमा रमाएका र गजल रचना र सिद्धान्तको प्रयोगबाट नाम कमाएका, पाठकका हातमा दोस्रो सशक्त कृति थमाएका शैलेन्द्र अधिकारीको ब्रह्मास्त्रभित्रका कथाको सरसर्ती अध्ययनमा केन्द्रित छ। कथामा मैनालीको रैखिक ढाँचाका कथा पढाएर वर्षौं बिताएका नेपाली विषय शिक्षक शैलेन्द्र अधिकारी साहित्यमा पहिचानको खोजीमा नयाँ इतिहासको इँट थप्दैछन्। केही अघि उपन्यासबाट पाठकको मनमा डेरा जमाएका अधिकारी कथा विधातिर सरेका छन्। संग्रहमा दस कथाकोठाको सुन्दर डिजाइनयुक्त घरजस्तै बनेको छ। कथा कुनैको पनि आकार उस्तै र उत्रै देखिन्नन्; औसत लामा आकारका छन्। कथावाचकको निश्चितता हुँदैन; कहिले आफैं कथा भन्न हतारिन्छन्। फेरि कहिले पाठकलाई कथावाचक वा आफैं पात्र बनाएर निर्धक्क असल श्रोता बनिदिन्छन् कथाभित्र अनौठोसित। अझ अनपत्यारिलो ढंगले कथाको राजमार्गमा पाठकलाई स्वागत गर्न आतुर देखिन्छन्। अधिकारीले पहिलो कथादेखि दसौं कथासम्म मानव जीवनका दुई महत्त्वपूर्ण पाटा जन्म र मृत्युलाई फरक फरक बिम्ब र सन्दर्भमा धागोभित्र कलात्मक तरिकाले उनेका छन्। समग्र कथाहरूका मुख्य सन्दर्भगत विषयवस्तुको सूची तयार गर्ने हो भने बन्न सक्छ जन्म, मृत्यु, विभिन्न पेसाका श्रमजीवी वर्गको पीडा, लैंगिक समताको खोजी, स्वर्ग, नर्क, पुँजीपति, सर्वहारा, दुनियाँले मानेका अनेकन् सृष्टिकर्ता, दार्शनिक अनि कथा र पात्रको खोजीमा भौतारिइरेका साहित्यका ब्रह्माजीहरू ! यी सबैमा सन्तुलनको खाँचो छ; सायद त्यसैले ब्रह्मास्त्र छाडिदिए साहित्यलोकको खुला आकाशमा कथाकार अधिकारीले। शिव, कृष्ण, बुद्ध, जिससर अल्लाहका शयनकक्षसम्म पुगेर संवाद गरेका स्वैरकाल्पनिक प्रवृत्तिमा रमाएका दार्शनिक फ्रायड र नित्सेसम्मका व्यक्तित्वसँगको अन्तरंग कुराकानी कम रोचक छैनन् ! निर्वेद उपन्यासभित्र स्वत्वको खोजीमा हिँडेको नवराजउर्फ निर्वाणानन्द एक अन्तिम स्वरूपको खोजीमा निस्केको थियो। परिस्थिति बदलिएको छ अहिले प्रस्तुत कथाकृतिभित्र कथाकार स्वयं अनेकौं भेषधारण गर्न पुगेका छन्। पहिलो कथा मथिंगलमा श्रीमतीपीडित, हाकिमद्वारा शोषित कर्मचारी रक्स्याहा भएकै कारण लतले भट्टीसम्म तानिएर अर्काकी श्रीमतीसँग नारिन पुग्दा परिणाम कैदी बन्न पुगेको अनौठो सन्दर्भ समेटिएको छ। संग्रहमा केही कथा फ्रायड, एडलर र युङ एकसाथ यौन मनोविश्लेषणको पाटोमा सपनाको अर्थ, संस्कृतिको आधार र यौनबिम्ब, प्रतीक र दृष्टान्तको खेती गरेर बसेका झैं प्रतीत हुन्छ। मूलतः चित्तरञ्जन शीर्षकको कथामा कोइराला, भिक्षु, पोषण पाण्डे वा पछिल्ला संस्करण पुष्कर लोहनीझैं आफ्नो दह्रो उपस्थिति देखाउँछन्। यस कथामा भाषिक बिम्ब, दृष्टिभ्रम, अनुत्तरित्त प्रश्नको समग्रता भन्दै जीवनको फरक परिभाषा दिने जेनेरेसन ग्याप, सेक्सुअल साइकोलोजी, लोग्नेप्रतिको वितृष्णा आदिले पाठकलाई अचम्मसित तान्ने चुम्बकीय गुण छ कथामा। बयलपुर कथाको खोजीमा निस्केको सन्दर्भ कोट्याउँदै स्रष्टा शैलेन्द्रले जातीय विभेदको सामाजिक ढोंगीपनलाई दह्रो झापड लगाएका छन्। यस कथाले केही समयअघि रुकुमको नवराज घटनाकाण्डको पुनःस्मरण ताजा गराउँछ। राजनीतिक, मनोवैज्ञानिक, प्रगतिशील, पहिचान र द्वन्द्वका कथाहरूमा साहित्यको कुरूप पक्षप्रति पनि कथाकारले औंलो ठड्याएका छन्। विषयवस्तुले अप्रितम यात्रा शीर्षक मागे पनि अप्रितम यात्रा दिएझैं लाग्ने यस कथाको भाषिक शक्ति जब्बर देखिन्छ। विरोधाभासका बीच धर्मनिरपेक्षताको खोजी यस कथाको अन्तर्य बनेको छ। शिव, कृष्ण, बुद्ध, जिससर अल्लाहका शयनकक्षसम्म पुगेर संवाद गरेका स्वैरकाल्पनिक प्रवृत्तिमा रमाएका दार्शनिक फ्रायड र नित्सेसम्मका व्यक्तित्वसँगको अन्तरंग कुराकानी कम रोचक छैनन् ! हराएकी पात्र स्त्री, महिला, नारी वा आइमाई हुनु नेपाली समाजको असहजता बुझ्न सहायक हुन सक्ने उक्त कथा कुसंस्कार, कुरीति, गरिबी, अन्याय, कुप्रथा, असमानता र विभेदका विरुद्ध शंखघोष गरिएको छ। इतिहास शीर्षकको कथामा पनि फ्रायडका सन्दर्भहरूसँगै नारी पीडाको बुलन्द आवाज छ, कवितामय शैलीमा। भावगत गहनता र भाषिक प्रयोग शैलीका कारण यो कथा कम कविता बढी बन्न पुगेको छ। रिसर्च : अ पोलिटिकल स्टोरी काल्पनिक जनयोद्धाबाट ठूलो उद्योगपति बनेको सन्दर्भको यस कथाले वास्तविक द्वन्द्वमा लागेका कार्यकर्ताको टिठलाग्दो हविगत र पुँजीपति, नवधनाढ्यहरूको सामाजिक भाष्यलाई पकडेको छ। मनोविकार कथाकार शैलेन्द्रको व्यक्तिगत अनुभवको शाब्दिक चित्रझैं लाग्छ। शिक्षण पेसामा अभ्यस्त शैलेन्द्रले निजी कलेजमा शिक्षकप्रति मालिक र विद्यार्थीको मझधारमा निरीहता बोकेको देखिन्छ। आदर्श घोकाउन अभ्यस्त र भ्रमको जिन्दगी बाँच्न विवश एक आदर्शवादी शिक्षक कसरी आधुनिक पुँजीवादीको चंगुलमा यान्त्रिक बनेको छ भन्ने बुझ्न यो कथा पर्याप्त छ। संग्रहको अन्तिम शीर्षकमा रहेको सुसाइड उस्तै जीवनभ्रम पालेर, धेरै पटक मरेर बाँच्न विवश धेरैको कथा हुनसक्छ। पात्रप्रयोग, विषय विविधता र शैलीगत हिसाबले ब्रह्मास्त्र प्रयोगको प्रहार हो पाठकका हृदय र समीक्षकका मस्तिष्कमा। भाषिक सामान्य कसरमसर, पात्रहरूको अस्थिरता र बारम्बार मृत्यु, स्वर्गलोकका कुराले सम्प्रेषणीयतामा बाधा हुन सक्ने झिनो आशंका छ। कलात्मक भाषाको प्रयोग यसको वैशिष्ट्य हो भने आकस्मिक पात्रहरूको परिवर्तन नवीन प्रयोग हो जुन बोधगम्यतामा बाधा नहुँदासम्मको स्थितिमा ग्रहणीय हुन्छ। पुस्तक शिखा बुक्सले प्रकाशित गरेको हो।"
घुमाउने घर !,"घुमाउने घर गाउँघरकै माटो, ढुंगा, काठ र खरले बनाइन्छ। छानो कतै खरको त कतै गाउँ घरकै ढुंगा प्रयोग गरेर बनाइन्छ। रातो माटोले लिपेका र खरले छाएका घरहरू निकै आकर्षक हुन्छन्। नेपाली परम्परागत घुमाउने घर पछिल्लो समयमा हराउँदै गएका छन्। आधुनिक शैलीका घर बनाउने होडमा सहरबाट मात्र होइन, गाउँबाट पनि नेपाली परम्परागत घरहरू हराउँदै गएका छन्। पोखरामा अझै पनि केही घुमाउने घरहरू भने देख्न पाइन्छ। पोखरा३१ बेगनासमा स्थानीयले परम्परागत घर संरक्षण गरेर राखेका छन्। बेगनास मुख्याथरका मनहरि अधिकारीले घुमाउने घरलाई सुरक्षित राखेका मात्र छैनन्, अझै पनि त्यही घुमाउने घरमा बस्दै अएका छन्। गाउँमा पुराना घर भत्काएर आधुनिक घर बनाउने होड चले पनि आफूलाई पुख्यौैली घर नै संरक्षण गर्नुपर्छ भन्ने लागेर खरको छानो पनि बर्सेनि मर्मत गर्दै त्यही घरमा बस्दै आएको अधिकारी बताउँछन्। पहिले घुमाउने घरकै बाहुल्य रहेको यस गाउँमा अहिले भने अधिकारीको घर एक्लो छ। बेगनासमा जस्तै फेवाताल किनारको बैदाममा पनि २५ वर्ष अघिसम्म घुमाउने घर प्रशस्तै रहे पनि अहिले भने एउटा मात्र बाँकी रहेको स्थानीय हरिकृष्ण पहारी बताउँछन्। बैदामका राजु पहारीले अंशमा परेको परम्परागत घुमाउने घर संरक्षण गरेर राखेका हुन्। घुमाउने घरलाई म्युजियमको रूपमा विकास गर्ने उद्देश्यले संरक्षण गरेर राखेको पहारीको भनाइ छ। घरभित्र परम्परागत ठेकी, मान्द्रो, स्याखु, भकारी, मुदुस, डोको, नाम्लो, जाँतो, ढिकी, परम्परागत साँचो, चुकुल, बिजुलीको प्रयोग नहुँदै ताकाका टुकी, पानसलगायत सामग्री पनि पहारीले सुरक्षित राखेका छन्। पोखरा१७ बिरौटा पावरहाउसमा हालै घुमाउने घर बनाइएको छ। इन्जिनियर सुन्दर पौडेलले नेपाली परम्परागत घर बनाएका हुन्। जापानमा काठका घर विषयमा विद्यावारिधि गरेका पौडेलले नेपाली परम्परागत ढुंगा, माटो, काठको घरलाई आकर्षक रूपमा डिजाइन गरेका छन्। ढुंगा, माटोको प्रयोग गरेर बनाइएको घुमाउने घरको छानो ढुंगाको छ। परम्परागत नेपाली घुमाउने घरको भित्रको डिजाइन जापानी मौलिकता शैलीसँग जोड्दा थप आकर्षक देखिएको छ। नेपाली परम्परागत घरको भित्र जापानी घरको डिजाइनमा सजाएर भुइँ, भित्ता र दलिनमा आकर्षक काठको प्रयोग गरेर चिटिक्क पारिएको छ। घरभित्र सुकेको ठूलो रूख सजाएर राखिएको छ। त्यस रूखमा जडान गरिएको बिजुलीको उज्यालोले कोठालाई थप आकर्षक बनाएको छ। दुईतले घरमा एटेच बाथरुम आदि आकर्षक कोठा छन्। नेपाल परम्परागत कलासहितका झ्याल, ढोका, माटोको चुलो, मदुसलगायत परम्परागत सामग्रीले पनि घुमाउने घरको भित्र थप सौन्दर्य थपेको छ। नेपाली परम्परागत घरहरू स्वास्थ्यका दृष्टिकोणले लाभदायिक हुने भएकाले आफू बस्ने गरी घुमाउने घर बनाएको पौडेलको बुझाइ छ। ढुंगा, माटोको प्रयोग र खरका छाना भएका परम्परागत घर गर्मी मौसममा शीतलता दिने र जाडो मौसममा न्यानो हुन्छन्। त्यसैले स्वास्थ्यका दृष्टिकोणले निकै लाभदायिक हुन्छ। नेपाली परम्परागत घरहरू संरक्षण गर्दै पर्यापर्यटनसँग जोड्ने गरी सरकारले नीति नै बनाउनु पर्ने उनको सुझाव छ। परम्परागत घर संरक्षणकै लागि ढुंगा, माटो र काठको प्रयोग गरेर घुमाउने घर बनाएको उनले सुनाए। आफूले हालसालै बनाएर प्रयोगमा ल्याउँदै गरेको घर विदेशी पर्यटकमात्र होइन, स्वदेशीले पनि निकै मन पराएको उनी सुनाउँछन्। पर्यटकहरू बाहिरबाट घुमाउने घर देखेर रमाउँदै भित्र छिर्छन्। भित्र छिरेपछि झनै चाख पूर्णरूपमा घण्टौं बसेर अवलोकन गर्ने स्थानीयको अनुभव छ। घुमाउने घर गाउँघरकै माटो, ढुंगा, काठ र खरले बनाइन्छ। छानो कतै खरको त कतै गाउँ घरकै ढुंगा प्रयोग गरेर बनाइन्छ। यस्ता घर बनाउँदा विदेशका कुनै निर्माण सामग्री ल्याउन पनि नपर्ने हुँदा देशको अर्थतन्त्र बलियो बनाउन पनि सहयोग पुग्छ। रातो माटोले लिपेका र खरले छाएका घरहरू निकै आकर्षक हुन्छन्। हिजोआज भने पोखरामा मुख्य बजारमा यस्ता घुमाउने घर देखिँदैनन्। गाउँमा पनि घुमाउने घर हराउँदै गएका छन्। यो सँगै नेपाली परम्परागत इन्जिनियरिङ प्रविधिमा बनेका मौलिक घरहरू लोप हुने अवस्थामा पुगेका हुन्। कास्की जिल्लामा खरले छायका र ढुंगाले छाएका समेत गरेर मुस्किलले सय जति घुमाउने घर अझै पनि रहेको नेपाली परम्परागत घरको विषयमा अनुसन्धान गरिरहेका पौडेलको भनाइ छ। घुमाउने घर दुई तलाको हुन्थ्यो। घरभित्र सुत्ने ठाउँ, खाना पकाउने र आगो ताप्ने अँगेनो हुन्थ्यो। एउटै मुडोको लिस्नो (भर्याङ) हुन्थ्यो। माथिल्लो तला राखनधरनका लागि प्रयोग हुने गथ्र्यो। माथिल्लो तलामा वर्षभरिका लागि अन्नको जोहो हुने गरी भकारीमा धान, कोदो र कुनियो लगाएर मकै राखिन्थ्यो। स्थानीय ज्ञान र सीप प्रयोग गरी बनाइएका यस्ता घर बलिया पनि हुन्थे। अहिले भने कलात्मक शैलीका झ्याल तथा ढोका र नेपाली मौलिकतासँग जोडिएका घुमाउने घर बनाउने सिकर्मी, डकर्मीसमेत पाउन मुस्किल पर्दै गएको पौडेल बताउँछन्। यस्ता घरहरूले नेपाली पहिचान र कलाको संरक्षण हुनुको साथै पर्यटक आकर्षण गर्न पनि महत्त्वपूर्ण हुने देखिन्छ।"
आइतबार देशका यी स्थानमा हुने छ वर्षा,काठमाडौं : आइतबार देशभर आंशिकदेखि सामान्य बदली रहने छ। पहाडी भूभागका केही स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको तथा तराईका थोरै स्थानहरूमा मेघ गर्जनचट्याङसहित हल्का वा क्षणिक वर्षाको सम्भावना रहेको छ। कोशी प्रदेशका तराई भूभागका एकदुई स्थानमा हावाहुरीको सम्भावना रहेको छ। आइतबार देशभर आंशिकदेखि सामान्य बदली रहने छ। पहाडी भूभागका केही तथा तराईका थोरै स्थानहरूमा मेघ गर्जनचट्याङसहित हल्का वा क्षणिक वर्षाको सम्भावना रहेको छ।
स्थानीयको अवरोधका कारण भलुवाही खोलाको बाँध निर्माण अलपत्र,"वीरगन्ज : स्थानीयको अवरोधका कारण भलुवाही खोलाको बाँध निर्माण अलपत्र परेको छ। पर्साको पटेर्वासुगौली गाउँपालिका५ मा पर्ने भलुवाही खोलामा १६ करोडभन्दा बढीको लागतमा निर्माणाधीन सिँचाइ बाँधको निर्माण दुई साता यता रोकिएको हो। आवश्यकता नै नभएको स्थानमा करोडौंको लागतमा सिँचाइ बाँध निर्माण गर्न लागिएको भन्दै स्थानीयले विरोधसहित अवरोध गरेका छन्। भलुवाही खोलामा मधेस प्रदेश सरकारको भौतिक पूर्वाधार विकास मन्त्रालयले तीन वर्षअघि सर्वे गरी मुख्यमन्त्री कार्यालयबाट छनौट भएको इरिगेसन सब प्रोजेक्ट अन्तर्गत सिँचाइ बाँध निर्माण गर्न लागिएको हो। स्थानीयले उक्त स्थानमा बाँधको आवश्यकता नै नभएको र आफूहरूलाई पत्तो नै नदिइ गुपचुप सर्वे गरी नम्बरी जग्गाको क्षतिपूर्ति र मुआब्जासमेत नदिइ बाँध निर्माण गर्न लागिएको भन्दै विरोध गरिरहेका छन्। निचुटाका स्थानीय मोहनलाल चौधरीले भन्छन् , पहिलो कुरो अहिले जहाँ बाँध बनाउन थालिएको छ त्यहाँ आवश्यक नै छैन, अर्को कुरा मेरो समेत गरेर ५० बिघा नम्बरी जग्गामै हामीलाई कुनै खबर नगरी बाँध र त्यसका अन्य संरचना निर्माण गरिँदैछ। हाम्रो नम्बरी जग्गाको क्षतिपूर्ति वा मुआब्जा दिने कुरै गरिएको छैन। त्यसका कारण हामीले विरोध गरेका हौं।' अहिले बाँध निर्माण गर्न थालिएको स्थानमा बाँध निर्माण गरिए त्यसले निचुटा, फरहदवा, देवरीया, शंकरसरैया, सडी लगायतका गाउँका गरी करिब २ सय बिघा खेतीयोग्य जग्गा नदीको कटानमा पर्ने चौधरीले बताए। चौधरी भन्छन्, हाम्रै नम्बरी जग्गामा तीन वर्षपहिले नै सर्वे गरिएको रहेछ भन्ने कुरा डेढ महिनाअघि ठेकेदारले काम थालेपछि मात्रै थाहा पायौं। ' स्थानीयको आवश्यकता नै नभएको परियोजना गुपचुप ढंगले ल्याएर हतार हतारमा काम थाल्नुले तत्कालीन मुख्यमन्त्री लालबाबु राउत निकटका दिपक यादवले कमीशनको लोभमा यो परियोजना ल्याएको चौधरीको आरोप छ। निचुटाकै स्थानीय राजकिशोर थारु चौधरी पनि आवश्यकता नै नभएको स्थानमा बाँध बनाएर करोडौंको सरकारी बजेट दुरुपोग गरेर सक्ने प्रपञ्च मात्रै भइरहेको बताउँछन्। शंकरसरैयाका स्थानीयवासिन्दा प्रकाश थारुले बाँधको सर्वे गर्दाकै बखत त्रुटी भएको बताउँछन्। भलुवाही नदीमा नभई सँगैको गम्भिरी नदीमा बाँध निर्माण गरिएको भए विवाद नहुने उनको भनाइ छ। थारु भन्छन्, यहाँका किसानले भलुवाही खोलासंगैको गम्भिरी नदिमा पहिलेदेखि नै कच्ची बाँध बनाएर खेतमा सिँचाइ गर्दै आएका थिए , यदि यो पक्की बाँध त्यही नदीमा बनाइयो भने स्थानीयले विरोध पनि गर्दैनथे, अरू धेरै किसानहरू पनि लाभान्वित हुन्थे। जलस्रोत तथा सिँचाइ विकास डिभिजन कार्यालय वीरगन्जका इन्जिनियर प्रेमचन्द्र प्रसाद जयसवालले उक्त परियोजनाको सर्वे ३ वर्ष पहिले नै प्रदेश सरकारको भौतिक पूर्वाधार विकास मन्त्रालयबाट भएको बताए। त्यही सर्वेका आधारमा प्रतिवेदन तयार पारि मुख्यमन्त्री कार्यालयबाट यो परियोजना छनोट भएको र गत वर्ष यसका लागि टेण्डर आह्वान गरी ठेक्का लगाइएको उनी बताउँछन्। जयसवालका अनुसार २०७८ फागुन १३ मा टेन्डर प्रकाशित भएपछि जनकपुरको रमनविकास एन्ड ब्रदर्स जेभीले १६ करोड ४३ लाख ५० हजार ५ सय ७० रुपैयाँ ६७ पैसामा बाँध निर्माणको ठेक्का सकारेको हो। स्थानीयले आफूहरूको नम्बरी जग्गामा बाँध बनाउन थालिएको दाबी गरेपनि जयसवालले त्यसको खण्डन गरे। उनले स्थानीयले दाबी गरेजस्तो कसैको नम्बरी जग्गामा नभई खोलाको बगरमा बाँध निर्माण भइरहेको बताए। जयसवालका अनुसार स्थानीयले मुआब्जा र क्षतिपूर्ति मागेर उच्च अदालत जनकपुरको अस्थायी इजलाश वीरगन्जमा निषेधाज्ञा मुद्दा दिएका थिए। गत वैशाख ४ गते न्यायाधीशद्वय सीताराम मण्डल र शान्ता सेढाईं सापकोटाको संयुक्त इजलासले मुआब्जा र क्षतिपूर्तिको दाबीपछि गर्न पाउने गरी काम रोक्का गर्न नमिल्ने भनि अन्तरिम आदेश समेत जारी गरी सकेको छ। यद्यपि स्थानीयको विरोधका कारण रोकिएको काम भने सुरु हुन सकेको छैन। जयसवालका अनुसार यो परियोजनाअन्तर्गत भलुवाही खोलामा चारवटा ढोकासहितको १ मिटर ४० सेन्टिमिन्टर अग्लो १ हजार १ सय मिटर लामो क्यानल र ७ सय मिटर लामो तटबन्ध निर्माण हुँदैछ। बाँध निर्माणपछि त्यस क्षेत्रका ८ सय ६० बिघा खेत सिञ्चित भएर ४ सय ५० घरधुरीका किसान प्रत्यक्ष लाभान्वित हुने जयसवाल बताउँछन्।"
लोघेकर दामोदरकुण्डमा सीप सिकाउँदै गाउँपालिका,"जोमसोम : मुस्ताङको लोघेरक दामोदरकुण्ड गाउँपालिकाले बेरोजगार रहेका पुरुष तथा महिलालाई रोजगारीका लागि सीप सिकाउन थालेको छ। उद्योग वाणिज्य तथा आपूर्ति मन्त्रालय अन्तर्गत संघीय सशर्त अनुदान मार्फत पालिकाका करिब ६० जना पुरुष तथा महिलाहरूलाई स्थानीय श्रोत साधन उपयोग गर्ने गरी सीपमूलक तालिम दिइरहेको छ। सरकारले गरिबीको रेखामुनि रहेका परिवारहरूका लागि स्थानीय श्रोत साधनको भरपुर उपयोग गर्ने स्थानीय स्तरमै उद्यमशीलता विकास गर्ने र यस मार्फत स्थानीय स्तरमै रोजगारी सिर्जना गर्ने उद्देश्यले देशका ७५३ वटै स्थानीय तहहरूमा यो कार्यक्रम कार्यान्वयनमा ल्याएको हो। गरिबी निवारणका लागि लघु उद्यम विकास कार्यक्रम (मेडपा) कार्यक्रम सञ्चालन गर्न गाउँपालिकालाई चालु आर्थिक वर्ष २०७९०८० मा संघीय सर्शत अनुदान २४ लाख बजेट विनियोजन भएको गाउँपालिकाकी उद्यम विकास सहजकर्ता रिक्साङ गुरुङले जानकारी दिइन्। गाउँपालिकाले ५ वटै वडामा फर्निचर सम्बन्धी सिकर्मी तालिम र महिलाहरूलाई गलैचा र कितेन बुन्ने तालिम दिइरहेको गुरुङले बताइन्। उनका अनुसार पालिकाको वडा १ को चराङमा पुरुषहरूलाई सिकर्मी तालिम ,वडा २ घमीमा गलैचा बुन्ने तालिम र वडा२ ,४ र ५ को ढाकमर, घारा र ताङ्ग्यामा कितेन बुन्ने तालिम सञ्चालन भइरहेको छ। गाउँपालिकाले सिकर्मी तालिमका लागि प्रशिक्षकका रूपमा कर्साङ धोर्जे गुरूङ र पेमा वाङग्याल गुरुङलाई खटाएको छ। गलैँचा बुन्ने तालिमको प्रशिक्षकमा छिरिङ आङमो गुरूङ र कितेन बुन्ने तालिमको प्रशिक्षकमा याङढोका गुरूङ, ढोका गुरूङ र योङडुङ ल्हामो गुरूङ रहेको उद्यम विकास सहजकर्ता गुरुङले जानकारी दिइन्। गाउँपालिकाले चालु वर्षको सीप विकास कार्यक्रम अन्तर्गत चैत्रको पहिलो हप्तादेखि तालिम सञ्चालन गरेको हो। तालिमको अवधि दुई महिनाको रहेको र वैशाखको अन्तिम हप्ता तालिम समापन हुनेछ।"
कालीगण्डकीमा पौडी खेल्ने क्रममा युवक बेपत्ता,तानसेन : रामपुर नगरपालिका पाल्पास्थित कालीगण्डकी नदीमा पौडी खेल्ने क्रममा पाल्पामा एक जना पुरुष बेपत्ता भएका छन्। रामपुर नगरपालिका४ कालीगण्डकी कोप्चेघाटमा शनिबार पौडी खेल्ने क्रममा भारत हिमाञ्चल प्रदेशका २१ वर्षीय अभिषेक राउत बेपत्ता भएका हुन्। उनी रामपुर नगरपालिका५ बेझाड बजारमा एडिक्ट ट्याटु हाउसमा काम गर्दै आएका थिए। स्थानीय बासिन्दा र प्रहरीले बेपत्ताको खोजी कार्य जारी राखेको जिल्ला प्रहरी कार्यालयका सूचना अधिकारी डीएसपी वीरेन्द्र थापाले जानकारी दिए।
महावीर पुनको आन्दोलनलाई समर्थन जनाउँदै पथलैया र सिमरामा युवाको प्रदर्शन,"सिमरा: राष्ट्रिय आविष्कार केन्द्रका संस्थापक महावीर पुनको नेतृत्वमा काठमाडौंको माइतीघरमा जारी आन्दोलनलाई समर्थन जनाउँदै पथलैया र सिमराका युवाले शनिबार प्रदर्शन गरेका छन्। अनुसन्धान, नवप्रवर्तन र आविष्कारका लागि सामाजिक जनआन्दोलनको नारा लिएर माइतीघरको सडकमा धर्नामा बसेका पुनको आन्दोलनलाई समर्थन जनाउँदै युवाले प्रदर्शन गरेका हुन्। स्थानीय युवाले पथलैया र सिमरामा प्लेकार्डसहित प्रदर्शन गर्दै पुनले उठाएका मागलाई सम्बोधन गर्न माग गरेका छन्। पथलैयाको मुख्य चोकमा गरिएको प्रदर्शनमा करिब ५० जना स्थानीयको सहभागिता रहेको थियो। सिमरामा युवाले प्रदर्शनलाई निरन्तरता दिने भएका छन्। उनीहरूले दैनिक एक घण्टा सिमराको चोकमा प्रदर्शन गर्ने भएका छन्।"
नयाँ बानेश्वरमा प्रधानमन्त्रीको पुत्ला दहन,"काठमाडौं : मुलुकमा शान्ति सुरक्षा कायम गर्न नसकेको र अयोग्य लडाकुलाई अनावश्यक रकम दिन लागिएको भन्दै एमाले निकट राष्ट्रिय युवा संघ नेपालले प्रधानमन्त्रीको पुत्ला दहन गरेको छ। युवा संघले शनिबार काठमाडौंको नयाँ बानेश्वरमा विरोध प्रदर्शन गर्दै प्रधानमन्त्रीको पुत्ला दहन गरेको हो। उनीहरूले पूर्वप्रधानमन्त्रीको सुरक्षा गर्न नसक्नेले जनताको सुरक्षा गर्न नसक्ने भन्दै सरकार विरुद्ध नाराबाजी गरेका थिए। त्यस्तै उनीहरूले वर्तमान सरकारले नीतिगत भ्रष्टाचार सुरु गरेको आरोप लगाएका छन्। प्रदर्शनमा सहभागीहरूले शान्ति सुरक्षा कायम गर, भ्रष्टाचार अन्त्य गर लगाएतका प्लेकार्ड प्रदर्शन गरेका थिए। प्रदर्शन गर्दै उनीहरूले बानेश्वरको निषेधित क्षेत्रबाट अघि बढ्न खोजेपछि प्रहरीले रोकेका थिए।"
मेची नदी तटबन्ध र नाकाको स्तरवृद्धिको माग राख्दै प्रधानमन्त्रीको ध्यानाकर्षण,"झापा : मेची नदी तटबन्ध र नाकाको स्तरवृद्धिको माग राख्दै प्रधानमन्त्रीको ध्यानाकर्षण गराइएको छ। झापाको मेचीनगरदेखि भद्रपुर हुँदै कचनकवलसम्म भारतीय सीमा नाका भएर बग्ने मेची नदीको दुवैतर्फ तटबन्ध र भद्रपुरगलगलिया भन्सार नाकाको स्तर वृद्धिसहित विभिन्न बुँदागत माग राख्दै प्रधानमन्त्री पुष्पकमल दाहाल (प्रचण्ड)को ध्यानाकर्षण गराइएको हो। नेपाली कांग्रेस महामन्त्री विश्वप्रकाश शर्मा र कांग्रेस नेता कृष्णप्रसाद सिटौलाको समन्वयमा कोसी प्रदेश सांसदहरू गोपाल तामाङ, सबिना बजगाईँ, भद्रपुर नगरपालिकाका प्रमुख गणेश पोखरेल, बुद्धशान्ति गाउँपालिकाका अध्यक्ष मनोज प्रसाईँ, मेचीनगर नगरपालिकाका पूर्वप्रमुख विमल आचार्य, नेपाली कांग्रेसका क्षेत्रीय सभापति इन्द्र बुढाथोकी लगायतको टोलीले शुक्रबार प्रधानमन्त्री दाहाललाई भेटेर विभिन्न बुँदागत माग राख्दै लिखित रूपमै ध्यानाकर्षण गराएका हुन्। सो टोलीले झापा क्षेत्र नम्बर १ र ३ का विभिन्न जनचासोका समस्याको बारेमा प्रधानमन्त्री दाहाललाई जानकारी गराउँदै ज्ञापन पत्र समेत बुझाएको भद्रपुर नगर प्रमुख पोखरेलले बताए। भारत भ्रमण जान लागेका प्रधानमन्त्री दाहाललाई मेचीनगरदेखि भद्रपुर हुँदै कचनकवलसम्म सीमा नाका भएर बग्ने मेची नदीको दुवैतर्फ तटबन्ध र भद्रपुरगलगलिया भन्सार नाकाको स्तर वृद्धिका लागि भारत सरकारसँग पहल गर्न माग राखिएको नगर प्रमुख पोखरेलले बताए। भद्रपुर भन्सारले अधिग्रहण गर्न लागेको जमिनको क्षतिपूर्ति बापतको मुआब्जा रकम छिटोभन्दा छिटो पीडितहरूलाई उपलब्ध गराउन, भद्रपुर ८ स्थित गिरिराजप्रसाद कोइराला स्मृति भवन र भद्रपुर ३ स्थित अरनिको माविको भवनको काम तत्काल सुचारु गराउन, मेची रंगशाला भद्रपुरको स्तरोन्नतिसहित रात्रिकालीन लाइटको व्यवस्था, भद्रपुर विमानस्थलको विस्तार, आदिवासी संग्राहलय र साइन्स सिटी निर्माणका लागि आवश्यक बजेट, सघन सहरीमार्फतका सडक सञ्जाल निर्माण, जङ्गली हात्ती रोकथामका लागि सोलार फेन्सिङ जडान कार्यको विस्तार, भद्रपुर ३ स्थित मेचीपारि बस्तीमा स्वास्थ्य चौकी भवन निर्माण, चन्द्रगढ, किचकबध र कमलधाप पर्यटकीय क्षेत्र विकासको लागि आवश्यक बजेट विनियोजन, साबिक पृथ्वीनगर हाल भद्रपुर १, २ र ३ मा सघन सहरीका थप योजना, भूमिहीन सुकुम्वासीलाई धनीपुर्जा दिँदा लिइने रकम निःशुल्क गर्नुपर्ने र साना चिया किसानहरूलाई सिँचाइ मोटर औद्योगिक बनाएको निर्णय सच्याउनु पर्ने लगायतको माग प्रधानमन्त्री दाहाल समक्ष राखिएको उनले बताए। सोही टोलीले शनिबार उपप्रधानमन्त्री पूर्णबहादुर खडका र सहरी विकास मन्त्री सीता गुरुङलाई समेत भेटेर सोही विषयमा जानकारी गराउँदै ध्यानाकर्षण समेत गराएको बताइएको छ"
गुराँस पदमार्ग सञ्चालन,"म्याग्दी : म्याग्दीको अन्नपूर्ण गाउँपालिकामा गुँरास पदमार्ग सञ्चालन भएको छ। अन्नपूर्ण चक्रीय पदमार्गको घोडेपानीपुनहिबाट अन्नपूर्णधवलागिरि सामुदायिक पदमार्गको मोहरेडाँडा जोड्ने पदमार्ग सञ्चालन भएको हो। अन्नपूर्ण गाउँपालिकाको वडा नम्बर ६, ७ र ८ लाई समेटेको यो पदमार्गलाई गुराँस ट्रेलका रूपमा विकास गर्न खोजिएको छ। अन्नपूर्ण गाउँपालिका८ का वडाध्यक्ष खमबहादुर गर्बुजाले घोडेपानीपुनहिल क्षेत्रको भ्रमणमा आउने पर्यटकको बसाइ लम्बाउन गुराँस ट्रेल सञ्चालन गरिएको बताए। 'सडक यातायातको पहुँचसँगै छोटिएको अन्नपूर्ण पदयात्रामा आउने पर्यटकको बसाइ लम्बाउन नयाँ पदमार्ग सञ्चालन गरिएको हो', उनले भने, 'गण्डकी प्रदेशकै ठूलो लालीगुराँसको जङ्गलमा भएकाले यसलाई गुराँस ट्रेल नामकरण गर्न प्रस्ताव गरेका छौँ।' गुराँसको जङ्गलको पाखोको बीचमा रहेको डाँडैडाँडामा गोठाला आवतजावत गर्ने पुरानो बाटोलाई पदमार्ग बनाइएको हो। तीनदेखि चार घन्टामा पार गर्न सकिने पुनहिलमोहरेडाँडा पदमार्गबाट धवलागिरि, अन्नपूर्ण, निलगिरि, माछापुच्छ्रे, मनास्लु हिमशृङ्खला, सूर्योदय, वन्यजन्तु, पशुगोठ, म्याग्दी, पर्वत, कास्की र पर्वतको पहाडी भूगोल, वनस्पति, चराचुरुंगी र वन्यजन्तुको अवलोकन गर्न सकिन्छ। एकान्त वातावरणमा दृश्यावलोकन गर्दै पदयात्रा गर्दा पर्यटकले रमाइलो महसुस गर्ने फ्रान्सका पर्यटक भ्रमण गराउन आउनुभएका पर्यटन व्यवसायी दीपन क्षेत्रीले बताए। पर्यटकको सुविधाका लागि बस्तीबाट टाढा रहेको मोहरेडाँडामा ८० जना क्षमताको सामुदायिक लज सञ्चालन भएको छ। लजका व्यवस्थापक नवीन पुनले याममा दैनिकरूपमा पर्यटक आगमन हुने गरेको बताए। 'चैतवैशाख र असोजकात्तिकको याममा पर्यटक दिन खाली नगरी आउँछन्', उनले भने, 'देशका विभिन्न ठाउँबाट भ्रमणमा आउने आन्तरिक पर्यटकको सङ्ख्या पनि बढ्दो छ।' मोहरेडाडाबाट नागी, फलामेडाँडा, लेस्पार, फूलबारी, करबाकेली, प्यारीभारानी, टिकोट र पुनहिलघोडेपानी जान सकिन्छ। फलामेडाँडामोहरेपुनहिलघोडेपानीघान्द्रुक पदमार्गको भ्रमणमा आएका पोखराका महेश पुनले सहरको कोलाहलबाट टाढा रहेर एकान्त वातावरण र मनमोहक दृष्यावलोकन गर्दै यात्रा गर्न पाएको बताए। गण्डकी प्रदेशसभा सदस्य हरि भण्डारीले प्रदेश सरकारको सशर्त शीर्षकको ३० लाख अनुदानबाट गाउँपालिकामार्फत करबाकेलीमोहरेडाँडा पदमार्ग निर्माण थालिएको, घोडेपानी नजिकै कालीसारमा २० लाख रुपैयाँमा गुराँसपार्क निर्माण भइरहेको बताए। मोहरेडाँडापुनहिल गुराँस ट्रेललाई आगामी वर्षको योजनामा समेटिने उनले बताए।"
काठमाडौंसहित देशका अधिकांश स्थानमा वर्षा,"काठमाडौं : शनिबार दिउँसो काठमाडौंसहित देशका अधिकांश स्थानमा वर्षा भएको छ। स्थानीय वायुसँगै पश्चिमी वायुको प्रभावले राजधानी काठमाडौं उपत्यकासहित देशका आधिकांश स्थानमा वर्षा भइरहेको जल तथा मौसम विज्ञान विभाग मौसम पूर्वानुमान महाशाखाले जनाएको छ। महाशाखाका मौसमविद् गोविन्दकुमार झाका अनुसार काठमाडौंमा विगत दुई घण्टादेखि मेघगर्जनचट्याङसहित हल्का वर्षा भइरहेको छ। अहिले कोशी, बागमती, गण्डकी, सुदूरपश्चिम र कर्णाली प्रदेशका पहाडी भेगमा हल्का वर्षा भइरहेको छ। पश्चिमी वायुका साथै स्थानीय वायुको प्रभावले आज र भोलि बदलीसँगै वर्षा गराउने उनले बताए। रातिको समयमा पनि देशका पहाडी क्षेत्रमा मेघगर्जनचट्याङसहित हल्का वर्षाको सम्भावना रहेको छ ।"
आज देशका यी स्थानमा हुने छ वर्षा,मौसम पूर्वानुमान महाशाखाका अनुसार देशका पहाडी भूभागका थोरै स्थानहरूमा मेघ गर्जनचट्याङसहित हल्काक्षणिक वर्षाको सम्भावना रहेको छ। काठमाडौं : आज देशका पहाडी भूभागमा आंशिकदेखि सामान्यतया बदली रही बाँकी भूभागमा आंशिक बदलीदेखि मौसम सामान्यतया सफा रहने छ। मौसम पूर्वानुमान महाशाखाका अनुसार देशका पहाडी भूभागका थोरै स्थानहरूमा मेघ गर्जनचट्याङसहित हल्काक्षणिक वर्षाको सम्भावना रहेको छ। आज राति गण्डकी र सुदूरपश्चिम प्रदेशका पहाडी भूभागका एकदुई स्थानमा मेघ गर्जनचट्याङसहित हल्काक्षणिक वर्षाको सम्भावना रहेको छ।
कञ्चनपुर प्रशासनले सार्वजनिक बिदामा पनि सेवा दिने,"महेन्द्रनगर : जिल्ला प्रशासन कार्यालय कञ्चनपुरले सार्वजनिक बिदाको दिनमा पनि सेवा दिने भएको छ। कार्यालयले शनिबार बाहेकको सार्वजनिक बिदाका दिन नागरिकता, राहदानी र राष्ट्रिय परिचयपत्र सम्बन्धी सेवा दिने जनाएको छ। नेपाल सरकारले सार्वजनिक बिदाको दिन पनि नियमित सेवा प्रवाह गर्ने विशेष व्यवस्था गरे अनुरूप जिल्ला प्रशासन कार्यालयले पनि सार्वजनिक बिदाको दिन पनि सेवा प्रवाह गर्ने प्रमुख जिल्ला अधिकारी गोपालप्रसाद अर्यालले बताए। 'शनिबार बाहेक विभिन्न चाडपर्व तथा दिवसमा हुने सार्वजनिक बिदाका दिन पनि सेवा दिइने छ,' प्रजिअ अर्यालले भने। कार्यालयले सेवाग्राहीलाई सेवामा सहज बनाउन टोकन प्रणाली सुरु गरिसकेको छ।"
बैतडीमा ८० हजार बाख्रालाई पिपिआर खोप,"भेटेरीनरी अस्पताल तथा पशु सेवा विज्ञ केन्द्र पाटनका प्रमुख गुमानीदत्त पन्तका अनुसार पिपिआर रोगबाट बचाउन बाख्रालाई खोप लगाइएको हो । बैतडी : बैतडीमा ८० हजार बाख्रालाई पिपिआरविरुद्धको खोप लगाइएको छ । जिल्लाका दशवटै स्थानीय तहमा सो सङ्ख्यामा पिपिआरविरुद्धको खोप लगाइएको हो । भेटेरीनरी अस्पताल तथा पशु सेवा विज्ञ केन्द्र पाटनका प्रमुख गुमानीदत्त पन्तका अनुसार पिपिआर रोगबाट बचाउन बाख्रालाई खोप लगाइएको हो । केन्द्रले जिल्लाका १० वटै स्थानीय तहमा बाख्रालाई लगाउनका लागि पिपिआर खोप पठाइएको र सोहीअुनसार लगाइएको जनाएको छ । यो अभियान दुई महिनासम्म सञ्चालन भएको थियो । पिपिआर रोगबाट बाख्रालाई बचाउनका लागि जिल्लाभारी खोप अभियान सञ्चालन गरिएको प्रमुख पन्तले बताए। उनले भने, 'बाख्रामा पिपिआर रोग लागेमा ८० प्रतिशत मर्ने सम्भावना रहेकाले त्यो रोगबाट बचाउन खोप अभियान सञ्चालन गरिएको हो । क्षति नहोस भनेर सरकारले पिपिआर खोप लगाउने कार्यलाई प्राथमिकतामा राखेको छ ।' बाख्रामा पिपिआर रोग लागेमा पखाला लाग्ने, र्याल सिगान बगाउने, उच्च ज्वरो आउनेलगायत लक्षण देखा पर्ने र अन्त्यमा बाख्रा मर्ने गर्दछन् । गत वर्ष पनि बाख्रालाई पिपिआर खोप दिइएको थियो । जिल्लाभरि किसानले करिब रु डेढ लाखको हाराहारीमा बाख्रा पालेको र दुई सय बढी व्यावसायिक बाख्रापालक किसान कार्यालयमा सूचीकृत रहेका पन्तले जानकारी दिए। रासस"
ताप्लेजुङमा चट्याङ लागेर वृद्धको मृत्यु,जिल्ला प्रहरी कार्यालयका प्रहरी निरीक्षक कुसराम कार्कीका अनुसार घरैमा बसिरहेको अवस्थामा कडरियलाई चट्याङ लागेको हो। इलाका प्रहरी कार्यालय तेल्लोकको टोली घटनास्थलमा गएको छ। शव परीक्षणका लागि आज जिल्ला अस्पताल ल्याइने कार्कीले बताउ। ताप्लेजुङ : ताप्लेजुङको सिदिङ्वा गाउँपालिकामा गए राति चट्याङ लागेर एक वृद्धको ज्यान गएको छ। सिदिङ्वा गाउँपालिका६ मेहेलेका ६० वर्षीय श्रीप्रसाद कडरियाको चट्याङ लागेर मृत्यु भएको हो। जिल्ला प्रहरी कार्यालयका प्रहरी निरीक्षक कुसराम कार्कीका अनुसार घरैमा बसिरहेको अवस्थामा कडरियलाई चट्याङ लागेको हो। इलाका प्रहरी कार्यालय तेल्लोकको टोली घटनास्थलमा गएको छ। शव परीक्षणका लागि आज जिल्ला अस्पताल ल्याइने कार्कीले बताउ। केही दिनअघि मात्रै चट्याङ लागेर मैवाखोला गाउँपालिकामा एक बालकको ज्यान गएको थियो। रासस
घुम्नै पर्ने त्रियुगा शान्तिधाम,"उदयपुर : सकारात्मक सोच, चिन्तन र इच्छाशक्ति भए गर्दा के हुँदैन ! तर त्यसका लागि व्यक्तिको तनमन सफा हुन जरुर छ। यही सोच र इच्छाशक्तिकै कारण फोहोरको डम्पिङ साइटले भरिएको उदयपुरको सदरमुकामस्थित त्रियुगा नदीकिनार अहिले हराभरा छ। अझ धार्मिक आस्था र पर्यटकीय गन्तव्यको केन्द्र बन्न पुगेको छ। आर्यघाट क्षेत्र भएकाले दिनहँु मलामी जानेको भिडभाड नै हुन्छ। तर, मलामी गएकाहरू फोहोरको गन्धले नाक नथुन्ने कमै हुन्थे। त्यस्तो क्षेत्रलाई नगरपालिकाले सबै धर्मको आस्थाको केन्द्र (वहुधार्मिक स्थल) र पर्यटकीय क्षेत्रका रूपमा विकास गरी करिब चार बिगाहा जग्गा त्रियुगा शान्तिधामको नाममा उपलब्ध गराएसँगै चमत्कारीपूर्ण परिवर्तन आएको हो। नदी उकासको उक्त ठाउँ ६ वर्षअघिसम्म सेताम्य बगर र चिहानघारीे थियो। शान्तिधाम व्यवस्थापन समितिका अध्यक्ष पण्डित गिरिराज खतिवडा र डिभिजन वन कार्यालय गाईघाटका सहायक वन अधिकृत जागेश्वर साहको अगुवाईमा बहुधार्मिक शान्तिधाम निर्माण भएपछि सुन्दर र हराभरा भएको हो। शान्तिधाम परिसरमा विभिन्न जातका रुखविरुवा रोप्न, पोखरी निर्माण, बुद्ध मूर्ति र शिवलिंग प्रतिस्थापन गरिएपछि आकर्षक र धार्मिक गन्तव्य बन्दै गएको परिकल्पनाकार तथा अभियन्ता जागेश्वर साहले बताए। सुरुमा खाली हात शान्तिधाम निर्माण गर्न सुरु गरेका थियौं, उजाड जमिनबाहेक केही थिएन, सुरुवाती कठिनाई सम्झदै खतिवडा भन्छन्। साहले आत्मशान्तिका लागि शान्तिधाममा खट्दै आएको बताए। शान्तिधामभित्र बालबालिकालाई भुल्याउन बाल उद्यानअन्तर्गत पिङहरू जडान, युवायुवतीलाई लक्षित गरी पानको पातमा फोटो खिच्ने ठाउँ निर्माण र वृद्धवृद्धाका लागि भक्तिकुसुम, धार्मिक यात्रा, शान्तिकुण्ड पोखरी, बुद्धको प्रतिमा, त्रियुगेश्वर शिवलिंगी मन्दिरका संरचना निर्माण गरिएको छ। पछिल्लो समय यहाँ बाह्य पर्यटकसमेत आउने गरेका छन्। पर्यटकलाई मात्र लक्षित नगरी सबै धर्म, संस्कृतिको जगेर्णा गर्ने गरी सबैखाले मठमन्दिर निर्माण गर्न सुरु गरिएको छ। नगरपालिकाले उपलब्ध गराएको जग्गामा शान्तिधामले गुरुयोजना निर्माण गरी संरचना तयार गर्न सुरु गरेको अध्यक्ष खतिवडाले बताए। उनले भने, विद्युतीय माध्यमबाट शवदाह, गुरुकुल शिक्षा, धर्मशाला, पुराणजस्ता कार्य गर्ने गरी संरचना तयार गर्ने लक्ष्य छ। २०७४ सालबाट सुरु भएको शान्तिधाममा हालसम्म विभिन्न क्षेत्रबाट गरी तीन करोडबढी लगानी भएको साहको भनाइ छ। झन्डै ६० करोडको डीपीआर बनेको शान्तिधामभित्र सबै देवताको ११ वटा मन्दिर रहने गरी (मोक्षधाम), बृहत् क्रियापुत्री घर, गौशाला, पर्यटन आधारका लागि पोखरीको विकास, सप्तऋषि मन्दिर र संग्रहालय, निमपार्क आश्रम, कार्यालय भवनजस्ता कार्य निर्माण गर्न बाँकी छ। शान्तिधाम व्यवस्थापन समितिले सनातन धर्मलाई जीवन्त राख्न संस्कृत शिक्षामा ४० विद्यार्थीलाई आवाससहित पठनपाठन गराउँदै आएको छ।"
सल्लेरीका खोल्साखोल्सीमा फोहोरको डंगुर,"सल्लेरी बजार हुँदै बग्ने आधा दर्जन बढी खोल्साहरुमा जताततै प्लाष्टिकजन्य, कागजदेखि बच्चाको डाइपर तथा टिनको टुक्रा जस्ता फोहोर थुप्रिएका छन्। जसका कारण दुर्गन्ध फैलिएको सर्वसाधरणको गुनासो छ। सोलुखुम्बु : सोलुखुम्बु सदरमुकाम सल्लेरी आसपासको खोल्साखोल्सी फोहोरको थुप्रोले भरिएका छन्। पछिल्लो समय सोलुदुधकुण्ड नगरपालिका ४, ५ लगायतका क्षेत्रका खोल्साखोल्सीहरु विभिन्न फोहोरका थुप्रोले भरिएका हुन्। सल्लेरी बजार हुँदै बग्ने आधा दर्जन बढी खोल्साहरुमा जताततै प्लाष्टिकजन्य, कागजदेखि बच्चाको डाइपर तथा टिनको टुक्रा जस्ता फोहोर थुप्रिएका छन्। जसका कारण दुर्गन्ध फैलिएको सर्वसाधरणको गुनासो छ। बजार क्षेत्रकै खोल्साखोल्सी स्वच्छ हुन नसक्दा वर्षातको समयमा रोग फैलिने सम्भावना बढेको बसन्त बजारकी बुद्धलक्ष्मी तामाङले बताइन्। घर तथा कारखानाहरुमा उत्सर्जन भएका फोहोरहरु जथाभावी खोला तथा खोल्साहरुमा फाल्ने गरेको प्रत्यक्षदर्शी बताउँछन्। जसका कारण सल्लेरी क्षेत्रका खोल्साहरुमा फोहोरको थुप्रो बढ्दै गएको सर्वसाधरणको भनाइ छ। साथै सल्लेरी क्षेत्रको अधिकांश घरहरुबाट निस्किएको चर्पीको ढल समेत खोल्साखोल्सीमा मिसाउँदा दुर्गन्ध बढेको सल्लेरी बस्दै आएकी सरिता लामिछानेले बताइन्। बजारमा नयाँ घरहरु निर्माण हुने क्रम बढ्दै जाँदा ति घरहरुको अधिकांश चर्पीको ढलहरु खोल्सामा आश्रित रहेको सल्लेरीकी पशी शेर्पाको भनाई छ। केहि समययता बजार क्षेत्रहरुमा समेत चक्लेट, विस्कुट, चाउचाउ जस्ता जंकफुडको खोलहरु फाल्ने क्रम बढेको सल्लेरीका ल्हाक्पा शेर्पाले बताए। फोहोर संकलनका लागि नगरपालिकाले सवारी कै व्यवस्था गरेको भएपनि स्थानीय तथा सर्वसाधरणले जथाभावी फोहोर फाल्दा समस्या भएको सोलुदुधकुण्ड नगरपालिकाका प्रमुख प्रशासकिय अधिकृत कोपिला राईले बताइन्। सचेतनाको अभावमा भन्दा सचेत नागरिकहरुबाटै लापरबाही तवरले फोहोर फाल्दा समस्या भएको भन्दै उनको भनाइ छ। फोहोर व्यवस्थापनका लागि नगरपालिका निर्मम ढंगले अघि बढ्ने नगर प्रमुख नाम्गेल जाङबु शेर्पाले बताए।"
इलामकी निर्मला तीन हप्तादेखि छोरासहित बेपत्ता,"इलाम : इलामकी निर्मला ढकाल सुवेदी चैत्र २३ देखि पाँच वर्षीय छोरासहित बेपत्ता भएकी छिन्। उनी बेपत्ता भएपछि अहिले उनका बाबु ६७ वर्षीय नारायण ढकाल छोरीको खोजीका लागि कहिले प्रहरी त कहिले आफन्तकोमा धाइरहेका छन्। ललितपुरको महालक्ष्मी नगरपालिका३ इमाडोलमा श्रीमान चेतमणि सुवेदीसँग बस्दै आएकी ४० वर्षीया निर्मला(निरु) ढकाल सुवेदी पाँच वर्ष कोरिया बसेर फर्किएपछि घरजम गरेकी थिइन्। दुवै जना कोरिया बसेर फर्केका थिए। कोरियामा चिनजान भएका दुवैले नेपाल फर्केर विवाह गरेका थिए। चैत्र २२ गते नजिकै साथीकोमा बास बसेकी उनी २३ गतेदेखि सम्पर्क छैनन्। छोरी हराएपछि तनावमा परेका नारायण काठमाडौं पुगेका हुन्। ढकालको इलामस्थित देउमाइ नगरपालिका६ चेतनसँग विवाह भएको थियो। माइती पक्षका अनुसार उनी केही साथीभाइ र सीमित आफन्तसँग मात्रै सम्पर्कमा थिइन्। बाबु नारायणका अनुसार उनले दुई वर्षदेखि फोन चलाएकी थिइनन्। ढकालले भने काठमाडौं, भक्तपुर, ललितपुरका धेरै ठाउँमा पुगिसकें, केही पत्तो लागेको छैन,ढकालले भने,मन्दिर, आश्रम, सडक गल्ली सबैतिर पुगिसकें। निरुका भाइ संजिव ढकालकका अनुसार मोवाइल समेत नबोकेकी निरुले एक सरो लुगा मात्र बोकेकी छन्। उनले निरुको श्रीमान् बेपत्ताका विषयमा गम्भीर नभएको आरोप लगाएका छन्। निरुका पतिले प्रहरी वित्त सातदेबाटो ललितपुरमा दिएको निवेदनमा चैत्र २६ देखि आफुखुशी घरबाट निस्केर बेपत्ता भएको निवेदन दिएको प्रहरी बृत्तले जनाएको छ। तर, माइती पक्षले भने उनले २२ गते ने घरबाट निस्किएर एक रात पूर्णमा भन्ने साथीकोमा बसेको दावी गरेको छ। पूर्णमाले समेत २३ गते बिहान आफु नउठी निरु घरबाट निस्केको बताएको भाइ सञ्जीवले बताए। निरुको पति सुवेदीले बेपत्ता भएपछि केही दिन बाटो हेरेर प्रहरीलाई जानकारी नगराएको बताए। उनले भने मेरी श्रीमती र छोरा बेपत्ता छन्, गम्भीर नहुने कुरै भएन। शनिबार पनि सातदोबाटो प्रहरी वित्त पुगेर आएका उनले निरुले घरको सबै काम गरिरहेकाले मानसिक समस्या हो, होइन भन्न नसक्ने बताए। उनले भने मानसिक उपचारका लागि डाक्टरकोमा नपुर्याएकाले मानसिक रोगी भन्ने पनि सक्ने अवस्था छैन। निरु पूर्णिमा नामकी साथीको घरबाट भक्तपुरमा रहेकी दिदीकोमा जान्छु भनेर हिँडेको सुवेदीले बताए। उनले घरबाट निस्कँदा निरुले परिवारसँग सल्लाह गरेरै निस्किएको बताए। निरुकी दिदी विमला ढकालले आफूहरूले खोज्ने जति सबै ठाउँमा खोजेको बताइन्। उनले भनिन् बहिनी बेपत्ता भएपछि हाम्रो चैन उडेको छ। बेपत्ताको खोजीका लागि परिवारले नेपाल प्रहरी वृत्त सातदोबाटो र नेपाल प्रहरीको केन्द्रीय अनुसन्धान ब्युरो (सिआइबी)मा पनि निवेदन दिएका छन्। सिआइबीका डीएसपी दुर्गा दाहालले बेपत्ता भएका व्यक्तिका बारेमा बताउन चाहेनन्। उनले भने अनुसन्धानका बारेमा के बताउँ तपाइलाई, हाम्रो प्रवत्ता हुनुहुन्छ उहाँलाई नै सोध्नुस्। यस अघि उनले विभिन्न सञ्चार माध्यमलाई सम्भावित स्थानमा खोजी भइरहेको बताएका थिए। प्रहरी वृत्त सातदोबाटोका डीएसपी उमेश जोशीले बेपत्ता पत्ता लगाउन सबै प्रयास जारी राखेको बताए। उनले भने,हामीलाई ढिलो सूचना आयो तर सबै तिर खोजी गरिरहेका छौं पत्ता लागेको छैन। उनले श्रीमान् श्रीमतीको बीचमा सामान्य विवाद भएको बाहेक अरू नखुलेको बताए। निरुले कहिलकाही चारपाँच वर्ष लुकेर बस्छु, इलाम जान्छु भन्ने गरेको उनका निकटहरूबाट खुलेको डीएसपी जोशीले बताए। बेपत्ता महिला डिप्रेसनको बिरामी भएको प्रहरीको अनुमान छ। परिवारका सदस्यहरूले निज महिलालाई खोजी गरिदिन अनुरोध गर्दै फोन नम्बर पनि उपलब्ध गराएका छन्। आफन्त तथा परिवारले मोबाइल नम्बर ९८४९४८५२९०, ९८२४००३७७५, ९८४२७०१८६२, ९८२३७८९६६७ मा सम्पर्क गरिदिन अनुरोध गरेका छन्।"
रोल्पाको जेल्वाङमा स्वास्थ्यचौकी बनाउन चन्दा सङ्कलन,"रोल्पा : रोल्पामा जेल्वाङस्थित स्वास्थ्यचौकी बनाउन स्थानीयले चन्दा सङ्कलन अभियान थालेका छन्। सुनछहरी गाउँपालिका७ जेल्वाङमा उक्त अभियान सुरु गरिएको हो। सुनछहरीका पूर्व अध्यक्ष आशबहादुर पुनको नेतृत्वमा उक्त अभियान थालिएको हो। यसका लागि सदरमुकाम लिवाङ, सुलिचौरलगायतका बजार क्षेत्रमा अभियान्ता खटाइएको छ। हाल जेल्वाङ गाउँमा रहेको स्वास्थ्यचौकी अव्यस्थित र मापदण्डअनुसारको नभएकाले सेवा लिन समस्या भएकाले नयाँ भवन निर्माणका लागि आफूहरुले सहयोग सङ्कलन गरिरहेको लिवाङमा सहयोग सङ्कलन गरिरहेका वालकुमार पुनले बताए। विकासमा जनताको सहभागिता भए अपनत्व पनि बढ्ने भएकाले अभियान दीर्घकालीन सोचका साथ अघि सारिएको पुनको भनाइ छ। भवन निर्माणका लागि जग्गा खरिद र अन्य व्यवस्थापनका लागि रु १३ लाख ५० हजार खर्च भएकाले उक्त सहयोग अभियान थालिएको अभियानका संयोजक आशबहादुर पुनमगरले जानकारी दिए। सो गाउँले यसअघि रोल्वाङ मावि जेल्वाङको लागि पनि १६ लाखभन्दा बढी रकम चन्दा सङ्कलन गरेको थियो। उक्त स्वास्थ्यचौकीबाट पाँच १० परिवारले नियमति सेवा लिने गरेका छन्। भवन निर्माणका लागि लुम्बिनी प्रदेश सरकार र सुनछहरी गाउँपालिकाले चालु आर्थिक वर्षका लागि रु एक करोड ४० लाख विनियोजन गरेका छन्। सरकारले विनियोजन गरेको यो बजेट अपुग भएकाले स्थानीय चन्दा उठाउन बाध्य भएका हुन्।  रासस"
बुवाले गरे २१ वर्षीय छोराको हत्या,धनगढी : सुदूरपश्चिम प्रदेशको अस्थायी राजधानी धनगढीमा एक जनाले छोराको हत्या गरेर प्रहरीमा आत्मसर्पण गरेका छन्। धनगढी उपमहानगरपालिका६ को मट्यारीका ४५ वर्षीय महेशकुमार चौधरीले शनिबार बिहान २१ वर्षीय छोरा अर्जुनको हत्या गरेर जिल्ला प्रहरी कार्यालयमा आत्मसर्पण गरेका हुन्। सुदूरपश्चिम प्रदेश प्रहरी कार्यालयका प्रहरी उपरीक्षक (एसप) श्याम चौधरीले चौधरीले छोराको टाउकोमा ईंटा प्रहार गरेर हत्या गरेको बताए तर हत्या गर्नुको कारण भने नखुलेको जनाए। जिल्ला प्रहरी कार्यालयका प्रवक्ता प्रहरी नायब उपरीक्षक (डीएसपी) कुलदीप चन्दले चौधरीले आत्मसर्पण गरेको बताउँदै नियन्त्रणमा राखेर घटनाको अनुसन्धान भइरहेको जानकारी दिए।
कामपाले उठायो छ अर्ब बढी राजस्व,"विगतका वर्षमा कोरोनाका कारण राजस्व असुलीमा केही समस्या आए पनि यस वर्ष हालकै अवस्थामा राजस्व असुल भए लक्ष्यमा पुग्न कुनै समस्या नहुने प्रमुख काफ्लेको भनाइ छ। काठमाडौं : काठमाडौं महानगरपालिकाले चालू आर्थिक वर्षको चैतसम्ममा छ अर्ब ४९ करोड ४२ लाख ५३ हजार राजस्व असुल गरेको छ। उक्त रकम लक्ष्यको ६२ दशमलव ३३ प्रतिशत हो। गत आवको चैतसम्ममा पाँच अर्ब आठ करोड ९७ लाख ८८ हजार असुल गरेको कामपा राजस्व विभाग प्रमुख ध्रुव काफ्लेले जानकारी दिए। उनका अनुसार यो गत आर्थिक वर्षमाभन्दा चालु आर्थिक वर्षको सोही अवधिमा एक अर्ब ४० करोड ४४ लाख ६५ हजारले बढी हो। कामपाले चालू आवका लागि करिब १० अर्ब ४१ करोड ९५ लाख ४९ हजार राजस्व असुल गर्ने लक्ष्य लिएको थियो। गत आवमा भने नौ अर्ब आठ करोड ७० लाख १३ हजारको लक्ष्य लिएको थियो। चालू आवका लागि हालसम्मको अवधिमा कामपाले सबैभन्दा बढी सम्पत्ति करबाट ७९ करोड ४३ लाख ६४ हजार प्राप्त गरेको छ। विगतका तीन वर्षमा कोरोना महामारीका कारण आशाअनुरुप कर असुल हुन नसकेको भए पनि चालू आवमा लक्ष्यमा पुग्न समस्या नहुने कामपा राजस्व विभागको भनाइ छ। सम्पत्ति, घरबहाल, व्यवसाय, विज्ञापन, मनोरञ्जन, भूमि, मूल्य अभिवृद्धि र सवारीसाधन करसहित ३६ शीर्षकमा कामपाले राजस्व असुल गर्दै आएको छ। विगतका वर्षमा कोरोनाका कारण राजस्व असुलीमा केही समस्या आए पनि यस वर्ष हालकै अवस्थामा राजस्व असुल भए लक्ष्यमा पुग्न कुनै समस्या नहुने प्रमुख काफ्लेको भनाइ छ। यस वर्ष कामपाका लागि बाह्य अनुदान रकम कम छ। आन्तरिक राजस्व असुलमा खासै समस्या नभएको विभागले जनाएको छ। पछिल्लो समय कामपाले राजस्व सङ्कलनका लागि थप कडाइ गरेसँगै लामो समयदेखि उठ्न नसकेको बक्यौता रकम असुलउपर गर्न सहज भएको बताइएको छ। कामपाले गत फागुन ३ मा घरबहाल व्यवस्था निर्देशिका २०७९ जारी गरिसकेको छ। निर्देशिका अनुसार कुनै पनि घरधनीले घरभाडामा लगाउँदा वा घरखाली गराएकोबारेको सूचना सात दिनभित्र वडा कार्यलयमा दिनुपर्छ। लिखित सम्झौताको एकप्रति सम्बन्धित वडा कार्यालय, एकप्रति घरधनी र अर्को एकप्रति भाडामा बस्नेले राख्नुपर्ने निर्देशिकामा व्यवस्था छ। सम्झौतामा बहाल रकम, तिर्नुपर्ने मिति, बहाल कायम रहने अवधि र अवधि थपबारे उल्लेख हुनुपर्छ। रासस"
अब वीरगञ्जमा जथाभावी फोहर फ्याक्नेमाथि सार्वजनिक मुद्दा,"गत पुस १७ गतेदेखि हालसम्म जथाभावी फोहर फ्याँक्ने व्यक्ति र संस्था गरी तीन सय ६२ जनाबाट महानगरले आठ लाख ७१ हजार जरिवानाबापत राजस्व सङ्कलन गरेको छ । वीरगञ्ज : कही तपाई वीरगञ्ज महानगर क्षेत्रमा जथाभावी फोहर त फाल्दै हुनुहुन्न् ? यदी जथाभावी फोहर फाल्दै हुनुहुन्छ भने अबदेखि नफाल्नुहोला । नत्र तपाईमाथि सार्वजनिक अपराध कसुरसम्बन्धी मुद्दा दर्ता गरिनेछ । मधेस प्रदेशको एकमात्र वीरगञ्ज महानगरपालिकाले महानगर क्षेत्रलाई सुन्दर, सफा, नमूना महानगर बनाउने उद्देश्यले नियमित सरसफाईसँगै जथाभावी फोहर फाल्नेमाथि सार्वजनिक अपराध कसुरसम्बन्धी मुद्दा चलाउने भएको छ । महानगरका सडक तथा गल्लीमा जथाभावी फोहर फाल्नेसँग जरिवाना तिराउँदै आएको महानगरपालिकाले अब जरिवानासँगै फोहर फ्याक्नेउपर सार्वजनिक अपराध कसुरसम्बन्धी मुद्दा चलाउने तयारी गरेको महानगरपालिकाका सरसफाइ शाखा प्रमुख सरफदिन मियाँले जानकारी दिए। 'जथाभावी फोहर फाल्नेसँग हामीले गत २०७९ पुस १७ गतेदेखि जरिवाना तिराउँदै आएका छौँ, अझै फोहर फाल्ने क्रम रोकिएको छैन', सरसफाइ शाखा प्रमुख सरफदिन मियाँले भने, 'जरिवाना गर्दा फोहर फाल्ने केही कम त भएको छ, तर अपेक्षाकृतरुपमा घटेको छैन ।' त्यसैले अब फोहर फाल्नेलाई जरिवाना मात्रै होइन सार्वजनिक अपराध कसुरसम्बन्धी मुद्दासमेत चलाउने तयारी गरिएको उनले बताए। गत पुस १७ गतेदेखि हालसम्म जथाभावी फोहर फ्याँक्ने व्यक्ति र संस्था गरी तीन सय ६२ जनाबाट महानगरले आठ लाख ७१ हजार जरिवानाबापत राजस्व सङ्कलन गरेको छ । 'घर, पसल र कार्यालयबाट निष्किने फोहर जताततै फ्याँक्ने प्रवृत्ति छ', मियाँले भने, 'त्यो प्रवृत्तिलाई निरुत्साहित गर्न हामीले फोहर फ्याँक्नेलाई जरिवाना गर्ने अभियान सुरु गरेका छौँ ।' यो अभियानलाई थप प्रभावकारी बनाउन सार्वजनिक मुद्दा चलाउने योजना बनाएको उनको भनाइ छ । सफा, स्वच्छ र सुन्दर महानगर बनाउने उद्देश्यका साथ निजी संस्थासँग सहकार्य गरी महानगरको ३२ वटै वडामा तीन चरणमा नियमित सरसफाइ गर्दै आएको छ । महानगरपालिको वडा नम्बर १ देखि ३२ वडामा वीरगञ्जस्थित पृथी तारा एमके इनरनेशनल जेभीसँग गत २०७६ साल जेठ २ सम्झौला गरी नियमित सरसफाइ गर्दै आएको छ । विगतमा डम्पिङसाइड नहुँदा फोहरमैला व्यवस्थापनमा समस्या हुँदै आएकोमा चार वर्षअघि महानगरले आफ्नो डम्पिङसाइड बनाएपछि फोहरमैला व्यवस्थापनमा कुनै अहिले कुनै समस्या नरहेको उनले बताए। विगत केही वर्षअघिसम्म अस्तव्यस्त र दुर्गन्धित नगरको रुपमा परिचित महानगर क्षेत्रलाई सरसफाइ दृष्टिले मुलुककै नमूना महानगर बनाउने लक्ष्यका साथ योजना अघि बढाइएपछि यतिबेला वीरगञ्ज महानगर क्षेत्र सफा र सुन्दर देखिन थालेको छ । केही वर्षअघिसम्म अतिक्रमण र फोहरको चपेटामा परेको आदर्शनगर, घण्टाघर, विर्ता, माईस्थानलगायतका सडक सफा र सुन्दर भएका छन् । आर्थिक राजधानीको रुपमा चिनिएको वीरगञ्ज महानगरको पर्यटन प्रवर्द्धनका लागि नगरक्षेत्रको सरसफाइलाइ उच्च प्राथमिकतामा राखेर काम थालेको नगरप्रमुख राजेशमान सिंहले बताए। 'बढ्दो जनघन्त्व र सडकमै फोहर फ्याल्ने प्रवृत्तिका कारण नगरक्षेत्र दुर्गन्धित र फोहर देखिएको थियो', नगरप्रमुख सिंहले भन्नुभयो, 'फोहर व्यवस्थापन गरी वीरगञ्जलाई सफा, सुन्दर र पर्यटकीय नगरी बनाउने मैले सङ्कल्प लिएको छु ।' बढ्दो सहरीकरण र जनसङ्ख्याका कारण वीरगञ्ज महानगरपालिकामा दैनिक फोहर उत्पादन बढ्दै गएको छ । रासस"
प्रधानन्यायाधीश नियुक्ति प्रक्रिया अघि बढाउन विराटनगर बारको आग्रह,"विराटनगर : उच्च अदालत विराटनगर बार एशोसिएशनले प्रधानन्यायाधीश नियुक्ति प्रक्रिया तत्काल अघि बढाउन आग्रह गरेको छ। सर्वोच्च अदालतमा लामो समयसम्म प्रधानन्यायाधीश नियुक्त हुन नसक्दा न्याय क्षेत्र प्रभावित बनिरहेको बारको ठहर छ। उच्च अदालत विराटनगर बार एशोसिएशनका सचिव विनोदकुमार तिमल्सिनाद्वारा शनिबार जारी गरिएको विज्ञप्तिमा सर्वोच्चको नेतृत्वविहीनताले समग्र न्यायालय प्रभावित बनिरहेको, न्यायका उपभोक्ताले असहजता खेप्नु परेको र अदालतप्रतिको जनविश्वासमा स्खलनता देखिएको उल्लेख गरिएको छ। सर्वोच्चले प्रधानन्यायाधीश पाउन नसक्दा लोकतन्त्रको मेरुदण्डको रूपमा रहेको स्वतन्त्र, निष्पक्ष र सक्षम न्यायपालिकाको मूल उदेश्य र आधारभूत मान्यतामा गम्भीर असर पर्दै गएकोतर्फ सबै सरोकारवालाहरूको ध्यानाकर्षण गराउन चाहन्छौँ, विज्ञप्तिमा भनिएको छ ,सर्वोच्च नेतृत्वविहीन हुँदा न्यायिक अस्थिरता उत्पन्न भइ समग्र न्याय प्रणालीमा गम्भीर असर पर्दै गएको छ। प्रधानन्यायाधीश नियुक्त नहुँदा न्यायालयको नियमित कामहरू प्रभावित बनेको र सर्वोच्चलगायत उच्च र जिल्ला अदालतहरूमा न्यायाधीश नियुक्ति प्रक्रिया अवरुद्ध भएको सचिव तिमल्सिनाले बताए। उनका अनुसार उच्च पदाधिकारीहरूको सरुवा, बढुवाजस्ता नियमित प्रक्रिया नै अवरुद्ध हुन पुगेकाले न्यायालयबाट प्रवाह हुने सेवामा समेत नकारात्मक प्रभाव परी गम्भीर अवस्था उत्पन्न भएको छ। न्यायालयमा देखिएको गम्भीर विशम परिस्थितिबाट बाहिर निस्कनका लागि समेत सर्वोच्चमा प्रधानन्यायाधीश नियुक्त हुन आवश्यक छ, तिमल्सिनाले भने, प्रधानन्यायाधीशको नियुक्ति प्रक्रिया अघि बढाउन नेपाल सरकार, संवैधानिक परिषद् तथा प्रतिनिधिसभाका माननीय सांसदहरू समेतलाई अपिल गर्दछौँ। उच्च अदालत विराटनगर बार एशोसिएशनले स्वतन्त्र, निष्पक्ष र सक्षम न्यायपालिका, विधिको शासन, लोकतन्त्र र मानवअधिकारको मूल मर्मलाई आत्मसात गर्दै न्यायपालिकाको स्वतन्त्रता तथा जनआस्था अभिवृद्धि, लोकतन्त्र र मानव अधिकारको संरक्षण एवं सम्वर्द्धका निम्ति सदैव पहलकदमी गर्दै आइरहेको सर्वविदितै छ, विज्ञप्तिमा भनिएको छ।"
जीतपुर गौशालाको जग्गामा बनेका संरचनामा उपमहानगरपालिकाले डोजर लगाउने,"सिमराः बाराको जीतपुरसिमरा उपमहानगरपालिकाले जीतपुर गौशालाको सार्वजनिक जग्गामा बनेका संरचना आइतबारदेखि हटाउने भएको छ। उपमहानगरपालिकाको कार्यालयले प्रेस विज्ञप्ति जारी गर्दै आइतबार बिहान १० बजेदेखि उक्त जग्गामा बनेका संरचनामा डोजर लगाउने जानकारी गराएको हो। नगर प्रमुख राजन पौडेलद्वारा जारी विज्ञप्तिमा जीतपुर गौशालाको जग्गा अतिक्रमण गरेर बनाइएको घरटहरा हटाइने भएकाले तत्काल उक्त घरटहरा खाली गर्न अनुरोध गरिएको छ। पौडेलद्वारा विज्ञप्तिमा भनिएको छ जीतपुर गौशालमा डोजर चलाइने र अतिक्रमित जग्गा र घर, टहरा भत्काइने भएको हुँदा सम्बन्धित व्यक्तिहरूले आफ्ना सामाग्रीहरू सुरक्षित रूपमा हटाउनुहुन हार्दिक आग्रह गर्दछु। कसैले अटेर गरी आफ्ना सामग्रीहरू सुरक्षित रूपमा नहटाई पर्न जाने क्षतिको असर प्रति उपमहानगरपालिका जिम्मेवार नहुने समेत जानकारी गराउँदछु। जीतपुरसिमरा उपमहानगरपालिका७ मा रहेको उक्त जग्गामा बनेको घरटहरा खाली गर्न उपमहानगरपालिकाले वैशाख १४ गते पहिलो पटक सूचना जारी गरेको थियो। उक्त सूचनापछि शुक्रबार साँझ प्रेस विज्ञप्ति जारी गर्दै नगर प्रमुख पौडेलले स्थानीय सरकार संचालन ऐन २०७४ को दफा ९७ बमोजिम सार्वजनिक जग्गा, सम्पति संरक्षण गर्ने क्रममा अनधिकृत संरचना हटाउन लागिएको जनाएका छन्। लामो समयदेखि स्वामित्व विवादमा अल्झिएको उक्त जग्गा सर्वोच्च अदालतको पछिल्लो आदेशपछि सार्वजनिक जग्गाका रूपमा कायम भइसकेको छ। २०७९ जेठ २३ गते सर्वोच्च अदालतले जीतपुर गौशालाका नाममा रहेको उक्त जग्गा सार्वजनिक सम्पतिको कायम रहने गरी आदेश दिएको हो। सर्वोच्चको उक्त आदेशपछि उपमहानगरपालिकाले जग्गामा बनेका संरचना हटाउन लागेको हो। अनधिकृत संरचना हटाउन उपमहानगरपालिकाले बारास्थित जिल्ला प्रशासन कार्यालय, जिल्ला प्रहरी कार्यालय र सशस्त्र प्रहरी बललाई पत्राचार गर्दै सुरक्षा सहयोग माग गरिरहँदा वीरगन्ज जीतपुर गौशाला नामक संस्थाले घरटहरा भत्काउने कार्यमा रोक लगाउन जिल्ला प्रशासन कार्यालयलाई अनुरोध गरेको छ। दुवै पक्षको पत्रपछि जिल्ला प्रशासन कार्यालयले भने दुई पक्षबीच छलफल गराई आवश्यक कार्य गर्ने भनि उपमहानगरपालिकालाई जवाफ फर्काएको छ। जिल्ला प्रशासन कार्यालयको उक्त जवाफमा गम्भीर ध्यानाकर्षण भएको जनाउँदै नगर प्रमुख पौडेलले जिल्ला प्रशासन कार्यालयले स्थानीय सरकारलाई स्विकार नगरेको र भूमाफियाको समर्थन गरेको देखिएकाले जनताको शक्ति लगाएर संरचना हटाउने विज्ञप्तिमा उल्लेख गरेका छन्। उनले संरचना हटाउने क्रममा हुने सुरक्षा असरको जिम्मेवार जिल्ला प्रशासन कार्यालय हुने समेत जनाएका छन्। पौडेलद्वारा जारी विज्ञप्तिमा भनिएको छ नेपालको संविधान, २०७२ को धारा २३२ को उपधारा १ बमोजिम संघ, प्रदेश र स्थानीय तहबीचको सम्बन्ध सहकार्य, समन्वय र सहअस्तित्वको आधारमा हुने भन्ने व्यवस्था भएको र स्थानीय सरकार सञ्चालन,२०७४ को दफा १०६ को १ (च) बमोजिम स्थानीय सरकारले गरेका निर्णय कार्यान्वयन गर्न संघ र प्रदेश सरकारले सहयोग गर्नुपर्ने व्यवस्था भएकोमा स्थानीय सरकारले गर्न लागेको अधिकार क्षेत्रभित्रका क्रियाकलापहरूलाई व्यक्ति सरह मानि दुवै पक्षबिच छलफल गराई आवश्यक कारवाही गर्ने भनी जिल्ला प्रशासन कार्यालयबाट पत्र आउनु लाई जिल्ला प्रशासन कार्यालयले स्थानीय सरकारलाई स्वीकार नगरेको र भूमाफियाहरूको समर्थनमा वकलात गरेका रूपमा जीतपुरसिमरा उपमहानगरपालिकाले बुझेको छ। सर्वोच्च अदालतले आदेशले स्थानीय सरकारको स्वामित्वमा आइसकेको उक्त जग्गा संरक्षण गर्न सुरक्षा प्रदान गर्नुपर्नेमा केही व्यक्तिले खडा गरेको संस्थाको पक्षमा जिल्ला प्रशासन कार्यालय देखिएको नगर प्रमुख पौडेलको भनाइ छ। पौडेलले उक्त जग्गा संरक्षण गर्ने उपमहानगरपालिकाको अभियानमा सहयोग गर्न समेत आह्वान गरेका छन्। के हो जीतपुर गौशाला विवाद? व्यापारिक घरानाका केही व्यक्तिले जीतपुरको मूख्य बजारमा रहेको करिब तीन विगाह जग्गालाई जीतपुर गौशालाका नाममा हडप्न खोजेको भन्दै चर्को आलोचना हुँदै आएको छ। वीरगन्ज जीतपुर गौशाला नामक संस्थाले २०२२ साल भन्दा अगाडी जीतपुरमा केही जग्गा खरिद गरी गाइगोठ बनाएर गाइपालन सुरु गरेको थियो। त्यतीबेला दूध दिने गाईलाई वीरगन्जमा पाल्ने र दुध दिन छोडेका गाईलाई जीतपुरमा ल्याएर पाल्ने गरिन्थ्यो। वीरगन्ज जीतपुर गौशालाका नाममा रहेको जग्गामा गाईपालन शुरु गर्दै त्यसैको आडमा जीतपुर बजारको सार्वजनिक जग्गालाई व्यापारिक घरानाका व्यक्तिले हडप्ने प्रयास गरेपछि विवाद सुरु भएको स्थानीयको भनाई छ। भूमिसुधार लागु भएपछि २०२२ सालमा जीतपुरको जग्गा नापी गराएर जीतपुर गौशालाका नाममा फिल्डबुक तयार गरिएको थियो। सोही फिल्डबुकको आधारमा २०३६ सालमा तत्कालीन प्रधानपञ्चको कार्यालयबाट सिफारिस लिएर जीतपुर गौशालाका नाममा लालपूर्जा कायम भयो। लालपूर्जा बनेसँगै जग्गा बिक्री समेत गर्न थालियो। जग्गा संरक्षण र बिक्री वितरणको जिम्मेवारी केही स्थानीयले लिए। सो क्रममा आफू नजिकका व्यक्तिलाई मात्रै जग्गा बिक्री गर्न थालेपछि स्थानीय स्तरमा विवाद समेत भएको थियो। यता, जीतपुरको जग्गा बिक्री गरेर उक्त संस्थाले पर्साको रामगढवामा जग्गा खरिद गरेको छ। तर तत्कालीन प्रधानमन्त्री कृष्णप्रसाद भट्टराईको आदेशमा तत्कालीन प्रमुख जिल्ला अधिकारीले बिक्री वितरणमा रोक लगाए। उक्त रोकपछि जग्गा खरिद गरेका ३० जना भन्दा बढी स्थानीयले अझै लालपूर्जा पाउन सकेका छैनन्। उनीहरूले जग्गा खरिदका लागि दिएको रकम समेत फिर्ता हुन सकेको छैन। तत्कालीन प्रधानमन्त्री भट्टराईको आदेशपछि बिक्रीमा रोक लगाइएको उक्त जग्गा सरकारी स्वामित्वमा आउनुपर्ने जीतपुरका पूर्वगाविस अध्यक्ष एवम् हालका मधेस प्रदेश सदस्य देवनाराण चौधरीसहित स्थानीय अगुवाले २०४८ सालमा जिल्ला अदालतमा मुद्दा दर्ता गरेका थिए। जिल्ला अदालत, पुनरावेदन हुँदै सर्वोच्चमाथि पुगेको उक्त मुद्दामा झण्डै तीस वर्षपछि २०७९ जेठ २३ गते सार्वजनिक सम्पतिका रूपमा कायम रहने गरी फैसला आएको हो। पछिल्लो समय जीतपुरसिमराका पूर्व नगरप्रमुख डा कृष्ण पौडेलले जीतपुर गौशालाको जग्गा स्थानीय सरकारको स्वामित्वमा ल्याउनका लागि सक्रियताका साथ पहलकदमी लिए। स्थानीय सरकारको प्रमुखका रूपमा डा पौडेल सर्वोच्च अदालत समेत पुगेका थिए।"
टिप्परको ठक्करबाट मोरङमा मोटरसाइकल चालकको मृत्यु,विराटनगर : मोरङको कानेपोखरी गाउँपालिका२ मा टिप्परले ठक्कर दिँदा शुक्रबार राति १ जना मोटरसाइकल चालकको मृत्यु भएको छ। भित्री सडकखण्डमा दक्षिणबाट उत्तरतर्फ जाँदै गरेको प्रदेश १०२००१ ख ८६८४ नम्बरको टिप्परले विपरीत दिशाबाट आउँदै गरेको मे ४ प ६८६५ नम्बरको मोटरसाइकललाई राति ९:४० ठक्कर दिएको हो। दुर्घटनामा मोटरसाइकल चालक मोरङको रंगेली नगरपालिका८ का ३५ वर्षीय सुरेश दाहालको मृत्यु भएको मोरङ ट्राफिक प्रमुख प्रहरी निरीक्षक सुनील श्रेष्ठले बताए। उनका अनुसार गम्भीर घाइते दाहाललाई उपचारका लागि विराटनगरको न्युरो अस्पताल ल्याइएको थियो। अस्पताल ल्याउनासाथ राति १०:२५ बजेतिर चिकित्सकले मृत घोषित गरेको प्रहरीले जनाएको छ। दुर्घटना लगत्तै टिप्पर र चालक सुनसरीको इटहरी उपमहानगरपालिका१३ का ३४ वर्षीय फिलाराज सुवेदीलाई प्रहरीले नियन्त्रणमा लिएको छ। टिप्परको तीव्र गतिका कारण दुर्घटना भएको प्रहरीको प्रारम्भिक अनुसन्धानबाट खुलेको छ।
अष्ट्रेलिया पठाइदिन्छु भन्दै रकम ठगी गर्ने पक्राउ,वैदेशिक रोजगारीका लागि अष्ट्रेलिया पठाइ प्रतिष्ठित कम्पनीमा तीन लाखभन्दा बढी तलब हुने काम लगाइदिन्छु भन्दै प्रलोभनमा पारी पीडितबाट पटकपटक गरी ३० लाख लिइ ठगी गरेको उजुरीका आधारमा काठमाडौं उपत्यका अपराध अनुसन्धान कार्यालय मिनभवनबाट खटिएको प्रहरीले उनलाई लाजिम्पाटबाट पक्राउ गरेको जनाइएको छ। काठमाडौं : अष्ट्रेलिया पठाइदिन्छु भन्दै रकम ठगी गरेको अभियोगमा प्रहरीले एक जना पक्राउ गरेको छ। पक्राउ पर्नेमा सुनसरीको धरान उपमहानगरपालिका१३ घर भइ हाल काठमाडौं महानगरपालिका१ लाजिम्पाट बस्ने २५ वर्षीया सयना श्रेष्ठ रहेकी छन्। सयनासमेतले वैदेशिक रोजगारीका लागि अष्ट्रेलिया पठाइ प्रतिष्ठित कम्पनीमा तीन लाखभन्दा बढी तलब हुने काम लगाइदिन्छु भन्दै प्रलोभनमा पारी पीडितबाट पटकपटक गरी ३० लाख लिइ ठगी गरेको उजुरीका आधारमा काठमाडौं उपत्यका अपराध अनुसन्धान कार्यालय मिनभवनबाट खटिएको प्रहरीले उनलाई लाजिम्पाटबाट पक्राउ गरेको जनाइएको छ। पक्राउ परेका श्रेष्ठलाई थप अनुसन्धान तथा कारबाहीका लागि वैदेशिक रोजगार विभाग बुद्धनगर काठमाडौँमा पठाइएको उपत्यका अपराध अनुसन्धान कार्यालयका सूचना अधिकारी तथा प्रहरी उपरीक्षक सोमेन्द्रसिंह राठौरले जानकारी दिए। रासस

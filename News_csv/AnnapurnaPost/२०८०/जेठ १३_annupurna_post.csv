शीर्षक,विवरण
कर्णालीमा सिकाइस्तर खस्कँदै,"२०२० मा विद्यार्थीमा सिकाइ उपलब्धि ३२ प्रतिशतमा झरेको छ। दैलेख : कर्णालीमा विद्यार्थीको सिकाइ उपलब्धि कमजोर देखिएको छ। शैक्षिक गुणस्तर परीक्षण केन्द्रको तथ्यांकले यस्तो देखाएको हो। सन् २०११ देखि कक्षा ३, ५, ८ र १० को विद्यार्थी उपलब्धि राष्ट्रिय परीक्षण गर्दै आएको केन्द्रले सन् २०२० मा गरिएको कक्षा ८ को परीक्षण नतिजा सार्वजनिक गरेको हो। सार्वजनिक नतिजामा देशका अन्य ६ प्रदेशको तुलनामा कर्णालीको सिकाइ उपलब्धि कमजोर देखिएको छ। केन्द्रले कक्षा ८ का विद्यार्थीको नेपाली, अंग्रेजी, गणित र विज्ञापन विषयमा सिकाइस्तर परीक्षण गरेको थियो। परीक्षणका लागि संस्थागत र सामुदायिकसहित देशभरका १ हजार ८ सय विद्यालय समेटिएका थिए। जसमध्ये कर्णालीका २ सय विद्यालय समावेश गरिएको केन्द्रले जनाएको छ। २०१७ मा पनि कक्षा ८ को विद्यार्थी उपलब्धि राष्ट्रिय परीक्षण गरिएको थियो। त्यसबेला ४६ हजार विद्यार्थी सहभागी थिए। हालै गरिएको परीक्षणमा पनि ४६ हजार विद्यार्थीलाई सहभागी गराइएको थियो। परीक्षणको नतिजाले विद्यार्थीको नेपाली, गणित र विज्ञानमा सिकाइस्तर खस्कँदो रहेको औंल्याएको छ। सन् २०१७ भन्दा सन् २०२० मा सिकाइ उपलब्धि देशभर नै घटेको केन्द्रका महानिर्देशक चन्द्रकान्त भुसालले बताए। भुसालका अनुसार सन् २०१७ मा गणित विषयमा ४६ प्रतिशत विद्यार्थीमा सिकाइ उपलब्धि थियो। २०२० मा विद्यार्थीमा सिकाइ उपलब्धि ३२ प्रतिशतमा झरेको छ। पाठ्यक्रमअनुसार विद्यार्थीको विज्ञान विषयमा ४४ प्रतिशत रहेको सिकाइ उपलब्धि तीन वर्षपछि अर्थात् २०२० मा ३८ प्रतिशतमा झरेको छ। नेपाली विषयमा समेत बालबालिकाको सिकाइ कमजोर भएको महानिर्देशक भुसालले जानकारी दिए। नेपाली विषयमा सन् २०१७ मा ६९ प्रतिशत रहेको सिकाइ २०२० मा ५९ प्रतिशतमा झरेको छ। नतिजाअनुसार गणित र विज्ञान विषयमा प्रदेशअनुसार सिकाइ उपलब्धिको तुलना गर्दा कर्णाली, मधेस र सुदूरपश्चिम प्रदेशका विद्यार्थीको सिकाइ उपलब्धि राष्ट्रिय औसतभन्दा कम देखिएको महानिर्देशक भुसालले बताए। गणित विषयको पाठ्यक्रमअनुसार कर्णालीका १३ प्रतिशत विद्यार्थीले मात्र सिकाइ हासिल गरेका छन्। नेपाली विषयमा सिकाइ उपलब्धि हासिल गर्ने विद्यार्थीको संख्या ४९ मात्रै प्रतिशत छ। यस्तै अंग्रेजी विषयमा बागमती प्रदेशका विद्यार्थीको सिकाइस्तर ७७ प्रतिशत हुँदा कर्णालीको ३१ प्रतिशत छ। परीक्षणका क्रममा गणित विषयमा देशभर ७१७ प्रतिशत छात्रा र ६४६ प्रतिशत छात्रले न्यूनतम सिकाइ हासिल गर्न नसकेको केन्द्रले जनाएको छ। विज्ञान विषयमा पनि देशभरका ६१ प्रतिशत छात्र र ६४ प्रतिशत छात्राले न्यूनतम सिकाइ उपलब्धि हासिल गर्न सकेका छैनन्। अंग्रेजी र नेपाली विषयमा पनि विद्यार्थीको सिकाइस्तर कमजोर रहेको परीक्षणको नतिजाले देखाएको छ। विद्यार्थीहरूको सिकाइको अवस्था पहिचान गर्नुका साथै शैक्षिक पद्धति, पाठ्यक्रम तथा पाठ्यसामग्री, परीक्षा व्यवस्थापन, शिक्षक व्यवस्थापन र विकास, विद्यालय व्यवस्थापन, विद्यालयको पठनपाठनको वातावरण सुधार गर्ने उदेश्यले उक्त परीक्षण गरिएको केन्द्रका निर्देशक परशुराम तिवारीले बताए। यस्तै शिक्षा नीति, योजना, शैक्षिक कार्यक्रम तर्जुमा र कार्यान्वयनको प्रभावकारिताको अनुगमन तथा मूल्यांकनका लागि पृष्ठपोषण प्रदान गर्ने र शैक्षिक सेवा प्रवाहमा जवाफदेहिता कायम गर्ने तथा शैक्षिक प्रणालीमा सुधार गर्ने उद्देश्यले परीक्षण तिवारीको भनाइ छ। परीक्षणले विद्यार्थीहरूको सिकाइ गिर्दो अवस्थामा रहेको निष्कर्ष निकालेको निर्देशक तिवारीले बताए। नेपालभर ६५ देखि ७० प्रतिशत विद्यार्थीहरूको न्यूनतम सिकाइ हुन नसकेको परीक्षणको नतिजाले औंल्याएको छ। परीक्षणको निष्कर्षमा भनिएको छ, देशभरका अधिकांश विद्यालय सामान्य स्तरमा सञ्चालनमा छन्, विद्यालयमा न्यूनतम भौतिक पूर्वाधार पुग्नुपर्छ, सामुदायिक र संस्थागत विद्यालय बीचमा सिकाइ उपलब्धिमा अन्तर छ। गरिब परिवारका बालबालिका सिकाइमा झन् पछाडि पर्दै गएको केन्द्रले जनाएको छ। शिक्षक उत्प्रेरित भएर शिक्षण नगरे सुधार नहुने निष्कर्ष परीक्षणको नतिजाले देखाएको छ।"
प्रांगारिकले हट्यो रासायनिक मलको चिन्ता,"चितवन : चितवनका एक कृषकले बालिका लागि प्रांगारिक मल बनाएर खेती गर्दै आएका छन्। घरमै प्राकृतिक मल बनाएपछि उनलाई रासायनिक मलको चिन्ता पनि रहेन अनि लागत पनि कम भए पुग्यो। शुक्रनगरका कृषक छविलाल न्यौपानेलाई अहिले ढुक्क छ। उनलाई न रासायनिक मलको लाइन बस्न परेको छ न नपाउने हो कि भन्ने चिन्ता नै। उनले खेतीका लागि चाहिने मल आफैंले तयार पार्न थालेको निकै भयो। उनी बाली जोगाउने प्राकृतिक विषादी पनि आफैं उत्पादन गर्छन्। भरतपुर महानगरपालिका२५ मा रहेको प्रभात प्रांगारिक कृषि उत्पादन केन्द्रका सञ्चालक न्यौपानेले माटोको लागि फाइदाजनक विषादी बनाउने गरेका हुन्। यसरी उत्पादित विषादीलाई उनले पञ्चामृत नामाकरण गरेका छन्। उनले जैविक खेतीअन्तर्गत प्राकृतिक कृषि पद्धतिअनुसार आफैंले मल बनाएर बालीमा लाग्ने रोग र किरा नियन्त्रणको औषधि बनाएका छन्। खाद्यान्न र तरकारी खेतीमा मनग्य आम्दानी गरेका छन्। उनले आफैं छर्कने स्प्रे बनाएका छन्। मदर सिड किनेर जरा र डाँठ बलियो बनाउने वेस्ट डिकम्पोजर तयार गर्छन्। मेवाको पात, गोमूत्र, अमिलो मोही, शुद्ध बेसार र बढी पिरो हुने खुर्सानी, आँकको पात मिलाएर ढुसी नियन्त्रणको औषधि निमास्त्र बनाएका छन्। निमको पात र दाना, आलो गोबर, गोमूत्र र पानीबाट पनि बनेको औषधिबाट छेडुवा कीरा नियन्त्रण गरेका छन्। गड्यौला पालेर मल उत्पादन गरेका छन्। यसअघि उनको वार्षिक डेढ लाख रुपैयाँ मलमा खर्च हुन्थ्यो। अहिले त्यो जोगिएको छ। रासायनिक मल र विषादीले हाम्रो माटोको फाइदाजनक जीवाणु सबै मरिसकेपछि माटो मृत अवस्थामा हुन्छ। त्यही मृत अवस्थाको माटोलाई फाईदाजनक जीवाणु तयार गरेर बालीको राम्रो बनाउने पद्धति हो, न्यौपानेले भने, रासायनिक मल हालेको भन्दा बढी उत्पादन भएको छ। चार वर्षदेखि रासायनिक मल र विषादीको प्रयोग गर्न छोडेर न्यौपानेले आफ्नै विधिबाट प्रांगारिक मल र विषादी बनाएका हुन्। जैविक र प्राकृतिक विधि ढुसी, कीराको प्रकोप, अन्य रोग र बालिलाई आक्रमण गर्ने शत्रु जीवबाट बाली जोगाउने विषादी घरैमा उत्पादन गरेर न्यौपानेले १६ विगाहमा खेतीबाली गर्दै आएका छन्। माटोको उर्वराशक्ति बढ्नुका साथै लागत घट्ने र उत्पादन बढेको उनले बताए। पशुपालक किसानको गोठमा ड्रम राखेका छन्। त्यहाँबाट गोमूत्र र गोबर ल्याएर औषधि र मल तयार गर्छन्।"
चुरेको बालुवागिटी बिक्री गर्ने पक्षमा प्रधानमन्त्री,"काठमाडौं : प्रधानमन्त्री पुष्पकमल दाहालले चुरेको बालुवा गिट्टी भारतलाई बिक्री गर्ने पक्षमा देखिएका छन्। सरकारले चुरेका बालुवागिटी निर्यात गर्न लिएको नीतिमाथि प्रश्न संसद प्रश्न उठेको थियो। शनिबार साँझ सदनमा प्रधानमन्त्रीले जवाफ दिँदै वार्षिक रूपमा एक खर्बको बालुवागिटी त्यसै भारत बगेर जाने भएकाले यसको व्यवस्थान जरुरी रहेको बताए। चुरे संरक्षणमा सरकार गम्भीर र संवेदनशील रहेको उनको दाबी छ। चुरे संरक्षण अभियानअन्तगर्त नै त्रिभुवन विश्व विद्यालयको जियोलोजिकल डिपाटमेन्टले चुरेमा गरेको अध्ययनले बालुवागिटीको व्यवस्थापन गर्न जरुरी रहेको देखाएको प्रधानमन्त्री दाहालले उल्लेख गरे। यो अध्ययन राष्ट्रपति चुरे तराई मधेस संरक्षण विकास समितिमार्फत् गरिएको समेत उनले जिकिर गरे। चुरे संरक्षण र तराईको मरुभूमीकरण रोक्नका लागि गिटीबालुवाको सही उपयोग र व्यवस्थान जरुरी छ,' दाहालले भने, यतिकै छोड्दाखेरी त्यसले मधेस मरुभूमीकरणलाई तीव्र पार्दै आएको छ। सँगै वार्षिक करिब १ खर्बको गिटीबालुवा स्वतः नै भारत बगेर जान्छ। भारतले गिटी बालुवा उपयोग गरिरहेको छ। ल खोलाले बगाएर ल्याएको बालुवाले पुरेर वार्षिक ५० हजार हेक्टर जमिन मरुभूमीकरण बनाउँदै आएको उनले बताए। तर सरकारले यो अध्ययनको प्रतिवेदन तत्कालै लागू नगर्ने उनले संसदमा विश्वास दिलाए। उनले सरकारलाई यो विषयमा गम्भीर ध्यानकर्षण भएको बताए। तराईको मरुभूमीकरण रोक्नका लागि भावावेष र आवेगमा आएर होइन, वैज्ञानिक ढंगले तथ्य र तथ्यांकको आधारमा वातस्विक चुरे संरक्षण कसरी गर्न सकिन्छ?, प्रधानमन्त्रीले भने, तराईको मरुभूमीकरण कसरी रोकिन्छ। चिन्ताका साथ मात्रै सरकारले यो विषयलाई नीति तथा कार्यक्रमा उठाएको हो। सरकारले चुरे क्षेत्रको संरक्षणका लागि ०६६६७ मा राष्ट्रपति चुरे संरक्षण कार्यक्रममार्फत् ११ अर्ब हाराहारी बजेट खर्च गरिसकेको छ। तर पनि चुरे दोहन अत्याधिक छ। दोहनले पानीको भण्डार चुरे र अन्नको भकारी मधेस संकटमा पर्न थालेका छन्। चुरे संरक्षणबारे संसद्मा चौतर्फी आवाज उठेको थियो। बालुवागिटी झिकेर निर्यात गरे चुरेको पारिस्थितिकीय प्रणालीको हत्या हुने विज्ञहरूले बताउँदै आएका छन्। त्यसैले सरकारले नीति फिर्ता लिनुपर्ने माग उठेको छ।"
"प्रधानमन्त्रीको प्रस्टीकरण मैले इमानदार भएरै कमा, फुलिस्टप पनि परिवर्तन हुँदैन भनेको थिएँ","काठमाडौं : प्रधानमन्त्री पुष्पकमल दाहाल 'प्रचण्ड'ले आफू इमान्दार भएरै सरकारको नीति तथा कार्यक्रम परिमार्जन नहुने बताएको प्रस्टीकरण दिएका छन्। तर सांसदहरूले त्यसलाई उल्टोरूपमा बुझेको उनको भनाइ छ। 'हाम्रो ऐन कानुनको व्यवस्था र प्रणालीचाहिँ राष्ट्रपतिबाट वाचन भएपछि कमा फुलस्टम पनि परिवर्तन हुँदैन भनेको थिएँ। सरल र इमान्दार भनेर कुरा गर्दा पनि तपाइँहरूले उल्टै प्रश्न गर्नुभयो,' उनले भने। उनले संसदमा उठेनका प्रश्नहरूलाई बजेटमार्फत् सम्बोधन गर्न सकिने प्रस्ट पारे। 'संसदमा छलफल भएका विषयको कामै छैन पनि भनेको थिएन। यहाँ उठेका कतिपय विषयलाई बजेटमार्फत् पनि सम्बोधन गर्न सकिन्छ,' उनले भने। उनले जवाफ दिने क्रममा सरकारको नीति तथा कार्यक्रम परिमार्जन गर्न असमर्थ रहेको बताएका थिए। उनले ऐन कानुनमा त्यस्तो व्यवस्था नरहेको भन्दै यसमा राष्ट्रिय सहमति आवश्यक रहेको बताएका थिए। 'नीति तथा कार्यक्रम संसदमा छलफल गरेपछि त्यसको आधारमा परिमार्जन हुनुपर्ने हो भन्ने मान्यता राख्नेभित्रै पर्छु। तर त्यसको लागि राष्ट्रिय सहमति नबनाइ, ऐन कानुनमा त्यस्तो व्यवस्था नगरी, मैलेमात्र त्यस्तो गर्ने अवस्था भएन। त्यसको निम्ति वातावरण बनाऔं,' उनले भनेका थिए, 'कर्मकाण्डीजस्तो छलफल गर्यो गर्यो निक्लिने केही होइन। यो अवस्था अन्त्य गर्न हामीले टार्गेट गरौं। अर्को वर्ष अर्थ नहुने भाषण गर्दैनौं भनेर कमिटमेन्ट गर्यौं।'"
सरकारको नीति तथा कार्यक्रम परिमार्जन गर्न असमर्थ छु : प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले सरकारको नीति तथा कार्यक्रम परिमार्जन गर्न असमर्थ रहेको बताएका छन्। संसदमा जवाफ दिँदै उनले ऐन कानुनमा त्यस्तो व्यवस्था नरहेको भन्दै यसमा राष्ट्रिय सहमति आवश्यक रहेको बताए। उनले अर्को वर्ष लक्ष्य राखेर अहिल्यै नीति निर्माण गरी परिमार्जन गर्ने आधार बनाउनुपर्ने बताए। 'नीति तथा कार्यक्रम संसदमा छलफल गरेपछि त्यसको आधारमा परिमार्जन हुनुपर्ने हो भन्ने मान्यता राख्नेभित्रै पर्छु। तर त्यसको लागि राष्ट्रिय सहमति नबनाइ, ऐन कानुनमा त्यस्तो व्यवस्था नगरी, मैलेमात्र त्यस्तो गर्ने अवस्था भएन। त्यसको निम्ति वातावरण बनाऔं,' उनले भने, 'कर्मकाण्डीजस्तो छलफल गर्यो गर्यो निक्लिने केही होइन। यो अवस्था अन्त्य गर्न हामीले टार्गेट गरौं। अर्को वर्ष अर्थ नहुने भाषण गर्दैनौं भनेर कमिटमेन्ट गर्यौं।' उनले सरकारको नीति तथा कार्यक्रम कर्मकाण्डी र परम्परागत नै भएको स्वीकारे। उनले अघिल्ला सरकारले ल्याएका नीति तथा कार्यक्रम र केही नयाँ समेटर नै तयार पारिएको भन्दै विपक्षीले भन्याजस्तै परम्परागत र कर्मकाण्डी भएको स्पष्ट पारे। उनले कतिपय कुरा पुराना कार्यक्रमबाटै ल्याएको भन्दै पोर परारका सरकारले ल्याएको कुरा पनि कर्मकाण्डी नै रहेको स्वीकार गर्नुपर्ने बताए। 'परम्परालाई पनि स्वीकार गर्दै जानुपर्ने र नयाँ कुरालाई पनि समेटेर लैजानेगरी यो कार्यक्रम आएको छ। यो कर्मकाण्डी पनि छ। कयौं आधारभूत कुराहरू पोर परारका सरकारले ल्याउने कुरा यस्तै यस्तै हो,' उनले भने, 'कर्मकाण्डी नै हो भने पहिले र अहिलेको उस्तै हो भने त समर्थन गर्नपर्ने हो। परम्परागत हो भने नीति तथा कार्यक्रममा राष्ट्रिय सहमति नै छ।'"
"हामीबीच तितामीठा भएका छन, तर राष्ट्रिय समस्यामा राष्ट्रिय सहमति गरौं : प्रधानमन्त्री","काठमाडौं : प्रधानमन्त्री पुष्पकमल दाहाल प्रचण्डले राष्ट्रिय समस्यामा राष्ट्रिय सहमति गर्न आह्वान गरेका छन्। सरकारको नीति तथा कार्यक्रममाथि उठेको प्रश्नको जवाफ दिँदै उनले शनिबार संसदमा सबै दललाई राष्ट्रिय सहमति गर्न आह्वान गरे। उनले महाभूकम्पका बेला आफू प्रमुख प्रतिपक्षी दलको नेता रहेको स्मरण गर्दै त्यतिबेला संकटमा सरकारको साथ दिन घोषणा गरेको बताए। 'महाभूकम्पको बेला म पनि प्रमुख प्रतिपक्षी दलको नेता थिएँ। त्यतिबेला मैले यही संसदमा भनेको थिएँ, म प्रमुख प्रतिपक्षी दलको नेता होइन। संकटमा तपाइँहरूको साथमा छु भनेर घोषणा गरेको थिएँ,' उनले भने। उनले यतिबेला देशमा आर्थिक संकट रहेको र त्यसलाई समाधान गर्न राष्ट्रिय सहमति गर्न आवश्यक रहेको बताए। 'अहिले देशमा आर्थिक संकट छ। त्यसलाई समाधान गर्न हामीबीच एकता हुन जरुरी छ। जनताका समस्या समाधान गर्न हामी एक ठाउँ हुन जरुरी छ,' उनले भने। उनले यसबीचमा तीता मिठा भए पनि मनोविज्ञानभन्दा ठूलो राष्ट्र रहेको बताए। 'हामीबीच केही तीता मिठा भएका छन्। ती मनोविज्ञानभन्दा ठूलो राष्ट्र हो। जनताको आधारभूत कुरामा काम गर्नु हो। सुशासन र समृद्धिको नयाँ मोडेल सँगै मिलेर खोजौं,' उनले भने। उनले प्रमुख प्रतिपक्षी दलका नेता अस्वस्थ भएका बेला भेटेरै राष्ट्रिय समस्या समाधानका विषयमा छलफल गरेको बताए। उनले राष्ट्रपति र उपराष्ट्रपति निर्वाचनका बेला पनि राजनीति सन्तुलन गरेको दाबी गरे। 'देशका अगाडि जेऔजस्ता समस्याहरू छन्। राष्ट्रिय समस्यामा राष्ट्रिय सहमति आवश्यक छ। प्रमुख प्रतिपक्षी दलका नेता अस्वस्थ हुँदा उहाँको घरमै गएर सदन चलाउने विषयमा छलफल गरेका छौं। सदन चलाउने, समिति बनाउने, सभापति बनाउने, संक्रमणकालीन न्यायलाई छिनोफानो गर्ने कुरामा सहमति गरेका छौं,' उनले भने, 'देशको कार्यकारी जसरी भए पनि राष्ट्रपति र उपराष्ट्रपति निर्वाचनमा पनि राजनीतिक सन्तुलन मिलाउन मैले भूमिका खेलेको दाबी गर्छु।'"
प्रधानमन्त्रीले चिनियाँ राजदूतले आपत्ति जनाएको विषयमा सोधिएको प्रश्नको दिएनन् जवाफ,"काठमाडौं : प्रधानमन्त्री पुष्पकमल दाहाल 'प्रचण्ड'ले बोआओ फोरमबारे चिनियाँ राजदूतले आपत्ति जनाएको विषयमा सोधिएको प्रश्नबाट पन्छिएका छन्। शनिबार एमाले सांसद योगेश भट्टराईले बोआओ फोरममा सहभागी नभएको विषयमा चिनियाँ राजदूतले आपत्ति जनाएको भन्दै प्रश्न सोधेका थिए। सांसद भट्टराईले हालै अमेरिकाको स्टेट डीपार्टमेन्टले नेपालमा धर्मसम्बन्धी गरिएको रपोर्टबारे पनि प्रश्न सोधेका थिए। प्रधानमन्त्री प्रचण्डले धर्मसम्बन्धी रिपोर्टबारे सरकारले अमेरिकालाई कूटनीतिक नोट पठाएको संसदलाई जानकारी गराएका थिए। तर बोआओ फोरमबारे चिनियाँ राजदूतले आपत्ति जनाएको प्रश्नको उत्तर दिन भने उनी चाहेनन्। गत बिहीबार चिनियाँ राजदूत छन् सोङले प्रधानमन्त्री प्रचण्डलाई बालुवाटारमा भेट गरी र बोआओ फोरम सहभागी नहुनुको कारणबारे सदनमा दिएको अभिव्यक्तिप्रति प्रधानमन्त्रीसँग आपत्ति जनाएका थिए। यस विषयमा अन्नपूर्णपोस्ट डटकमले समाचार प्रकाशन गरेको थियो। स्रोतका अनुसार राजदूत त्यस दिन बिहान १० बजे प्रधानमन्त्री निवास पुगेका थिए। उनीहरूबीच करिब एक घण्टा सघन छलफल भएको थियो। प्रधानमन्त्री प्रचण्डले गत मंगलबार राष्ट्रियसभा बैठकमा चिनियाँ राजदूतकै आग्रहमा बोआओ फोरममा सहभागी नभएको अभिव्यक्ति दिएका थिए। 'उत्तरले बोआओ फोरममा निम्ता गरेको पक्कै पनि हो। तर त्यहाँ नजाने भनेर नेपाल सरकारले निर्णय गरेको होइन। माननीय सदस्यहरूलाई प्रस्ट होस्, बरु चिनियाँ राजदूतले नै यहाँको राष्ट्रपति र उपराष्ट्रपति चुनावको दबाब, गठबन्धन बन्ने र भत्किने प्रक्रिया देखेपछि सरकारको अफ्ठ्यारो बुझेर तपाईँ बोआओ फोरममा जान सम्भव देखिरहेको छैन। अलि पछि गरौं कि चीन भ्रमण भनेपछि मैले उहाँलाई मर्का बुझिदिनुभएको धन्यवाद भनेको थिएँ,' उनले भनेका थिए।"
नीति तथा कार्यक्रममाथि उठेका प्रश्नको जवाफ दिँदै प्रधानमन्त्री प्रचण्ड,काठमाडौं : प्रधानमन्त्री पुष्पकमल दाहाल प्रचण्डले सरकारको नीति तथा कार्यक्रममाथि उठेका प्रश्नहरूको जवाफ दिँदैछन्।
शरणार्थी प्रकरणमा पक्राउ परेका नेताहरू भ्रष्टाचारका हाँगामात्रै हुन् : रवि लामिछाने,काठमाडौं : राष्ट्रिय स्वतन्त्र पार्टीका सभापति रवि लामिछानेले नक्कली शरणार्थी प्रकरणको अनुसन्धान जरासम्म पुग्न नसकेको बताएका छन्। शनिबार ललितपुरमा रास्वपाको भेलालाई सम्बोधन गर्दै सभापति लामिछानेले शरणार्थी प्रकरणमा पक्राउ परेका ठूला भनिएका नेताहरू भ्रष्टाचारका हाँगामात्रै भएको बताए। उनले यस प्रकरणमा भइरहेको छानविनमाथि विश्वास गर्न नसक्ने भएकाले आफूहरूले सदनमा संसदीय छानविन समिति गठन गर्नुपर्ने माग राखेको बताए। प्रहरीले बयान लिनसम्म डराएका व्यक्तिहरूमाथि अब संसदीय समितिले प्रश्न गर्ने उनको भनाइ छ। उनले नेपाली जनताले आफूहरूलाई नाच्न गाउन नभई भ्रष्टहरूलाई समात्न संसदमा पठाएको उल्लेख गरे। कुनै पनि भ्रष्टहरूको विषयमा रास्वपा निर्मम ढंगले अघि बढ्ने भन्दै लामिछानेले जस्तोसुकै घेराबन्दी वा मुद्दा हालेपनि त्यसलाई चिरेर अघि बढ्ने दाबी गरे। उनले भ्रष्टाचारको जरो नउखेलेसम्म बिश्राम नलिने बताए।
शरणार्थी प्रकरणमा ओलीको भनाइप्रति आपत्ति जनाउँदै शर्माले भने हामी न्यायाधीश होइनौं,"काठमाडौं : नेपाली कांग्रेसका महामन्त्री एवं सांसद विश्वप्रकाश शर्माले मुलुकको आर्थिक चुनौतीलाई पार लगाउन सबै राजनीतिक दल एक ठाउँमा उभिनुपर्ने बताएका छन्। प्रतिनिधिसभाको आजको बैठकमा आर्थिक वर्ष २०८०८१ नीति तथा कार्यक्रममाथिको छलफलका क्रममा सांसद शर्माले भने, 'हिजो परिवर्तनका लागि एक ठाउँमा उभिएका राजनीतिक दलहरू आजको आर्थिक चुनौतीलाई पार लगाउन एक ठाउँ उभिन जरुरी छ। गणतन्त्र १५ वर्ष पुग्दै गर्दा आत्मसमीक्षा गरेर हामीले यसलाई आत्मसाथ गर्नुपर्छ।' उनले नीति तथा कार्यक्रमले नागरिकलाई केन्द्रमा राख्नुपर्ने बताए। 'भौतिक प्रगतिको रटानले मात्रै हामीलाई भ्यूटावर खडा गर्न उस्काउँछ तर मान्छे बिर्साउँछ। भ्यूटावरका लागि रु डेढ अर्ब छुट्याउँदै गर्दा धनुषामा डेढ सय रुपैयाँको स्लाइनपानी लाउनसमेत नपाएर राजु सदाको मृत्यु भइरहेको छ,' उनले भने। सांसद शर्माले २००७ सालदेखिकै भ्रष्टाचारका फाइल खोली अनुसन्धान सुरु गर्नुपर्ने बताए। उनले नक्कली भुटानी शरणार्थी प्रकरणमा निर्दोष फसाउन खोजिएको एमाले अध्यक्ष केपी शर्मा ओलीको भनाइप्रति आपत्ति जनाए। को दोषी र को निर्दोष भनेर नेपाल प्रहरीले छानबिन गर्ने भन्दै उनले फैसला सुनाउनका लागि हामी न्यायाधीश नभएको बताए। उनले यो समय सरकारलाई धन्यवाद दिनुपर्ने भएको बताए। 'भ्रष्टाचारको फाइल खोलेको बेला बधाइ छ सरकार भन्ने समय हो। सरकारलाई दिएको समर्थन फिर्ता लिने समय होइन,' उनले भने।"
सरकारको नीति तथा कार्यक्रम प्रतिनिधिसभाबाट बहुमतले पारित,काठमाडौं : सरकारको नीति तथा कार्यक्रम बहुमतले पारित भएको छ। प्रतिनिधिसभाको शनिबार बसेको बैठकले आर्थिक वर्ष २०८००८१ को वार्षिक नीति तथा कार्यक्रम बहुमतले पारित गरेको हो। राष्ट्रपति रामचन्द्र पौडेलले गत ५ जेठमा सरकारको नीति तथा कार्यक्रम प्रस्तुत गरेका थिए। त्यसलगत्तै संसदको दुवै सदनमा यस विषयमा दफावार छलफल भएको थियो। राष्ट्रिय सभाबाट भने ९ जेठमै सरकारको नीति तथा कार्यक्रम बहुमतले पारित भएको थियो। शनिबारको बैठकमा प्रधानमन्त्री पुष्पकमल दाहाल प्रचण्डले संसदमा उठेका प्रश्नहरूको जवाफ दिएका थिए। त्यस्तै सत्तारुढ दलले दर्ता गराएको संशोधन प्रस्ताव फिर्ता लिइएको थियो भने प्रतिपक्षी दलले गराएको संशोधन प्रस्ताव बुहमतले अस्विकृत भएको थियो। प्रतिनिधिसभाको अर्को बैठक भोलि १ बजे बस्नेछ।
शरणार्थी प्रकरणजस्तै तमाम बेथितिमा सरकारको ध्यान छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले नक्कली भुटानी शरणार्थी प्रकरण सरकारले अविष्कार नगरेको बताए। उनले हिँड्दैगर्दा यो प्रकरण आएको स्पष्ट पार्दै कोही दोषी पनि नउम्किने बताए। 'नक्कली भुटानी शरणार्थी प्रकरण जसरी आयो। जसरी यसले तरंगित पारेको छ। मैले गृह प्रशासनलाई लगातार भन्दै आएको छु। यो सरकारको अनुसन्धान होइन। यो सरकारले अविष्कार गरेको कुरा पनि होइन। हिँड्दै गर्दा देखा पर्यो। यो विषयमा कोही पनि दोषी नछुटून्। कोही निर्दोष नपरुन्,' उनले भने। उनले यस प्रकरणमा अदालतले दुधको दुध पानीको पानी गर्ने विश्वास लिए। योसँगै अन्य बेथितिमा पनि सरकारको ध्यान रहेको उनले दाबी गरे। 'हामीलाई विश्वास छ, अदालतले दुधको दुध र पानीको पानी गरुन्। तर सरकार यसमा मात्रै होइन। अन्य तमाम बेथितिमा पनि सरकारको ध्यान छ,' उनले भने। यो पनि पढ्नुस् : हामीबीच तितामीठा भएका छन, तर राष्ट्रिय समस्यामा राष्ट्रिय सहमति गरौं : प्रधानमन्त्री"
नक्कली भुटानी शरणार्थी प्रकरणको अनुसन्धानमा सरकार पछि हट्नु हुँदैन : नेता खनाल,काठमाडौं : नेकपा एकीकृत समाजवादीका सम्मानित नेता झलनाथ खनालले नक्कली भुटानी शरणार्थी प्रकरणको अनुसन्धानमा सरकार पछि हट्न नहुने बताएका छन्। शनिबार काठमाडौंमा आयोजित गरेको कार्यक्रममा शरणार्थी प्रकरण नेपालको लज्जास्पद घटना भएको भन्दै यसलाई पूर्ण रूपमा टुंगोमा पुर्याउनुपर्ने बताए। यसको अनुसन्धानलाई कमजोर पार्ने चर्चा चलेको भन्दै उनले अनुसन्धानलाई निष्कर्षमा पुराउन नसके जनताले नै आन्दोलन गर्ने अवस्था सिर्जना हुने धारणा राखे। खनालले उक्त प्रकरणमा संलग्न कुनै पनि अपराधी छुट्न नहुने र कोही निर्दोष फस्न नहुने बताए। त्यस्तै उनले अहिले राजतन्त्र फर्काउने भन्दै केही शक्ति सल्वलाउन थालेको भन्दै राजतन्त्र फर्काउने दिवास्वप्न नदेख्न चेतावनी दिए। त्यस्तै खनालले विभिन्न आन्दोलनमार्फत मुलुकमा भएका परिवर्तनलाई कसैले उल्टाउन नसक्ने जिकिर गरे।
"पशुपतिको जलहरीका विषयमा प्रधानमन्त्रीले दिए स्पष्टीकरण, रेकर्डबाट हटाउन सभामुखको निर्देशन","काठमाडौं : पशुपतिनाथ मन्दिरको जलहरीका विषयमा प्रमुख प्रतिपक्षी दलका नेतामाथि आरोप लगाएपछि प्रधानमन्त्री पुष्पकमल दाहाल 'प्रचण्ड'ले संसदमा स्पष्टीकरण दिएका छन्। उनले उक्त विषय अख्तियार दुरुपयोग अनुसन्धान आयोगमा छानबिन भइरहेकाले प्रमुख प्रतिपक्षी दलका नेतालाई जोडेर विचार व्यक्त गर्न नहुने बताए। पशुपति क्षेत्र विकास कोषसँग सबन्धित विषयमा प्रमुख प्रतिपक्ष दलको नेतालाई जोडेर विचार व्यक्त हुनु उचित होइन। यस्ता विषय संसद्को रेकर्डबाट हटाउने प्रचलन छ, उनले भने। गत जेठ १० गते माओवादी सांसद लेखनाथ दाहालले पशुपतिमा जलहरी राख्दा भ्रष्टाचार भएको र सुनको ठाउँमा पित्तल राखेको भन्दै एमाले अध्यक्ष केपी शर्मा ओलीलाई इंगित गरेका थिए। त्यसकै विरोधमा शुक्रबारको संसदमा बैठक एमालेले अवरोध गरेको थियो। एमालेको अवरोधपछि शुक्रबार संसद बैठक आजसम्मका लागि स्थगित भएको थियो। शनिबार बिहान शीर्ष नेताहरूको बैठकले उक्त प्रकरणमा ओलीलाई मुछ्न नहुने सहमति गरेको थियो। यसैबीच सभामुख देवराज घिमिरेले माओवादी सांसदको उक्त भनाइ संसदको रेकर्डबाट हटाउन निर्देशन दिए।"
"शीर्ष नेताबीच सहमति, ओलीलाई लागेको आरोप आधारहीन भएको निष्कर्ष","काठमाडौं : सत्ता र प्रमुख प्रतिपक्ष दलका शीर्ष नेताबीच प्रतिनिधि सभाको बैठक सूचारु गर्ने विषयमा सहमति भएको छ। शनिबार बिहान सिंहदरबारमा तीन दलका शीर्ष नेता र प्रमुख सचेतकबीच भएको छलफलपश्चात संसद बैठक सुचारु हुने भएको हो। बैठकपश्चात एमाले प्रमुख सचेतक पदम गिरीले सदन सुचारु गर्ने विषयमा सहमति भएको जानकारी दिए। उनले भने, आज बिहान शीर्ष नेताबीच छलफल पश्चात संसद बैठक सुचारु गर्न सहमति भएको छ। बैठकमा पशुपतिनाथको विषयमा पशुपति विकास कोषले निर्माण प्रक्रिया अगाडि बढाउने हो। सरकारले बजेट छुट्याउने हो। तत्कालीन प्रधानमन्त्री केपी ओलीमाथि लगाएको आरोप आधारहीन हो। उनीहरुबीच सांसदले दिएको अभिव्यक्ति रेकर्डबाट हटाउने पनि समझदारी भएको छ। प्रधानमन्त्री पुष्पकमल दाहाल प्रचण्डले ओलीको संलग्नता नरहेकोबारे संसदमा प्रष्ट्याउने सहमति भएको उनले बताए। जनस्तरमा भ्रम पैदा हुने भएकाले सांसदले दिएको अभिव्यक्ति झुटो भएको र त्यसबारे सदनमा प्रधानमन्त्रीले जानकारी गराउने भएका छन्। छलफलमा नेकपा माओवादी केन्द्रका अध्यक्षसमेत रहेका प्रधानमन्त्री प्रचण्ड,नेपाली कांग्रेसका सभापति शेरबहादुर देउवा र प्रमुख प्रतिपक्ष दल नेकपा (एमाले) का अध्यक्ष केपी शर्मा ओली, गृहमन्त्री नारायणकाजी श्रेष्ठ, रक्षा मन्त्री पूर्णबहादुर खड्कालगायतका नेताहरु सहभागी छन्।संसद बैठक आज ४ बजेका लागि बोलाइएको छ। आजको बैठकमा सरकारको नीति तथा कार्यक्रममाथि उठेका प्रश्नहरूमा प्रधानमन्त्री प्रचण्डले जवाफ दिने कार्यक्रम रहेको छ। शुक्रबार बैठक सुरु भएलगत्तै प्रमुख प्रतिपक्षी दल नेकपा एमालेले संसद अवरोध गरेको थियो। माओवादी केन्द्रका सांसद राजन दाहालले एमाले अध्यक्ष केपी शर्मा ओलीलाई पशुपतिनाथको गजुर राख्दा सुनमा पित्तल मिसाएको आरोप लगाएको थियो। सोही विषयलाई लिएर एमालेले संसद अवरोध गरेको थियो। माओवादी सांसद दाहाललाई आरोप पुष्टि गर्न एमालेले चुनौती दिएको थियो। सरकारले स्पष्ट जवाफ नदिएसम्म बैठक अघि बढ्न नदिने एमालेको चेतावनीपश्चात प्रधानमन्त्रीले छलफलका लागि सत्ता र प्रतिपक्ष दलका नेतालाई सिंहदरबारमा बोलाएका हुन्।"
आन्दोलनकारीले लुकाएको सञ्चार सेट बरामद,"विराटनगर : कोसी प्रदेशको नाम खारेज हुनुपर्ने माग राखेर आन्दोलनरत पहिचान पक्षधरले लुकाएर राखेको सञ्चार सेट (वाकीटाकी) विराटनगरबाट बरामद भएको छ । सुरक्षा निकायले मात्रै प्रयोग गर्न मिल्ने संचार सेट विराटनगरको संगम पार्टी प्यालेसबाट प्रहरीले शुक्रबार बरामद गरेको हो । मोरङ प्रहरीका प्रवक्ता डीएसपी रन्जनकुमार दाहालले पार्टी प्यालेसभित्र लुकाएर राखेको अवस्थामा ४ वटा सेट बरामद गरिएको जानकारी दिए । कोसी प्रदेशको राजधानी विराटनगर केन्द्रित आन्दोलनको घोषणा गरेका पहिचानवादीले संगम पार्टी प्यालेसमा युवा दस्ता घोषणा कार्यक्रमको आयोजना गरेका थिए । पहिचानका लागि युवा दस्ता नाम दिएर कार्यक्रम आयोजना गरिएको थियो । कार्यक्रमस्थलबाट संचार सेट बरामद भएपछि थप अनुसन्धान अघि बढाइएको डीएसपी दाहालले बताए । वडा प्रहरी कार्यालय विराटनगरका डीएसपी विजय श्रेष्ठको नेतृत्वमा रहेको टोलीले बरामद गरेको सेट जिल्ला प्रहरी कार्यालयमा राखिएको छ । लुकाएर राखेको ठाउँबाट संचार सेट बरामद भएको हो । पहिचान पक्षधरले नै प्रयोग गर्नका लागि ल्याएको प्रारम्भिक अनुसन्धानबाट खुलेको छ, डीएसपी दाहालले भने, यस्तो सेट सुरक्षा निकायबाहेक अरुले प्रयोग गर्न मिल्दैन । आवश्यकता परेमा सम्बन्धित निकायबाट स्वीकृति लिनुपर्छ । उनका अनुसार विशेष गरेर यस्तो सेट स्वीकृति लिएर सेक्युरिटी कम्पनीले र हाइड्रोपावर निर्माणस्थलमा प्रयोग गर्ने गरिएको छ । सम्बन्धित निकायसँग अनुमति लिएर आन्तरिक संचारका लागि सुरक्षा गार्ड तथा पहाडी जिल्लातिर निर्माण गरिने हाइड्रोपावरभित्र यस्तो सेटको प्रयोग गर्ने गरिएको हो । प्रहरीका अनुसार पहिचान पक्षधरले आफूआफू कुरा गर्नका लागि यो सेटको प्रयोग गरिएको बताएका छन् । तर, बिना अनुमति प्रयोग गर्न नमिल्ने भएकाले नियन्त्रणमा लिइएको प्रहरीले जनाएको छ । पहिचान पक्षधर नेता अर्जुन जम्नेली राईले पहिचानका आधारमा प्रदेशको नाम राखिनुपर्ने र कोसी नाम खारेज हुनुपर्ने मागसहित आन्दोलनलाई जारी राखिएको बताए । हामीले विराटनगर केन्द्रित आन्दोलनको घोषणा गरेका छौँ । आन्दोलनलाई सफल बनाउन युवा दस्ता तयार पारिएको छ, उनले भने, हाम्रो मागको सुनुवाइ नभएका कारण निर्णायक आन्दोलन गर्नुपर्ने अवस्था आएको हो । राज्यसँग भिड्ने तयारीसहित आन्दोलन गर्ने तयारी छ । प्रदेशसभाको दुईतिहाइभन्दा बढी बहुमतले गत फागुन १७ गते तत्कालीन प्रदेश १ को नाम कोसी राखेको थियो । पहिचानलाई नसमेटिकन प्रदेशको नामकरण गरिएको भन्दै पहिचान पक्षधर असन्तुष्ट बनेका छन् ।"
भ्रष्टाचार र वेथितिविरुद्ध १० वर्षे जनयुद्धमा जस्तै हाम फालिसकेका छौं : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले भ्रष्टाचार र वेथितिविरुद्ध १० वर्षे जनयुद्धमा जस्तै हाम फालिसकेको बताएका छन्। शनिबार प्रेस सेन्टर नेपालको १९ औं साधारण सभा एवम् सहिद कृष्णसेन इच्छुकको २१ ओैं स्मृति दिवसलाई सम्बोधन गर्दै नेकपा (माओवादी केन्द्र)का अध्यक्ष समेत रहेका प्रचण्डले भ्रष्टाचार र वेथितिविरुद्धको आन्दोलनमा सबैले साथ दिने दाबी गरेका छन्। १० वर्षे जनयुद्धमा जसरी हाम फालेका थियौँ त्यसैगरी अहिले पनि हामी भ्रष्टाचार र वेथितिविरुद्ध हाम फालिसकेका छौं। हामीलाई विरोधीले कतिबेला एम्बुसमा पार्ने हो थाहा छैन। अहिले पनि हामी संकल्पका साथ लागेको छौं। उनले भने, जसरी १० वर्षे जनयुद्धमा लाखौं करोडौं जनताको साथ पाएका थियौँ, त्यसैगरी अब पनि हामी साथ पाउनेछौं। उनले केहि समय भित्रै ठूला ठूला एक्सन हुने बताए। प्रधानमन्त्री प्रचण्डले संसदीय राजनीतिमा विचार र निष्ठानले भन्दा पनि संख्याले काम गर्ने धारणा राखे। संसदीय राजनीतिमा सबै संख्याको खेल हुने रहेछ। यो कम्युनिष्टको सभा रहेनछ। बिचारले होइन संख्या र टाउकोले भूमिका निर्वाह गर्ने रहेछउनले भने। नेतृत्त्व तहबाट फेरि नयाँ अभियान थालनी भएको उनको भनाई छ। उनले माओवादीलाई अवसर र चुनौती दुवै भएको बताए। उनले माओवादी नेतृत्वमा बसेको दिनदेखि अपमानित र घेराबन्दी गर्ने कसरत भइरहेको दाबी गरे। उनले सहिदका सपना पूरा गर्नका लागि पनि आफुहरुले अन्तिम लडाई लड्नै पर्ने अवस्था आएको धारणा राखे।"
जलहरी प्रकरण : तत्कालीन प्रधानमन्त्री ओलीको संलग्नता नरहेको प्रष्ट्याउन प्रचण्डले संसदमा सम्बोधन गर्ने,"काठमाडौं : प्रधानमन्त्री पुष्पकमल दाहाल प्रचण्डले पशुपतिनाथको जलहरीका विषयमा संसदमा उठेको विषयमाथि सम्बोधन गर्ने भएका छन्। शनिबार बिहान सिंहदरबारमा तीन दलका शीर्ष नेता र प्रमुख सचेतकबीच भएको छलफलपश्चात प्रधानमन्त्री प्रचण्डले तत्कालीन प्रधानमन्त्री केपी शर्मा ओलीमाथि माओवादी सांसदले लगाएको आरोप तथ्यहीन भएको सदनलाई जानकारी गराउने सहमति भएको हो। बैठकपश्चात एमालेका प्रमुख सचेतक पदम गिरीले माओवादी सांसद राजन दाहालले दिएको अभिव्यक्ति रेकर्डबाट हटाउने र प्रधामन्त्रीले संसदमा सम्बोधन गर्ने सहमति भएको जानकारी दिए । बैठकमा प्रधानमन्त्री प्रचण्डले जलहरी लगाउने विषय पशुपति क्षेत्र विकास कोषसँग सम्बन्धित रहेकाले ओली यसमा नजोडिने जानकारी दिएका थिए। गिरीले भने, पशुपतिनाथको विषयमा पशुपति विकास कोषले निर्माण प्रक्रिया अगाडि बढाउने हो। सरकारले बजेट छुट्याइदिने काम गरेको हो। तथ्यहीन र आधारहीन कुरा संसदमा प्रस्तुत गर्दा जनस्तरमा भ्रमपैदा भएको छ। तत्कालीन प्रधानमन्त्री केपी ओलीमाथि लगाएको आरोप आधारहीन हो भन्ने कुरा सदनमा प्रधानमन्त्रीले सम्बोधन गरेर जानकारी दिनुहुनेछ। आज सदन चलाउने सहमति भएको छ। गिरीका अनुसार आगामी दिनमा यस्ता तथ्यहिन आरोप संसदमा नलगाउन प्रधानमन्त्रीले सांसदहरुलाई अनुरोध गर्ने सहमति भएको छ। शुक्रबार बैठक सुरु भएलगत्तै प्रमुख प्रतिपक्षी दल नेकपा एमालेले संसद अवरोध गरेको थियो। माओवादी केन्द्रका सांसद दाहालले ओलीलाई पशुपतिनाथको गजुर राख्दा सुनमा पित्तल मिसाएको आरोप लगाएको थियो। सोही विषयलाई लिएर एमालेले संसद अवरोध गरेको थियो। माओवादी सांसद दाहाललाई आरोप पुष्टि गर्न एमालेले चुनौती दिएको छ। सरकारले स्पष्ट जवाफ नदिएसम्म बैठक अघि बढ्न नदिने एमालेको चेतावनीपश्चात प्रधानमन्त्रीले छलफलका लागि सत्ता र प्रतिपक्षलाई बोलाएका थिए। संसद बैठक आज ४ बजेका लागि बोलाइएको छ। शनिबारको बैठकमा सरकारको नीति तथा कार्यक्रममाथि उठेका प्रश्नहरूमा प्रधानमन्त्री प्रचण्डले जवाफ दिने कार्यक्रम रहेको छ।"
कांग्रेस स्वस्थ आलोचना चाहान्छ : सभापति देउवा,"काठमाडौं : नेपाली कांग्रेसका सभापति शेरबहादुर देउवाले काँग्रेसले स्वस्थ आलोचनाको अपेक्षा सधैं राख्ने बताए । शनिबार नेपाल प्रेस युनियनको ३२ औं स्थापना दिवस कार्यक्रमलाई सम्बोधन गर्दै सभापति देउवाले लोकतन्त्रको विकल्प लोकतन्त्र नै भएको भन्दै लोकतन्त्रमा स्वस्थ आलोचना स्वभाविक हुने बताए । उनले भने, 'कांग्रेस अरू पार्टी जस्तो हैन आलोचना सहनै नसक्ने । कांग्रेसलाई आलोचना चाहिन्छ । लोकतन्त्रमा स्वस्थ आलोचना गर्नुस् ।' पार्टी भित्र र बाहिर राष्ट्रिय राजनीति र पार्टीकै आन्तरिक टसमसको चर्को आलोचना भइरहेको बेला सभापति देउवाले यस्तो धारणा राखेका हुन् । कांग्रेसमा लामो समयदेखि पार्टीको केन्द्रीय कमिटिको बैठक पनि बस्न सकेको छैन । एकलौटी ढंगले पार्टी सञ्चालन गरेको आरोप लाग्दै आएको छ ।"
प्रचण्डले भारतीय प्रधानमन्त्री मोदीसँग हैदरावाद हाउसमा बिहीबार भेटवार्ता गर्ने,"काठमाडौं : प्रधानमन्त्री पुष्पकमल दाहाल प्रचण्डले भारतीय प्रधानमन्त्री नरेन्द्र मोदीसँग बिहीबार भेटवार्ता गर्ने भएका छन्। शनिबार परराष्ट्र मन्त्रालयले जारी गरेको भ्रमण कार्यतालिकामा प्रधानमन्त्री प्रचण्डको प्रतिनिधिमण्डलले हैदरावाद हाउसमा वार्ता गर्ने उल्लेख छ। प्रधानमन्त्री प्रचण्ड भारतीय प्रधानमन्त्री नरेन्द्र मोदीको निमन्त्रणामा जेठ १७ देखि २० गतेसम्म औपचारिक भ्रमणमा जान लागेका हुन्। उनीहरुबीच द्वीपक्षीय हितका विषयमा छलफल हुनेछ। वार्तापछि दुई प्रधानमन्त्रीले संयुक्त पत्रकार सम्मेलन गर्नेछन्। भारतका प्रधानमन्त्रीले नेपालका प्रधानमन्त्री र उनको प्रतिनिधिमण्डलको सम्मानमा दिवाभोजको आयोजना हुनेछ। प्रधानमन्त्रीको साथमा नेपाल सरकारका मन्त्री, सचिव र वरिष्ठ अधिकारी सहभागी हुनेछन्। भ्रमणका क्रममा प्रधानमन्त्री प्रचण्डले राष्ट्रपति द्रौपदी मुर्मु, उपराष्ट्रपति जगदीप धनखरसँग पनि शिष्टाचार भेट गर्ने कार्यतालिका रहेको मन्त्रालयको विज्ञप्तिमा उल्लेख छ। प्रधानमन्त्री शनिबार काठमाडौं फर्कनुअघि मध्य प्रदेशको उज्जैन र इन्दोरको पनि भ्रमण गर्ने कार्यक्रम छ। नेपाल उद्योग वाणिज्य महासंघ (एफएनसीसीआई) र भारतीय उद्योग परिसंघ (सीआईआई) ले संयुक्त रुपमा आयोजना गरेको नेपालभारत व्यापार शिखर सम्मेलनलाई प्रधानमन्त्रीले सम्बोधन गर्नुका साथै दुवै देशका व्यापारीसँग अन्तरक्रिया गर्ने कार्यक्रम तय भएको छ। परराष्ट्र मन्त्रालयले जेठ १५ गते संघीय संसद्मा बजेट पेस गरेलगत्तै प्रधानमन्त्री प्रचण्ड भारत जानेगरी तयारी थालेको थियो। मन्त्रालयले नेपालका तर्फबाट भ्रमणमा उठाउनुपर्ने विषयमा गहन छलफल गरिरहेको छ। प्रचण्डको भारत भ्रमणका क्रममा यसपटक भैरहवा अन्तर्राष्ट्रिय विमानस्थलका लागि भारतसँग हवाई रुटको प्रस्तावमा जोड दिने तयारी भएको छ। परराष्ट्र मन्त्रालयका एक उच्च अधिकारीका अनुसार भ्रमणका क्रममा उठाइने एजेन्डाको गृहकार्य भइरहेको र त्यसमध्ये हवाई रुट प्राथमिकतामा पर्नेछ। नेपालले पटकपटक यस विषय उठाए पनि भारतले ठोस निर्णय दिन सकेको छैन। यस्तै १३६ किलोमिटर काठमाडौंरक्सौल रेलमार्ग, ऊर्जा सम्झौता (विद्युत् व्यापार र हाइड्रो कम्पनी), सीमा समस्या ईवालेटलगायत विषय प्रधानमन्त्रीको भ्रमणको एजेन्डामा परेका छन्।"
प्रधानमन्त्री प्रचण्डले जेठ १७ देखि २० गतेसम्म भारतको भ्रमण गर्ने,"काठमाडौं : प्रधानमन्त्री पुष्पकमल दाहाल प्रचण्डले जेठ १७ देखि २० गतेसम्म भारतको भ्रमण गर्ने भएका छन्। प्रधानमन्त्री प्रचण्ड भारतीय प्रधानमन्त्री नरेन्द्र मोदीको निमन्त्रणामा औपचारिक भ्रमणमा जान लागेका हुन्। भ्रमणका क्रममा नेपालका प्रधानमन्त्री प्रचण्डले राष्ट्रपति, उपराष्ट्रपति र प्रधानमन्त्रीसँग भेट गर्ने भारतीय विदेश मन्त्रालयले निकालेको विज्ञप्तिले उल्लेख छ। उनीहरुबीच द्वीपक्षीय हितका विषयमा छलफल हुनेछ। शनिबार मन्त्रालयले जारी गरेको विज्ञप्तिमा भारत र नेपालबीचको द्विपक्षीय साझेदारीका विविध क्षेत्रमा प्रधानमन्त्रीद्वय मोदी र प्रचण्डबीच वार्ता हुनेछ। प्रधानमन्त्री प्रचण्डले इन्डोरको समेत भ्रमण गर्नेछन्। विज्ञप्तिमा भनिएको छ, हाम्रो छिमेकी पहिलोनीतिलाई अगाडि बढाउन भारत र नेपालबीच नियमित उच्चस्तरीय आदानप्रदानको परम्परालाई भ्रमणले निरन्तरता दिएको छ। दुई देशबीचको द्विपक्षीय सम्बन्ध विगत केही वर्षमा सहयोगका सबै क्षेत्रमा उल्लेखनीय रूपमा सुदृढ भएको छ। यस भ्रमणले द्विपक्षीय साझेदारीलाई थप गति दिन दुवै पक्षले दिएको महत्त्वलाई जोड दिन्छ। परराष्ट्र मन्त्रालयले जेठ १५ गते संघीय संसद्मा बजेट पेस गरेलगत्तै प्रधानमन्त्री प्रचण्ड भारत जानेगरी तयारी थालेको थियो। मन्त्रालयले नेपालका तर्फबाट भ्रमणमा उठाउनुपर्ने विषयमा गहन छलफल गरिरहेको छ। प्रचण्डको भारत भ्रमणका क्रममा यसपटक भैरहवा अन्तर्राष्ट्रिय विमानस्थलका लागि भारतसँग हवाई रुटको प्रस्तावमा जोड दिने तयारी भएको छ। परराष्ट्र मन्त्रालयका एक उच्च अधिकारीका अनुसार भ्रमणका क्रममा उठाइने एजेन्डाको गृहकार्य भइरहेको र त्यसमध्ये हवाई रुट प्राथमिकतामा पर्नेछ। नेपालले पटकपटक यस विषय उठाए पनि भारतले ठोस निर्णय दिन सकेको छैन। यस्तै १३६ किलोमिटर काठमाडौंरक्सौल रेलमार्ग, ऊर्जा सम्झौता (विद्युत् व्यापार र हाइड्रो कम्पनी), सीमा समस्या ईवालेटलगायत विषय प्रधानमन्त्रीको भ्रमणको एजेन्डामा परेका छन्।"
माओवादी सांसद दाहालको अभिव्यक्तिलाई संसद्को रेकर्डबाट हटाउने,"सिंहदरबारस्थित प्रधानमन्त्री कार्यालयमा आज शीर्ष नेताबीच भएको छलफलमा प्रधानमन्त्री पुष्पकमल दाहाल प्रचण्डले संसद्मा सम्बोधनका क्रममा पशुपतिमा राखिएको सुनको जलहरीका विषयमा प्रष्ट पार्ने सहमति भएको हो। काठमाडौं : प्रमुख तीन दलबीच पशुपतिमा राखिएको सुनको जलहरीका सम्बन्धमा सरकारका तर्फबाट सदनलाई प्रष्ट पार्ने सहमति भएको छ। सिंहदरबारस्थित प्रधानमन्त्री कार्यालयमा आज शीर्ष नेताबीच भएको छलफलमा प्रधानमन्त्री पुष्पकमल दाहाल प्रचण्डले संसद्मा सम्बोधनका क्रममा पशुपतिमा राखिएको सुनको जलहरीका विषयमा प्रष्ट पार्ने सहमति भएको हो। जलहरीका सम्बन्धमा संसद्मा प्रकट भएको अभिव्यक्तिलाई संसद्को रेकर्डबाट हटाउने सहमति भएको बैठकपछि नेकपा (एमाले)का प्रमुख सचेतक पदम गिरीले जानकारी दिए। बैठकमा प्रधानमन्त्री दाहाल, नेपाली कांग्रेसका सभापति एवं पूर्वप्रधानमन्त्री शेरबहादुर देउवा, प्रमुख प्रतिपक्षी दल नेकपा (एमाले)का अध्यक्ष एवं पूर्वप्रधानमन्त्री केपी शर्मा ओली, उपप्रधान तथा रक्षामन्त्री पूर्णबहादुर खड्का, उपप्रधान तथा गृहमन्त्री नारायणकाजी श्रेष्ठ, नेकपा (माओवादी केन्द्र)का मुख्य सचेतक हितराज पाण्डे, कांग्रेसका प्रमुख सचेतक रमेश लेखक र एमालेका प्रमुख सचेतक गिरी सहभागी थिए।"
प्रतिनिधि सभाको गतिरोध अन्त्यका लागि शीर्ष नेताबीच छलफल,"काठमाडौं : प्रतिनिधि सभाको गतिरोध अन्त्यका लागि शीर्ष नेताबीच छलफल भएको छ। पशुपतिनाथको जलहरीका विषयमा सत्तारुढ माओवादी केन्द्रका सांसदले दिएको अभिव्यक्तिलाई लिएर अवरुद्ध भएको संसद बैठक सुचारु गर्न दलहरुबीच छलफल भएको हो। सिंहदरबार बिहानदेखि जारी बैठकमा सत्ता र प्रतिपक्ष दलका शीर्ष नेता र प्रमुख सचेतक सहभागी छन्। छलफलमा नेकपा माओवादी केन्द्रका अध्यक्षसमेत रहेका प्रधानमन्त्री पुष्पकमल दाहाल प्रचण्ड,नेपाली कांग्रेसका सभापति शेरबहादुर देउवा र प्रमुख प्रतिपक्ष दल नेकपा (एमाले) का अध्यक्ष केपी शर्मा ओली, गृहमन्त्री नारायणकाजी श्रेष्ठ लगायतका नेताहरु सहभागी छन्। शुक्रबार बैठक सुरु भएलगत्तै प्रमुख प्रतिपक्षी दल नेकपा एमालेले संसद अवरोध गरेको थियो। माओवादी केन्द्रका सांसद राजन दाहालले एमाले अध्यक्ष केपी शर्मा ओलीलाई पशुपतिनाथको गजुर राख्दा सुनमा पित्तल मिसाएको आरोप लगाएको थियो। सोही विषयलाई लिएर एमालेले संसद अवरोध गरेको थियो। माओवादी सांसद दाहाललाई आरोप पुष्टि गर्न एमालेले चुनौती दिएको छ। आरोप पुष्टि गर्न माफि माग्नुपर्ने भन्दै संसद चल्ने नदिने जनाएको छ। सरकारले स्पष्ट जवाफ नदिएसम्म बैठक अघि बढ्न नदिने एमालेको चेतावनीपश्चात प्रधानमन्त्रीले छलफलका लागि सत्ता र प्रतिपक्षलाई बोलाएका हुन्। शुक्रबारको बैठकमा सरकारको नीति तथा कार्यक्रममाथि उठेका प्रश्नहरूमा प्रधानमन्त्री प्रचण्डले जवाफ दिने कार्यक्रम रहेको थियो। संसद बैठक आज ४ बजेका लागि बोलाइएको छ।"
आन्दोलनलाई लक्षित गरेर विराटनगरमा निषेधित क्षेत्र तोकियो,"विराटनगर : जिल्ला प्रशासन कार्यालय मोरङले पहिचान पक्षधरको आन्दोलनलाई लक्षित गरेर कोसी प्रदेशको राजधानी विराटनगरका केही स्थानलाई निषेधित क्षेत्र तोकेको छ। प्रदेशको प्रदेशसभा भवन, मुख्यमन्त्री तथा मन्त्रिपरिषद्को कार्यालय, मुख्यमन्त्रीको निवास, प्रदेश प्रमुखको कार्यालय र जिल्ला प्रशासन कार्यालय वरपरका स्थानलाई निषेधित क्षेत्र तोकिएको हो। अर्को आदेश नभएसम्म शनिबार बिहान ६ बजेदेखि लागू हुने गरी विभिन्न स्थानलाई लक्षित गरेर अनिश्चितकालीन आदेश गरिएको मोरङका प्रमुख जिल्ला अधिकारी वीरेन्द्रकुमार यादवले जानकारी दिए। प्रजिअ यादवका अनुसार कोसी प्रदेशको नामकरणपश्चात असहमत विभिन्न समूह तथा पक्षबाट विरोध, धर्ना, जुलुस आयोजना गरिँदा शान्ति सुरक्षामा असर पर्नसक्ने भएकाले सुरक्षा जोखिमलाई मध्यनजर गरेर निषेधित क्षेत्र तोक्नुपर्ने अवस्था आएको हो। प्रदेशसभाको दुईतिहाइभन्दा बढी बहुमतले गत फागुन १७ गते तत्कालीन प्रदेश १ लाई कोसी प्रदेश नामकरण गरेको थियो। नामकरणपछि पहिचान पक्षधर असन्तुष्ट बनेका छन्। प्रदेशको नाम कोसी खारेजी र पहिचानका आधारमा पुनः नामकरणको माग राखेर आन्दोलन गरिरहेका छन्। प्रदेशको नाम राखेपछि गत चैत २९ गते प्रदेशसभाको पहिलो अधिवेशन अन्त्य गरिएको थियो। प्रदेशसभाको दोस्रो तथा बजेट अधिवेशन आइतबार दिउँसो २ बजेका लागि आह्वान गरिएको छ। त्यसलाई लक्षित गरेर पहिचानवादी विभिन्न राजनीतिक दल र संघसंस्थाले विराटनगर केन्द्रित आन्दोलनको घोषणा गरेका छन्। विज्ञप्ति नै जारी गरेर पहिचान पक्षधले प्रदेशसभा सचिवालय क्षेत्रमा केन्द्रित आन्दोलन गर्ने जानकारी गराएका हुन्। नामकरणको विरोधमा पहिचान पक्षधरले गर्ने आन्दोलनलाई ध्यानमा राखेर प्रशासनले विराटनगरका विभिन्न क्षेत्रलाई निषेधित क्षेत्र तोकेको छ। प्रजिअ यादवका अनुसार निषेधित क्षेत्रमा सर्वसाधारण तथा सवारीसाधनको आवतजावतमा भने रोक लगाइने छैन। जिल्ला सुरक्षा समितिको निर्णय अनुसार निषेधित क्षेत्र घोषणा गरिएको स्थानमा सभा, जुलुस, भेला, याली तथा धर्नाजस्ता कार्यक्रममा प्रतिबन्ध लगाइएको उनको भनाइ छ। सार्वजनिक स्थानमा हुने सभा, जुलुस, धर्नाजस्ता कार्यक्रमले शान्ति सुरक्षामा असर पर्ने भएकाले त्यस्ता गतिविधिलाई निषेध गरिएको यादवले बताए। जिल्ला सुरक्षा समिति, मोरङको निर्णयानुसार, मिति २०८० २ १३ गते बिहान ६ बजेदेखि अर्को आदेश नभएसम्म निम्न स्थानहरूमा सर्वसाधारण तथा सवारीसाधन आवतजावतबाहेक कुनै पनि किसिमको सभा, जुलुस, भेला, र्यालीजस्ता कार्यहरू गर्न स्थानीय प्रशासन ऐन, २०२८ को दफा ६ (३ क) बमोजिम निषेध गरिएकाले सम्बन्धित सबैको जानकारीका लागि यो सूचना प्रकाशित गरिएको छ, यादवद्वारा जारी जरुरी सूचनामा भनिएको छ। यादवका अनुसार प्रदेशसभा भवनको पूर्वमा देवकोटा चोकदेखि पश्चिम कोसी अस्पतालसम्म, मुख्यमन्त्री तथा मन्त्रिपरिषद्को कार्यालय रोडशेष चोकदेखि दक्षिण जतुवा चोकसम्म, मुख्यमन्त्री निवास तथा प्रदेश प्रमुखको कार्यालयदेखि ३ सय मिटरसम्मको क्षेत्र र जिल्ला प्रशासन कार्यालय मोरङको डाँफे चोकदेखि पूर्वतर्फको क्षेत्रलाई निषेधित घोषणा गरिएको छ। आदेशको उल्लंघन गरेमा प्रचालित कानुनबमोजिम कारबाही हुने जानकारी उनले दिए।"
चरा ठोकिएको आशंकामा बैंगलुरु उडेको जहाज काठमाडौं फर्कियो,"काठमाडौं : भारतको बैंगलुरुका लागि उडेको नेपाल वायुसेवा निगमको जहाजमा चरा ठोकिएको आशंकामा काठमाडौं फर्किएको छ। काठमाडौंबाट बैंगलुरु उडेको निगमको उडान नं २२५ को न्यारो बडी ए३२० जहाज उडेको २५ मिनेटमै पुनः काठमाडौंस्थित त्रिभुवन अन्तर्राष्ट्रिय विमानस्थलमा अवतरण गरेको विमानस्थल कार्यालयले जनाएको छ। विमानस्थलका प्रवक्ता टेकनाथ सिटौलाका अनुसार उक्त जहाजमा चरा ठोकिएको आशंका गरिएको छ । 'जहाज विमानस्थलबाट उड्ने क्रममा चरा ठोक्किएको भन्ने आशंकामा काठमाडौं डाइभर्ट भएको छ, सस्पेक्टेट बर्ड हिट भनिएको छ, अहिले प्राविधिक टोलीले जहाजको परीक्षण गरिरहेका छन्,' प्रवक्ता सिटौलाले भने। जहाज दिउँसो १ बजेर ४५ मिनेटमा बैंगलुरुका लागि उडेको थियो। विमानस्थलबाट ४० माइल पुगेर इन्स्ट्रुमेन्ट फ्लाइट रुल्स (आइएफआर) एप्रोच लिएर जहाज दिउँसो २ बजेर १० मिनेटमा काठमाडौं विमानस्थलमा अवतरण गरेको हो। सो जहाजका यात्रुलाई अर्को जहाजमार्फत गन्तव्य लैजाने तयारी भइरहेको पनि विमानस्थलले जनाएको छ।"
सभामुखले गरे पूर्व सांसद पण्डितको सालिक अनावरण,"नुवाकोट : नुवाकोटको कम्युनिष्ट र शैक्षिक आन्दोलनका अगुवा गणेश पण्डितको सालिक अनावरण गरिएको छ। सभामुख देवराज घिमिरेले शनिबार दुप्चेश्वर गाउँपालिका६ को रामती बजार पुगेर पण्डितको सालिक अनावरण गरेका हुन्। स्व पण्डित नुवाकोट २ का पूर्व सांसद समेत हुन। पण्डित २०४८ सालको आम निर्वाचनमा नेकपा एमालेबाट विजयी भएका हुन्। पण्डितको गत २०७५ साल फागुन २१ गते हृदयघातका कारण ७३ वर्षको उमेरमा निधन भएको थियो। सभामुख देवराज घिमिरेले सालिक अनावरण गर्दै आफूले संगत गरेका स्व पण्डित एक दूरदर्शी, किवास र शिक्षाप्रेमी व्यक्तित्व भएको बताए। उनले पण्डितको जीवनकालमा भएका योगदान अतुलनीय रहेको पनि बताए। सभामुख घिमिरेले नयाँ पुस्ताका लागि स्व गणेश पण्डितले गरेको शिक्षा, सामाजिक अन्य विकासको योगदान प्रेरणाको पुन्ज भएको समेत बताए। केन्द्रले १६ लाख रुपैयाँ खर्च गरेर पण्डितको सालिक निर्माण गरेको हो। २००३ सालमा नुवाकोटको शिखरबेंसीमा जन्मिएका पण्डितको सामाजिक तथा राजनीतिक यात्रा आफ्नो घरबाटै ऋणीहरूको तमसुक च्यातेर विद्रोह गरेपछि सुरु भएको उनका समकक्षीहरू बताउँछन्। आफ्ना पिताले गाउँमा गरिबलाई ऋण दिएको तमसुक च्यातेर राजनीतिक तथा सामाजिक अभियन्ताको परिचय दिँदै हिँडेका पण्डितको नुवाकोटको वाम राजनीति र शैक्षिक अभियानमा अतुलनीय योगदान रहेको उनका समकक्षीहरूको भनाइ छ।"
"हुलाकमा २ करोड हिनामिना, कार्यालय प्रमुख पक्राउ",सिमराः बचतकर्ताको झण्डै दुई करोड रकम हिनामिना गरेको आरोपमा प्रहरीले जिल्ला हुलाक कार्यालय बाराका प्रमुख बलिराम प्रसाद कुर्मीलाई नियन्त्रणमा लिएको छ। हुलाक बचत बैंकबाट एक करोड ९५ लाख ३४ हजार नौ सय ६६ रुपैयाँ हिनामिना गरेको आरोपमा प्रहरीले ५० वर्षीय कुर्मीलाई पक्राउ गरेको हो। पर्सा बहादुरमाई गाउँपालिका २ का कुर्मीविरुद्ध जिल्ला प्रहरी कार्यालयमा उजुरी परेको थियो। बचतकर्ताले दिएको उजुरीका आधारमा कुर्मीलाई नियन्त्रणमा लिएको प्रहरी नायब उपरीक्षक एवम् प्रवक्ता पुरुषोत्तम पाण्डेले जानकारी दिएका छन्। पक्राउ परेका कुर्मीलाई जिल्ला अदालतबाट म्याद थप गरी अनुसन्धान थालिएको प्रवक्ता पाण्डेले बताए।
शिक्षकसँग आमा समूह,डडेधुरा : डडेल्धुराको अजयमेरु गाउँपालिका१ मा रहेको बालकल्याण माध्यमिक विद्यालयले शिक्षा र बालबालिकाको गुणस्तर सुधारका लागि शिक्षकसँग आमा समूह गठन गरिएको गरेको छ। सामुदायिक विद्यालयको पढाइको गुणस्तर सुधार गर्नका लागि टोल टोलमा शिक्षकसँग आमा समूह गठन भइरहेको हो। विद्यालयसँग सम्बन्धित टोलहरूमा शिक्षकसँग आमा समूह गठन गर्न लागिएको हो। पहिलो पाठशाला घर हुने र सिकाइको पहिलो अक्षर आरम्भ आमाबाट हुने भएकाले आमालाई प्रत्यक्ष रूपमा विद्यालयसँग जोड्नका समूह गठन भइरहेको विद्यालयका शिक्षक एनपी अवस्थीले बताए।
आइतबार देशका तीनवटा प्रदेशमा वर्षा हुने,"काठमाडौं : आइतबार देशका तीनवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी, बागमती र गण्डकी प्रदेशका थोरै स्थानहरूमा मेघगर्जनचट्याङसहित हल्का वर्षाको सम्भावना रहेको छ। आइतबार राति देशको पहाडी भूभागहरूमा आंशिक बदली रही बाँकी भूभागहरूमा मौसम सामान्यतया सफा रहने छ।"
"बाराको बकैया खोलामा ठेकेदारको मनोमानी, मापदण्ड विपरीत उत्खनन्","सिमराः बाराको कोल्हबी नगरपालिकाअन्तर्गत रहेको बकैया खोलाबाट मापदण्ड विपरीत नदीजन्य पदार्थ (रोडा, ढुंगा, बालुवा) उत्खनन् हुन थालेको छ। चालु आर्थिक वर्षको ठेक्का अवधि समाप्त हुने मिति नजिकिएसँगै बिक्री वितरणको अनुमति पाएको ठेकेदार कम्पनीले मापदण्ड विपरीत नदीजन्य पदार्थ उत्खनन् गर्न थालेको हो। आर्थिक वर्ष २०७९८० का लागि बकैया खोलाबाट नदीजन्य पदार्थ उत्खनन् गर्न कोल्हबीको रियन्स निर्माण सेवा, प्रसाई निर्माण सेवा, रामदुलारी कन्स्ट्रक्सन र काठमाडौंको सिद्धार्थ निर्माण सेवाले संयुक्त रूपमा एिआरएस एण्ड आरडी जेभीमार्फत चार करोड एक रुपैयाँमा ठेक्का लिएको थियो। तीन करोड ९९ लाख ८३ हजार न्यूनतम मूल्य राखेर बढाबढका लागि सार्वजनिक सूचना आह्वान गरिएको भएपनि उक्त ठेक्का १७ हजार बढाएर एिआरएस एण्ड आरडी जेभीले सकार गरेको हो। कागजी प्रतिस्पर्धा देखाएर नगरपालिकासँग ठेक्का सम्झौता गरेको कम्पनीले मापदण्ड विपरीत उत्खनन् गर्दै आएपनि प्रभावकारी अनुगमन हुन सकेको छैन। पछिल्लो पटक ठेकेदार कम्पनीले सम्झौता विपरीत पाँच वटासम्म एक्साभेटर प्रयोग गरेर उत्खनन् गरेको पाइएको छ। नगरपालिकाले उत्खनन्का लागि बा३क ३३२ र ना१क ८१३४ नम्बरको एक्साभेटर प्रयोग गर्न ठेकेदार कम्पनीलाई अनुमति दिएपनि बा३क ३३०८, बा१क ८०८० र बा३क ३१०८ नम्बरको थप तीन वटा एक्साभेटर प्रयोग भएको अवस्थामा प्रहरीले नियन्त्रणमा लिएको हो। बाराका प्रहरी उपरीक्षक होबिन्द्र बोगटीले मापदण्ड विपरीत खोला उत्खनन् भइरहेको सूचना पाएपछि पुगेको प्रहरी टोलीले तीन वटा एक्साभेटर नियन्त्रणमा लिएको बताए। प्रहरी खोलामा पुग्दा अनुमति नपाएको एक्साभेटर प्रयोग भइरहेको अवस्थामा भेटियो। जसलाई हामीले नियन्त्रणमा लियौं प्रहरी उपरीक्षक बोगटीले भने दुई वटालाई नगरपालिकाले कारबाही स्वरूप जरिवाना लिएर छाडेको भन्ने जानकारीमा आएको छ। एउटा एक्साभेटरको चालक फरार भएका कारण खोलामै रहेको छ। प्रहरी पुगेलगत्तै चालक फरार भएपछि एउटा एक्साभेटर खोलामै रहेको र चाबी प्रहरीले सुरक्षित राखेको बोगटीले जानकारी दिए। प्रहरी उपरीक्षक बोगटीले नगरपालिकाले जरिवाना लिई दुई वटा एक्साभेटर छाडेको बताएपनि नगर प्रमुख रामप्रसाद चौधरीले भने नगरपालिकाले हालसम्म जरिवाना नलिएको बताए। प्रहरीले एक्साभेटर नियन्त्रणमा लिएको भन्ने जानकारी पाएपनि उक्त एक्साभेटरको अवस्थाको विषयमा नगरपालिकाको कार्यालय र आफू अनविज्ञ रहेको चौधरीको भनाइ छ। एक्साभेटर नियन्त्रणमा लिएको आधिकारिक जानकारी र फाइल नगरपालिकामा आएको छैन। हामीले जरिवाना पनि लिएका छैनौं प्रमुख चौधरीले भने प्रहरीले एक्साभेटर समातेर कहाँ राखेको छ भन्ने औपचारिक जानकारी समेत हामीलाई दिइएको छैन। यसअघि पनि समातिएका डोजर नगरपालिकासम्म नआउदै छाडिएको उदाहरण रहेको चौधरीले बताए। नगर प्रमुख चौधरीले मापदण्ड विपरीत उत्खनन् तथा ढुवानीमा प्रयोग भएका सवारीसाधनलाई कारबाहीका लागि जिल्ला समन्वय समिति पठाउनुपर्ने प्रावधान रहेको बताए। यस विषयमा अनुगमन समितिको मुख्य भूमिकामा रहेको जिल्ला समन्वय समिति भने अनविज्ञ देखिएको छ। जिल्ला समन्वय समिति बाराका प्रमुख नरेन्द्र साहले एक्साभेटर नियन्त्रणमा लिइएको र छाडिएको विषयमा आफूलाई जानकारी नरहेको बताए। एक्साभेटर समातिएको पनि थाहा छैन र छोडेको पनि जानकारी छैन साहले भने तर मापदण्ड विपरीत प्रयोग भएका एक्साभेटर जिल्ला समन्वय समितिमा पठाउनुपर्छ। साहले चालु आर्थिक वर्षमा एकपटक मात्रै खोलाको अनुगमन गरेको बताए। अनुगमनका लागि पटकपटक प्रयास गर्दा पनि सम्बन्धित निकायबीच तालमेल नमिलेको साहको तर्क छ। आफू एक्लै अनुगमनमा जाने कुरा भएन साहले भने अन्य निकायले हामीसँग समन्वय गरेका छैनन्। त्यसैले समस्या भइरहेको छ। खोलामा भइरहेको उत्खनन्को अनुगमन गर्न आफूले समन्वय गर्ने साहले बताए। यसअघि फागुन १५ गते जिल्ला समन्वय कार्यालयका प्रमुखसहित बाराका प्रमुख जिल्ला अधिकारी, प्रहरी उपरीक्षक, सशस्त्र प्रहरी उपरीक्षकको टोलीले खोलाको अनुगमन गरेको थियो। अनुगमनका क्रममा वतावरणीय प्रभाव मुल्यांकन (आईई) प्रतिवेदनमा एक मिटर गहिराइसम्म उत्खनन् गर्न पाउन उल्लेख भएपनि ठेकेदार कम्पनीले १८२ मिटरसम्म खाल्डो पारेको देखिएको थियो। मापदण्ड विपरीत उत्खनन् गरेको पाइएपनि ठेकेदार कम्पनीलाई कारबाही गर्न सम्बन्धित निकायले चासो देखाएनन्। फागुन १५ पछि खोलाको अनुगमन समेत हुन सकेकौ छैन। नियमित अनुगमन नहुँदा ठेकेदार कम्पनीले मनोमानी ढंगले उत्खनन् गरिरहेका छन्। बाराका प्रमुख जिल्ला अधिकारी नवराज सापकोटाले अनियमित ढंगले उत्खनन् भइरहेको विषय आफूलाई जानकारी आएलगत्तै नियन्त्रणका लागि नगरपालिकासँग समन्वय गरिरहेको बताए।"
बागलुङका पशुचौपायमा लम्पी स्किन संक्रमण,"बागलुङ : बागलुङको बरेङ गाउँपालिकाका पशु चौपायामा लम्पी स्किन रोगको संक्रमण देखिएको छ। बरेङ गाउँपालिकाका ६ वटै वडाका पशुचौपायामा लम्पी स्किनको संक्रमण देखा परेको गाउँपालिका पशु सेवा शाखाका प्रमुख नारायण पौडेलले बताए। उनले गाउँपालिकाका करिब ३० गाई र गोरुमा लम्पी स्किनको संक्रमण देखिएको बताए। संक्रमणका कारण एक गाई र एक गोरु मरेको पशु सेवा शाखाका प्रमुख पौडेलले बताए। लम्पी स्किन रोगको संक्रमण भैसीमा देखिएको छैन, प्रमुख पौडेलले भने,गाई र गोरुमा देखिएको रोगको कारण बरेङमा एक गाई र एक गोरु मरेका छन्। रोगग्रस्त क्षेत्रमा नियमित अनुगमन, उपचार लगायतका कार्य भइरहेको प्रमुख पौडेलले बताए। गाउँपालिकाले लम्पी स्किन रोगको संक्रमण देखिएका व्यावसायिक फार्ममा जैविक सुरक्षा अपनाउनर रोग लागेका पशुचौपायालाई चरनमा नलैजान तथा क्वारेन्टीनमा राखेर उपचार गर्न कृषकहरूलाई अनुरोध गरेको छ। प्रमुख पौडेलले रोगसँग मिल्दोजुल्दो लक्षण देखापरेमा गाउँपालिकाको पशु सेवा शाखामा सम्पर्क गर्न आग्रह गर्दै अन्य ठाउँमा पशु आयात तथा निर्यात नगर्न अनुरोध गरे। यस वर्ष गएको पुसदेखि नै पशुचौपायामा फाट्टफुट्ट रोगको संक्रमण देखिन थालेको थियो। लम्पी स्किन रोग लागेका गाईभैँसीमा ज्वरो आउने र शरीरको विभिन्न भाग तथा भित्री तहमा गाँठागुठी देखिने, गाँठागुठीबाट पानी बग्ने र पाक्ने, पशु छटपटाउने, दुब्लाउँदै जाने, खुट्टा खोच्याउने, दूध उत्पादन घट्ने लगायत लक्षण देखिने पशु चिकित्सकको भनाइ छ। लम्पी स्किन रोग बागलुङको बडिगाड गाउँपालिकामा पनिदेखा परेको थियो।"
लागूपदार्थ सेवन गरी सवारी चलाउने १ सय २७ जना पक्राउ,"काठमाडौं : लागूपदार्थ सेवन गरी सवारी चलाउने १ सय २७ जना पक्राउ छन्। काठमाडौंको नागढुङगामा शुक्रबार गरिएको चेकिङका क्रममा लागूपदार्थ सेवन गरी सवारी साधन चलाउने ८ जना चालकसहित १३ जनालाई ट्राफिक प्रहरीले नियन्त्रणमा लिएको छ। नियन्त्रणमा आएका सबैलाई आवश्यक अनुसन्धान तथा कारबाहीका लागी प्रहरी वृत्त थानकोट पठाइएको छ। नेपाल प्रहरी अस्पतालको प्राविधिक सहयोगमा काठमाडौँ उपत्यका ट्राफिक प्रहरी कार्यालय, लागूऔषध नियन्त्रण ब्युरो र प्रहरी प्रभाग नागढुङगाको संयुक्त टोलीले २० वटा सवारी साधन चेक गर्दा लागूपदार्थ सेवन गरी सवारी साधन चलाउँदै गरेका ८ जना चालक र सवारी साधनमा सवार ५ जना यात्रु फेला पारेको थियो। सवारी साधनका चालकले लागूऔषध सेवन गरी सवारी साधन चलाए नचलाएको सम्बन्धमा प्राविधिक टोलीसहित टीएचसी किटको प्रयोग गरी गत साउन ९ गतेबाट ट्राफिक प्रहरीले चेकजाँच अभियान सुरु गरेको हो। अभियान सुरु भएदेखि हालसम्म १ सय २७ जनालाई ट्राफिक प्रहरीले नियन्त्रणमा लिएर आवश्यक कारबाहीका लागि सम्बन्धित प्रहरी कार्यालयहरूमा पठाइसकेको छ।"
छहरेटोखा सुरुङमार्गमा सभामुखको चासो,नुवाकोट : प्रतिनिधिसभाका सभामुख देवराज घिमिरेले छहरेटोखा सुरुङमार्गमा चासो देखाएका छन्। नुवाकोटको दुप्चेश्वरमा शनिबार आयोजित एक कार्यक्रममा सभामुख घिमिरेले सुरुङमार्ग बारे चासो देखाएका हुन्। सुरुङमार्ग निर्माणले नुवाकोटवासीलाई काठमाडौंसँग निकै नजिक ल्याउने भएको हुँदा यसको आवश्यकता रहेको उनको भनाइ छ। सुरुङमार्ग बनेपछि १० मिनेटमा नुवाकोट प्रवेश गरिने र दुप्चेश्वरलगायतका स्थानको दूरी घट्ने उनले बताए। उनले जनताको जीवनमा परिवर्तन नभएसम्म भौतिक निर्माणले मात्रै प्रगति मान्न नसकिने पनि धारणा राखे। सभामुख घिमिरेले विकासमा सबै पक्षको हातेमालो जरुरी रहेको बताएका छन्। उनले जनताको प्राथमिकता विकास भएका कारण विकासमा सबै पक्षको एकमत हुनुपर्ने समेत बताएका छन्।
झापामा स्कुल बसको ठक्करबाट एक बालिकाको मृत्यु,झापा : झापाको बुद्धशान्तिमा स्कुल बसको ठक्करबाट शनिबार एक बालिकाको मृत्यु भएको छ। मृत्यु हुनेमा बुद्धशान्ति गाउँपालिका४ निवासी ८ वर्षीया सोमिया तामाङ रहेको जिल्ला प्रहरी कार्यालय झापाले जनाएको छ। बुद्धशान्ति४ स्थित जोरलाबरको भित्री सडक खण्डमा पश्चिम तर्फबाट पूर्व तर्फ जाँदै गरेको ना ४ ख १३१३ नम्बरको शान्ति आदर्श माध्यमिक विद्यालय शान्तिनगरको बसले बाटोमा हिँड्दै गरेकी तामाङलाई ठक्कर दिएको थियो। घाइते भएका उनको बिर्तामोडस्थित बीएण्डसी अस्पतालमा उपचारको क्रममा साढे ५ बजे मृत्यु भएको प्रहरीले जनाएको छ। यता प्रहरीले स्कुल बस चालक इलाम जिल्ला रोङ गाउँपालिका५ का ५२ वर्षीय प्रेम कुमार राईलाई नियन्त्रणमा लिएको छ।
कुन व्यवस्था अँगाल्ने भनेर सोच्ने बेला आयो : पूर्व राजा ज्ञानेन्द्र शाह,"वीरेन्द्रनगर : पूर्व राजा ज्ञानेन्द्र शाहले मुलुकको विकास समृद्धिका लागि सबै मिलेर अगाडि बढ्नुपर्ने बताएका छन्। कर्णाली प्रदेशको सुर्खेतमा आयोजना गरिएको नागरिक अभिनन्दन कार्यक्रमलाई सम्बोधन गर्दै पूर्व राजा शाहले लोकतान्त्रिक व्यवस्थालाई अंकित गर्दै त्यसको विकल्प खोजी गरिनुपर्ने बताएका हुन्। कर्णालीको विकास आफ्ना दाजु पूर्व राजा वीरेन्द्र शाहले गरेको भन्दै उनले राजाकालमा भएको विकासको अहिले स्तोरोन्नति समेत नभएको औल्याए। उनले भने, 'कर्णालीको राजमार्ग, रत्न राजमार्ग लगायतका ठूला विकास निर्माणका आयोजनाका साथै वीरेन्द्रनगरको सहरीकरण पहिले नै भएको हो। जनता पनि अहिलेको व्यवस्थाबाट सन्तुष्ट छैनन्। देशको भलो चिताएर जनताको हितमा काम गर्नका लागि सबैको राष्ट्रिय दायित्व हो। एक आपसमा अन्तरद्वन्द्व गरेर कसैलाई हित हुँदैन। यो दायित्वमा निरन्तर, व्यवस्थित भएर लाग्नु नै प्रजातान्त्रिक पद्धति हो।' उनले जनतन्त्र, लोकतन्त्र, गणतन्त्र, समाजवाद, जनवाद, विज्ञानवाद, वैज्ञानिकवाद, भौतिकाद जेजे शब्द भनेपनि मुल कुरा देश, जनता, समाज समुदाय र समूहको सर्वोत्तम सेवा र सम्मान भएको बताइ। 'जनतालाई केन्द्रमा राखेर सुशासन र विकास गर्नुपर्छ। दुई दशक लामो समय गुमाएर अभ्यास गर्दै आएको शासन प्रशासन सही भएको छ र ? हामी जहाँ जान्छौँ जे सुन्छौं, जस्तो देख्छौं। त्यसबाट थाहा पाएका छौँ। आज कुरा धेरै काम कम भएको छ। नेपाल र नेपालीको सहित हित चाहाने मित्रहरूले पनि यि कुरा गहिरिएर सोचिरहेका छन्। जनताले रोजेको, खोजेको, सोचेको अनुसार जब हुँदैन तब त्यस्तो पद्धति केही समयको विकाउ मात्र हुन्छ टिकाउ हुँदैन।' उनले अबको विधि र व्यवस्था अगाल्ने भन्ने विषयमा सोच्नैपर्ने बेला आएको छ। पूर्व राजा शाहले सम्बोधन गरिरहेका बेला राजतन्त्र जिन्दवाद, हाम्रो राजा हाम्रो देश, प्राणभन्दा प्यारो छ, राजा आऊ देश बचाऊ जस्ता नाराहरू लगाइरहेका थिए।"
काठमाडौंमा भूमिगत लाइनबाट विद्युत् वितरण गर्ने तयारी,"काठमाडौं : नेपाल विद्युत् प्राधिकरणले अबको दुई महिनाभित्र काठमाडौंमा भूमिगत लाइनबाट विद्युत् वितरण गर्ने योजना बनाएको छ। प्राधिकरणले यहाँको रत्नपार्क र महाराजगञ्ज लाजिम्पाट क्षेत्रमा घरघरमै भूमिगत लाइनबाटै बिजुली जोड्ने तयारी गरेको छ। महाराजगञ्ज र रत्नपार्क वितरण केन्द्रअन्तर्गतका पानीपोखरी, लाजिम्पाट र नारायणहिटी सङ्ग्रहालयसहित कीर्तिपुर आसपासका क्षेत्रमा भूमिगत लाइनबाटै बिजुली वितरण गर्ने तयारी सुरु भएको नेपाल विद्युत् प्राधिकरणका प्रवक्ता सुरेशबहादुर भट्टराईले जानकारी दिए। उनका अनुसार कतिपय वितरण बक्सबाट घरका मिटरसम्म जाने बिजुलीको लाइन पनि भूमिगत गर्ने काम भइरहेका छन्। भूमिगत लाइनबाटै घरघरमा बिजुली पुर्याउन प्राधिकरणले पूर्वाधार बनाउँदै गरेको र तार भूमिगत गर्ने काम सकिएका फिडरहरूमा क्रमशः यो काम गर्दै जाने योजना बनाइएको जनाइएको छ। प्राधिकरणले सडकबाट उपभोक्ताका घर र कार्यालयसम्म भूमिगत रूपमा तार लगी मिटरमा भूमिगत लाइनबाट बिजुली जोडे पनि केही महिना पोल भने नहटाउने योजना रहेको प्रवक्ता भट्टराईले बताए। आगामी हिउँद यामसम्म सकेसम्म काम सकिएका धेरै क्षेत्रका भूमिगत लाइन चार्ज गर्ने प्राधिकरणको योजना रहेको जनाइएको छ। हिउँदमा काठमाडौंमा विद्युत् लोड बढेर वितरण लाइनमा समस्या देखिने गरेको छ। यसका कारण हिउँदसम्म सकेसम्म धेरै फिडरमा भूमिगत लाइनबाट चार्ज गर्ने प्राधिकरणको तयारी छ। महाराजगञ्ज र रत्नपार्क वितरण केन्द्रका करिब एक लाख घरमा स्मार्ट मिटर जोडेको नेपाल विद्युत् प्राधिकरणले जनाएको छ। काठमाडौंको वितरण लाइन सुदृढीकरण गर्न प्राधिकरणले उपत्यकाभर बिजुलीको तार भूमिगत गर्न ठेक्का लगाएर काम गरिरहेको छ। काठमाडौंमा भूमिगत वितरण लाइन बिछ्याइरहेको प्राधिकरणले केही महिनापछि ओभरहेड वितरण लाइन हटाउने जनाएको छ। यसपछि इन्टरनेटका तारसमेत पोलमा राख्न नपाइने भएकाले प्राधिकरणले विकल्प सोच्न इन्टरनेट सेवा प्रदायकलाई आग्रह गर्दै आएको छ।"
ज्यान मार्ने मुद्दाका फरार अभियुक्त सात वर्षपछि पक्राउ,झापा : झापामा ज्यान मार्ने उद्योग मुद्दाका फरार अभियुक्त सात वर्षपछि पक्राउ परेका छन्। पक्राउ पर्नेमा झापा गाउँपालिका३ निवासी ३९ वर्षीय भुपेन भन्ने रूपबहादुर राय रहेको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। झापा जिल्ला अदालत भद्रपुरको २०७३ असोज ११ गतेको फैसला अनुसार ज्यान मार्ने उद्योग मुद्दामा रायलाई ५ वर्ष कैद सजाय तोकेका थिए। फरार रहेका रायलाई जिल्ला प्रहरी कार्यालय झापाबाट खटिएको प्रहरी टोलीले शुक्रबार पक्राउ गरेको हो। उनलाई अदालतको आदेश बमोजिम कैद भुक्तानका लागि झापा कारागार भद्रपुर पठाइसकेको डीएसपी रिजालले बताए।
मकालु बेस क्याम्पमा भरियाको मृत्यु,"सङ्खुवासभा : सङ्खुवासभाको मकालु गाउँपालिका२ मकालु बेस क्याम्पमा एक जनाको मृत्यु भएको छ। मकालु गाउँपालिका२ सेदुवाका ४० वर्षीय तुलाराम विष्टको लेक लागेर शुक्रबार मृत्यु भएको मकालु गाउँपालिका२ का वडाध्यक्ष छोपाल शेर्पाले जानकारी दिए। उनका अनुसार मकालु बेस क्याम्प जाँदै गरेका विष्ट शुक्रबार लेक लागेर बिरामी परेका थिए। विष्टले विदेशी टोलीको भरिया काम गर्दै आएका थिए। 'उनी मकालु हिमाल आरोहणका लागि आएको विदेशी टोलीसँग पाँच दिनअघि घरबाट हिँडेका थिए', वडाध्यक्ष शेर्पाले भने। विष्टको शव मकालु बेस क्याम्पबाट हेलिकोप्टरमार्फत सेदुवा ल्याउने तयारी भइरहेको उनले बताए। सदरमुकाम खाँदबारीबाट घटनास्थल पुग्न पाँच दिनको पैदल दूरीमा पर्दछ। घटनाका बारेमा आज बिहान ११ बजे जिल्ला प्रहरी कार्यालयमा जानकारी आएको प्रहरी नायब उपरीक्षक वीरेन्द्र गोदारले बताए।"
झापा भएका अधिकांश हत्या आफन्तबाटै,"आर्थिक वर्ष २०७९ साउनदेखि २०८० वैशाखसम्ममा अधिकांशको आफन्तबाट हत्या भएको सो तथ्याङ्कले देखाएको हो । झापा : यहाँ घरेलु हतियारको प्रयोग गरी विगत १० महिनामा १२ जनाको हत्या भएको जिल्ला प्रहरी कार्यालयको तथ्याङ्कले देखाएको छ । आर्थिक वर्ष २०७९ साउनदेखि २०८० वैशाखसम्ममा अधिकांशको आफन्तबाट हत्या भएको सो तथ्याङ्कले देखाएको हो । हत्या गरिएका १२ मध्ये सबैभन्दा बढी अर्थात् पाँचजना आफ्नै श्रीमान्बाट मारिएका छन् । सामान्य घरायसी विवादमा श्रीमान्ले श्रीमतीको हत्या गरेको अनुसन्धानका क्रममा देखिएको जिल्ला प्रहरी कार्यालयका प्रवक्ता खगेन्द्रप्रसाद रिजालले बताए। उनले हत्याका क्रममा अभियुक्तले चिर्पट, खुकुरी, हसिया, बामफोक लगायतका घरेलु हतियार प्रयोग गरेको पाइएको बताए। उनले भने, 'आफ्नैबाट बढीको हत्या भएको देखिन्छ, हत्यामा संलग्न सबैलाई तत्काल पक्राउ गरिएको छ, उनीहरु कानुन अनुसारको सजाय भोगिरहेका छन् ।' उनले जिल्लाका विभिन्न पालिकामा शिशुदेखि वृद्धवृद्धासम्मको हत्या, श्रीमान्, छोरा, आफन्त, छिमेकी र बुहारी लगायतबाट भएको बताए। उनले घरेलु हिंसा, आर्थिक समस्या, मानसिक समस्या, शङ्का, विवाहोत्तर सम्बन्ध, वैदेशिक रोजगारी, जाँडरक्सी र लागुऔषधका कारण हत्याका घटना परिवारमा धेरै हुने गरेको अनुसन्धानका क्रममा देखिएको बताए। रासस"
पीडित भन्दै उजुरी दिएका बुढाथोकी नै फरार सूचीमा,"तुल्सीपुर उपमहानगरपालिका६ निवासी बुढाथोकीले अमेरिका लैजाने भन्दै विभिन्न व्यक्तिसँग करौडौं रकम उठाएको जाहेरीमा उल्लेख छ। काठमाडौं : नक्कली शरणार्थी प्रकरणमा पीडित भनेर उजुरी दिएका व्यक्ति नै प्रहरीको फरार सूचीमा रहेको रहस्य खुलेको छ। हालै प्रहरीले काठमाडौं जिल्ला अदालतमा दाङका गजेन्द्र बुढाथोकीसहित पीडितका तर्फबाट ३० जना प्रतिबादीविरुद्ध अभियोगपत्र दायर गरेको छ। तर, मुख्य पीडित भनिएका बुढाथोकी नै प्रहरीको फरार सूचीमा छन्। उनीविरुद्ध जिल्ला अदालत दाङमा ठगी मुद्दा दर्ता भएको छ। जिल्ला प्रहरी कार्यालय दाङका प्रमुख वीरबहादुर ओलीका अनुसार उनीविरुद्ध ७ जना व्यक्तिले जाहेरी दिएका छन्। तुल्सीपुर उपमहानगरपालिका६ निवासी बुढाथोकीले अमेरिका लैजाने भन्दै विभिन्न व्यक्तिसँग करौडौं रकम उठाएको जाहेरीमा उल्लेख छ। अमेरिका लैजाने बहानामा पटकपटक गरेर एक करोड ४९ लाख रुपैयाँ ठगी गरेको भन्दै इलाका प्रहरी कार्यालय तुल्सीपुरमा जाहेरी परेको थियो। ७ जनाको जाहेरीमा प्रहरीले अनुसन्धान गरेर जिल्ला सरकारी वकिल कार्यालय दाङमा प्रतिवेदन बुझाएको छ। प्रहरी प्रमुख ओली भन्छन्, जिल्ला सरकारी वकिल कार्यालयमा ०७९ फागुन ११ गते प्रहरीले रायसहितको प्रतिवेदन पठाएको हो। १ करोड ४९ लाखको बिगो कायम गर्दै प्रहरीले अनुसन्धान प्रतिवेदन बुझाएको हो। दाङ प्रहरीले बुढाथोकीलाई खोजिरहेको छ। ओली भन्छन्, बुढाथोकीविरुद्ध मुद्दा दर्ता भएपछि उनी फरार छन्। उनी दाङ नै प्रवेश नगरेको हामीले सूचना पाएका छौं। यता ठगी गरेर फरार भएर काठमाडौंमा पीडित भन्दै उजुरी दिएको सूचना पाएका छौं। उनलाई नियन्त्रणमा लिएर अनुसन्धानको दायरामा ल्याउने प्रक्रियामा छौं। उपत्यका अपराध अनुसन्धान महासाखा स्रोतका अनुसार नक्कली शरणार्थी प्रकरणमा पीडित भन्दै उजुरी दिने गजेन्द्र बुढाथोकी तुल्सीपुर उपमहानगरपालिका४ स्थायी घर भएका हुन्। प्रहरी स्रोत भन्छ, उनीविरुद्ध दाङमा मुद्दा दर्ता भएको छ भन्ने सूचना प्रहरी स्रोतलाई पनि छ। यसबारे थप अनुसन्धान चलिरहेको छ। नेपाली नागरिकलाई नक्कली भुटानी शरणार्थी बनाएर अमेरिका लैजाने भन्दै ठगी गरेको भन्दै आफूसहित ६१ जनाको ९ करोड ७८ लाख रुपैयाँ ठगी गरेको भन्दै दाङका गजेन्द्र बुढाथोकीले जिल्ला प्रहरी कार्यालय काठमाडौंमा जाहेरी दिएका थिए। उनीलगायत ६१ जना पीडित भएको भन्दै उनले जाहेरी दिएका हुन्। जाहेरीमा बुढाथोकीले भनेका छन्, प्रतिवादी सन्देश शर्मा, केशवप्रसाद दुलाल, सानु भण्डारी समेतले भुटानी शरणार्थी बनाएर अमेरिका पठाइदिन्छौं भन्दै प्रलोभन दिएको उल्लेख छ।"
पहाडी भूभागमा चट्याङ्गसहित वर्षाको सम्भावना,"काठमाडौं : नेपालमा पश्चिमी निम्न चापीय प्रणाली र स्थानीय वायुको प्रभाव रहेको छ। मौसम पूर्वानुमान महाशाखाले शनिबार बिहान जारी गरेको मौसम बुलेटिनअनुसार हाल कोशी र बागमती प्रदेशका केही भूभागमा हल्का वर्षा भइरहेको छ। शनिबार कोशी, बागमती र गण्डकी प्रदेशमा सामान्य बदली र देशका अन्य भूभागमा आंशिक देखि सामान्य बदली रहने छ । देशको पहाडी भूभागहरूका केही स्थानहरूमा र बाँकी भूभागका थोरै स्थानहरूमा मेघगर्जनचट्याङ्गसहित हल्का वर्षाको सम्भावना रहेको छ। देशका तराईका केही स्थानहरूमा हावाहुरीको समेत सम्भावना रहेको बुलेटिनमा उल्लेख गरेको छ । राती कोशी प्रदेशका थोरै स्थानहरूमा मेघगर्जन सहित हल्का देखि मध्यम वर्षाको सम्भावना छ। आइतबार कोशी, बागमती र गण्डकी प्रदेशका केही स्थानहरूमा मेघगर्जनचट्याङ्गसहित हल्का वर्षाको सम्भावना रहेको छ। सोमबार कोशी, बागमती, गण्डकी, र कर्णाली प्रदेशका पहाडी भूभागका केही स्थानहरूमा मेघगर्जनचट्याङ्ग सहित हल्का वर्षाको सम्भावना रहेको बुलेटिनमा उल्लेख छ।"
व्यवस्थित बन्दै हरिचौर बजार,"ढोरपाटन : हरिचौर बजार बागलुङको पुरानो जिल्ला सदरमुकाम हो। साँघुरा ठाउँमा अव्यवस्थित बस्ती। त्यसले गर्दा बजारको सौन्दर्यता हराउँदै गएको छ। तर गलकोट नगरपालिकाले बजारको सौन्दर्यलाई जोगाइराख्न व्यवस्थित बजारका रुपमा विकास गरिरहेको छ। बजार क्षेत्रमा आवश्यकपर्ने पूर्वाधारसमेत निर्माण गर्न थालेको छ। सार्वजनिकस्थलमा खानेपानी, शौचालय, बालउद्यानलगायतका संरचना निर्माणमा नगरपालिकाले ध्यान दिएको छ। नगरपालिले चालु आर्थिक वर्षमा बालबालिका र वृद्धवृद्धालाई लक्षित गरी वडा नं ६ हरिचौरमा बालउद्यान निर्माण गर्न थालेको छ। नगरपालिकाले चालु आर्थिक वर्षमा विनियोजन गरेको रु छ लाखले उद्यान निर्माणको सुरुआत गरेको छ। नगरपालिकालाई बालमैत्री नगर घोषणा गर्नका लागि हरेक वडामा बालउद्यानलगायतका संरचना आवश्यक हुनेहुँदा हरिचौरमा यस वर्ष उद्यान निर्माण गर्न थालिएको वडाध्यक्ष पवन हमालले बताए। उनले बजार नजिकैको दुई रोपनी सार्वजनिक जग्गामा बालउद्यान निर्माण गर्न थालेको जानकारी दिए। बालउद्यानसँगै ढल व्यवस्थापनलगायतका कामसमेत गरिरहेको छ। बालउद्यानका लागि यस वर्ष जग्गा व्यवस्थापन गरी सम्याएर संरचना निर्माण गर्न थालिएको अध्यक्ष हमालको भनाइ छ। उद्यानसँगै बगैँचासमेत व्यवस्थापन गरिनेछ। अहिले उद्यानमा बालबालिकाका लागि खेल्ने सामग्री राखिएको उनले बताए। अहिलेसम्म बजार क्षेत्रमा कुनै पनि तनाव व्यवस्थापन गर्ने स्थल नभएको भन्दै वडा कार्यालयले छोटो समय भए पनि भुल्ने स्थान बनाउन थालेको अध्यक्ष हमाल बताउँछन्। आफूहरुले हरिचौर बजारलाई समेत थप व्यवस्थित र बालमैत्री बजारका रुपमा विकास गर्न थालिएको उनको भनाइ छ। यस वर्षदेखि हामीले बजार व्यवस्थापन गर्नुका साथै बालउद्यान निर्माण गर्न थालेका छौँ, बजार तीव्ररुपमा विस्तार हुँदैछ, दिनदिनै भिडभाड हुने हुँदा शान्त हुने ठाउँको अभाव पनि छ, त्यसले गर्दा मान्छेलाई एकैछिन भए पनि फ्रेस हुन र मनलाई शान्त पार्नका लागि बालउद्यान निर्माण गरेका हौँ, अध्यक्ष हमालले भने, खासगरी बालबालिका र वृद्धवृद्धालाई लक्षित गरी यो निर्माण गरेका हौँ, यस वर्ष केही काम भएको छ, आगामी वर्षको बजेटले पूर्णता दिनेछौँ, उद्यानमा फूलबारी हुनेछ, बालबालिका खेल्ने सामग्री अहिले नै राखेका छौँ थप सामग्री व्यवस्थापन गर्दै जानेछौँ। अध्यक्ष हमालले हरिचौर बजार क्षेत्र अव्यवस्थित हुँदा आगन्तुक तथा स्थानीयलाई समस्या हुने गरेको भन्दै अब बन्ने सबै संरचना मापदण्डअनुसार निर्माण हुने र हरिचौरलाई जिल्लाकै उत्कृष्ट बजारका रुपमा विकास गर्ने अध्यक्ष हमालले बताए। यहाँ रहेका साँघुरो र अप्ठ्यारो सडकमा बेलाबेला दुर्घटना हुने गरेको भन्दै अहिले ढलान गरेको उनी बताउँछन्। गलकोट नगरपालिकाका प्रवक्ता हिमबहादुर भण्डारीले हरिचौर बजारको सौन्दर्यकरण गरी व्यवस्थित बजार बनाउन नगरपालिकाले मापदण्ड बनाएको बताए। बजारमा तीव्ररुपमा भवनहरु बनिरहेको भन्दै अब निर्माण हुने सबै संरचना नगरपालिकाले बनाएको मापदण्डअनुसार बनाउनुपर्ने प्रवक्ता भण्डारी बताउँछन्। यहाँ ऐतिहासिक गलकोट दरबार छ। हरिचौर हुँदै पर्यटकीयस्थल टेउवाको मूर्तिकला पुगिने हुँदा बजारमा विभिन्न संरचना बनाउन थालिएको उनको भनाइ छ। प्रवक्ता भण्डारी भने, हरिचौर बजार पर्यटकीय हिसाबले निकै सम्भावना बोकेको ठाउँ हो, यहाँ दैनिक आन्तरिक पर्यटक घुम्न आउने गर्छन्, यहाँको गलकोट दरबार र टेउवाको मूर्तिकला हेर्न आउने पर्यटकले एकैछिन थकान मेटाउनका लागि र बालबालिकालाई रिफ्रेसमेन्ट गराउनका लागि पार्क निर्माण भएको छ, अहिले सामान्यरुपमा निर्माण भए पनि यसलाई थप व्यवस्थित बनाउने योजना छ। रासस"
कर्णालीमा सिकाइस्तर खस्कँदै,"२०२० मा विद्यार्थीमा सिकाइ उपलब्धि ३२ प्रतिशतमा झरेको छ। दैलेख : कर्णालीमा विद्यार्थीको सिकाइ उपलब्धि कमजोर देखिएको छ। शैक्षिक गुणस्तर परीक्षण केन्द्रको तथ्यांकले यस्तो देखाएको हो। सन् २०११ देखि कक्षा ३, ५, ८ र १० को विद्यार्थी उपलब्धि राष्ट्रिय परीक्षण गर्दै आएको केन्द्रले सन् २०२० मा गरिएको कक्षा ८ को परीक्षण नतिजा सार्वजनिक गरेको हो। सार्वजनिक नतिजामा देशका अन्य ६ प्रदेशको तुलनामा कर्णालीको सिकाइ उपलब्धि कमजोर देखिएको छ। केन्द्रले कक्षा ८ का विद्यार्थीको नेपाली, अंग्रेजी, गणित र विज्ञापन विषयमा सिकाइस्तर परीक्षण गरेको थियो। परीक्षणका लागि संस्थागत र सामुदायिकसहित देशभरका १ हजार ८ सय विद्यालय समेटिएका थिए। जसमध्ये कर्णालीका २ सय विद्यालय समावेश गरिएको केन्द्रले जनाएको छ। २०१७ मा पनि कक्षा ८ को विद्यार्थी उपलब्धि राष्ट्रिय परीक्षण गरिएको थियो। त्यसबेला ४६ हजार विद्यार्थी सहभागी थिए। हालै गरिएको परीक्षणमा पनि ४६ हजार विद्यार्थीलाई सहभागी गराइएको थियो। परीक्षणको नतिजाले विद्यार्थीको नेपाली, गणित र विज्ञानमा सिकाइस्तर खस्कँदो रहेको औंल्याएको छ। सन् २०१७ भन्दा सन् २०२० मा सिकाइ उपलब्धि देशभर नै घटेको केन्द्रका महानिर्देशक चन्द्रकान्त भुसालले बताए। भुसालका अनुसार सन् २०१७ मा गणित विषयमा ४६ प्रतिशत विद्यार्थीमा सिकाइ उपलब्धि थियो। २०२० मा विद्यार्थीमा सिकाइ उपलब्धि ३२ प्रतिशतमा झरेको छ। पाठ्यक्रमअनुसार विद्यार्थीको विज्ञान विषयमा ४४ प्रतिशत रहेको सिकाइ उपलब्धि तीन वर्षपछि अर्थात् २०२० मा ३८ प्रतिशतमा झरेको छ। नेपाली विषयमा समेत बालबालिकाको सिकाइ कमजोर भएको महानिर्देशक भुसालले जानकारी दिए। नेपाली विषयमा सन् २०१७ मा ६९ प्रतिशत रहेको सिकाइ २०२० मा ५९ प्रतिशतमा झरेको छ। नतिजाअनुसार गणित र विज्ञान विषयमा प्रदेशअनुसार सिकाइ उपलब्धिको तुलना गर्दा कर्णाली, मधेस र सुदूरपश्चिम प्रदेशका विद्यार्थीको सिकाइ उपलब्धि राष्ट्रिय औसतभन्दा कम देखिएको महानिर्देशक भुसालले बताए। गणित विषयको पाठ्यक्रमअनुसार कर्णालीका १३ प्रतिशत विद्यार्थीले मात्र सिकाइ हासिल गरेका छन्। नेपाली विषयमा सिकाइ उपलब्धि हासिल गर्ने विद्यार्थीको संख्या ४९ मात्रै प्रतिशत छ। यस्तै अंग्रेजी विषयमा बागमती प्रदेशका विद्यार्थीको सिकाइस्तर ७७ प्रतिशत हुँदा कर्णालीको ३१ प्रतिशत छ। परीक्षणका क्रममा गणित विषयमा देशभर ७१७ प्रतिशत छात्रा र ६४६ प्रतिशत छात्रले न्यूनतम सिकाइ हासिल गर्न नसकेको केन्द्रले जनाएको छ। विज्ञान विषयमा पनि देशभरका ६१ प्रतिशत छात्र र ६४ प्रतिशत छात्राले न्यूनतम सिकाइ उपलब्धि हासिल गर्न सकेका छैनन्। अंग्रेजी र नेपाली विषयमा पनि विद्यार्थीको सिकाइस्तर कमजोर रहेको परीक्षणको नतिजाले देखाएको छ। विद्यार्थीहरूको सिकाइको अवस्था पहिचान गर्नुका साथै शैक्षिक पद्धति, पाठ्यक्रम तथा पाठ्यसामग्री, परीक्षा व्यवस्थापन, शिक्षक व्यवस्थापन र विकास, विद्यालय व्यवस्थापन, विद्यालयको पठनपाठनको वातावरण सुधार गर्ने उदेश्यले उक्त परीक्षण गरिएको केन्द्रका निर्देशक परशुराम तिवारीले बताए। यस्तै शिक्षा नीति, योजना, शैक्षिक कार्यक्रम तर्जुमा र कार्यान्वयनको प्रभावकारिताको अनुगमन तथा मूल्यांकनका लागि पृष्ठपोषण प्रदान गर्ने र शैक्षिक सेवा प्रवाहमा जवाफदेहिता कायम गर्ने तथा शैक्षिक प्रणालीमा सुधार गर्ने उद्देश्यले परीक्षण तिवारीको भनाइ छ। परीक्षणले विद्यार्थीहरूको सिकाइ गिर्दो अवस्थामा रहेको निष्कर्ष निकालेको निर्देशक तिवारीले बताए। नेपालभर ६५ देखि ७० प्रतिशत विद्यार्थीहरूको न्यूनतम सिकाइ हुन नसकेको परीक्षणको नतिजाले औंल्याएको छ। परीक्षणको निष्कर्षमा भनिएको छ, देशभरका अधिकांश विद्यालय सामान्य स्तरमा सञ्चालनमा छन्, विद्यालयमा न्यूनतम भौतिक पूर्वाधार पुग्नुपर्छ, सामुदायिक र संस्थागत विद्यालय बीचमा सिकाइ उपलब्धिमा अन्तर छ। गरिब परिवारका बालबालिका सिकाइमा झन् पछाडि पर्दै गएको केन्द्रले जनाएको छ। शिक्षक उत्प्रेरित भएर शिक्षण नगरे सुधार नहुने निष्कर्ष परीक्षणको नतिजाले देखाएको छ।"
यार्सागुम्बा टिप्ने ठाउँमा अझै हिउँ,"गोरखा : लेक पूरै हिउँले ढाकेर यार्सागुम्बा टिप्न नपाएपछि दुईसाताअघि लेक पुगेका छेकम्पारका बासिन्दा चिन्तित भएका छन्। यसवर्ष हिउँ ढिला परेको र आधा जेठ बितिसक्दा पनि हिउँ परिरहेकाले यार्सागुम्बा संकलन गर्न नपाएको लेक पुगेर फर्केका छिरिङ लामाले बताए। हिजो पनि आधा फिट हिउँ पयो। गाउँलेहरू पालभित्रबाट निस्कन सकेका छैनन्। मचाहिँ घर छोडेको धेरै भयो एकफेर घर हेरेर आउँछु भनेर गाउँमा आएको छु, छिरिङ भन्छन्, लेक गएको दुई हप्ता भयो, अहिलेसम्म जम्मा ५०६० वटा जम्मा पारेको छु। कुनै दिनमा आठ दसवटा फेला पर्छ, कुनै दिन रित्तै फर्कनुपर्छ। यार्सागुम्बा संकलन गर्ने भूभाग सबैतिर हिउँले ढाकेको उनले बताए। दुई, अढाइ महिनालाई पुग्ने रासनपानी लिएर गएकाले यार्सागुम्बा टिप्न नपाएपनि गाउँलेहरू उतै पालभित्र बसिरहेका छन्। अब दुईहप्तासम्म हिउँ उठेन र यार्सागुम्बा हिउँभित्रै भइरह्यो भने कुहिनेछ। अनि वर्षदिनमा एकफेर यही यार्सागुम्बा बेचेर पैसाको मुख देख्न पाइन्थ्यो। पैसाको मुख देख्नै नपाइने भयो, छिरिङ भन्छन्, त्यही भएर गाउँलेहरू चिन्तित छन्। चुमनुब्री गाउँपालिका७ छेकम्पारका बासिन्दा गाउँको घरमा ताल्चा लगाएर यार्सागुम्बा संकलन गर्न छेके तथा बाजु लेक गएका छन्। तर, सो गाउँपालिकाको वडा नं १ सामागाउँका बासिन्दा भने अझै पनि यार्सागुम्बा संकलन गर्न गएका छैनन्। सामागाउँमा यार्सागुम्बाको सिजन अझै नआइसकेको स्थानीय मिङ्मा छिरिङको भनाइ छ। यस भेगको मुख्य आम्दानीको स्रोत नै यार्सागुम्बा हो। त्यसैले सिजन लागेपछि घरमा ढोका थुनेर सबै घरपरिबार यार्सागुम्बा संकलन गर्न लेकतिर जाने गर्छन्।"
इन्टरनेट र टेलिफोन सुविधासहितको 'स्मार्ट चौतारी',"रामेछाप : जिल्लाको खाँडादेवी गाउँपालिकाले इन्टरनेट, टेलिफोन र शुद्ध पिउने पानीको सुविधायुक्त स्मार्ट चौतारी निर्माण गरेको छ। सडकको बिस्तारसँगै लोप हुन लागेका चौतारीलाई आधुनिक तरिकाले पुनर्निर्माण गर्ने उद्देश्यले निर्माण कार्य गरिएको पालिका अध्यक्ष ज्ञानकुमार श्रेष्ठले जानकारी दिए। नमुना स्मार्ट चौतारीको रुपमा खाँडादेवी गाउँपालिकाको वडा नं ३ भिरपानीमा निर्माण गरिएको स्मार्ट चौतारीले नयाँ पनको अनुभुती दिलाएको पनि अध्यक्ष श्रेष्ठले बताए। स्मार्ट चौतारीमा जडान गरिएको इन्टरनेटसँगै ट्याबलेट राखिएको छ जसबाट सामाजिक संजाल मार्फत आफ्ना परिवार साथीभाइसँग भिडियो कलमार्फत कुरा गर्न सकिने छ भने १ घण्टा ३० मिनेटसम्म आफ्नै मोबाइलमा वाइफाइ कनेक्ट गरेर इन्टरनेट चलाउन सकिने छ। चौतारीमै बसेर फ्रिमा टेलिफोनसमेत गर्न सकिने व्यवस्था रहेको छ। शुद्ध पिउने पानीको लागि पानी प्रशोधन गर्ने मेसिन जडान गरिएको छ। आन्तरिक तथा बाह्य पर्यटनलाई पनि यसले टेवा पुर्याउन सक्ने भएकाले पुराना चौतारी भएको स्थानलाई पहिलो प्राथमिकता दिएको पनि अध्यक्ष श्रेष्ठको भनाइ छ। आवश्यकताको आधारमा विभिन्न स्थानमा पनि चौतारी निर्माण गरिने अध्यक्ष श्रेष्ठ बताउँछन्। चौतारीमा जडान गरिएका इन्टरनेट र टेलिफोनबाट अपराधिक गतिविधि नहोस् भन्ने उद्देश्यले २० जनाको नागरिकताको फोटोकपी सहितको उपभोक्ता समितिको निवेदन दिनु पर्ने पनि अध्यक्ष श्रेष्ठले बताए। खाँडादेवी गाउँपालिकालाई पर्यटकीय गन्तव्यको रुपमा विकास गर्न यस्ता खालका विभिन्न संरचना निर्माण गर्दै लैजाने पनि अध्यक्ष श्रेष्ठको लक्ष्य रहेको छ। स्थानीय टेकबहादुर श्रेष्ठ भन्छन्, 'कहिलेकाहीँ मोबाइलमा पैसा सकिएको हुन्छ त्यो बेला यहीँ आएर टेलिफोन गर्न सजिलो भएको छ।' चौतारी निर्माण भएपछि यहाँ आएर अवलोकन गर्नेको पनि संख्या बढ्दै गएको टेकबहादुर बताउँछन्। चौतारीको आकर्षण बढाउन अझै केही काम गर्नु पर्ने श्रेष्ठको भनाइ छ। टेलिफोन र इन्टरनेट सुविधासहितको चौतारी निर्माण भएपछि वडा नं ३ भिरपानीका स्थानीयले सहजै सेवा लिने गरेको स्थानीयवासी बताउँछन्।"
फेवाको सिमसार क्षेत्र पुर्ने काम रोक्ने निर्णय,जिल्ला समन्वय समिति कास्की प्रमुख एवं कास्कीका भू तथा जलाधार संरक्षण समितिका अध्यक्ष लीलाधार पौडेलको अध्यक्षतामा शुक्रबार पोखरामा बसेको समितिको बैठकले सो निर्णय गरेको हो । पोखरा : पोखरा महानगरपालिका र अन्नपूर्ण गाउँपालिका क्षेत्रमा पर्ने फेवाताल जलाधार सिमसार क्षेत्रभित्र हुँदै गरेको जमिन पुर्ने तथा खार्ने काम रोक्ने निर्णय भएको छ। जिल्ला समन्वय समिति कास्की प्रमुख एवं कास्कीका भू तथा जलाधार संरक्षण समितिका अध्यक्ष लीलाधार पौडेलको अध्यक्षतामा शुक्रबार पोखरामा बसेको समितिको बैठकले सो निर्णय गरेको हो। बैठकले सिमसार क्षेत्रमा भइरहेका अवैध उत्खनन् र जमिन पुर्ने काम तत्काल बन्द गर्न पोखरा महानगरपालिकालाई पत्राचार गर्ने र आवश्यक सहयोगका लागि जिल्ला प्रशासन कार्यालयलाई आग्रह गर्ने निर्णय गरेको अध्यक्ष पौडेलले जानकारी दिए। उनका अनुसार बैठकले एक संयन्त्र निर्माण गरी सो क्षेत्रको नियमित अनुगमन गर्ने निर्णय गरेको छ । फेवा जलाधार र सिमसार क्षेत्रमा अनधिकृतरूपले दोहन भइरहेको भन्ने सूचना आएपछि समितिको बैठक बसेर उक्त निर्णय लिइएको र नियमविपरीत कानुन हातमा लिएर काम गर्ने जो कोहीलाई पनि कारबाही गरिने पौडेलले बताए। कास्की र गण्डकी प्रदेशकै आर्थिक समृद्धिको मुख्य आकर्षण फेवाताल र सिमसारको अस्तित्वमा सङ्कट ल्याउने कार्य सह्य नहुने र जोसुकै हुन कारबाही गरी छाड्ने उनको भनाइ छ । बैठकमा आमन्त्रित सदस्यका रूपमा सहभागी पोखरा महानगर पालिकाका प्रमुख धनराज आचार्यले फेवा माथिको दोहन रोक्नका लागि र सो क्षेत्रको संरक्षणमा महानगरको पूर्ण प्रतिबद्धता रहेको बताए। कास्कीका प्रमुख जिल्ला अधिकारी वासुदेव घिमिरेले निर्धक्कका साथ काम गर्न समन्वय समितिलाई आग्रह गर्दै प्रशासन सोका लागि पूर्ण सहयोग गर्न तयार रहेको उल्लेख गरे। यसअघि फेवातालको आसपासको सिमसार क्षेत्र पुर्ने गतिविधि बढिरहेकाले त्यसलाई रोकेर सिमसार जोगाउन वातावरण संरक्षणका लागि महाअभियान कास्कीले रोक्न माग गरेको थियो । रासस
खोटाङको कोपिलासगढीले प्रदेश सभाले पास गरेको 'कोसी' नाम नलेख्ने,"गाउँपालिकाले शुक्रबार सार्वजनिक गरेको निर्णयको बुँदा नम्बर ७ मा प्रदेश सरकारले आफ्नो संवैधानिक कार्यक्षेत्रभित्र रहेर कोसी प्रदेश नामकरण गरेको उल्लेख गरिएको छ । तर, उक्त नामकरणविरुद्ध आन्दोलन भइरहेको छ । विराटनगर : खोटाङ जिल्लाको कोपिलासगढी गाउँपालिकाले आफ्नो लेटर प्याड, छाप र कार्यालयको बोर्डमा कोसी प्रदेश उल्लेख नगर्ने निर्णय गरेको छ । गाउँपालिकाको बिहीबार सम्पन्न कार्यपालिका बैठकले उक्त निर्णय गरेको हो । गाउँपालिकाले शुक्रबार सार्वजनिक गरेको निर्णयको बुँदा नम्बर ७ मा प्रदेश सरकारले आफ्नो संवैधानिक कार्यक्षेत्रभित्र रहेर कोसी प्रदेश नामकरण गरेको उल्लेख गरिएको छ । तर, उक्त नामकरणविरुद्ध आन्दोलन भइरहेको छ । खोटाङका विभिन्न स्थानीय तहले लेटर प्याड, छाप र कार्यालयको बोर्डमा कोसी प्रदेश नराख्ने भनी निर्णय गरेको पाइएकाले कोपिलासगढीको कार्यपालिका बैठकबाट समेत अर्को व्यवस्था नभइन्जेलसम्मका लागि लेटर प्याड, छाप र कार्यालयको बोर्डमा कोसी प्रदेश नराख्ने निर्णय सर्वसम्मतले पारित भएको गाउँपालिकाका उपाध्यक्ष गुरुराज राईले जानकारी दिए । तत्कालीन प्रदेश १ लाई प्रदेश सरकारले गत फागुन १७ गते कोसी नामकरण गरेको थियो । त्यसविरुद्ध विभिन्न संघसंस्था, राजनीतिक दल र स्वतन्त्र नागरिक समाजले आन्दोलन गरिरहेका छन्, उपाध्यक्ष राईले भने, त्यसको समर्थनमा हामीले पनि लेटर प्याड, छाप र कार्यालयको बोर्डमा कोसी प्रदेश नराख्ने निर्णय गरेका छौँ । गाउँ कार्यपालिकाको बैठकबाटै उक्त निर्णय सर्वसम्मतले पारित भएको छ । पहिचान पक्षधर नेता प्रताप राईका अनुसार पहिचानको आन्दोलनलाई मद्धत पुग्ने गरी निर्णय लिन गाउँपालिकालाई यसअघि नै आग्रह गरिएको थियो । गाउँ कार्यपालिकाको निर्णय स्वागत योग्य छ, उनले भने, उक्त निर्णयले पहिचानको आन्दोलनलाई बल पुग्ने अपेक्षा गरिएको छ । नेता राईले प्रदेशको नामकरण पहिचानका आधारमा हुनुपर्ने र कोसी नाम खारेज गर्नुपर्ने मुख्य मुद्दासहित आन्दोलनलाई जारी राखिएको जानकारी दिए । उनका अनुसार भोजपुरको आमचोक, खोटाङको दिक्तेलरूपकोटमझुवागढी नगरपालिकालगायतका पहाडी जिल्लाका स्थानीय तहहरुले लेटर प्याड, छाप र कार्यालयको बोर्डमा कोसी प्रदेश नराख्ने निर्णय गरिसकेका छन् । कोपिलासगढीको गाउँ कार्यपालिका बैठकले विभिन्न ९ वटा निर्णयसमेत गरेको छ । त्यसमध्ये निर्णय नम्बर ८ मा दुमी, साम्पाङ र कोइ राई भाषाको पाठ्यपुस्तकलाई कार्यान्वयनका लागि शिक्षा शाखामार्फत विद्यालयमा पठाउने निर्णय गरेको उपाध्यक्ष राईले बताए । उनका अनुसार पुस्तकको विमोचन भइसकेको छ ।"
"सगरमाथामा बढे आरोही, चुलिए कीर्तिमान","जलवायु परिवर्तनका कारण विश्व तापमानमा भएको वृद्धिले हिमालमा ढिलो हिउँ पर्न थालेपछि आरोहणको सिजन पनि परिवर्तन भइरहेको छ। काठमाडौंओखलढुंगा: गत साता मात्रै सगरमाथा आरोहणका ३ छुट्टाछुट्टै विश्व कीर्तिमान रहे। विश्वकीर्तिमानी कामिरिता शेर्पाले २८ पटक सगरमाथा आरोहण गरे, कृत्रिम खुट्टाको भरमा हरिबहादुर बुढा मगरले गरेको सगरमाथा आरोहण र कान्छा आरोही निमी रिन्जी शेर्पाले सगरमाथाको सफल आरोहणसँगै १० घण्टामा ल्होत्से हिमालको पनि आरोहण गरे। सगरमाथामा मानवपाइला परे यताको ७० वर्षमा थुप्रै कीर्तिमान कायम भएका छन्। विश्वको सर्वोच्च शिखर सगरमाथा (८,८४८ मि) को आरोहणका लागि प्रत्येक वर्ष आरोहीको संख्या करिब ५० प्रतिशतले बढ्ने गरेको पर्यटन विभाग बताउँछ। सगरमाथा आरोहीको संख्या बढेसँगै यसबाट आउने रोयल्टी पनि बढ्दै गएको छ। फागुन अन्तिमदेखि जेठ मसान्त वसन्त ऋतुमा करिब ६० करोड रुपैयाँ रोयल्टी उठ्ने गरेको विभागका पर्वतारोहण शाखा प्रमुख युवराज खतिवडा बताउँछन्। तर, अन्य ऋतुमा भने सगरमाथा आरोहीको संख्या उल्लेख्य हुने गरेको छैन। सगरमाथा आरोहणबाट मात्रै वार्षिक रूपमा सरदर पार्ने १ अर्ब रोयल्टी उठ्ने गरेको बताइन्छ। सगरमाथा आरोहणको ७० वर्षमा आइपुग्दा अहिलेसम्म करिब ७ हजार ६ सय २५ ले सगरमाथाको सफल आरोहण गरेको पर्वतारोहण शाखाका शाखा अधिकृत विज्ञान कोइरालाले बताए। हिमाल आरोहणका लागि तुलनात्मक रूपमा अनुकूल मानिन्छ। त्यसैले हिमाल आरोहण गर्न चाहने आरोहीहरूको संख्या वसन्त ऋतुमा बढी हुने गरेको छ। वसन्त ऋतुको यो यामको सगरमाथा आरोहणका लागि हालसम्मकै सबैभन्दा बढीले अनुमति लिएका छन्। यसपालीको वसन्त ऋतुमा सगरमाथा आरोहणका लागि हालसम्म ६५ आरोही समूहका ४ सय ७८ आरोहीले अनुमति लिएका छन्। उनीहरूमध्ये १ सय २ महिला र ३ सय ७६ पुरुष छन्। सगरमाथा आरोहणका यही अवधीमा सन् २०२२ मा ४४ समूहका ३ सय २३ र सन् २०२१ मा ४२ समूहका ४ सय ९ जनाले अनुमति लिएका थिए। सगरमाथा आरोहण नेपालतर्फको दक्षिण मोहडाबाट गरिन्छ। सगरमाथाको उत्तरी मोहोडाबाट पनि चुचुरोमा पुग्न सकिन्छ। कोरोना महामारीपछि तिब्बतबाट आरोहण रोकिएकाले अहिले नेपालमा आरोहीको संख्या बढेको हुनसक्ने पर्यटन व्यवसायी आङछिरिङ शेर्पाको भनाइ छ। सगरमाथा आरोहणका लागि विदेशीले बढीमा ११ हजार अमेरिकी डलर रोयल्टी बुझाउनुपर्छ भने नेपालीको हकमा बढीमा ७५ हजार रुपैयाँ रोयल्टी तिर्नुपर्छ। ऋतुअनुसार रोयल्टी दर पनि फरक छ। विदेशीको हकमा शरदमा ५ हजार ५ सय अमेरिकी डलर र गर्मीजाडो याममा भने २ हजार ७ सय ५० अमेरिकी डलर रोयल्टी तोकिएको छ। नेपालीले भने शरदमा ३७ हजार ५०० र जाडोगर्मीमा क्रमशः १८ हजार २५० रुपैयाँ रोयल्टी तिर्दै आएका छन्। सगरमाथालाई सन् १८६५ मा ब्रिटिस सर्भेयर कर्णेल सर जर्ज एभरेस्टको नाममा माउन्ट एभरेस्ट नामाकरण गरिएको थियो। पछि सन् १९५६ (विस २०१२) मा इतिहास शिरोमणि बाबुराम आचार्यले यसको नाम सगरमाथा राखेका हुन्। सगरमाथा शिखरमा सर्वप्रथम, सन १९५३ मे २९ तारिखको बिहान ११ः१५ बजे, नेपालका तेन्जिङ नोर्गे शेर्पा र न्युजिल्यान्डका सर एडमन्ड हिलारीले पाइला राखेका थिए। सन् १९३६ मा पनि सगरमाथा आरोहणको प्रयास भएको थियो तर सफल हुन सकेन। सन् १९७५ मे १६ मा जापानकी जुनको ताबेई शिखरमा पुगेर संसारकै पहिलो महिला सगरमाथा आरोही बनेर इतिहास कायम गरेकी थिइन्। नेपाली चेली पासाङ ल्हामु शेर्पाले भने सन् १९९३ मा सगरमाथाको सफल आरोहण गरेकी थिइन्। कीर्तिमान थपिँदै, आरोहणको सिजन फेरिँदै सगरमाथा आरोहणमा होडबाजी नै देखिन्छ। विभिन्न आरोहीहरूले नयाँनयाँ कीर्तिमानी कायम गर्दै र तोड्दै आएका छन्। यस क्रममा पछिल्लो पटक कामिरिता शेर्पाले विश्वमा नै २८ पटकसम्म सगरमाथा चढेर अर्को कीर्तिमान कायम गरेका छन्। योसँगै दर्जनौं कीर्तिमान कायम भएको सगरमाथा आरोही संघका उपाध्यक्ष दिवश पोखरेल बताउँछन्। उनका अनुसार सगरमाथाको चुचुरोमा बिहे गर्ने, निर्वस्त्र उभिने, लामो समयमा सम्म चुचुरोमा बिताउने, सबैभन्दा छिटो चढ्ने, अक्सिज मास्कबिना नै सगरमाथामा पुग्ने, कान्छो उमेरमा सगरमाथा आरोहण गर्ने लगायतका कीर्तिमान कायम छन्। यसमा सबैभन्दा धेरै नेपाली शेर्पाहरूको नै कीर्तिमानी देखिन्छ। तर, पछिल्लो समयमा आरोहण पूर्वका तालिम केन्द्रहरू, प्रविधिको प्रयोग लगायतले अन्यको पनि आरोहण मोह बढेको पर्यटन व्यवसायी आङ छिरिङ शेर्पा बताउँछन्। नेपाल पर्वतारोहण संघ, नेपाल पर्वतीय प्रतिष्ठान, खुम्बु क्लाम्बिङ स्कुल तथा निजी तहबाट खोलिएका तालिम केन्द्रहरू अहिले प्रशस्त छन्। सगरमाथामा पनि जलवायुको असर जलवायु परिवर्तनका कारण विश्व तापमानमा भएको वृद्धिले हिमालमा ढिलो हिउँ पर्न थालेपछि आरोहणको सिजन पनि परिवर्तन भइरहेको छ। जलवायुपरिवर्तनको सबैभन्दा बढी असर र प्रभाव पनि हिमालमा देखिएको छ। समुद्रको सतह बढेको र हिमालमा हिउँ नपरेर हिमालहरू काला पहाडजस्ता बन्न थालेको विभिन्न अध्ययनले देखिएको छ। त्यसमा पनि बढी असर सबैभन्दा अग्लो शिखर सगरमाथामा पर्नु स्वाभाविक छ। शरद ऋतुमा ८ हजार मिटर अग्ला हिमालमा तीव्र गतिमा हावा चल्ने भएकाले जोखिम बढी हुने जानकार बताउँछन्। जलवायु परिवर्तनका कारण विश्वको तापक्रम बढ्दै जानु र मानवीय गतिविधि बढ्नुले आधार शिविरमा असुरक्षा भएको भन्दै सार्ने योजना बनाएको धेरै भइसक्यो। आधार शिविरलाई गोरक्सेप सार्ने भनिए पनि काम अघि नबढेको काठमाडौं युनिभर्सिटिका प्राडा रिजनभक्ता कायस्थ बताउँछन्। अहिले खुम्बु हिमनदीकै छेउमा आधारशिविर छ। आरोहणको याममा आधारशिविरमा १५ सय बढि भेला हुन्छन्। उनीहरू टेन्ट हालेर सुतेको बेलामा त्यहाँ खोपिल्टो पर्न थालेको कायस्थले जानकारी दिए। सरकारले हिउँ नभएको ठाउँमा आधार शिविर सार्न उपयुक्त हुने भन्दै कायस्थले चाँडै नै सरकारले यसमा ध्यान पुर्याउन सुझाए। योसँगै आरोहीहरूले लैजाने र त्यहाँ गर्ने फोहोरले पनि सगरमाथाको सुन्दरतामा असर गरिरहेको छ। नेपाली सेनाले सगरमाथामा मात्रै ५० हजार टनभन्दा बढी फोहोर रहेको बताएको छ। हिमालमा आरोहीको घुइँचोसँगै त्यहाँ थुप्रिने फोहोर व्यवस्थापन कसले र कसरी गर्ने भन्ने स्पष्ट हुन सकेको देखिँदैन। आरोहणको अनुमति दिने पर्यटन विभागले फोहोरको धरौटी राख्ने गरेको छ । ५ सय अमेरिकी डलरदेखि ४ हजार डलरसम्म धरौटी लिने गरिन्छ। उक्त रकम फोहोर व्यवस्थापनको कागजात देखाएपछि विभागले फिर्ता दिन्छ। धेरै आरोही उक्त रकम फिर्ता लिन नआएको बताइन्छ। अर्थतन्त्रको भरपर्दो माध्यम हिमाल आरोहण र पर्वतारोहण पर्यटनको प्रमुख आयस्रोतको रूपमा रहेको छ। एक आरोही नेपाल आउँदा त्यसले धेरैलाई रोजगारी दिने सेभेन समिटका प्रबन्ध निर्देशक मिङमा शेर्पा बताउँछन्। हिमाल आरोहणका लागि आउँदा रोयल्टीसँगै पर्वतारोहण एजेन्सीदेखि भरियासम्मले काम पाउँछन्। होटलरेस्टुँरा चल्छन्। यसले अर्थतन्त्रमा बहुआयामिक प्रभाव पार्छ, उनले भने। सगरमाथा भएकै कारण खुम्बु क्षेत्रको अर्थतन्त्र संघीय राजधानी काठमाडौंपछि नाम्चेमा चलयायमान देखिन्छ। यहाँ आउने पर्यटक नै खुम्बुको मुख्य स्रोत हो। पर्यटकहरूले भ्रमण, आरोणका क्रममा गर्ने खर्चले सोलुखुम्बु जिल्लाको अर्थतन्त्रमा ठूलो प्रभाव पारेको छ। यहाँका स्थानीय तहले रोयल्टी रकमबाट यस क्षेत्रको विकासमा टेवा पुगेको छ। सगरमाथाकै नामले संसारभरका पर्र्यटकहरू नेपाल आउँछन्। नेपाल आएकामध्ये धेरै हिमाल हेर्न र आरोहण गर्न खुम्बु क्षेत्रमै जान्छन्। यसले नेपालको अर्थतन्त्रमा पनि ठूलो टेवा पुयाएको छ। हिमाल आरोहणको रोयल्टीलाई मात्रै हेर्दा अर्थतन्त्र र समाज रूपान्तरणमा सगरमाथाको योगदान कम देखिन्छ। पर्यटकीय क्षेत्र भएपछि मुख्य गरी खुम्बु क्षेत्रमा यहाँ कला संस्कृति, भाषा शैली र पाहुना सत्कार गर्ने परम्परा गज्जबले विकसित हुँदै गएको छ। खुम्बु क्षेत्रका स्थानीयको आम्दानीको स्रोत ९० प्रतिशत पर्यटन गतिविधि नै हुन्। चिसोका कारण पर्याप्त उत्पादन नहुने भएकाले १० प्रतिशत जति जनसंख्याले मात्रै कृषि पेसा अंगालेको खुम्बु पासाङल्हामु गाउँपालिका२ का वडा अध्यक्ष फुर्वा शेर्पाले बताए। उनका अनुसार ट्रेकिङ, होटल तथा रेस्टुरेन्ट, पर्यटन गाइडजस्ता पेसाले जीवनस्तर धानेको छ। पर्यटक नहुँदा ६ महिना त खुम्बु सुनसान हुन्छ। आन्तरिक तथा बाह्य पर्यटकले गर्ने खर्च नै यहाँका स्थानीयको मुख्य आयस्रोत हो। शिक्षा र चेतनाको विकासमा विदेशी पर्यटक आउँदा पूरै परिवर्तन भएको पाइन्छ। सिधा देखिने रकमभन्दा यो सयौं गुणा ठूलो योगदान हो। यद्यपि सिधै सरकारले पाउने रोयल्टी नेपालको अर्थत्रन्त्रमा पनि निकै टेवा पुगेको छ। सगरमाथाको रोयल्टी ५० प्रतिशत संघीय सरकार र ५० प्रतिशत प्रदेश तथा स्थानीय तहमा पठाउने व्यवस्था भएकाले सोलुखुम्बुका स्थानीय तहलाई राजस्वको स्रोत पनि सगरमाथा राष्ट्रिय निकुञ्ज र सगरमाथा हिमाल बनेका छन्। सगरमाथा सोलुखुम्बुको सरकारी राजश्वको स्थायी माध्यम पनि हो। यसबाट एकातिर सरकारले आरोहण अनुमति दस्तुर लिन्छ भने अर्कातिर पर्यटकहरूको हिमाली क्षेत्रमा भइरहने आवागमनले स्थानीय स्तरमा समेत अर्थ उपार्जनको माध्यम बन्दै गएको छ। कति लाग्छ खर्च ? सगरमाथा आरोहणका लागि इच्छाशक्ति र आरोहण अभ्यास मुख्य आधार हुन्। यसका अतिरिक्त खर्चको व्यवस्थापन पनि उत्तिकै आवश्यक हुन्छ। सरकारले लिने राजस्वबाहेक तयारी तथा आवश्यक उपकरण र साधानसहित एक जना नेपाली आरोहीका लागि न्यूनतम २५ देखि ३० लाख खर्च हुने एक्सपिडिसन कम्पनी पिक प्रमोसनका निर्देशन बाबु शेर्पा बताउँछन्। यसपालीको वसन्त ऋतुमा सगरमाथा आरोहणका लागि ६५ आरोही समूहका ४ सय ७८ आरोहीले लिए अनुमति ७० वर्षमा करिब ७ हजार ६ सय २५ ले गरे सगरमाथाको सफल आरोहण गत सातामात्रै सगरमाथा आरोहणका ३ छुट्टाछुट्टै विश्व कीर्तिमान विदेशीको हकमा भने राजस्व दस्तुरदेखि उनीहरूले गर्ने आरामी खर्चका कारण केही बढी खर्च हुने गरेको छ। सेभेन समिटका प्रबन्ध निर्देशक मिङमा शेर्पाका अनुसार, विदेशी आरोहीरूले कम्तीमा ३५ लाखदेखि बढीमा ३ करोडसम्म खर्च गरेको रेकर्ड छ। आरोहणका कर्म जतिधेरै सेवा सुविधा खोजिन्छ त्यति नै धेरै खर्च बढ्ने उनी बताउँछन्। यसरी पुगिन्छ आधार शिविर काठमाडौंबाट हवाई माध्यम हुँदै सिधै लुक्ला जान सकिन्छ। त्यहाँबाट पैदल यात्रामा आधार शिविर पुग्न सकिन्छ। आधार शिविर घुमेर फर्किन आवश्यक सामग्री खरिद तथा बाटो खर्चका हिसाबले १ लाख देखि १ लाख ५० हजारसम्म एक जनालाई खर्च हुने पर्यटन व्यवसायी पेम्पा शेर्पाको भनाइ छ। खर्चको सीमा भने यात्रीले गर्ने विवेक र आवश्यकताले निर्धारण गर्छ। अर्को सडक मार्ग हो। ओखलढुंगा सदरमुकामबाट ५४ किलोमिटर यात्रापछि सल्लेरी पुगिन्छ। त्यहाँबाट खरिखोला हुँदै काँडेसम्म पुग्न सकिन्छ। दूधकोसीसम्म बोलेरोको यात्रा गर्न वर्षादमा पनि सकिने पर्यटन व्यवसायी शेर्पा बताउँछन्। आधार शिविर वा आरोहणको उपयुक्त सिजन भनेको वसन्त र शरद हुन्। अत्याधिक वर्षा वा हिमपात हुने सिजनमा जान सकिँदैन। लुक्ला वा आसपासबाट भने सडक मार्ग हुँदै गएका पदयात्री र हवाई मार्गबाट गएका पदयात्रीको रुट एकै हो। सबै एकै पदमार्ग प्रयोग गरेर आधार शिविरसम्म पुग्न सक्छन्। सडक यात्रामा गएका पैदल यात्री दूधकोसीबाट १ दिनमा काँडे पुग्न सक्छन्। काँडेबाट १ दिनमा लुक्का। लुक्ला नगई छोप्लुङ चैरीर्खक, फाक्दिङ मोञ्जे हुँदै मञ्चेबाट सगरमाथा नेश्नल पार्क पनि जान सकिन्छ। यहाँबाट ३ घण्टा जतिमा नाम्चे बजार पुगिन्छ। यसलाई हिमालको ठमेल भनेर चिनिन्छ। किनभने नाम्चे आरोहण सिजनमा सुत्दैन। सगरमाथाको प्रवेशद्वार पनि नाम्चेबजारलाई मानिन्छ, जुन ३,४४० मिटर) उचाइमा छ। आधार शिविर ५,३६२ मिटरमा छ। आधार शिविर जाने २ पदमार्गमा जाने पहिलो नाम्चेदेखि गोक्यो लेक, चोला पास हुँदै र दोस्र्रो, तेङ्बोचे, डिङ्बोचे, प्याङ्बोचे, थुक्ला, गोरक्सेप हुँदै हो। केही अघि सगरमाथा आरोहण गर्दै आरोहीहरू । तस्बिर : सौजन्य बाबु शेर्पापूर्णिमा श्रेष्ठ नाम्चेमा आराम गर्ने, घुमफिर गर्ने, एभरेस्ट म्युजियम हेर्ने अवसर प्राप्त हुन्छ। एभरेस्ट होटल भ्यूबाट सगरमाथा, लोबुचे, ल्होत्से, अमादब्लम लगायतका हिमाल देख्न सकिन्छ। यहाँबाट खुम्जुंग गाउँ जान सकिन्छ। खुम्जुंग शेर्पाहरूको पुरानो गाउँ हो। त्यहाँको गुम्बामा यतिको खोपडी पनि छ। नाम्चेबाट ११ किलोमिटर हिँडेर तेङ्बोचे पुग्न सकिन्छ। त्यसपछि अरू ६ घण्टाको यात्रापछि दिङ बोचे पुगिन्छ। यो ठाउँलाई नै एडमन्ड हिलारीले सगरमाथा आरोहण गर्दा आधार बनाएका थिए। यो करिब ४५ सय मिटर उचाइमा छ। यहाँबाट लोबुचे पुगिन्छ। लोबुचेबाट ३ घण्टा हिँडेर अन्तिम मानवबस्ती गोरक्सेप पुगिन्छ। यहाँ पुगेपछि सगरमाथामा सूर्योदय हेर्ने, कालापत्थर जाने र सगरमाथाको आधार शिविर घुमेर फकिर्ने बास बस्ने ठाउँ छ। यसमाथि आवासको व्यवस्था छैन। सगरमाथाका बारेमा थप जानकारी लिन सगरमाथा राष्ट्रिय निकुञ्ज, पर्यटन बोर्ड, पर्यटन सूचना केन्द्र तथा स्थानीय स्तरमा गाउँपालिका र सगरमाथा प्रदूषण नियन्त्रण समितिलगायतका निकाय छन्। यो समितिले क्याम्प२ सम्म बाटो निर्माण तथा आरोहीहरूबाट संकलन हुने फोहोर संकलन गर्ने काम गर्दै आएको छ। उज्यालो हिमालको अँध्यारो पाटो सर्वोच्च शिखर सगरमाथाको रोचक कहानी मात्रै छैन। ऐतिहासिक रेकर्ड, संसारभरको चर्चा मात्रै सगरमाथाको चक्रसँग छैन। यसका कहाली लाग्दा र अपत्यारिला पाटा र प्रभावहरू छन्। हजारौंले सगरमाथामाथि विजय गर्दा सयौं सगरमाथामा बिलाएका कथा छन्। हिमाल र हिमाली क्षेत्रका अध्यता डेभिड दुर्कनको पुस्तक गिम्प्सेस अफ सगरमाथाका अनुसार सन् १९२२ मा दोर्जी शेर्पादेखि सन् २०२२ सम्ममा निग्मी तेन्जी शेर्पासम्म गरी सगरमाथामा ज्यान गुमाउने १२० नेपाली छन्। वर्षमा सरदर ६ जना आरोहणको क्रममा हराउने गरेको सगरमाथा आरोही संघका उपाध्यक्ष दिवश पोखरेल बताउँछन्। अध्यता दुर्कनले हिमाल आरोहणलाई हिमालयन इगो एक्सपिडिसन भनेर व्यंग्य गरेको पाइन्छ। सन् १९५३ मा नेपालतर्फबाट सम्भव भएको पहिलो आरोहणका क्रममा १५ जनाले ज्यान गुमाउनुपरेको तथ्यांकलाई उनी शवमा टेकेर पालिएको कीर्तिमान भन्छन्। अहिले वसन्त ऋतुको सगरमाथा आरोहणको संघारमा आधार शिविर माथिबाट हिउँ पहिरो आउने हो कि भन्ने चिन्ता छ। सगरमाथा आफैं हिउँ नपरेर कालापत्थरजस्तो कालोपहाड बन्न थालेको छ। सगरमाथामा मानव पाइलाको प्लाटिनम जुब्ली यही मे २९ तारिख अर्थात् २०८० जेठ १५ गते विश्वको सर्वोच्च शिखर सगरमाथा चुचुरोमा मानव पाइला टेकेको ७० वर्ष पुग्दैछ। खुम्बुपासाङ ल्हामु गाउँपालिका मुख्य आयोजक बनेर विभिन्न कार्यक्रम सञ्चालन गरिरहेको छ। २९ मेमा समापन हुने कार्यक्रमअन्तर्गत शुक्रबार मात्रै लुक्लाको तेन्जिङ हिलारी पार्कमा तेन्जिङ नोर्गे शेर्पा र सर एडमन्ड हिलारीको पूर्ण कदको शालीक अनावरण भएको छ। शालिक अनावरण कार्यक्रममा न्युजिल्यान्डका पूर्वप्रधानमन्त्री हेलेन क्लार्क र कोसी प्रदेशका मुख्यमन्त्री हिक्मत कार्कीले अनावरण गरेका थिए। खुम्जुङमा २९ मेमा सर एडमन्ड हिलारी पर्यटन सूचना केन्द्र र तेन्जिङ नोर्गे हेरिटेज उद्घाटन कार्यक्रम राखिएको गाउँपालिकाले जनाएको छ। यो कार्यक्रममा न्युजिल्यान्डका पूर्वप्रधानमन्त्री हेलेन क्लार्क, स्व हिलारीका छोरा पिटर हिलारी र तेन्जिङनोर्गेका छोरा जाम्लिङ शेर्पा सहभागी हुँदै छन्। सगरमाथाको प्लाटिनम् जुब्लीले नेपालको पर्यटकीय पहिचानलाई अन्तर्राष्ट्रिय स्तरमा जगतमा प्रवद्र्धन गर्न महत्वपूर्ण हुने विश्वास गरिएको खुम्बु पासाङल्हामु गाउँपालिका२ का वडा अध्यक्ष फुर्वा शेर्पाले बताए। प्लाटिनम जुब्लीको सन्दर्भमा पर्वतारोहण संघ नेपालले पनि राजधानीमा प्रभातफेरीसँगै कार्यक्रम गर्दैछ।"

शीर्षक,विवरण
नेपालका लागि नेपाली,"नेपाली नेपालमा मात्रै छैनन्, संसारभर छरिएका छन्। गैरआवासीय नेपाली संगठित पनि छन्। संगठित हुनुको मक्सदै नेपालसँग र नेपालीसँग जोडिनु थियो। अझ नेपाल र नेपालीको उन्नतिका लागि योगदान गर्नु थियो। हो, जसै गैरआवासीय नेपाली संगठित भए उनीहरूले संगठित रूपमै आफ्ना हकहितका लागि आवाज पनि उठाए र आफूहरूले नेपालमा गर्न सक्ने योगदानका लागि सरकारसँग नीतिगत सहयोग पनि चाहे। गैरआवासीय नेपाली (एनआरएन) लाई नागरिकता वितरण त सरकारले मंगलबारदेखि नै सुरु गरिसक्यो। २० वर्षको एनआरएन अभियानको सम्भवतः सबैभन्दा ठूलो उपलब्धि हो, यो। पक्कै पनि नागरिक प्राप्तिले गैरआवासीय नेपालीलाई नेपालमा लगानीका लागि कानुनी तगाराहरू हटाउँछ र सजिला बाटाहरू खोल्छ। राजनीतिक नभए पनि सांस्कृति र आर्थिक अधिकारसहितको नागरिकताले विश्वभरका नेपालीलाई नेपाल र नेपालीसँग मजबुद तरिकाले जोड्छ, केवल भावनाले मात्रै नभई अब कानुनी हिसाबमा पनि सम्बन्धको गाँठो बलियो पार्छ। मानिसको स्वाभाव नै एकै ठाउँमा बस्ने होइन। एकै ठाउँमा बस्दा पोखरीको पानी जस्तो जम्छ र लेऊ लाग्छ। जसरी पानी बग्दा सङ्लिन्छ, मानिस पनि अर्काे ठाउँ पुग्दा उभित्रको प्रतिभा निखारिन्छ र प्रगति गर्छ। गैरआवासीय नेपाली पनि त्यसीको दसी हुन्। दुःखले होस् वा सुखले अथवा रहरले होस् या बाध्यताले जो नेपाल बाहिर पुगे, तिनले आज आआफ्ना ठाउँमा प्रगति गरेका प्रशस्त उदाहरण छन्। कर्मको देश जुन भए पनि मूलजरो जोडिएको देश नेपाल भएको हुँदा उनीहरू नेपालसँग टुट्न चाहन्नन् र सक्दैनन्। त्यसलाई राज्यले नै नागरिकता उपलब्ध गराई सम्बोधन पनि गरेको छ। दोहोरो नागरिकता नेपालको नौलो अभ्यास आफैमा पनि होइन। झन् यसले नेपाललाई फाइदा पुग्ने विश्वास राख्न सकिन्छ। विकसित देशमा गरेको कमाइ एनआरएन नेपालमा ल्याउन चाहन्छन् त त्यसको स्वागतै गर्नुपर्छ। ल्याइरहेका छन् पनि। त्यो अर्ब होइन खर्बमा पुगिसेकेको छ पनि भनिन्छ। धन होस् या सीप या ज्ञान जुनसुकै आर्जन भए पनि विश्वभरका नेपालीको पुँजी नेपाल भित्रनु नै देशका लागि उपलबिध हो। त्यो नेपाल र नेपालीका लागि हितकर हो। बरु नेपालमा व्यवसाय र उद्यमधन्दाका लागि जति पनि प्रक्रियागत झन्झट छन्, तिनलाई सहज बनाउन भने सरकारले अझै धेरै गर्नुपर्नेछ, जसबाट एनआरएन र विदेशी लगानीलाई हौसला पुग्नेछ।"
"चाडपर्वमा चुलियो मूल्य : सपिङ मल सुनसान, सस्तोमा भीड","काठमाडौं : चाडबाडका बेला खाद्य वस्तुको मात्र होइन, बजारमा लत्ताकपडा, जुत्ता र विलासिताका सामानको भाउ पनि अकासिएको छ। एकातिर आर्थिक मन्दी, अर्कोतिर अकासिँदो बजार भाउ पीडित छन्, सर्वसाधारण। र, पनि जसोतसो दसैंलगायतका चाडबाड मनाउनैपर्ने बाध्यता छ। त्यसैकारण सर्वसाधारणको रोजाइमा ठूल्ठूला सपिङ मल होइन, सस्ता बजार परेका छन्। त्यसैकारण दसैंको बेला पनि सपिङ मलमा बोनी हुनै कठिन भइरहेको व्यवसायीको गुनासो छ। यस वर्ष उपभोक्ताको माग कम भएकाले व्यवसाय ठप्प भएको अधिकांश व्यवसायीको गुनासो छ। ठूला मलमा ब्रान्डेड लगायतका महँगा सामानमा कम्तीमा ३ हजारदेखि १५ हजारसम्म मूल्य बढेको उपभोक्ताको गुनासो छ। सेल मा राखिएका ५ सयदेखि १ हजार ५ सयसम्मका लत्ताकपडा किन्न सर्वसाधारणको भीड लागिरहेको छ। दी काठमाडौं मलका एक फेन्सी (जुत्ता र कपडा) व्यापारी दसैंका बेला बुहुनी हुनै कठिन भइरहेको गुनासो गर्छन्। व्यापार नभएको बेला व्यवसाय कस्तो छ भनेर के को प्रश्न हो ? जंगिदै उनले भने, यहाँ बुहुनी हुनै कठिन छ। व्यापार चौपट छ। सोही मलमा ५ वर्षदेखि व्यवसाय गर्दै आएका हेटौंडाका विजय गौतम यसपटक सबैभन्दा कम व्यापार भएको गुनासो गर्छन्। हामीले ब्रान्ड मात्रै होइन गुणस्तरीय सामान राखेका छौं। हरेक वर्षको दसैं नजिकिने समयमा धेरै चाप हुन्थ्यो तर यसपालि छैन। युवा लक्षित फेन्सी धेरै युवाहरू बिदेसिए कै कारण व्यापार नभएको जस्तो लाग्छ। जसोतसो भाडा जुटेको छ। व्यापार टिकाउन हम्मे परेको छ। अधिकांश सपिङ मलहरूमा अरू बेला व्यापार कम हुने भएकाले चाडपर्वमा लुगा र जुत्ताको मूल्य धेरै चर्को राखेर बेच्ने गरेको पनि आरोप छ। यसैकारणले गर्दा यतिबेला उपभोक्ता मलमा भन्दा पनि सेलतिर आकर्षित देखिन्छन्। सोही मलमा १५ वर्षदेखि तयारी पोसाक बिक्री गर्दै आएका अर्घाखाँची स्थायी घर भएका दीपक खनाल डेढ दशकमा पोहोरको जाडोपछि व्यापार खस्केको बताउँछन्। व्यवसायी खनालको बुझाईमा लकडाउनमा धेरै नेपालीले घर बसीबसी सेयरमा कारोबार गर्न सिके यसपछि सेयर जस्तै क्रिप्टोकरेन्सी र हाइफर पन्ड भनेर लगानी गरेका कारण पैसा बाहिरिएकाले अहिले चौतर्फी मन्दीको स्थिति आएको हो। क्रिप्टोमा लगानी गर्न र गराउन मलाई पनि कन्भिन्स गर्न आएका थिए तर यो सरकारले गैर कानुनी भएकाले म यसमा लागिन्। सहकारीहरूले घरजग्गा र सेयरमा पैसा लगानी गरेर डुबे। अहिले धेरै फागेका छन्। यस्ता कारणले पनि अहिले हाम्रो सर्कलका मध्यमवर्गसँग हातमा पैसै छैन जस्तो लाग्छ, उनले भने। उता काठमाडौंकै न्युरोड, बसन्तपुर, असन, इन्द्रचोक, जमललगायतमा लागेका सेल बजारमा भने सर्वसाधारणको घुइँचो छ। न्युरोडमा सस्तो बजार भनेर सेलमा सामान बेच्दै आएका वीरेन्द्र साह दसैं लागेदेखि बिक्री गर्न भ्याइनभ्याइ भएको बताउँछन्। न्युरोड क्षेत्र ग्राहकको मुख्य रोजाइ भएकाले पनि हरेक दिन ग्राहकहरूको चाप रहने गरेको उनले बताए। साह भन्छन्, हामीले होलसेलबाट धेरै परिमाणमा सामान उठाएर ल्याउँदा कम मूल्य परेकाले सेलमा राख्न सकेको र बिक्री पनि राम्रै भएकाले कर्मचारीलाई तलबदेखि भाडा तिर्न समस्या छैन। सेल बजारबाट सामान किन्दै गरेकी बानेश्वरकी सुस्मिता श्रेष्ठ यसवर्षको दसैंमा अत्यावश्यक चिज मात्रै किन्नुपर्ने बाध्यता रहेको बताउँछिन्। पोहोरपरार ४ वटा सामान किन्न पुग्ने पैसाले आजभोलि एउटा सामान किन्न नपुग्ने उनले गुनासो गरिन्। बजार भाउ धेरै महँगो छ, उनले भनिन्, चर्को मूल्य भयो भन्दैमा नकिन्ने भन्ने हुँदैन, अत्यावश्यक वस्तु लिनै पर्यो, लाउनै पर्यो, खानै पर्यो। अब ब्रान्डेडको ठाउँमा सेलमै भए पनि परिवारको रोजाइमा किनेका छौं। एक जनाको कमाइले परिवार धान्न धौधौ भएको छ। श्रेष्ठका अनुसार गतिलो र गुणस्तरका कपडामा पोहोरभन्दा ६७ सयले मूल्य बढेको छ। हुनेखानेलाई त महँगो बजार पनि ठीकै होला तर नहुनेलाई बजार भाउले मार पारेको उनी बताउँछिन्। लताकपडा मात्रै होइन भान्छाका उपभोग्य वस्तु पनि साह्रै महँगो परेको छ। जिराको भाउ छोइसक्ने छैन। वर्षमै ३ गुणाले बढ्यो। किलोकै १४ सयसम्म किन्न परेको छ।, एक गृहिणी भएको गुनासो पोखिन्। ललितपुरको पुल्चोकस्थित लबिम महलका सुनसान पसल। र, सुन्धारा क्षेत्रका सस्तो बजारमा भरिभराउ ग्राहक। तस्बिर : अशोक दुलाल न्युरोड गुच्चाटोलस्थित जुत्ताको खुद्रा पसलका व्यवसायी चाइनाबाट ल्याएको सामानको भन्सार धेरै तिर्नुपर्दा गत वर्षभन्दा हरेक सामानमा थप ३४ सय रुपैयाँसम्म बढेको सुनाउँछन्। सामान महँगो हुँदा ग्राहकको आकर्षण न्यून भएकाले व्यापार ध्वस्तै भएको उनको गुनासो छ। अझ कतिपय महँगो जुत्ताको मार्जिन धेरै कम राख्दा पनि बिक्न गाह्रो छ। पहिलाको भन्दा व्यापार धेरै घट्यो, उनले गुनासो गरे। यसैक्रममा सर्लाहीमा फेन्सी दोकान चलाउने सञ्जय रस्तोकी राजधानीमा होलसेलमा सामान किन्न आइपुगेका छन्। उनी विगतका वर्षको जस्तो उत्साहित नभएको तर पेसा नै यही भएकाले जसोतसो सम्हाल्दै आएको बताउँछन। उनकाअनुसार व्यापार गरेको २० वर्षकै इतिहासमा सबैभन्दा कम व्यापार भएको यसैपटक हो, बरु लकडाउनको बेला फाट्टफुट्ट व्यापार भएको थियो। उनी भन्छन्, पहिला म काठमाडौंमा १५१५ दिनमा आएर सुपथ पसलबाट थुप्रै सामान किनेर लैजान्थे। अहिले महिनामा आउँछु त्यो पनि थोरै सामान लैजान्छु। मसँगै पसल गर्ने धेरै साथीहरूले छोडेर अहिले सर्लाहीमा थुप्रै सटर खाली भएको छ। बिहानैदेखि खोलेको पसलमा बनी पनि मुस्किलले १२१ बजेतिर हुन्छ। अधिकांशले खाँच्चै परेको सामान मात्रै किन्छन। अन्य सोखका सामान किन्दैनन्। बजारमा तयारी पोसाकको मूल्यवृद्धि एकै वर्षको अन्तरमा औसत २०२५ प्रतिशतसम्मले बढेको बताउँछन् नेपाल तयारी पोसाक उद्योग संघका अध्यक्ष पशुपतिदेव पाण्डे। उनकाअनुसार अन्तर्राष्ट्रिय स्तरमा मूल्य बढेकाले नेपालमा पनि भाउ बढेको हो। खाद्यान्न, लताकपडा लगायतमा मूल्यवृद्धि भएकाले धेरै आत्तिएका छन्। व्यापारमा रौनक छैन। अघिल्ला वर्षको जस्तो छैन। आन्तरिक बजारमा माग ह्वात्तै घटेको छ, अध्यक्ष पाण्डेले भने, यद्यपि नेपालमा उत्पादित अधिकांश तयारी पोसाक निर्यात लक्षित छन्। हामीले उत्पादन गरेको तयारी पोसाकहरू करिब २० प्रतिशत मात्रै आन्तरकि बजारमा खपत हुन्छ। अरू सबै बाहिर बिक्री गर्ने हो। राष्ट्र बैंकको तथ्यांकमा मूल्यवृद्धि लक्ष्यभन्दा माथि यता नेपाल राष्ट्र बैंकको तथ्यांकले चालु आर्थिक वर्ष सुरु भएपछिको सुरुवाती चरणमा लुगा र जुत्ताको मूल्यवृद्धि वर्षकै अन्तरमा ५७९ प्रतिशतले बढेर १७८३१ प्रतिशत पुगेको उल्लेख गरेको छ। जुत्ता मात्रै होइन समग्रमा उपभोग्यदेखिका सबै वस्तुको मूल्य चुलिएको छ। यसलाई नेपाल राष्ट्र बैंकले मंगलबार मात्रै सार्वजनिक गरेको चालु आवको भदौसम्मको तथ्यांकले पनि महँगी तोकेको सीमाभन्दा माथि गएको स्विकारेको छ। पछिल्लो समय सहकारीमा भएको समस्याका कारण पनि अर्थतन्त्रमा पैसा चलायमान हुन सकेन। यसको असर बजारमा देखियो।प्राडा कुसुम शाक्य,अर्थविद् मूल्यको वैज्ञानिक मापदण्डसंयन्त्र नहुँदा यो समस्या आएको हो। अहिले बजारमा पूर्णरूपमा चिनी अभाव छ र अन्य वस्तुको मूल्यवृद्धि भएको छ। बजार भद्रगोल भएको छ।माधव तिमिल्सिना, अध्यक्ष, उपभोक्ता अधिकार संरक्षण मञ्च व्यापारमा रौनक छैन। अघिल्ला वर्षको जस्तो छैन। आन्तरिक बजारमा माग ह्वात्तै घटेको छ। यद्यपि नेपालमा उत्पादित अधिकांश तयारी पोसाक निर्यात लक्षित छन्। पशुपतिदेव पाण्डे, अध्यक्ष, पोसाक उद्योग संघ सरकारले ७ प्रतिशतको सीमामा राख्ने लक्ष्य लिए पनि वार्षिक बिन्दुगत उपभोक्ता मुद्रास्फीति २०८० भदौमा ८१९ प्रतिशत पुगेको छ। यसअवधिमा खाद्य तथा पेय पदार्थ समूहको मुद्रास्फीति ९७४ प्रतिशत र गैरखाद्य तथा सेवा समूहको मुद्रास्फीति ६९९ प्रतिशत रहेको छ। खाद्य तथा पेय पदार्थ समूहअन्तर्गत मरमसला उपसमूहको वार्षिक बिन्दुगत उपभोक्ता मूल्य सूचकांक ४५४६ प्रतिशत, चिनी तथा चिनीजन्य वस्तुको १७८६ प्रतिशत, तरकारीको १४५१ प्रतिशत, खाद्य तथा खाद्यजन्य पदार्थको १३३८ प्रतिशत, दुग्ध पदार्थ तथा अण्डाको १२६० प्रतिशत र रेष्टुरेण्ट तथा होटलको १०९७प्रतिशतले बढेको छ। तर, घ्यू तथा तेल उपसमूहको वार्षिक बिन्दुगत मूल्य सूचकांक १३०८ प्रतिशतले घटेको छ। साथै, गैरखाद्य तथा सेवा समूहअन्तर्गत मनोरञ्जन तथा संस्कृति उपसमूहको वार्षिक बिन्दुगत उपभोक्ता मूल्य सूचकांक १५५५ प्रतिशत, विविध वस्तु तथा सेवाहरूको १२२१ प्रतिशत, शिक्षाको ९१० प्रतिशत, घरायसी उपयोगका वस्तुहरूको ८११ प्रतिशत र फर्निसिङ तथा घरायसी उपकरणहरूको ६५९ प्रतिशतले बढेको छ। यातायात उपसमूहको वार्षिक बिन्दुगत मूल्य सूचकांक ०१८ प्रतिशतले घटेको छ। कुन क्षेत्रमा कती बढ्यो महँगी ? काठमाडौं उपत्यकाको वार्षिक बिन्दुगत उपभोक्ता मुद्रास्फीति ९८३ प्रतिशत, तराईको ७०३ प्रतिशत, पहाडको ८०९ प्रतिशत र हिमालको ११३२ प्रतिशत रहेको छ। २०७९ भदौमहिनामा उक्त क्षेत्रहरूको यस्तो मुद्रास्फीति क्रमशः ७६२ प्रतिशत, ९३३ प्रतिशत, ८८२ प्रतिशत र ६६८ प्रतिशत रहेको थियो। उपभोग्य खाद्यमा अचक्लि मूल्यवृद्धि दिनप्रति दिन उपभोक्ताले दैनिक उपभोग्य वस्तुको चरम महँगीको अनुभूति गरेका छन्। अन्तर्राष्ट्रिय तथा आन्तरिक कारण देखाउँदै मरमसलादेखि चामल, तेल, चिनीलगायतका खाद्यवस्तुको मूल्यमा उतारचढाव आउने गरेको छ। बजारमा उपलब्ध हुने विभिन्न उपभोग्य वस्तुमध्ये करिब ३७ खाद्य वस्तुको मूल्य वृद्धि एक वर्षकोअन्तरमा न्यूनतम साढे ५ प्रतिशतदेखि १२७ प्रतिशतले बढेको छ। नेपाल खुद्रा व्यापार संघको तथ्यांकअनुसार गत असोजको तुलनामा चालु आवको भदौमा जिरामात्रै प्रतिकिलो १२७२७ प्रतिशतले बढेको छ। गत वर्ष प्रतिकिलो ५ सय ५० रुपैयाँको जिरा बढेर साढे १२ सय र ६ सयको जिरा पाउडर बढेर साढे १३ सय रुपैयाँ पुगेको छ। तर, किराना पसलमा अझ महँगो पर्छ। जिरासँगै चिनी, तिल, रहरको दाल, तराई टाइचिन चिउरा, सेतो भटमास, चामलको पिठो, चना, ज्वानो, चामलको पिठो, मुरली मकै, सेतो केराउ, कैलो भटमास, कैलो तिल, त्रिशूलीको पोखरेली चामल, मेथी, चना दाल, मस्याङ्ग, मकै पिठो, धनिया पाउडर, ताइचिन चिउरा, स्टिम जिरामसिनो चामललगायतको मूल्य अचाक्ली बडेको छ। यद्यपि मुंग, मैदा, आँटाको मूल्य थोरैले घटेको छ। यसअघिको भदौ महिनामा तेलमा मात्रै ८० प्रतिशतसम्म बढेको थियो तर अहिले यसको मूल्य भने केसह घटेका छ। काँचो तोरीको, भट्मास, सनफ्लावर लगायतको अचाक्ली बढेको थियो। यद्यपि अहिले भुटेको तोरीको तेल प्रति लिटर ३ सय ५० रुपैयाँ छ। यसअघि ४०० थियो। यस्तै, कालो भटमासको प्रतिलिटर २ सय, काँचो तोरीको तेलप्रतिलिटर ३ सय १०, सनफ्लावर तेल प्रतिलिटर २ सय ५ र डाल्डा ध्यू प्रतिलिटर २ सय १० रुपैयाँ छ। बजारमा खाद्य मूल्य बढे पनि नेपाल खाद्य किराना व्यवसायी संघका अध्यक्ष देवेन्द्रभक्त श्रेष्ठ भने आफूहरू दाल, चामलको मात्रै काम गर्ने भएकाले यी वस्तुको मूल्य यतिबेला २ महिना अघिभन्दा बरु थोरै घटेको दाबी गर्छन्। तर बजारले उपभोक्तालाई घटेको महसुस गर्न दिएकै छैन। तर श्रेष्ठ भन्छन्, ३४ वर्षमा दालको मूल्य बढेर २ सय माथिसम्म पुगेको थियो तर पछि घटेर आयो। २ महिनाअघिको भाउभन्दा अहिले मूल्य घटेको छ। तर, बजारमा सामान उधारोमा गएको छ पैसा उठ्दैन। व्यापार त चौपट छ। अब व्यापारीहरू भाग्नुपर्ने स्थिति भयो। चोभारको एक गोदामस्थलबाट २५ हजार केजी जिरा बरामद उपभोक्ता हित संरक्षण तथा स्वच्छ बजार कायम गर्न वाणिज्य, आपूर्ति तथा उपभोक्ता संरक्षण विभागबाट सरोकारवाला निकायहरूको समन्वयमा १० वटा विषयगत टोली र २ वटा विशेष निगरानी (इन्टेलिजेन्स) टोली चाडपर्व लक्षित विशेष अनुगमन कार्यक्रम असोज १ गतेबाट सघन रूपमा सञ्चालन भइरहेको बताएको छ। यसरी खटिएको अनुगमन टोलीले जिरा, चिनी, पिउने पानीलगायतका काठमाडौं उपत्यकाका ९ वटा खाद्यजन्य वस्तुहरू सञ्चय गर्ने व्यवसायीहरूको गोदाम र व्यापारिकस्थल सिलबन्दी गरी अनुसन्धानको कारबाही अघि बढाएको विभागले महानिर्देशक तीर्थराज चिलुवाल जानकारी दिए। उनका अनुसार हाल जीराको अस्वाभाविक मूल्य वृद्धि भइरहेको विषय विभागको गम्भीर चासोमा रहेको छ। उक्त वस्तुको बजारमा सहज आपूर्ति र अस्वाभाविक नाफाखोरी गर्ने प्रवृत्ति नियन्त्रणको लागि विशेष निगरानी, सूक्ष्म सूचना विश्लेषण र सरोकारवाला अन्य निकायबाट समेत आयात, सञ्चय तथा बिक्री वितरणसम्बन्धी विवरण विभागको निगरानी टोलीबाट अध्ययन भइरहेको छ। चोभारस्थित एक गोदामस्थलबाट २५ हजार केजी जीरा सञ्चय भएको पाइएकोले आवश्यक कारवाही गरी तुरुन्त बजारमा प्रवाह गर्ने गरी कार्य अघि बढीरहेको छ, उनले भने। विभागले चाडपर्व लक्षित बजार अनुगमन कार्ययोजनामा आधारित रहेर २०८० असोज १ देखि २५ गतेसम्म काठमाडौं उपत्यका भित्रका क्षेत्रहरूमा दैनिक उपभोग्य खाद्यान्न, माछामासु, औषधिजन्य तथा तरकारीजन्य ६ सय ७९ वटा व्यावसायिक फर्मको अनुगमन गरेको थियो। जस्मा १ सय ७७ वटा फर्मलाइ विभिन्न कसुरमा ५४ लाख ६७ हजार जरिवाना, १८५ वटा फर्मसँग थप कागजात माग तथा २९३ फर्मलाई व्यावसायिक सुधारका लागि निर्देशन दिइएको उनले जानकारी दिए। यस्तै, विभागकाअनुसार कुलेश्वर क्षेत्रको एक व्यापारिक फर्मले बिक्री वितरणको लागि सञ्चय गरी राखेको ७० हजार मेट्रिक टन चिनी विभागको सक्रियतामा साल्ट ट्रेडिङ कर्पोरेसनले १०१५० रुपैयाँमा खरिद गरी सुपथ मूल्य पसल मार्फत ९७ रुपैयाँमा विक्री वितरण गरिरहेको अवस्था रहेको छ। बजारमा देखिएको चिनीको अभावलाई न्यूनीकरण गरी आपूर्ति प्रणाली सहज गर्न स्वदेशी उद्योगहरूले अन्य औद्योगिक प्रयोजनका लागि अग्रिम विक्री सम्झौता गरिसकेको १ हजार मेट्रिक टन चिनी उपभोक्ताको सहज पहुँच पुग्ने गरी बजारमा पठाउने तयारी गरिसकिएको उनले जनाए। चिनी सञ्चय गर्ने तथा अस्वभाविक मूल्य वृद्धि गर्ने व्यावसायीहरूको गोदामस्थल पहिचान गरी कारबाही गर्ने तथा सञ्चय गरेको चिनीलाई सहज र वास्तविक मूल्यमा बजारमा आपूर्ति गराउन विभाग निरन्तर लागिरहेकोउनको भनाइ छ। उपभोक्ता हित संरक्षण तथा बजार अनुगमन कार्यक्रमलाई सघन र प्रभावकारी बनाउन उपभोक्ता संरक्षण ऐन, २०७५ र नियमावली, २०७६ को प्रावधान अनुसार योग्यता पुगेका विभागमा कार्यरत सम्पूर्ण अधिकृतस्तरका कर्मचारीहरू, ७७ वटै जिल्ला प्रशासन कार्यालयका सहायक प्रमुख जिल्ला अधिकारी प्रशासकीय अधिकृतहरू, सबै इलाका प्रशासन कार्यालयका कार्यालय प्रमुखहरू र ७ सय ५३ वटै स्थानीय तहका प्रमुख प्रशासकीय अधिकृतहरूलाई निरीक्षण अधिकृतको अधिकार प्रत्यायोजन गरिएको छ। उपरोक्त अधिकारको प्रयोग देशभर बजार अनुगमनको कार्य तीव्ररुपमा भइरहेको प्रतिवेदन विभाग तथा सञ्चार माध्यबाट प्राप्त भइरहेको छ। महँगी बढ्नुमा को दोषी ? पछिल्लो समय उपभोक्ताको माग घटेको चौतर्फी टिप्पणी भइरहेको छ। आय स्रोत खुम्चिएको अवस्थामा नागरीकको क्रय शक्ति घटेको छ। अन्तर्राष्ट्रिय बजारमा परेको मूल्यवृद्धिको प्रभावले नेपालमा पनि महँगी चर्किरहेको विज्ञहरूको तर्क छ। लामो समयदेखि आम उपभोक्ता महँगीकै मारमा छन्। आम्दानीको तुलनामा खर्च बढ्न थालेको अधिकांशले गुनासो गर्दै आएका छन्। यसैक्रममा अर्थविद् प्राडा कुसुम शाक्य पछिल्लो समय सहकारीमा भएको समस्याका कारण अर्थतन्त्रमा पैसा चलायमान हुन नसकेको तर्क गर्छिन्। त्रिभुवन विश्वविद्यालय, मानविकी संकायकी डिन प्राडा कुसुम शाक्य उपभोक्ताले नै बजार चल्ने तर अहिले यो प्रवृत्ति पातलिएको बताउँछिन्। अहिलेको मुख्य समस्या अधिकांश सहकारीको हो। सामान्यदेखि ठूला पैसा भएका सबैले जम्मा गरेको पैसा फस्दा बाहिर आउन सकेको छैन। उनीहरूको पैसा बजारमा नआउँदा अहिले उपभोक्ताको किन्ने क्षमता पनि कमजोर हुनु एउटा कारण हो। यसबारे सरकरले हेरेकै छैन। महँगीको मुख्य कारण सरकारको बजार अनुगमन, नियमन, आपूर्ति नीति, आपूर्ति अवस्थाबारे सरकारले बजार हस्तक्षेपमा कमजोर हुँदा व्यापारीको मनोमानी भएको उपभोक्ताविद्हरू बताउछन्। यसैक्रममा उपभोक्ता अधिकार संरक्षण मञ्चका अध्यक्ष माधव तिमिल्सीना मूल्यको वैज्ञानिक मापदण्डसंयन्त्र नभएको औंल्याउँछन्। मुख्यतः सरकारको बजार अनुगमन लगायतका हस्तक्षेपमा कमजोर भएकाले व्यापारीको मनोपोली भएको उनी टिप्पणी गर्छन्। यद्यपि सरकारले चाडपर्व लक्षित गरेर अनुगमनलाई बढाएको बताउँदै आएको छ। यसैक्रममा उनी भन्छन्, अहिले बजारमा पूर्णरूपमा चिनी अभाव छ र अन्य वस्तुको मूल्यवृद्धि भएको छ। वाणिज्य, आपूर्ति तथा उपभोक्ता संरक्षण विभागले तत्कालका लागि हजार मेट्रिक टन चिनी ल्याउने विकल्प खोजेर मात्रै हुँदैन। मन्त्रालयले आजभन्दा ३ महिनाअघि नै कसरी आपूर्ति सहजीकरण गर्ने, कसरी बजार व्यवस्थापन गर्ने भन्ने विषयमा नसोच्दा अहिले बजारमा चीनि अभाव भएको हो। यस्ले अहिले बजार भद्रगोल भएको छ। महँगीको मुख्य कारण सरकारको बजार अनुगमन, नियमन, आपूर्ति नीति, आपूर्ति अवस्थाबारे सरकारले बजार हस्तक्षेपमा कमजोर हुदा व्यापारीको मनोमानी भएको उनले टिप्पणी गरे। सरकारले मूल्यको वैज्ञानिक मापदण्डसंयन्त्र पनि बनाएन। हुन त बजारमा वस्तु नै नभएपछि अनुगमन गर्नुको अर्थ छैन। यसैले पहिला चीनिको आपूर्ति बढाउनुपर्यो। बजारमा पर्याप्त सामान भएपछि बल्ल मूल्य बढी लिए, मिसावट गरे, तौलमा घटबढ गरे, गुणस्तरमा ठगे भनेर अनुगमन कडाइ गर्नु उपयुक्त हुन्छ, उनले भने, अहिलेको यस्तो अवस्था हेर्दा सरकार नै बिचौलियासँग साँठगाँठ भएर आपूर्ति शृंखला बिगारेको होकी भन्ने आशंकाको स्थिती खडा भएको छ। वाणिज्य, आपूर्ति विभागलाई आवश्यक मात्रामा स्रोत, साधन, जनशक्ति दिईएन। अहिले अनुगमनमा करारका प्रतिनिधि पठाइएको छ। तिनीहरू विभागप्रति जिम्मेवार नबन्न सक्छन्। उनीहरूको दरबन्दी होईन। यसैले मन्त्रालयले उपभोक्ता अधिकारको विषय नपरेको होकी भन्ने अनुभूति गराएको छ।"
"घट्यो ब्रोकर कमिसन, अर्थको सहमति बाँकी","काठमाडौं : सेयर कारोबारमा लाग्ने ब्रोकर कमिसन र नेपाल धितोपत्र बोर्ड शुल्क दुवै घटेको छ। बोर्डले दुवै दस्तुर १०१० प्रतिशतले घटाउने निर्णय बोर्डले निर्णय गरी सहमतिका लागि अर्थ मन्त्रालय पठाएको छ। अर्थले सहमति दिएपछि मात्र नयाँ दर लागू हुनेछ। बोर्डले अहिले कायम रहेको ब्रोकर कमिसनका स्ल्याबहरू क्रमशः १० प्रतिशतले घटाएको हो। बोर्डले ब्रोकरबाट पाउने कमिसन १० प्रतिशतले नै घट्दा प्रतिकारोबार लगानीकर्ताले तिर्ने कमिसन ७ प्रतिशतले घटाएको छ। हाल ५० हजार रुपैयाँसम्मको कारोबारमा ०४० प्रतिशत, ५० हजारदेखि ५ लाखसम्मको कारोबारमा ०३७ प्रतिशत, ५ लाख भन्दामाथि २० लाख रुपैयाँसम्मको कारोबारमा ०३४ प्रतिशत, २० लाख भन्दामाथि १ करोडसम्मको कारोबारमा ०३० प्रतिशत र १ करोड भन्दामाथि जतिसुकैको कारोबारमा ०२७ प्रतिशत ब्रोकर कमिसन लाग्दै आएको छ।"
बढ्यो चिनियाँ फलफूलको आयात,"सिन्धुपाल्चोक : चाडपर्व नजिकिएसँगै उत्तरी नाका तातोपानीबाट चिनियाँ फलफूल आयातमा वृद्धि भएको छ। नाकाबाट दैनिक चार करोड रुपैयाँबराबरको फलफूल आयात भइरहेको तातोपानी भन्सार कार्यालयले जनाएको छ। असोजको तेस्रो सातादेखि दसैं, तिहार, छठलगायत चाडबाड लक्षित फलफूलको आयातमा वृद्धि भइरहेको हो। चाडबाड मुखैमा आइपुगेकाले नाकाबाट दैनिक आयात बढेको कार्यालयले जनाएको छ। अहिले दैनिक चार करोड रुपैयाँबराबरको चिनियाँ फलफूल नाकाबाट भित्रिरहेको छ, तातोपानी सुक्खा बन्दरगाह भन्सार प्रमुख दयानन्द केसीले भने, नेपालमै उब्जनी हुने फलपूल पनि नाकाबाट ठूलो परिमाणमा आइरहेको छ। धेरै मात्रामा स्याउ र केही मात्रामा अनार र अंगुर विगतदेखि नै आयात भइरहे पनि अरू चिनियाँ फलफूल भने यस पटकदेखि भित्रिन थालेको भन्सार कार्यालयले जनाएको छ। स्याउ, अनार, अंगुरसँगै नासपाती, सुन्तला, अम्बा, हलुवाबेद, लिची, ओखर, किबी, जुनार, ड्रागन फ्रुट्सलयागत एक दर्जनभन्दा बढी किसिमका चिनियाँ फलफूल आयात भइरहेको भन्सार कार्यालयको तथ्यांक छ। दैनिक आयात भइरहेका फलफूलमध्ये ६० प्रतिशत चिनियाँ स्याउ रहेको भन्सार कार्यालयले जनाएको छ। हामीले अहिलेसम्म यो नाकाबाट स्याउ, अनार र अंगुरमात्रै आएको थाहा पाएका थियौं, अहिले त नेपालमै पाइने फलपूल पनि आइरहेको छ, प्रमुख केसीले भने, नेपालमै पाइने फलपूल ठूलो मात्रामा आयात हुनु हामीलाई पनि अचम्म लागेको छ। भन्सार कार्यालयका अनुसार अहिले दैनिक २० चिनियाँ कन्टेनर सामग्री नाकाबाट भित्रिरहेका छन्। चिनियाँ एक कन्टेनर सामग्री बराबर दुई नेपाली कन्टेनर हुन्छ। नाकाबाट भित्रिने सामग्री भरिएको कन्टेनरमध्ये १५१६ कन्टेनर त फलपूल मात्रै हुने गरेको छ, प्रमुख केसीले भने, आयात सामग्रीको अवस्था हेर्दा फलपूलको माग धेरै रहेको पाएका छौं। भन्सारले जनाएअनुसार फलपूलको आयात अवस्थालाई केलाउँदा चिनियाँ कृषि उत्पादनले नेपाली बजार बढाउँदै लगेको देखिन्छ। नाकाबाट फलपूलको आयात बढ्दा हामी खुसी हुनुपर्ने अवस्था रहँदैन, केसी भन्छन्, चिनियाँ कृषि उत्पादनले नेपाली बजारमा पहुँच बढाउँदै लैजानुलाई नेपाली व्यवसायी बढ्दो विदेश पलायन र परनिर्भरताको पराकाष्ठाको रूपमा बुझ्नु पर्दछ। तातोपानी नाका भएर हाल आयात भइरहेका तरकारी र फलफूल २०७२ को भूकम्पअघि नेपाल भएर चीन निर्यात हुन्थ्यो। विगतमा तातोपानीबाट धेरै परिमाणमा चिनियाँ तयारी पोसाक र लत्ताकपडा आयात हुने नाकाको रूपमा चिनिन्थ्यो। तर भूकम्पको केही वर्षअघिदेखि चिनियाँ लसुन, प्याजजस्ता सीमित प्रकारका कृषिजन्य उत्पादन आयात हुन थालेका थिए। गत भदौ १५ गतेदेखि चीनले नाकामा मानवीय आवागमन खुलाएपछि तातोपानीमा व्यापारिक गतिविधि बढ्दो छ। चीनले आफ्नो सामान मात्र बेच्ने, अरूको खरिद नगर्ने नीति लिएका कारण आयात मात्र बढेको निर्यात भने शून्य हुन पुगेको भोटेकोशी चेम्बर अफ कमर्सका अध्यक्ष फुनु शेर्पा बताउँछन्। उनीहरूकोबाट चाहिँ अम्बा, लिची, हलुवाबेदजस्ता सामान्य फलफूल पनि पठाइएको छ, हाम्रोबाट कुनै पनि सामग्री लैजाने गरेका छैनन्, उनले भने। नाका सर्वसाधारणका लागि खुलाइए पनि चीनले निर्यातलाई प्राथमिकता नदिँदा स्थानीय र व्यवसायी निराश भएका उनले बताए। स्थानीय व्यवसायीलाई नेपालबाट कुनै पनि स्थानीय उत्पादन र सामग्री चिनियाँ बजारमा लैजान दिइएको छैन। तातोपानी नाका चिनियाँ सामग्री बेच्न खोलिएको जस्तै भयो, सीमा गाउँमा उत्पादित अर्गानिक साग, निगुरो, फलफूलसमेत चिनियाँ बजारमा लैजान दिइएको छैन, भोटेकोशी गाउँपालिका २ की स्थानीय व्यवसायी सानुमाया शेर्पाले भनिन्, नेपालमा बनेको चाउचाउ, यहाँ उत्पादित चामल लानु त धेरै परैको कुरा। चिनियाँ मालसामान मात्रै बेच्ने चीनको नीतिले नेपालीलाई फाइदा नहुने र यस्तो एकलौटी व्यवहारले व्यवसायी मर्कामा परेको उनले बताइन्। दुईतर्फी रूपमा नाका खुलेको भए दुईतर्फी रूपमा व्यापार हुनु पयो नि, उनले भनिन्। मितेरी पुलपारिका चिनियाँ बजारबाट स्थानीयले घरायसी प्रयोजनका लागि सामान ल्याउन पनि सीमामा सुरक्षाकर्मीबाट घण्टौं रोकेर झन्झटिलो बनाउने गरेको उनको भनाइ छ । भूकम्पअघि तातोपानी नाकाबाट हस्तकला, वनस्पति, जडीबुटी, चाउचाउजस्ता १ सय ८२ प्रकारका सामग्री चीनको खासा, सिगात्से र ल्हासा बजारमा निर्यात हुने गर्थे। यहाँका सयौं व्यापारी निर्यातमा निर्भर थिए। नाका दुईतर्फी सञ्चालनमा आएपछि उत्साही भएका व्यापारी चिनियाँ व्यवहारले पुनः निराश बनेका छन्। चिनियाँ कम्पनीले तातोपानीबाट सामग्री नमगाएका कारण निर्यात हुन नसकेको सिल्क ग्रुपका व्यवसायी विजय शेर्पाले बताउँछन्।"
बुक बिल्डिङको प्रभावकारिता,"काठमाडौं : सेयर बजारमा लगानीकर्तालाई बुक बिल्डिङमार्फत निष्कासित प्राथमिक सार्वजनिक सेयर (आईपीओ) किन्न नयाँ अवसर जुरेको छ। अब सेयर बजारमा यसको प्रभावकारिता कस्तो होला भन्ने पनि प्रश्न उठेको छ। नेपाल धितोपत्र बोर्ड (सेवोन) ले पहिलोपटक असोज २९ गते सर्वोत्तम सिमेन्टलाई बुक बिल्डिङमार्फत प्रतिकित्ता ४ सय १ रुपैयाँमा आईपीओ निष्कासनको अनुमति दिएसँगै अन्य कम्पनीका लागि पनि बाटो खुलेको छ। यो सुरुवातलाई बोर्डले ऐतिहासिक सफलता ठानेको छ। बुक बिल्डिङमार्फत सेयर निष्कासन गर्न यसले अब सबै कम्पनीलाई बाटो खुलेको नेपाल धितोपत्र बोर्ड (सेबोन) का कार्यकारी निर्देशक तथा प्रवक्ता मुक्तिनाथ श्रेष्ठ बताउँछन्। उनकाअनुसार अब कुनै राम्रो नाफा कमाएका कम्पनी आए भने आम लगानीकर्तालाई यसले धेरै फाइदा पुयाउँछ। उनी भन्छन्, बजारमा राम्रा कम्पनीको उपस्थिति हुनु भनेको लगानीकर्ताका लागि सकारात्मक पक्ष हो। यो व्यवस्थाले लगानीकर्तालाई त्यसबाट निर्धारित मूल्यको आईपीओमा आवेदन दिन जोखिम नहुने सेयर लगानीकर्ता नवराज दाहालले बताए। सेयर लगानीकर्ता दाहालकाअनुसार हामीले बुक बिल्डिङ पहिल्यैदेखि माग गरिरहेका थियौं। आईपीओ बुक बिल्डिङ विधिबाट आयो भने संस्थागत लगानीकर्ताले अध्ययन गरेर बोलकबोलमार्फत मूल्य निर्धारणमा उनीहरूले भूमिका खेल्ने उनले बताए। अहिले प्रिमियम थपेर अनावश्यक तरीकाले ल्याउने सेयरमा विवादित थियो। यस अवस्थामा बुक विल्डिङमार्फत सेयर मूल्य तोकेर आउनु लगानीकर्ताका लागि राम्रो हो। यो स्वागतयोग्य कदम हो। यो लामो समयदेखि अड्किरहेको थियो, उनी भन्छन्, बुक बिल्डिङले विगतमा सेबोनको अध्यक्षको जागिरै खाएकाले आउने हो कि होइन भनेर लगानीकर्ताहरू दोधारमा परिरहेको अवस्थामा टुंगो लागेर सुरुवात हुनु औचत्यिपूर्ण छ। अब बुक बिल्डिङबाट आएको आईपीओमा आवेदन दिन लगानीकर्ता त्यत्ति डराउनु नपर्नेमा उनी विश्वस्त छन्। किनभने यसरी आएको कम्पनी कमजोर भनेर शंका गर्नुपर्दैन। यसमा पहिला नै संस्थागत लगानीकर्ता सहभागी भएर उनीहरूले टुंगो लगाएको मूल्यमा पनि डिस्काउन्टमा सर्वसाधारणमा आउने हुँदा यो स्वागत योग्य ठानेको छु, उनले थपे। बुक बिल्डिङमार्फत सेयर निष्कासन गर्न अब सबै कम्पनीलाई बाटो खुलेको छ। अब कुनै राम्रो नाफा कमाएका कम्पनी आए भने आम लगानीकर्तालाई यसले धेरै फाइदा पुर्याउँछ। बजारमा राम्रा कम्पनीको उपस्थिति हुनु भनेको लगानीकर्ताका लागि सकारात्मक पक्ष हो। मुक्तिनाथ श्रेष्ठ, कार्यकारी निर्देशक एवं प्रवक्ता, नेपाल धितोपत्र बोर्ड बुक बिल्डिङमार्फत आएका कम्पनी राम्रा हुने लगानीकर्ताको विश्वास छ। किनभने यसमा आएका कम्पनी वित्तीय अवस्था फिल्टर गरेर संस्थागत लगानीकर्तालाई सहभागीमा मूल्य निर्धारणपछि मात्रै मूल्यको निष्कर्ष निकालिन्छ। यसरी छानिएर कम्पनीहरू आउने भएकाले भोलिका दिनमा कमजोर भएर जान्छन् भन्ने शंका नरहने सेयर लगानीकर्ता दाहाल बताउँछन्। अहिले कमजोर संस्थालाई कुरो मिलाएर स्वीकृति दिए कि भन्ने शंका यो बुक बिल्डिङबाट हट्छ, उनले बताए। नेपाल धितोपत्र बोर्ड (सेबोन)का कार्यकारी निर्देशक तथा प्रवक्ता मुक्तिनाथ श्रेष्ठ बुक बिल्डिङ सफल भएमा प्रिमियममा जानु नपर्ने बताउँछन्। यसो हुँदा कम्पनी बजारमा आउनुअघि आफ्नो भ्यालु थाहा हुने उनको भनाइ छ। उनी भन्छन्, किनभने यसले बजारको मूल्य निर्धारण गरिदिन्छ। अब लगानीकर्तालाई यसले सजिलो हुन्छ। पहिला कम्पनीको अंकित मूल्यमा प्रिमियम राख्दा कसले, किन यत्ति गयो भन्ने प्रश्न उठ्थ्यो। तर, अब यो बुक बिल्डिङमार्फत योग्य लगानीकर्ताले तोकेको मूल्य हो भन्नेमा विश्वास हुन्छ। प्रवक्ता श्रेष्ठकाअनुसार सर्वोत्तम सिमेन्टको ६० लाख कित्ता सेयरमा ४० प्रतिशत संस्थागत लगानीकर्ताले किनिसकेपछि त्यत्रो हिस्सा उनीहरूले किन्नु भनेको राम्रो हो भन्ने विश्वास आम लगानीकर्तालाई हुनेमा उनी विश्वस्त छन्। बुक बिल्डिङ निर्देशिका, २०७७ ले नेपाल स्टक एक्सचेञ्जको भूमिका पनि तोकिएको छ। बुक बिल्डिङ प्रक्रियामा २ चरणको मूल्य कायम हुन्छ। त्यसमा पहिलो चरणको मूल्य निकाल्ने काम नेप्सेको प्लेटफर्मबाट गर्नुपर्छ भन्ने व्यवस्था छ। अहिले नेप्सेमा विद्युतीय प्लेटफर्म नभएकाले सर्वोत्तम सिमेन्ट र रिलायन्स चिनी मिलको बुक बिल्डिङबाट कट अफ प्राइस निकालेर पठाइसकिएको छ। मुराहरी पराजुली, सूचना अधिकारी, नेपाल स्टक एक्सचेञ्ज अहिले निस्कासित आईपीओ प्रतिकित्ता १ सय रुपैयाँ अंकित मूल्यमा सेयर खरिद गरिरहेका लगानीकर्तालाई बुक बिल्डिङमा आएको मूल्य देख्दा बढी जस्तो लाग्न सक्छ तर लगानीकर्तालाई महँगो पर्छ वा सस्तो पर्छ भन्नुभन्दा पनि राम्रो कम्पनी बुक बिल्डिङमार्फत आयो भन्ने कुराले अर्थ राख्ने श्रेष्ठको तर्क छ। बुक बिल्डिङमा नेप्सेको भूमिका बुक बिल्डिङ निर्देशिका, २०७७ ले नेपाल स्टक एक्सचेञ्ज (नेप्से)को भूमीका पनि तोकेको छ। बुक बिल्डिङ प्रक्रियामा २ चरणको मूल्य कायम हुन्छ। त्यसमा पहिलो चरणको मूल्य निकाल्ने काम नेप्सेको प्लेटफर्मबाट गर्नुपर्छ भन्ने व्यवस्था छ। त्यस्तो प्लेटफर्म विद्युतीय हुनुपर्छ भन्ने नीतिगत ब्यवस्था छ। यद्यपी विद्युतीय नभए पनि भौतिक रूपमा गर्न सकिनेसमेत उल्लेख छ। तर, अहिले नेप्सेमा विद्युतीय प्लेटफर्म नभएकाले अहिले सर्वोत्तम सिमेन्ट र रिलायन्स चिनी मिलको बुक बिल्डिङबाट कट अफ प्राइस निकालेर पठाइसकेको नेप्सेका सूचना अधिकारी मुराहरी पराजुलीले बताए। उनकाअनुसार धितोपत्रको आईपीओ जारी गर्ने विधि बुक बिल्डिङ विधि हो। यसबाहेक निश्चित मूल्य विधिबाट आईपीओ जारी गरिन्छ। तर, बुक विल्डिङ विधिमार्फत आईपीओ जारी गर्दा बजारले निर्धारण गरेको मूल्यमा हुने गर्दछ। बुक बिल्डिङ आईपीओ जारी गर्ने एक प्रक्रिया हो जसमा निष्कासनकर्ता कम्पनीले प्रस्ताव गरिने मूल्य निर्धारण प्रक्रिया हो। कुनै सामान्य व्यवसाय गरिरहेको कम्पनी आईपीओ जारी गर्न चाहन्छ भने उसले प्रतिकित्ता १०० रुपैयाँ वा सेयर संख्यालाई टुक्ताएर १० रुपैयाँको गुणक हुने मूल्यमा जारी गर्न सक्छन्। प्रिमियम थपेर अनावश्यक तरिकाले ल्याउने सेयरमा विवादित थियो। यस अवस्थामा बुक बिल्डिङमार्फत सेयर मूल्य तोकेर आउनु लगानीकर्ताका लागि राम्रो हो। यो स्वागतयोग्य कदम हो। यसरी आएका कम्पनी राम्रा नै हुन्छन्। नवराज दाहाल, सेयर लगानीकर्ता अंकित मूल्यमा प्रिमियम थप्न पल्केका कम्पनीहरू भने आकर्षण नहुने हुन कि भन्ने चुनौती पनि देखिन्छ। यसो हँुदा बुक बिल्डिङ देखाउने दाँत मात्रै हुने होकी भन्ने पनि केहि सेयर जानकारको आशंका छ। प्रभावकारीतामाथि प्रश्न कम्पनीहरू स्टक मार्केटमा आएनन् भनेर बुक विल्डिङ प्रक्रियाबाट धेरैभन्दा धेरै मूल्यमा सेयर बिक्री गर्न सकून् भन्ने अवधारणाबाट आएको पनि बताइन्छ। धितोपत्र बोर्डले पहिला एउटा नीति ल्याउने र पछि अर्को नीति ल्याएकाले अघिल्लो नीति ध्वस्त पारिदिने होकी भन्ने पनि केही सेयर विज्ञहरूको आशंका छ। सुरुमा कम्पनीलाई प्रिमियममा सेयर जारी गर्न दिएपछि बुक बिल्डिङ खर्चिलो हुने भन्दै फर्किने खतरासमेत रहेको औंल्याइन्छ। बुक बिल्डिङ वैज्ञानिक आधारमा मूल्य निर्धारण हुन्छ। अंकित मूल्यमा प्रिमियम थप्न पल्केका कम्पनीहरू भने आकर्षण नहुने हुन कि भन्ने चुनौती पनि देखिन्छ। यसो हुँदा बुक बिल्डिङ देखाउने दाँत मात्रै हुने होकी भन्ने पनि केही सेयर जानकारको आसंका छ। धितोपत्र बोर्डले बुक बिल्डिङका लागि स्वीकृति दिएपछि कम्पनीहरू सुरुमा सूचीकृत गरिएका करीब ८०९० हाराहारीमा योग्य लगानीकर्ता (इलिजेवल इन्भेस्टर)बीच प्रतिस्पर्धा हुन्छ। यसबाट एउटा मूल्य निर्धारण हुन्छ। यसरी तोकिएर आएको मूल्यलाई प्रक्रियामा चलाउने काम नेप्सेले गर्छ। यसपछि दोस्रो चरणमा फेरि सोही मूल्य सर्वसाधारणमा ल्याएर बिक्री खुला गर्छ। तर, लगानीकर्ताले उक्त मूल्यमै आईपिओ खरिद गर्नुपर्दैन। किनभने उक्त मूल्यको १० प्रतिशत तलमाथि घटबढ् गरेर आम सर्वसाधारणले आवेदन दिन पाउँछन्। यसमा दुई चरणको बोल (अक्सन)बाट सेयर खरिद गर्न पाइने अवसर छ। खुला बजारको मान्यताविपरीत नियन्त्रित र आरक्षित अंकित मूल्यमा सर्वसाधारणमा सेयर जारी गरिरहेको नेपाली धितोपत्र बजारले धितोपत्र (सेयर) को उचित मूल्य पहिल्याउन बुक बिल्डिङ विधि कार्यान्वयनमा ल्याएको छ। विद्यमान अंकित मूल्यमा सेयर निष्कासनले स्थापित र मुनाफासहित सकारात्मक नेटवर्थका कम्पनीको सेयर अप्रत्यक्ष छुटमा लगानीसँगै तत्कालीन केही मूल्यगत लाभको अवसर त होला, तर राम्रा कम्पनी बजारबाट हतोत्साहित हुने, लगानीको अवसर गुम्ने सम्भावना पनि रहन्छ। अर्कातिर व्यवसाय सञ्चालन र तत्काल मुनाफा नहुने ऋणात्मक नेटवर्थका कम्पनीलाई अंकित मूल्यमार्फत अप्रत्यक्ष प्रिमियम वा बढी मूल्य तिर्नुपर्नेछ। मूल्यगत द्वन्द्व निरूपण गर्दै उचित मूल्य निर्धारणका लागि बुक बिल्डिङ कम्पनी र लगानीकर्तालाई स्वीकार्य विकल्प हुनसक्छ। यस्ता छन् अवसर बैंक, बिमा र जलविद्युत्को दबदबा रहेको विद्यमान नेपाली धितोपत्र बजारलाई वास्तविक उद्योगव्यवसाय (रियल सेक्टर) को उचित सहभागितासहितको अर्थतन्त्रको ऐना बनाउने अवसर बुक बिल्डिङले जुराउन सक्ने सरोकारवाला औंल्याउँछन्। धितोपत्र बजारमा रियल सेक्टरको सहभागिता बढाउन सरकारले १ अर्बभन्दा बढी पुँजी भएकालाई सर्वसाधारणमा धितोपत्र निष्कासनमा प्रोत्साहनसँगै सूचीकृत उत्पादनमूलक, पर्यटन सेवा, जलविद्युत् उत्पादन, वितरण तथा ट्रान्समिसन गर्ने निकायलाई लाग्ने करमा १५ प्रतिशतले छुटको व्यवस्था गरेको छ। सहुलियतका बाबजुद धितोपत्र बजार प्रवेशमा अनिच्छुक उद्योगव्यवसायलाई बुक बिल्डिङले व्यवसाय, मुनाफा र साख प्रतिविम्बित हुने गरी उचित मूल्य मा सेयर निस्कासनको अवसरसँगै सूचीकरणमा प्रोत्साहित गर्ने र सर्वसाधारणलाई लगानीको अवसर जुराउने अपेक्षा गर्न सकिन्छ। यससँगै, पुँजी संकलनको राम्रो विकल्प भए पनि धितोपत्र बजारबाट टाढिँदै आएका उद्योगव्यवसायलाई निश्चित लागत नपर्ने गरी पुँजी संकलन, सर्वसाधारणको सहभागितामार्फत वस्तु तथा सेवामा अपनत्व र बजारीकरण, सुशासनलाई अँगाल्दै कम्पनीको बजार मूल्य र पुँजीकरणसँगै साख र प्रतिष्ठा बढाउने अवसर हुनेछ। बुक बिल्डिङका चुनौती मूल्य निर्धारण, सूचीकरण र सुशासन, सन्दर्भ मूल्य र लागत प्रमाणीकरण, नियमाकीय क्षमतालगायतमा चुनौती देखिएको छ। मूल्य निर्धारणमा बुक बिल्डिङको मूख्य चुनौती सर्वस्वीकार्य र विश्वासिलो उचित मूल्य निर्धारण हुनेछ। यसमा उचित मूल्य पहिल्याउन विभिन्न चरण पार गरिँदै गर्दा संलग्न पक्षको जिम्मेवारी र पारदर्शिता निकै महत्वपूर्ण हुनेछ। आरक्षित र अंकित मूल्यमा सेयर खरिद गरिरहेका आमलगानीकर्ताले बढी मूल्य तिर्नुपर्दाको असन्तुष्टिसँगै निर्धारित मूल्यमा प्रश्न उठाउन सक्नेछन्। नियामकले कम्पनीको योग्यता परीक्षणदेखि मूल्य निर्धारणमा सहजीकरण सँगसँगै कम्पनीको विगतको वित्तीय अवस्था र त्यसमा छेडछाड नभएको, अनुमानित मूल्य यथोचित भएको, आशय मूल्य र कट अफ मूल्य तय गर्दा निस्कासन प्रबन्धक र योग्य संस्थागत लगानीकर्ताबाट अनैतिक र गैरजिम्मेवारीपूर्ण कार्य वा मिलेमतो नभएको सुनिश्चित गर्नैपर्छ। तिरिएको प्रिमियम सेयरधनीकै हुने र लाभांशका रूपमा फिर्ता आएमा प्रभावकारी लागतमूल्य (इफेक्टिभ कष्ट) घट्ने प्रस्ट्याउन सके मूल्यगत विरोध केही कम हुने सेयर विज्ञहर बताउँछन्। प्रत्यक्ष नियामक नभएका कम्पनीको बोर्डबाट दरिलो नियमनमा सकृय (प्रोएक्टिभ) भूमिका ननिभाउने हो भने आमलगानीकर्ताले विगतको भन्दा कैयौं गुना बढी आर्थिक क्षति बेहोर्ने डर रहेको समेत सेर लगानीकर्ता बताउँछन्। उचित मूल्यमा निस्कासनसँगै सूचीकरणपछि पनि कम्पनीको वित्तीय अवस्था र विवरण प्रकाशन, लाभांश, बजारमा सेयरको आपूर्ति र मूल्य, सूचनामा समान पहुँचजस्ता पक्षमा बोर्डको भूमिका खोजिनेछ। विगतमा अंकित मूल्यमा हजार रुपैयाँ क्षति बेहोरेका लगानीकर्ताले कैयौं गुना बढी नोक्सानी बेहोर्ने मात्र होइन, हकप्रद, बोनसको लालसा देखाएर, मागआपूर्तिमा छेडछाड (कर्नरिङ) गर्दै सेयरको बजार मूल्यमा खेल्दै अन्ततः कम्पनी वा कारोबार बन्दको खतरा र भयावह अवस्था आउनेछ। हालै श्रीराम सुगर मिल्सको हकप्रदको घटना होस् वा भृकुटी पल्प एन्ड पेपर, गोरखकाली रवर, हरिसिद्धि ब्रिक एन्ड टायल, रघुपति जुट मिल्स, बुटवल स्पिनिङ मिल्स, ज्योति स्पिनिङ, अरुण वनस्पति, नेपाल बिटुमिन एन्ड ब्यारेल, फ्ल्युर हिमालयन, बिराट सु, नेपाल वनस्पति घिउ, नेपाल खाद्यजस्ता नामुद उत्पादनमूलक उद्योगहरूको कथा नदोहोरिएला भन्न सकिन्न। नियामकीय क्षमतामा बारम्बार सवाल उठिरहेको विद्यमान अवस्थामा बुक बिल्डिङ उचित मूल्य निर्धारणको बहानामा टाठाबाठा उद्योगव्यवसायलाई सेयर प्रिमियम संकलन र अनुचित मूल्यगत नाफाको माध्यम नबन्ने सुनिश्चित गर्न बोर्डलाई सहज छैन। अझ विगतमा सयौं लगानीकर्ताको करोडौं लगानी डुबाएर बदनाम अनि निश्चित व्यक्तिले मनमौजी चलाएका उद्योगव्यवसायलाई नियमन र सुशासनमा डोयाउन नसके बुक बिल्डिङ नखाऊँ भने दिनभरिको सिकार, खाउँ कान्छा बाउको अनुहार हुन सक्छ। सरोकारवालले जिम्मेवारीपूर्ण भूमिका निर्वाह, अवसरको सदुपयोग र चुनौतीको सामना गर्न सके बुक बिल्डिङ कम्पनी र लगानीकर्ताको हितसँगै बजार विकासमा कोसेढुंगा पनि हुन सक्छ।"
रोजाइमा हिमाली च्यांग्रा,"पोखरा : दसैंका लागि पोखरामा हिमाली जिल्ला मुस्ताङबाट भेडा, च्यांग्रा भित्रिएका छन्। दसैंमा पोखरेलीको रोजाइ उच्च हिमाली क्षेत्रमा पाइने च्यांग्रा हुन्छन्। जडीबुटी खाएर हुर्कने उच्च हिमाली क्षेत्रमा पाइने भेडा, च्यांग्राको मासु स्वादिलो, स्वस्थ्यकर हुनुको साथै औषधीय गुणसमेत हुने विश्वासमा वर्षौंदेखि दसैंमा पोखरेलीको रोजाइ च्यांग्रा तथा भेडा हुने गरेको हो। स्रोह् श्राद्ध सकिए लगत्तै पोखरामा भित्रिने भेडा, च्यांग्रा पछिल्लो समयमा तिहारसम्म नै हिमाली क्षेत्रबाट ल्याएर बिक्री गर्ने गरिन्छ। वर्षको एकपटक नयाँ स्वाद लिन पनि दसैंमा पोखरेलीको मुख्य रोजाई खसीबोका भन्दा हिमाली जिल्लाबाट झरेका च्यांग्रा र भेडा पहिलो रोजाइमा पर्छन्। दसैंका लागि पोखरामा धेरै च्यांग्रा मुस्ताङबाटै ल्याइन्छ। तिब्बतबाट पनि पोखरामा च्यांग्रा, भेडा ल्याइन्थ्यो तर कोरोना पछि भने तिब्बतबाट ल्याउने क्रम रोकिएको छ। मुस्ताङको साथै बझाङ, बाजुरा, डोल्पाबाट पोखरामा भेडा, च्यांग्रा ल्याइन्छ। यस वर्ष पोखरामा हिमाली जिल्ला मुस्ताङबाट ५८ सय च्यांग्रा तथा भेडा भित्रिने भेटेरिनरी अस्पताल तथा पशु सेवा विज्ञ केन्द्र कास्कीका प्रमुख शम्भुराज पाण्डे बताए। पोखरामा घटस्थापनादेखि च्यांग्रा, भेडा भित्रिन सुरु भएको र आउने क्रम जारी रहेको पनि उनले बताए। पशु सेवा केन्द्र मुस्ताङले च्यांग्रा तथा भेडाको स्वास्थ्य जाँच गराएर पठाउने गरेको पनि उनले सुनाए। यस्तै गरी यस वर्ष बझाङ, डोल्पा र बाजुराबाट ३ हजार हाराहारीमा भेडा, च्यांग्रा पोखरामा आउने भेटेरिनरी अस्पताल तथा पशु सेवा विज्ञ केन्द्र कास्कीका प्रमुख शम्भुराज पाण्डे बताए। यसरी दशदेखि ११ हजारभन्दा केही बढी संख्यामा यस वर्ष हिमाली जिल्लाबाट भेडा, च्यांग्रा पोखरा आउने पनि पोण्डेले जानकारी दिए। गत वर्ष पनि यही हाराहारी १० देखि १२ हजारको संख्यामा पोखरामा भेडा, च्यांग्रा भित्रिएको बताइएको छ। कोभिड अघि भने तिब्बतबाट समेत च्यांग्रा आउने भएकाले यो संख्याभन्दा धेरै संख्यामा च्यांग्रा पोखरामा भित्रिने गरेका तथ्यांक छ। यसैगरी पोखरामा खसी, बोको १५ हजार हाराहारीमा बिक्री हुने पनि भेटेरिनरी अस्पताल तथा पशु सेवा विज्ञ केन्द्र कास्कीका प्रमुख पाण्डे बताए। च्यांग्रा, भेडा, खसी, बोका समेत गरेर २६ हजारको हाराहारीमा पोखरामा खपत हुने उनले सुनाए। गाउँघरमा स्थानीयले आफूलाई भनेर र गाउँमा सामूहिक रूपमा भागबन्डा गरेर खानेको भने तथ्यांक नरहेको उनले सुनाए। कास्कीमा दसैंमा हुने खसी, बोकाको मागको करिब २० प्रतिशत मात्र जिल्लाबाटै पूर्ति हुने भेटेरिनरी अस्पताल तथा पशु सेवा विज्ञ केन्द्र कास्कीका प्रमुख पाण्डे बताए। बाँकी ८० प्रतिशत तराई र पश्चिममा जिल्लाबाट आउने गरेको बताइएको छ। भेडा, च्यांग्रा भने सत प्रतिशत बाहिरी जिल्लाबाट आउने गरेको उनले सुनाए। हिमाली जिल्लाबाट यसरी ल्याइएका भेडा, च्यांग्राको स्वस्थ्य जाँच पोखरामा पनि गरिन्छ। भेडा, च्यांग्राको बथानहरूमा गएर पोखरा महानगरपालिका पशु सेवा शाखा र भेटेरिनरी अस्पताल तथा पशु सेवा विज्ञ केन्द्र कास्कीका पशु चिकित्कसले अवलोकन गरी आवश्यक परे उपचार पनि गर्ने गरेको भेटेरिनरी अस्पताल तथा पशु सेवा विज्ञ केन्द्र कास्की प्रमुख पाण्डेले बताए। यस वर्ष अहिलेसम्म भेडा, च्यांग्रामा कुनै समस्या नदेखिएको पनि उनले सुनाए। टाढाबाट ल्याउँदा भेडा, च्यांग्रामा कुनै समस्या देखिएर उपचार गर्दा एन्टिबायोटिक चलाइएको छ भने तीन दिनसम्म व्यवसायीलाई आफ्ना भेडा, च्यांग्रा बिक्री नगर्न सुझाउने गरेको पनि पाण्डेले बताए। बझाङ, बाजुरा र डोल्पाबाट ल्याइएका च्यांग्रा ठूला भएकाले अहिले ५० हजार मूल्य व्यवसायीले राखेका पनि पाण्डेले बताए। यसै गरी मुस्ताङबाट ल्याइएका च्यांग्रा केही साना भएकाले ४० देखि ४२ हजार मूल्य राखेको पाइएको छ। ग्राहकले बार्गेनिङ गरेर घटाएर पनि लग्ने गरेका छन्। व्यवसायी सोनाम तामाङले आफूले मुस्ताङबाट ल्याएको ८० वटा च्यांग्रा काठमाडौंबाट आएका व्यापारीले किनेर लगेको सुनाए। १ सय ५० वटा च्यांग्रामा अरु पोखरामै बिक्री गरिसकेको पनि उनले बताए। हिमाली जिल्लाबाट ल्याइएका भेडा, च्यांग्रा पोखराको यम्दी, सिमपानी, हेमजा, टुँडिखेल, लगायतका क्षेत्रमा बिक्रीका लागि राखिन्छ। यसरी ल्याइएका भेडा, च्यांग्रा बिक्री गर्न बजार डुलाउने पनि गरिन्छ। जडीबुटी खाएको च्यांग्रा स्वस्थ्यकर र स्वादिलो उच्च हिमाली क्षेत्रमा जडीबुटी खाएर हुर्केका च्यांग्रा तथा भेडा स्वास्थ्यका लागि राम्रो हुने भएकाले पोखरेलीको रोजाइमा पर्ने पशुपरोग अन्वेशण प्रयोगशाला पोखराका पशुचिकित्सक गणेश केसीले बताए। हिमाली क्षेत्रको च्यांग्राको जात नै फरक भएको र जडीबुटीको खानीमा चरेका हुनाले स्वादीलो हुने उनले सुनाए। जडीबुटी खाएर हुर्केका उच्च पहाडी क्षेत्रमा पाइने च्यांग्रामा औषधीय गुड पनि हुने बताइन्छ । तर, यस विषयमा अध्ययन भने भएको छैन ।"
सिनर्जीको सेयर लिलामीमा,"काठमाडौं : सिनर्जी पावर डेभलपमेन्ट कम्पनीको ५ लाख ६३ हजार २ सय ६१ कित्ता सेयर लिलामीमा बिक्री खुला भएको छ। कम्पनीको सर्वसाधारण समूहको सेयर बुधबारदेखि बिक्रीमा आएको हो। लिलामीमा लगानीकर्ताले न्यूनतम १ सय रुपैयाँलाई आधार मानेर प्रतिस्पर्धात्मक बोलपत्रमा सहभागी हुनुपर्नेछ। यसमा न्यूनतम १ सय कित्तादेखि अधिकतम सबै कित्ताका लागि आवेदन दिन सकिनेछ। आवेदन दिने अन्तिम म्याद कात्तिक १५ गतेसम्म छ। यसअघि कम्पनीले भदौ ३ देखि ३१ गतेसम्म ४० गतेसम्म ३२ लाख ८ सय ७५ हजार कित्ता (५०प्रतिशत) हकप्रद सेयर बिक्री खुला गरेको थियो। सो अवधिमा बिक्री नभएको बाँकी सर्वसाधारण समूहको सेयर कम्पनीले लिलामीमा बेच्न लागिएको हो। यो सेयरको बिक्री प्रबन्धक सानिमा क्यापिटल हो। सेयरमा सानिमा क्यापिटल नक्साल काठमाडौं तथा सानिमा बैंकको हेटौंडा, नारायणगढ, विराटनगर, बिर्तामोड, वीरगञ्ज, जनकपुर, बुटवल, घोराही, नेपालगञ्ज, बीरेन्द्रनगर, धनगढी, महेन्द्रनगर र पोखरा शाखा कार्यालय तथा गरिमा विकास बैंकको बाग्लुङ शाखा कार्यालयबाट पनि बोलपत्र पेस गर्न सकिनेछ।"
नेप्सले प्रिमियम मूल्यमा आईपीओ जारी गर्ने,"काठमाडौं : नेपाल इलेक्ट्रोनिक पेमेन्ट सिस्टम्स (नेप्स)ले साधारणसभा आह्वान गरेको छ। कम्पनीको साधारणसभा कात्तिक २३ गते आरण्य बुटिक होटल, हात्तीसार, काठमाडौंमा दिउँसो ४ बजेदेखि सुरु हुनेछ। सभाका लागि कम्पनीले प्रिमियम मूल्यसहित आईपीओ जारी गर्ने सम्बन्धमा विशेष प्रस्ताव पेस गर्ने बताएको छ। साथै, गत आर्थिक वर्षको नाफाबाट सेयरधनीलाई २० प्रतिशत बोनस सेयर र कर तिर्न १०५३ प्रतिशत नगद लाभांश वितरण गर्ने प्रस्ताव पनि रहेको छ। सभामा आर्थिक वर्ष २०७९८० को नाफा नोक्सानसम्बन्धी हिसाबका सम्बन्धमा छलफल हुनेछ। आर्थिक वर्ष २०८०८१ का लागि लेखापरीक्षक नियुक्ति र पारिश्रमिक निर्धारण गर्ने एजेन्डा पनि राखिएको छ।"
दसैंमा नै किन हुन्छ हवाई भाडा महँगो ?,"काठमाडौं : बडा दसैं मनाउन उपत्यका छोड्ने क्रम बढ्दो छ। सडक र हवाई सञ्जालको प्रयोगहरू दैनिक डेढ लाख बढीले उपत्यका छोडिरहेका छन्। यो दसैंमा १५ लाखभन्दा बढीले उपत्यका छोड्ने अनुमान गरिएको छ। दसैंमा १० देखि १५ प्रतिशत आन्तरिक उडान थपिएको नेपाल नागरिक उड्डयन प्राधिकरणका सहायक प्रवक्ता ज्ञानेन्द्र भुल बताँछन्। दसैैंको बेलामा उडानको माग झन्डै दोब्बरले हुने गरेको उनले जानकारी दिए। त्रिभुवन विमानस्थलको क्षमताका कारण आन्तरिकतर्फ थप उडान दिनसकिरहेको पनि भुलले बताए। दैनिक आउने र जाने गरी आन्तरिकतर्फ २ सय ३६ भन्दा बढी उडान हुने गरेको त्रिभुवन अन्तर्राष्ट्रिय विमानस्थलका प्रवक्ता सुवास झा बताउँछन्। यस्तै दैनिक १२ हजार यात्रुको चाप आन्तरिक तर्फ रहेको पनि उनले बताए। बुद्ध, यती, श्री, नेपाल एयरलाइन्स, सौर्य, सीता, तारा र समिट एयर ट्रंक रुट (तराई) र स्टल रुट (पहाडी तथा हिमाली जिल्ला) मा उडान भर्दै आइरहेका छन्। चाडपर्व र पर्यटन मौसमका कारण यात्रुको संख्या बढेको विमानस्थलले जानकारी दिएको छ। दैनिक करिब १ हजार यात्रुको चाप बढिररहेको झाले जानकारी दिए। दसैंको नवमीसम्म काठमाडौं छोड्ने यात्रुको चाप बढ्ने बताइएको छ। यातायातको सहज सुविधा विस्तारित हुँदै जाँदा महँगो शुल्क तिरेर हवाई यात्रा यात्रुको रोजाइमा कम पर्न थालेको झा बताउँछन्। अहिले करिब ९० देखि ९५ प्रतिशत क्षमतामा जहाजहरू उडिरहेको नेपाल वायुसेवा सञ्चालक संघका प्रवक्ता योगराज कँडेल शर्मा बताउँछन्। स्टल रुटमा साना जहाज र नियमित उडान हुने भएकाले केही चाप भएको तर ट्रंक रुटमा अहिले पनि सिट पाउने जानकारी दिए। किन हुन्छ हवाई भाडा महँगो ? दसैंमा यात्रु बाहिरिने क्रम बढेसँगै हवाई भाडा महँगो भयो भन्ने गुनासो आउने गरेको छ। केहि गन्तव्यका भाडा भारत जाने शुल्कभन्दा पनि बढी भएको भन्दै प्रधानमन्त्री र मन्त्रीसमक्ष गुनासो पुगेको छ। काठमाडौं धनगढी उडानको भाडा १७ हजार नाघेपछि यात्रुहरू मर्कामा परेको बताइएको हो। तर, भाडा महँगो भएको नभई निधारित दरभित्र नै रहेको नियामक निकाय प्राधिकरण बताउँछ। अन्य समयमा न्यूनतम हवाई शुल्क लिने गरेकोमा अहिले महँगो टिकट मात्रै बाँकी भएको आन्तरिक वायुसेवा सञ्चालक संघको भनाइ छ। काठमाडौंधनगढीको भाडासँग काठमाडौंदिल्लीको भाडा तुलना गर्न नमिल्ने प्राधिकरण सहायक प्रवक्ता भुल बताउँछन्। विमानको प्रकार, सिट क्षमता, दूरीसँगै भाडादर तय गर्ने संयन्त्रले भाडादर फरक पर्ने उनी बताउँछन्। हवाई भाडामामा वायुयान लागतको भाडासँगै फ्युल सरचार्ज र यात्रु सेवा शुल्क पनि जोड्निे गर्छ। अघिल्ला वर्षको तुलनामा हवाई इन्धन महँगिएको छ भने अहिले १३६ रुपैयाँ प्रतिलिटर हवाई इन्धनको मूल्य छ। विमानमा हवाई इन्धनको लागत कुल खर्चको करिब ४० प्रतिशत हुने बताइन्छ। यात्रु सेवा शुल्कको हकमा अन्तर्राष्ट्रिय विमानस्थलबाट उडान भए ५ सय र अन्य विमानस्थलबाट भए ४००, ३०० र २ सय तोकिएको छ। अहिलेको हवाई भाडा २०७३ मा प्राधिकरणले निर्धारण गरेको दररेटमा चलिरहेको छ। प्राधिकरणले भाडा निर्धारण गर्दा न्यूनतम, बेस र अधिकतम मुल्य निर्धारण गरिदिन्छ। दुर्गम क्षेत्रको भाडा निर्धारण ट्वीन अटर विमानको लागतको आधारमा र सुगम क्षेत्रको भाडा एटिआरको आधारमा निर्धारण गरिएको छ। अहिले विमान कप्पनीहरूसँग एटिआर बाहेकका जहाज पनि थपिसकेका छन्। त्यस कारण विमान कम्पनीहरूले पुरानो भाडा दर बढाउनुपर्योभन्दा पनि प्राधिकरले नबढाएको सहायक प्रवक्ता भुल बताउँछन्। कुनै पनि गन्तव्यको न्यूनतम र अधिकतम भाडादरभित्र रहेर नै विमान कम्पनीहरूले भाडा निर्धारण गर्छन्। अधिकतमभन्दा बढी लिए प्राधिकरणले कारबाही गर्छ। माग कम हूँदा न्यूनतम भाडामा विमान कम्पनी उड्ने गर्छन् भने माग बढेको बेलमा अधिकतम भाडा निर्धारण गरिन्छ। न्यूनतम र अधिकतम मूल्यमा खेल्ने अधिकार हवाई कम्पनीलाई छ। अन्तर्राष्ट्रिय हवाई संगठन (आइटा) लगायत कसैले पनि हवाई भाडा नियमन गर्दैनन्। यो बिल्कुल बजारले निर्धारण गर्ने हो। भन्दै भुलले सिजनमा हवाई कम्पनीहरूले अधिकतम भाडादर लगाएकाले महँगो लागेको स्पष्ट पारे। इन्धनको मूल्यवृद्धि, डलर महँगोसँगै सरकारले चालु आर्थिक वर्षबाट हवाई भाडामा १३ प्रतिशत मूल्यअभिवृद्धि कर (भ्याट) लगाएकाले हवाई भाडा महँगो केही महँगो भएको संघका प्रवक्ता योगराज शर्मा बताउँछन्। सार्वजनिक यातायातमा घुइँचो सार्वजनिक यातायात चढेर उपत्यका छोड्नेको घुइँचो पनि बढेको छ। घटस्थापनादेखि अहिलेसम्म ३ लाख बढिले उपत्यका छोडेको काठमाडौं उपत्यका ट्राफिक कार्यालयका प्रवक्ता राजेन्द्रप्रसाद भट्टले जानकारी दिए। घटस्थापनको दिन ५१ हजारले उपत्यका छोडेको अहिले १ लाख बढी बाहिरिन थालेका छन्। यो क्रम बढ्दै जाने बताइन्छ।"
४०० केभीको इनरुवा सबस्टेसन निर्माण,"काठमाडौं : मुलुकभित्रको विद्युत् प्रसारण तथा वितरण प्रणाली सुदृढीकरणका लागि सुनसरीको भोक्राहा नरसिंह गाउँपालिका४ मा ४०० केभी क्षमताको इनरुवा सबस्टेसन निर्माण पूरा भएको छ। ग्यास इन्सुलेटेड प्रणाली (जीआईएस)मा आधारित स्वचालित नेपालको दोस्रो ठूलो ४०० केभी सबस्टेसनको निर्माण पूरा गरी सोमबार चार्ज गरिएको छ। मुलुकभित्र पूर्वपश्चिम विद्युत् आपूर्ति र भारतसँगको विद्युत् व्यापारका लागि जीआईएस प्रविधियुक्त स्वचालित ढल्कबेर मुलुककै पहिलो र इनरुवा दोस्रो ठूलो सबस्टेसन हो। इनरुवामै २२०१३२३३ केभीको अर्को सबस्टेसन यसअघि नै निर्माण पूरा भई सञ्चालित छ। हेटौंडाढल्केबरइनरुवा ४०० केभी सबस्टेसन विस्तार आयोजनाअन्तर्गत निर्माण गरिएको ४००२२० केभी इनरुवा सबस्टेसनमा ३१५ एमभीए क्षमताका तीन थान पावर ट्रान्सफर्मर छन्। जसको क्षमता ९४५ एमभीए छ इनरुवाढल्केबर ४०० केभी प्रसारण लाइन निर्माण पूरा भएपछि इनरुवा सबस्टेसनबाट करिब चार हजार मेगावाट विद्युत् आदानप्रदान हुन सक्नेछ। इनरुवाढल्केबर प्रसारण प्रसारण लाइनको अहिले तार तान्ने काम भइरहेको छ। नेपाल विद्युत् प्राधिकरणका कार्यकारी निर्देशक कुलमान घिसिङले कोशी प्रदेशका जिल्लामा पर्ने जलविद्युत् आयोजनाहरूबाट उत्पादित विद्युत् प्रसारण गर्न, स्थानीय रूपमा खपत गर्न र देशभित्र खपत गरी अतिरिक्त भएको विद्युत् भारततर्फ निर्यातका लागि इनरुवा सबस्टेसन मेरुदण्डको रुपमा रहेको बताए। मोरङसुनसरी औद्योगिक करिडोरका उद्योगलाई थप विद्युत् दिन र आपूर्तिलाई भरपर्दो तथा गुणस्तरीय बनाउन इनरुवा सबस्टेसनलाई महŒवपूर्ण मानिएको छ। अरुण तथा तमोर नदी र तिनीहरूका सहायक खोला नालामा निर्माण गरिएका जलविद्युत् आयोजनाबाट उत्पादित विद्युत् कोशी करिडोर २२० केभी प्रसारण लाइनमार्फत इनरुवा सबस्टेसनमा जोडिने छ। कोशी करिडोरको इनरुवाबसन्तपुरतुम्लिङटार खण्ड निर्माण पूरा भइसकेको छ भने वसन्तपुरढुंगेसाँघु खण्ड निर्माणाधीन छ। यस्तै, तुम्लिङटारशीतलपाटी २२० केभी प्रसारण लाइन आयोजना पनि निर्माणाधीन छ। अरुण हबइनरुवा ४०० केभी प्रसारण लाइन निर्माण प्रस्ताव गरिएको छ। आयोजना प्रमुख शुक्र देवकोटाले इनरुवा सबस्टेसनलाई आगामी दिनमा थप विस्तार गर्दै जान मिल्नेगरी निर्माण गरिएको बताए। २०७८ कात्तिकमा सबस्टेसन निर्माण क्षेत्रमा आएको बाढीले उपकरणमा क्षति पुगी पुनः आयात गर्नु पर्दा निर्माणमा केही ढिलाइ भएको आयोजना प्रमुख देवकोटाले उल्लेख गरे। आयोजनाअन्तर्गत नै ४०० केभी ढल्केबर सबस्टेसन निर्माण पूरा भई सञ्चालनमा छ ।"
कोसीमा राप्रपाले गर्यो प्रमुख प्रतिपक्षी दलको दाबी,"विराटनगर : कोसी प्रदेशका सबै दलले सरकारलाई विश्वासको मत दिएर समर्थन गरेपछि राप्रपाले प्रमुख प्रतिपक्षी दलको दाबी गरेको छ। बिहीबार प्रमुख प्रतिपक्षी दलको नेताका लागि राप्रपा कोसी प्रदेश संसदीय दलका नेता भक्तिप्रसाद सिटौलाले कोसी प्रदेश सभामा निवेदन दिएका हुन्। बुधबार कोसी प्रदेशका मुख्यमन्त्री केदार कार्कीले विश्वासको मतको निर्वाचनमा राप्रपा बाहेक सबै दलले विश्वासको मत दिएकाले प्रतिपक्षमा मतदान गरेकै कारण आफूहरूले प्रमुख प्रतिपक्षीको भूमिका पाउनुपर्ने राप्रपाको माग छ। नेता सिटौलाले प्रदेश सभाका पदाधिकारी तथा सदस्यको पारिश्रमिक र सुविधासम्बन्धी ऐन २०७५ को दफा २ को ङ मा स्पष्टरूपमा मन्त्रिपरिषद् गठन गर्ने वा मन्त्रिपरिषद् गठन गर्न समर्थन गर्ने दलबाहेकको बढी सदस्य भएको दलको नेतालाई प्रमुख प्रतिपक्षी दलको नेता बनाउने उल्लेख भएकाले आफूहरूले दाबी गरेको बताए। मुख्यमन्त्री केदार कार्कीले बुधबार लिएको विश्वासको मतमा नेकपा एमालेका ३९, नेपाली कांग्रेसका २९, नेकपा माओवादी केन्द्रका १३, नेकपा एकीकृत समाजवादीका ४ र जनता समाजवादी पार्टी एक जना गरी ८६ मत परेको थियो भने विपक्षमा राप्रपाको ५ मत मात्रै परेको थियो। प्रदेश सभाका पदाधिकारी तथा सदस्यको पारिश्रमिक र सुविधा सम्बन्धी ऐन २०७५ अनुसार प्रमुख प्रतिपक्षी दलका नेताले सुविधाको गाडी र सुरक्षा गार्डका साथै प्रमुख सचेतकले पनि सुविधाको गाडी पाउने व्यवस्था छ।"
गाजामा सर्वसाधारणको ज्यान जानेगरी अस्पतालमा भएको आक्रमणप्रति नेपाल सरकारको निन्दा,"काठमाडौं : सयौं सर्वसाधारणको ज्यान जानेगरी गाजास्थित एक अस्पतालमा भएको आक्रमणप्रति नेपाल सरकारले निन्दा गरेको छ। परराष्ट्र मन्त्रालयले बिहीबार विज्ञप्ति जारी गर्दै निर्दोष सर्वसाधारणको हत्या गरिएको भन्दै सरकारले गहिरो संवेदनासमेत व्यक्त गरेको छ। 'गाजाको एक अस्पतालमा निर्दोष नागरिकको हत्या भएकोमा नेपाल सरकार स्तब्ध भएको छ। अस्पताल, स्वास्थ्यकर्मी, बिरामी र सर्वसाधारणमाथि भएको यस आक्रमणको हामी निन्दा गर्दछौं,' परराष्ट्र मन्त्रालयले भनेको छ। सरकारले घाइतेहरूको शीघ्र स्वास्थ्य लाभको कामनासमेत गरेको छ। नेपाल सरकारले शान्तिमा विश्वास गर्ने भन्दै संवादको माध्यमबाट विवादको समाधान गर्न अपीलसमेत गरेको छ। 'नागरिकहरूविरुद्धको आक्रमणबारे हामी गम्भीररूपमा चिन्तित छौं। सबै परिस्थितिमा नागरिक जनताको सुरक्षाको लागि आह्वान गर्दछौं। विवादको शान्तिपूर्ण र वार्ताबाट समाधान गर्न आग्रह गर्दछौं,' विज्ञप्तिमा भनिएको छ।"
भ्रष्टाचारको फाइल खोलेपनि निष्कर्षमा पुर्याउन सरकार असफल भयो : रवि लामिछाने,काठमाडौं : राष्ट्रिय स्वतन्त्र पार्टीका सभापति रवि लामिछानेले भ्रष्टाचारको फाइल खोलेर निष्कर्षमा पुर्याउन सरकार असफल भएको बताएका छन्। रास्वपा काठमाडौं क्षेत्र नंवर २ ले बिहीबार आयोजना गरेको शुभकामना आदान प्रदान कार्यक्रममा लामिछानेले सरकारले भ्रष्टाचारको फाइल खोल्न आँट गरेपनि निष्कर्षमा भने पुर्याउन नसकेको बताए। भ्रष्टाचारको फाइल खोल्दा आफ्नै मान्छेको अनुहार देखेपछि पहिलो देखि दोस्रो पन्ना पल्टाउन नसकेको उनले बताए। उनले आगामी निर्वाचनपछि भ्रष्टाचारको फाइलको धुलो टक्टक्याएर पहिलो पन्नादेखि नै अनुसन्धान गर्ने र कसैको मुख नहेरी कारबाही गर्ने बताए। उनले कोसी प्रदेशमा महागठबन्धन बनेसँगै अब सैद्धान्तिकरूपमा मात्रै नभइ व्यवहारिकरूपमा नै रास्वपा देशको एकमात्रै प्रतिपक्षी दल भएको बताए। लामिछानेले रास्वपालाई विदेशीको इसारामा चलेको भन्ने आरोप पुष्टि गर्न चुनौति दिए। नेपाली माटोमा नेपाली जनताले माया गरेर हुर्काएको रास्वपाले कसैको जुठोपिरो नखाने उनले बताए। त्यस्तै उनले नेपाली जनताको हित र मुद्दामा रास्वपाले कुनै सम्झौता नगर्ने स्पष्ट पारे।
"चीनमा रहेका गृहमन्त्री श्रेष्ठलाई हृदयघात, अवस्था सामान्य","काठमाडौं : चीनमा रहेका उपप्रधान तथा गृहमन्त्री नारायणकाजी श्रेष्ठलाई हृदयघात भएको छ। मुटुको भल्भमा समस्या देखिएपछि श्रेष्ठलाई बेइजिङस्थित एक अस्पतालमा भर्ना गरिएको माओवादी केन्द्रका एक उच्च नेताले जानकारी दिए। स्रोतले भन्यो, हिजो एक्कासी उहाँलाई हर्टअट्याक भएपछि इमर्जेन्सी, अस्पतालमा पुर्याएको थियो। उनको अवस्था अहिले सामान्य रहेको छ। स्रोतका अनुसार श्रेष्ठलाई माइल्ड हर्टअट्याक भएको हो। भल्भमा रक्तसञ्चारमा देखिएको अवरोध खुलिसकेको बताइएको छ। गृहमन्त्री श्रेष्ठको मुटुमा एन्जियोप्लाष्ट गरी एउटा स्ट्याण्ड राखिएको छ। श्रेष्ठ तेस्रो बेल्ट एण्ड रोड फोरम फर इन्टरनेशनल कोअपरेसन (बीआरएफ) मा सहभागी हुन चीन गएका छन्। बुधबार उनले तेस्रो बेल्ट एण्ड रोड फोरम फर इण्टरनेशनल कोअपरेशनको उद्घाटन समारोहलाई सम्बोधन गरेका थिए। चीनले २०१७ मा पहिलो र २०१९ मा दोस्रो बीआरएफ आयोजना गरेको थियो। बेल्ट एण्ड रोड इनिसिएटिभ (बीआरआई) कार्यान्वयन र प्रगतिबारे समीक्षा गर्न सम्मेलन आयोजना गरिएको हो। बीआरआई सडक, पूर्वीय सभ्यताको विकास, देशहरूबीचको सहयोग एवम् भाइचारा र पर्यावरण लगायत दिगो विकासमा योगदान पुर्याउने चिनियाँ पहलको महत्त्वपूर्ण अन्तराष्ट्रिय परियोजना हो।"
राष्ट्रपतिले विजय दशमीको दिन २ देखि ५ बजेसम्म टीका लगाइदिने,"काठमाडौं : राष्ट्रपति रामचन्द्र पौडेलले दसैंको अवसरमा विशिष्ट व्यक्ति र सर्वसाधारणहरूलाई टीका लगाइदिने भएका छन्। राष्ट्रपति कार्यालयबाट बिहीबार जारी प्रेस नोटअनुसार शीतलनिवासमा दिउँसो २ बजेदेखि ५ बजेसम्म टीका लगाइदिने कार्यक्रम रहेको छ। राष्ट्रपतिबाट विशिष्ट व्यक्तिहरूलाई दिउँसो २ बजेदेखि ३ बजेसम्म र सर्वसाधारणलाई ३ बजेदेखि ५ बजेसम्म टीका प्रसाद प्रदान गर्ने कार्यक्रम रहेको राष्ट्रपति कार्यालयले जनाएको छ। विशिष्ट व्यक्तिमा सम्माननीयहरू,उपप्रधानमन्त्री तथा मन्त्री, प्रदेश प्रमुख, न्यायाधीश, संघीय संसदका सदस्य, संवैधानिक निकायका पदाधिकारी रहेका छन्। यसैगरी राष्ट्रपतिबाट निजामति,जंगी,प्रहरी तर्फका अधिकृतस्तरसम्मका राष्ट्रसेवकले टीका ग्रहण गर्न सक्नेछन्। टीका ग्रहण गर्न आउँदा मर्यादित पोशाकमा आउन राष्ट्रपति कार्यालयले अनुरोध गरेको छ।"
मानव अधिकार आयोगको विधेयकको मस्यौदा तर्जुमा गर्न सैद्धान्तिक स्वीकृति,काठमाडौं : सरकारले राष्ट्रिय मानव अधिकार आयोगका सम्बन्धमा व्यवस्था गर्न बनेको विधेयकको मस्यौदा तर्जुमा गर्न सैद्धान्तिक स्वीकृति दिएको छ। बिहीबार बिहान बसेको मन्त्रिपरिषद् बैठकका निर्णय सार्वजनिक गर्दै सरकारका प्रवक्ता एवं सञ्चार तथा सूचना प्रविधिमन्त्री रेखा शर्माले यसबारे जानकारी दिएकी हुन्। बैठकले नेपाल र इजिप्टबीचको युवा तथा खेलकुद सम्बन्धी यसैसाथ संलग्न मेमोरण्डम अफ अण्डरस्ट्याण्डिङ बिटुइन द गभर्मेन्ट अफ नेपाल एण्ड द गभर्मेन्ट अफ द अरब रिपब्लिक अफ इजिप्ट अन कोअपरेसन इन युथ एण्ड स्पोट्रस अफेयर्स विषयक समझदारी पत्र स्वीकृत गरी सोही बमोजिमको समझदारी पत्रमा समकक्षीलाई हस्ताक्षर गर्न युवा तथा खेदकुद मन्त्रालयलाई स्वीकृत प्रदान गर्ने निर्णय गरेको छ। यसैगरी मन्त्री शर्माले नेपाल र कतार सरकारबीच हुने संलग्न प्रोटोकल बिटुइन गभर्मेन्ट अफ नेपाल एण्ड गभर्मेन्ट अफ द स्टेट अफ कतार अन कोप्रेसन इन द फिल्ड अफ प्रेस एण्ड कन्फरमेसन विषयक संलग्न समझदारी पत्र स्वीकृत गर्दै मन्त्रालयलाई सरकारको तर्फबाट उक्त समझदारी पत्रमा हस्ताक्षर गर्न अख्तियारी दिने निर्णय भएको बताइन्। प्रवक्ता शर्माले चीन भ्रमणमा रहेका उपप्रधान एवं गृहमन्त्री नारायणकाजी श्रेष्ठ हृदयघातका कारण बेइजिङस्थित अस्पतालमा उपचार भइरहेको र स्वास्थ्य अवस्था खतरामुक्त रहेको बताइन्।
गृहमन्त्री श्रेष्ठको बेइजिङस्थित पेकिङ युनियन अस्पतालको आइसीयुमा उपचार,काठमाडौं : उपप्रधानमन्त्री एवं गृहमन्त्री नारायणकाजी श्रेष्ठको चीनको बेइजिङस्थित पेकिङ युनियन मेडिकल कलेज अस्पतालमा आइसीयुमा उपचार जारी रहेको छ। अस्पतालले बिहीबार दिउँसो श्रेष्ठको मेडिकल सर्टिफिकेट जारी गर्दै आइसीयुमा उपचार भइरहेको जानकारी दिएको छ। उपप्रधानमन्त्री श्रेष्ठलाई 'एक्युट मायोकार्डियल इन्फेक्शन' भएको र आकस्मिक कोरोनरी एन्जियोग्राफी गर्दा 'ओब्टस मार्जिनल शाखा()'मा अवरोध देखिएको अस्पतालले जनाएको छ। उनको मुटुको बायाँ धमनीमा महत्त्वपूर्ण 'स्टेनोसिस' देखिएको र त्यसलाई कम गर्न तुरुन्तै 'स्टेन्ट' राखिएको समेत अस्पतालले जनाएको छ। चिनियाँ सरकार र पार्टीका उच्च अधिकारीहरूले उच्चतम प्रविधि अपनाउन र उनको उपचारमा विशेष ध्यान दिन अस्पताल प्रशासनलाई निर्देशन दिएका छन्।
संयुक्त राष्ट्रसंघका महासचिव गुटेरेस कात्तिक १२ गते नेपाल आउने,"काठमाडौं : संयुक्त राष्ट्रसंघका महासचिव एन्टोनियो गुटेरेस कात्तिक १२ गते नेपाल भ्रमणमा आउने भएका छन्। बिहीबार बसेको मन्त्रिपरिषद् बैठकले महासचिव गुटेरेसको कात्तिक १२ देखि १५ गतेसम्म हुने नेपालको औपचारिक भ्रमण स्वीकृत गर्ने निर्णय गरेको छ। यसअघि महासचिव गुटेरेस असोज २६ गते नेपाल आउने भनिए पनि इजरायलप्यालेस्टाइन युद्धका कारण उनको भ्रमण स्थगित भएको थियो। परराष्ट्र मन्त्रालयले गुटेरेसको अनुकुलतामा नयाँ मिति तय गरिने बताएको थियो। द्वन्द्वकालीन मुद्दाको किनारा लगाउन राजनीतिक दलहरूलाई सकस भइरहेका बेला महासचिव गुटेरेस नेपाल आउन लागेका हुन्। प्रधानमन्त्री पुष्पकमल दाहालको निमन्त्रणमा उनी काठमाडौं आउन लागेका हुन्। संयुक्त राष्ट्रसंघको महासभामा सहभागी हुन न्यूयोर्क पुगेका बेला असोज पहिलो साता प्रधानमन्त्री दाहालले महासचिव गुटेरेसलाई भेटेर नेपाल भ्रमणको निम्तो दिएका थिए। नेपाल बसाइका क्रममा महासचिव गुटेरेसले राष्ट्रपति रामचन्द्र पौडेल, प्रधानमन्त्री दाहाल, राजनीतिक दलका नेतासँग भेट गर्ने कार्यक्रम तय भएको थियो। गुटेरेसले द्वन्द्वकालका पीडितहरूसँग समेत भेट गर्ने तयारी गरेका थिए।"
परराष्ट्रमन्त्री साउदको अमेरिका भ्रमण स्वीकृत,काठमाडौं : सरकारले परराष्ट्रमन्त्री एनपी साउदको अमेरिकाको भ्रमण स्वीकृत गरेको छ। बिहीबार बिहान बसेको मन्त्रिपरिषद बैठकका निर्णयहरू सार्वजनिक गर्दै सरकारका प्रवक्ता रेखा शर्माले परराष्ट्रमन्त्रीको कार्त्तिक ८ गतेदेखि १६ गतेसम्म अमेरिकाको भ्रमण स्वीकृति गर्ने निर्णय भएको जानकारी बैठकले तल्लो अरुण जलविधुत परियोजना ६६९ मेघावाटको आवश्यक १ सय दशमलव ९७ हेक्टर निजि जग्गा प्राप्ती गर्न स्वीकृती दिने निर्णय गरेको छ । प्रवक्ता शर्माले चाडपर्वमा हुनसक्ने कालाबजारी रोक्न अनुगमन टोली सक्रिय रहेको जानकारी दिइन्। चिनी लगायतका अत्यावश्य वस्तुको अभाव क्रमश हट्दै जाने उनले बताइन्।
"अहिलेको व्यवस्थाबाट पछि फर्कने ठाउँ छैन, सुधार गर्दै लाजुपर्छ : देवेन्द्र पौडेल","बेनी : नेकपा माओवादी केन्द्रका सचिव तथा गण्डकी प्रदेश इञ्चार्ज देवेन्द्र पौडेलले अहिलेको व्यवस्थाबाट पछि फर्कने अवस्था नरहेको बताएका छन् । नेकपा माओवादी केन्द्रको बेनी नगर कमिटिले दसैं तिहार लगायत चाडपर्वको अवसरमा बिहिबार बेनीमा आयोजना गरेको शुभकामना आदानप्रदान कार्यक्रममा नेता पौडेलले व्यवस्था कार्यान्वयनका क्रममा देखिएका कमजोरी सुधार र नीति निर्माणमा प्राथमिकता दिनुपर्ने बताए । 'संमृद्धि, शुसासन र सामाजिक न्यायको लागि सर्भिस डेलिभरीमा सहजता र सुधार ल्याउन नीतिगत र व्यवहारिक सुधारका लागि हामी प्रयासरत छौं, प्रतिनिधिसभा सदस्यसमेत रहेका पौडेलले भने, राज्यप्रति विश्वास दिलाउन निकायहरु पारदर्शी, निष्पक्ष र जनताप्रति केन्द्रित हुनुपर्छ । अहिलेका नयाँ पुस्तालाई विगतको निरंकुश राजतन्त्र, पञ्चायत र राणा शासनको पीडा, अन्याय, अत्याचार, स्वतन्त्रता कुण्ठित हुँदा र अहिलेको स्वतन्त्रताको अवस्थाको विषयमा बुझाउनुपर्ने पौडेलको भनाइ थियो। धार्मिक र सामाजिक सद्भाव खलबलाउने गतिविधिप्रति सचेत रहनुपर्ने पौडेलले बताए । मिलेर बसेको समाजमा सामाजिक सञ्जालको दुरुपयोग गरेर धार्मिक र सामाजिक सद्भाव खलबलाउने गतिविधि प्रति हामी सबै सचेत हुनुपर्छ, उनले भने, सद्भाव खलबल्याउने व्यवस्थाप्रति भ्रम पैदा गराउने र उपलब्धीलाई उल्टाएर देशलाई अधोगतितर्फ लैजाने गतिविधिहरु हुन नदिन धार्मिक सद्भाव र सामाजिक सहकार्य हुनुपर्छ । सेवाप्रवाह र विकासका विषयमा नागरिकले उठाउने प्रश्नलाई राजनीतिज्ञ र प्रशासकले गम्भीर रुपमा लिनुपर्ने बताउँदै पूर्व शिक्षा मन्त्रीसमेत रहेका पौडेलले बताए । नेकपा माओवादी केन्द्रका म्याग्दी जिल्ला इञ्चार्ज गुप्तबहादुर हमालले चाडपर्वलाई धार्मिक सद्भाव र सहकार्य गर्ने अवसरका रुपमा प्रयोग गर्नुपर्ने बताए । जिल्ला समन्वय समिति म्याग्दीका प्रमुख राजकुमार थापा र बेनी नगरपालिकाका प्रमुख सुरत केसीले म्याग्दीका राजनीतिक दल र प्रशासकहरु विकासको मुद्दामा एकतावद्ध रहेको बताए । प्रमुख जिल्ला अधिकारी तुलसीराम पौडेलले चाडपर्वलाई सुरक्षित, मर्यादित, मौलिक र सांस्कृतिक हिसाबले मनाउनुपर्ने बताए । नेकपाका म्याग्दी जिल्ला ईञ्चार्ज उषा घर्ती घिमिरेले म्याग्दीको विकासका लागि राजनीतिक दलहरुबीच सहकार्य र साझा धारणा बताउनुपर्ने बताइन् । माओवादी केन्द्रको बेनी नगर कमिटी अध्यक्ष सेरबहादुर केसीले नगरपालिकाको विकास, सामाजिक, आर्थिक मुद्दाको साझा धारणा र सहकार्यको वातावरण बनाउने प्रयासका लागि चाडपर्वको अवसरमा शुभकामना आदानप्रदान कार्यक्रम आयोजना गरेको बताए । कार्यक्रममा गण्डकी प्रदेश सरकारका स्वास्थ्य तथा सामाजिक विकास मन्त्री शुसिला सिम्खडा, भौतिक पूर्वाधार विकास तथा यातायात व्यवस्था मन्त्री रेशम बहादुर जुग्जाली, संविधान सभा सदस्य गोविन्द पौडेल, प्रदेश सांसद हरिबहादुर भण्डारी, पुर्व सांसद हरिराज अधिकारी, गायत्री गुरुङ, विनोद केसी लगायतको उपस्थिति थियो । नेकपा माओवादी केन्द्रका सचिव देवेन्द्र पौडेल बिहिबार बेनीमा आयोजित शुभकामना आदानप्रदान कार्यक्रममा बोल्दै। तस्बिर : सन्तोष गौतम।"
गगनको खुलासा : ओलीले मानेको भए पुस १० मै कांग्रेस र एमालेको सरकार बनिसक्थ्यो,"महामन्त्री थापाले ०८४ को निर्वाचनमा गठबन्धन गरेर थयो भने नेपाली कांग्रेस एक नरहने बताए। काठमाडौं : नेपाली कांग्रेसका महामन्त्री गगन थापाले नेकपा एमालेका अध्यक्ष केपी शर्मा ओलीले मानिदिएको भए पुस १० गते नै कांग्रेस र एमालेको सरकार बनिसक्ने खुलासा गरेका छन्। बिहीबार नेपाल प्रेस युनियन काठमाडौंले आयोजना गरेको दसैं शुभकामना कार्यक्रमलाई सम्बोधन गर्दै महामन्त्री थापाले गठबन्धनमा सभापति शेरबहादुर देउवाले विद्रोह गरेर ओलीसँग वार्ता गरेपनि त्यो असफल भएको दावी गरे। 'पुस १० गते हाम्रो सभापतिलाई के लाग्यो। उहाँले अगाडि के गर्नुभयो मलाई थाहा छैन। गठबन्धन भनिसकेपछि राजनीतिक दलकाबीच छलफल अध्याँरो कोठामा हुने। दुईचारजनाको बीचमा छलफल हुने। चुनावभन्दा अगाडि के भयो। त्यो हामीलाई के थाहा। कसले के बाँचा गरे। चर चुनाव पछाडि पुस १० गते हाम्रा सभापतिलाई के लाग्यो भने कांग्रेस ठूलो पार्टी हो। कांग्रेस ठूलो पार्टी भएकाले कांग्रेसको नेतृत्वमा बन्नुपर्छ भन्ने लाग्यो। त्यो स्वभाविक पनि हो। र कांग्रेस सभापतिले त्यो दिन विद्रोह गर्नुभयो। विद्रोह गरेर के गर्नुभयो भने बालकोट पुगेर केपी ओलीसँग वार्ता गर्नुभयो। तर, कांग्रेस सभापतिले गरेको वार्तालाई ओलीले स्वीकार गरिदिनु भएन। मद्दत गरिदिनु भएन। नत्र त्यही दिन कांग्रेस र एमालेको सरकार बनिसक्थ्यो। हामी त कांग्रेस एमालेको सरकार बनाउने भनेर निर्णय गरेर प्रचण्डलाई घरबाट बिदा गरेर पठाएको। एमालेको हस्ताक्षर कुरेर बसिरह्यो। त्यो दिन ओलीले मानिदिनु भएन।नमान्दिएकाले त्यो दिन हाम्रो नेतृत्वको सरकार बन्न सकेन।' महामन्त्री थापाले ०८४ को निर्वाचनमा गठबन्धन गरेर कांग्रेस नजाने बताए। गठबन्धन गरेर गयो भने त्यो बेला नेपाली कांग्रेस एक नरहने उनको भनाइ छ। निर्वाचनअघि गठबन्धन गरेर जानु सैद्धान्तिक रुपमा नै गलत भएको उनले बताए । गठबन्धनमा रहेपछि संयुक्त नीति तथा कार्यक्रमका आधारमा सरकार चल्नुपर्नेमा त्यसो हुन नसकेको जिकिर गरे। थापाले गठबन्धनमा रहेकै कारण सरकारले फागुन १ गते जनयुद्ध दिवस मनाउन विदा दिने कुरा कांग्रेसले स्वीकार गर्न नसक्ने बताए। त्यस्तै उनले कोशी प्रदेशको राजनीतिक परिघटनापछि वाग्मती प्रदेशमा पनि सरकार फेर्नुपर्ने र कांग्रेस नेतृत्वमा सरकार बन्नुपर्ने भन्दै सांसदहरू आफूलाई भेट्न आएको बताए। थापाले अहिलेको अवस्थामा कांग्रेसले आफैतिर फर्केर नेता कार्यकर्ता तथा जनताको असन्तुष्टिलाई सम्बोधन गर्न सच्चिएर जानुपर्ने बताए । आगामी महासमिति बैठकको मञ्चलाई कुण्ठा भन्दा पनि पार्टीको कमि कमजोरीलाई सुधार गर्न केन्द्रीत हुनुपर्ने उनको भनाइ छ।"
मन्त्रिपरिषद् बैठक सिंहदरबारमा जारी,"काठमाडौं : मन्त्रिपरिषद् बैठक सुरू भएको छ।सिंहदरबारस्थित प्रधानमन्त्री तथा मन्त्रिपरिषद् कार्यालयमा बैठक सुरू भएको प्रधानमन्त्रीको सचिवालयले जनाएको छ। बैठकमा सरकारका नियमित काम कारबाहीमाथि छलफल हुने बताइएको छ। चीन भ्रमणमा रहेकाले उपप्रधान तथा गृहमन्त्री नारायणकाजी श्रेष्ठ भने सहभागी छैनन्। उनलाई गएरातिहृदयघात भएपछि अस्पताल भर्ना गरिएको छ। मुटुको भल्भमा समस्या देखिएपछि श्रेष्ठलाई बेइजिङस्थित एक अस्पतालमा भर्ना गरिएको छ। स्रोतले भन्यो, हिजो एक्कासी उहाँलाई हर्टअट्याक भएपछि इमर्जेन्सी, अस्पतालमा पुर्याएको थियो। उनको अवस्था अहिले सामान्य रहेको छ। स्रोतका अनुसार श्रेष्ठलाई माइल्ड हर्टअट्याक भएको हो। भल्भमा रक्तसञ्चारमा देखिएको अवरोध खुलिसकेको बताइएको छ। गृहमन्त्री श्रेष्ठको मुटुमा एन्जियोप्लाष्ट गरी एउटा स्ट्याण्ड राखिएको छ। श्रेष्ठ तेस्रो बेल्ट एण्ड रोड फोरम फर इन्टरनेशनल कोअपरेसन (बीआरएफ) मा सहभागी हुन चीन गएका छन्। बुधबार उनले तेस्रो बेल्ट एण्ड रोड फोरम फर इण्टरनेशनल कोअपरेशनको उद्घाटन समारोहलाई सम्बोधन गरेका थिए।"
टुँडिखेलमा फूलपातीको पूर्वतयारी (फोटो फिचर),काठमाडौं : फूलपातीको पूर्वसन्ध्यामा नेपाली सेनाले टुँडिखेलमा पूर्वतयारी गरेको छ। बिहीबार सैनिक मञ्च टुँडिखेलमा विभिन्न कार्यक्रमहरुको आयोजना गरिएको नेपाली सेनाले जनाएको छ। प्रधान सेनापति प्रभुराम शर्माको उपस्थितिमा विभिन्न कार्यक्रमसमेत आयोजना गरिएको थियो।
बहिरा तथा सुस्तश्रवण श्रोत कक्षाका लागि भवन निर्माण,"खाँदबारी : सङ्खुवासभाको खाँदबारी नगरपालिका३ मा रहेको बहिरा तथा सुस्तश्रवण श्रोत कक्षालाई भवन हस्तान्तरण गरिएको छ। एनोदर वृक इन नेपाल क्यानडाले कक्षा सञ्चालनका लागि आवासीय भवन हस्तान्तरण गरेको महेन्द्र माध्यमिक विद्यायलयका प्रधानाध्यापक मेदिनी घिमिरेले बताए। एक करोड एक लाख २१ हजार रुपैयाँ लागतमा भवन निर्माण गरिएको हो। भवन निर्माणका लागि ९३ लाख ६६ हजार र आवास व्यवस्थापनका लागि आवश्यक सामग्री, लुगा धुने मेसिन, फ्रिज, फर्निचर लगायतका सामग्री खरिदमा ७ लाख ५२ हजार रुपैयाँ उपलब्ध गराएको प्रधानाध्यापक घिमिरेले बताए। महेन्द्र माध्यमिक विद्यालयले सञ्चालन गरेको बहिरा तथा सुस्तश्रवण श्रोत कक्षामा १६ जना विद्यार्थी अध्ययनरत छन्।"
तीन महिनामा १५ हजार विदेशी पर्यटक पुगे मुस्ताङ,"गण्डकी : मुस्ताङमा पर्यटकीय चहलपहल बढ्न थालेको छ। पर्यटकीय याम सुरु भएसँगै पर्यटकको आवागमन बाक्लिएको हो। असोजमंसिर नेपालको मुख्य पर्यटकीय याम हो। जोमसोमस्थित अन्नपूर्ण संरक्षण क्षेत्र आयोजनाको इलाका संरक्षण कार्यालयका अनुसार गत साउनयता १५ हजार तीन सय २८ विदेशी पर्यटकले मुस्ताङ घुमेका छन्। 'चालु आर्थिक वर्षको साउनदेखि असोजसम्ममा सार्क मुलुकका १३ हजार ९८ र सार्कबाहिरकाका दुई हजार दुई सय ३० पर्यटकले मुस्ताङ भ्रमण गरेका छन्', संरक्षण कार्यालयका प्रमुख प्रमोदराज रेग्मीले भने, 'मुस्ताङ भित्रने विदेशी पर्यटकमा भारतीयको संख्या बढी छ, भारतीय धार्मिक पर्यटक मुख्य गरी मुक्तिनाथको दर्शन भ्रमणका लागि आउँछन्।' उनले कोभिड१९ महामारीका बेला सुस्ताएको मुस्ताङको पर्यटन विस्तारै लयमा फर्किरहेको बताए। अघिल्ला वर्षको तुलनामा मुस्ताङमा आन्तरिक पर्यटकको चहलपहल भने केही घटेको पाइएको कार्यालय प्रमुख रेग्मीले उल्लेख गरे। 'मुस्ताङ घुम्ने आन्तरिक पर्यटकको तथ्यांक त राख्ने गरिएको छैन, तैपनि यो वर्ष मुस्ताङमा नेपालीहरूको आवागमन कमै देखिन्छ', उनले भने। गत वर्षको तुलनामा आन्तरिक पर्यटक मुस्ताङमा धेरै कम भित्रिएको जोमसोमस्थित होटल सिर्जना होटल एन्ड थकाली भान्छाघरका सञ्चालक मनगुना थकालीले बताए। 'दसैंको वरिपरि आन्तरिक पर्यटकको चाप बढ्थ्यो, होटल पाहुनाले भरिभराउ हुन्थे, अहिले मुख्य याममै होटलका कोठा खाली छन्', उनले भने, 'आर्थिक मन्दीको असर मुस्ताङको पर्यटनमा पनि देखिएको छ, दसैंपछि आन्तरिक पर्यटक बढ्ने आशा छ।' मुस्ताङ जोड्ने सडक कमसल हुँदा पनि पर्यटकको आवागमन सहज हुन नसकेको थकालीले बताए। 'वर्षायामको तुलनामा अहिले सडक केही सुधार त भएको छ, तर स्तरीय सडक नहुँदा मुस्ताङ आउने पर्यटकले ठाउँठाउँमा सास्ती खेप्नुपर्ने अवस्था छ', उनले भने। मुख्य याममै पर्यटक कम आएपछि मुस्ताङ र आसपासका होटल तथा पर्यटन व्यवसायी चिन्तित छन्। म्याग्दी हुँदै सडकमार्ग र पोखराबाट हवाईमार्ग भएर पर्यटक मुस्ताङ पुग्छन्। मनाङ हुँदै थोरङ्ला भञ्ज्याङ काटेर पनि पर्यटक मुस्ताङ छिर्ने गरेको अन्नपूर्ण संरक्षण क्षेत्र आयोजनाका प्रमुख डा रबिन कडरियाले बताए। विश्वप्रसिद्ध अन्नपूर्ण चक्रीय पदमार्गमा समेटिएको मुस्ताङ आन्तरिक र बाह्य पर्यटकको रोजाइमा पर्ने गरेको उनको भनाइ छ। 'समग्रमा मुस्ताङमा विदेशी पर्यटकको संख्या बढेको पाइए पनि सार्क मुलुकबाहिरका पर्यटकको संख्या भने घट्दै गएको देखिन्छ', प्रमुख डा कडरियाले भने, 'मुस्ताङ घुम्ने विदेशी पर्यटकमध्येमा अधिकांश भारतीय धार्मिक पर्यटक छन्।'मुस्ताङस्थित मुक्तिनाथ क्षेत्र विश्वभरका हिन्दूमाझ पवित्र धार्मिकस्थल मानिन्छ। मुक्तिनाथकै बाटो भएर बौद्ध भिक्षु पद्यसम्भव बौद्ध धर्म प्रचारका लागि तिब्बत गएको हुँदा त्यस क्षेत्र बौद्धहरूको पनि तीर्थस्थलका रूपमा चिनिन्छ। मुक्तिनाथ मन्दिरको दर्शन गरेमा मोक्ष प्राप्त हुने जनविश्वास छ। मनोकांक्षा पूरा हुने र पितृहरूको उद्धार हुने आशामा बर्सेनि हजारौँ तीर्थयात्री मुक्तिनाथ क्षेत्र पुग्छन्।"
सर्वसाधारणलाई नयाँ नोट साट्न सास्ती,"तानसेन : पाल्पामा सर्वसाधारणले नयाँ नोट साट्न नपाएको गुनासो गरेका छन्। पाल्पामा कात्तिक १ गतेबाट नयाँ नोट वितरण गर्दा सर्वसाधारणले नोट साट्न नपाएका हुन्। एउटा बैंकबाट मात्र नयाँ नोट सीमित मात्रामा वितरण गरेपछि उनीहरू आक्रोसित भएका हुन्। 'नयाँ नोटका लागि कात्तिक १ गते चार घण्टा लाइन बसियो। आज सकियो भोलि आउनुस् भन्नुभयो, दोस्रो दिन पनि नयाँ नोटका लागि बिहान ८ बजेदेखि लाइनमा बसेको तर पर्याप्त मात्रामा नयाँ नोट नपाएको रित्तो हात फर्किनु पर्यो,' तानसेन४ का बोधराज ढुंगानाले भने। गाउँ गाउँबाट मानिसहरू नयाँ नोटका लागि सदरमुकाम धाउँदा समेत नपाएको बगनासकाली९ की शोभादेवी बस्यालले बताइन्। सबैलाई नयाँ नोट भए खुसी हुने केटाकेटीदेखि लिएर बुढा बुढीसम्मको रोजाइ नै नयाँ नोट हुने गरेको रैनादेवी छहरा गाउँपालिका६ का सुमन थापाले बताए। नयाँ नोटका लागि लाइन लागे पनि बैंकबाट सकियो भनेपछि रित्तो हात फर्किएको थापाले बताए।"
दसैंको आगामनसँगै चंगाको व्यापारमा वृद्धि (फोटो फिचर),"काठमाडौं : दसैंको आगामनसँगै चंगाको व्यापारमा पनि वृद्धि भएको छ। काठमाडौं उपत्यकामा रहेका चंगा व्यापारीहरूले दसैं आगामनसँगै मनग्य व्यापार गरिरहेका छन्। ललितपुरको ग्वार्कोका गोपाल देउलाले चंगासम्बन्धी पुर्ख्यौली पेसा अंगाल्दै आएका छन्। चाडवाडका बेला दैनिक ३५४० हजारसम्म व्यापार हुने गरेको उनको भनाइ छ। उनले चंगा भारतबाट आयात हुने गरेको बताए। तर लट्टाई भने आफैंले उत्पादन गर्दै आएको उनले बताए। 'यो खासमा सिजनल व्यापार हो। दसैंको आगामनसँगै यो व्यापारमा उल्लेख्य वृद्धि हुन्छ। अहिले राम्रो व्यापार भइरहेको छ। दैनिक ३५४० हजारसम्म आम्दानी हुन्छ,' उनले भने। उनले ललितपुरलगायतका क्षेत्रमा चंगा सप्लाईसमेत गर्दै आएका छन्।"
५२ ज्येष्ठ नागरिकलाई दसैं खर्च वितरण,महोत्तरी : महोत्तरीको औरहीस्थित विषहरामाई बचत तथा ऋण सहकारी संस्थाले ५२ जना ज्येष्ठ नागरिकलाई दसैं खर्च उपलब्ध गराएको छ। बिहीबार संस्थाले एक कार्यक्रमको आयोजना गरी संस्थामा नियमित रूपमा कारोबार गर्ने सो संख्याका ज्येष्ठ नागरिकलाई दसैं खर्च उपलब्ध गराएको हो। संस्थाले जनही ५ सयका दरले सो रकम वितरण गरिएको संस्थाका प्रबन्धक रामनारायण साहले जानकारी दिए। संस्थाको वार्षिक कार्ययोजना अनुरुप नेपालीहरुको महान पर्व दसैंको अवसरमा यो रकम लक्षित वर्गलाई उपलब्ध गराएको साहले बताए। आफ्ना ज्येष्ठ नागरिक सदस्यको स्वास्थ्य ख्यालको साथै चाहना अनुसारको कार्य गर्नका लागि सहज होस् भनि रकम उपलब्ध गराएको प्रबन्धक साहले बताए। नगरभरिका ज्येष्ठ नागरिकको लक्षित गर्दै एक लाखसम्मको स्वास्थ्य बिमा घर घरमा सुचारु हुने औरही नगरपालिका७ का वडाध्यक्ष जितेन्द्र यादवले बताएका छन्। दसैंपछि घरघरमा यो अभियान सञ्चालन हुने भएकाले अभियानीलाई आवश्यक डकुमेन्ट उपलब्ध गराएर सहयोग गरिदिनका लागि वडाध्यक्ष यादवले आग्रह गरेका छन्।
काठमाडौं उपत्यकाका नाकाहरूमा सवारीसाधानको चाप,"काठमाडौं : दसैंका अवसरमा उपत्यका छाड्ने सर्वसाधारणहरू बढेसँगै उपत्यकाका विभिन्न नाकामा सवारी साधानको चाप बढेको छ। जगाती, कलंकी, बालाजु, बल्खु, कोटेश्वरलगायत नाकामा सवारी साधनको चाप बढेको ट्राफिक कार्यालयले जनाएको छ। उपत्यकाबाट पछिल्लो दिनमा सवारी साधन रिर्जभ गरेर जानेको संख्या पनि बढेका कारण सवारीको पनि चाप बढेको हो। अहिले उपत्यका भित्रिनेको तुलनामा बाहिरिनेको संख्या निकै बढी छ। यो क्रम फूलपातीसम्म जारी रहने देखिएको छ। घर फर्किनेको पाँच बढेपछि सहजरूपमा सवारी साधन नपाउने, बढी भाडा लिने, एउटै सिटको दोहोरो टिकट काट्नेलगायतका समस्या दिएर सर्वसाधारण आउने गरेको नागरिकता सहायता कक्षमा बसेका ट्राफिक प्रहरीहरूले बताएका छन्। सर्वसाधारणलाई ठगिन नदिन नाकामा ट्राफिक प्रहरीहरू बसेर बढी भाडा लिए नलिएको चेकजाँच पनि गरिरहेका छन्। कामका लागि देश बाहिर रहेका र देशभित्र पनि सहरी क्षेत्रमा बस्दै आएकाहरू दसैंमा घर फर्किने गरेका छन्।"
बेमौसमी सुन्तला फलाउँदै खड्का,"बागलुङ : सिगानामा दसैं अगावै फलेका बेमौसमी सुन्तला टोपबहादुर खड्काले प्रतिकेजी एक सयका दरले बिक्री गरे। उन्सु जातको सुन्तला उत्पादन गर्दै आएका खड्काले सिजनमा तीन लाखको सुन्तला बिक्री गर्छन् भने अफसिजनमा अर्थात् असोजमा उन्सु जातको सुन्तलाको परीक्षण उत्पादन गर्दै आएका छन्। उनले गतवर्ष बेमौसमी जातको सुन्तला बिक्रीबाट ५० हजार आम्दानी गरेको र अहिले सुन्तलाको उत्पादन घटेकाले २० हजारको बिक्री गरिसकेको र अन्य सुन्तला आफन्तलाई कोसेली पठाएको बताए 'परीक्षणका लागि छ वर्षअघि उन्सु जातको सुन्तला लगाएको थिए', खड्काले भने, 'अहिले दसैं खर्च बेमौसमी सुन्तलाबाटै हुँदै आएको छ।' सुन्तला गाउँका रूपमा परिचय कमाउँदै आएको बागलुङको सिगानामा मौसमी सुन्तला बिक्रीबाटै तीन करोड वार्षिक रूपमा गाउँ भित्रिदै आएको छ। अगुवा सुन्तला किसान टोपबहादुर खड्काले सुन्तला बगानमा बेमौसमी जातका सुन्तला फलाउँदै आएका छन्। खड्काले चार वर्षदेखि बेमौसमी सुन्तलासमेत उत्पादन गर्दै आएका छन्। तर मौसमी जातको तुलनामा १० प्रतिशत मात्रै बेमौसमी सुन्तला उत्पादन हुने गरेको उनको भनाइ छ। सामान्यतः सुन्तलाको सिजन मङ्सिरबाट सुरु भए पनि उनले ५० बोटमा बेमौसमी सुन्तला फलाएका छन्। खड्काको सुन्तला बगैंचामा विभिन्न प्रजातिका १० देखि २० केजीसम्म सुन्तला एउटै बोटमा फल्ने गरेको छ। बेमौसी सुन्तलाको बोट भने सानो हुने र रोपेको कम समयमै फल्ने गर्छ। बागलुङ नगरपालिका८ सिगानामा खड्काले परीक्षणका रुपमा लगाएको बेमौसमी सुन्तला असोजमै पाक्ने गरेको छ। उक्त सुन्तला घरमा खपत र कोसेलीका रुपमा पठाएपछि बाँकी रहेको बिक्री गर्छन्। अहिले पाकेका सुन्तला उन्सु जातका भए पनि यसोधा र पोंकान भने एक महिनापछि पाक्छन्। 'बेमौसी सुन्तला व्यावसायिक रूपमा भन्दा पनि परीक्षणका लागि हो, असोजमा उन्सु जातको सुन्तला टिपियो, अब एकएक महिनाको फरकमा यसोधा र पोंकान जातको सुन्तला पाक्नेछन्, सिगानामा बेमौसमी जातको सुन्तला सफल भयो भन्ने हो', खड्काले भने, 'मौसमी जातको एउटा बोट लगाउने जग्गामा बेमौसमीका पाँचवटा बोट हुर्कन्छन् भने छिटो फल लाग्न थाल्दछ।' बगैंचा सजावटका लागि पनि उक्त जातको सुन्तला प्रयोग गरिन्छ। खड्काका बेमौसमी सुन्तलाको सानो रुख भएका कारण एक बोटमा बढीमा एक सय दाना मात्रै लाग्ने गरेको बताए। २०३२ सालदेखि व्यावसायिक सुन्तला खेती गर्दै आएका खड्काले बेमौसमी जातको सुन्तलाले राम्रै उत्पादन दिन थालेको बताउँछन्। छ वर्षअघि कृषि अनुसन्धान केन्द्रबाट ल्याइएका करिब एक सय बढी सुन्तलाका बोटमध्ये ५० प्रतिशत बोटमा सुन्तला फल्न थालेका छन्। उक्त सुन्तलाका बोटले धान्न नसक्दा थाक्रो हाल्ने गरिएको छ। नेपालमा अधिकांश सुन्तला कात्तिकदेखि मंसिरको अवधिमा पाक्छन्। खड्काले भने भदौदेखि असोजको समयमा पाक्ने जापानीज जातका सुन्तला लगाएका हुन्। खड्काले पाँच रोपनी क्षेत्रफलको सुन्तला बगैंचामा हालसम्म १४ प्रजातिका सुन्तलाका बिरुवा लगाएका छन्। खड्काले मौसमी र बैमौसमी सुन्तला उत्पादनसँगै किबी, अलैँची र तरकारी खेती गर्दै आएका छन्।"
तीन महिनामा १ करोड बढी राजश्व संकलन,"बागलुङ : जिल्ला प्रशासन कार्यालय बागलुङले चालु आर्थिक वर्षको तीन महिनामा एक करोड ५६ लाख रुपैयाँ बढी राजश्व संकलन गरेको छ। जिल्ला प्रशासन कार्यालयले नागरिकता वितरण, राहदानी वितरण लगायतबाट चालु आर्थिक वर्ष २०८००८१ को सुरुवाती तीन महिनामा १ करोड ५६ लाख ८१ हजार ४७५ रुपैयाँ संकलन भएको जनाएको हो। प्रशासन कार्यालले मंगलबार आयोजना गरेको पत्रकारहरूसँग बडादसैंको शुभकामना आदानप्रदान कार्यक्रममा त्रैमासिक प्रगति विवरण प्रस्तुत गरेको हो। प्रशासनले चालु आर्थिक वर्षको सुरुवाती तीन महिनामा १ हजार १५१ वटा नयाँ नागरिकता र १ हजार ६२ वटा नागरिकताको प्रतिलिपि वितरण गरिएको जनाएको छ। जिल्ला प्रशासन कार्यालय बागलुङका प्रमुख जिल्ला अधिकारी खगेन्द्रप्रसाद रिजालले वैवाहिक अंगीकृत नागरिकता लिन कोही पनि नआएको बताए। उनले पछिल्लो तीन महिनामा २ हजार ७ सय ६९ वटा राहदानी जिल्लाबाट सिफारिस गरिएकोमा २ हजार ४ सय ४३ वटा राहदानी वितरण गरिएको बताए। प्रशासनले २ हजार ७५३ जनाको राष्ट्रिय परिचयपत्र विवरण दर्ता गरेको छ। प्रशासनले वैदेशिक रोजगार क्षतिपूर्ति ७८ लाख २९ हजार ६८५ रुपैयाँ र विपत राहत रकम ३८ हजार रुपैयाँ वितरण गरिएको सहायक प्रमुख जिल्ला अधिकारी चित्रांगत बरालले बताए। उनले १० वटा क्षतिपूर्ति तथा राहत वितरण गरिएको बताए। यस्तै भारतीय पेन्सन सम्बन्धी ३९१ वटा सिफारिस र ६१३ वटा अन्य सिफारिस गरिएको सहायक प्रजिअ बरालले जानकारी दिए। प्रशासनले उपभोक्ताहरूको स्वास्थ्यलाई ध्यानमा राखेर ११ पटक बजार अनुगमन गरेको सहायक प्रजिअ बरालले बताए। उनले बागलुङ बजार सहित जिल्लाका दश वटा पालिकाका मुख्य मुख्य बजारको अनुगमन गरिएको बताए। बजार अनुगमनको क्रममा म्याद गुज्रेका खाद्य वस्तुहरू धेरै भेटिएको बताउँदै अखाद्य वस्तुहरू बरामत गरेर नष्ट गरिएको सहायक प्रजिअ बरालले बताए। यस्तै दर्ता नभएका पसलहरूलाई दर्ता गर्न निर्देशन दिइएको सहायक प्रजिअ बरालको भनाइ छ। यस्तै दुई पटक कार्यालयहरूको समेत अनुगमन गरिएको थियो। प्रशासनमा ९ वटा संघसंस्था दर्ता, ५६ वटा नवीकरण भएका छन्। जिल्ला प्रशासन कार्यालयमा मुद्दा दर्ता २ वटा, फैसला ५ वटा भएका छन् भने ६३ वटा आपराधिक घटना भएको प्रजिअ रिजालले बताए। उनले जिल्लामा लागूऔषध, जबरजस्ती करणी, बहुविवाह र हत्याका घटनाहरूको संख्या बढी रहेको र कारागारमा पनि सोही घटनामा फैसला भएका कैदीबन्दीहरू देखिएको बताए। उनले जिल्ला कारागार बागलुङमा १६१ जना पुरुष, १३ जना महिला कैदीबन्दी र २ जना आश्रित बालबालिका रहेको जानकारी दिए।"
सुपारीको उचित मूल्य नपाएको किसानको गुनासो,"झापा : कोशी प्रदेशका किसानले विदेशी सुपारीका कारण स्वदेशी सुपारीले उचित मूल्य नपाएको गुनासो गरेका छन्। झापा, इलाम, मोरङ, उदयपुर र सुनसारी जिल्लाका सुपारी किसानले सरकारले निर्यातलाई भन्दा आयातलाई प्राथमिकतामा राखेकाले स्वदेशी सुपारीले उचित मूल्य नपाएको आज पत्रकार सम्मेलनमार्फत जानकारी गराएका हुन्। नेपाल सुपारी खेती किसान पहल समितिका संयोजक गीताप्रसाद अधिकारीले किसानले उत्पादन गरेको सुपारी सोझै तेस्रोमूलुक निर्यात गर्न पाउनुपर्ने बताए। उनले नेपालमा सुपारी खेतीको विस्तारमा सरकारले चासो देखाए पनि निर्यातलाई सहज नबनाउँदा किसान समस्यामा परेको बताए। 'काँचो सुपारी सोझै तेस्रो मूलुक निर्यात गर्न हामीले सहजै पाउनुपर्छ', अधिकारीले भने, 'हाम्रो मागलाई बेवास्ता गरेमा १० लाख बढी सुपारी किसान एकैपटक आन्दोलनमा उत्रिन्छौँ।' उनले सुपारी किसानले कृषि विकास मन्त्रालय, उद्योग वाणिज्य तथा आपूर्ति मन्त्रालयमा छलफल गर्दै आफ्ना माग पटकपटक राखिसकेको जानकारी दिए। अर्जुनधारा नगरपालिकामा विगत ३० वर्षदेखि सुपारी व्यवसाय गर्दै आएका सरेन्द्र साहले विलौचियामार्फत स्थानीयस्तारमा उत्पादित राम्रो सुपारी भारत जाने र भारतको नराम्रो, कुहिएको सुपारी उनीहरूमार्फत नेपाल आउँदासम्म पनि सरकारले बेवास्ता गरेको गुनासो गरे। सुपारी किसानको नाममा विभिन्न संस्था खोलेर विचौलिया हाबी हुँद किसान मर्कामा परेका उनको भनाइ थियो। झापा, मोरङ, सुनसरी, उदयपुर र इलाममा चार हजार ५४ हेक्टरमा सुपारीको व्यावसायिक खेती हुँदै आएको छ। आर्थिक वर्ष २०७९८० मा कोशी प्रदेशमा १४ हजार पाँच सय ६१ मेट्रिक टन सुपारी उत्पादन भएको थियो।"
काभ्रेपलाञ्चोकमा टिपर सञ्चालनमा रोक,"काभ्रेपलाञ्चोक : जिल्ला प्रशासन कार्यालय काभ्रेपलाञ्चोकले आज बिहानदेखि टिपर सञ्चालनमा रोक लगाएको छ । चाडपर्वमा हुने सवारीसाधन दुर्घटनाको ख्याल गर्दै टिपर सञ्चालनमा रोक लगाएको हो । कार्यालयले घटस्थापनाकै दिन पाँचखालमा टिपरको ठक्करबाट एकको ज्यान गएपछि बुधबार बसेको सरोकारवालाको बैठकबाट टिपर सञ्चालनमा रोक लगाउने निर्णय गरेको हो । बैठकले आज बिहान ५ बजेदेखि यही कात्तिक १३ गते राति ९ बजेसम्म टिपर सञ्चालनमा रोक लगाउने निर्णय गरेको प्रमुख जिल्ला अधिकारी रुद्रादेवी शर्माले जानकारी दिए । जिल्ला समन्वय समितिका पदाधिकारी तथा बागमती टिपर व्यवसायी सङ्घ र अन्य यातायात व्यवसायीसमेतको उपस्थितिमा भएको छलफलमा चाडपर्वको समयमा सवारीसाधनको बाक्लो आवतजावत हुने, ट्राफिक व्यवस्थापन गर्न जटिल हुने भएकाले काभ्रेपलाञ्चोकभित्र र जिल्लाभित्रका दुई राजमार्ग अरनिको र वीपीमा टिपर सञ्चालन गर्न रोक लगाउने निर्णय भएको हो । यस्तै बैठकले दुर्घटना बढ्दै गएको जनाउँदै बैठकले टपर तथा सार्वजनिक सवारी साधनका चालकका लागि सचेतना कक्षासमेत सञ्चालन गर्ने निर्णय गरेको छ । जिल्ला ट्राफिक प्रहरी कार्यालयका अनुसार गत असोज महिनामा २५ सवारीसाधन दुर्घटनामध्ये छ वटा टिपरका कारण भएका थिए । दुर्घटनामा सात जनाको ज्यान गएकामा तीन जनाले टिपरको कारण ज्यान गुमाएका थिए । दुर्घटना बढेपछि एक वर्षदेखि टिपरलाई दिउँसो ढुवानी गर्न प्रतिबन्ध लगाइएको थियो । दुई राजमार्ग तथा जिल्लाको दक्षिणी क्षेत्र बनेपाखोपासी सडक, उत्तरी क्षेत्रको हेलम्बु राजमार्गमा दैनिक करिब दुई हजार निर्माण सामग्रीलगायतका मालवाहक सवारी साधन चल्ने गर्दछन् ।"
गुल्मीमा डोजरको ठक्करबाट वृद्धको मृत्यु,गुल्मी : गुल्मीमा डोजरको ठक्करबाट एक वृद्धको मृत्यु भएको छ। मृत्यु हुनेमा रेसुङ्गा नगरपालिका१४ का ९२ वर्षीय कृष्णबहादुर सुनार रहेका छन्। जिल्ला प्रहरी कार्यालयका प्रहरी नायब उपरीक्षक डिल्लीनारायण पाण्डेका अनुसार लु१क ५०२४ नम्बरको डोजरले पैदल यात्रु सुनारलाई ठक्कर दिएको हो। रेसुङ्गा१४ टारनेटाटापु जोड्ने मोटरबाटो मर्मत गर्ने क्रममा डोजरको ठक्करबाट बुधबार सुनार सख्त घाइते भएका थिए। उनको घटनास्थलमै ज्यान गएको प्रहरी नायब उपरीक्षक पाण्डेले बताए। प्रहरीले डोजर चालक पाल्पाको माथागडी गाउँपालिका७ का कृष्णबहादुर लामिछानेलाई नियन्त्रणमा लिएको छ। सुनारको शव सदरमुकाम तम्घासस्थित अस्पतालमा राखिएको छ। घटनाबारे थप अनुसन्धान भइरहेको प्रहरीले जनाएको छ।
दुर्गा पक्षको पाँचौँ दिन : स्कन्दमाताको पूजा आराधना गरिँदै,"काठमाडौँ : नवरात्रको पाँचौँ दिन दसैँघर वा पूजा कोठामा नौ दुर्गामध्येकी पाँचौँ स्कन्दमाताको विधिपूर्वक पूजा आराधना गरिँदै छ। प्रत्येक वर्ष आश्विन शुक्ल पञ्चमी अर्थात् दुर्गा पक्षको पाँचौँ दिन स्कन्दमाताको विधिपूर्वक पूजा आराधना गरिन्छ। नवरात्रको पहिलो दिन आइतबार दसैँघर वा पूजा कोठामा वैदिक विधिपूर्वक घटस्थापना गरी जौको जमरा राखिएको थियो। त्यसै दिन घटस्थापना गरिएको स्थानमा नौ दुर्गामध्येकी पहिलो देवी शैलपुत्रीको आह्वान गरी विधिपूर्वक पूजा आराधना गरियो। दोस्रो दिन बिहीबार पूजा स्थलमा दोस्रो ब्रह्मचारिणी देवीलाई आह्वान गरी विधिपूर्वक पूजा आराधना गरिएको थियो। तेस्रो दिन मङ्गलबार चन्द्रघण्टा देवीको निष्ठाका साथ पूजा आराधना गरिएको थियो। चौँथो दिन बुधबार कुष्माण्डा देवीको विधिपूर्वक पूजा आराधना गरिएको छ। पाँचौँ दिन आज स्कन्दमाताको विधिपूर्वक पूजा आराधना गरिँदैछ। नवरात्रका नौ दिन घटस्थापना गरिएको स्थलमा दुर्गा सप्तशती (चण्डी), श्रीमद्देवीभागवत लगायत देवी स्तोत्र पाठ समेत गरिन्छ। नवरात्रका अवसरमा देवीको आराधना गरी पूजा गरेमा शक्ति, ऐश्वर्य र विद्या प्राप्त हुने धार्मिक विश्वास छ। यसै आधारमा वैदिक सनातन धर्मावलम्बीले प्रत्येक वर्ष आश्विन शुक्ल प्रतिपदादेखि नवमीसम्म दुर्गा देवीको विशेष आराधना गर्छन्। नौ दिनसम्म पूजा आराधना गरेको प्रसाद विजयादशमीदेखि कोजाग्रत पूर्णिमाका दिनसम्म लगाइन्छ। यसरी १५ दिनसम्म नेपालीले बडादसैँ पर्व मनाउँछन्। पौराणिक ग्रन्थमा स्कन्दमाताका विषयमा विभिन्न कथा वर्णन गरिएको छ। कुनै समय शिव र पार्वती ऋषिहरुका सभामा जाँदा सबैले उठेर स्वागत गरे। ऋषि सनतकुमार ध्यानमा मग्न भएकाले उठेनन्। यो पार्वतीलाई मन परेन। पार्वतीले ऋषिलाई तिमी ऊँट बन भनी श्राप दिइन्। ऋषि ऊँट बने। शिवले पार्वतीलाई ज्ञानीलाई कुनै श्रापले स्पर्श गर्न सक्दैन, यसैले ऊँटका योनिमा पनि आफ्नो ब्रह्मस्वरुप ज्ञानले आनन्दमा मस्त छन् भनी दुवै दम्पती ऊँटधारी सनतकुमारलाई हेर्न गएछन्। पार्वतीले ऋषिलाई ऊँटको योनिमा कस्तो अनुभव हुन्छ भनी सोद्धा ऋषिले मलाई हजुरले ऊँटको योनि प्रदान गरेर ठूलो अनुग्रह गर्नुभयो भोक लागेका बेला जङ्गलका काँडाहरु चपाउँछु र आनन्दसँग ब्रह्मचिन्तन गरेर बस्छु, मलाई यस योनिमा कुनै पनि कष्टको अनुभव छैन भनी उत्तर दिएछन्। ऋषिको कुराबाट पार्वती प्रभावित हुँदै भनिछन् ऋषिजी तपाइँ ज्यादै ठूलो ब्रह्मज्ञानी हुनुहुँदो रहेछ, यहाँको महत्व नबुझी मैले दिएको श्रापबाट मलाइ ठूलो पश्चात्ताप छ, अब म तपाइँलाई पुत्रका रुपमा प्राप्त गर्न चाहन्छु पार्वतीको आज्ञालाई स्वीकार गरी सनतकुमारले पार्वतीबाट जन्म ग्रहण गरेकाले स्कन्दमाता नाम रहन गएको भन्ने कथा पाइन्छ। स्कन्दको अर्थ सनतकुमार रहेको छ। स्कन्दमाताको प्रतिमा लक्षणमा यिनी सिंहासनमा बसेकी तथा दुवै हातले कमलपुष्प समाएको हुने विवरण पाइन्छ। दुर्गा पक्ष समेत भनिने दसैँको पहिलो दिन शैलपुत्री, दोस्रो दिन ब्रह्मचारिणी, तेस्रो दिन चन्द्रघण्टा, चौथो दिन कुष्माण्डा, पाँचौं दिन स्कन्दमाता, छैटौँ दिन कात्यायनी, सातौँ दिन कालरात्री, आठौँ दिन महागौरी, र नवौँ दिन सिद्धिदात्रीको पूजा आराधना गर्ने गरिन्छ। यीनै नौवटा दुर्गाका रुपलाई नवदुर्गा पनि भनिन्छ। नवरात्रमा देशभरका शक्तिपीठमा पूजा आराधना एवं दर्शन गर्ने भक्तजनको भीड लाग्ने गर्छ। आश्विन शुक्ल प्रतिपदादेखि नै काठमाडौँ उपत्यका र बाहिरका शक्तिपीठमा भक्तजनको लाम लाग्न थालेको छ।  रासस"
७२ वर्षको उमेरमा नागरिकता,"अछाम : अछामका डम्बर साउदले ७२ वर्षको उमेरमा नागरिकता प्राप्त गरेका छन्। मेल्लेख गाउँपालिका७ का साउदलाई बुधबार जिल्ला प्रशासन कार्यालय अछामका प्रमुख जिल्ला अधिकारी शरदकुमार पोखरेलले नागरिकता हस्तान्तरण गरे। रोजगारीको सिलसिलामा लामो समयदेखि भारतमा रहेकाले साउदले नागरिकता लिन पाएका थिएनन्। बुढेसकालमा नागरिकता पाएपछि बल्ल नेपाली नागरिक भएको महसुस भएको साउदले सुनाए। आफूले नागरिकता नबनाएका कारण छोराछोरी पनि नागरिकताबिहीन भएको उनको भनाइ छ। 'ढिलै भए पनि मैले नागरिकता पाएँ, अब छोराछोरीलाई नागरिकता दिलाउँछु', उनले भने। पछिल्लो समय जिल्ला प्रशासन कार्यालय अछामले कागजपत्र पूरा भएको खण्डमा आधा घण्टामै सेवा दिने अभ्यास सुरु गरेको छ। जसले गर्दा पछिल्लो समय भीडभाड पनि कम भएको प्रमुख जिल्ला अधिकारी पोखरेलको भनाइ छ।"
"आज दसैंको पाँचौं दिन, स्कन्दमाताको विधिपूर्वक पूजा आराधना गरिँदै","घटस्थापना गरेसँगै देवीका नौं वटा रुपहरुको पूजा गर्ने परम्पराअनुसार आज स्कन्दमाताको पूजा गर्न लागिएको हो। दसैं सुरु भएदेखि सबै देवीहरुका मन्दिरहरुमा पूजा गर्नेहरुको आज पनि भीड लागेको छ। काठमाडौं : आज दसैंको पाँचौं दिन दसैंघरसहित पूजा कोठामा नौ दुर्गामध्येकी पाँचौं स्कन्दमाताको विधिपूर्वक पूजा आराधना गरिँदै छ। हरेक वर्ष असोज शुक्ल पञ्चमी अर्थात् दुर्गा पक्षको पाँचौं दिन स्कन्दमाताको विधिपूर्वक पूजा आराधना गर्ने गरिन्छ। नवरात्रका अवसरमा देवीको आराधना गरी पूजा गरेमा शक्ति, ऐश्वर्य र विद्या प्राप्त हुने धार्मिक विश्वास रहे अनुसार आज स्कन्दमाताको विधिपूर्वक पूजा आराधना गरिन लागिएको छ। घटस्थापना गरेसँगै देवीका नौं वटा रुपहरुको पूजा गर्ने परम्पराअनुसार आज स्कन्दमाताको पूजा गर्न लागिएको हो। दसैं सुरु भएदेखि सबै देवीहरुका मन्दिरहरुमा पूजा गर्नेहरुको आज पनि भीड लागेको छ। काठमाडौं उपत्यकाका गुहृयेश्वरी, मैतिदेवी, दक्षिणकाली, भद्रकाली, नक्साल भगवती, कालिकास्थान, शोभा भगवती, तलेजुभवानी, विजेश्वरी, इन्द्रायणी लगायतका मन्दिरहरुमा पूजा आज गर्नेहरुको बिहानैदेखि चहलपहल सुरु भएको छ। उपत्यका बाहिर धरानको दन्तकाली, भोजपुरको सिद्धकाली, ताप्लेजुङको पाथिभरा, गोरखाको मनकामना, दाङको अम्बिकेश्वरी, डडेल्धुराको उग्रतारा, बैतडीको त्रिपुरासुन्दरी, डोटीको शैलेश्वरी लगायतका शक्तिपीठहरुमा पनि भक्तजनहरुको घुइँचो लागेको छ। नवरात्रका नौ दिन घटस्थापना गरिएको स्थलमा दुर्गा सप्तशती (चण्डी), श्रीमद्देवीभागवत लगायत देवी स्तोत्र पाठसमेत गर्ने गरिन्छ। नवरात्रका अवसरमा देवीको आराधना गरी पूजा गरेमा शक्ति, ऐश्वर्य र विद्या प्राप्त हुने धार्मिक विश्वास रहेको छ। यसै आधारमा वैदिक सनातन धर्मावलम्बीले प्रत्येक वर्ष आश्विन शुक्ल प्रतिपदादेखि नवमीसम्म दुर्गा देवीको विशेष आराधना गर्ने गदर्छन्। दुर्गा पक्षसमेत भनिने दसैँको पहिलो दिन शैलपुत्री, दोस्रो दिन ब्रह्मचारिणी, तेस्रो दिन चन्द्रघण्टा, चौथो दिन कुष्माण्डा, पाँचौं दिन स्कन्दमाता, छैटौँ दिन कात्यायनी, सातौँ दिन कालरात्री, आठौँ दिन महागौरी, र नवौँ दिन सिद्धिदात्रीको पूजा आराधना गर्ने गरिन्छ। यीनै नौवटा दुर्गाका रुपलाई नवदुर्गा पनि भनिन्छ। उपत्यकाका नक्शाल भगवती, शोभा भगवती, भद्रकाली, मैतीदेवी, कालिकास्थान, सङ्कटा, नरदेवी लगायत विभिन्न मन्दिरहरुमा रङगीचङगी बत्तीहरुले सजाइएका छन्। उपत्यकाका नक्साल भगवती, शोभा भगवती र नाला भगवतीमा एकै प्रकारका मूर्तिहरु राखिएका छन् र यी देवीहरुलाई दिदीबहिनी मान्ने चलन रहेको छ।"
मोटरसाइकल दुर्घटनामा परी एक जनाको मृत्यु,झापा : भद्रपुरमा मोटरसाइकल दुर्घटनामा परी एक जनाको मृत्यु भएको छ । भद्रपुर नगरपालिका १ निवासी ५१ वर्षीय योगप्रसाद लिम्बुको मृत्यु भएको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए । बुधबार बेलुका ७ बजेको समयमा मेची राजमार्ग अन्तरगत भद्रपुर ८ स्थित नमुना टोल नजिकै चन्द्रगढीबाट भद्रपुरतर्फ आउँदै गरेको मे ७ प ७७२४ नम्बरको मोटरसाइकल आफैँ अनियन्त्रित भई दुर्घटना भएको थियो । दुर्घटनामा परी घाइते चालक लिम्बुलाई ओमसाई पाथीभरा अस्पताल भद्रपुर पुर्याउन साथ चिकित्सकले मृत घोषणा गरेको प्रहरीले जनाएको छ ।
अवैध रूपमा ल्याएको चिनी बरामद,काभ्रे : अवैध रूपमा ल्याएको चिनीसहित एक जना पक्राउ परेका छन्। पक्राउ पर्नेमा धुलिखेल नगरपालिका२ का ३७ वर्षीय राजु तिमल्सिनालाई पक्राउ गरिएको हो। जिल्लाको पनौती नगरपालिका७ बसपार्कबाट राजस्व छली गरेर ल्याएको चिनीसहित उनी पक्राउ परेका हुन्। बिहीबार दिउँसो इलाका प्रहरी कार्यालय बनेपाबाट खटिएको प्रहरी टोलीले ५० किलोको ९२ बोरा चिनी बरामद गरेको जिल्ला प्रहरी कार्यालय काभ्रेका डीएसपी राजकुमार श्रेष्ठले जानकारी दिए।
भैरहवामा मंसिर ६ देखि लुम्बिनी महोत्सव,"भैरहवा : भैरहवामा उद्योग व्यापार संगठन रुपन्देहीको आयोजनामा छैठौं लुम्बिनी प्रादेशिक महोत्सव हुने भएको छ । स्थानीय उत्पादनको प्रवद्र्धन, बजार चलायमान गराउन, कृषिको प्रवद्र्धन, लुम्बिनीका पर्यटकीय स्थल विकास गर्न, उत्पादक उपभोक्ताबीच सिधा सम्पर्क तथा उपभोक्तामुखी क्रियाकलापमा वृद्धि गराई स्थानीय वस्तुको बजार व्यवस्थापनमा सहयोग पुर्याउने लगायत उद्देश्यले आगामी मंसिर ६ देखि १८ गतेसम्म महोत्सवको आयोजना गरिने संगठनले जनाएको छ । संगठनद्वारा आयोजना गरिएको पत्रकार सम्मेलनमा अध्यक्ष दर्पण श्रेष्ठले आर्थिक तरलताको अवस्था महोत्सव आयोजना गर्नु कठिन भएपनि थोरै भएपनि सबै क्षेत्रका फलदायी हुने विश्वासका साथ महोत्सव आयोजना गरिएको बताए । तीन लाख दर्शकले अवलोकन गर्ने लक्ष्यका साथ आयोजना गर्न लागिएको महोत्सव सम्पन्न गर्न एक करोड बीस लाख रुपैयाँ खर्च अनुमान गरिएको आयोजकले जनाएको छ । भैरहवाको अंचलपुरमा आयोजना हुने महोत्सवमा तीन सय पचास वटा स्टल रहने बताइएको छ । संगठनका निवर्तमान अध्यक्ष अनिल कुमार ज्ञवालीले कोभिड महामारीपछि शिथिल देखिएको बजारलाई चलायमान बनाउन महोत्सव प्रभावकारी हुने र स्थानीय उत्पादनको बजारीकरण हुने विश्वास व्यक्त गरे । संगठनका पूर्वअध्यक्ष नारायण प्रसाद भण्डारीले बैंक तथा वित्तीय संस्थाको चर्को ब्याज र आर्थिक मन्दीले थला परेको अवस्थामा महोत्सव आयोजना गर्नु चुनौती भएपनि बजार चलायमन गराउनका लागि आफूहरु अघि बढेको बताए । अहिले अवस्था जटिलताका कारण चुनौती र अवसर दुवै छ तर हामी चुनौतीलाई आत्मसाथ गरेर अघि बढेका छौँ,'संगठनका पूर्वअध्यक्ष नारायण प्रसाद भण्डारीले भने,बजार चलायमन गराउनका लागि यसमा सबैको साथ आवश्यक छ । महोत्सव अवलोकन गर्ने दर्शकहरुलाई ८० रुपैयाँ,विद्यार्थीलाई ५० रुपैयाँ र समूहमा आउने विद्यार्थीलाई ३० रुपैयाँ तोकिएको छ । साथै, शनिबार र सार्वजनिक विदाको दिनबाहेक अन्य दिनहरुमा बिहान ११ बजेसम्म तथा ज्येष्ठ नागरिक तथा शारीरिक अशक्तहरूका लागि महोत्सव स्थलमा निःशुल्क प्रवेशको व्यवस्था रहेको आयोजकले जनाएको छ ।"
बाघको छाला र लागुऔषधसहित तीनजना पक्राउ,"कैलाली : धनगढी उपमहानगरपालिका४ सहिद गेटस्थित जुमेरा होटलबाट बाघको छाला १ थान र अवैध लागुऔषध चरेश ६ किलो ७ सय ४० ग्रामसहित ३ जनालाई प्रहरीले पक्राउ गरेको छ । पक्राउ पर्नेमा बैतडी मेलौली नगरपालिका३ बस्ने २४ वर्षीय करन चन्द,बाजुरा गौमुल गाउँपालिका१ बस्ने २६ वर्षीय धन कृष्ण रोकाया र बुढिगंगा नगरपालिका१० बस्ने ३० वर्षीय हेमराज जैशी रहेका छन् । विशेष सूचनाको आधारमा प्रदेश प्रहरी कार्यालय धनगढी,लागुऔषध नियन्त्रण ब्यूरो महेन्द्रनगर र वडा प्रहरी कार्यालय धनगढीबाट संयुक्त रुपमा खटिएको प्रहरी टोलीले उक्त होटलमा तलासी गर्ने क्रममा उनीहरूलाई उक्त छाला र लागुऔषधसहित फेला पारी पक्राउ गरेको हो । घटनाबारे प्रहरीले अनुसन्धान गरिरहेको छ ।"
बझाङ केन्द्रविन्दु बनाएर भूकम्प,"गए राति १० बजेर ३ मिनेटमा बझाङ सदरमुकाम चैनपुर आसपास केन्द्र विन्दु बनाएर ४ दशमलव ६ रेक्टरस्केलको भूकम्प गएको भूकम्प मापन केन्द्र सुर्खेतले जनाएको छ । बाजुरा : सुदूरपश्चिम प्रदेशको बझाङ केन्द्रविन्दु बनाएर भूकम्प गएको छ । गए राति १० बजेर ३ मिनेटमा बझाङ सदरमुकाम चैनपुर आसपास केन्द्र विन्दु बनाएर ४ दशमलव ६ रेक्टरस्केलको भूकम्प गएको भूकम्प मापन केन्द्र सुर्खेतले जनाएको छ । भूकम्पको धक्का बझाङका साथै बाजुरा, अछाम, डडेल्धुरा, बैतडी, दार्चुलालगायत सुदूरपश्चिम प्रदेशका पहाडी जिल्लामा समेत महसुस गरिएको छ । लगातार भूकम्प जान थालेपछि यस प्रदेशका बासिन्दा त्रसित बनेका छन् ।"
ललितपुरका किसानलाई धान भित्र्याउने चटारो,"ललितपुर : ललितपुरका खेतीयोग्य जमिनमा धान पहेंलै भएको छ । गत वर्षकोभन्दा यस वर्ष धान दसैंअघि नै भित्र्याउनुपर्ने भएकाले किसान खेतमा व्यस्त छन् । दसैंअघि नै धान भित्र्याउनु परेकाले किसानले कात्तिक सुरु हुनेवित्तिकै धान काट्न सुरू गरेका छन् । यस वर्ष पानी धेरै परेकाले गत वर्षकोभन्दा धान उत्पादनमा कमी आएको किसानको भनाइ छ । समयमै मल प्राप्त गर्न नसकेकाले बर्सेनि उत्पादनमा कमी आएको किसानको गुनासो छ । धानमा मल चाहिएका बेलामा बजारमा अभावको समस्या किसानले बर्सेनि झेल्दै आएका छन् । ललितपुरको महालक्ष्मीनगरपालिका७ चारघरेमा किसान गुछेबहादुर महर्जन पाकेर भित्र्याउने समयमा पानी र असिनाले धान सखाप पार्छ कि भन्ने चिन्ता भएकाले धान भित्र्याउन थालिएको राससलाई बताए । गत वर्षकोभन्दा यो वर्ष धान उत्पादनमा कमी आएको उनको भनाइ थियो । पानी धेरै पर्नु,समयमा मल हाल्न नपाउनुलगायत कारणले यस वर्षको उत्पादनमा कमी आएको महर्जनले जानकारी दिए । 'खेती गर्ने किसानले समयमै मल पाउँदैनन् । किसानका लागि अन्य सेवासुविधा पनि छैन । त्यस कारणले पनि बर्सेनि उत्पादन घट्दै आएको छ,'उनले भने। स्थानीय मन्दिला महर्जनको पनि यो वर्ष धान उत्पादनमा कमी आएको छ । उनले भने,'करिब दुई रोपनीमा धान लगाएका थियौँ । पानी धेरै परेकाले धानमा घाँस उम्रिएर उत्पादनमा कमी आएको छ ।' दसैंअघि धान भित्र्यापछि ढुक्कले दसैं मनाउन पाउने किसान बताउँछन् । अहिले ललितपुरका बुङ्गमती,चारघरेलगायत खेतीयोग्य जमिनमा किसानलाई धान भित्र्याउने चटारो छ ।"
पूर्वराष्ट्रपति भण्डारीले गरिन् लिङ्ग भैरवी मन्दिरमा पूजा,"काठमाडौं : पूर्वराष्ट्रपति विद्यादेवी भण्डारीले आज काठमाडौंको बसुन्धारास्थित लिङ्ग भैरवीको मन्दिरमा पुगेर पूजाआजा गरेकी छन्। नवरात्रको अवसर पारेर पूर्वराष्ट्रपति भण्डारीले लिङ्ग भैरवीमा दिउँसो पूजा आराधना गरेकी हुन्। उक्त मन्दिरमा अहिले नवरात्रको समयमा दैनिक एक हजारको सङ्ख्यामा भक्तजनले पूजापाठ गर्नुका साथै आरती,अभिषेक गरिरहेको मन्दिरका अध्यक्ष अम्बिका श्रेष्ठले जानकारी दिए । मन्दिरमा नवरात्रको समयमा बिहान ७ बजे,दिउँसो १२ बजे र राति ७ बजे आरती तथा अभिशेक कार्यक्रम गरिँदै आएको छ । अहिले नवरात्रको समयमा पनि चीन,भियतनाम, रुस, भारत, मङ्गोलिया, कम्बोडियालगायतका देशबाट पनि भक्तजन दर्शन तथा पूजाआजाका लागि आउने गरेको मन्दिरका पुजारी स्वामी बज्र बालाले बताए।"
टुहुरा बालबालिकालाई दसैं खर्च,"अछाम : साँफेबगर नगरपालिकाका नगरप्रमुख राजेन्द्रबहादुर कुँवरले टुहुरा बालबालिकालाई दसैं खर्च उपलब्ध गराएका छन्। नगरपालिकाका १४ वडाका आमाबुबा दुवै गुमाएका बालबालिकाहरूलाई आफूले पाउने सेवा सुविधाबाट दसैं खर्च उपलब्ध गराएका हुन्। नगर प्रमुख कुँवरले १८ जना बालबालिकालाई ४५ हजार रकम आर्थिक सहयोग गरेका हुन् । एकजनालाई २ हजार ५ सयका दरले रकम उपलब्ध गराइएको महिला बालबालिका तथा जेष्ठ नागरिक शाखाका प्रमुख अनिता जोशीले जानकारी दिइन् । नगरभित्रका आफ्ना बालबालिकाहरूलाई दसैं मनाउन सहयोग गरेको नगर प्रमुख कुँवरले बताए । उनले भने, मेरो पालिकाभित्रका टुहुरा बालबालिकाको अभिभावक म हुँ। त्यसैले मेरा बालबालिकाको हेरविचार मैले गर्नुपर्छ । मेरो कार्यकाल रहँदासम्म मेरो सेवा सुविधाबाट हरेक दसैंमा आर्थिक सहयोग गर्नेछु । दसैं दशा कसैको पनि बनोस् । उनले आफूले पाउने सेवा सुविधा यस्तैखालका सामाजिक कार्यमा खर्च गर्ने प्रतिबद्धता जनाए ।"
"बुढीगंगामा अवैध माटो उत्खनन्, खेतीयोग्य जमिन जोखिममा","प्रहरीलाई खबर गरेपछि प्रहरीले नै माटो उत्खन्न गर्ने ठेकेदारलाई जानकारी गराउने गरेकाले रोक्न नसकेको स्थानीय मो नाजिमको आरोप छ । विराटनगर : मोरङको बुढीगंगा गाउँपालिकामा अवैध रुपमा बुढी खोलाबाट माटो उत्खनन् हुने गरेको पाइएको छ । गाउँपालिकाले तोकेको मापढण्ड विपरित स्काभेट प्रयोग गरेर बुढी खोलाको माटो उत्खन्न गर्दा व्यक्तिको खेतीयोग्य जग्गा समेत कटानको जोखिममा पुगेको हो। मोरङ सुनसरीको सीमा भएर बग्ने बुढी खोलामा मापढण्ड विपरित माटो ठेकेदारले स्काभेटर लगाएर खोलाको उत्खन्न गरी हैवा ,टिपर र ट्रयाक्टर लगाएर माटो बच्ने गरेको पाइएको छ । सुनसरीको दुहवी ६ स्थित काली मन्दिर पूर्व र मोरङको बुढीगंगा ५ स्थित रहेको पोठिया बस्तीबीच भएर बग्ने सो खोलामा मापढण्ड विपरित स्काभेट लगाएर माटो उत्खन्न गरी बेच्ने गरेको हो । स्थानीयले अवैधरुपमा खोलाको माटो उत्खन्न गरेको भन्दै पटकपटक गाउँपालिका वा स्थानीय प्रशासनलाई आग्रह गरेपनि माटो उत्खन्न नरोकिएको बताएका छन् । सो गाउँपालिकाले यस वर्ष सो खोलाबाट माटो उत्खन्न गर्न लगाएको ठेक्कामा प्रष्ट रुपमा बुदा नम्बर १३ मा नदी वा खोला उत्खन्न तथा संकलन गर्न हैवी इकुमेन्ट प्रयोग गर्न नपाइने भने उल्लेख गरिएको छ । १४ नम्बर बुँदामा माटो र भरोटको प्रकृतिक स्रोत संकलन तथा बिक्री शुल्क असुल गर्दा प्राकृतिक धारा ,किराना घाट ,कुलेशा ,लोक मार्ग तथा सार्वजनिक स्थललाई क्षति नपुग्ने गरी पुलको ५ सय मिटर उतर दक्षिण , पूर्व पश्चिमको भूभाग छाडेर उत्खन्न गर्न पाएन भनेर उल्लेख गरिएको छ । तर, तर दुहवीहुँदै बुढीगंगा गाउँपालिका जाने बुढी खोलाको पुलको दक्षिणतिर खोला करिब ३ सय मिटरभित्रै स्काभेट लगाएर माटो उत्खन्न गर्ने गरेको पाइएको हो । दुहवीका अकबर नामको एक माटो ठेकेदारले स्थानीयलाई माटोको कारोबार गर्नेलाई उत्खन्न गर्न लगाएको शंकर माझीले बताए । गाउँपालिका र प्रशासनलाई मिलाएर अवैध रुपमा खोलाको माटो उत्खन्न गर्दा बर्सेनि बाढीको सास्तीसँगै खेतीयोग्य जग्गा कटान हुने गरेको उनले बताए । प्रहरीलाई खबर गरेपछि प्रहरीले नै माटो उत्खन्न गर्ने ठेकेदारलाई जानकारी गराउने गरेकाले रोक्न नसकेको स्थानीय मो नाजिमको आरोप छ । उनका अनुसार प्रहरीले पनि ट्रिप अनुसार पैसा लिने गरेको छ । गाउँपालिका समेत पटकपटक जानकारी गराए पनि आलटाल गर्दै आएको उनले बताए । । वर्षायामा आफू मनमर्जी गाउँपालिकामा बिना जानकारी स्थानीय बुढीखोलाको डिल नै मास्ने गरी माटो उत्खन्न गरेर बेच्चने गर्दा कोशी प्रदेशको राजधानी बिराटनगर आसपासका क्षेत्रमा डुबान हुने गरेको छ । सो गाउँपालिकाका केहि जनप्रतिनिधि समेत माटोको कारोबारी रहेकाले अनाधिकृतरुपमा माटो उत्खन्न गर्ने काम गरिरहेका छन्। अवैधरुपमा गहिरो भंगालो बनाउँदा समेत कसैले वास्ता नगरेको स्थानीय रमेश चौधरीले बताए । ट्रयाक्टर र टिपरबाट माटो लाने गरेको उनले बताए । ऐन अनुसार बस्तीसँगै नदी छेउमा रहेको व्यक्तिको नम्बरी जग्गालाई समेत जोखिमा पार्ने गरी माटो काट्न नदिने व्यवस्था छ । सरकारले असारदेखि भदौसम्म नदीजन्य ठाउँ र वरपरबाट बालुवा माटो प्रशोधन गर्न न पाइने कानुनी व्यवस्था भने स्थानिय तहले खोलाको प्राकृतिक बहावको दायाँ र बायाँ तीनसय मिटर ऐलानी र नम्बरी जग्गाको माटो उत्खनन गर्न नपाइने व्यवस्था छ। उता गाउँपालिका अध्यक्ष जितनारायण थापा मगरसँग पटकपटक सम्पर्क गर्न सम्पर्कमा आउन चाहेन ।"
छाडा चौपायाका कारण सवारी सञ्चालन गर्नै समस्या,"बुटवल : बुटवलका प्रायजसो सडक क्षेत्रमा छाडा चौपाया छन्। पूर्वपश्चिम महेन्द्र राजमार्गसहित भित्री सडकहरूमा रहेका छाडा चौपायाले व्यवसायीदेखि सवारीसाधन ओहोरदोहोर गर्न समस्या पार्ने गरेको छ। वर्षौसम्म सडकमा छरिएर रहेका चौपायाको व्यवस्थापनमा स्थानीय सरकार बुटवल उपमहानगरपालिकाले कुनै चासो देखाएको छैन। गाई, बाच्छा, बाच्छी र गोरुहरूले व्यवसायीहरूलाई मात्र होइन, ट्राफिक व्यवस्थापनलाई समेत चुनौती थपिदिएको छ। छाडा चौपायाकै कारण दैनिक दुर्घटनाहरू हुने गरेको नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय बुटवलका प्रहरी नायव उपरीक्षक (डीएसपी) होम बहादुर थापाले जानकारी दिए। छाडा चौपाया नियन्त्रण र व्यवस्थापनका लागि मेयरसाबलाई पटक पटक ध्यानाकर्षण गराएका छौँ,थापाले भने,जति धपाए पनि बाटोमै आउँछन्। हाम्रा लागि यो निकै चुनौती बनिरहेको छ। चौपायाले मानिसलाई हान्ने र सवारीसाधनहरू चौपायासँग ठोकिने गर्दा दुर्घटना हुने गरेको उनको भनाइ छ। उनले बुटवल उपमहानगरपालिकाका मेयरबाट व्यवस्थापन गर्ने आश्वासन पाए पनि कार्यान्वयन अझैसम्म नभएको उनले प्रतिक्रिया दिए। छाडा चौपायासहित सडक क्षेत्रमा ट्राफिक लाइन लगायतका योजनाहरू नगरपालिकामा पेश गरेको र अहिलेसम्म व्यवस्थापन नभएको उनले दुखेसो छ। थापाले पहाडमा भन्दा तराई क्षेत्रमा छाडा चौपायाको व्यवस्थापन नहुँदा ट्राफिक प्रहरीले धेरै चुनौती खेप्नुपरेको जानकारी गराए। उनका अनुसार बुटवल रुपन्देहीसहित कपिलवस्तु, दाङ, बाँके, बर्दिया, नवलपरासीमा यो समस्या छ। छाडा चौपाया होटल, पसलभित्रै छिर्ने समेत गरेका छन्। छाडा चौपाया नियन्त्रण गर्नका लागि स्थानीय सरकारसँग धेरैपटक कुरा उठाइएको बुटवल उद्योग वाणिज्य संघका अध्यक्ष हरिप्रसाद अर्यालले प्रतिक्रिया दिए। बजारको व्यवस्थापन पनि यसले निकै समस्या बनाएको छ,अर्यालले भने,नगरपालिकाले चौपाया नियन्त्रणका लागि छिट्टै पहल गर्नुपर्छ। संघका नवनिर्वाचित अध्यक्ष समेत रहेका अर्यालले आफ्नो प्रतिवद्धतापत्रमा समेत छाडा चौपाया व्यवस्थापनको विषय उठान गरेको उल्लेख गरे। बुटवल७ मा शिव सामुदायिक वनले गौशाखा राख्नका लागि अनुमति नदिँदा छाडा चौपायाको नियन्त्रण र व्यवस्थापन गर्न समस्या भइरहेको बुटवल उपमहानगरपालिकाका मेयर खेलराज पाण्डेयले प्रतिक्रिया दिए। चौपाया चरनका लागि वनले सहमति नदिँदा काम हुन नसकेको हो,पाण्डेयले भने,नगरपालिकाले यसको पहल गरिरहेको छ। यी चौपाया बुटवल उपमहानगरभित्रका होइनन्, अरू स्थानीय तहले यहाँ लिएर छाड्न भएन।"
फार्मेसी गएका राहुल सिंह फर्किएनन्,"काठमाडौं : विरगन्ज १ छपैयाकी बबिता देवीका छोरा राहुल सिंह मृत फेला परेको डेढ महिना बढी भयो। तर हत्या आरोपी भने हालसम्म पक्राउ परेका छैनन्। घटनाको अनुसन्धान गर्नका लागि उनले जिल्ला प्रहरी कार्यालय पर्सामा जाहेरी दरखास्त दिएकी छन्। घटना घटेको २ महिना पुग्न लाग्दा पनि बबितादेवीको जाहेरीको विषयमा अनुसन्धान अगाडी बढेको छैन। जाहेरी दर्ता गराउनकै लागि जयनाथ सिंह र बबितादेवी काठमाडौंसम्म आउनुपर्यो। जाहेरीदर्ता गराउन प्रहरी कार्यालय पुग्दा धेरैपटक फर्काइयो। राहुलका काका सरोज सिंह भन्छन्, 'प्रहरीले नै पैसा लिएर घटना मिलाउन दवाव दियो। काठमाडौं आएर हुलाकमार्फत जाहेरी दर्ता गराएका छौं। दर्ता माथिको अनुसन्धान अगाडि बढेको छैन। घरमा पनि स्थानीय कांग्रेसका नेता आएर पैसा लिएर घटना मिलाउन दवाव दिइरहेका छन्। कांग्रेसका स्थानीय नेता पटु चौधरी, रविन्द्र सिंह लगायतका व्यक्ति आएर पैसा लिएर जाहेरी फिर्ता लिन दबाब दिइरहेका छन्।' जिल्ला प्रहरी कार्यालयका डिएसपी कुमार विक्रम थापाले घटनाको अनुसन्धान भैरहेको बताए। उनी भन्छन्, 'खुल्ला सिमाना भएकाले आरोपीहरु सजीलै छिमेकी मुलुकमा भागेको हुनसक्छ। प्रक्राउ पुर्जी जारी छ ? भन्ने प्रश्नमा उनी भन्छन्, 'यो अनुसन्धानको प्रक्रिया भएकाले जानकारी दिन मिल्दैन।' झुक्याएर बर्थडे मनाउन बोलाए विरगन्ज आर्दशनगरमा रहेको राहुल फार्मेसीमा अकाउन्टेनको पदमा कार्यरत थिए राहुल सिंह। २० वर्षीय सिंह एक वर्षदेखि सो फार्मेसीमा काम गर्दै आएका थिए। राहुलका बुवा जयनाथ सिंहका अनुसार गत साउनको ३१ गते राती संगै काम गर्ने विद्यादहीत चौधरीले राहुललाई बर्थ डे छ भन्दै घरमा बोलाएका थिए। बिहान खाना खाएर अफिस हिंडेका राहुल उतैाट पर्टेवा सुगौली ५ पर्सामा रहेको विद्यादहीतको घरमा गए। त्यहाँ जाँदा कुनै पनि बर्थडे कार्यक्रम थिएन। ५० वर्षीय विद्यादहीतले काम विना नै राती बोलाएको थाहा पाएपछि राहुल नजिकै रहेको आफ्नो मामाघरमा गएर बसे। बिहान ४ बजे नै विद्यादहीतले राहुलको ह्वाटसएपमा फोन गरेका थिए। राहुलका काका सरोज सिंह भन्छन्, 'राहुललाई ८९ पटक विद्यादहीतले फोन गरेको रहेछन्। १५ सेकेन्ड कुरा भएको कल रेर्कडमा देखिन्छ। उनीहरुले राहुललाई मार्ने नियतले नै बोलाएको देखिन्छ। साउन ३२ गते बिहान ४ बजेतिर मामाघरबाट हिंडेका राहुलको विद्यादहितको घर नपुग्दै बाटोमै टाउकोको पछाडि हथौडाले हानेर हत्या भएको थियो।' राहुल फार्मेसीका म्यानेजर राजीव कर्ण र विद्यादहीतले कर्तव्य गरी राहुलको हत्या गरेको परिवारको दावी छ। राहुललाई कुटपिट गरी मारेर देउरिया निचुटामा रहेको राजकुलोमा फालिदिएको उनका आफन्त बताउँछन्। राहुलकी आमा बबितादेवी सिंहका अनुसार राहुलको मृत शरीरमाथि विद्यादहीत चौधरीको मोटरसाइकलले थिचिएको अवस्थामा उनका छोरा भेटिएका थिए। उनी भन्छिन्, 'मेरो छोराले मोटरसाइकल चलाउन नै जाँन्दैनथ्यो। दुर्घटना देखाउन उनीहरुले मोटरसाइकल पल्टाएका हुन्।' जिल्ला प्रहरी कार्यालयका डिएसपी कुमार विक्रमका अनुसार ना १८ प ४०२८ नम्बरको हिरोहोण्डा कम्पनीको युनिकोन मोटरसाइकलले थिचेको अवस्थामा मृतक राहुलको शव कुलोमा डुबिरहेको अवस्थामा प्रहरीले फेला पारेको थियो। राहुलका काका सरोज सिंह भन्छन्, 'कहिल्यै मोटरसाइकल चलाउन नजान्ने राहुलको मोटरसाइकल दुर्घटना भएर मर्यो भन्न मिल्छ ? मोटरसाइकलले हान्ने व्यक्ति खै ? पछाडि टाउकोमा मात्रै गहिरो चोट किन छ ? अनि कुलोमा भेटिएको मोटरसाइकलको कुनै पनि पार्ट फुटेको छैन। दुर्घटनामा परेको मोटरसाइकल पनि बिग्रनु पर्ने हैन र ? अहिले सोही मोटरसाइकल प्रहरी कार्यालयमा छ , घटनाको केही दिनपछि उक्त मोटरसाइकल फुटाइएको छ। यो त हत्यालाई दुर्घटना देखाउन सरासर गरिएको योजना नै हो। प्रहरीले समेत यो घटनामा चासो देखाएन। पैसा लिएर केस मिलाउन दवाव दिएका छन्।' पीडित परिवार प्रहरी कार्यालय पुग्दा पटक पटक दुव्यवहारमा परेको आफन्त बताउँछन्। मृतकको काका सरोज सिंह भन्छन्, 'हामीले केहि गर्न सक्दैनौं जहाँ जान्छस्, जा भन्दै धम्काउँछन्। प्रहरी कार्यालयमा निकै दुव्यवहार गर्छन्। हामीले हाम्रो एक मात्रै छोरा गुमाएका छौं। घटनाको गहन अनुसन्धान गरिदिनुस् भन्दा हामीमाथि नै हप्कीखप्की दिन्छन्।' प्रहरी कार्यालयमा दर्ता गराएको उजुरीमा फार्मेसीका म्यानेजर राजीव कर्ण र विद्यादहीत चौधरीले राहुललाई कुटपिट गरेको र हत्या गरेको आरोप छ। हत्या गरेर दुर्घटना भएको देखाउन मोटरसाइकलले थिचेको भन्ने परिवारको दावी छ। घटनापछि चौधरी र कर्ण फरार छन्। तर उनीहरुले राहुलका परिवारलाई फोन गरेर बेला बेला धम्काउँछन्। जाहेरी फिर्ता लिन पैसाको प्रलोभन दिने गरेका परिवारका सदस्य बताउँछन्।"
"दसैं आयो, आएन चामल","जाजरकोट : डिपोमा चामल आउला र दसैं मनाउला भनेर आशामा बसेका जाजरकोट जुनीचाँदे७ रजुतराका करवीर बुढा निराश छन्। दसैंअघि खाद्य डिपोमा चामल नआउने भन्ने सुनेपछि उनी जस्तै धेरै स्थानीय छटपटीमा छन्। दसैंअघि डिपोमा सहुलियत दरको चामल पाइने आशामा बसेका त्यहाँका बासिन्दालाई चाडबाड टार्ने पिरलो छ। स्थानीय बजारमा खाद्यान्न पाइँदैन। पाइए पनि निकै महँगो पर्छ। खाद्यको भन्दा झन्डै दोब्बर पैसा तिरेर पनि सहज रूपमा चामल पाइँदैन। वर्षातमा बिग्रेको बाटो अझै बनेको छैन। जसका कारण पनि जुनीचाँदेवासी थप समस्यामा छन्। सरकारले खाद्य व्यवस्था तथा व्यापार कम्पनीमार्फत ढुवानी अनुदान दिएर सहुलियत दरमा खाद्यान्न बिक्री गर्ने गरेको छ। तर, चाडबाडका बेला सहुलियत दरको चामल नपाउँदा करबीर जस्तै धेरै बिपन्न नागरिक समस्यामा परेका छन्। मूल्यवृद्धिले खाद्यान्न छोइसक्नु छैन। नजिकमा बजार पनि छैन। खाद्यान्न कसरी जुटाउने रजुतराकै अर्की स्थानीय रामकली घर्तीले भनिन्, चाडबाड आउन थालिसके। घरमा खाने अन्न छैन। डिपोमा चामल आएको छैन। म जस्तै धेरैले डिपोको चामल कुरेर बसेका छौं तर कहिले आउने हो केही टुंगो छैन। डिपो तीन महिनादेखि बन्द छ। दसैं कसरी मनाउँ ? सहुलियत दरको चामल खाद्य डिपोमा नहुँदा खाद्य संकट झेलिरहेका स्थानिय चर्को मूल्यको मारमा परेका छन्। बजारबाट उनीहरूले दोब्बर बढी मूल्य तिरेर चामल किन्न बाध्य छन्। रजुतरामा रहेको खाद्य डिपोमा यतिबेला एक गेडो पनि चामल छैन। रजुतरामा मात्र होइन जुनीचाँदेकै ताँगाचौर, बारेकोटको काउली र नायकवाडा, नलगाडको चौखा, कुशेको टापुचौर, छेडागाडको दशेरा र पजारु खाद्य डिपोमा पनि चामल ढुवानी हुन नसक्दा स्थानीय मारमा परेका छन्। खाद्यले समयमा टेन्डर नगर्दा डिपोमा खाद्य पुग्न नसकेको हो। जाजरकोटका सबै खाद्य डिपो रित्तौ सस्तो र मोटो चामलको माग बढी यातायातको पहुँच नहुँदा ढुवानीमा समस्या नलगाड नगरपालिका, कुशे गाउँपालिका, छेडागाड नगरपालिका र जुनीचाँदे गाउँपालिकामा यतिबेला खाद्यान्न अभाव देखिएको छ। ती पालिकामा रहेका खाद्य डिपो र बिक्री केन्द्र यतिबेला रित्तै छन्। नयाँ बाली नपाकेको, वर्षात्ले ग्रामीण सडक अवरुद्ध पारेको र खाद्य डिपो तथा बिक्री केन्द्रमा खाद्यान्न नहुँदा दुर्गमका बासिन्दालाई यतिबेला खाद्यान्नको ठूलो समस्या परेको छ। जिल्लाका ग्रामीण भेकमा हिजोआज स्थानीयले पैसा तिरेर पनि चामल नपाउने अवस्था छ। स्थानीय चामलको जोहो गर्नका लागि भौंतारिरहेका छन्। दुर्गममा चाडपर्वका बेलामा चामल अभाव हुन नदिन खाद्य कम्पनीले चामल खरिद र ढुवानीको प्रक्रिया अगाडि नबढाउँदा समस्या परेको हो। खाद्य कम्पनीले हालै मात्र टेन्डर स्वीकृत गरेको छ। खाद्य जाजरकोटका प्रमुख रामप्रसाद पौडेलले गत २० असोजमा जाजरकोटका खाद्य डिपोमा चामल ढुवानीका लागि टेन्डर स्वीकृत भएको र १५ दिनभित्र सम्झौता गर्न २५ गते केन्द्रबाट पत्र आएको बताए। १५ दिनको म्याद भए पनि संभव भएसम्म ५ दिनभित्र सम्झौता गरी दसैअघि नै चामल ढुवानी गर्न आग्रह गरे पनि बाटोघाटो बिग्रेको कारणले ठेकेदारले चामल ढुवानी गर्न र सम्झौता गर्न आनकानी गरेको शाखा प्रमुख पौडेलले बताए। केही समयअघि बसेको जिल्ला खाद्य व्यवस्था समितिको बैठकले पनि दसैंअघि नै खाद्यान्न डिपोमा पठाउन सम्बन्धित निकायलाई आग्रग गरेको थियो। चौखा, टापुचौर, ताँगाचौर खाद्य डिपोको चामल ढुवानीका लागि एमबी विल्डर्स जाजरकोटको फार्म स्वीकृत भएको छ। त्यस्तै पजारु, दशेरा, नायकवाडा र रजुतराका लागि एन्जिला टेडर्स नेपालगञ्जको नाममा स्वीकृत भएको छ। चौखा ७ सय ५० क्वीन्टल, नायकवाडा एक हजार क्वीन्टल, टापुचौर ५ सय क्वीन्टल, ताँगाचौर ७ सय ५०, रजुतरा ७ सय क्वीन्टल, दशेरा र पजारुमा ५५ सय क्वीन्टल चामलको कोटा स्वीकृति भएको पौडेलले बताए। पजारु र दशेरा नेपालगञ्जबाट ढुवानी हुनेछ भने अन्य डिपोका लागि सदरमुकाम खलंगाबाट हुनेछ। स्थानीयले मोटो र सस्तो चामल खोज्ने गरेका छन् तर खाद्य कम्पनीसँग उक्त चामल नहुँदा थप समस्या देखिएको छ। स्थानीयले मोटो चामल खोज्छन् तर मोटो चामल खाद्यका गोदाम नेपालगञ्ज र राजापुरमै छैन। मसिनो चामल महँगो पर्छ। त्यही भएर स्थानीयको रोजाइमा पर्दैन। प्रतिकेजी ६० देखि ८० रुपैयाँसम्ममा मोटो चामल पाइन्छ भने मसिनो चामल झन्डै १ सय रुपैयाँ प्रतिकेजी पर्छ। शाखा कार्यालयमा करिब ४ सय ५० क्वीन्टल मसिनो चामल गत वर्षकै मौज्दात छ। त्यसले जेनतेन धानिरहेका छौं। सदरमुकाममा अहिले पनि त्यही मसिनो चामल वितरण भइरहेको छ तर सदरमुकाममै पनि मोटो चामलको माग आइरहेको छ, कार्यालय प्रमुख पौडेलले भने। जाजरकोटका ग्रामीण भेकमा धान उत्पादन नहुँदा बर्सेनि चामलको अभाव हुने गरेको छ। यातायातको सहज पहुँच नहुँदा पनि ढुवानीमा समस्या हुँदै आएको स्थानीयको भनाइ छ। सरकारको फितलो तयारी र बेवास्ताले दुर्गममा हरेक वर्ष चामलको अभाव हुने गरेको छ। समयमै ढुवानी नहुँदा चाडपर्वका बेला पनि चामल नपाउँदा दुर्गमका बासिन्दामा सधै पिरलो हुने गरेको छ।"

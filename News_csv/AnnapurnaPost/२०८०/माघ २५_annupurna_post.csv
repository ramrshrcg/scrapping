शीर्षक,विवरण
इटहरीका सबै विद्यालयमा अब एउटै पोसाक,इटहरी : इटहरी उपमहानगरपालिकाले सबै विद्यालयमा एउटै पोसाक लागु गर्ने भएको छ। विद्यार्थीबीच बढ्दै गएको असमानतालाई मध्यनजर गरेर नयाँ शैक्षिक सत्रका लागि एउटै पोसाक लागु गर्ने निर्णय गरेको हो। इटहरी भित्रका निजी तथा सबै सामुदायिक विद्यालयमा अध्ययनरत विद्यार्थीले एकैखालको पोसाक लगाउनुपर्ने गरी नियम बनाएको नगर प्रमुख हेमकर्ण पौडेलले बताए। साथै विद्यालयमा टाई हटाएर भादगाउले टोपी लगाउने निर्णय पनि गरेको छ। निजी स्कुलहरुले ड्रेस बढी मूल्यमा आफ्नै स्कुलबाट बिक्री गरेको र त्यसलाई रोक्नका लागि अभियान चालिएको उनको भनाइ छ। साथै उपमहानगरका कर्मचारी र जनप्रतिनिधिहरूको छोरा छोरी अनिवार्य रुपमा सरकारी विद्यालयमा नै पढाउनुपर्ने निर्णय पनि गरेको छ। इटहरीमा १३४ निजी र ३६ सामुदायिक गरी १७० वटा विद्यालय छन्। ६३ हजार ५ सय २६ विद्यार्थी एउटै पोसाकमा विद्यालय जानेछन्। विद्यालय आफैँले किताब बेच्न नपाउने विद्यालय आफैँले किताब बेच्ने गरेको गुनासो बढेपछि इटहरी उप महानगरपालिकाले विद्यालय आफैले किताब बेच्न नपाउने निर्णय पनि गरेको छ। विद्यालय हाताभित्रबाट पाठ्यपुस्तक तथा शैक्षिक सामग्री बिक्रीवितरण गर्न रोक लगाएको हो। बैठकले उप महानगर भित्र सञ्चालित विद्यालय शिक्षालाई व्यवस्थित तथा प्रभावकारी बनाउन यो निर्णय गरेको मेयर हेमकर्ण पौडेलले बताए।
सात वर्षपछि धनकुटाको महाभारतमा खानेपानी,"धनकुटा : निर्माण सुरु भएको झण्डै ७ वर्षपछि साँगुरीगढी गाउँपालिका७ माखावा लिफ्टिङ खानेपानी योजनाका सफल परीक्षण गरिएको छ। बिहीबार माखावा खोलादेखि १३ सय ८९ मिटरको उचाइमा रहेको पोखरी डाँडामा लिफ्टिङ प्रविधिबाट पानी झारिएको थियो। माखावा खानेपानी उपभोक्ता तथा सरसफाइ समितिका सचिव ओमप्रकाश राईका अनुसार खोलाबाट संकलन गरिएको पानीलाई दुई स्थानवाट लिफ्ट गरिएको छ। खोलादेखि ६ सय ३९ मिटर उचाइमा रहेको एप्मालामा रहेको करिब ५० हजार लिटर क्षमतामा ट्यांकीमा पानी झारिएको छ। त्यहाँदेखि ५ सय ५० मिटर उचाइमा रहेको पोखरी डाँडाको करिब ५० हजार लिटर ट्यांकीमा झारिएको उनले बताए। योजनाका साविक महाभारत गाउँ विकास समितिका वडा नम्बर १, २, ३ र ४ वडाका २ सय ५० भन्दा बढी घरधुरी लाभान्वित हुने उपभोक्ता समितिका अध्यक्ष धर्मध्वज राईले बताए। खानेपानी योजनाले गोलखाडी, होङ्गकुटोल, लेक सिरान, खोंकीजाली, खाक्चीराङ, डढुवा, छिनामचोक, वैंका, गैरीटोल, खोलिम्फू, आसकोट गरी ११ वटा टोल समेटिनेछन्। खानेपानी अभावकै कारण बसाई सर्नुपर्ने अवस्थासमेत आएको थियो। अब त्यो समस्या हट्ने विश्वास लिइएको उनले बताए। पोखरीडाँडामा संकलन गरिएको पानीलाई ६ स्थानमा ट्याङ्की निर्माण गरी वितरण गरिनेछ। उपभोक्ताको घरसम्म पाइप बिछ्याउने काम सुरु गरिने बताइएको छ। साँगुरीगढी गाउँपालिका अध्यक्ष जितेन्द्र राई, खानेपानी तथा सरसफाइ डिभिजन कार्यालय धनकुटाका प्रमुख मण्डल, माखावा खानेपानी योजनाका अध्यक्ष, पदाधिकारी, जनप्रतिनिधि तथा उपभोक्ताहरूको एक टोलीले स्थलगत निरीक्षण गरेका थिए। साँगुरीगढी गाउँपालिका अध्यक्ष जितेन्द्र राईले निर्माण सुरु भएको लामो समय बित्दा पनि खानेपानी योजना सम्पन्न नहुँदा यहाँका स्थानीय बासिन्दा निराश भएको बताए। यहाँ विविध समस्या रैछ। गाउँपालिकाको स्काइभेटरको सहयोगमा गोलखाडीदेखि खानेपानीको मुहानसम्म करिब डेढ किलोमिटर सडक सरसफाइ तथा ट्याक खोल्ने काम गरिएको थियो। उनका अनुसार गाउँपालिकाकै सवारी साधनबाट ट्रान्समिटर र पाइप ल्याइएको थियो।"
एमाले दोलखाको अध्यक्षमा नरबहादुर श्रेष्ठ विजयी,"दोलखा : नेकपा एमाले दोलखाको दसौं जिल्ला अधिवेशनबाट अध्यक्षमा नरबहादुर श्रेष्ठ निर्वाचित भएका छन्। उनले पार्टीका नेता ईश्वरचन्द्र पोखरेललाई ९५ मतको अन्तरले पराजित गरे। श्रेष्ठले तीन सय ३३ मत प्राप्त गर्दा पोखरेलले दुई सय ३८ मत प्राप्त गरे। निर्वाचनको क्रममा दुई कित्तामा विभाजित दोलखा एमालेमा श्रेष्ठलाई पार्टीको पोलिटब्युरो सदस्य एवं चितवन जिल्ला इन्चार्ज पार्वत गुरुङको सर्मथन रहेको थियो भने पोखरेललाई पार्टीको पोलिटब्युरो सदस्य एवं काठमाडौं जिल्ला इन्चार्ज आनन्दप्रसाद पोखरेलको सर्मथन रहेको थियो। ईश्वरचन्द्र पोखरेल य अघि दुई पटक पार्टीको प्रमुख भइसकेका छन्। अध्यक्षका अर्का प्रत्यासी भरत दुलालले ३८ मत प्राप्त गरेका छन्। दुलाल पार्टीको नवौं जिल्ला अधिवेशनमा नरबहादुर श्रेष्ठसँग पराजित भएका थिए। त्यसैगरी पार्टीको उपाध्यक्ष, सचिव र महिला उपसचिवमा पनि पोलिटब्युरो सदस्य गुरुङ पक्षका उम्मेदवार नै विजयी भएका छन्। उपाध्यक्षमा आयोजक समितिका सहसंयोजक राजेन्द्र मानन्धर विजयी भएका छन्। मानन्धर तीन सय ३६ मत ल्याएर विजयी भए। उनको प्रतिद्वन्द्वी पूर्वसचिव हीराकुमार थोकरले दुई सय ६३ मत प्राप्त गरेका छन्। थोकर अहिले दोलखाको मेलुङ गाँउपालिकाका प्रमुख हुन्।"
मुस्ताङमा ४ हजार बोट गाँजा नष्ट,जोमसोम : मुस्ताङको थासाङ गाउँपालिका५ टिटी तालमा प्रहरीले ४ हजार बोट गाँजा नष्ट गरेको छ। इलाका प्रहरी कार्यालय लेते र प्रहरी चौकी कोवाङबाट ८ जनाको प्रहरी टोलीले प्राकृतिक रुपमा उम्रिएका गाँजाको बोट नष्ट गरेको हो। पर्यटक गन्तव्य टिटी ताल घुम्न जाने युवायुवतीहरूले गाँजा रहेको सूचना प्रहरीलाई दिएका थिए।
सरकारी जग्गा हिनामिना गर्ने टीकापुर नगर विकास समितिका अध्यक्षसहित २४९ जनाविरुद्ध भ्रष्टाचार मुद्दा,"काठमाडौं : कैलालीको टीकापुर नगरपालिका१ स्थित टीकापुर नगर विकास समितिका तत्कालीन अध्यक्षसहित २४९ जनाविरुद्ध भ्रष्टाचार मुद्दा दायर भएको छ। अख्तियार दुरूपयोग अनुसन्धान आयोगले सार्वजनिक जग्गा व्यक्तिको नाममा हस्तान्तरण गरेको आरोपमा नगर विकास समितिका तत्कालीन अध्यक्ष नेत्रप्रसाद जोशीसहित २४९ जनाविरुद्ध भ्रष्टाचार मुद्दा दायर गरेको हो। अख्तियारका प्रवक्ता नरहरि घिमिरेले तत्कालीन अध्यक्षलगायत पदाधिकारीहरूको मिलेमतोमा नक्कली रसिद बनाइ समितिका पदाधिकारी एवं कर्मचारीहरूको संलग्नतामा नगर विकास समितिको प्लट घडेरी आफन्तलगायत संघसंस्थालाई उपलब्ध गराएको पुष्टि भएकाले समितिका तत्कालीन अध्यक्ष जोशीसहित २४९ जनाविरुद्ध आज विशेष अदालत काठमाडौंमा आरोपपत्र दायर गरेको जानकारी दिए। उनका अनुसार नगर विकास समिति तत्कालीन अध्यक्षहरू नेत्रप्रसाद जोशी, ललित ताम्राकार, धीजराज रेग्मी, तत्कालीन योजना प्रमुखहरू बलबहादुर कडायत,झप्पर सिंह विश्वकर्मा, तत्कालीन सदस्य सचिव अम्बादत्त जोशी, तत्कालीन नापी अधिकृतहरू मानबहादुर चन्द, गणेशबहादुर बम, तत्कालीन मालपोत अधिकृत जयबहादुर विष्ट,समितिका खरीदार धनीराम भण्डारी, सब ओभरसियर नेत्रबहादुर रावल,तत्कालीन फिल्ड सुपरभाइजर देवीलाल घिमिरेलगायत दुई सय ४९ जनाविरुद्ध भ्रष्टाचार मुद्दा दायर भएको हो। टीकापुर नगर विकास समितिका तत्कालीन अध्यक्ष जोसीलाई २ करोड १२ लाख ४० हजार ९४४ रुपैयाँ बिगो र कैद सजाय माग गरिएको अख्तियारले जनाएको छ। उनले टीकापुर नगर विकास समितिको स्वामित्वमा रहेको जग्गा व्यक्ति विशेषको नाममा दाखिला गरेको पुष्टि भएको अख्तियारको ठहर छ।"
एकीकृत समाजवादीको महाधिवेशन प्रतिनिधि चयन २२ गतेभित्रै,"काठमाडौं : नेकपा एकीकृत समाजवादीले आगामी महाधिवेशनका लागि आगामी बैशाख २२ गतेभित्र प्रतिनिधि चयन गर्ने निर्णय गरेको छ। पार्टी कार्यालय आलोकनगरमा बिहीबार बसेको सचिवालय बैठकले आगामी महाधिवेशनका निम्ति २०८१ वैशाख १५ देखि २२ गतेसम्म प्रतिनिधि चयन गर्ने निर्णय गरेको हो। त्यसका लागि आगामी चैत मसान्तसम्म पार्टी सदस्यता नविकरण, अध्यावधि, विस्तार गरिसक्ने निर्णय भएको समाजवादीले जनाएको छ। बैठकले आगामी फागुन मसान्तसम्म दस्तावेज तयार गर्ने र आगामी महाधिवशेनमा कामका आधारमा (सदस्यता, नवीकरण, संगठन विस्तार आदी) १० जिल्लालाई सम्मानित गर्ने निर्णय गरेको प्रवक्ता जगन्नाथ खतिवडाले जानकारी दिए। त्यस्तै माघ २५ देखि चैत २५ सम्म संगठन सुदृढीकरणको अभियान सञ्चालन गर्ने समाजवादीले जनाएको छ।"
पहिचान पक्षधर र प्रदेश सरकारबीच वार्ता : पहिलो मागनाम खारेज गर्ने,"विराटनगर : ऐतिहासिक पृष्ठभूमिका आधारमा प्रदेशको नामकरण गर्नुपर्ने माग गर्दै आएका पहिचान पक्षधर र कोशी प्रदेश सरकारबीच द्विपक्षीय वार्ता भएको छ। कोशी प्रदेशको नाम संशोधन गर्नुपर्ने मागसहित आन्दोलनरत पहिचानवादीसँग सरकारले बिहीबार वार्ता गरेको हो। विराटनगरस्थित बिग होटलमा पहिलो चरणको औपचारिक द्विपक्षीय वार्ता सम्पन्न भएको हो। कोशी प्रदेश सरकारले भौतिक पूर्वाधार विकास मन्त्री कमलप्रसाद जवेगुको नेतृत्वमा बनाएको तीन सदस्यीय वार्ता समितिसँग पहिचान पक्षधरका ११ जनाले वार्ता गरेका छन्। वार्तामा पहिचान पक्षधरको माग अनुसारको नामकरण र आन्दोलनका क्रममा ज्यान गुमाएका तथा झुठा मुद्दामा फसाइएकाहरूलाई उचित क्षतिपूर्ति दिनुपर्ने विषयमा छलफल भएको किरात राई यायोक्खा केन्द्रीय उपाध्यक्ष एवम् वार्ता समितिका वरिष्ठ सदस्य युवराज राईले बताए। उनले प्रदेशको वैकल्पिक नामको विषयमा समेत छोटो कुराकानी भएको जानकारी दिए। वार्ता सकारात्मक भएको बताउँदै उनले भने, आज दुवै पक्षबीच आआफ्ना कुरा राखियो। उहाँहरूको तर्फबाट केही विकल्पसहित आउन भन्नुभएको छ। हामी थप छलफल गरेर भोलि बिहान बस्छौं। सरकारले औपचारिक पत्र पठाएर आह्वान गरेपछि प्रदेश नं १ पुनः नामकरण संयुक्त संघर्ष समितिले वार्ता गर्ने निर्णय गरेको थियो। माघ ६ गते बसेको मन्त्रिपरिषद् बैठकले पहिचान पक्षधरसँग वार्ता गर्ने निर्णय गर्दै मन्त्री जवेगुको नेतृत्वमा पर्यटन, वन तथा वातावरण मन्त्री गणेश उप्रेती सदस्य र आन्तरिक मामिला तथा कानुन मन्त्रालयका सचिव लक्ष्मीप्रसाद पौडेल सदस्य सचिव रहने गरी तीन सदस्यीय समिति बनाएको थियो। सोही समितिसँग पहिचान पक्षधरले आज वार्ता गरेको हो। वार्तालाई पहिचान पक्षधरले उठाउँदै आएका माग सम्बोधनको पहिलो कदमको रूपमा लिनुपर्ने कोशी प्रदेश सरकारका तर्फबाट गठित वार्ता समितिका संयोजक भौतिक पूर्वाधार विकास मन्त्री कमलप्रसाद जबेगुले बताए। आजको छलफलमा आआफ्ना कुरा राख्ने काम भएको छ, उनले भने, भोलि बिहान ८ बजे पुनः बस्ने गरी आजलाई सकिएको छ। छलफल सकारात्मक छ। प्रदेश सरकार र पहिचान पक्षधरको अर्को चरणको वार्ता शुक्रबार बिहान ८ बजे बस्ने बताइएको छ। शुक्रबार बस्ने दोस्रो चरणको द्विपक्षीय वार्ताले के के विषयमा कसरी छलफल गर्ने भन्ने विषय टुंगो लगाउने बताइएको छ। कोशी प्रदेश सरकारले संघर्षरत पहिचान पक्षधर समूहसँग वार्ता गर्न भौतिक पूर्वाधार विकास मन्त्री जबेगु संयोजक तथा पर्यटन, वन तथा वातावरण मन्त्री गणेशप्रसाद उप्रेती सदस्य र आन्तरिक मामिला तथा कानुन मन्त्रालयका सचिव लक्ष्मीप्रसाद पौडेल सदस्य सचिव रहने गरी वार्ता समिति बनाएको थियो। उता, संघर्ष समितिको तर्फबाट भने डकेन्द्रसिङ थेगिम, गोविन्दबहादुर आङबुहाङ, युवराज राई, दिवस राई, लाक्पा शेर्पा, कुमार लिङ्देन मिराक, पदम लिम्बू, अर्जुन जमेली राई, जेन्टल लावती, पदम जबेगु र चन्द्रकुमार चौधरी रहेका छन्। कोशी प्रदेशसभाले २०७९ फागुन १७ गते प्रदेशको नाम कोशी राखेपछि त्यसको विरुद्धमा पहिचानवादीहरू आन्दोलनरत छन्। उनीहरूले पहिचानसहित पुनः नामकरण गरिनुपर्ने माग गर्दै आएका छन्। आन्दोलनकै क्रममा गत वर्षको चैत ५ गते विराटनगरस्थित मुख्यमन्त्री कार्यालयअगाडि प्रहरीको लाठी लागेर घाइते भएका ४२ वर्षीय लिम्बुको उपचारको क्रममा मृत्यु भएको थियो।"
छ महिनामा अवैध हातहतियारसहित १३४ जना पक्राउ,"काठमाडौं : नेपाल प्रहरीले चालु आर्थिक वर्षको छ महिनामा देशका विभिन्न स्थानबाट अवैध हातहतियारसहित एक सय ३४ जनालाई पक्राउ गरेको छ। प्रहरीका अनुसार पक्राउ पर्नेमा एक सय ३० पुरुष र चार महिला छन्। प्रहरीका अनुसार पक्राउ पर्नेमा छ जना विदेशी नागरिक छन्। प्रहरीले दिएको जानकारी अनुसार काठमाडौं उपत्यकाबाट १७ जना, कोशी प्रदेशबाट १८ जना, मधेस प्रदेशबाट २५ जना, बागमती प्रदेशबाट १३ जना, गण्डकी प्रदेशबाट १४ जना, लुम्बिनी प्रदेशबाट २१ जना, कर्णाली प्रदेशबाट १२ जना र सुदूरपश्चिम प्रदेशबाट १४ जना पक्राउ परेका छन्। यस अवधिमा अवैध हातहतियारअन्तर्गत जम्मा ९४ मुद्दा दर्ता भएका छन्। 'अवैध हातहतियार नियन्त्रणमा प्रहरी सक्रियताको कारण विभिन्न व्यक्तिहरूलाई हतियारसहित पक्राउ गर्न नेपाल प्रहरी सफल भएको छ। यसबाट हतियारधारी समूह निस्तेज बनेको छ,' प्रहरीले भनेको छ, 'यसबाट मुलुकमा शान्ति सुरक्षा कायम राख्न सहज भएको छ। आम नागरिकले शान्ति सुरक्षा, अमन चयन कायम भएको महसुस गरेका छन्।' प्रहरीले अपराधमुक्त समाज निर्माण र अपराध नियन्त्रणका लागि अवैध हातहतियार कारोबारी तथा प्रयोगकर्तालाई पक्राउ गरी कानुनी दायरामा ल्याउन सक्रियता बढाएको उल्लेख गरेको छ। 'नेपाल प्रहरीले सूचना संयन्त्रलाई बलियो बनाउँदै काम गरेको कारण हातहतियार कारोबारी र हतियार नियन्त्रणमा लिन सकिएको हो,' नेपाल प्रहरीका केन्द्रीय प्रवक्ता प्रहरी नायव महानिरीक्षक भिमप्रसाद ढकालले भने, 'सरोकारवाला निकायबीचको सहकार्यले यस कार्यमा थप मद्दत पुगेको छ। हतियारको जोखिमबारे सर्वसाधरणलाई चेतना जगाउन सफल भएपछि अवैध हतियार राखेका व्यक्तिहरूले समेत हतियार प्रहरीमा बुझाएका छन्।' विभिन्न सम्भावित ठाउँमा सबै प्रकारका अवैध हतियार नियन्त्रण गर्न विशेष टोली परिचालन गरिएको उनको भनाइ छ। सो अवधिमा पेस्तोल छ थान, रिभल्वर चार थान, कटुवा पेस्तोल १७ थान, बन्दुक ६ थान, भरुवा बन्दुक ८१ थान र एयर गन २ थान गरी जम्मा १ सय १६ थान अवैध हतियार बरामद भएका छन्। सो अवधिमा पेस्तोलको गोली ५३ राउण्ड, रिभल्वरको २२ राउण्ड, कटुवाको १७ राउण्ड, बाह्रबोरको १९ राउण्ड, बन्दुकको २० राउण्ड, भरूवाको ९३ राउण्ड र अन्य ३ राउण्ड गरी जम्मा २ सय २७ राउण्ड गोली बरामद भएको छ। बरामदमध्ये काठमाडौं उपत्यकाबाट सात थान हतियार र १४ राउण्ड गोली, कोशी प्रदेशबाट १८ थान हतियार र १५ राउण्ड गोली, मधेस प्रदेशबाट १४ थान हतियार र ६३ राउण्ड गोली, बागमती प्रदेशबाट १८ थान हतियार र २१ राउण्ड गोली, गण्डकी प्रदेशबाट ९ थान हतियार, लुम्बिनी प्रदेशबाट २५ थान हतियार र ७१ राउण्ड गोली, कर्णाली प्रदेशबाट १३ थान हतियार र छ राउण्ड गोली तथा सुदूरपश्चिम प्रदेशबाट १२ थान हतियार र ३७ राउण्ड गोली छन्। जसमा भरूवा बन्दुक र कटुवा पेस्तोलको सङ्ख्या अन्यको भन्दा बढी रहेको प्रहरीको भनाइ छ। तस्करी, हत्या, अपहरण, डकैती, लुटपाट, जबरजस्ती चन्दा असुली तथा दुर्लभ वन्यजन्तुको शिकारीमा यस्ता हातहतियार प्रयोग भएको देखिएको प्रहरीको भनाइ छ। अवैध हातहतियार नियन्त्रण तथा कारोबारीलाई कानुनी दायरामा ल्याउन नेपाल प्रहरीले देशभरिनै विशेष अभियान चलाएको प्रहरी नायव महानिरीक्षक ढकालले जानकारी दिए। अभियानको प्रभावले आम नागरिकबाट सूचना प्राप्त गर्न सहज भएको र यसबाट अवैध हातहतियार नियन्त्रण गर्न प्रहरीलाई सफलता मिलेको उनको भनाइ छ। नियन्त्रणमा लिइएका व्यक्ति तथा हतियार सम्बन्धमा हातहतियार तथा खरखजानासम्बन्धी कसूरमा अनुसन्धान एवं कारबाही हुने गरेको प्रहरीको भनाइ छ। प्रहरीले अवैध हतियार कतै लुकाइराखेको थाहा भएका उक्त सूचना नेपाल प्रहरीलाई उपलब्ध गराउन र अवैध हतियार बुझाउन अनुरोध गरेको छ। अपराधमुक्त समाज निर्माण र अपराध नियन्त्रणका लागि अवैध हातहतियार कारोबारी तथा प्रयोगकर्तालाई पक्राउ गरी कानुनी दायरामा ल्याउन नेपाल प्रहरी सक्रिय छ।"
हुलाकअन्तर्गतका एक हजार ६३६ दरबन्दी खारेज गर्ने सरकारको निर्णय,काठमाडौं : सरकारले हुलाकअन्तर्गतका एक हजार ६३६ दरबन्दी खारेज गरेको छ। बिहीबार बसेको मन्त्रिपरिषद् बैठकले 'एक पालिका एक हुलाक' नीति अवलम्बन गर्दै केन्द्रीय धनादेश कार्यालय र टिकट व्यवस्थापन कार्यालयका एक हजार ६३६ दरबन्दी खारेज गर्ने निर्णय गरेको सञ्चार तथा सूचना प्रविधि मन्त्री रेखा शर्माले बताइन्। त्यस्तै रामराजा प्रसाद सिंह स्वास्थ्य विज्ञान प्रतिष्ठानको अध्यक्षमा महोत्तरीका डा पर्शुराम मिश्रलाई नियुक्त गर्ने निर्णय गरेको छ। त्यस्तै प्रधानमन्त्री कार्यालयको प्रस्तावमा विद्युतीय सुशासन आयोग सम्बन्धनमा बनेको विधेयकलाई तर्जुमा गर्न सैद्धान्तिक स्वीकृति दिने निर्णय भएको मन्त्री शर्माले बताइन्। त्यस्तै भूमि गरिब परिवार पहिचान तथा परिचय पत्र वितरण पहिलो निर्देशिका २०८० स्वीकृति गर्ने निर्णयसमेत भएको मन्त्री शर्माले बताइन्।
गाडीसहित चालकलाई अपहरण गर्ने दुई युवक पक्राउ,नुवाकोट : नुवाकोटको ककनीका एक वृद्ध चालकलाई गाडीसहित अपहरण गरी फिरौती माग गरेको आरोपमा दुई युवक पक्राउ परेका छन्। पक्राउ पर्नेमा ककनी गाउँपालिका४ का ३० वर्षीय राजकुमार तामाङ र शिवपुरी गाउँपालिका८ का २४ वर्षीय रामचन्द्र तामाङ रहेका छन्। ककनी गाउँपालिका४ रानीपौवाका ५९ वर्षीय सूर्यबहादुर तामाङलाई गाडीसहित अपहरण गरि फिरौती मागेको आरोपमा उनीहरूलाई पक्राउ गरिएको प्रहरी नायव उपरीक्षक खगेन्द्रवहादुर खड्काले जानकारी दिए। उनका अनुसार बिरामी बोक्नका लागि भन्दै पीडित तामाङले प्रयोग गर्दै आएको बा६ज ७७७९ नम्बरको सुजुकी अटो गाडी ककनीमा राति रोकेर गाडीसहित तामाङलाई नुवाकोटकै पञ्चकन्या गाउँपालिकामा पुर्याएर ठूलो रकम फिरौती माग गरेर धम्की दिएका प्रहरीले जनाएको छ। अपहरण गर्नेहरूले माग गरेको रकममध्ये पीडित सूर्यबहादुरले ७ लाख रुपैयाँ दिने सहमति गरेकोमा रकम लिन नुवाकोट आउन लागेका दुई युवालाई काठमाडौं प्रहरीको सहयोगमा माछापोखरीबाट पक्राउ गरिएको हो।
ब्लड बैंक स्थापनाका लागि महोत्सव,अछाम : बयालपाटा अस्पतालमा ब्लड बैंक स्थापनाका लागि लायन्स क्लब अफ साँफेबगरले महोत्सव सञ्चालन गर्ने भएको छ। अस्पतालमा उपचारका लागि आएका बिरामीका लागि रगत अभाव हुने समस्यालाई मध्यनजर गर्दै महोत्सव सञ्चालन गर्न लागिएको हो। महोत्सव सञ्चालन गर्ने अन्य आर्थिक संकलन गरेर ब्लड बैंक स्थापना गर्न लागिएको आयोजकले जनाएको छ। लाई रगतको समस्या समाधानका लागि क्लबले ब्लड बैंक स्थापना गर्ने भएको हो। अन्य आर्थिक संकलनसहित महोत्सवको आयोजना गरी रकम संकलन गर्ने भएको छ। महोत्सव जिल्लाको मुख्य व्यापारिक केन्द्र साँफेबगरमा रहेको निर्माणाधीन बसपार्कमा यही माघ २६ देखि फागुन ५ गतेसम्म सञ्चालन हुनेछ। महोत्सवको सम्पूर्ण तयारी पूरा भएको क्लबका अध्यक्ष कृष्ण कुँवरले जानकारी दिए। अस्पतालमा बाजुरा डोटी लगायतका अन्य जिल्लाबाट बिरामी उपचारका लागि आउँछन्। महोत्सव अवधिभर रक्तदान कार्यक्रम सञ्चालन गर्ने उनले बताए।
पृथ्वीनारायण शाहका नाममा छात्रवृत्ति कोष स्थापना,"सप्तरी : पृथ्वीनारायण शाहका नाममा रूपनगर नन्दराज संग्रौला क्याम्पसमा छात्रवृत्ति कोष स्थापना गरिएको छ। सप्तरीको रूपनगरस्थित गैर नाफामुखी क्याम्पसमा आयोजित एक समारोहमा मधेस प्रदेशका पूर्व प्रदेश प्रमुख डा राजेश अहिराजले एक लाख एक हजार रूपैयाँ हस्तान्तरण गरेर 'राष्ट्र निर्माता पृथ्वी छात्रवृत्ति कोष' शुभारम्भ गरे। रूपनगर क्याम्पसमा अध्ययन गर्ने विपन्न तथा जेहनदार विद्यार्थीहरूलाई उच्च शिक्षामा सघाउने उद्देश्यले आरम्भ गरिएको अक्षय कोष रकममा प्राप्त हुने बैंक व्याजबाट छात्रवृत्ति उपलब्ध गराइने जानकारी क्याम्पसले दिएको छ। अक्षय कोषको आकार एक करोड रूपैयाँ पुर्याउने तत्कालीन लक्ष्य राखिएको कुरा क्याम्पस प्रमुख प्राध्यापक दीपक कुमार गजुरेल बताए। 'अक्षय कोषलाई १० करोड रूपैयाँको बनाएर यो क्याम्पसमा अध्ययन गर्ने सबै छात्रछात्रालाई निशुल्क शिक्षा दिने हाम्रो सपना हो,' उनले भने। डा राजेश अहिराजको योगदानबाट प्रभावित भएर क्याम्पसका अध्यक्ष गिरिराज संग्रौलाले 'राष्ट्र निर्माता पृथ्वी छात्रवृत्ति कोष' मा ५१ हजार रूपैयाँ थप गर्ने घोषणा गरे। अक्षय कोषमा रूपनगर निवासी रामप्रसाद खतिवडाले २१ हजार एक सय ११ रूपैयाँ, प्रमिला खतिवडाले ११ हजार एक सय ११ रूपैयाँ र दुवलक्ष्मी श्रेष्ठले १० हजार रूपैयाँ योगदान गरे। विशिष्ठ अतिथिको आशनबाट समारोहलाई सम्बोधन गर्दै डा अहिराजले गाउँका विद्यार्थीका लागि केही गरौँ भनेर यो क्याम्पस रोजेको बताए। 'मृत्युपछिको जीवन समेतलाई सार्थक बनाउन मानिसले आफ्नो आर्जनको न्यूनतम् दश प्रतिशत सामाजिक सेवामा लगाउनुपर्छ,' उनले भने।"
जनताको भविष्य हेरेर बजेट बनाउनुपर्छ : प्रधानमन्त्री,"काठमाडौं : प्रधानमन्त्री पुष्पकमल दाहालले राज्यको प्राथमिकता र जनताको भविष्यलाई ध्यानमा राखेर आगामी आर्थिक वर्षको बजेट निर्माण गर्नुपर्ने बताएका छन्। सिंहदरबारमा बिहीबार आगामी वर्षको राष्ट्रिय स्रोत अनुमानसम्बन्धी छलफलमा प्रधानमन्त्री दाहालले जनतालाई केन्द्रमा राखेर बजेटको सिलिङ तोक्नुपर्ने बताए। उत्पादन बृद्धि र रोजगारी सिर्जना हुने खालका योजनालाई विशेष प्राथमिकतामा राखेर योजना छनोट गर्न उनले मन्त्रालयहरूलाई निर्देशन दिए। 'बजेट बनाउँदा यथार्थपरक होऔँ। प्रोएक्टिभ भएर स्रोत जुटाउनेतिर सोचौं। हाम्रो नीति तथा कार्यक्रम र बजेटले जनताको विश्वास जित्नुपर्छ। व्यवस्थालाई बलियो बनाउनुपर्छ,' उनले भने। बजेट विशुद्ध अर्थशास्त्र मात्र नभएर राजनीतिक अर्थशास्त्र भएको उल्लेख गर्दै प्रधानमन्त्रीले विगत वर्षमा हुने गरेका असमझदारीलाई अन्त्य गर्नेगरी अगाडि बढ्नुपर्ने बताए। उनले भने, 'विगतमा योजना आयोग र मन्त्रालय, अर्थ मन्त्रालय र राष्ट्र बैंकबीच केही अन्योलता देखिने गरेको थियो, अब त्यसो हुन हुँदैन।' पछिल्लो समय देशको अर्थतन्त्री सही बाटोमा आगाडि बढेको बताउँदै प्रधानमन्त्रीले भने, 'निरन्तरको प्रयासपछि राजस्व संकलन बढेको छ भने अर्थतन्त्रका बाह्य सूचकहरू राम्रा भएका छन्।' पुँजीगत खर्च बढ्न नसक्नुका कारण पहिल्याएर आगामी दिनमा वित्तीय एवं मौद्रिक नीति तय हुनुपर्नेमा जोड दिँदै उनले राष्ट्रिय महत्त्व र प्राथमिकतामा आधारमा बजेट बनाउने बताए। पुँजीगत खर्च किन बढ्न नसकेको भन्दै उनले गम्भीर समीक्षा गर्ने बताए।"
"राष्ट्रिय टी२० च्याम्पियनसिपको घोषणा, विराटनगरमा आयोजना हुने","विराटनगर : मोरङ क्रिकेट संघले राष्ट्रिय टी२० च्याम्पियनसिपको घोषणा गरेको छ। बिहीबार विराटनगरमा पत्रकार सम्मेलनको आयोजना गर्दै संघले च्याम्पियनसिपको घोषणा गरेको हो। क्रिकेट एसोसियसन नेपाल र कोशी प्रदेश सरकारसँगको समन्वयमा उक्त प्रतियोगिताको आयोजना गर्न लागिएको संघले जनाएको छ। विराटनगर महानगरपालिका१९ स्वर्गीय गिरिजाप्रसाद कोइराला खेल मैदान (वैजनाथपुर क्रिकेट मैदान) प्रतियोगिता आयोजना गर्ने संघको तयारी छ। विराटनगरमा पहिलोपटक आयोजना हुन लागेको यो प्रतियोगिता आगामी फागुन २२ गतेदेखि १६ गतेसम्म हुने बताइएको छ। प्रतियोगितामा १० टोलीको सहभागिता रहने मोरङ क्रिकेट संघका अध्यक्ष मोहम्मद साद कुरैशी (बाबु)ले जानकारी दिए। प्रतियोगितामा जम्मा २३ वटा खेलहरू हुने छन्। उनका अनुसार प्रतियोगिताको प्रत्यक्ष प्रसारण राष्ट्रियस्तरको टेलिभिजनबाट गरिने छ। विराटनगरबाट प्रतिभावान खेलाडी उत्पादन गर्ने लक्ष्यका साथ यहाँ पहिलोपटक यो स्तरको प्रतियोगिता गर्न आँटेका हौं, उनले भने, यहाँको प्रतिभा राष्ट्रिय र अन्तर्राष्ट्रियस्तरमा देखियोस् भन्ने हाम्रो उद्देश्य हो। क्यानको क्यालेन्डरअनुसार नै प्रतियोगिता आयोजना गर्न लागिएको बताउँदै उपाध्यक्ष अशोक रेग्मीले प्रतियोगितामा कोशी प्रदेश सरकार र क्यानको सहयोग रहनेमा आफूहरू आशावादी रहेको सुनाए। राष्ट्रिय टोलीका परिचित केही खेलाडीहरूले प्रतियोगितामा सहभागिता जनाउने बताइएको छ। ती खेलाडीको नाम र ट्रफी चाँडै नै अर्को पत्रकार सम्मेलनको आयोजना गरेर खुलाइने आयोजकको भनाइ छ।"
हत्या आरोपमा एक युवा पक्राउ,बागलुङ : बागलुङको गलकोट नगरपालिका९ बडागाउँका २४ वर्षीय नविन जैसीको हत्या आरोपमा जिल्ला प्रहरी कार्यालयले एक युवालाई पक्राउ गरेको छ। जिल्ला प्रहरी कार्यालय बागलुङ बागलुङका प्रहरी नायव उपरीक्षक (डीएसपी) मदन केसीले बुधबार विहान मृत्त फेला परेका नविनको हत्या आरोपमा गुल्मी मुसीकोट नगरपालिका१ घर भई बागलुङको गलकोट नगरपालिका९ गल्याङमा रहेको रेष्टुरेण्टमा काम गर्ने २५ वर्षीय राजु भन्ने तेजेन्द्र महतलाई बिहिबार पक्राउ गरिएको बताए। मंगलबार राति मादक पदार्थ सेवनपश्चात झगडा हुँदा नविनलाई भिरबाट धकेलेर तेजेन्द्रले हत्या गरेको अनुसन्धानबाट खुल्न आएको डीएसपी केसीले बताए। तेजेन्द्रलाई प्रहरीले बडागाउँ स्थित मध्यपहाडी लोकमार्गबाट पक्राउ गरेको थियो। पक्राउ परेका महतलाई बिहीबार बागलुङ जिल्ला अदालतबाट म्याद थप गरी थप अनुसन्धान गरिरहेको डिएसपि केसीले बताए। मंगलबार घरबाट निस्किएका नविन बुधबार बिहान गलकोट९ को लोकमार्ग सडक छेउको नालीमा मृत फेला परेका थिए। स्थानीयले शव फेला परेको जानकारी दिएपछि प्रहरीले घटनास्थल पुगेर बुधबारदेखि नै अनुसन्धान सुरु गरेको थियो।
मानसिक स्वास्थ्य अस्पतालको सेवा विस्तारमा सरकार प्रतिवद्ध : स्वास्थ्यमन्त्री,"काठमाडौं : स्वास्थ्य तथा जनसंख्यामन्त्री मोहनबहादुर बस्नेतले मानसिक स्वास्थ्य अस्पतालको सेवा विस्तार गर्न सरकार प्रतिवद्ध रहेको बताएका छन्। बिहीबार ललितपुरको लगनखेलमा रहेको मानसिक स्वास्थ्य अस्पतालमा किशोरकिशोरी मानसिक स्वास्थ्य इकाई उद्घाटन गर्दै मन्त्री बस्नेतले मानसिक स्वास्थ्य समस्याका कारण अहिले मृत्युवबरण गर्नेको संख्या वृद्धि भइरहेको भन्दै मानसिक स्वास्थ्य अस्पतालको सेवा विस्तार गर्न सरकार प्रतिवद्ध रहेको बताका हुन्। उनले समयमा नै मानसिक स्वास्थ्य समस्याको उपचार हुन सके थप समस्या झेल्न नपर्ने जिकिर गरे । मन्त्री बस्नेतले युवाहरूलाई समयमा नै परामर्श दिन सके मानसिक स्वास्थ्य समस्यालाई न्यूनिकरण गर्न सकिने धारणा राखे। उनले स्वदेशमा नै नर्स र डाक्टर पढाउदै दक्ष जनशक्ति उत्पादन गर्न सकिने र बेरोजगारीको संख्या घट्ने उल्लेख गरे । स्वास्थ्य क्षेत्रमा राम्रो काम गर्न खोज्दा आफ्नो विरोध भएको र राजीनामा माग्ने समेत काम भएको उनले बताए। मन्त्री बस्नेतले कसैले विरोध गरेकै कारण स्वास्थ्य क्षेत्रको सुधारको काम नरोख्ने स्पष्ट पारे । मानसिक स्वास्थ्य अस्पताल, सिविन नेपाल र फोरट नर्वेको सहकार्यमा किशोरकिशोरी मानसिक स्वास्थ्य इकाई स्थापना गरिएको हो ।"
छोरी कुट्ने बुबा धरौटीमा रिहा,"हेटौँडा : आफ्नी छोरीलाई निर्घात कुटपिट गरको आरोपमा पक्राउ परेका बाबु धरौटी बुझाएर रिहा भएका छन्। जिल्ला अदालत मकवानपुरले महोत्तरी एकडाँडा गाउँपालिका३ घर भइ हाल हेटौँडा५, सिँचाइटोल बस्ने २७ वर्षीय रामजी मण्डललाई ५० हजार धरौटीमा रिहा गर्ने आदेश दिएको हो। गत पुस २१ गते मण्डलले आफ्नी चार वर्षीया छोरीलाई पढाउने क्रममा कुटपिट गरेको आरोपमा पक्राउ गरिएको जिल्ला प्रहरी कार्यालय मकवानपुरका प्रहरी प्रवक्ता लक्ष्मी भण्डारीले जानकारी दिए। मण्डलले छोरीलाई पेन्सिलले मुख र शरीरका विभिन्न भागमा घोचेर घाइते बनाएका थिए। घाइते छोरीलाई हेटौँडा अस्पतालमा उपचार गरी घर लगिएको छ। बालिकालाई कुटपिट गर्ने मण्डललाई प्रहरीले नियन्त्रणमा लिइ अनुसन्धानका लागि हिरासतमा राखेको थियो। उनीमाथि बालबालिकाविरुद्ध कसुर मुद्दामा कारबाही सुरु भएको हो। रासस"
"सेयर बजारमा ५७४ अंकको वृद्धि , ३ अर्बको कारोबार","काठमाडौं : साताको अन्तिम सेयर कारोबार दिन नेप्से परिसूचक सामान्य अंकले बढेर बन्द भएको छ। दोस्रो कारोबार दिन सोमबारदेखि बढ्ने क्रममा रहेको नेप्सेले यसदिन पनि निरन्तरता पाएको हो। आज नेप्से ५७४ अंकले बढेर २०९६३८ विन्दुमा पुगेर बन्द भएको हो। सेन्सेटिभ इण्डेक्स ०१७ अंकले बढेर ३७८६४ विन्दुमा अडिएको छ। आइतबार एकल अंकले घटेको नेप्से सोमबार १४ ,मंगलबार ९ र बुधबार ४९२ अंकले बढेको थियो। नेप्से सामान्य अंकले बढेपनि कारोबार रकम बुधबारको तुलनामा बढेको छ। यसदिन ३१७ स्क्रिप्सको ९१ लाख ७१ ७१० कित्ता सेयर ३ अर्ब २१ करोड २२ लाख ८३ हजार ४५३ रुपैयाँमा खरिदबिक्री भए। बुधबार २ अर्ब ८४ करोड बराबर मूल्यको सेयर कारोबार भएको थियो। आज कारोबारमा आएका १५७ स्टकको मूल्य बढ्दा ८२ वटाको घट्यो भने ८ को स्थिर रह्यो। सामान्य अंकले बढेको सेयर बजारमा दुई कम्पनीको सेयर सकारात्मक सर्किट लेभलमा कारोबार भयो। समाज लघुवित्ती वित्तीय र बुद्धभूमि नेपाल हाइड्रोपावरको सेयर सकारात्मक सर्किट लेभलमा कारोबार भएको हो। त्रिशुली विद्युतको ९८४ प्रतिशतले बढ्दा माया खोला हाइड्रोपावरको ७७६ र स्वेत गंगा हाइड्रोपावरको सेयर ७४९ प्रतिशतले बढ्यो। यसदिन सिद्धार्थ इन्भेस्टमेन्ट ग्रोथका लगानीकर्ताले भने गुमाए। सो कम्पनीको सेयर ९९७ प्रतिशतले घट्यो। १८ करोड बढी मूल्यको सेयर कारोबार गरी हिमालयन रिइन्स्योरेन्स शीर्षस्थानमा रह्यो। यसैगरी चन्द्रागिरी हिल्सको ८ करोड ७६ लाख ,अपी पावरको ७ करोड ७५ लाख,नगदी ग्रुपको ७ लाख ३० लाख र एनआरएन इन्फ्रास्ट्रक्चरको ६ लाख ९२ हजार मूल्यको सेयर कारोबार भयो। सात उपसमूहको सूचक बढ्दा ६ वटाको सूचक नकारात्मक देखिए।"
रौतहट पुगेर केपी ओलीले भने माधव नेपाल अब कहिल्यै चुनाव जित्दैनन्,"रौतहट : नेकपा एमाले अध्यक्ष केपी शर्मा ओलीले माधव नेपाल अब कहिल्यै चुनाव नजित्ने दाबी गरेका छन्। रौतहटमा बिहीबार आयोजित कार्यक्रममा सम्बोधन गर्दै उनले रौतहटका जनतालाई निर्वाचनका लागि तयार रहन आग्रह गरे। 'अर्कोपटक माधव नेपाल जित्दैनन्। कुनै कारणले जित्दैनन्। अन्तका पैसा ल्याए पनि जित्दैनन्। त्यसैले अर्को निर्वाचनका लागि रौतहटका जनता तयार हुनुस्,' उनले भने। अध्यक्ष ओलीले माधव नेपाललाई एमालेले प्रधानमन्त्री बनाए पनि आफ्नै अहंकारले ओरालोतिर लागेको बताए। 'माधव नेपालको बारेमा धेरै भन्दिनँ। तर, बर्ता जान्ने भएर, अहंकारी बनेर कसरी जाँकिन्छ भन्ने उदाहरण हुन् माधव नेपाल,' उनले भने। उनले माधव नेपालसँग बोलचाल बन्द भएको चर्चा सुने पनि उनीसँग बोलिरहनुपर्ने कुनै कारण नभएको स्पष्ट पारे। 'समाचारमा केपी ओलीसँग माधव नेपालको बोलचाल बन्द भनेर पढेँ। बोलचाल बन्द हुँदा मेरो के बिग्रिन्छ। उनको केही काम पनि छैन। रौतहटका जनताले पनि बोलचाल बन्द गरे हुन्छ,' उनले भने। उनले एमालेको टिकट लिएर निर्वाचानका बेला पार्टीलाई धोका दिनेहरू पनि रौतहटमा रहेको बताए। उनले प्रभु साहतर्फ इंगित गर्दै त्यस्ता मान्छेहरूबाट एमाले बच्नुपर्ने बताए। उनले मौलापुरका जनतालाई पनि एमालेमा आउन आग्रह गरेका थिए। मौलापुरमा प्रभु साहकी पत्नी रीनाकुमारी साह मेयर छिन्। एमालेबाट विजयी भएकी साहलाई कारबाही गरे पनि सर्वोच्च अदालतले उनको पद यथावत राख्न आदेश दिएको थियो।"
क्यानडाविरुद्ध दबाबमा नेपाल,काठमाडौं : क्यानडाका परगत सिंहले अर्धशतक प्रहार गरेपछि नेपाल दबाबमा आएको छ। टियु क्रिकेट मैदानमा आजदेखि सुरु भएको क्यानडासँगको एक दिवसीय सिरिजको पहिलो खेलमा नेपाल दबाबमा परेको हो। रोहित पौडेलले परगतलाई ५० रनमा आउट गरे पनि क्यानडाले २० ओभरमा शानदार सुरुवातसहित ११४ रन बनाएको छ। परगतले ५८ बलमा ९ चौका प्रहार गरेका थिए। त्यस्तै त्यसअघि अरोन जोह्नसन २० रन र नभनित धलिवाल ६ रनमा आउट भए। रिजन ढकाल र सोमपाल कामीले उनीहरूको विकेट लिएका हुन्। यता क्रिजमा रहेका निकोलस किर्टोनले ३५ रनमा खेलिरहेका छन्। यसअघि टस जितेर ब्याटिङ गरेको नेपालले निर्धारित ओभरको खेलमा अलआउट हुँदै २२४ रन बनायो। नेपालका लागि कुशल भुर्तेलले सर्वाधिक ६२ रन बनाए। त्यस्तै आरिफ शेखले ३८ र सोमपाल कामीले २७ रन बनाए।
सरस्वतीको मूर्ति बनाउन भ्याइनभ्याइ,"धनुषा : सरस्वती पूजा नजिकिँदै गर्दा यहाँका मूर्तिकारलाई सरस्वतीको मूर्ति बनाउन भ्याइनभ्याइ छ। अरुबेला फुर्सदमै रहने मूर्तिकारहरूलाई नजिकिँदो सरस्वती पूजाले व्यस्त बनाएको छ। आगामी फागुन २ गते हुने सरस्वती पूजा परेकाले सोही पूजाका लागि मूर्ति बनाउन उनीहरू व्यस्त भएका हुन्। पूजामा प्रयोग गरिने मूर्तिको बिक्रीबाट अर्थोपार्जन गर्ने उद्देश्यले माटोबाट सरस्वतीको प्रतिमा बनाउन थालिएको मूर्तिकार रामकुमार मण्डलले बताए। धनुषाका करिब ४० ठाउँमा मूर्तिकारहरूले मूर्ति बनाइरहेका छन्। धनुषाको तिनकौरीया चोक, यदुकोहा बजार, सबैला बजार, भठियन, वीरेन्द्रबजार, गोदार, ढल्केवर, महेन्द्रनगर, सपही चोक, लक्ष्मीनिया बजार, तरापट्टी बजार, धनुषाधाम, धरापानी, कुर्था बजार, जनकपुरधामको मुजेलिया, क्याम्पस चोक, विद्यापति चोक शुक्रबारी हटिया, बिन्दही, महुवालगायतका मूर्तिकारहरू सरस्वतीको मूर्ति बनाउन व्यस्त देखिएका छान्। मूर्तिकार मण्डलले यस वर्षका लागि २७ वटा मूर्ति बनाइसकेका छन्। उनीसँग प्रतिगोटा तीन हजारदेखि १५ हजारसम्मका मूर्ति छन्। अर्का मूर्तिकार रामनारायण पण्डितले ३५ वर्षदेखि मूर्ति बनाउँदै आएको बताए। आवश्यकताअनुसार ठाउँठाउँमा पुगेर मूर्ति बनाउँदै आइरहेको छु, उनले भने। पण्डितको मुख्य पेशा नै मूर्ति बनाउने हो। सरस्वती पूजाका लागि पाँच हजारदेखि ३० हजार रुपैयाँसम्मका मूर्ति बनाएर बिक्री गरिरहेको उनले बताए। सरस्वतीको एउटा मूर्ति तयार गर्न करिब चार जनालाई पाँचदेखि १० दिनसम्म लाग्ने उनीहरूको भनाइ छ। कतिपय मूर्तिकारले स्थानीयलाई रोजगारी पनि दिएका छन्। माटो, काठ, रङ कपडा तथा परालबाट मूर्ति बनाइन्छ। विशेषगरी सरस्वती पूजाका लागि बनाइएका मूर्ति त्यस दिन विद्यालय तथा घरमा लगी विद्यार्थी एवं साधकहरूले पूजा गर्ने गर्दछन्।"
नेपाल विजयी बन्दा यस्तो देखियो टीयु मैदान (फोटो फिचर),"काठमाडौं : नेपालले क्यानडाविरुद्ध रोमाञ्चक जित हात पारेको छ। कप्तान रोहित कुमार पौडेलले ४ विकेट लिएपछि नेपालले क्यानडालाई ७ रनले हराएको हो। टियु क्रिकेट मैदानमा सुरुवातदेखि दबाबमा परेको नेपालले अन्त्यतिर उत्कृष्ट पुनरागमन गरेको हो। कप्तान पौडेलले ४, ललित राजबंशी २ र सोमपाल कामी, रिजन ढकाल, पवन सर्राफ र कुशल मल्लले एकएक विकेट लिएपछि पहिलो खेलमा नेपालले विजयी सुरुवात गरेको हो। नेपालले क्यानडासँग एक दिवसीय तीन खेल खेल्दैछ।"
"धारा बन्यो, पानी आएन","बेनी : म्याग्दीको धवलागिरी गाउँपालिका६ मराङको वेशीका लाल केसीको आँगनमा खानेपानीको धारा निर्माण भएको तीन वर्ष भयो। केसीका परिवारलाई खानेपानीका लागि सार्वजनिक धारामा धाउनुपर्ने बाध्यता अझै हटेको छैन। आगनमा धारा बनेको तीन वर्ष पुगिसक्दा समेत पानी आएको छैन, उनले भने, पानीका लागि सार्वजनिक धारा र मुहानकै भर पर्नु परेको छ। केसी मात्र नभएर वेशी, कुम्री, राम्रे र ठूलोगाउँका बासिन्दाको आगनमा धारा निर्माण भए पनि पानी आएको छैन। २०७८ सालमा सुरु भएको मराङ एक घर एक धारा खानेपानी आयोजना निर्माण पूरा नहुँदा आँगनकै धारामा सफा, स्वच्छ खानेपानी उपभोग गर्ने स्थानीयबासीको सपना अधुरै बनेको हो। धवलागिरी गाउँपालिका६ मराङका वडा अध्यक्ष राजाराम सुवेदीले निर्माण व्यवसायीका कारण खानेपानी आयोजना निर्माणमा ढिलाइ भएको बताए। तीन वर्षअघिनै सम्पन्न हुनुपर्ने आयोजनाको धारा र ट्यांकी निर्माण भए पनि इन्टक, मुख्य र वितरण लाइन बनाउन ढिलाइ भएको छ, उनले भने छिटो काम गराउन निर्माण व्यवसायीलाई ताकेता गरिरहेका छौं। निर्माण व्यवसायीले पर्याप्त मजदुर परिचालन र निर्माण सामग्री व्यवस्थापन नगरेकाले योजनामा ढिलाई भएको हो। गाउँपालिकाका प्राविधिक शाखाका प्रमुख लोकेन्द्र रावलका अनुसार ९७ घरमा निजी धारा निर्माण गरेर खानेपानी वितरण गर्न २०७८ पुष २७ गते सुन्दर निर्माण सेवासँग १ करोड १३ लाख ४९ हजार २५ रुपैयाँमा ठेक्का सम्झौता भएको थियो। हालसम्म ३३ लाख ५३ हजार रुपैयाँ खर्च भएको योजनाको म्याद आगामी २०८१ असार २५ गतेसम्म थपिएको छ। हालसम्म ७२ वटा धारा निर्माण सकिएको छ। वेशी, कुम्रि र ठुलोगाउँमा पानी संकलन गर्ने ट्यांकी निर्माण भएको छ। राम्चेमा ट्यांकी निर्माणाधीन छ। यहाँका बासिन्दाले पञ्चायतकालमा निर्माण भएको संरचनाबाट खानेपानी उपभोग गरिरहेका छन्। धारामा पर्याप्त र नियमित पानी नआउँदा मुहान र खोल्साको पानी उपभोग गर्नुपर्ने बाध्यता छ। पुरानो आयोजना जीर्ण भएपछि नयाँ योजना निर्माण गर्न थालिएको थियो। निर्माण व्यवसायी रामचन्द्र कार्कीले चालु आर्थिक वर्षभित्रनै मराङको खानेपानी योजना सम्पन्न गर्ने बताए। भौगोलिक विकटता र विपद्का कारण ढिलाइ भएको उनले बताए। गाउँपालिकाका अध्यक्ष प्रेमप्रसाद पुनले सो खानेपानी आयोजना सम्पन्न गराउन चालु आर्थिक वर्षमा ७९ लाख रुपैयाँ बजेट विनियोजन गरेको बताए।"
पोखरामा फोनबाट धम्याएर ५ करोड रुपैयाँ फिरौती माग्ने २ जना पक्राउ,"पोखरा : ज्यान मार्ने धम्की दिई ५ करोड माग गर्ने दुई जना प्रहरी नियन्त्रणमा पुगेका छन्। पोखरा महानगरपालिका १६ लामाचौरका प्रकाश दिप गैरेलाई फोन तथा म्यासेजमार्फत हिन्दी भाषामा कुराकानी र एसएमएस गरी ५ करोड माग गरेका दुई जनालाई प्रहरीले पक्राउ गरेको हो। रकम नदिएमा परिवार तथा गैरेलाई पनि ज्यान मार्ने धम्की दिएको भन्ने निवेदनको आधारमा जिल्ला प्रहरी कार्यालय कास्कीले अनुसन्धान तथा खोजतलास गर्दा पर्वत कुश्मा घर भई पोखरा महानगरपालिका ८ सिमालचौरमा डेरागरी बस्ने ३६ वर्षीय लक्ष्मण दर्जी र पर्वत जिल्ला कुश्मा घर भई सिमलचौर नै बस्दै आएका ४२ वर्षीय दिपकबहादुर क्षेत्रीलाई जिल्ला प्रहरी कार्यालय कास्कीले पक्राउ गरेको हो। गैरे पोखरा १६ दीपमा रहेको सच्याई सेवा केन्द्र चलाउँदै आएका छन्। उनीहरुले माघ १८ गतेदेखि गैरेलाई धम्की दिएको जिल्ला प्रहरी कार्यालय कास्कीले जनाएको छ। गैरेलाई धम्क्याउन प्रयोग प्रयोग गरेको सिमसहितको मोबाइल लगायत दशीका सामानसहित माघ २४ गते पक्राउ गरेको र थप अनुसन्धान प्रक्रिया अगाडि बढेको जिल्ला प्रहरी कार्यालय कास्कीका प्रमुख एसपी मोहन थापाले बिहीबार पत्रकार सम्मेलन गरी जानकारी दिए। युट्युबबाट गैरेबारे जानकारी लिएपछि ठूलो रकम दिन सक्ने व्यक्ति भएको अनुमान गरी दर्जी माघ १३ गते सच्चाई केन्द्र गएका थिए। उनीसँग भेटेर फोन नम्बर लिएर आएको एसपी थापाले बताए। खानतलासी गर्दा लागू औषध गाँजा, धम्क्याउन प्रयोग गरिएको सिमकार्ड, मोबाइल सेट, किताब, हातहतियार तथा विभिन्न व्यक्तिको नाम लेखेको शंकास्पद कागजाज फेला परेको छ।"
कालीकोटको डिभिजन वन कार्यालय कर्णालीकै नमुना,कालीकोट : डिभिजन वन कार्यालय कालीकोट कर्णालीकै नमुना कार्यालय बनेको छ। कर्णाली प्रदेश सरकारको माघ १० गते बसेको मन्त्रिपरिषद्को बैठकले सर्वोत्कृष्ट तथा नमुना कार्यालयका रुपमा घोषणा गरेको हो। कर्णाली प्रदेशका १० वटै जिल्लाका डिभिजन वन कार्यालयमध्ये डिभिजन वन कार्यालय कालीकोट र डिभिजन वन कार्यालय हुम्ला छनोटमा परेका हुन्। निर्णय अनुसार कर्णाली प्रदेशका ११ वटा कार्यालय नमुना घोषित भएका छन्। कामको उत्कृष्ट कार्य सम्पादन तथा प्रदेशका अन्य जिल्लाका कार्यालयभन्दा नमुना काम गरेको भन्दै नमुना कार्यालयका रूपमा घोषणा भएको कार्यालय प्रमुख रमेश गिरीले बताए।
कर्णालीका खेलाडीलाई पहिचान झल्किने जर्सी,"सुर्खेत : कर्णालीले खेलाडीका लागि नयाँ जर्सी तयार गरेको छ। अब कर्णालीका खेलाडीले प्रदेशको पहिचान र चिनारी झल्किने जर्सीमा खेल्ने भएका हुन्। कर्णाली प्रदेश खेलकुद विकास परिषद्ले खेलाडीका लागि जर्सी र मार्चपासमा लगाउने पोसाक तयार पारेको हो। अब यही जर्सीमा कर्णालीका खेलाडीले देशभित्र हुने हरेक खेलमा प्रतिस्पर्धा गर्नेछन् भने मार्चपासमा पनि परिषद्ले तयार पारेको पोशाक नै लगाइने छ। खेलाडीले लगाउने जर्सीमा कर्णालीका प्रमुख पर्यटकीयस्थल, यो प्रदेशमा पाइने दुर्लभ बन्यजन्तु र हिमाली क्षेत्रमा पाइने बहुमुल्य जडिबुटीको आकृति राखिएको छ। त्यस्तै जर्सी रातो र निलो गरी दुई वटा रंगको छ भने पोसाक एउटा रंगको मात्र छ। परिषद्का सदस्यसचिव विश्वामित्र सञ्ज्यालले जर्सी र पोसाक महिला र पुरुष खेलाडीले लगाउन मिल्नेगरी तयार पारिएको जानकारी दिए। उनका अनुसार जर्सीमा कर्णाली झल्किने आकृति र चिन्ह राखिएको छ भने मार्चपासमा प्रयोग हुने पोसाकमा कर्णालीमै उत्पादन हुने अल्लोको कपडासमेत प्रयोग गरिएको छ। खेलाडीको जर्सीमा नेपालको झण्डा, परिषद्को लोगो, नेपालको सबैभन्दा लामो कर्णाली नदी, कर्णालीमा पाइने बहुमुल्य जडिबुटी यार्सागुम्बा, कर्णालीकै हिमाल, दैलेखको पञ्चदेवल, मुगुको राराताल, सुर्खेतको काँक्रेविहार र कर्णालीको हिमाली क्षेत्रमा पाइने दुर्लभ बन्यजन्तु याकको आकृती राखिएको छ। त्यस्तै मार्चपासमा प्रयोग हुने पोसाकअन्तर्गत टोपी र सुटमा नेपालको झण्डा, परिषदको लोगोसहित कर्णाली झल्किने चिन्ह र आकृति राखिएको छ। परिषद्ले बोर्ड बैठकबाट कर्णालीको पहिचान झल्किने जर्सी र पोसाक बनाउने निर्णय गरेको थियो सोही निर्णयअनुसार कर्णालीका खेलाडीको लागि खेलकुद जर्सी र पोसाक तयार पारिएको सदस्यसचिव सञ्ज्यालले बताए। अब कर्णालीका खेलाडीले आफ्नै पहिचान झल्किने जर्सी लगाएर खेल्नेछन्, सदस्यसचिव सञ्ज्यालले भने, हाम्रो जर्सी र पोसाक देख्नेवित्तिकै कर्णालीका खेलाडी भन्ने थाहा हुनेछ। देशभित्र हुने सबै प्रतियोगितामा कर्णालीका खेलाडीले अब यही जर्सी र पोसाक लगाउनेछन्। उनका अनुसार यो जर्सी र पोसाकलाई परिषदले कानुनीरूपमा नै राष्ट्रिय खेलकुद परिषद्मा दर्ता गर्ने तयारी गरेको छ। दर्ता भएपछि अन्य प्रदेशले कर्णालीले निर्माण गरेको जर्सी र पोसाकको रङ्गसँग मिल्ने कुनै पनि जर्सी र पोसाक बनाउन पाउने छैनन्। परिषद्ले तयार पारेको जर्सी र पोसाक खेलाडीलाई प्रदान गरिने भन्दै उनले खेलसँगै कर्णालीको पहिचान र चिनारी जर्सी र पोसाकमार्फत् झल्किने सञ्ज्यालको भनाइ छ। कर्णालीले दसौं राष्ट्रिय खेलकुद प्रतियोगिता आयोजनाको तयारी गरिरहेको छ। यसका लागि आवश्यक भौतिक पूर्वाधार र खेलाडी उत्पादनमा आफूहरू जुटेको सञ्ज्यालले जानकारी दिए। दसौं राष्ट्रिय खेलकुदका लागि तयार हुने मस्कटमा पनि कर्णालीका हिमालमा पाइने दुर्लभ बन्यजन्तु याकको आकृति राखिने उनले बताए। यसका लागि राष्ट्रिय खेलकुद परिषद्मा प्रस्ताव गरी सकिएको छ। आउँदो वर्ष मंसिरमा हुने प्रतियोगिताका लागि तयारीका कामहरू धमाधम भइरहेका छन्।"
कोशी प्रदेश सरकार र पहिचान पक्षधरबीच वार्ता सुरू,"विराटनगर : पहिचानसहित कोशी प्रदेशको पुनः नामकरण गर्न माग गर्दै आन्दोलन गरिरहेको संयुक्त संघर्ष समिति र प्रदेश सरकारबीच वार्ता सुरू भएको छ । बिहीबार विराटनगरस्थित बिग होटलमा सरकार र पहिचान पक्षधरबीच वार्ता सुरू भएको हो । प्रदेश सरकारले बनाएको वार्ता समिति र पहिचान पक्षधरबीच वार्ता सुरु भएको हो । कोशी प्रदेश सरकारले वार्तामा आउन आह्वान गर्दै औपचारिक पत्र पठाएको लामो समयपछि संयुक्त संघर्ष समितिले वार्ता गर्ने निर्णय गरेको थियो । ६ माघमा बसेको मन्त्रिपरिषद् बैठकले पहिचान पक्षधरसँग वार्ता गर्ने निर्णय गरेको थियो । त्यसपछि आन्दोलतरत समिति वार्ता गर्न तयार भएको हो । कोशी प्रदेश सरकारले संघर्षरत पहिचान पक्षधर समूहसँग वार्ता गर्न भौतिक पूर्वाधार विकासमन्त्री कमलप्रसाद जबेगुको संयोजकत्वमा तीन सदस्यीय वार्ता टोली गठन गरेको थियो । वार्ता टोलीमा पर्यटन,वन तथा वातावरणमन्त्री गणेशप्रसाद उप्रेती सदस्य र आन्तरिक मामिला तथा कानुन मन्त्रालयका सचिव सदस्य सचिवको रूपमा रहेका छन् । फागुन १७ गते तत्कालीन प्रदेश १ ले कोशी नाम पाएसँगै पहिचानको आधारमा नामकरण हुनुपर्ने मागसहित सडक आन्दोलनमा छन् । तत्कालीन सरकारले तिलकुमार मेन्याङ्बोको संयोजकत्वमा वार्ता समिति गठन गरेको थियो । सो वार्ता टोलीसँग २०८० असार ४ गते पहिचान पक्षधरले पहिलो पटक वार्ता गरेको थियो । सरकार अस्थिर भएका कारण त्यसपछि वार्ता भएको थिएन ।"
भोजपुरमा १२ हजार बालबालिकालाई दादुरा रुवेला खोप लगाइँदै,भोजपुर : भोजपुरमा आगामी फागुन २४ देखि २८ गतेसम्म दादुरा रुवेलाबिरुद्धको खोप अभियान सञ्चालन हुने भएको छ। स्वास्थ्य कार्यालय भोजपुरले अभियानबारे सरोकारवाला निकायसँग छलफल गरेको छ। जिल्ला समन्वय प्रमुख तथा जिल्ला खोप समन्वय समितिका अध्यक्ष कमल थुलुङ राईको अध्यक्षतामा भएको कार्यक्रममा खोप अधिकृत भरत भण्डारीले अभियानबारे जानकारी दिएका थिए। सरकारले २०२६ सम्म दादुरा रुबेला निवारण गर्ने लक्ष्य लिएको खोप अधिकृत भण्डारीले बताए। भोजपुरमा छ महिनादेखि १५ वर्ष मुनिका १२ हजार ६० जना बालबालिकालाई खोप लगाउने लक्ष्य रहेको उनले बताए।
युरोप पठाइदिन्छु भन्दै ६३ लाख रूपैयाँ ठगी गर्ने दुईजना पक्राउ,"काठमाडौं : वैदेशिक रोजगारीको लागि युरोप पठाइदिन्छु भन्दै ६३ लाख रूपैयाँ ठगी गरेको अभियोगमा दुईजनालाई प्रहरीले पक्राउ गरेको छ । पक्राउ पर्नेहरूमा ललितपुर नख्खु बस्नेहरू सर्लाही हरिवन नगरपालिका३ घर भएका सरोज यादव, नागेन्द्र यादव नाम बताउने ३५ वर्षीय रामेश्वर सिंह र धनुषा मिथिला नगरपालिका२ नक्टाजिच घर भएका सरोज यादव नाम बताउने २७ वर्षीय राम सेवक सिंह रहेका छन् । उनीहरूले ५५ जनालाई युरोप पठाइप्रतिष्ठित कम्पनीमा मासिक १ लाख ५५ हजार रूपैयाँ तलबमा काम लगाइदिन्छु भन्दै प्रलोभनमा पारी पीडितहरूबाट पटक पटक गरी उक्त रकम ठगी गरेको खुल्न आएपछि काठमाडौं उपत्यका अपराध अनुसन्धान कार्यालय मिनभवनबाट खटिएको प्रहरीले उनीहरूलाई पक्राउ गरेको हो । रामेश्वर सिंह २०७४ सालमा भेरी ओभरसिस संचालन गर्दा दुई सयजनालाई ३ करोड ठगी गरेकोमा १ वर्ष ६ महिना जेल बसेर निस्केको, सरोज यादव, नागेन्द्र यादव र गुरूदेव यादवको नागरिकताको प्रमाणपत्रमा आफ्नो ज्वाई नाता पर्ने रामसेवक सिंहको फोटो टाँसी कन्सलटेन्सी दर्ता गरी ४८ जनाबाट विदेश पठाउने भन्दै प्रतिव्यक्ति ७ लाख रूपैयाँसम्म उठाएको र रामेश्वर सिंहले राम सेवक सिंहको फोटो टाँसी उल्लेखित व्यक्तिको नागरिकता दुरूपयोग गरेको अनुसन्धानको क्रममा खुल्न आएको छ । प्रहरीले उनीहरूको साथबाट विभिन्न व्यक्तिको नाममा काटिएको ६० लाख रूपैयाँ बराबरको २५ थान चेक र सिम कार्ड ९ थान बरामद गरेको छ । उनीहरू उपर ठगी, कीर्ते, जालसाजी, बैकिङ कसुर लगायतका मुद्दामा थप अनुसन्धान तथा कारवाहीको लागि जिल्ला प्रहरी परिसर टेकु काठमाडौं पठाइएको छ ।"
नारायणी किनारमा चिया प्रदर्शनी तथा 'टि टेस्टिङ' कार्यक्रम,"काठमाडौं : चितवनको नारायणगढस्थित नारायणी नदी किनारमा नेपाली चियाको आन्तरिक बजार प्रर्वद्धनका लागि राष्ट्रिय चिया प्रदर्शनी तथा 'टि टेस्टिङ' कार्यक्रम हुने भएको छ । नेपालको चिया क्षेत्रमा काम गर्दै आएको सरकारी निकाय राष्ट्रिय चिया तथा कफी विकास बोर्डको आयोजना तथा उद्योग बाणिज्य सैघ चितवन सहआयोजना भरतपुर महानगर पालिकाको प्रवर्द्धन र चिया क्षेत्रमा क्रियाशील विभिन्न संघ संस्थाहरूको सहकार्यमा उक्त प्रदशनी हुन लागेको हो । उक्त प्रदर्शनी माघ २६ र २७ गते हुने चितवनमा आयोजित पत्रकार सम्मेलनमा जानकारी दिएको हो । 'स्वदेशमा उत्पादित चिया सेवन गरौं स्वस्थ समृद्ध र आतमनिर्भर बनौं' भन्ने मुल नाराका साथ नेपालमा उत्पादित चियाको देशभित्र नै खपत बढाउने र यसका फाइदाहरूको विषयमा जानकारी दिने उद्देश्यले प्रदर्शनीको आयोजना गरिएको नेपाल चिया तथा कफी बिकास बोर्डका कार्यकारी निर्देशक डाक्टर बिष्णु प्रसाद भट्टराईले बताए । उनले नेपालका सम्पूर्ण चिया व्यवसायीहरू प्रत्यक्ष उपस्थितिमा नेपालमा दोस्रोर चितवनमा पहिलो पटक आयोजना हुन गइहेको जानकारी दिए। प्रदर्शनीमा चियाका मुख्य जिल्ला झापा इलाम, धनकुटा, तेह्थुम, भोजपुर, सखुवासभा, पाँचथर, सिन्धुपाल्चोक, ललितपुर, कास्कीदेखि पश्चिमसम्मका उत्पादित चियाको करिब ३० वटा स्टलहरू रहने छन् भने १ सय भन्दा बढी चिया व्यवसायीहरूको सहभागीता रहने आयोजक पक्षले जनाएको छ ।"
कप्तान रोहित पौडेल चम्किँदा क्यानडाविरुद्ध नेपालको रोमाञ्चक जित,"काठमाडौं : कप्तान रोहित पौडेल चम्किँदा नेपालले क्यानडाविरुद्ध रोमाञ्चक जित हात पारेको छ। कप्तान पौडेलले ४ विकेट लिएपछि नेपालले क्यानडालाई ७ रनले हराएको हो। टियु क्रिकेट मैदानमा सुरुवातदेखि दबाबमा परेको नेपालले अन्त्यतिर उत्कृष्ट पुनरागमन गरेको हो। ८५ ओभर खेलेका कप्तान पौडेलले २२ रन दिएर ४ विकेट लिएका थिए। उनले दुई मेडन ओभर फालेका थिए। त्यस्तै ललित राजबंशी २ र सोमपाल कामी, रिजन ढकाल, पवन सर्राफ र कुशल मल्लले एकएक विकेट लिए। २२५ रनको विजय लक्ष्य पाएको क्यानडाले सुरुवातदेखि नेपालालई दबाबमा राखेको थियो। क्यानडाका लागि निकोलश किर्टोन र पर्गत सिंहले अर्धशतक प्रहार गरेर नेपाललाई दबाबमा राखेको थियो। निकोलश ६८ र पर्गत ५० रनमा पेभेलियन फर्किएका थिए। त्यस्तै हर्स थाकेरले ३२ र आरुन जोह्नसनले २० रन बनाए भने अन्यले दोहोरो अंकको रन जोड्न सकेनन्। त्यसअघि टस जितेर ब्याटिङ गरेको नेपालले निर्धारित ओभरको खेलमा अलआउट हुँदै २२४ रन बनाएको थियो। नेपालका लागि कुशल भुर्तेलले सर्वाधिक ६२ रन बनाए। त्यस्तै आरिफ शेखले ३८, सोमपाल कामीले २७, कुशल मल्लले २०, भीम सार्कीले १७, पवन सर्राफले १५ र सूर्य तामाङले अविजित १० रन बनाए। नेपालले क्यानडासँग एक दिवसीय तीन खेल खेल्दैछ।"
विश्वविद्यालयमा लागेको ताला खुल्यो,राजविराज : राजनीतिक आशक्ति र हस्तक्षेपका कारण तीन साताअघि राजविराज नगरपालिका३ स्थित मधेश कृषि विश्वविद्यालयमा लागेको ताला बिहीबार खुलेको छ। विश्वविद्यालयबाट भएको कमी कमजोरी महसुस गरी आगामी दिनमा सबै राजनीतिक दल र प्रशासनसँग विश्वविद्यालयले समन्वय र सहकार्य गर्ने निर्णय भएपछि तालाबन्दी गर्ने जनमत पार्टी ताला खोल्न सहमत भएको हो। जनमत पार्टीले तालाबन्दी गर्दै दिएको ज्ञापनपत्रमा उठाइएका मागहरूका सन्दर्भमा विश्वविद्यालयले एक महिनाभित्र प्रतिवेदन सार्वजनिक गर्ने सहमति समेत भएको प्रमुख जिल्ला अधिकारी किरण थापाले बताए। विश्वविद्यालयका पदाधिकारी र स्थानीय प्रशासनसहित मुख्य राजनीतिक दलहरूबीच तीन बुँदे सहमति भएपछि ताला खुलेको विश्वविद्यालयका उपकुलपति बैद्यनाथ महतोले बताए। राजविराजस्थित जिल्ला समन्वय समितिमा भएको सर्वदलीय वार्तामा सहमति जुटेको नेकपा (एमाले) सप्तरी सचिव देवनाथ यादवले जानकारी दिए। तालाबन्दीको कारण विद्यार्थीहरू दैनिक रूपमा हुने पठनपाठनबाट वञ्चित थिए भने नयाँ विद्यार्थी भर्नाको काम समेत प्रभावित बनेको थियो। उक्त विश्वविद्यालयमा कृषि विज्ञानको स्नातक द्वितीय वर्षमा हाल ५० जना विद्यार्थी अध्ययनरत रहेको र ५० जना नयाँ भर्नाको क्रम बढाइएको उपकुलपति महतोले जानकारी दिए।
नेपालले क्यानडालाई दियो २२५ रनको लक्ष्य,"काठमाडौं : नेपालले क्यानडालाई २२५ रनको लक्ष्य प्रस्तुत गरेको छ। बिहीबार त्रिवि क्रिकेट मैदानमा जारी एकदिवसीय सिरिजमा टस जितेर ब्याटिङ गरेको नेपालले ५० ओभरमा सबै विकेट गुमाएर २२४ रन बनाएको हो। नेपालका लागि ओपनर कुशल भुर्तेलले सर्वाधिक ६२ रन बनाए। उनले ५८ बलमा एक छक्का र ९ चौका प्रहार गरे। आरिफ शेखले ३८ रन बनाए भने सोमपाल कामी २७ रनको योगदान गरे। कुशल मल्लले २० रन, भीम सार्कीले १७ रन, पवन सर्राफले १५ रन, कप्तान रोहित पौडेल र ओपनर आसिफ शेखले समान ८८ रन, रिजन ढकालले ४ रन, ललित राजवंशीले १ रन बनाएर आउट भए। सूर्य तामाङ १० रन बनाएर अविजित रहे। नेपालले एक्स्ट्रा १४ रन पाएको थियो। रिजन ढकाल र सूर्य तामाङले पहिलो पटक डेब्यु गरेका हुन्। उनीहरूले प्रधानमन्त्री कपमा राम्रो प्रदर्शन गरेपछि राष्ट्रिय टिममा परेका हुन्। क्यानडाका लागि उदय भगवानले सर्वाधिक ३ विकेट लिएका थिए।"
त्रिवि क्रिकेट मैदानबाट सन्दिप लामिछानेको पक्षमा नाराबाजी गर्ने पक्राउ,काठमाडौं : प्रहरीले कीर्तिपुरस्थित त्रिवि क्रिकेट मैदानबाट केही क्रिकेट समर्थकलाई नियन्त्रणमा लिइएको छ । बिहीबार क्यानडाविरुद्ध अन्तर्राष्ट्रिय एकदिवसीय शृंखलाको पहिलो खेल चलिरहँदा समर्थकहरुले सन्दिप लामिछानेको पक्षमा नारावाजी गर्दै प्रदर्शन गरेपछि प्रहरीले केहीलाई नियन्त्रणमा लिएको हो । ठूलो संख्यामा क्रिकेट समर्थकले प्रदर्शन गरेपछि नियन्त्रणमा लिन प्रहरीले सामान्य बल प्रयोग गरेको थियो । प्रदर्शनमा सहभागी क्रिकेट समर्थकहरुले 'सन्दिपलाई न्याय दे' भन्दै नारावाजी गरेका थिए । जिल्ला अदालत काठमाडौंले बलात्कार मुद्धामा कैद सजाय तोकेपछि नेपाल क्रिकेट संघले लामिछानेलाई राष्ट्रिय क्रिकेट टोलीबाट हटाएको छ।
संघीयता कार्यान्वयनमा मुख्यमन्त्रीहरूको भूमिका अहम् : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले सरकारले संघीयता कार्यान्वयनलाई उच्च प्राथमिकतामा राखेर काम गरिरहेको बताएका छन्। बिहीबार सिंहदरबारमा बसेको प्रधानमन्त्री तथा मन्त्रिपरिषदका सदस्यसँगै सातै प्रदेशका मु्ख्यमन्त्रीहरूको बैठकमा प्रधानमन्त्री दाहालले आफ्नो नेतृत्वको सरकारले संघीयता कार्यान्वयनलाई विशेष प्राथमिकता दिएको बताएका हुन्। प्रधानमन्त्री दाहालले संघीयता कार्यान्वयनमा मुख्यमन्त्रीहरूको भूमिका अहम हुने बताउँदै सङ्घीयता कार्यान्वयनको सवालमा प्रदेश सरकारका मुख्यमन्त्रीहरूको भावना यथाशीघ्र सम्बोधन गर्न सङ्घीय सरकारका मन्त्रीहरूलाई निर्देशन समेत दिएका छन्। प्रधानमन्त्रीले भने,'सङ्घीयताको सुदृढ कार्यान्वयन हामी सबैको साझा जिम्मेवारी हो । यहाँहरूले मुख्यमन्त्रीको चिन्ता र चासो बुझ्नु नै भयो । त्यसलाई गम्भीरतापूर्वक लिनुस् ।' मुख्यमन्त्रीहरूको सक्रियताबाट सङ्घीयता कार्यान्वयनमा महत्त्वपूर्ण योगदान पुग्ने विश्वास व्यक्त गरे। छलफलमा गण्डकी प्रदेशका मुख्यमन्त्री सुरेन्द्रराज पाण्डेले सङ्घीयता कार्यान्वयनका सवालमा प्रधानमन्त्रीको अग्रसरतालाई गम्भीररूपमा लिँदै सङ्घीय मन्त्री र सांसद पनि उत्तिकै जिम्मेवार हुनुपर्ने धारणा व्यक्त गरेका गरे। उनले मुग्लिनपोखरा र नारायणगढबुटवल सडक छिटो निर्माणका लागि भौतिक पूर्वाधार तथा यातायात मन्त्रालयको ध्यानाकर्षण गराएका थिए। मधेश प्रदेशका मुख्यमन्त्री सरोजकुमार यादवले छिमेकी मुलुक भारतसँग जोडिएका छोटी भन्सार कार्यालय सञ्चालनका लागि अर्थ मन्त्रालयसँग आग्रह गरे। मधेश प्रदेशमा सिँचाइ र खानेपानीको चर्को समस्या रहेको उल्लेख गर्दै मुख्यमन्त्री यादवले समस्या समाधान गर्न सङ्घीय सरकारले पहल लिनुपर्नेमा जोड दिए । यसैगरी कर्णाली प्रदेशका मुख्यमन्त्री राजकुमार शर्माले कर्णाली प्रदेशमा अझै विद्युतीकरणको समस्या रहेको,सिँचाइको भरपर्दो व्यवस्था हुन नसकेको र दूरसञ्चार सेवा कमजोर रहेको उल्लेख गरे। उनले सङ्घीयता कार्यान्वयनमा देखिएका ढिलासुस्तीका सम्बन्धमा समीक्षा गर्नुपर्ने आवश्यकता रहेको बताए। सुदूरपश्चिम प्रदेशका मुख्यमन्त्री कमलबहादुर शाहले सङ्घीय सरकारका मन्त्रीहरूले पनि अग्रसरता दिनुपर्ने धारणा व्यक्त गरे। उनले भने,'प्रधानमन्त्रीज्यूको भारत भ्रमणका क्रममा सुदूरपश्चिमको विकासमा महत्त्वपूर्ण सम्झौता भएका छन् । यो सरकारको पालामा नै सुदूरपश्चिमको विकास प्राथमिकतामा परेको छ ।' बागमती प्रदेशका मुख्यमन्त्री शालिकराम जम्कट्टेलले सङ्घीय मन्त्रालयले अधिकार छिटो हस्तान्तरण गर्नुपर्नेमा जोड दिए। लुम्बिनी प्रदेशका मुख्यमन्त्री डिल्लीबहादुर चौधरीले सङ्घीयता कार्यान्वयनमा सङ्घीय मन्त्रीहरूको भूमिका अहम हुने बताए। उनले भने, 'सङ्घीयता हामीले नै ल्याएको हो,कार्यान्वयनमा पनि हामीले नै अपनत्व लिनुपर्छ । संविधान निर्माण गर्ने शक्तिहरू नै सङ्घीयता कार्यान्वयनमा लाग्नुपर्छ ।' कोशी प्रदेशका मुख्यमन्त्री केदार कार्कीले सङ्घीयता कार्यान्वयनमा प्रधानमन्त्रीको भावना मन्त्रीहरूले पनि बुझ्नुपर्ने बताए।"
कुशल भुर्तेलको अर्धशतक पूरा,"काठमाडौं : नेपालका ओपनर कुशल भुर्तेलले क्यानडाविरुद्धको खेलमा अर्धशतक प्रहार गरेका छन्। त्रिवि क्रिकेट मैदानमा भएको एकदिवसीय सिरिजमा टस जितेर ब्याटिङ गरिरहेको नेपालका लागि भुर्तेलले अर्धशतक पूरा गरेका हुन्। भुर्तेलले आक्रामक ब्याटिङ गर्दै ४४ बलमा अर्धशतक पूरा गरेका हुन्। उनले ८ चौका र १ छक्कासहित १४ औं ओभरको चौथो बलमा चौका प्रहार गर्दै अर्धशतक पूरा गरेका हुन्। उनीसँग ओपनर आसिफ शेख, रोहित पौडेलले साझेदारी गरेका थिए। शेखले र कप्तान पौडेलले ८८ रन बनाएर आउट भए। भुर्तेललाई अहिले भीम सार्कीले साथ दिइरहेका छन्। नेपालले अहिले १७ ओभरको समाप्तिमा २ विकेट गुमाएर ८८ रन बनाएको छ। भुर्तेलले ९ चौका प्रहार गरेका छन्। नेपालले आजको खेलमा २ खेलाडीलाई डेब्यु दिएको छ। रिजन ढकाल र सूर्य तामाङले डेब्यु गर्दैछन्। बायाँ हाते स्पिनर तामाङले नेपाली राष्ट्रिय सिनियर क्रिकेट टोलीबाट ओडीआई डेब्यु गर्ने भएका हुन्। उनीहरूले प्रधानमन्त्री कपमा राम्रो प्रदर्शन गरेपछि राष्ट्रिय टिममा परेका हुन्।"
समाजवादको सिकाइ,"विश्वबाट साम्राज्यवाद, औपनिवेशवाद हटेर गएर पनि पुँजीवादले जरो गाडेकै छ। यसले सामन्तवादी राज्य चरित्रलाई बढावा दिएको छ। जसकाकारण सिंगो मानव समुदाय बहुआयामिक संकटको घेरामा परेको छ। एकातिर विज्ञान र प्रविधिको विकास दु्रततर रूपमा चलिरहेको छ। अर्कोतिर पुँजीवादी राष्ट्रहरू विज्ञान र प्रविधिमा कब्जा जमाई आफू शक्तिशाली बनी दोस्रो राष्ट्रहरूलाई झन् कमजोर बनाउने खेलमा लागेका छन्। उनीहरूले एकातिर स्रोतसाधनसम्पन्न मुलुकबाट कच्चापदार्थ दोहन गर्दै औद्योगिक फड्को मारिरहेका छन्। अर्कोतिर तिनका उत्पादन तिनै गरिब राष्ट्रलाई महँगोमा बेचेर धन आर्जन गरिरहेका छन्। यही मनपरीतन्त्रका कारण विश्व संकटमा परेको छ। महामारी, हिंसा, द्वन्द्व, प्राकृतिक विपत्ति, वातावरणीय संकट, असमानता, विभेद तथा गरिबी बढ्दो छ। पुँजीवादी राष्ट्रले नवउदारवाद र विश्वव्यापीकरणको बहानामा संसारभर सञ्जाल विस्तार गरी आफ्ना उत्पादन मात्र उपभोग गर्न बाध्य बनाइरहेका छन्। आफ्नो सैन्यशक्ति विस्तार गरी युद्धलाई निम्ता दिइरहेका छन्। समृद्धिको फड्को मार्दै गइरहेका देशका प्राकृतिक सोत र राष्ट्रिय स्वाभिमानमाथि अतिक्रमण गरिरहेका छन्। गरिब राष्ट्रहरू उनीहरूलाई आफ्नो अस्तित्व नसुम्पी नचल्ने अवस्थामा पुग्दैछन्। पुँजीवादी राष्ट्रहरू विश्वलाई नै अधीनमा राख्ने कोसिस गर्दै अघि बढिरहेको अवस्था छ। यो एकाधिकारले मानिसमानिस मात्र होइन, देशदेशबीच पनि विश्वव्यापी रूपमा धनी र गरिबको खाडल फराकिलो हुँदै गएको छ। नवउदारवादको नाममा पुँजीवादले विश्वलाई समस्याग्रस्त बनाउँदै लगेको समाजवादी तथा समाजवादउन्मुख राष्ट्रहरूको निष्कर्ष हो। विश्वमा विभिन्न वर्गका जातजाति, जातीय तथा सांस्कृतिक पहिचान भएका मानिसको अधिक ठूलो बसोबास छ। नवउदारवाद र विश्वव्यापीकरणका नाममा तिनको अस्तित्वसमेत संकटमा पर्दै गएको छ। पुँजीमा खेल्ने र प्रविधिलाई किन्न सक्ने मुलुकले यी सांस्कृतिक पहिचान भएका जाति र वर्गलाई पनि आफ्नो कब्जामा पार्दै नवसंस्कृति सिकाइरहेका छन्। यसले विश्व क्रमशः घुमिफिरी दास युगतिर जाने खतरालाई नकार्न सकिँदैन। यसैगरी पुँजीवादी राष्ट्रहरू एक ठाउँमा उभिएर तेश्रो विश्वयुद्धलाई निम्तासमेत दिइरहेका छन्। यसै सन्दर्भमा नेपालमा फागुन ३ देखि ७ गतेसम्म पहिलोपल्ट विश्व सामाजिक मञ्च २०२४ को आयोजना हुँदैछ। यो सामन्तवाद, पुँजीवाद र साम्राज्यवादविरुद्ध, त्यसबाट पीडत समाजवादीहरूको एक विश्वसभा पनि हो। जसमा युवा, महिला, अल्पसंख्यक, दलित जनजाति तथा मानवअधिकारसम्बन्धी करिब २० वटा ठूला सम्मेलन, विविध विषयमा करिब २ सय ५० सानाठूला अन्तक्र्रिया र सेमिनार चल्नेछन्। करिब १०० वटा स्टलमा नेपाली कला, संस्कृति झल्कने हस्तकला सामग्री तथा खानपानका प्रकार प्रदर्शनी, बिक्रीमा राखिनेछन्। पाँचै साँझ विश्वका विभिन्न संस्कृति र भाषामा सांस्कृतिक कार्यक्रम गरी समाजवादी मुलुकहरूको सांगीतिक अन्तर्मिलनसमेत हुनेछ। यो मञ्च समाजवाद स्थापनाको एउटा कार्यनीति पनि हो। जबकि यसले तेस्रो विश्वको परिकल्पना गरेको छ। विश्व दुई ध्रुवमा विभाजित भइरहेका बेला हामी पनि समाजवादको नयाँ मार्ग खोजिरहेका छौं। अर्थात् उदारवाद र भूमण्डीकरणका नाममा विकासोन्मुख देशमा पुँजीवादीहरूले गरिरहेको सांस्कृतिक हस्तक्षेप तथा सामाजिक, आर्थिक दोहनविरुद्ध हामी एकैस्वरमा आवाज उठाउन चाहिरहेका छौं। साम्राज्यवादी शक्तिहरूको दबाबलाई थेग्न संगठित हुन खोजिरहेका छौं। अर्थात् हामी नयाँ, शान्त, समावेशी र सहअस्तित्वमूलक संसार निर्माण गर्न खोज्दैछौं। यसर्थ मञ्चको उद्देश्य र समाजवादी व्यवस्थाको बहस एकअर्कामा परिपूरक छन्। हाम्रो संविधानले पनि समाजवादको लक्ष्य निर्धारण गरेको हुँदा नेपालमा मञ्चको बहस हुनु राजनीतिकर्मी र सामाजिक अभियन्तालाई अवसर हो। अझ हाम्रो संविधानले नेपाल सबै वर्ग, लिंग, क्षेत्र, जाति समुदायको पहिचान बोकेको समावेशी मुलुक हुने गरी खाका कोरेको छ। यसर्थ नेपालका जातजाति, लिंग, क्षेत्र र समुदायले विश्वका सबै वर्ग, समुदाय र उस्तै उत्पीडन भोगिरहेका समूहको प्रतिनिधित्व गर्ने हुनाले यस्तो कार्यक्रम उपयोगी हुन सक्छ। उस्तै प्रकारका उत्पीडिन भोगिरहेका विश्व समुदायबीच साझा नेटवर्क बनाउने, उस्तै प्रकारका सामाजिक, सांस्कृतिक पहिचानमा सँगै रहेर काम गर्ने अवसरसमेत हो। विश्वभरिका दमित, उत्पीडित पिछडा वर्ग तथा सीमान्तकृतहरू एकै ठाउँमा सहभागी भएर विभिन्न सबालमा छलफल गरी एकार्कामा ऐक्यबद्धता जनाउने मौका पनि हो। यस अवसरमा नेपालका सीमान्तकृत वा पिछडावर्ग समूहलाई नयाँ ज्ञान र नयाँ शक्ति प्राप्त हुनेछ। समाजवादी र समाजवादउन्मुख राष्ट्रहरूबाट बीसौं हजार सहभागिता रहने हुनाले हाम्रो मुलुकको संस्कृति, सभ्यता, कला र सम्पदाको थप प्रचार गरी पर्यटन प्रवद्र्धनमा पनि यसले मद्दत पुयाउँछ। विश्वभरिका विभिन्न संघसंस्थासँग नेपालका संघसंस्थाले सम्बन्ध र समन्वय विस्तार गर्न पाउँछन्। त्यसमार्फत विदेशी पुँजी भिœयाई नेपालको सामाजिक तथा आर्थिक विकासमा लगानी बढाउने अवसरका रूपमा समेत यसलाई लिनुपर्छ। साम्राज्यवादी हस्तक्षेपको सामना एकजुट भएर गर्नुपर्ने चुनौती छ। त्यस अलावा हामीसँग थुप्रै किसिमका प्राकृतिक र अप्राकृतिक चुनौती छन्। विश्वको करिब ६ करोड मानिस गरिबी भोकमरीको चपेटामा छन्। भारतमै मात्र बर्सेनि १० लाख मानिस भोकमरी र चर्को ऋणका कारण आत्महत्या गरिरहेका छन्। नेपालमै पनि अतिगरिबी, मिटरब्याजीको उत्पीडन र हिंसा विद्यमान छ। अर्कोतिर जलवायु परिवर्तनका असरले दक्षिण एसियामै कृषिमा ठूलो असर पर्दै गएको छ। नेपालका हिमाल क्रमशः सुक्खा हुने, अनावृष्टि भई कृषि उब्जनीमा असर पर्ने तथा अनेकन् किसिमका रोगव्याधी र महामारीको सामना हामीले गरिरहेका छौं। अर्को विश्वयुद्ध भइहाल्यो भने सबैभन्दा बढी यिनै समाजवादी राष्ट्र जोखिममा पर्ने सम्भावना छ। यी यावत् चुनौती सामना गर्ने नयाँ ज्ञान र साझा दृष्टिकोण बनाउन पनि यस्ता सामाजिक मञ्चले अवसर सिर्जना गर्छन्।"
सात महिनामा साइबर अपराधका १३ हजार ३३० उजुरी,"काठमाडौं : चालु आर्थक वर्षको साउनदेखि माघ २३ गतेसम्म साइबर अपराध सम्बन्धी १३ हजार ३३० वटा निवेदन प्रहरीमा दर्ता भएका छन् । तीमध्ये सामाजिक सञ्जाल सम्बन्धी ११ हजार ४२५ वटा र सूचना प्रविधिसँग सम्बन्धित वित्तिय अपराध १ हजार ९०५ वटा रहेका छन् । साइबर अपराधमा मुद्दा चलेकामध्ये हालसम्म ५१ जना साइबर ब्यूरोबाट पक्राउ गरिएको छ । विभिन्न किसिमका नग्न तस्बिरमा व्यक्तिको मुहार जोडी विभिन्न सामाजिक सञ्जालहरूमा राख्ने,अश्लील फोटो तथा भिडियो सामाजिक सञ्जालमा प्रकाशित गर्ने, अरूको सूचना आफ्नो नियन्त्रणमा लिई फिरौती माग गर्ने, सामाजिक सञ्जालमा अन्य व्यक्तिको नाम तथा तस्बिर प्रयोग गरी प्रोफाइल पेज खोलेर बेइज्जत गर्ने तथा दु:ख हैरानी दिने, सरकारी तथा अन्य संघ संस्थाहरूको वेवसाइट ह्याक गर्ने र अनलाइन ठगी गर्ने जस्ता प्रवृत्ति हाल साइबर अपराधमा देखिएको पाइएको छ । सूचना प्रविधिको विकास र प्रयोगसँगै देखिने यस्ता प्रवृत्ति र अपराधका नयाँ शैलीले साइबर अपराध अनुसन्धान कार्यलाई चुनौति थपेको छ । यस्ता चुनौतिको सामना गर्न तथा नागरिकलाई साइबर अपराधबाट जोगाउन नेपाल प्रहरीले प्रभावकारी रूपमा कार्य सम्पादन गर्दै आइरहेको छ । नेपाल प्रहरीका केन्द्रीय प्रहरी प्रवक्ता प्रहरी नायव महानिरीक्षक भिम प्रसाद ढकालले भने,'प्रविधिको विकाससँगै प्रयोगकर्ता पनि बढिरहेका छन् । अपराधीहरूले विभिन्न सामाजिक सञ्जालको दुरूपयोग गरी साइबरजन्य अपराध गर्ने गरेका छन् । यसबाट जोगिन सबै सचेत हुन आवश्यक छ । यस्ता अपराध हुन नदिन नेपाल प्रहरीले सचेतना फैलाउने, अपराधीलाई कानूनी दायरामा ल्याउने र साइबर ब्यूरोलाई अझ प्रभावकारी बनाउँदै अनुसन्धान र कारवाहीलाई तीव्रता दिने अभियान चलाएको छ ।' सो अवधिमा दर्ता भएका निवेदनमध्ये सामाजिक सञ्जालतर्फ फेसबुकम्यासेन्जरको दुरूपयोगका ९ हजार ३५० वटा, भाइबरका १६ वटा, इमोका ६ वटा, युट्यूवका ३९ वटा, ट्वीटरका ६ वटा, इन्स्ट्राग्रामका ४ सय ३२ वटा,वेभसाइट ह्याकिङका ६ वटा, टिकटकका ६ सय ६७ वटा,इमेलका ८० वटा, इसेवाका १ सय ९० वटा र अन्यतर्फ १ सय १८ वटा रहेका छन् । यसैगरी सूचना प्रविधिसँग सम्बन्धित वित्तिय अपराधतर्फ सामाजिक सञ्जाल ह्याकका ४ सय ३ वटा, उपहारपैसा पठाएको सम्बन्धी २ सय ६४ वटा, लट्री परेको प्रलोभन देखाई ठगी गरेका ३३ वटा, वैदेशिक रोजगारको प्रलोभनका ३८ वटा रहेका छन्। यसैगरी अनलाइन जागिरकोठा खोजी दिनेतर्फ ३५ वटा, बैंक तथा वालेट अफिसबाट बोलेको एकाउन्ट ह्याकका १ सय ५२ वटा, मास्टर कार्डमनी एक्सचेन्ज समेतका ६१ वटा, भिडियो सेयरिङ र ब्ल्याकमेलिङका ३५ वटा, क्रिप्टोसँग सम्बन्धित ९५ वटा, अनलाइन सपिङका ४ सय ६० वटा, सामाजिक सञ्जाल फेक आइडि ६७ वटा र अन्यतर्फ २ सय ६२ वटा रहेका छन् । आर्थिक वर्ष २०७९८० मा साइबर अपराधको मुद्दा दर्ताको तथ्याङ्क विश्लेषण गर्दा पीडितको उमेर समूह २६ देखि ३५ वर्ष र पिडकको उमेर १९ देखि २५ वर्षको धेरै संख्या रहेको पाइयो । यसबाट अपराधमा पर्ने उमेर समूह वयश्क जाने बुझेको नै धेरै देखिन्छ भने पिडकको उमेर पीडितको भन्दा कम देखिन्छ । यसको अर्थ बढि आवेग उत्तेजनामा अपराध गरेको देखिन्छ । सामाजिक सञ्जालको दुरूपयोग गरी चरित्र हत्या गर्ने, ठगी गर्ने, दुर्व्यवहार गर्ने, पीडितहरूको तस्बिरमा अश्लिलता जोडी दु:ख हैरानी दिने, कम्प्यूटर सामग्रीमा अनाधिकृत पहुँच पुर्याई डाटा नष्ट गरी हानी नोक्सानी पुर्याउने, पीडितको चरित्र हत्या गर्ने भिडियो, अन्तर्वार्ता तथा फोटो सहितको विवरण युट्यूव च्यानलमार्फत प्रसारण गर्ने जस्ता साइबर अपराधमा अपराधीहरू संलग्न भएको देखिन्छ । विदेशी नागरिकको फोटो प्रयोग गरी नक्कली खाता खोल्ने,विभिन्न बहानामा लोभ देखाइ अनलाइन बैंकिङको पासवर्ड लिइ पनि ठगी हुने गरेको छ ।"
पाकिस्तानमा आम निर्वाचन : मतदान जारी,"स्लामावाद : पाकिस्तानको आम निर्वाचनका लागि बिहीबार बिहानैदेखि देशभर मतदान सुरु भएको पाकिस्तानको निर्वाचन आयोगले जनाएको छ। कूल २६६ मध्ये एक बाहेक ३६५ संसद् सदस्य निर्वाचित गर्नका लागि स्थापित हजारौँ मतदान केन्द्रमा मतदान जारी रहेको छ। एकाधबाहेक सबै स्थानमा शान्तिपूर्ण रूपमा मतदान भइरहेको निर्वाचन आयोगले जनाएको छ। उम्मेद्वारको मृत्युको कारण एक स्थानमा निर्वाचन स्थगित भएको आयोगले जनाएको छ। निर्वाचन आयोगका प्रवक्ता सैयद नदीम हैदरले मतदान प्रक्रिया स्थानीय समय अनुसार बिहान ८ बजेदेखि शुरू भई बेलुका ५ बजेसम्म निर्बाधरूपमा जारी रहने बताए। मतदानबाट आगामी पाँच वर्षका लागि नयाँ सरकार गठन गर्ने संसद्को तल्लो सदनका २६५ सदस्य छान्न मतदाता बिहानै मतदान केन्द्रहरूमा पुगेको आयोगले जनाएको छ। पाकिस्तानका चार प्रान्तीय सभाको निर्वाचन आज एकै दिन भइरहेको छ। आयोगका अनुसार १२ करोड ८० लाखभन्दा बढी पाकिस्तानी जनता अर्थात् देशको कूल जनसङ्ख्याको आधाभन्दा बढी व्यक्ति आम निर्वाचनका लागि मतदान गर्न योग्य मानिएका छन्। देशभर ९० हजार ६७५ मतदान केन्द्र स्थापना गरिएको छ भने आयोग, सुरक्षाकर्मी तथा मतदाताको सहयोगमा चुनावको लागि सबै व्यवस्था सम्पन्न भइसकेको छ। कूल २६५ सीटका लागि हुने राष्ट्रिय निर्वाचनका लागि छ हजारभन्दा बढी उम्मेदवार रहेका र खैबर पख्तुनख्वा, पञ्जाब, बलुचिस्तान र सिन्धसहित चार प्रान्तका लागि ५९० वटा सीटमा १२ हजारभन्दा बढी उम्मेदवारले प्रतिस्पर्धा गर्ने घोषणा आयोगले गरेको छ। निर्वाचनको समयमा पाकिस्तानभर मोबाइल र इन्टरनेट सेवा बन्द गरिएको छ। इमरान खानको पार्टी पीटीआईले सरकारको तानाशाही कार्य भएको बताएको छ ।"
टि२ कार्यान्वयनमा चुनौती,"काठमाडौं : धितोपत्र कारोबार भएको दुई कार्य दिनभित्र कारोबार भएको धितोपत्र तथा रकमको राफसाफ तथा फस्र्योट हुनुपर्ने व्यवस्था छ। तर यो नीतिगत व्यवस्था कार्यान्वयनमा विकृति देखिएको छ। नेपाल धितोपत्र बोर्डले तीन वर्षअघिदेखि लागू गरेको टि२ ब्रोकर कम्पनी (दलाल) का पहुँच नभएका सोझासाझालाई मात्रै लागू भएको तर पहुँचवालामा भने मनोपोली भएको लगानीकर्ताबाट गुनासो आएको छ। सेयर कारोबारी राजु चौहानले १३ हजारमा बिक्री गरेको आईपीओ ब्रोकरले एक महिनापछि त्यो पनि ८ हजार ४ सय रुपैयाँमात्रै भुक्तानी गरेको गुनासो गरे। उनको ब्रोकरसँग सीधै पहुँच छैन। पैसा लिन फोन, म्यासेज गर्दा प्रतिउत्तर आउँदैन। अनलाइन सेक्युरिटीले डुबायो। सेयर बिक्री गरेको पैसा एक महिना हुँदासम्म पनि चुक्ता गरिदिएन, लगानीकर्ता चौहान दुःखेसो गर्छन्। बाँकी पैसा लिन पनि ब्रोकरसँग पहुँच भएकाहरूलाई गुहारिरहेका छन् तर चौहानले पैसा हात पार्न सकेका छैनन्। यस्तो व्यवहारले उनी ब्रोकर नै परिवर्तन गर्ने मनसायमा पुगेका छन्। यस्तै अर्का लगानीकर्ता मेघप्रसाद श्रेष्ठ भन्छन्, सेयर खरिद गर्दा अर्को दिन फोन आउँछ र खरिद गरेको भोलिपल्ट तिरिसक्नुपर्छ। तर सेयर बिक्री गर्दा रकम पाउन एक हप्ता कुर्नुपर्छ। तर टि२ शतप्रतिशत दुवैतर्फबाट लागु हुन नसक्ने केही लगानीकर्ताको तर्क छ। यसैक्रममा यो लागु गर्दा कार्यान्वयन नभएमा दुवैलाई समान पेनाल्टीको व्यवस्था गर्न केही लगानीकर्ताहरू बताउँछन्। ब्रोकर होस् वा लगानीकर्ता जस्ले पैसा समयमै बुझाउँदैन उसलाई पेनाल्टी दिने व्यवस्था गर्नुपर्छ। दुवैतर्फबाट समयमा पैसा पाउन यस्तो व्यवस्था आवश्यक छ। लगानीकर्ताहरू बताउँछन्। दैनिक ६७ जना सेयर लगानीकर्ताबाट बिक्री गरेको सेयरको पैसा नपाएको भन्दै गुनासो सुनाउने गरेको लगानीकर्ता नवराज दाहाल जानकारी दिन्छन्। यो समस्याले विकराल रूप लिएको र ब्रोकरबाट पहुँच नपुगेका सोझासाझा लगानीकर्ता मर्कामा परेको उनको भनाइ छ। सेयर बिक्री गरेपछिको दुई दिनमा यसबापतको पैसा बिक्रीकर्ताको खातामा आउनुपर्ने प्रावधानलाई टि२ मानिएको छ। अर्थात् नेपाल स्टक एक्सचेन्ज लिमिटेडमा कारोबार भइसकेको धितोपत्रहरू भुक्तानी फस्र्योट गर्नुपर्ने समय अवधिलाई टि२ भनिन्छ। टि२ मा राफसाफ तथा फस्र्योट प्रक्रिया सम्पन्न गर्न टि१ अर्थात् कारोबार गरेको भोलिपल्टसम्ममा खरिदकर्ताले खरिद गरिएको धितोपत्रबापतको रकम बुझाउनुपर्ने व्यवस्था छ। त्यसपछि टि२ मा बिक्रीकर्ताले रकम प्राप्त गर्नेछ र खरिदकर्ताले धितोपत्र प्राप्त गर्नेछ। लगानीकर्ता दाहालका अनुसार अहिले पनि ब्रोकरको पैसा उठेन, कोष व्यवस्थापन गर्न सकेन भन्ने सुनिन्छ। उनी भन्छन्, यसो हुनु भनेको ब्रोकरले टि२ लाई नअपनाएर भएको दाहालको तर्क छ। मलाई कारोबारमा समस्या नपरे पनि धेरैले बिक्री गरेपछि खातामा पैसा नआएको, ढिला भएको सुनाउँछन्। यसो हेर्दा ब्रोकरले पहुँचवालालाई २०२५ लाख उधारो दिइरहँदा यो पैसा अरू सम्पर्कमा नआएका, टाढा भएका र पहुँच नपुगेकाहरूलाई भने झुलाइराखेको छ। दाहालका अनुसार करिब १० देखि १५ प्रतिशत सक्रिय कारोबार हुने रकम (१ अर्बको कारोबार हुँदा १० करोड जति) ब्रोकरका कारणले गर्दा अहिले कारोबार भइराखेको छैन। बिक्री गरेपछि खातामा पैसा तोकिएको समयमा आउने स्थिति छैन। मैले त ब्रोकरलाई चिनेको छु, पहुँच छ, खातामा राखिदिन भन्नासाथ राख्छन्। तर पहुँच नभएकालाई धेरै समस्या भोग्नु परेको छ। अहिले ब्रोकरहरूले सिस्टमले दिएन भनेर पनि बहाना बनाएर ढिलाइ गरेका छन्। प्रणालीमा समस्या भए सीडीएससी एन्ड क्लियरिङ्स, एनसीएचएललाई सुधार्न भन्नुपर्यो। उनले अन्नपूर्णसँग भने। साथै केही ब्रोकरले भने केवाईसी अपडेड नभएर भुक्तानी नभएको भन्ने गरेको छ। ब्रोकरसँग ग्राहकसमक्ष सूचना पुर्याउने माध्यम छ। तर त्यस्ता ग्राहकलाई इमेल र फोनबाट सूचित गरेर भुक्तानी टुंग्याउन सक्छ। यसो नगर्नुको कारण उस्ले सेयर बेच्यो भने पैसा हाल्नु पर्दैन भन्ने सोच ब्रोकरमा हाबी भएको दाहालको भनाइ छ। यसो हुँदा निरन्तर कारोबार गर्न नदिने, अल्झाउने र बजारमा चलेका ठूलाबडालाई उधारोमा ट्रेड गराउने प्रवृत्ति छ। दाहालले भने। केही ब्रोकरहरूले सेयर बिक्री गरेका क्लाइन्टलाई नमागेसम्म पैसै नदिने देखिएको एक ब्रोकरले स्वीकार गरे। बिक्री गरेको पैसा खातामा राखिदिँदा कतिपय लगानीकर्ताले भने नपठाएको भए हुन्छ फेरि भोलि त्यहीँबाटै ट्रेडिङ गर्थें भन्नेहरू पनि छन्। खरिदबिक्रीको पैसा खातामा पठाउँदा कनेक्ट आईपीएस वा ईसेवाले शुल्क काट्छ। बरु नपठाई दिनुस् फेरि किन्दा त्यहीँबाट कटाउनुस् भन्ने लगानीकर्ताहरू पनि छन्। यसो हुँदा कस्लाई पठाइदिने कस्लाई नपठाउने भन्ने थाहै हुँदैन। एक ब्रोकरले अन्नपूर्णसँग भने, अर्को समस्या अहिले धेरैजसो रेमिट्यान्स खाता खोलेका विदेशमा रहेकाहरूको पनि भएको बताइन्छ। अधिकांश गुनासो गर्नेमा विदेशमा बस्ने लगानीकर्ता त्यो पनि आईपीओमा सेयर बेच्नेहरूका रहेको ब्रोकरको भनाइ छ। विदेशमा बस्नेको रेमिट्यान्स खाता हुन्छ। यो खातामा कनेक्ट आईपीएसबाट पैसा पठाउँदा जाँदैन। यसैले उनीहरूले समयमा पैसा नपाउने समस्या भएको हो। अधिकांश लगानीकर्तालाई टि२ भनेको के हो, कसरी गणना हुन्छ भन्ने थाहा नभएकाले बढी गुनासो गर्ने गरेको ब्रोकरहरूको भनाइ छ। ब्रोकर कम्पनीका अनुसार प्रायः आईपीओ परेपछि सेयर बेच्नेहरूले राफसाफ नहुँदै आजको भोलि नै माग्छन् तर राफसाफ गर्न बिक्री गरेको दिनबाट कम्तीमा तीन दिन लाग्छ। पछिल्लो समय बैंकहरू मर्जर भएका छन्। त्यसो हुँदा केवाईसी अपडेट नभएका, खाता परिवर्तन भएको ब्रोकरमा जानकारी नदिँदा अधिकांश लगानीकर्ताको बिक्री सेयर भुक्तानीमा समस्या देखिएको ब्रोकर कम्पनीको भनाइ छ। साँच्चै मर्कामा परेका लगानीकर्ता पनि छन्। तर सबैलाई एउटै बास्केटमा हाल्नु भएन। कारोबारको राफसाफ नेटिङमा हुन्छ। जस्तैः कुनै ब्रोकरले १० करोडको खरिद गर्यो र १२ करोडको बिक्री गर्यो भने १२ करोडलाई त १० करोड पैसा उठाएर बाँड्नु पर्छ। यसरी नेटिङ हुँदा बाहिरबाट आउने दुई करोड रुपैयाँमात्रै हो। भित्रै भएको १० करोड पनि खरिद गर्ने लगानीकर्ताबाट समयमा नउठ्दा भुक्तानीमा ढिलाइ हुने गरेको हो, एक ब्रोकरले प्रष्ट्याए। उनका अनुसार खरिदकर्ताले सेयर किनेपछि दुई दिनमा दिनुपर्ने तर नतिर्ने, मोबाइल अफ गरेर बस्ने प्रवृत्ति छ। मुख्य समस्या राफसाफको हो। यसलाई सुनिश्चित नगरेसम्म यो समस्या दोहोरिरहने सेयर विश्लेषक कृष्ण गिरी बताउँछन्। यसैले सेवोनले यो कारोबारलाई उधारोभन्दा नगदीमा हुने नीति नल्याएसम्म यो समस्या हल नहुने उनको तर्क छ। यता स्टक ब्रोकर्स एसोसिएसन अफ नेपालका अध्यक्ष धर्मराज सापकोटा भने हल्लाको पछि लागेर ब्रोकरलाई बदनाम गर्न नहुने बताउँछन्। उनका अनुसार सेयर बेच्दा होस् वा किन्दा भोलिपल्टै पैसा माग्ने काम ब्रोकरले गर्ने गरेको छ। आजको दिनमा किनबेच टि० मा हुन्छ। टि१मा लगानीकर्ताले किनेको सेयरबराबरको पैसा भुक्तानी गर्छन्। पैसा भुक्तानी गरेपछि मात्रै बल्ल सेयर ट्रान्सफर हुन्छ। सेयर बेच्ने लगानीकर्ताले टि१मा सेयरहरू ब्रोकरको खातामा सार्नुपर्छ, नत्र भने क्लोज आउट बढ्छ अर्थात् २० प्रतिशत जरिबानामा पर्छ। बिक्री गरेको पनि र किनेको पनि ब्रोकरले भोलिपल्टै माग्ने हो। किनेको सेयर भोलिपल्टै आउँदैन। टि२ अनुसार राफसाफ हुन्छ। यसमा नेप्से, सीडीएससँगको प्रक्रिया हुन्छ, उनले भने, यसपछि बिल बनाउने काम हुन्छ। टि३ मा किन्ने लगानीकर्ताको पैसा तिरेको छ भने सेयर पठाउने काम हुनछ। बेच्ने लगानीकर्ताले सेयर पठाएको छैन भने जरिबानामा पर्छ। समयमै सबै भएको छ भने खातामा जान्छ। ब्रोकरले आफ्ना पहुँचवालालाई काँखी च्याप्यो भन्ने आरोप कहिल्यै समाधान नहुने उनको भनाइ छ। आफूहरूले कसैलाई विभेद नगरेको र कार्यालय समय अवधिभर जति काम हुन्छ सोही गर्ने गरेको उनको तर्क छ। अहिले डिजिटल नै पैसा खातामा पठाउने गरेकोमा अधिकांश लगानीकर्ताको मर्जर भएको बैंकमा भने पैसा ट्रान्सफर हुन प्राविधिक समस्या भएकोले देखिएको उनले बताए। यसर्थ मर्जर भएको बैंकको खाता नम्बर ब्रोकरमा अध्यावधिक गर्न आवश्यक छ, यसो नगर्नेलाई यस्तो समस्या परेको उनले बताए। यता नेपाल धितोपत्र बोर्डका कार्यवाहक अध्यक्ष तथा कार्यकारी निर्देशक डानवराज अधिकारी टि२ भनेपछि सोहीअनुसार ब्रोकरले कार्यान्वयन गर्नैपर्ने बताउँछन्। कारोबार भएको दिन छोडेर थप दुई दिनमा राफसाफ हुनुपर्छ। यदि त्यसो भएको छैन भनेर बोर्डमा गुनासो आए हामी समाधान गर्नेछौं। सेवोनले ऐन, नियममा परिपालना नभएका व्यवस्थालाई सकारात्मक रूपमा लिँदैन। नीतिमा विकृति आएको छ भने बोर्डमा गुनासो आएमा सम्बोधन हुन्छ। डा अधिकारीले अन्नपूर्णसँग भने। यसरी लागू गरिएको थियो ३ वर्षअघि टि२ नेपाल धितोपत्र बोर्डले टि२ लागू गरेको करिब तीन वर्ष भएको छ। बोर्डको नियमन तथा व्यवस्थापन विभागले विसं २०७७ पुस २४ गते धितोपत्र कारोबारको राफसाफ तथा फस्र्योट चक्र टि२ कायम गरिएको घोषणा सुनाएको थियो। नेपालको धितोपत्र बजारमा भइरहेको प्रविधिको बढ्दो प्रयोग तथा अन्तर्राष्ट्रिय अभ्यासलाई दृष्टिगत गरी धितोपत्र कारोबार राफसाफ तथा फस्र्योट प्रणाली टि२ मा गर्ने बोर्डको आव २०७७०७८ को नीति तथा कार्यक्रममा समेत रहेको थियो। यसैले सो कार्यान्वयनमा ल्याउन सीडीएस एन्ड क्लियरिङ लिले आफ्नो विनियममा भएको हालको टि३ लाई टि२ मा ल्याउने गरी संशोधन स्वीकृतिका लागि बोर्डमा पेस गरेको थियो। यससँगै सो व्यवस्था संशोधन भएर कार्यान्वयनमा आएपछि धितोपत्र कारोबारको राफसाफ तथा फस्र्योट चक्र छोटिई टि२ कायम भएसँगै धितोपत्रको तरलतामा वृद्धि भई बजार थप गतिशील हुने तथा लगानीकर्तालाई थप लगानीको अवसर प्राप्त हुने बोर्डको अपेक्षा रहेको थियो। तर यो व्यवस्था लागू गरेको करिब एक महिनाकै अन्तरमा कार्यान्वयन नभएको भन्दै गुनासो बढे र समाचार बन्यो। बोर्डले मिति २०७७ माघ १४ मा सम्पूर्ण धितोपत्र दलाल व्यवसायीलाई धितोपत्र कारोबार राफसाफ तथा फस्र्योट चक्र टि२ मा हुनुपर्ने व्यवस्था लागू भइसकेकोमा कतिपय धितोपत्र दलाल व्यवसायीहरूले सोको पालना नगरेको भनी लगानीकर्ताबाट गुनासो प्राप्त भएको थियो। यसपछि बोर्डको पनि ध्यानाकर्षण भएको थियो। यससँगै विसं २०७७ माघ १८ गते बोर्डले फेरि प्रेस विज्ञप्ति जारी गर्दै यसो नगर्न निर्देशन दिएको थियो। यो सुरुवातीदेखि नै त्यति प्रभावकारी नभएको गुनासो लगानीकर्ताबाट आइरहेकै थियो र अहिले पनि धेरैको गुनासो छ। दैनिक ६७ जना सेयर लगानीकर्ताहरूबाट बिक्री गरेको सेयरको पैसा २०२५ दिनसम्म नपाएको भन्दै गुनासो सुनाउने गर्छन्। यो समस्याले विकराल रूप लिएको र ब्रोकरबाट पहुँच नपुगेका सोझासाझा लगानीकर्ता मर्कामा परेका छन्। अहिले पनि ब्रोकरको पैसा उठेन, कोष व्यवस्थापन गर्न सकेन भन्ने सुनिन्छ। यसो हुनु भनेको ब्रोकरले टि२ लाई नअपनाएर हो। नवराज दाहाल, लगानीकर्ता टिप्लस टु (टि२) भनेपछि सोहीअनुसार ब्रोकरले कार्यान्वयन गर्नैपर्छ। कारोबार भएको दिन छोडेर थप दुई दिनमा राफसाफ हुनुपर्छ। यदि त्यसो भएको छैन भने बोर्डमा गुनासो आए हामी समाधान गर्नेछौं। सेवोनले ऐन, नियममा परिपालना नभएका व्यवस्थालाई सकारात्मक रूपमा लिँदैन। नीतिमा विकृति आएको छ भन बोर्डमा गुनासो आएमा सम्बोधन हुन्छ। डा नवराज अधिकारी, कार्यवाहक अध्यक्ष तथा कार्यकारी निर्देशक, नेपाल धितोपत्र बोर्ड हल्लाको पछि लागेर ब्रोकरलाई बदनाम गर्न भएन। सेयर बेच्दा होस् वा किन्दा भोलिपल्टै पैसा माग्ने काम ब्रोकरले गर्ने गरेको छ। टि२ कै नियमभित्र रहेर कारोबार भएको छ। टि२ अनुसार राफसाफ हुन्छ। यसमा नेप्से, सीडीएससँगको प्रक्रिया हुन्छ। यसपछि बिल बनाउने काम हुन्छ। टि३ मा किन्ने लगानीकर्ताको पैसा तिरेको छ भने सेयर पठाउने काम हुन्छ। बेच्ने लगानीकर्ताले सेयर पठाएको छैन भने जरिबानामा पर्छ। समयमै सबै भएको छ भने खातामा जान्छ। ब्रोकरले आफ्ना पहुँचवालालाई काँखी च्याप्यो भन्ने आरोप कहिल्यै समाधान हुँदैन। आफूहरूले कसैलाई विभेद नगरेको र कार्यालय समय अवधिभर जति काम हुन्छ सोही गर्ने हो। अहिले डिजिटल नै पैसा खातामा पठाउने गरेकोमा अधिकांश लगानीकर्ताको मर्जर भएको बैंकमा भने पैसा ट्रान्सफर हुन प्राविधिक समस्या भएकोले देखिएको हो। धर्मराज सापकोटा, अध्यक्ष, स्टक ब्रोकर्स एसोसिएसन अफ नेपाल"
नेपालले ५ विकेट गुमायो,"काठमाडौं : एकदिवसीय सिरिज अन्तर्गत क्यानडासँग जारी खेलमा नेपालले ५ विकेट गुमाएको छ। २९३ ओभरमा नेपालले पाँच विकेट गुमाएको हो। त्रिवि क्रिकेट मैदानमा भएको एकदिवसीय सिरिजमा टस जितेर ब्याटिङ गरिरहेको नेपालका लागि ओपनर कुशल भुर्तेलले ५८ बलमा ६२ रन बनाए। उनले एक छक्का र ९ चौका प्रहार गरे। त्यसैगरी ओपनर आसिफ शेखले २४ बलमा ८ र कप्तान रोहित पौडेलले १७ बलमा ८ रन, भीम सार्कीले २६ बलमा १७ रन कुशल मल्लले ३२ बलमा २० रन बनाएर आउट भए। नेपालले ३५ ओभरको समाप्तिसँगै ५ विकेट गुमाएर १५९ रन बनाएर खेलिरहेको छ। अहिले पवन सर्राफ र आरिफ शेखले साझेदारी गरिरहेका छन्। शेखले ४२ बलमा २७ रन र सर्राफले १२ बलमा ७ रन बनाएर खेलिरहेका छन्।"
जलवायु न्यूनीकरणका लागि डब्लुडब्लुएफ नेपाल र आइएफआरसीबीच साझेदारी,"काठमाडौं : नेपालमा जलवायु परिवर्तनका असरलाई प्रकृतिमा आधारित समाधान गर्नका लागि विश्व वन्यजन्तु कोष (डब्लुडब्लुएफ) नेपाल र अन्तर्राष्ट्रिय रेडक्रस तथा रेडक्रिसेन्ट सोसाइटीहरुको महासङ्घ (आइएफआरसी) बीच साझेदारीको सुरुआत गरिएको छ । बुधबार यहाँ आयोजित एक समारोहबीच जनताको रक्षाका लागि प्रकृतिमा काम गर्ने विषयका साथ विश्वव्यापी साझेदारीलाई पछ्याउँदै ती दुई संस्थाले रणनीतिक साझेदारीको थालनी गरेका हुन् । नेपालजस्ता विकासोन्मुख देशहरुमा बढ्दो जलवायु परिवर्तनको प्रभाव र मौसमसम्बन्धी प्रकोपलाई सम्बोधन गर्न तथा जलवायु सङ्कटको प्रकृतिमा आधारित समाधानबाट लाभ उठाउने उक्त साझेदारीको उद्देश्य रहेको छ । कार्यक्रममा डब्लुडब्लुएफ नेपालका राष्ट्रिय प्रतिनिधि डा घनश्याम गुरुङले जलवायु सङ्कटको सामना गर्न वन्यजन्तु र जैविक विविधताको संरक्षण आवश्यक रहेकामा जोड दिँदै यसले मानिस र प्रकृतिको भविष्यसमेत सुनिश्चित रहने धारणा व्यक्त गरे। साथै उनले दुई संस्थाबीचको यस सहकार्यले संयुक्त प्रयासलाई सार्थक तुल्याउने बताए। नेपाल स्थित आइएफआरसीका देशीय प्रतिनिधिमण्डल प्रमुख अजमत उल्लाले जलवायु सङ्कटको सामना गर्न जैविक विविधता र वन्यजन्तुको संरक्षण आवश्यक रहेको उल्लेख गर्दै यसले भावी पुस्तालाई दिगो बनाउन महत्वपूर्ण हुने बताए। साथै उनले दुई संस्थाबीचको सहकार्य अन्य साझेदार निकायलाई सहयोगका लागि आह्वान गर्ने ठूलो अवसर भएको समेत उल्लेख गरे। नेपालका लागि फिनल्याण्डका राजदूत रिना रिक्का हेइकाले जलवायु परिवर्तले निम्त्याएका जोखिमलाई कम गर्न सामूहिक रुपमा मिलेर काम गर्न आग्रह गरे। कार्यक्रममा नेपाल रेडक्रस सोसाइटीका कार्यकारी निर्देशक उमेश ढकालले जलवायु परिवर्तले निम्त्याएका विपद्लाई न्यूनीकरण गर्न सोसाइटीले कार्ययोजना बनाइ काम गरिरहेको जानकारी दिए। डब्लुडब्लुएफ नेपाल र आइएफआरसीबीचको साझेदारी र संयुक्त विशेषज्ञताले नेपालमा भइरहेको जलवायु सङ्कट, उदीयमान जोखिम, र सामाजिक चुनौती सम्बोधन गर्न योगदान हुने विश्वास गरिएको छ । दुबै संस्थाले सरकार, साझेदार निकाय, विकास साझेदार र निजी क्षेत्रसँगको स्थानीय कार्य र सहयोगमार्फत जलवायु अनुकूलन रणनीतिमा प्रकृतिलाई एकीकृत गर्ने लक्ष्य राखेका छन् । डब्लुडब्लुएफ वन्यजन्तु र वातावरण संरक्षणका क्षेत्रका कार्यरत सन् १९६१ मा स्थापना भएको अन्तर्राष्ट्रिय गैरसरकारी संस्था हो भने आइएफआरसी १९१ राष्ट्रिय समाजमार्फत एक करोड ६० लाख भन्दा बढी संकटासन्न जनतामा पुग्ने विश्वको ठूलो मानवीय सहायता सञ्जाल हो । रासस"
किक लाइफस्टाइलको सबब्राण्ड नेक्साका ३ उत्पादन दराजमा,"काठमाडौँ : टेक एसेसरी ब्राण्ड किक लाइफस्टाइलले आफ्नो सब ब्राण्ड नेक्साका ३ वटा उत्पादनहरू सार्वजनिक गरेको छ । १९ वर्षीय नेपाली उद्यमी कुमुद बेगवानीद्वारा स्थापित किक लाइफस्टाइल दराजमा ३,००० भन्दा माथि मुल्यका इयरबडहरु बिक्री गर्ने अग्रणी ब्राण्ड बन्न सफल भएको छ, जुन राष्ट्रिय प्रविधि उद्योगको लागि उल्लेखनीय उपलब्धि भएको बताइएको छ। कम्पनीले एउटा स्मार्टवाच र २ वटा इयरबडहरु गरी ३ वटा उत्पादनहरु सार्वजनिक गरेको हो । नेक्सा नेबुला एमोलेड स्मार्ट वाच प्रिमियम एमोलेड स्मार्ट वाच हो जसको २०१ इन्चको एमोलेड डिस्प्ले रहेको छ । यसमा एस्पिओ २ मोनिटरिङ्ग, हार्ट रेट सेन्सर, विभिन्न स्पोर्टस मोड लगायत अन्य थुप्रै आवश्यक हेल्थ फिचरहरु राखिएको छ । जिन्क एलोय मेटलबाट बनाइएको हुँदा यो टिकाउ हुनुको साथै आइपि ६७ डस्ट र वाटर रेसिस्ट्यान्स भएको हुँदा धूलो र पानी प्रतिरोधी रहेको पनि कम्पनीले जानकारी दिएको छ । यी सब सुविधायुक्त नेक्सा नेबुला एमोलेड स्मार्टवाच मात्र रु३,१९९ मा उपलब्ध छ । त्यस्तै नेक्सा बड्स एक्स टेन एएनसिमा ३० डिबिको एक्टिभ नोइज क्यान्सलेसन भएको हुँदा बिना कुनै अवरोध आफ्नो मन पर्ने संगीतको आनन्द लिन सकिन्छ । यसको मुल्य २,१९९ राखिएको छ । त्यस्तै नेक्सा बड्स जेड १० मा सेग्मेन्ट लिडिङ ४५ एमएस्को लो ल्याटेन्सी मोड भएको हुँदा गेम खेल्दा वा अन्य मल्टिमिडियाको काम गर्दा सिमलेस अडियो ट्रान्स्मिसनको अनुभव लिन सकिने कम्पनीले जनाएको छ। यसको मुल्य १,८९९ रहेको छ ।"
नेपालचीन कोरलानाका १५ दिन बन्द हुने,"जोमसोम : नेपालचीन उत्तरी कोरलानाका १५ दिनका लागि बन्द हुने भएको छ। यो नाका कोरोना कहर तथा सुरक्षा सम्वेदनशीलताका कारण लगातार ४ वर्षसम्म बन्द थियो। गत कार्तिक २७ गते नेपल पक्ष र चीन पक्षको उपस्थितिमा औपचारिक रुपमा कोरलानाका खुल्ला भएको घोषणा गरिएको थियो। चीन पक्षले माघ २५ देखि फागुन १० गतेसम्म सांस्कृतिक चाडपर्व परेका कारण नाका १५ दिनका लागि बन्द गर्ने सूचना उपल्लो मुस्ताङका जनप्रतिनिधिहरुलाई जानकारी गराएका छन्। चीनतर्फ चाडपर्व पर्ने भएकाले १५ दिनका लागि कोरलानाका बन्द हुने सूचना उपल्लो मुस्ताङको लोघेकर दामोदरकुण्ड गाउँपालिकाको आधिकारिक फेसबुक पेजमा जानकारी गराइएको छ। उपल्लो मुस्ताङको लोमान्थाङ र लोघेकर दामोदरकुण्ड गाउँपालिकाका स्थानीय नागरिकलाई लक्षित गर्दै चीन पक्षले कोरलानाका खुल्ला गरेको थियो। सीमावर्ती क्षेत्रका बासिन्दाका दैनिक अतिआवश्यक सामाग्री आयात तथा नेपाल पक्षका सामाग्री चीनतर्फ निर्यात गर्न चीनले कोरलानाका बाह्रै महिनाका लागि खुल्ला गरेको थियो। नाका खुलेसंगै उपल्लो मुस्ताङका नागरिकलाई चीनिया भूमीमा पुगेर सामान किनमेल गर्न सहज भएको थियो। चार वर्षपछि खुलेको कोरलानाका चीन पक्षको चाडपर्वले गर्दा उनीहरुले १५ दिन बन्द हुने सूचना दिएको लोघेकर दामोदरकुण्ड गाउँपालिका अध्यक्ष लोप्साङ छोम्फेल विष्टले पुष्टि गरे। हिउँदयामसँग अहिले कोरलानाका तथा उपल्लो मुस्ताङको चिसो बढेको र त्यहाँका सबै नागरिक बेसी झरेकाले सीमा नाकामा व्यापारिक गतिविधिसमेत शून्य रहेको बताए। 'सीमापारीको आन्तरिक चाडपर्वका कारण १५ दिन बन्द हुने सूचना आएको छ। हामीले नागरिकलाई सूचना पनि दिएका छौं', अध्यक्ष बिष्टले थपे, यो सधैं बन्द भन्ने होइन। जम्मा १५ दिन चाडपर्व पर्ने भएकाले उनीहरुले नाका बन्द गर्छौं भनेका हुन्। यसले हामीलाई खासै असर पार्दैन। मुस्ताङका प्रमुख जिल्ला अधिकारी जनकराज पन्तले भने, अन्तराष्ट्रिय सीमानाका बन्द भन्ने कुरा हुँदैन,चीन पक्षले आन्तरिक रुपले केही कारणले केही दिन बन्द गर्छौं भनेका होलान्। उनले प्रतिकुल मौसम भएकाले सीमानाकामा पनि ब्यापारिक गतिविधि कम छ,चीनले १५ दिन बन्द गर्दैमा हामीलाई कुनै समस्या नपार्ने बताए। ४ वर्षअघि नेपालचीन कोरलानाका बाह्रै महिना खुल्ला हुँदैन थियो। बर्सेनि असार र भदौ महिनामा नेपालचीन पक्षको सहमतिमा केही समयका लागि अल्पकालीन ब्यापार मेला लाग्थ्यो। सीमित अवधिमा सीमावर्ती क्षेत्रका नागरिकले आफूलाई आवश्यकता पर्ने मालसमान खरिद गर्ने गर्थे।तर, यसपटक भने नेपालचीन कोरलानाका पहिलेको जस्तो नभइ बाह्रै महिना खुल्ला गरिएको हो। नाका बाह्रै महिना खुल्ला भएसँगै उपल्लो मुस्ताङका नागरिकले अनुकुल समयमा आवश्यकता अनुसार चीनको कोरला स्थित लिजीमा पुगेर मालसमान ल्याउन सहज भएको हो। नेपालचीन कोरलानाकाबाट सीमावर्ती क्षेत्रका नागरिकले किराना सामान,खाद्यान्न, कस्मेटिक, लत्ताकपडा, निर्माण सामाग्री र भेडाच्यांग्रा आयात गर्न सहज भएको हो। नेपालतर्फबाट स्थानीय कृषि उत्पादन,जटिबुटी र अन्य सामान निर्यात गर्न सजिलो भएको छ।"
भत्ता बुझेर घर फर्किदै गरेका वृद्धाको मृत्यु,सल्लेरी (सोलुखुम्बु) : सोलुखुम्बुमा वृद्धभत्ता लिन आएका एक वृद्धको बाटोमै मृत्यु भएको छ । वृद्धभत्ता लिन सल्लेरी आएर घर फर्कने क्रममा सोलुदूधकुण्ड नगरपालिका१० टाप्टिङका ८५ वर्षीय सिद्धिबहादुर मगरको बुधबार सिसाखोला पुग्दा जीपमै ज्यान गएको हो । जिल्ला प्रहरी कार्यालयका प्रहरी निरीक्षक अनिल मिश्रका अनुसार सोलुदूधकुण्ड९ सिसाखोलामा खाजा खाने क्रममा मगर नआएपछि हेर्न जाँदा उनी जीपमै मृत भेटिएका थिए । उनको शव परीक्षणका लागि जिल्ला अस्पताल फाप्लु ल्याइएको छ ।
चिनियाँ टोली नेपालमा,"काठमाडौँ : नेपालको युवा फुटबल टोलीविरुद्ध हुने मैत्रीपूर्ण खेल खेल्न चीनको चिङ्घाइ फुटबल क्लबको युवा टोली बुधबार नेपाल आएको छ। चिनियाँ टोली बुधबार दिउँसो नेपाल आइपुगेको हो। टोलीलाई अखिल नेपाल फुटबल संघ (एन्फा) का पदाधिकारीले त्रिभुवन अन्तर्राष्ट्रिय विमानस्थलमा स्वागत गरेका थिए। नेपालस्थित चिनियाँ राजदूतावास, राष्ट्रिय खेलकुद परिषद् र नेपाल पर्यटन बोर्डको संयुक्त आयोजनामा माघ २७ गते शनिबार नेपाल र चिनियाँ युवा टोलीबीच दशरथ रंगशालामा मैत्रीपूर्ण खेल हुन लागेको हो। मैत्रीपूर्ण खेल चिनियाँ नयाँ वर्षको उपलक्ष्यमा हुन लागेको हो। चीनबाट बुधबार १६ खेलाडीसहित २३ सदस्यीय टोली नेपाल आएको एन्फाले जनाएको छ। चिनियाँ टोलीसँगको मैत्रीपूर्ण खेलमा लागि एन्फाले नेपाली टिमका मुख्य प्रशिक्षक भिन्सेन्जो अल्बर्टो एनेसलाई जिम्मेवारी दिएको छ। एनेसले युवा खेलाडीलाई पोखरामा प्रशिक्षक दिइरहेका छन्। उनलाई सहायक प्रशिक्षक चेतन घिमिरेले सहयोग गरिरहेका छन्। एन्फाले प्रारम्भिक चरणमा ३२ खेलाडीलाई प्रशिक्षणमा बोलाएको थियो। प्रारम्भिक चरणमा प्रशिक्षणमा रहेका खेलाडीबाट अन्तिम टोली घोषणा गरिने एन्फाले जनाएको छ। एन्फाले मैत्रीपूर्ण खेलको साधारण प्यारापिटतर्फ दुई सय र भीआईपी प्यारापिटतर्फ पाँच सय रुपैयाँ टिकट मूल्य तोकेको छ।"
कृषि उत्पादनमा फड्को मार्दै भागेश्वर गाउँपालिका,"डडेल्धुरा : डडेल्धुराको भागेश्वर गाउँपालिका कृषि उत्पादनमा फड्को मारिरहेको छ । विद्यालय र समुदायस्तरमा गाउँपालिकाबाट विभिन्न कार्यक्रमहरू लागूगरी गाउँपालिकालाई कृषिमा आत्मनिर्भर मनाइरहेको हो। आलुखेती, किवी, च्याउ र अन्य तरकारी खेती र कृषि उपजलगायत कृषिजन्य वस्तु उत्पादनमा भागेश्वर गाउँपालिका आत्मनिर्भर बनिरहेको छ । यसैगरी दूग्ध पदार्थ उत्पादनका लागि पनि गाउँपालिकाले कृषकहरू प्रत्यक्ष लगानीका साथै अनुदान प्रदान गरिरहेको छ । भागेश्वर गाउँपालिकाले कृषि उत्पादनलाई बढाउन कृषकलाई तालिम तथा अनुदानमा बिउबिजन लगायतका सामाग्री प्रदान गरिरहेका छन् भने विद्यालयमा शिक्षण सिकाइसहित विद्यार्थीलाई सीप हस्तान्तरणगरी कृषि क्षेत्रमा आत्मनिर्भर बनाउनका लागि उत्प्रेरित गरिरहेको गाउँपालिकाका प्रमुख प्रशासकीय अधिकृत खगेन्द्र भारतीले बताए । गाउँपालिका कृषि विकास इकाइ बगरकोट, डडेल्धुराको आव २०८०।०८१ को वार्षिक स्वीकृत कार्यक्रमअनुसार सञ्चालित कार्यक्रम कार्यान्वयन गरी आत्मनिर्भर बन्ने सूचांक तयार पारिरहेको छ ।व्यवसायिक आलुखेती गर्न कृषकई ५०प्रतिशत अनुदानमा २०८ क्विन्टल कार्डिनल जातको आलु बिउ १०४ जना कृषकलाई वितरण गरेको छ । हिउँदे सिजनमा आलुको उत्पादन लिइसकेका कृषकबाट तथ्याङ्क संकलन गर्दा प्रति रोपनी ६ देखि ८ क्विन्टल आलु उत्पादन भएको शिक्षा शाखा बगरकोटले जनाएको छ । भागेश्वर गाउँपालिका दुईसय रोपनी बढि जमिनमा आलुखेती गरिएको छ । साग र तरकारीका लागि पनि विउ वितरण गरेको जनाएको छ । पोषणमैत्री वडा घोषण अभियानअन्तरगत वडा नं २ का सबै विद्यालयमा करेशाबारी निर्माण तथा सामग्री सहयोग गरेको छ । विद्यार्थीलाई करेशावारी निर्माण कार्यमा सहभागी गराई पोषण विशेष कार्यक्रम सञ्चालन भएको छ । साथै भागेश्वर गाउँपालिका वडा नं ४ को कैलपाल आवि न्यालेक र वडा नं ५ चुल्लस्थित भागेश्वर आविलाई किवि खेती गर्नका लागि किवि नर्सरी बिरुवा उपलब्ध गराइएको छ । सरस्वती नमूना माध्यमिक विद्यालयमा बोगटा र कैलपाल आवि न्यालेकमा च्याउको बिउसहित विद्यालयलाई प्रविधि हस्तान्तरण गर्ने गरेको गाउँपालिकाका प्रमुख प्रशासकीय अधिकृत भारतीले जनाए । ५ वटा वडा रहेको भागेश्वर गाउँपालिकामा कृषिका थुप्रै क्रियाकलाप सञ्चालन भएको गाउँपालिका अध्यक्ष हेमराज चटौतले बताए । कृषक क्षमता विकास कार्यक्रममा भागेश्वर गाउँपालिका वडा नं १ र ३ का दुर्गम बस्तीका १० वटा कृषक समूहमा च्याउ खेतीसम्बन्धी स्थलगत तालिम सञ्चालन गरी कन्ये जातको च्याउ र तरकारी बिउ वितरण गरिएको गाउँपालिकाले जनाएको छ । अन्य वडाका कृषकलाई २ क्विन्टल च्याउको बिउ र च्याउ उमार्ने प्लाष्टिक वितरण गरिएको गाउँपालिकाको दावी छ । किविखेती क्षेत्र विस्तार कार्यक्रमअन्तरगत व्यवसायिक किवि बगैचा स्थापना गर्ने उद्देश्यले कृषक समूह, फर्मलाई १८० किविका बिरुवा वितरण गरिएको छ । निकट भविष्यमा नै गाउँपालिका कृषिको क्षेत्रमा ठूलो फड्को मार्ने गरि कार्यक्रमहरू भइरहेका गाउँपालिकाले जनाएको छ ।"
"बाजुराबाट नेपालगञ्ज जाँदै गरेको बस डडेल्धुरामा दुर्घटना, १३ जना घाइते",डडेल्धुरा : डडेल्धुरामा बस दुर्घटना हुँदा १३ जना घाइते भएका छन् । बुधबार राति बाजुराबाट नेपालगञ्जतर्फ गइरहेको भेरि यातायात प्रालिको ना ६ख ५४५० नम्बरको बस स्याउले नजिकै दुर्घटना भएको जिल्ला प्रहरी कार्यालय डडेल्धुराले जनाएको छ । घाइतेमध्ये ४ जनाको अवस्था मध्यम रहेको र बाँकी सबै खतरामुक्त रहेको बताइएको छ । घाइतेहरुको डडेल्धुरा अस्पतालमा उपचार भइरहेको छ । बसको प्रेसर पाइप फुट्दा दुर्घटनाबाट जोगाउन चालकले बस नालीतर्फ लैजाने क्रममा दुर्घटना भएको डडेल्धुरा प्रहरीका सूचना अधिकारी कुसुम नायकले बताए । दुर्घटनाको विस्तृत विवरण आउन बाँकी छ ।
"क्यानडाविरुद्ध नेपालले टस जित्यो, पहिले ब्याटिङ गर्ने","काठमाडौं : क्यानडाविरुद्धको एकदिवसीय सिरिजमा नेपालले टस जितेर ब्याटिङ रोजेको छ। त्रिवि क्रिकेट मैदानमा भएको खेलमा नेपालका कप्तान रोहित पौडेलले क्यानडालाई बलिङको निम्तो दिएका हुन्। नेपालबाट सुरुवातमा कुशल भुर्तेल र आशिफ शेखले ब्याटिङ गर्दैछन्। नेपालले डब्लुसीएल लिग टूको तयारी स्वरुप आयोजना गरेको सिरिज खेल्न क्यानडाको टीम नेपाल आएको हो। नेपालको रोहित पौडेल र क्यानडाको साद बिन जाफरले कप्तानी गरेका छन्। क्यानडासँगको खेलमा नेपालले केही नयाँ युवा खेलाडीलाई मौका दिएको छ। नेपालले आजको खेलमा २ खेलाडीलाई डेब्यु दिएको छ। रिजन ढकाल र सूर्य तामाङले डेब्यु गर्दैछन्। बायाँ हाते स्पिनर तामाङले नेपाली राष्ट्रिय सिनियर क्रिकेट टोलीबाट ओडीआई डेब्यु गर्ने भएका हुन्। उनीहरूले प्रधानमन्त्री कपमा राम्रो प्रदर्शन गरेपछि राष्ट्रिय टिममा परेका हुन्। यस सिरिज लगत्तै नेपालले घरेलु मैदानमा डब्लुसीएल लिग टूको म्याचहरु खेल्ने क्यानले जनाएको छ। क्यानडाको प्रशिक्षकमा पुबुदु दासानायके र नेपालका प्रशिक्षकमा मोन्टी देसाइ रहेका छन्। यस अगाडि पुबुदु नेपाली खेलाडीको प्रशिक्षक हुन्। प्रत्येक खेलमा नेपालको जीत चाहने पुबुदु आज क्यानडाविरुद्धको खेलमा भने नेपालले पराजय बेहोरेको हेर्न चाहन्छन्। नेपाली टोलीमा रोहित पौडेल, आसिफ शेख, कुशल भुर्तेल, कुशल मल्ल, भीम सार्की, आरिफ शेख, पवन सर्राफ, सोमपाल कामी, रिजन ढकाल, सूर्य तामाङ, ललित नारायण राजवंशी छन् ।"
मधेशमा शान्ति सुरक्षाको अवस्था चुस्त पार्न गृहमन्त्रीको निर्देशन,"बर्दिबास : उपप्रधानमन्त्री एवम् गृहमन्त्री नारायणकाजी श्रेष्ठले मधेशको शान्ति सुरक्षाको अवस्था चुस्तदुरुस्त राख्न प्रदेश सुरक्षा प्रमुखहरूलाई निर्देशन दिएका छन्। बिहीबार महोत्तरीको बर्दिबासमा आयोजित सुरक्षा समीक्षा कार्यक्रममा बोल्दै गृहमन्त्री श्रेष्ठले मधेश प्रदेशको शान्ति सुरक्षाका लागि समन्वय गरेर काम गर्न प्रशासनिक तथा सुरक्षा निकायहरूलाई निर्देशन दिएका हुन्। कार्यक्रममा महोत्तरी तथा धनुषाका सीडीओ, सशस्त्र प्रहरी, नेपाल प्रहरी एवम् राष्ट्रिय अनुसन्धान विभागका मधेस प्रदेश प्रमुखहरू र जिल्लाका सुरक्षा प्रमुखहरूले प्रदेशको समग्र सुरक्षा अवस्थाबारे गृहमन्त्री श्रेष्ठलाई रिपोर्टिङ गरेका थिए। रिपोर्टिङ सुनिसकेपछि गृहमन्त्री श्रेष्ठले लागुऔषध नियन्त्रण र कारोबारीलाई कडा कारबाही गर्न,त्यसविरुद्ध युवाहरूबीच सचेतना कार्यक्रम गर्न,सुधार केन्द्रहरू बनाउन र यी सबै योजनामा प्रदेश र पालिका सरकारसँग समन्वय गरेर काम गर्न निर्देशन दिएका हुन्। गृहमन्त्री श्रेष्ठले सरकार प्रदेश प्रहरी समायोजनको प्रक्रियामा रहेको बताएका थिए। धार्मिक विषयमा सहिष्णु हुन तर सद्भाव भड्कन नदिन र साम्प्रदायिक गतिविधिलाई प्रशासनिक विधिबाटै नियन्त्रण गर्न उनले प्रशासनिक र सुरक्षा निकायलाई निर्देशन दिए। सीमामा राजस्व चुहावट नियन्त्रण गर्न,राजस्व बढाउन,अबैध कारोबार नियन्त्रण गर्न र क्रस बोर्डर क्राइम रोक्न बोर्डर पोस्ट थप्ने गृहकार्यमा सरकार रहेको गृहमन्त्री श्रेष्ठको भनाइ छ। मिटर ब्याजीको नाममा कुनै बिचौलिया देखिए ध्यान दिएर कारबाही गर्न समेत उनले निर्देशन दिए।"
जीवन उत्पत्तिको अनुत्तरित प्रश्न,"पृथ्वीमा जीवनको उत्पत्ति अझै एक अनुत्तरित प्रश्न हो। जीवन सुरुआतको चरणबाहेक उत्पत्ति हुनुको कारण के थियो ? कसरी सुरु भयो ? यसको उत्तर वैज्ञानिक समुदायसँग अझै प्रस्ट छैन। यस सन्दर्भमा आदिम सुपको सिद्धान्त सबैभन्दा प्रचलित मान्यता हो। कतिपय वैज्ञानिक पृथ्वीमा जैविक जीवन अजैविकबाट आएको हो भनेर विश्वास गर्छन्। हामी जसलाई एबायोजेनेसिसको प्रक्रिया भन्छौं। वैज्ञानिकहरू भन्छन् कि यो प्रक्रिया लगभग ३५ अर्ब वर्षपहिले पृथ्वीमा घटित भएको थियो। यसैले अजैविक प्रक्रियाबाट जीवन उत्पत्तिको व्याख्या गर्न प्राइमोर्डियल सुप सिद्धान्त लोकप्रिय भएको हो। प्रसिद्ध प्रकृति वैज्ञानिक चाल्र्स डार्विनले जीवोत्पत्तिको व्याख्यानमा प्रिबायोटिक सुप को परिकल्पना गरिदिए। उनले भने कि पृथ्वीमा न्यानो सानो पोखरीमा जीवनको उत्पत्ति भयो। त्यस पोखरीमा पानीसँगै जीवन उत्पत्तिका प्रमुख घटक जस्तै एमोनिया, कार्बनडाइअक्साइड, लवण, मिथेन, प्रकाश र तापलगायत विद्युतीय चार्ज समावेश छ भनी उनले कल्पना गरिदिए। त्यही पोखरीमा एक प्रोटिन यौगिक रासायनिक रूपमै बन्यो। र, अझै जटिल परिवर्तन हुन तयार भयो भनिदिए। त्यसपछि आजसम्म जीवन रूपको विकासका लागि प्राकृतिक छनोटले भूमिका खेल्यो भन्ने मान्यताले अग्रता लियो। निःसन्देहः डार्विनको प्राकृतिक छनोटको सिद्धान्त पृथ्वीमा जीवन विकास र रूपान्तरणमा महत्त्वपूर्ण प्रक्रिया हो। यसैले यदि जीवन भएका अन्य स्थल छन् भने यो नियम त्यहाँ पनि लागू हुनुपर्छ भन्ने मान्यता धेरै विद्वानको छ। तथापि, डार्विनको विकासवादी सिद्धान्तअन्तर्गत पहिलो पूर्णरूपमा क्रियाशील जटिल परिवर्तन हुन सक्ने सम्भाव्य आत्मप्रतिकृति जीवन प्रणालीको विकास एक मायावी अवधारणा हो भनेका छन् चन्द्र विक्रमसिंघेले। उनले सन् २०१२ मा प्रकाशित ओरिजन अफ लाइफ एन्ड पान्स्पर्मिया शीर्षक वैज्ञानिक लेखमा यो कुरा उल्लेख गरेका हुन्। ख्यातिप्राप्त वैज्ञानिकद्वय रूसी बायोकेमिस्ट एलेक्सान्डर आई ओपारिन र बेलायती विकासवादी जीवविज्ञानी जेबीएस हल्दानले सन् १९२० को दशकको उत्तराद्र्धमा डार्विनको मान्यतालाई अझ व्यवस्थित गर्दै जीवन उत्पत्तिको प्राइमोर्डियल सुप सिद्धान्त नै प्रस्तुत गरे। यो उनीहरूको प्रयोगवादी सिद्धान्त थियो। उनीहरूको प्रस्ताव थियो कि प्रकाश र प्राकृतिक विद्युतीय प्रणाली (चट्याङ)ले नै वायुमण्डलमा विद्यमान अकार्बनिक ग्यासहरूको मिश्रणबाट पहिलो पटक पृथ्वीमा जैविक अणुहरू बने। तिनै जैविक अणुमा कालान्तरमा आफ्नै नक्कल बनाउने क्षमताको विकास भयो। धेरै वैज्ञानिक ओपारिन र हल्दान सिद्धान्त जीवन कसरी निर्माण भयो भनेर देखाउन सकिने पर्याप्त प्रमाण होइन भन्छन्। यद्यपि यो प्रयास त्यो समय एक हिसाबले सफलता उन्मुखजस्तो त देखिन्थ्यो तर पुस्टि गर्न पर्याप्त थिएन भनेका छन् चन्द्र विक्रमासिंघेले। उनले सन् २०१० मा इन्टर नेसनल जर्नल अफ एस्ट्रो बायोलोजीमा प्रकाशित एक वैज्ञानिक लेखमा यसो भनेका हुन्। अजैविकताको सिद्धान्तका आधारमा प्रयोगशालामा जीवन सिर्जना गर्ने प्रयास नभएका पनि होइनन्। वैज्ञानिकहरू स्टान्ली मिलर र ह्यारोल्ड युरीले सन् १९५० को दशकमा ओपारिनहल्दान रसायनशास्त्रको सम्भाव्यता अगाडि ल्याउन साधारण जैविक यौगिकहरू उत्पादन गर्न आधारभूत तŒव मिलाई संयोजन गरी प्रयोगशालामा प्रोटिन र न्युक्लिक एसिडको निर्माण ब्लकहरू उत्पादन गर्ने प्रयास गरे। तर, यो प्रयास हठी र मायावी मात्र हो भनी चन्द्र विक्रमासिंघेले आफ्नो अनुसन्धानपत्रमा टिप्पणी गरेका छन्। हुन त जीवनको उत्पत्ति र विकासका लागि डार्विन, ओपारिन, हल्दान, मिलर र युरीका सिद्धान्त र प्रयोगहरू बहसमा आएका लोकप्रिय सिद्धान्त हुन्। तर, डार्विन र ओपारिनहल्दानले भनेजस्तै सुपमा केही अर्ब वर्षमै पृथ्वीमा जीवनको विकास हुने सम्भावनाबारे हामीलाई पर्याप्त ज्ञान छैन भनी वैज्ञानिकद्वय क्रिक एफएचसी र एल ई ओर्गेलले सन् १९७३ मा प्रकाशित एक अनुसन्धानपत्रमा उल्लेख गरेका छन्। किनकि, पृथ्वी वा अन्य कुनै ग्रहमा यस्तै घटना भयो कि भएन भन्नेबारे वैज्ञानिकसँग अझै प्रस्ट धारणा छैन। यसैले जीवनको उत्पत्ति प्रयोगात्मक रूपमा मायावी वा भ्रमपूर्ण छ भनी वैज्ञानिक डेभिड टेफरले सन् २००८ मा एस्ट्रोबायोलोजीमा प्रकाशित एक लेखमा उल्लेख गरेका छन्। उनी भन्छन् प्राणीहरू मात्र होइन पृथ्वीका हरेक जीवनसँग आनुवंशिक कोडको समानता राम्रोसँग स्थापित छ। यसले पृथ्वीको उत्पत्तिसँगै जीवनको उपस्थिति थियो भन्ने संकेत गर्छ। यसैले जीवनको स्वतःस्फूर्त उत्पति वा अजैविकबाट जैविक जीवनको विकासलाई पुष्टि गर्ने आधारहरू भेट्टाउन मुस्किल छ। तर, अन्तरिक्षको माध्यमबाट यात्रा गर्ने जीवनको क्षमता कम्तीमा छोटो दूरीका लागि सम्भव छ भन्नेबारे हाम्रो सौर्यमण्डलभित्रै भएका मानव अन्वेषणले संकेत गर्छन्। जीवन उत्पत्तिका सन्दर्भमा वैकल्पिक व्याख्याका लागि वैज्ञानिकमाझ केही तथ्य पनि छन्। यो तथ्य स्पष्ट छ कि जीवन उत्पन्न गर्ने प्रयासहरूमा एमिनो एसिडजस्ता रासायनिक अणु उत्पादन हुने गरेका छन्। तर, ती अणु पृथ्वीमा मात्र विद्यमान छैनन्। यिनीहरू अन्तरतारकीय धूलोका कण र उल्कापिण्डमा पाइने सार्वभौमिक रसायन विज्ञानका विशिष्ट घटक पनि हुन्। राउन गाब्रिएल जोसेफले कस्मोलोजी जर्नलमा सन् २००९ मा प्रकाशित लाइफ अन अर्थ केम फ्रम आदर प्लानेट लेखमा भनेका छन् कसैले पनि आजसम्म गैरजीवनबाट जीवन उत्पादन गर्न सकिन्छ भनेर ठोस प्रमाण दिन सकेका छैनन्। चन्द्र विक्रमासिंघेले इन्टर नेसनल जर्नल अफ एस्ट्रो बायोलोजीमा सन् २०१० मा प्रकाशित ओरिजन अफ लाइफ एन्ड पान्स्पर्मिया शीर्षक वैज्ञानिक लेखमा भनेका छन् यदि कुनै पनि स्थलीय परिवेशमा निर्जीव पदार्थबाट जीवन सहजै उत्पन्न हुन सक्छ भनेर देखाउन सकियो भने मात्र जीवनबारे प्रस्तावित ब्रह्माण्डीय उत्पत्तिका सिद्धान्तहरूमा विचार गर्ने आधार त्यो बेला नहुन सक्छ। त्यसपछि मात्र हाम्रो ध्यान जीवन उत्पत्तिका लागि विशुद्ध स्थलीय परिदृश्यतर्फ निर्देशित हुन सक्छ। यसैले अहिले पृथ्वीमा जीवोत्पत्तिका लागि अन्तरिक्ष केन्द्रित मान्यता पान्स्पर्मियालाई अस्वीकार गर्न सकिँदैन। अर्का वैज्ञानिक राउन गाब्रिएल जोसेफ पनि हाम्रो ग्रहमा जीवन एबायोजेनेसिसको माध्यमबाट प्राइमोर्डियल सुपमा सुरु भएको कुनै प्रमाण नभएकोमा स्पष्ट छन्। जीवनले मात्र जीवन उत्पादन गर्न सक्ने भएकाले पृथ्वीको जीवनको उत्पत्तिको बारेमा पान्स्पर्मिया नै एक व्यावहारिक वैज्ञानिक व्याख्या हो भन्ने मान्यता विक्रमासिंघेसँगै उनको पनि छ। पृथ्वीमा देखा परेका पहिलो जीवन रूपहरू अन्य जीवित प्राणीले नै उत्पादन गरेका थिए। जुन सम्भवतः लगभग पाँच अर्ब वर्षपहिले मूल तारालाई परिक्रमा गरिरहेका ग्रहहरूको भग्नावशेषमा फसेका थिए। त्यो नै पृथ्वीमा जीवन उत्पत्तिको कारक हो भन्ने मान्यता उनको छ। चन्द्र विक्रमासिंघेले भनेजस्तै गाब्रिएल जोसेफको पनि मान्यता के छ भने जीवित शरीरले मात्र जीवन उत्पादन गर्न सक्छ न कि अजैविक पदार्थले। यसैले एबायोजेनेसिस एक सत्य वैज्ञानिक सिद्धान्त पनि होइन। उनी भन्छन् कि यो त तथ्यआधारित वैज्ञानिक समर्थनरहित एक काल्पनिक परिकल्पना मात्र हो। अर्को कुरा, अजैविकबाट जैविक जीवन एउटा पृथ्वी केन्द्रित मान्यता हो जुन पुस्टि भएको छैन। यसैले पृथ्वीको उत्पत्ति हुनुपूर्व नै ब्रह्माण्डमा जीवनको बीजारोपण भइसकेको थियो भनेर विश्वास गर्ने विक्रमासिंघे र गाब्रिएल मात्र नभई अन्य धेरै वैज्ञानिक पनि छन्। र, पृथ्वी नै जीवन सुरुवातको केन्द्र होइन भन्ने मान्यतालाई समर्थन गर्ने उदाहरण पनि पर्याप्त छन् । (कट्टेल, चाइनिज एकेडेमी अफ साइन्सेस, बेइजिङमा सहप्राध्यापक छन्।)"
सत्ता गठबन्धनका शीर्ष नेता र मुख्यमन्त्रीहरूबीच बालुवाटारमा छलफल,"काठमाडौं : प्रधानमन्त्री निवास बालुवाटारमा सत्ता गठबन्धनका शीर्ष नेताहरूले सातै प्रदेशका मुख्यमन्त्रीसँग छलफल गरेका छन् । बिहीबार बिहान प्रधानमन्त्री पुष्पकमल दाहाल प्रचण्डसहित गठबन्धनका शीर्ष नेताहरूले मुख्यमन्त्रीहरूसँग छलफल गरेका हुन्। उनीहरुबीच संघीयता कार्यान्वयन, राष्ट्रिय सभा अध्यक्षको निर्वाचन, राष्ट्रिय सभामा माओवादी केन्द्रले कोसी प्रदेशमा पाएको धोकाका विषयमा छलफल भएको हो। राष्ट्रियसभाका रिक्त २० सिटमध्ये १९ सिटका लागि माघ ११ गते निर्वाचन भइसकेको छ। राष्ट्रियसभा निर्वाचनमा गठबन्धनबाट १९ वटा साझा उम्मेदवार पठाएकोमा कोशीमा एउटा सिट गुमाएको थियो। राष्ट्रियसभा अध्यक्ष गणेशप्रसाद तिमिल्सिनाको कार्यकाल २० फागुनमा सकिने भएकाले २९ गते निर्वाचन गर्ने तयारी भइरहेको छ। बैठकमा संघीयता कार्यान्वयनका लागि संघ, प्रदेश र स्थानीय तहबीच समन्वयमा देखिएका समस्या र समाधानका लागि आगामी दिनमा अपनाउनुपर्ने उपायबारे प्रधानमन्त्री प्रचण्डले छलफल गरेको प्रधानमन्त्रीका प्रेस विज्ञ मनहरी तिमल्सिनाले जानकारी दिए। प्रदेशमा देखिएका समस्याबारे सत्ता गठबन्धन दलले समान धारणा बनाउन उनीहरुले छलफल गरेका हुन्। छलफलमा नेपाली कांग्रेसका सभापति शेरबहादुर देउवा, उपसभापति एवं उपप्रधानन्त्री पूर्णबहादुर खड्का, महामन्त्री गगन थापा, नेकपा (माओवादी केन्द्र) का उपमहासचिव वर्षमान पुन, नेकपा (एकीकृत समाजवादी) का अध्यक्ष माधवकुमार नेपाल, लोकतान्त्रिक समाजवादी पार्टी (लोसपा)का अध्यक्ष महन्थ ठाकुरजनता समाजवादी पार्टी (जसपा)का नेताराजेन्द्र श्रेष्ठ, नागरिक उन्मुक्ति पार्टीलगायत नेताहरू सहभागि थिए। बुधबार राष्ट्रिय समन्वय परिषद्को बैठकमा सहभागी हुन सातै प्रदेशका मुख्यमन्त्रीहरू काठमाडौं आएका थिए। तर मुख्यमन्त्रीहरूको असन्तुष्टिले राष्ट्रिय समन्वय परिषद् निर्णयहीन बनेको छ। तीन तहका सरकारबीचको समन्वय र सहकार्य गर्न गठित परिषदको बैठकका लागि १६ वटा एजेन्डा तय गरिएका भएपनि एजेण्डा ढिला पठाएको र प्रधानमन्त्रीले औपचारिकताका लागि मात्रै बैठक बोलाएको आभाश भएको भन्दै मुख्यमन्त्रीहरुले असन्तुष्ट जनाएका थिए। बैठकमा प्रधानमन्त्री प्रचण्डले संविधान कार्यान्वयनमा सबैले चासो र चिन्तन गर्नुपर्नेमा जोड दिएका थिए। उनले आफ्नो कार्यकालमा संघीयतालाई थप बलियो बनाउन लाग्ने प्रतिबद्धता व्यक्त गरेका छन्।"
"गोदावरी नगरपालिकाले गठन गरेको नदीजन्य पदार्थ अनुगमन समिति अवैध ठहर, नयाँ गठन गर्न निर्देशन","धनगढी : जिल्ला समन्वय मितिको नेतृत्वमा रहेको नदीजन्य पदार्थ अनुगमन जिल्लास्तरीय समितिले कैलालीको गोदावरी नगरपालिकामा वडा सदस्यको नेतृत्वमा गठन गरिएको ५ सदस्यीय अनुगमन समिति अवैध ठहर गर्दै उपमेयरको नेतृत्वमा समिति गठन गर्न निर्देशन दिएको छ । बुधबार बसेको नदीजन्य पदार्थ अनुगमन जिल्लास्तरीय समितिको बैठकले उक्त समिति हटाएर उपप्रमुखको नेतृत्वमा सम्बन्धित जिल्ला प्रशासन वा इलाका प्रशासनको प्रतिनिधि,सम्बन्धित सव डिभिजन बन कार्यालयको प्रतिनिधि,सम्बन्धित जिल्ला वा इलाका प्रहरी कार्यायको प्रतिनिधि,सम्बन्धित सशस्त्र प्रहरीको गण वा पोस्टको प्रतिनिधि,प्रमुख प्रशासकीय अधिकृतले तोकेको अधिकृतस्तरको प्रतिनिधि र आईई र टेन्डर प्रकृयामा संलग्न सम्बन्धित स्थानीय तहको ईन्जिनियर सदस्य सचिव रहने समिति बनाउन निर्देशन गरेको हो । स्थानीय तहको प्रमुख र उपप्रमुख फरकफरक पार्टीबाट जितेका स्थानीय तहमा कार्यपालिकाको निर्णय भन्दै कतिपय स्थानीय तहहरूले आफूखुसी नदीजन्य पदार्थको अनुगमन टोली गठन गरेका छन् । गोदावरी नगरपालिकाले पनि वडा नम्बर २ का वडा सदस्य देबराज भट्टको संयोजकत्वमा ५ सदस्यीय नदीजन्य पदार्थ अनुगमन समिति गठन गरेको छ । कार्यपालिकाको निर्णय भन्दै गठन गरिएको उक्त समितिमा वडा नम्बर १ का वडा सदस्य गम्भिर साउद, वडा नम्बर ३ का वडा सदस्य धनी कामी, वडा नम्बर ४ का वडा सदस्य तारा छेडाल र वडा नम्बर ८ का वडासदस्य चन्द्र विसी सदस्य छन् । गोदावरीमा पनि मेयर नेपाली काँग्रेसबाट र उपमेयर नेकपा एमालेबाट जितेका हुन् । कार्यपालिकाले बनाएको अवैध समितिमा सबै सदस्यहरू गठबन्धन पार्टीबाट छन् । तर जिल्लास्तरीय अनुगमन समितिले भने जिल्लाका सबै स्थानीय तहहरूलाई उपमेयरको नेतृत्वको अनुगमन समिति सक्रिय पार्न निर्देशन गरेको हो । बुधबार कै बैठकले कैलालीको गोदावरी नगरपालिकाको तीनवटा नदीबाट नियन्त्रणमा लिइएका १९ वटा सवारी साधनलाई ६ लाख ९ हजार जरिवाना गरि छोडने निर्णय पनि गरेको थियो । नदीजन्य पदार्थ अनुगमन जिल्लास्तरीय समितिले आइतबार गोदावरी नगरपालिका भीत्रका गोदावरी,खुटीया र खैराना खोलाबाट ६ वटा जेसिवि र एक्जाभेटर, १० वटा टिप्पर र तीन वटा ट्याक्टर नियन्त्रणा लिएको थियो । सबै ढुवानीका साधनहरू इका प्रहरी कार्यालय मालाखेतीमा राखिएका थिए । जिल्ला समुन्वय समितिको नेतृत्वमा रहेको नदीजन्य पदार्थ अनुगमन जिल्लास्तरीय समितिमा प्रमुख जिल्ला अधिकारी,सशस्त्र र नेपाल प्रहरीका प्रमुख, डिभिजन बन प्रमुख,राष्ट्रिय अनुसन्धान विभागका प्रमुख र आन्तरिक राजश्व कार्यालयका प्रमुख सदस्य रहने प्रावधान छ ।"
दोलखामा गाडीको ठक्करबाट युवकको मृत्यु,दोलखा : काठमाडौंवाट दोलखातर्फ आउँदै गरेको स्कुटरलाई विपरित दिशाबाट आउँदै गरेको गाडीले ठक्कर दिंदा दोलखा वैतेश्वरका एक युवकको मृत्यु भएको छ । सिन्धुपाल्चोकको सुकुटेमा भएको दुर्घटनामा दोलखाको वैतेश्वर गाउँपालिका६ नाम्दुका २० वर्षीय प्रज्जवल तामाङको मृत्यु भएको हो । बा १९ च ९१२३ नम्बरको योद्धा गाडीले हिजो बेलुकी ७ बजे बागमती प्रदेश ०२०२७ प ८५६२ नम्बरको स्कुटरलाई ठक्कर दिएको थियो । सोही गाडीले बा ४२ प ४१६० नम्बरको मोटरसाइकललाई पनि ठक्कर दिएको थियो । दुर्घटनामा घाइते भएका ३ जनामध्ये प्रज्वलको मृत्यु भएको सिन्धुपाल्चोक प्रहरीले जनाएको छ । योद्धा गाडीले स्कुटीलाई ठक्कर दिँदा गम्भीर घाइते भएका तामाङलाई उपचारका लागि धुलिखेल लैजाँदै गर्दा बीच बाटोमै मृत्यु भएको थियो । गाडीको ठक्करबाट गम्भीर घाइते भएका युवकलाई अरु गाडीमा सवार यात्रुहरुले उद्धार गरी धुलिखेल अस्पताल पुर्याएका थिए । स्कुटीमा सवार उदयपुरको गाइघाट बस्ने युवती पनि घाइते भएकी छिन् । उनको शरीरको बिभिन्न भागमा चोट लागेको र धुलिखेल अस्पतालमा उपचार भइरहेको छ ।
वैदेशिक रोजगारीमा जानेमा चितवनबाट सबैभन्दा धेरै,"भरतपुर : श्रम स्वीकृत लिएर वैदेशिक रोजगारीमा जाने जिल्लाहरु मध्ये चितवन पहिलो रहेको छ। बागमती प्रदेशका १३ जिल्लामध्ये चितवनमा यसवर्षमा १५ हजार आठ सय २३ जनाले वैदेशिक रोजगारीका लागि श्रम स्वीकृत लिएका छन्। श्रम स्वीकृत नलिई विदेश जानेको सङ्ख्या पनि उच्च रहेको वैदेशिक रोजगार एवं आप्रवासन र समी कार्यक्रमका कार्यक्रम संयोजक सूर्यप्रसाद पौडेले बताए। 'चितवनबाट उच्च शिक्षाका लागि अष्ट्रेलिया, अमेरिया, बेलायतलगायतका यूरोपका देशमा जानेको सङ्ख्या बढी छ', उनले भने, 'विदेश नजाने घर भेट्नै मुस्किल हुन लागिसक्यो', उनका अनुसार 'भरतपुर महानगरपालिकामा मात्रै ३४ हजार पाँच सय घरधुरीका कुनै न कुनै व्यक्ति वैदेशिक रोजगारीमा गएका छन्।' आर्थिक वर्ष २०७९२०८० मा नेपालबाट सात लाख ७१ हजार तीन सय २७ जनाले श्रम स्वीकृत लिएको श्रम तथा रोजगार विभागको तथ्याङ्कमा रहेको छ। यसमध्ये बागमती प्रदेशबाट मात्रै एक लाख १६ हजार नौ सय ३२ जनाले श्रम स्वीकृति लिएका छन्। श्रम स्वीकृति लिनेमा चितवन जिल्लाबाट सबैभन्दा धेरै १५ हजार आठ सय २३ जना छन्। धनुषापछि सबैभन्दा धेरै वैदेशिक रोजगारीमा जाने जिल्लामा चितवन रहेको संयोजक पौडेलले जानकारी दिए। यहाँबाट अघिल्लो आवमा एक हजार एक सय ६१ जनाले राहदानी बनाएका थिए। चितवनमा सबैभन्दा बढी भरतपुर महानगरपालिकाका छ हजार पाँच सय ६१ जनाले श्रम स्वीकृत लिएका छन्। त्यस्तै माडी नगरपालिकाबाट दुई हजार एक सय २७, इच्छाकामना गाउँपालिकाबाट एक हजार आठ, रत्ननगर नगरपालिकाबाट एक हजार चार सय ७१, कालिका नगरपालिकाबाट एक हजार छ सय ७९, खैरहनी नगरपालिकाबाट एक हजार छ सय आठ र राप्ती नगरपालिकाबाट एक हजार दुई सय ९१ जनाले श्रम स्वीकृत लिएका छन्। वैदेशिक रोजगारीका क्रममा चितवनमा ठगिने समस्या रहेको छ। जिल्ला प्रशासन कार्यालय चितवनमा चालु आवमा एक सय ३६ निवेदन परेका थिए। त्यसमध्ये ६० प्रतिशत मानिसको विचौलियाले पैसा उठाएर भागेको निवेदन परेको थियो। स्वदेशमै रोजगारी सिर्जना गर्नका भरतपुर महानगरपालिका लागिपरेको उपप्रमुख चित्रसेन अधिकारीले बताए। 'अवैधरुपमा विदेश जानेको सङ्ख्या पनि कमी छैन। भारतमा जानेको सङ्ख्या उत्तिकै छ', उनले भने, 'हामी जनप्रतिनिधि यहाँ भएको साधन स्रोत, जल, जमिन, जङ्गललाई उपयोग गर्दै यहाँ भएको सीपलाई उत्पादनसँग जोड्नुपर्छ। यसका लागि हामी प्रयासरत छौँ।' वैदेशिक रोजगार देशव्यापी समस्या रहेको उनले बताए। रासस"
५५ जनालाई वैदेशिक रोजगारीका लागि युरोप पठाइदिने भन्दै ठगी गर्ने तीन जना पक्राउ,"काठमाडौं : अरुको नागरिकतामा फोटो टाँसेर ठगी गर्ने तीन जनालाई प्रहरीले पक्राउ गरेको छ । उनीहरुले अर्काको नागरिकतामा आफ्नो फोटो टाँसेर कन्सल्टेन्सी सञ्चालन गरी वैदेशिक रोजगारीमा पठाउने बहानामा रकम असुल्दै आएका थिए । काठमाडौँ उपत्यका अपराध अनुसन्धान कार्यालयका प्रहरी उपरीक्षक मिलन केसीका अनुसार सर्लाहीको हरिवन नगरपालिका घर भई ललितपुर बस्दै आएका पक्राउ पर्नेमा सरोज यादव, सर्लाहीका रामेश्वर सिंह र धनुषाका रामसेवक सिंह प्रकाउ परेका हुन् । उनीहरुले ५५ जनालाई वैदेशिक रोजगारीका लागि युरोप पठाइदिने भन्दै प्रतिव्यक्ति रु सात लाखका दरले रकम असुल्दै आएका पाइएको छ । मासिक रु एक लाख ५५ हजार तलब पाइने भन्दै तीनै जनाले पीडितबाट रु ६३ लाख ठगी गरेको पाइएको प्रहरी उपरीक्षक केसीले जानकारी दिए । रकम लिएपछि सम्पर्कविहीन भएको भनी परेको जाहेरीका आधारमा खोजतलास गर्ने क्रममा तीनैजनालाई यही माघ २३ गते साँझ ललितपुरबाट पक्राउ गरी प्रहरीले बुधबार सार्वजनिक गरेको हो । अनुसन्धानका क्रममा रामेश्वर सिंह बजाज ओभरसिसमा २०७४ सालदेखि कर्मचारीको रुपमा एक वर्ष काम गरी वैदेशिक रोजगारीसम्बन्धी काम सिकेर भेरी ओभरसिज किनेर सञ्चालन गरेकामा दुई सय जनाबाट रु तीन करोड ठगी गरेर एक वर्ष ६ महिना जेल सजाय भोगेको पाइएको छ । उनले भेरी ओभरसिजमा विदेश जान पेस गरेकामा सरोज यादव, नागेन्द्र यादव र गुरुदेव यादवको नागरिकताको प्रमाणप्रत्रमा आफ्नो ज्वाइँ नातापर्ने रामसेवक सिंहको फोटो टाँसी विराट कन्सलटेन्सी विर्तामोड, गडीमाई कन्सलटेन्सी काठमाडौँ र कमलामाई कन्सलटेन्सी दर्ता गरी ४८ जनाबाट रोमानिया, जर्मनी, अफगानिस्तान र क्रोएसिया पठाउने भनी प्रतिव्यक्ति रु सात लाखसम्म रकम उठाएको पाइएको प्रहरीले जनाएको छ । सरोज यादव, नागेन्द्र यादव र गुरुदेव यादवको नाममा कुमारी बैंक, एनआइसी एसिया बैंक र कामना विकाश बैंकमा खाता खोली कारोबार रामसेवक सिंहबाट गर्ने गरेको पाइएको छ । सरोज यादव, नागेन्द्र यादव र गुरुदेव यादव धनुषामै रहेका र उनीहरुलाई आफ्नो नागरिकता दुरुपयोग भई धेरै व्यक्ति ठगिएको बारेमा जानकारी नभएको प्रहरी उपरीक्षक केसीले बताए । पीडितहरुले सरोज यादव, नागेन्द्र यादवका विरुद्धमा वैदेशिक रोजगार विभागमा जाहेरी दिएकामा यस कार्यालयबाट निजहरुलाई खोज्ने क्रममा अनुसन्धान गर्दै जाँदा ठगी कार्यमा रामेश्वर सिंहले आफ्नो ज्वाइँ नाता पर्ने रामसेवक सिंहको फोटो टाँसी उल्लेखित व्यक्तिको नागरिकता दुरुपयोग गरेको खुल्न आएको छ । रामेश्वर सिंहलाई २०७४ सालमा ठगी मुद्दामा एक वर्ष ६ महिना कैद भएको, २०७८ सालमा ठगी मुद्दामा फरार रहेको, २०७९ सालमा सिन्धुलीमा लागुऔषध मुद्दा चली २४ दिन कैद र रु दुई हजार जरिवाना भोगेको पाइएको छ । उनीहरुको साथबाट विभिन्न व्यक्तिको नाममा काटिएको रु ६० लाख बराबरको २५ थान चेक र नौ सिमकार्ड फेला परेको छ । तीनै जनामाथि ठगी, कीर्ते जालसाजी, बैंकिङ कसुरलगायत अपराधमा अनुसन्धान भइरहेको प्रहरी उपरीक्षक केसीले जानकारी दिए । रासस"
केन्याका धार्मिक नेतामाथि १९१ बालबालिकाको हत्या गरेको अभियोग,"मालिन्दी उच्च अदालतले केन्याली ईसाई पन्थ नेता पल नथेन्ज म्याकेन्जी र अन्य २९ जना संदिग्धलाई एक सय ९१ बालबालिकाको हत्या गरेको अभियोग लगाएको सिएनएनले बताएको छ । गत वर्ष पूर्वी केन्याको शाकाहोला जङ्गलबाट शव निकालिएको थियो । त्यहाँ म्याकेन्जी र उनका सहयोगीहरूमाथि मृत्यु संस्कार सञ्चालन गरेको आरोप लगाइएको थियो । महिनौँसम्म खोजी गरेपछि अधिकारीहरूले ती शव विशाल जङ्गलबाट बाहिर निकालेका थिए । यद्यपि सिएनएनका अनुसार म्याकेन्जी र अन्य २९ जनाले दोषी नभएको स्वीकार गरेका छन् । संदिग्धमध्ये एक जनालाई मुद्दा चलाउनका लागि मानसिकरूपमा अयोग्य पाइएको छ । यसका साथै म्याकेन्जीमाथि आतङ्कवाद, हत्या र बाल क्रुरतासहित अन्य थुप्रै आरोप लगाइको छ । कथितरूपमा उनको ट्रायल माच ७ देखि सुरु हुने सिएनएनले बताएको छ । गुड न्युज इन्टरनेसनल चर्च सञ्चालन गर्ने म्याकेन्जीमाथि डुम्सडे (प्रलयको दिन) पन्थको नेतृत्व गरेको आरोप छ । डुम्सडेमा उनले मृतकहरू स्वर्गमा पुग्न सकुन् भनेर आफ्ना अनुयायीहरूलाई आफू र आफ्ना छोराछोरीलाई भोकै मर्न निर्देशन दिएका थिए। त्यसपछि म्याकेन्जीको निर्देशनअनुसार पन्थले संसारको अन्त्यको तयारी गरिरहेको अनुसन्धानकर्ताहरूले आरोप लगाएका छन् । अनुसन्धनकर्ताहरूले प्रमाणका लागि जङ्गलमा महिनौँसम्म खोजबिन गरेकाले म्याकेन्जी गत अप्रिलदेखि हिरासतमा छन्। पछि शव परीक्षणको नतिजाबाट बरामद गरिएका शवहरूमध्ये धेरैको भोकमरीले मृत्यु भएको पत्ता लागेको थियो । अन्य शवमा आघात र घाँटी थिचेको लक्षण देखिएको सिएनएनले बताएको छ । गत महिना एक अदालतले म्याकेन्जीविरुद्ध अभियोजकहरूले आरोप नल्याए उनलाई रिहा गर्ने धम्की दिएको थियो । धेरैजसो शवहरू गम्भीररूपमा कुहिएका कारण डिएनएमार्फत पीडितहरू पहिचान गर्न लामो प्रक्रियाको सामना गर्नुपरेको अभियोजकहरूले जवाफ दिएका थिए ।"
"निगमलाई भाडामा विमान, सधैं घाटाको व्यापार","घाटाको व्यापारलाई बुझाउन एउटा उखान छ चामलसँग पिठो साट्ने । नेपाल वायुसेवा निगम यही उक्ति चरितार्थ गर्न उद्यत् देखिएको छ । न्यारोबडी जहाज बिग्रेको छ । छिटो बनाउनेतिर ध्यान छैन । जसकारण दुई महिनामा ६० करोड घाटा लागिसक्यो । फेरि ऊ अर्काे जहाज भाडामा लिने ध्याउन्नमा छ । यसलाई निगममा सधैं हुँदै आइरहेको कमिसनको खेलसँग जोडेर चर्चा गर्न हुन थालेको छ । नहोस् पनि किन ? आफ्ना जहाज ग्राउन्डेड (भूमिस्थ) हुँदा त्यसलाई सुचारु गर्नभन्दा नयाँतिर नजर लगाइहाल्ने जो भइरहेको छ । भएका जहाज ग्राउन्डेड हुँदै गएर भइरहेको घाटाले निगम नै ग्राउन्डेड हुने जोखिम उस्तै तीव्र गतिमा छ । ५० अर्ब घाटा व्यहोर्दै त्यसको १० प्रतिशतको ब्याज तिरिरहेको निगमलाई उठाउन भएका जहाजको सेवा चुस्त बनाउनु र बजार विस्तार गर्नु नै उत्तम उपाय हो । विज्ञहरूले र पटकपटक गठन भएका अध्ययन समितिको राय पनि यही छ । तर, निगमले भइरहेकै गन्तव्यमा सकिने जति उडान पनि गर्न भ्याएको छैन, नयाँ गन्तव्य त परै । विज्ञले जहाज थप्न पनि नसुझाएका हैनन् । तर, त्यसभन्दा अघि गर्नुपर्ने कामचाहिँ निगमको व्यवस्थापनमा सुधार हो । कमजोर व्यवस्थापनकै बीच जहाज थप्ने हो भने ती पनि ग्राउन्डेडै हुने निश्चित हुन्छ । निगमले राज्यलाई ऋणको बोझ थप्ने पनि निश्चितै हुन्छ । सामान्य व्यापार व्यवसाय गर्न त योजना चाहिन्छ । अर्बाैं लगानीको निगममा भने न गतिलो व्यापारिक योजना हुन्छ, न रणनीति नै । हचुवाकै भरमा जहाज मात्रै थप्दैमा निगम उँभो लाग्दैन । भएकै दुई न्यारोबडी जहाजको १८ घण्टा अन्तर्राष्ट्रिय उडानको क्षमतालाई १० घण्टामा खुम्च्याइरहेको छ निगम व्यवस्थापनले । अनि त्यही व्यवस्थापनले थप जहाज भाडामा ल्याएर प्रशस्त उडान गर्ला, आम्दानी बढाउला भनेर पत्याइहाल्न सकिन्न । जहाज प्राविधिक साधन हो, बिग्रन्छ । तर, बेलामा नबनाउनु चाहिँ कमजोरी मात्रै होइन गल्ती हो । अरू गल्ती, कमजोरी पनि होलान् । तर मुख्य कुरा एउटै गल्ती बारम्बार भइरहनु हो । निगममा त्यसरी भइरहेको गल्ती के हो भने जहाज भाडामा लिने अनि घाटा खाने । धमिजादेखि लाउडा हुँदै चेज एयर र चाइना साउथवेस्ट प्रकरण जहाज भाडामा लिने, कमिसन खाने र निगमलाई खाल्डामा हाल्ने प्रस्ट उदाहरण हुन् । अनि फेरि जहाज भाडामा लिन जुन सूचना जारी भएको छ त्यसबाट फेरि अर्काे गल्ती नहुने ग्यारेन्टी के छ ?"
"सुख खोज्दै सहरतिर, सहर पनि आफ्नो भएन","मानवीय विशेषता नै सुख खोज्नु। गाउँबाट सुख खोज्दै मानिस सहर पस्छन्। तर, नेपालमा भने भव्य सहरले पनि मानिसलाई रोक्न सकेको देखिँदैन। सहरमा सुख नभेटिएपछि नेपालीहरू बिदेसिन बाध्य छन्। जसले गर्दा पछिल्लो समय बसाइँसराइको स्वरूप नै बदलिएको छ। यसले राजनीतिक दलदेखि सम्बन्धित क्षेत्रका विज्ञहरूसमेतलाई चिन्तित पारेको छ। काठमाडौं : प्रधानमन्त्री पुष्पकमल दाहाल प्रचण्डले भाषणहरूमा भन्ने गरेका छन्, ८० हजार तलब खाने शिक्षक ८०९० लाख खर्चिएर किन पलायन भइरहेका छन् ? मध्यपहाडी लोकमार्गको संकल्पयात्रा गरेको प्रमुख प्रतिपक्ष दल नेकपा एमाले अध्यक्ष केपीशर्मा ओली पनि गाउँमा मान्छे नै नभेटिएको विषय पटकपटक उठाउने गरेका छन्। यी दुई शीर्ष नेताको भनाइलाई बसाइँसराइको ट्रेन्डले पनि पुष्टि गर्छ। नेपालमा करिब ४४ लाख बसाइँसराइ भएको छ। यो कुल जनसंख्याको १५ प्रतिशत हो। नेपालको पछिल्लो जनसंख्या २ करोड ९१ लाख ६ हजार ५ सय ७८ छ। जसमा २१ लाख ९० हजार ५ सय ९२ जना देशबाहिर छन्। २२ लाख ७२ हजार २ सय ३६ ले देशभित्रै एक ठाउँबाट अर्को ठाउँमा बसाइँ सरेका छन्। गाउँ छाडेर सहर पछिल्लो जनगणनाअनुसार आफू बस्दै आएको स्थानबाट अर्को स्थानमा नगएका व्यक्तिहरू ६८० प्रतिशत छन्। जसमध्ये ७७ प्रतिशत पुरुष र ५९४ प्रतिशत महिला छन्। ३२ प्रतिशत एक स्थानबाट अर्को स्थानमा सरेका छन्। कुल जनसंख्याको १०८ प्रतिशत मानिस यसअघि बसेकै जिल्ला वा पालिकामा सरेको भेटिन्छ। १८२ प्रतिशत जनसंख्या भने एक जिल्लाबाट अर्को जिल्ला सरेका छन्। ३१ प्रतिशत भने विदेशमा बसाइँ सरेका छन्। बसाइँ सरेका नेपालीको कुल संख्या ९३ लाख ४१ हजार ४ सय ८ छ। त्यसमध्ये सबैभन्दा बढी ३१८ प्रतिशत बसाइँ सरेको अवधि १० देखि २४ वर्षको छ । सबैभन्दा कम ३५ प्रतिशत मानिस बसाइँ सरेको अवधि १ वर्षभन्दा कम छ। ५० वर्षभन्दा बढी बसाइँ सर्नेको प्रतिशत ४० छ। यसैगरी लैंगिक हिसाबले सबैभन्दा बढी २९१ प्रतिशत पुरुष र ३३३ प्रतिशत महिलाले बसाइँ सरेका छन्। उनीहरू १० देखि २४ वर्षका छन्। बसाइँ सर्नुको कारण सबैभन्दा बढी ३८२ प्रतिशत मानिस विवाहका कारण बसाइँ सरेका छन्। यस्तै रोजगारीका कारण १५२, व्यापारव्यवसाय २८, अध्ययनतालिम ७८, आश्रित १९५, प्राकृतिक प्रकोप ०७, कृषि ३९, घर फर्किएको ४१ र अन्य ६६ प्रतिशत छन्। बसाइँ सरेका पुरुषमध्ये ३०६ प्रतिशत रोजगारीका कारण अन्यत्र सरेका छन्। यस्तै ५८२ प्रतिशत महिला विवाहका कारण अन्यत्र सरेका छन्। पछिल्लो तथ्यांकअनुसार सहरी जनसंख्या अत्याधिक बढेको छ। २०६८ मा सहरी जनसंख्या १७ १ प्रतिशत थियो। २०७८ सालको जनगणनामा शहरको जनसंख्या ६६२ प्रतिशत पुगेको छ। सहर भन्नाले २९३ नगरपालिकालाई जनाउँछ। यस्तै गाउँको जनसंख्या भने घटेको छ। २०६८ मा गाउँको जनसंख्या ८२९ प्रतिशत थियो। २०७८ को जनगणना अनुसार ४६० गाउँपालिकामा ३३८ प्रतिशत मानिस मात्रै बस्छन्। जनसंख्या वृद्धि दरमा कमी नेपालमा जनसंख्या वृद्धिदरमा कमी देखिएको छ। जनसंख्याको अहिलेको वृद्धिदर ०९२ प्रतिशत छ। २०३८ मा नेपालको जनसंख्या वृद्धिदर २६२ प्रतिशत थियो। २०४८ मा २०२, २०५८ मा २२५, २०६८ मा १३५ प्रतिशत थियो। राष्ट्रिय तथ्यांक कार्यालयका उपमहानिर्देशक हेमराज रेग्मीका अनुसार जनसंख्याका तीनवटा अवयव छन् , जन्म, मृत्यु र बसाइँसराइ। जसमा जन्मदर र मृत्युदरभन्दा बसाइँसराइ समस्या बन्दै गएको छ। ५४ प्रतिशत तराईमा तथ्यांकअनुसार तराई क्षेत्रमा जनसंख्याको चाप छ। जनगणना २०७८ अनुसार तराईमा कुल जनसंख्याको ५३६१ प्रतिशत (१,५६,३४,००६ जना) बस्छन्। झापा, मोरङ, सुनसरी, सप्तरी, सिराहा, धनुषा, महोत्तरी, सर्लाही, रौतहट, बारा, पर्सा, चितवन, नवलपुर, पश्चिम नवलपरासी, रूपन्देही, कपिलवस्तु, दाङ, बाँके, बर्दिया, कैलाली र कञ्चनपुर गरी २१ जिल्ला तराईमा पर्छन्। २०६८ मा तराईको जनसंख्या ५०२७ प्रतिशत (१,३३,१८,७०५ जना) थियो। तराईमा जनसंख्या बढे पनि ठूलो क्षेत्रफल रहेको पहाड र हिमालमा भने जनसंख्या घटेको छ। ७७ प्रतिशत भूभागमा ४६ प्रतिशत जनसंख्या छ। ४१७ प्रतिशत भूभागामा रहेको पहाडमा ४०३१ प्रतिशत (१,१७,५७,६२४ जना) छ। १० वर्षअघि पहाडमा ४३०१ प्रतिशत (१,१३,९४,००७ जना) जनसंख्या थियो। ३५२ प्रतिशत क्षेत्रफल भएको हिमाली क्षेत्रमा ६०८ प्रतिशत (१७,७२,९४८ जना) मात्रै जनसंख्या छ। अघिल्लो जनगणनामा ६७३ प्रतिशत (१७८१,७९२ जना) हिमालमा बस्थे। जनसंख्याको घनत्व पनि तराईमा धेरै पछिल्लो ४० वर्षको तथ्यांक हेर्दा तराईमा जनसंख्याको घनत्व अत्याधिक बढेको छ। सन् १९८१ मा १९२७ रहेको घनत्व ४६० पुगेको छ। जबकि पहाडको १९१७ छ। ४० वर्षअघि ११६८ थियो। यस्तै हिमाली क्षेत्रको घनत्व ४३२ मात्रै छ। बसाइँसराइका कारण तराईको खेतीयोग्य जमिन घडेरीमा परिणत भइरहेका छन्। यस्तै अवस्था रहेमा तराईमा जमिन नै नपुग्ने अवस्था हुने सम्भावना पनि त्यतिकै बढेको छ। लुम्बिनी र मधेसमा जनसंख्या अत्याधिक काठमाडौं र पोखरापछि तराई क्षेत्रमा पर्ने लुम्बिनी र मधेसमा अत्याधिक जनघनत्व छ। यी दुई प्रदेशमा तराई मधेसका अधिकांश भूभाग पर्छ। तराईमा ६ सय ३३ जना प्रतिवर्ग किलोमिटरमा बसोबास गर्छन्। तराई अझै छनोट थलो मधेसका अधिकांश ठाउँमा पहाडभन्दा नराम्रा सूचक छन्। गरिबी पनि धेरै छ। शिक्षाको अवस्था नाजुक छ। मानव विकास सूचकांकमा पनि पछि छ। आर्थिक विकास, शिक्षामा पनि तराई पछि नै छ। तर, पनि तराईमा मानिसहरू थुप्रिरहेका छन्। त्रिभुवन विश्वविद्यालय जनसंख्या केन्द्रीय विभागका प्रमुख प्राडा योगेन्द्र गुरुङ लिंक लाइन भएको कारण तराईमा बसाइँसराइ धेरै भएको बताउँछन्। शिक्षा, स्वास्थ्यको अवस्था कमजोर छ। तथापि मानिसहरू तराई नै रोज्छन्, प्राडा गुरुङले भने, तराई सम्भावनाको खोजी स्थल पनि हो। भारत र तेस्रो मुलुक जानका लागि पनि तराई लिंक लाइन हो। उनले मानिसहरू पहाडबाट तराई झरेपछि मात्रै राजधानी काठमाडौं आउने गरेकाले त्यहाँको जनसंख्या बढेको बताए। त्रिवि जनसंख्या केन्द्रीय विभागका सहप्राध्यापक डापदमप्रसाद खतिवडा पहाडको भौगोलिक विकटताका कारणले पनि तराई बसाइँसराइको अनुपात बढेको बताउँछन्। उनका अनुसार माइग्रेसन स्लोप भन्ने जनसंख्याको सिद्धान्तले तराईमा बसाइँसराइ बढेको हो। यो क्रम विगतदेखि नै बढ्दै आएको छ। राज्यले पुनर्वास कार्यक्रम ल्याएर पहाड र हिमालका मानिसलाई तराई झारेको थियो। पहाडको निर्वाहमुखी खेती र त्यसले खान नपुग्ने भएपछि तराईमा आकर्षण बढेको हो, उनले भने, खुला सिमानाका कारण पनि तराईमा जनसंख्या बढेको हो। जनगणनाको तथ्यांकमा नै करिब ७ लाख ४३ हजार भारतमा जन्मिएका मानिस नेपालमा बसोबास गरेको पाइएको छ। अर्थात् बसाइँसराइको ३ प्रतिशत विदेशबाट आएको देखिन्छ। बसाइँसराइमा लैंगिका अनुपात भने अचम्मकै छ। ८८ प्रतिशत पुरुष बसाइँ सरेका छन् भने १२ प्रतिशत मात्रै महिला छन्। ५८ नगरपालिकाको जनसंख्या ऋणात्मक नेपालका ७ सय ५३ स्थानीय तहमध्ये १ सय ९३ नगरपालिका छन्। जसमध्ये ५८ नगरपालिकामा जनसंख्या ऋणात्मक छ। काठमाडौं र भक्तपुर नगरपालिकाको जनसंख्या पछिल्लो १० वर्षमा घटेको देखिएको छ। काठमाडौं महानगरपालिकाको जनसंख्या ११८ प्रतिशतले घटेको छ। २०६८ सालको जनगणनाअनुसार काठमाडौंको जनसंख्या ९ लाख ७५ हजार ४ सय ३५ थियो भने २०७८ सालमा ८ लाख ६२ हजार ४ सय मात्रै छ। सबैभन्दा बढी जनसंख्या वृद्धिदर भएको भक्तपुरको भक्तपुर नगरपालिकामा पछिल्लो १० वर्षमा जनसंख्या घटेको तथ्यांकले देखाउँछ। २०६८ मा ८१ हजार ७ सय ४८ जनसंख्या रहेको भक्तपुर नगरपालिकाको जनसंख्या २०७८ मा ७९ हजार १ सय ३६ मा पुगेको छ। तर, सबैभन्दा बढी जनसंख्या वृद्धिदर भएको नगरपालिका काठमाडौंकै कागेश्वरी मनहरा हो। जसको वृद्धिदर ७४१ प्रतिशत छ। ललितपुरको महालक्ष्मी, काठमाडौंको तारकेश्वर, नागार्जुन र काठमाडौंको नागार्जुन नगरपालिको जनसंख्या वृद्धिदर अत्याधिक छ। प्राडाशोभा श्रेष्ठले काठमाडौं उपत्यकाको उत्तरपूर्वी क्षेत्र बसाँइसराइको केन्द्र भएको बताइन्। उनका अनुसार टोखा, बूढानीलकण्ठ, कागेश्वरी मनहरा, चाँगुनारायण, सूर्यविनायक, मध्यपुर थिमी, महालक्ष्मीजस्ता नगरपालिकामा आन्तरिक बसाइँसराइ अत्याधिक छ। दक्षिणकाली र शंकरापुर नगरपालिकामा भने न्यून छ। राष्ट्रिय तथ्यांक कार्यालयका उपमहानिर्देशक रेग्मीले काठमाडौं र भक्तपुर नगरपालिका कोर र व्यापारिक केन्द्र भएकाले ऋणात्मक देखिएको बताए। कोर क्षेत्रमा वृद्धिदर ऋणात्मक छ। वरिपरिका क्षेत्रमा भने अत्याधिक बढेको छ, उनले भने। यस्तै संखुवासभाको धर्मादेवी, पर्वतको कुस्मा, अछामको साँफेबगर नगरपालिकाको जनसंख्या पनि ऋणात्मक छ। ऋणात्मक भएका नगरपालिका पहाडी र हिमाली जिल्लाका हुन्। तराईका एउटै पनि नगरपालिको जनसंख्या ऋणात्मक छैन। पूर्वाधार बेगर घोषणा भएका कारणले पनि ती नगरपालिकाको जनसंख्या ऋणात्मक भएको विज्ञहरू बताउँछन्। जनसंख्या मात्रै पुयाएर मापदण्डविपरीत नगरपालिका घोषणा भएका थिए। ७७ जिल्लामध्ये पहाडी र हिमाली ३४ जिल्लाको जनसंख्या पनि ऋणात्मक छ। २५० गाउँपालिकाको जनसंख्या ऋणात्मक छ। तर, तराईका ८ गाउँपालिकाको जनसंख्याको वृद्धिदर २ प्रतिशतभन्दा बढी छ। रूपन्देहीको कन्चन गाउँपालिकाको २४१, दाङको राप्ती गाउँपालिकाको २३६, बाँकेको बैजनाथ गाउँपालिकाको २३४, झापाको बुद्धशान्तिको २३३ र मोरङको बूढीगंगाको २०५ प्रतिशत छ। बसाइँसराइको ट्रेडन्ड पछिल्लो समय बसाइँसराइको ट्रेडन्ड पनि बदलिएको छ। विगतमा उत्तरबाट दक्षिणतिर बसाइँसराइ गर्नेे प्रचलन थियो। बसाइँ सर्दा त्यही अञ्चल वा क्षेत्रमा सर्थे। तर, पछिल्लो समय पूर्वबाट पश्चिम, पश्चिमबाट पूर्वमा बसाइँ गर्ने प्रचलन बढ्न थालेको तथ्यांंक कार्यालयका उपमहानिर्देशक रेग्मी बताउँछन्। सहरबाट विदेशमा करिब २२ लाख नेपाल छोडेर विदेश जानेको संख्या पनि ठूलो छ। जनगणनाको तथ्यांकअनुसार २१ लाख ९० हजार ५ सय ९२ जना विदेशमा बस्दै आएको देखिन्छ। यसमध्ये पुरुष १७९९,६७५ (८२२ प्रतिशत) र महिला ३,९०,९१७ (१७८ प्रतिशत) छन्। २०६८ को जनगणनामा १३ लाख ७८ हजार ६७८ (२५४ प्रतिशत) परिवारहरूका १९ लाख २१ हजार ४ सय ९४ जना विदेश गएको तथ्यांक थियो। बिदेसिनेमध्ये सबैभन्दा धेरै लुम्बिनी प्रदेशबाट १९२ प्रतिशत र सबैभन्दा कम कर्णाली प्रदेशबाट ४३ प्रतिशत छन्। प्रदेशगत रूपमा विदेश गएका कुल संख्यामध्ये महिलाहरूको संख्या बागमती प्रदेशको २९६ प्रतिशत र मधेस प्रदेशका ३९ प्रतिशत छ। जिल्लागत आधारमा हेर्दा ७७ वटै जिल्लाबाट बिदेसिएका छन्। परिवारमा अनुपस्थित (विदेशमा अक्सर बसोबास गर्ने) सबैभन्दा बढी भएका ५ जिल्लाहरूमा काठमाडौं, कैलाली, झापा, रूपन्देही र मोरङ छन्। ती जिल्लाबाट कम्तिमा ७० हजारभन्दा बढी व्यक्ति विदेश गएको देखिन्छ। यसैगरी विदेश कम जानेमा मनाङ, डोल्पा, हुम्ला, मुगु र मुस्ताङ छन्। बसाइँसराइका मुख्य कारण १ शिक्षा २ स्वास्थ्य ३सहजता ४ रोजगारी अध्ययनका क्रमका बसाइँसराइ तीन कारण देखिएको विज्ञ डा शोभा श्रेष्ठ बताउँछिन्। काठमाडौं उपत्यकाभित्र बसाइँ सरेर आउनेहरूको अध्ययन गर्दा शिक्षा, स्वास्थ्य र सहजताका लागि जन्मस्थान छोडेर आउने गरेको उनले बताइन्। महानगरको अवस्था नेपालमा ६ वटा महानगर छन्। जसमा ३ वटा तराई र ३ वटा पहाडमा छन्। काठमाडौं, ललितपुर, पोखरा, भरतपुर, वीरगन्ज र विराटनगर नेपालका महानगर हुन्। काठमाडौं महानगरपालिकाको पछिल्लो जनसंख्या ऋणात्मक देखिएको छ। काठमाडौं महानगरको जनसंख्या ११८ प्रतिशतले घटेको छ। तथापि नेपालकै सबैभन्दा धेरै जनसंख्या भएको महानगरपालिका काठमाडौं नै हो। त्यसपछि पोखराको जनसंख्या धेरै छ। २३३ प्रतिशत जनसंख्या पोखरा महानगरमा बढेको छ। जनगणना २०७८ अनुसार पोखरा महानगरको जनसंख्या ५ लाख १३ हजार ५०४ छ। यस्तै तेस्रो धेरै जनसंख्या भएको महानगर भरतपुर हो। भरतपुरको जनसंख्या ३ लाख ६९ हजार २६८ छ। यहाँको वृद्धिदर २१४ छ। ललितपुर महानगरको वृद्धिदर पनि धेरै छैन। महानगरभित्र खाली जग्गा नै नभएकाले वृद्धिदर नदेखिएको विज्ञहरू बताउँछन्। ललितपुर महानगरको जनसंख्या २ लाख ९४ हजार ९८ छ भने वृद्धिदर ०३० छ। यस्तै वीरगन्ज महानगरको जनसंख्या २ लाख ७२ हजार ३८२ छ। वीरगन्जको बृद्धिदर ११८ प्रतिशत छ। सबैभन्दा कम जनसंख्या भएको महानगर भने विराटनगर हो। यहाँको जनसंख्या २ लाख ४३ हजार ९२७ छ भने वृद्धिदर १२३ प्रतिशत छ। काठमाडौं र ललितपुर बाहेकका ४ वटै महानगरको वृद्धिदर मुलुकको औसत वृद्धिदरभन्दा बढी छ। यो तथ्यांकले महानगरहरूमा बसाइँसराइको प्रभाव अत्याधिक रहेको स्पष्ट पार्छ। किन गाउँले युवा रोक्न सकेन ? गाउँमा रोजगारी, शिक्षा, स्वास्थ्यको अवसर नहुँदा युवाहरू अवसर खोज्दै सहर पस्ने गरेका छन्। नेपालका तीन तहकै सरकारले युवालाई आकर्षण गर्ने नीति ल्याउन नसकेकाले उनीहरू गाउँमा नरोकिएको विज्ञहरू बताउँछन्। जनसंख्याविद् एवं जनसंख्या अध्ययन केन्द्रीय विभागका सहप्राध्यापक डा पदमप्रसाद खतिवडाले गाउँमा युवालाई सहज हुने आकर्षक सुविधा नभएकाले गाउँ छोड्न बाध्य भएको बताउँछन्। शिक्षा, स्वास्थ्य, रोजगारीको सहजता नभएको कारणले युवा तराई झरेको उनको भनाइ छ। जनसंख्या अध्ययन केन्द्रीय विभागका प्रमुख प्राडा गुरुङ बसाइँसराइलाई व्यवस्थित गर्नुपर्ने बताउँछन्। रोक्ने होइन, बस्ने वातावरण बनाउनु पर्छ, उनले भने, रोक्न सकिँदैन पनि। सहर बस्ने ठाउँ किन बनेन ? गाउँ छोडेर युवाहरू सहर आए। तर, त्यहाँ पनि उनीहरूले सोचेजस्तो नभएपछि बिदेसिए। डा खतिवडा शिक्षालाई रोजगारीसँग जोड्न राज्यले कुनै योजना नबनाएका कारण सहरमा युवाहरू नटिकेर बिदेसिएको बताउँछन्। सहरमा पनि युवालाई रिझाउन सकेनौं। रोजगारीमूलक शिक्षा भएन, उनले भने, विदेशमा तीन दिन पढ्ने तीन दिन काम गर्ने अवसर छ। यहाँ केही नदेखेपछि उनीहरू बिदेसिएका हुन्। विदेशबाट केही युवाहरू फर्किएर पनि आएका छन्। तर, उनीहरू यहिँ बस्ने वातावरण नभएको अध्ययनमा देखिएको छ। त्रिविकै अनुसन्धान केन्द्र सेडाका कार्यकारी निर्देशक प्राडा अर्जुन बराल आफूहरूले गरेको अध्ययनमा विदेशबाट फर्केकाहरू पनि निरास रहेको बताउँछन्। प्राडा दिनेश भुजूले नागरिकताविहीन नागरिकको परिकल्पना गरेमा बसाइँसराइको मुद्दा नै सकिने बताउँछन्। उनले रूख, बिरुवा र चराचुरुङीको पनि बसाइँसराइ हुने गरेको बताए। हरेक वर्ष १६ देखि २ मिटरसम्म बिरुवाहरू सर्दै गएका छन्, उनले भने, त्यसैले गतिशील मानवजातिलाई बसाइँसराइ नगर भनेर भन्न सकिँदैन।"
न्याय खोज्दै मिटर ब्याजपीडित फेरि काठमाडौंतिर,"औंरीके हड्डी दोइर देलकै हौ बाबु (औंलाको हड्डी भाँचिदियो)। सारा सम्पत्ति लुटेर महाजनले हामीलाई घरवारविहीन बनाइदियो, छाती पिट्दै रामकलीले भनिन् बाँकी भनेको ज्यान छ। ज्यानलाई बाजी लगाएर सरकार गुहार गर्न काठमाडौं हिँडेको हौं। धनुषा : पूर्वपश्चिम लोकमार्गअन्तर्गत धनुषाको वीरेन्द्रबजारबाट सयौंको संख्याको र्याली पश्चिमतर्फ अघि बढ्यो। हाम्रो संघर्ष जारी छ। मिटरब्याज पीडितलाई न्याय दे, र्यालीमा नारा घन्कियो। माघ १६ गते काँकडभिट्टाको मेचीपुलबाट सुरु भएको पैदलयात्रा नवौं दिन बुधबार महोत्तरीको बर्दिवास पुगेको थियो। मिटरब्याजविरुद्धको न्याय मार्च ब्यानरमा सुरु भएको र्याली न्याय माग्दै काठमाडौंका लागि अघि बढेको हो। सहभागीमध्येका एक थिए महोत्तरीको औरही१ की ५५ वर्षीया रामकली साह। मिटरब्याजीले भएभरको सम्पत्ति हड्पेपछि उनी अन्तिम विकल्पका लागि र्यालीमा सहभागी भएकी हुन्। उनले ६ वर्षअघि गाउँकै छेवीलाल यादवसँग ५ लाख रुपैयाँ ऋण लिएकी थिइन्। गाउँको एक बिघा जग्गा छेवीलालको नाममा रजिस्ट्रेसन पास गरेर कर्जा लिइन्। जग्गा रजिस्ट्रेसनले मात्रै छेवीलाललाई पुगेन। उनले पास गराएकै जग्गामा बस्दै आएकी रामकलीसँग घरभाडाको कागजसमेत बनाए। रामकलीले ऋण लिएको १ वर्षमा १ लाख ८० हजार रुपैयाँ साह (छेवीलाल) लाई बुझाइन्। जसको भर्पाइ छेवीलालले त्यतिबेलै गरिदिए। बाँकी पैसा पनि विस्तारै तिरेर सबै कर्जा चुक्ता गर्ने भनेर रामकलीले साहुसँग गुहार मागिन्। तर, छेवीलालले मानेनन्। पैसाका लागि बारम्बार ताकेता गर्न थाले। रामकली पैसाकै जोहोमा जुटिन। त्यहीबेला छेवीलालले रामकलीसँग पास गराएको जग्गाका सबै रूख बेचिदिए। चार सयभन्दा बढी सपेता र आँपका रूखको मूल्य थियो १० लाख रुपैयाँ। जुन कुरा साहु छेवीलाल स्वयंले स्विकारेका थिए। रामकली भन्छिन् रूख नबेच्नुस्, महाजन ! म पैसा तिर्छु भनेको थिएँ। साहुले पैसाको खाँचो छ। सबै रूखको १० लाख भयो भनेर काट्यो। तर, पनि मेरो कर्जा चुक्ता भएन। महाजनले उनीसँग अझै १ करोड २० लाख रुपैयाँ मागिरहेका छन्। रामकली साह रामकलीलाई घर छाड्न छेवीलालले दबाब दिइरहेका छन्। आफ्नो जग्गा फिर्ता गरिदिन आग्रह गर्दा उल्टै साहुले रामकलीमाथि कुटपिट गरेका थिए। कुटाइबाट उनको औंलाको हड्डी भाँचिएको थियो। औंरीके हड्डी दोइर देलकै हौ बाबु (औंलाको हड्डी भाँचिदियो)। सारा सम्पत्ति लुटेर महाजनले हामीलाई घरवारविहीन बनाइदियो, छाती पिट्दै रामकलीले भनिन् बाँकी भनेको ज्यान छ। ज्यानलाई बाजी लगाएर सरकार गुहार गर्न काठमाडौं हिँडेको हौं। रामकलीले ८ महिना जेल पनि भोग्नुपर्यो। छोरीको विवाहका लागि गाउँकै अजय यादवसँग ४० हजार ऋण लिएकी थिइन्। साहुको मागअनुसार तत्कालै ४५ हजार रुपैयाँ फर्काइदिइन्। तर, अजयले रामकलीको कपाली तमसुक फिर्ता गरेनन्। कर्जा चुक्ता गरिसकेपछि रामकलीले पनि तमसुकको वास्तै गरिनन्। तर, त्यही पैसा बुझिसकेको तमसुक साहु अजयले अदालत लगे र मुद्दा हाले। न्यायाधीशले रामकलीलाई दुई वर्ष जेलको सजाय सुनाए। अघिल्लो वर्ष मंसिरको कठ्यांग्रिँदो जाडोमा रामकलीले जेल जानुपर्यो। ८ महिनापछि गत असारमा साहु अजयलाई १ लाख ५० हजार रुपैयाँ तिरेर जेलमुक्त भइन्। अजय त्यतिकैमा रोकिएका छैनन्। गाउँमा आएपछि कानुनको धाक लगाउन छोडेका छैनन्, रामकली भन्छिन्, सबैलाई कागज देखाएर पुनः जेलमा कोच्छु भनेर हिँडेका छन्। हामीसँग न घरजग्गा छ न त पैसा। सरकारले न्याय देओस् हैन भने ज्यान लेओस्। सिरहा नगरपालिका१६ माडरका ६९ वर्षीय मोहम्मद गफुर मलङको पैतालामा फोका उठिसकेका छन्। ९ दिनको हिँडाइले गफुरको वृद्ध शरीर पनि थाकिसकेको छ। तर, पनि खुट्टाका औंलामा कपडा बेरेर अभियानमा छन्। न्यायको आसमा हिम्मत नहारेको उनी बताउँछन्। मोहम्मद गफुर मलङ गफुरसँग झन्डै दुई कठ्ठा जमिन थियो। तर, मिटरब्याजी साहुका कारण धनी गफुर सुकुम्बासी बनेका छन्। त्यतिबेला उनको जग्गाको मूल्य ३० लाख मूल्यांकन भएको थियो। अढाई वर्षअघि सिरहा नगरपालिका१३ का वडाध्यक्ष सचिन साहसँग ७ लाख रुपैयाँ ऋण लिएका थिए। १ कठ्ठा घडेरी पास गरिदिएपछि मात्रै वडाध्यक्ष सचिनले गफुरलाई ऋण दिएका थिए। ऋण लिएको ६ महिनापछि गफुरले सचिनलाई १ लाख १० हजार फिर्ता गरिदिए। बाँकी पैसा तिर्ने उपाय उनीसँग थिएन। गफुर भन्छन् हिसाब बराबरको जग्गा राखेर बाँकी जग्गा फिर्ता गरिदिन महाजनलाई अनुरोध गरेँ। उहाँ (वडाध्यक्ष)ले मान्नु भएन। जग्गा पनि फिर्ता गर्नु भएन। उल्टै ९ लाखको तमसुक दर्ता गरिदिन दबाब दिइरहेका छन्। गफुर लघुवित्त पीडित पनि हुन्। उनले ८ महिनाअघि १८ धुर जग्गा धित्तो राखेर स्वावलम्बन लघुवित्त वित्तीय संस्थाबाट ७ लाख रुपैयाँ ऋण झिकेका थिए। किस्तामा सबै ऋण चुक्ता गरिसके। तर, एक महिना भइसक्यो, त्यति जग्गा पनि फिर्ता पाएका छैनन्। बचतमा मेरो डेढ लाख रुपैया पनि जम्मा छ, गफुरले भने, जग्गा फुकुवा गर्न लघुवित्तले मानेको छैन। बचत फिर्ता गर्न पनि आलटाल गरिरहेका छन्। यसपटक न्याय नपाएसम्म घर नफर्किने गफुर बताउँछन्। पीडा सुनाउन काठमाडौं जाँदैछौं। यसपालि न्याय पाउने पूर्ण आस छ। नपाए सरकारको शरणमा ज्यान दिन्छौं। रित्तै घर फर्किंदैनौं, गहभरी आँसु भर्दै गफुरले भने। रामकली र गफुरमात्रै हैनन्। सयभन्दा बढीको संख्यामा मिटरब्याज तथा लघुवित्त पीडितले काठमाडौंका लागि पैदलयात्रा अघि बढाइसकेका छन्। यात्रामा सहभागीहरूका पीडा कोहीभन्दा कसैका कम छैनन्। झापादेखि सर्लाहीसम्मका पीडितहरू सहभागी रहेको मिटरब्याज तथा ठगीविरुद्ध किसान मजदुरसंघर्ष समितिका अध्यक्ष अवधेश कुशवाहाले जानकारी दिए। उनका अनुसार जिल्ला जिल्लाबाट पीडितहरू सहभागी हुने क्रम बढिरहेको छ। मिटरब्याजविरुद्ध न्याय मार्चमा सहभागी पीडितहरूको एउटै बोली छ कि अब न्याय लिएर फर्किन्छौं, हैन भने ज्यान दिएर। समितिले सरकार समक्ष ६ बुँदे माग राखेर माघ १६ गतेबाट न्याय मार्च सुरु गरेको हो। गत माघ १६ गते काँकडभिट्टाको मेचीपुलबाट सुरु भएको पैदलयात्रा नवौं दिन बुधबार महोत्तरीको बर्दिबास पुगेको छ। समितिले मिटरब्याजसँग सम्बन्धित सम्पूर्ण फर्जी लिखतहरू (तमसुक, दृष्टिबन्धक, रजिस्ट्रेसन र चेक) अवैध घोषणा गर्नुपर्ने र जुनसुकै तहमा भएको पीडितको सम्पत्तिको हक हस्तान्तरण बदर गरी पीडितलाई क्षतिपूर्तिको व्यवस्था गर्नुपर्ने माग गरेका छन्। यस्तै, विभिन्न तहका अदालतमा मिटरब्याजी साहुले पीडितमाथि हाल्ने मुद्दाको दर्ता र सम्पूर्ण अदालती प्रक्रिया स्थगित गर्नुपर्ने, तथा फैसला भइसकेका मुद्दाहरू आयोगमा पेस गर्न लगाएर पुनरावलोकन गरी फर्जी लिखत (चेक बाउन्स) समेतका आधारमा सजाय कटाइरहेका पीडितको रिहाइ, जरिबाना मिनाहा र बिगो खारेज गर्नुपर्ने माग छन्। यस्तै, मिटरब्याजसँग सम्बन्धित निवेदनका सरकारी तथ्यांक अपूर्ण भएकाले तत्काल नयाँ निवेदन दर्ता खुला गरी पीडितहरूको अभिलेखीकरण गर्दै सोका आधारमा साहु, महाजनलाई पक्राउ गरी कारबाही गर्नुपर्ने, साहु, महाजनले आफूविरुद्धको उजुरी लिने निषेधाज्ञा रद्द गर्नुपर्ने र वास्तविक लेनदेन यकिन गरी सम्पत्ति शुद्धीकरणसम्बन्धी कानुन आकर्षित गराई ऋण लगानी गरेको रकमको स्रोत छानबिन गर्नुपर्ने माग उनीहरूको छ। त्यस्तै, मिटरब्याज साहु, महाजनद्वारा गराइएका आत्महत्या दुरुत्साहन, दुव्र्यवहार, महिलामाथि हुने ज्यादती तथा यौन हिंसा र मानवअधिकार उल्लंघनका अन्य घटनाको गम्भीर छानबिन गरी कानुनी कारबाही गरी पीडित र मृतकका परिवारलाई न्यायोचित राहत तथा क्षतिपूर्तिको व्यवस्था गर्नुपर्ने, पीडितले गैरकानुनी ब्याजदरमा ऋण लिनुपर्ने कारणको पहिचान गर्दै शोषित उत्पीडित वर्ग लक्षित न्यायपूर्ण आर्थिक कारोबार सुनिश्चितता गर्न बिनाधितो सहुलियत ऋण प्रवाहको कार्यक्रम ल्याउनुपर्ने माग पनि सरकार समक्ष राखेको समितिका केन्द्रीय अध्यक्ष कुशवाहाले बताए। सरकारले पीडितलाई झुक्याएर मिटरब्याजीको पक्षमा अध्यादेश ल्याएको पनि आरोप लगाए। यात्राको नवौं दिनमा धनुषा आइपुगेका कुशवाहाले भने मेची र महाकालीबाट एकैसाथ मिटरब्याजविरुद्ध न्याय मार्च सुरु भएको छ। यो पनि पढ्नुहोस मिटर ब्याजसम्बन्धी जाँचबुझ आयोगले पीडितसँग माग्यो निवेदन मिटरब्याजीलाई कस्न बन्यो कानुन मिटरब्याजसम्बन्धी जाँचबुझ आयोगमा धमाधम उजुरी मधेसमा मिटरब्याज साहुविरुद्ध उजुरीको चाङ मिटरब्याजले तक्मा पो जित्यो मिटरब्याजीविरुद्ध १८ हजार उजुरी मिटरव्याजीविरुद्ध मधेसमामात्रै १८ हजार बढी उजुरी मिटरब्याज पीडितलाई न्याय होइन झुक्काउन विधेयक ल्याइएको हो : पदम गिरी स्थापित राजनीतिक दलका नेताकै संरक्षणमा मिटरब्याज चलिरहेको छ मिटरब्याजी पीडितको समस्या समाधानमा सरकार गम्भीर : मन्त्री गुरूङ मिटरब्याजसम्बन्धी २४ हजार उजुरी, एक हजार तीन सय मिलापत्र मिटरब्याजविरुद्धको कानुन अलपत्र, मिलापत्र गर्न प्रशासनको दबाब मिटरव्याजीविरुद्ध कानुन ल्याउन माग गर्दै संसद भवन अगाडि प्रदर्शन कानुन माग्दै मिटरब्याज पीडितले घेरे संसद् भवन मिटरब्याजविरुद्ध कानुन बनोस् मिटरब्याजसम्बन्धी जाँचबुझ आयोगको म्याद तीन महिना थप्ने सरकारको निर्णय मिटरब्याज पीडितको आठ बिघा जग्गा फिर्ता मिटरव्याजसम्बन्धी विधेयकबारे एमालेको गम्भीर ध्यानाकर्षण प्रतिनिधिसभाबाट मिटरब्याज सम्बन्धी विधेयक पारित मिटरब्याज पीडितद्वारा कालीमाटी प्रहरी चौकीमा विरोध प्रदर्शन राष्ट्रपतिबाट मिटरब्याजसम्बन्धी विधेयक प्रमाणीकरण मिटरब्याज सम्बन्धी विधेयक : जसका लागि बन्यो, उनैले जलाए मिटरब्याज पीडितले किन जलाए विधेयक ? मिटरब्याज पीडितले गरे प्रशासनविरुद्ध प्रदर्शन आयोगले सरकारलाई बुझायो मिटरब्याजसम्बन्धी प्रतिवेदन, सबैभन्दा बढी अनुचित लेनदेन मधेसमा मिटरब्याज पीडित अझै पीडित मधेस पुगेर प्रधानमन्त्रीले भने नेता र जनप्रतिनिधि नै मिटरब्याजको पक्षमा लागे भोलिदेखि मिटर ब्याज पीडितको मेचीमहाकाली न्याय मार्च अभियान सरकारलाई एमालेको प्रश्न : बैंकले मिटरब्याजीको काम गर्छ, सहकारीले बचतकर्ताको रकम खाएको छ, खै कारबाही ? महोत्तरी पुग्यो मिटरब्याजविरुद्धको न्याय मार्च"
एकदिवसीय सिरिज : क्यानडाविरुद्ध खेल्दै नेपाल,"प्रत्येक खेलमा नेपालको जीत चाहने पुबुदु आज क्यानडाविरुद्धको खेलमा भने नेपालले पराजय बेहोरेको हेर्न चाहन्छन्। काठमाडौं : क्यानडाविरुद्धको एकदिवसीय सिरिज आजबाट सुरु हुँदैछ। त्रिवि क्रिकेट मैदानमा बिहान सवा ९ बजेबाट नेपाल र क्यानडाबीच खेल हुन लागेको हो। नेपालले डब्लुसीएल लिग टूको तयारी स्वरुप आयोजना गरेको सिरिज खेल्न क्यानडाको टीम नेपाल आएको हो। नेपालको रोहित पौडेल र क्यानडाको साद बिन जाफरले कप्तानी गर्दैछन्। क्यानडासँगको खेलमा नेपालले केही नयाँ युवा खेलाडीलाई मौका दिएको छ। घरेलु प्रतियोगिता प्रधानमन्त्री कपमा उत्कृष्ट प्रर्दशन गरेका नयाँ अनुसार सिरिजका लागि छनोट भएका छन्। आकाश चन्द, रिजन ढकाल र हेमन्त धामी पहिलो पटक नेपालको टोलीमा परेका हुन्। यस सिरिज लगत्तै नेपालले घरेलु मैदानमा डब्लुसीएल लिग टूको म्याचहरु खेल्ने क्यानले जनाएको छ। क्यानडाको प्रशिक्षकमा पुबुदु दासानायके र नेपालका प्रशिक्षकमा मोन्टी देसाइ रहेका छन्। यस अगाडि पुबुदु नेपाली खेलाडीको प्रशिक्षक हुन्। प्रत्येक खेलमा नेपालको जीत चाहने पुबुदु आज क्यानडाविरुद्धको खेलमा भने नेपालले पराजय बेहोरेको हेर्न चाहन्छन्। नेपालको टोली : रोहित पौडेल (कप्तान), आसिफ शेख, कुशल भुर्तेल, देव खनाल, कुशल मल्ल, भीम सार्की, आरिफ शेख, पवन सर्राफ, सोमपाल कामी, हेमन्त धामी, रिजन ढकाल, सूर्य तामाङ, ललित नारायण राजवंशी, आकाश चन्द र अनिलकुमार शाह। क्यानडाको टोली : साद बिन जफर (कप्तान), आरोन जोन्सन, डिलोन हेलिगर, दिल्प्रित बज्वा, हर्ष ठाकर, कलिम साना, नवानित धलिवल, निकोलस किर्तन, निखिल दत्त, पर्गत सिंह, शहिद अहम्दजाइ, श्रेयस मोभा, श्रीमान्थ विजयरत्ने, इश्वरजित सोहि, उदय भगवान"
चुँदीरम्घालाई साहित्यिक पर्यटकीयस्थल बनाइँदै,"दमौली : नेपाली भाषाका आदिकवि भानुभक्त आचार्यको जन्मस्थलमा साहित्य उद्यान निर्माणको प्रक्रिया अगाडि बढाइएको छ। भानु नगरपालिकाले भानु४ चुँदीरम्घामा साहित्य उद्यान निर्माणको काम अगाडि बढाइएको हो। चुँदीरम्घालाई साहित्यिक पर्यटकीयस्थलको रुपमा विकास गर्ने उद्देश्यसहित नगरपालिकाले साहित्य उद्यानको काम अगाडि बढाएको नगरप्रमुख आनन्दराज त्रिपाठीले जानकारी दिए। यसका लागि सङ्घीय सरकारले रु पाँच करोड बजेट विनियोजन गरेको छ। अर्थमन्त्रालयले उद्यान निर्माणका लागि केही दिन अगाडि सो रकम उपलब्ध गराएको हो । उनले भने, 'राष्ट्रपति रामचन्द्र पौडेलले यस ठाउँको विकासका लागि चासो राख्नुभएको छ। उहाँकै साथ र सहयोगमा साहित्य उद्यानको कामलाई अगाडि बढाउन लागिएको हो।' उक्त बजेटबाट जग्गा अधिग्रहण, गुरुयोजना निर्माण र साहित्यिक स्रष्टाको शालिक निर्माणको काम गरिने जनाइएको छ। नगरप्रमुख त्रिपाठीका अनुसार सुरुमा जग्गा अधिग्रहणको काम हुनेछ। यसपश्चात् गुरुयोजना निर्माण गरी उद्यानको काम अगाडि बढ्ने छ। उनले भने, 'भानुभक्तको जन्मथलो ओझेलमा परिरहेको छ। यस ठाउँमा साहित्य उद्यान निर्माण गरेर पर्यटकीय गन्तव्यस्थल बनाउने मुख्य लक्ष्य हो।' साहित्य उद्यान निर्माणपछि आन्तरिक तथा बाह्य पर्यटक भित्र्याउन सहज हुने उपप्रमुख उमा गोतामेले बताए। उनका अनुसार उद्यानका लागि ८६ रोपनी जग्गा अधिग्रहण गरिनेछ। उद्यान समितिका अध्यक्ष डा जयराज आचार्यले समितिले उद्यान निर्माणको लागि आवश्यक परामर्श, रेखदेख र योजनासहित नगरपालिकालाई सहयोग गर्ने बताए। आदिकवि भानुभक्त जन्मस्थल विकास समितिका कार्यकारी निर्देशक शङ्कर रानाभाटले तीनवटै तहको सरकारको सहयोगबाट भानु जन्मस्थलको विकास सम्भव रहेको उल्लेख गरे।"
कूटनीतिक पहल पुगेन,"रुसयुक्रेन युद्धमा प्यूठानका सोमे सुनारसहित देशभरका दर्जनौं नेपाली युवाले अकालमै ज्यान गुमाइसकेका छन्। सोझासाझा युवा अनाहकमै युद्धमा झोसिएर ज्यान गुमाउनुपर्ने बाध्यतालाई सरकारले अविलम्ब रोक्नुपर्छ। पहिलो र दोस्रो विश्वयुद्धमा पनि धेरै नेपाली युवाले बेलायती सेनामा भर्ती भएर जीवन गुमाएका थिए। तर, त्यसबेला नेपाल सरकार र बेलायती सरकारबीचको सम्झौताले गोर्खालीहरूलाई बेलायती सेनामा भर्ती गराइएको थियो। अहिले युद्धग्रस्त मुलुक रूससँग सरकारको कूटनीतिक पहल पुगेको छैन। मृत्यु भएका नेपाली युवाको शव आफन्तले पाएका छैनन्। विदेशी भूमिमा सन्तान र आफन्त गुमाउनुको पीडाले परिवारजनहरू तड्पिएर बस्न विवश छन्। रूसयुक्रेन युद्ध तत्काल रोकिनुपर्छ। युद्धका माध्यमबाट विवादको समाधान खोज्नेहरूको पक्षमा नहुँदानहुँदै पनि नेपालका युवाहरू यसरी अमानवीय ढंगले भइरहेको युद्ध गर्न बाध्य छन्। युवालाई मानव तस्करको जालोमा पारेर अवैध रूपमा रूसी सेनामा भर्ती गराइएको छ। वैदेशिक रोजगारमा अन्य मुलुकमा गएका नेपाली युवा अवैध बाटोबाट युद्धग्रस्त मुलुकमा पुग्नु र सेनामा भर्ती गर्नु गलत छ। नागरिक तहमा पनि यसबारे सचेतना हुनुपर्छ। सामान्य तालिम लिएर नेपाली युवा युद्धमा होमिन र मृत्युवरण गर्न विवश छन्। पूर्वनेपाली सेना, नेपाल प्रहरी र भारतीय सेनाबाट अवकाश प्राप्त व्यक्तिहरूलाई अझ बढी छानीछानी अवैध रूपमा रूसी सेनामा लगेको देखिएको छ। देशमा बेरोजगारीको समस्या छ। तर, समस्या छ भन्दैमा यसरी युद्धमा भिड्न जाने गरी अवैध रूपमा विदेशी सेनामा जानु गलत हो। जानीजानी बिभत्स अमानवीय युद्धमा हाम फाल्नु हुँदैन। बत्तीमा पुतली परेजस्तो गरेर नेपाली युवाले जीवन गुमाउनुपर्ने स्थितिको अन्त्य हुनैपर्छ। ६ महिना वर्षदिन लगाएर हिँडेरै गैरकानुनी रूपमा अमेरिका पुग्ने पनि नेपाली छन्। जुन देश युद्धको पक्षमा छैन, त्यस देशका नागरिकलाई युद्धग्रस्त मुलुकमा भर्ती नलिने स्थितिको सिर्जना गर्न नेपाल सरकारले प्रभावकारी कूटनीतिक पहल गर्नुपर्छ। (थापा, प्रतिनिधिसभा सदस्य हुन्।)"
"निगमलाई भाडामा विमान, सधैं घाटाको व्यापार","घाटाको व्यापारलाई बुझाउन एउटा उखान छ चामलसँग पिठो साट्ने । नेपाल वायुसेवा निगम यही उक्ति चरितार्थ गर्न उद्यत् देखिएको छ । न्यारोबडी जहाज बिग्रेको छ । छिटो बनाउनेतिर ध्यान छैन । जसकारण दुई महिनामा ६० करोड घाटा लागिसक्यो । फेरि ऊ अर्काे जहाज भाडामा लिने ध्याउन्नमा छ । यसलाई निगममा सधैं हुँदै आइरहेको कमिसनको खेलसँग जोडेर चर्चा गर्न हुन थालेको छ । नहोस् पनि किन ? आफ्ना जहाज ग्राउन्डेड (भूमिस्थ) हुँदा त्यसलाई सुचारु गर्नभन्दा नयाँतिर नजर लगाइहाल्ने जो भइरहेको छ । भएका जहाज ग्राउन्डेड हुँदै गएर भइरहेको घाटाले निगम नै ग्राउन्डेड हुने जोखिम उस्तै तीव्र गतिमा छ । ५० अर्ब घाटा व्यहोर्दै त्यसको १० प्रतिशतको ब्याज तिरिरहेको निगमलाई उठाउन भएका जहाजको सेवा चुस्त बनाउनु र बजार विस्तार गर्नु नै उत्तम उपाय हो । विज्ञहरूले र पटकपटक गठन भएका अध्ययन समितिको राय पनि यही छ । तर, निगमले भइरहेकै गन्तव्यमा सकिने जति उडान पनि गर्न भ्याएको छैन, नयाँ गन्तव्य त परै । विज्ञले जहाज थप्न पनि नसुझाएका हैनन् । तर, त्यसभन्दा अघि गर्नुपर्ने कामचाहिँ निगमको व्यवस्थापनमा सुधार हो । कमजोर व्यवस्थापनकै बीच जहाज थप्ने हो भने ती पनि ग्राउन्डेडै हुने निश्चित हुन्छ । निगमले राज्यलाई ऋणको बोझ थप्ने पनि निश्चितै हुन्छ । सामान्य व्यापार व्यवसाय गर्न त योजना चाहिन्छ । अर्बाैं लगानीको निगममा भने न गतिलो व्यापारिक योजना हुन्छ, न रणनीति नै । हचुवाकै भरमा जहाज मात्रै थप्दैमा निगम उँभो लाग्दैन । भएकै दुई न्यारोबडी जहाजको १८ घण्टा अन्तर्राष्ट्रिय उडानको क्षमतालाई १० घण्टामा खुम्च्याइरहेको छ निगम व्यवस्थापनले । अनि त्यही व्यवस्थापनले थप जहाज भाडामा ल्याएर प्रशस्त उडान गर्ला, आम्दानी बढाउला भनेर पत्याइहाल्न सकिन्न । जहाज प्राविधिक साधन हो, बिग्रन्छ । तर, बेलामा नबनाउनु चाहिँ कमजोरी मात्रै होइन गल्ती हो । अरू गल्ती, कमजोरी पनि होलान् । तर मुख्य कुरा एउटै गल्ती बारम्बार भइरहनु हो । निगममा त्यसरी भइरहेको गल्ती के हो भने जहाज भाडामा लिने अनि घाटा खाने । धमिजादेखि लाउडा हुँदै चेज एयर र चाइना साउथवेस्ट प्रकरण जहाज भाडामा लिने, कमिसन खाने र निगमलाई खाल्डामा हाल्ने प्रस्ट उदाहरण हुन् । अनि फेरि जहाज भाडामा लिन जुन सूचना जारी भएको छ त्यसबाट फेरि अर्काे गल्ती नहुने ग्यारेन्टी के छ ?"
टि२ कार्यान्वयनमा चुनौती,"काठमाडौं : धितोपत्र कारोबार भएको दुई कार्य दिनभित्र कारोबार भएको धितोपत्र तथा रकमको राफसाफ तथा फस्र्योट हुनुपर्ने व्यवस्था छ। तर यो नीतिगत व्यवस्था कार्यान्वयनमा विकृति देखिएको छ। नेपाल धितोपत्र बोर्डले तीन वर्षअघिदेखि लागू गरेको टि२ ब्रोकर कम्पनी (दलाल) का पहुँच नभएका सोझासाझालाई मात्रै लागू भएको तर पहुँचवालामा भने मनोपोली भएको लगानीकर्ताबाट गुनासो आएको छ। सेयर कारोबारी राजु चौहानले १३ हजारमा बिक्री गरेको आईपीओ ब्रोकरले एक महिनापछि त्यो पनि ८ हजार ४ सय रुपैयाँमात्रै भुक्तानी गरेको गुनासो गरे। उनको ब्रोकरसँग सीधै पहुँच छैन। पैसा लिन फोन, म्यासेज गर्दा प्रतिउत्तर आउँदैन। अनलाइन सेक्युरिटीले डुबायो। सेयर बिक्री गरेको पैसा एक महिना हुँदासम्म पनि चुक्ता गरिदिएन, लगानीकर्ता चौहान दुःखेसो गर्छन्। बाँकी पैसा लिन पनि ब्रोकरसँग पहुँच भएकाहरूलाई गुहारिरहेका छन् तर चौहानले पैसा हात पार्न सकेका छैनन्। यस्तो व्यवहारले उनी ब्रोकर नै परिवर्तन गर्ने मनसायमा पुगेका छन्। यस्तै अर्का लगानीकर्ता मेघप्रसाद श्रेष्ठ भन्छन्, सेयर खरिद गर्दा अर्को दिन फोन आउँछ र खरिद गरेको भोलिपल्ट तिरिसक्नुपर्छ। तर सेयर बिक्री गर्दा रकम पाउन एक हप्ता कुर्नुपर्छ। तर टि२ शतप्रतिशत दुवैतर्फबाट लागु हुन नसक्ने केही लगानीकर्ताको तर्क छ। यसैक्रममा यो लागु गर्दा कार्यान्वयन नभएमा दुवैलाई समान पेनाल्टीको व्यवस्था गर्न केही लगानीकर्ताहरू बताउँछन्। ब्रोकर होस् वा लगानीकर्ता जस्ले पैसा समयमै बुझाउँदैन उसलाई पेनाल्टी दिने व्यवस्था गर्नुपर्छ। दुवैतर्फबाट समयमा पैसा पाउन यस्तो व्यवस्था आवश्यक छ। लगानीकर्ताहरू बताउँछन्। दैनिक ६७ जना सेयर लगानीकर्ताबाट बिक्री गरेको सेयरको पैसा नपाएको भन्दै गुनासो सुनाउने गरेको लगानीकर्ता नवराज दाहाल जानकारी दिन्छन्। यो समस्याले विकराल रूप लिएको र ब्रोकरबाट पहुँच नपुगेका सोझासाझा लगानीकर्ता मर्कामा परेको उनको भनाइ छ। सेयर बिक्री गरेपछिको दुई दिनमा यसबापतको पैसा बिक्रीकर्ताको खातामा आउनुपर्ने प्रावधानलाई टि२ मानिएको छ। अर्थात् नेपाल स्टक एक्सचेन्ज लिमिटेडमा कारोबार भइसकेको धितोपत्रहरू भुक्तानी फस्र्योट गर्नुपर्ने समय अवधिलाई टि२ भनिन्छ। टि२ मा राफसाफ तथा फस्र्योट प्रक्रिया सम्पन्न गर्न टि१ अर्थात् कारोबार गरेको भोलिपल्टसम्ममा खरिदकर्ताले खरिद गरिएको धितोपत्रबापतको रकम बुझाउनुपर्ने व्यवस्था छ। त्यसपछि टि२ मा बिक्रीकर्ताले रकम प्राप्त गर्नेछ र खरिदकर्ताले धितोपत्र प्राप्त गर्नेछ। लगानीकर्ता दाहालका अनुसार अहिले पनि ब्रोकरको पैसा उठेन, कोष व्यवस्थापन गर्न सकेन भन्ने सुनिन्छ। उनी भन्छन्, यसो हुनु भनेको ब्रोकरले टि२ लाई नअपनाएर भएको दाहालको तर्क छ। मलाई कारोबारमा समस्या नपरे पनि धेरैले बिक्री गरेपछि खातामा पैसा नआएको, ढिला भएको सुनाउँछन्। यसो हेर्दा ब्रोकरले पहुँचवालालाई २०२५ लाख उधारो दिइरहँदा यो पैसा अरू सम्पर्कमा नआएका, टाढा भएका र पहुँच नपुगेकाहरूलाई भने झुलाइराखेको छ। दाहालका अनुसार करिब १० देखि १५ प्रतिशत सक्रिय कारोबार हुने रकम (१ अर्बको कारोबार हुँदा १० करोड जति) ब्रोकरका कारणले गर्दा अहिले कारोबार भइराखेको छैन। बिक्री गरेपछि खातामा पैसा तोकिएको समयमा आउने स्थिति छैन। मैले त ब्रोकरलाई चिनेको छु, पहुँच छ, खातामा राखिदिन भन्नासाथ राख्छन्। तर पहुँच नभएकालाई धेरै समस्या भोग्नु परेको छ। अहिले ब्रोकरहरूले सिस्टमले दिएन भनेर पनि बहाना बनाएर ढिलाइ गरेका छन्। प्रणालीमा समस्या भए सीडीएससी एन्ड क्लियरिङ्स, एनसीएचएललाई सुधार्न भन्नुपर्यो। उनले अन्नपूर्णसँग भने। साथै केही ब्रोकरले भने केवाईसी अपडेड नभएर भुक्तानी नभएको भन्ने गरेको छ। ब्रोकरसँग ग्राहकसमक्ष सूचना पुर्याउने माध्यम छ। तर त्यस्ता ग्राहकलाई इमेल र फोनबाट सूचित गरेर भुक्तानी टुंग्याउन सक्छ। यसो नगर्नुको कारण उस्ले सेयर बेच्यो भने पैसा हाल्नु पर्दैन भन्ने सोच ब्रोकरमा हाबी भएको दाहालको भनाइ छ। यसो हुँदा निरन्तर कारोबार गर्न नदिने, अल्झाउने र बजारमा चलेका ठूलाबडालाई उधारोमा ट्रेड गराउने प्रवृत्ति छ। दाहालले भने। केही ब्रोकरहरूले सेयर बिक्री गरेका क्लाइन्टलाई नमागेसम्म पैसै नदिने देखिएको एक ब्रोकरले स्वीकार गरे। बिक्री गरेको पैसा खातामा राखिदिँदा कतिपय लगानीकर्ताले भने नपठाएको भए हुन्छ फेरि भोलि त्यहीँबाटै ट्रेडिङ गर्थें भन्नेहरू पनि छन्। खरिदबिक्रीको पैसा खातामा पठाउँदा कनेक्ट आईपीएस वा ईसेवाले शुल्क काट्छ। बरु नपठाई दिनुस् फेरि किन्दा त्यहीँबाट कटाउनुस् भन्ने लगानीकर्ताहरू पनि छन्। यसो हुँदा कस्लाई पठाइदिने कस्लाई नपठाउने भन्ने थाहै हुँदैन। एक ब्रोकरले अन्नपूर्णसँग भने, अर्को समस्या अहिले धेरैजसो रेमिट्यान्स खाता खोलेका विदेशमा रहेकाहरूको पनि भएको बताइन्छ। अधिकांश गुनासो गर्नेमा विदेशमा बस्ने लगानीकर्ता त्यो पनि आईपीओमा सेयर बेच्नेहरूका रहेको ब्रोकरको भनाइ छ। विदेशमा बस्नेको रेमिट्यान्स खाता हुन्छ। यो खातामा कनेक्ट आईपीएसबाट पैसा पठाउँदा जाँदैन। यसैले उनीहरूले समयमा पैसा नपाउने समस्या भएको हो। अधिकांश लगानीकर्तालाई टि२ भनेको के हो, कसरी गणना हुन्छ भन्ने थाहा नभएकाले बढी गुनासो गर्ने गरेको ब्रोकरहरूको भनाइ छ। ब्रोकर कम्पनीका अनुसार प्रायः आईपीओ परेपछि सेयर बेच्नेहरूले राफसाफ नहुँदै आजको भोलि नै माग्छन् तर राफसाफ गर्न बिक्री गरेको दिनबाट कम्तीमा तीन दिन लाग्छ। पछिल्लो समय बैंकहरू मर्जर भएका छन्। त्यसो हुँदा केवाईसी अपडेट नभएका, खाता परिवर्तन भएको ब्रोकरमा जानकारी नदिँदा अधिकांश लगानीकर्ताको बिक्री सेयर भुक्तानीमा समस्या देखिएको ब्रोकर कम्पनीको भनाइ छ। साँच्चै मर्कामा परेका लगानीकर्ता पनि छन्। तर सबैलाई एउटै बास्केटमा हाल्नु भएन। कारोबारको राफसाफ नेटिङमा हुन्छ। जस्तैः कुनै ब्रोकरले १० करोडको खरिद गर्यो र १२ करोडको बिक्री गर्यो भने १२ करोडलाई त १० करोड पैसा उठाएर बाँड्नु पर्छ। यसरी नेटिङ हुँदा बाहिरबाट आउने दुई करोड रुपैयाँमात्रै हो। भित्रै भएको १० करोड पनि खरिद गर्ने लगानीकर्ताबाट समयमा नउठ्दा भुक्तानीमा ढिलाइ हुने गरेको हो, एक ब्रोकरले प्रष्ट्याए। उनका अनुसार खरिदकर्ताले सेयर किनेपछि दुई दिनमा दिनुपर्ने तर नतिर्ने, मोबाइल अफ गरेर बस्ने प्रवृत्ति छ। मुख्य समस्या राफसाफको हो। यसलाई सुनिश्चित नगरेसम्म यो समस्या दोहोरिरहने सेयर विश्लेषक कृष्ण गिरी बताउँछन्। यसैले सेवोनले यो कारोबारलाई उधारोभन्दा नगदीमा हुने नीति नल्याएसम्म यो समस्या हल नहुने उनको तर्क छ। यता स्टक ब्रोकर्स एसोसिएसन अफ नेपालका अध्यक्ष धर्मराज सापकोटा भने हल्लाको पछि लागेर ब्रोकरलाई बदनाम गर्न नहुने बताउँछन्। उनका अनुसार सेयर बेच्दा होस् वा किन्दा भोलिपल्टै पैसा माग्ने काम ब्रोकरले गर्ने गरेको छ। आजको दिनमा किनबेच टि० मा हुन्छ। टि१मा लगानीकर्ताले किनेको सेयरबराबरको पैसा भुक्तानी गर्छन्। पैसा भुक्तानी गरेपछि मात्रै बल्ल सेयर ट्रान्सफर हुन्छ। सेयर बेच्ने लगानीकर्ताले टि१मा सेयरहरू ब्रोकरको खातामा सार्नुपर्छ, नत्र भने क्लोज आउट बढ्छ अर्थात् २० प्रतिशत जरिबानामा पर्छ। बिक्री गरेको पनि र किनेको पनि ब्रोकरले भोलिपल्टै माग्ने हो। किनेको सेयर भोलिपल्टै आउँदैन। टि२ अनुसार राफसाफ हुन्छ। यसमा नेप्से, सीडीएससँगको प्रक्रिया हुन्छ, उनले भने, यसपछि बिल बनाउने काम हुन्छ। टि३ मा किन्ने लगानीकर्ताको पैसा तिरेको छ भने सेयर पठाउने काम हुनछ। बेच्ने लगानीकर्ताले सेयर पठाएको छैन भने जरिबानामा पर्छ। समयमै सबै भएको छ भने खातामा जान्छ। ब्रोकरले आफ्ना पहुँचवालालाई काँखी च्याप्यो भन्ने आरोप कहिल्यै समाधान नहुने उनको भनाइ छ। आफूहरूले कसैलाई विभेद नगरेको र कार्यालय समय अवधिभर जति काम हुन्छ सोही गर्ने गरेको उनको तर्क छ। अहिले डिजिटल नै पैसा खातामा पठाउने गरेकोमा अधिकांश लगानीकर्ताको मर्जर भएको बैंकमा भने पैसा ट्रान्सफर हुन प्राविधिक समस्या भएकोले देखिएको उनले बताए। यसर्थ मर्जर भएको बैंकको खाता नम्बर ब्रोकरमा अध्यावधिक गर्न आवश्यक छ, यसो नगर्नेलाई यस्तो समस्या परेको उनले बताए। यता नेपाल धितोपत्र बोर्डका कार्यवाहक अध्यक्ष तथा कार्यकारी निर्देशक डानवराज अधिकारी टि२ भनेपछि सोहीअनुसार ब्रोकरले कार्यान्वयन गर्नैपर्ने बताउँछन्। कारोबार भएको दिन छोडेर थप दुई दिनमा राफसाफ हुनुपर्छ। यदि त्यसो भएको छैन भनेर बोर्डमा गुनासो आए हामी समाधान गर्नेछौं। सेवोनले ऐन, नियममा परिपालना नभएका व्यवस्थालाई सकारात्मक रूपमा लिँदैन। नीतिमा विकृति आएको छ भने बोर्डमा गुनासो आएमा सम्बोधन हुन्छ। डा अधिकारीले अन्नपूर्णसँग भने। यसरी लागू गरिएको थियो ३ वर्षअघि टि२ नेपाल धितोपत्र बोर्डले टि२ लागू गरेको करिब तीन वर्ष भएको छ। बोर्डको नियमन तथा व्यवस्थापन विभागले विसं २०७७ पुस २४ गते धितोपत्र कारोबारको राफसाफ तथा फस्र्योट चक्र टि२ कायम गरिएको घोषणा सुनाएको थियो। नेपालको धितोपत्र बजारमा भइरहेको प्रविधिको बढ्दो प्रयोग तथा अन्तर्राष्ट्रिय अभ्यासलाई दृष्टिगत गरी धितोपत्र कारोबार राफसाफ तथा फस्र्योट प्रणाली टि२ मा गर्ने बोर्डको आव २०७७०७८ को नीति तथा कार्यक्रममा समेत रहेको थियो। यसैले सो कार्यान्वयनमा ल्याउन सीडीएस एन्ड क्लियरिङ लिले आफ्नो विनियममा भएको हालको टि३ लाई टि२ मा ल्याउने गरी संशोधन स्वीकृतिका लागि बोर्डमा पेस गरेको थियो। यससँगै सो व्यवस्था संशोधन भएर कार्यान्वयनमा आएपछि धितोपत्र कारोबारको राफसाफ तथा फस्र्योट चक्र छोटिई टि२ कायम भएसँगै धितोपत्रको तरलतामा वृद्धि भई बजार थप गतिशील हुने तथा लगानीकर्तालाई थप लगानीको अवसर प्राप्त हुने बोर्डको अपेक्षा रहेको थियो। तर यो व्यवस्था लागू गरेको करिब एक महिनाकै अन्तरमा कार्यान्वयन नभएको भन्दै गुनासो बढे र समाचार बन्यो। बोर्डले मिति २०७७ माघ १४ मा सम्पूर्ण धितोपत्र दलाल व्यवसायीलाई धितोपत्र कारोबार राफसाफ तथा फस्र्योट चक्र टि२ मा हुनुपर्ने व्यवस्था लागू भइसकेकोमा कतिपय धितोपत्र दलाल व्यवसायीहरूले सोको पालना नगरेको भनी लगानीकर्ताबाट गुनासो प्राप्त भएको थियो। यसपछि बोर्डको पनि ध्यानाकर्षण भएको थियो। यससँगै विसं २०७७ माघ १८ गते बोर्डले फेरि प्रेस विज्ञप्ति जारी गर्दै यसो नगर्न निर्देशन दिएको थियो। यो सुरुवातीदेखि नै त्यति प्रभावकारी नभएको गुनासो लगानीकर्ताबाट आइरहेकै थियो र अहिले पनि धेरैको गुनासो छ। दैनिक ६७ जना सेयर लगानीकर्ताहरूबाट बिक्री गरेको सेयरको पैसा २०२५ दिनसम्म नपाएको भन्दै गुनासो सुनाउने गर्छन्। यो समस्याले विकराल रूप लिएको र ब्रोकरबाट पहुँच नपुगेका सोझासाझा लगानीकर्ता मर्कामा परेका छन्। अहिले पनि ब्रोकरको पैसा उठेन, कोष व्यवस्थापन गर्न सकेन भन्ने सुनिन्छ। यसो हुनु भनेको ब्रोकरले टि२ लाई नअपनाएर हो।नवराज दाहाल, लगानीकर्ता टिप्लस टु (टि२) भनेपछि सोहीअनुसार ब्रोकरले कार्यान्वयन गर्नैपर्छ। कारोबार भएको दिन छोडेर थप दुई दिनमा राफसाफ हुनुपर्छ। यदि त्यसो भएको छैन भने बोर्डमा गुनासो आए हामी समाधान गर्नेछौं। सेवोनले ऐन, नियममा परिपालना नभएका व्यवस्थालाई सकारात्मक रूपमा लिँदैन। नीतिमा विकृति आएको छ भन बोर्डमा गुनासो आएमा सम्बोधन हुन्छ।डा नवराज अधिकारी, कार्यवाहक अध्यक्ष तथा कार्यकारी निर्देशक, नेपाल धितोपत्र बोर्ड हल्लाको पछि लागेर ब्रोकरलाई बदनाम गर्न भएन। सेयर बेच्दा होस् वा किन्दा भोलिपल्टै पैसा माग्ने काम ब्रोकरले गर्ने गरेको छ। टि२ कै नियमभित्र रहेर कारोबार भएको छ। टि२ अनुसार राफसाफ हुन्छ। यसमा नेप्से, सीडीएससँगको प्रक्रिया हुन्छ। यसपछि बिल बनाउने काम हुन्छ। टि३ मा किन्ने लगानीकर्ताको पैसा तिरेको छ भने सेयर पठाउने काम हुन्छ। बेच्ने लगानीकर्ताले सेयर पठाएको छैन भने जरिबानामा पर्छ। समयमै सबै भएको छ भने खातामा जान्छ। ब्रोकरले आफ्ना पहुँचवालालाई काँखी च्याप्यो भन्ने आरोप कहिल्यै समाधान हुँदैन। आफूहरूले कसैलाई विभेद नगरेको र कार्यालय समय अवधिभर जति काम हुन्छ सोही गर्ने हो। अहिले डिजिटल नै पैसा खातामा पठाउने गरेकोमा अधिकांश लगानीकर्ताको मर्जर भएको बैंकमा भने पैसा ट्रान्सफर हुन प्राविधिक समस्या भएकोले देखिएको हो।धर्मराज सापकोटा, अध्यक्ष, स्टक ब्रोकर्स एसोसिएसन अफ नेपाल"
न्याय खोज्दै मिटर ब्याजपीडित फेरि काठमाडौंतिर,"औंरीके हड्डी दोइर देलकै हौ बाबु (औंलाको हड्डी भाँचिदियो)। सारा सम्पत्ति लुटेर महाजनले हामीलाई घरवारविहीन बनाइदियो, छाती पिट्दै रामकलीले भनिन् बाँकी भनेको ज्यान छ। ज्यानलाई बाजी लगाएर सरकार गुहार गर्न काठमाडौं हिँडेको हौं। धनुषा : पूर्वपश्चिम लोकमार्गअन्तर्गत धनुषाको वीरेन्द्रबजारबाट सयौंको संख्याको र्याली पश्चिमतर्फ अघि बढ्यो। हाम्रो संघर्ष जारी छ। मिटरब्याज पीडितलाई न्याय दे, र्यालीमा नारा घन्कियो। माघ १६ गते काँकडभिट्टाको मेचीपुलबाट सुरु भएको पैदलयात्रा नवौं दिन बुधबार महोत्तरीको बर्दिवास पुगेको थियो। मिटरब्याजविरुद्धको न्याय मार्च ब्यानरमा सुरु भएको र्याली न्याय माग्दै काठमाडौंका लागि अघि बढेको हो। सहभागीमध्येका एक थिए महोत्तरीको औरही१ की ५५ वर्षीया रामकली साह। मिटरब्याजीले भएभरको सम्पत्ति हड्पेपछि उनी अन्तिम विकल्पका लागि र्यालीमा सहभागी भएकी हुन्। उनले ६ वर्षअघि गाउँकै छेवीलाल यादवसँग ५ लाख रुपैयाँ ऋण लिएकी थिइन्। गाउँको एक बिघा जग्गा छेवीलालको नाममा रजिस्ट्रेसन पास गरेर कर्जा लिइन्। जग्गा रजिस्ट्रेसनले मात्रै छेवीलाललाई पुगेन। उनले पास गराएकै जग्गामा बस्दै आएकी रामकलीसँग घरभाडाको कागजसमेत बनाए। रामकलीले ऋण लिएको १ वर्षमा १ लाख ८० हजार रुपैयाँ साह (छेवीलाल) लाई बुझाइन्। जसको भर्पाइ छेवीलालले त्यतिबेलै गरिदिए। बाँकी पैसा पनि विस्तारै तिरेर सबै कर्जा चुक्ता गर्ने भनेर रामकलीले साहुसँग गुहार मागिन्। तर, छेवीलालले मानेनन्। पैसाका लागि बारम्बार ताकेता गर्न थाले। रामकली पैसाकै जोहोमा जुटिन। त्यहीबेला छेवीलालले रामकलीसँग पास गराएको जग्गाका सबै रूख बेचिदिए। चार सयभन्दा बढी सपेता र आँपका रूखको मूल्य थियो १० लाख रुपैयाँ। जुन कुरा साहु छेवीलाल स्वयंले स्विकारेका थिए। रामकली भन्छिन् रूख नबेच्नुस्, महाजन ! म पैसा तिर्छु भनेको थिएँ। साहुले पैसाको खाँचो छ। सबै रूखको १० लाख भयो भनेर काट्यो। तर, पनि मेरो कर्जा चुक्ता भएन। महाजनले उनीसँग अझै १ करोड २० लाख रुपैयाँ मागिरहेका छन्। रामकली साह रामकलीलाई घर छाड्न छेवीलालले दबाब दिइरहेका छन्। आफ्नो जग्गा फिर्ता गरिदिन आग्रह गर्दा उल्टै साहुले रामकलीमाथि कुटपिट गरेका थिए। कुटाइबाट उनको औंलाको हड्डी भाँचिएको थियो। औंरीके हड्डी दोइर देलकै हौ बाबु (औंलाको हड्डी भाँचिदियो)। सारा सम्पत्ति लुटेर महाजनले हामीलाई घरवारविहीन बनाइदियो, छाती पिट्दै रामकलीले भनिन् बाँकी भनेको ज्यान छ। ज्यानलाई बाजी लगाएर सरकार गुहार गर्न काठमाडौं हिँडेको हौं। रामकलीले ८ महिना जेल पनि भोग्नुपर्यो। छोरीको विवाहका लागि गाउँकै अजय यादवसँग ४० हजार ऋण लिएकी थिइन्। साहुको मागअनुसार तत्कालै ४५ हजार रुपैयाँ फर्काइदिइन्। तर, अजयले रामकलीको कपाली तमसुक फिर्ता गरेनन्। कर्जा चुक्ता गरिसकेपछि रामकलीले पनि तमसुकको वास्तै गरिनन्। तर, त्यही पैसा बुझिसकेको तमसुक साहु अजयले अदालत लगे र मुद्दा हाले। न्यायाधीशले रामकलीलाई दुई वर्ष जेलको सजाय सुनाए। अघिल्लो वर्ष मंसिरको कठ्यांग्रिँदो जाडोमा रामकलीले जेल जानुपर्यो। ८ महिनापछि गत असारमा साहु अजयलाई १ लाख ५० हजार रुपैयाँ तिरेर जेलमुक्त भइन्। अजय त्यतिकैमा रोकिएका छैनन्। गाउँमा आएपछि कानुनको धाक लगाउन छोडेका छैनन्, रामकली भन्छिन्, सबैलाई कागज देखाएर पुनः जेलमा कोच्छु भनेर हिँडेका छन्। हामीसँग न घरजग्गा छ न त पैसा। सरकारले न्याय देओस् हैन भने ज्यान लेओस्। सिरहा नगरपालिका१६ माडरका ६९ वर्षीय मोहम्मद गफुर मलङको पैतालामा फोका उठिसकेका छन्। ९ दिनको हिँडाइले गफुरको वृद्ध शरीर पनि थाकिसकेको छ। तर, पनि खुट्टाका औंलामा कपडा बेरेर अभियानमा छन्। न्यायको आसमा हिम्मत नहारेको उनी बताउँछन्। मोहम्मद गफुर मलङ गफुरसँग झन्डै दुई कठ्ठा जमिन थियो। तर, मिटरब्याजी साहुका कारण धनी गफुर सुकुम्बासी बनेका छन्। त्यतिबेला उनको जग्गाको मूल्य ३० लाख मूल्यांकन भएको थियो। अढाई वर्षअघि सिरहा नगरपालिका१३ का वडाध्यक्ष सचिन साहसँग ७ लाख रुपैयाँ ऋण लिएका थिए। १ कठ्ठा घडेरी पास गरिदिएपछि मात्रै वडाध्यक्ष सचिनले गफुरलाई ऋण दिएका थिए। ऋण लिएको ६ महिनापछि गफुरले सचिनलाई १ लाख १० हजार फिर्ता गरिदिए। बाँकी पैसा तिर्ने उपाय उनीसँग थिएन। गफुर भन्छन् हिसाब बराबरको जग्गा राखेर बाँकी जग्गा फिर्ता गरिदिन महाजनलाई अनुरोध गरेँ। उहाँ (वडाध्यक्ष)ले मान्नु भएन। जग्गा पनि फिर्ता गर्नु भएन। उल्टै ९ लाखको तमसुक दर्ता गरिदिन दबाब दिइरहेका छन्। गफुर लघुवित्त पीडित पनि हुन्। उनले ८ महिनाअघि १८ धुर जग्गा धित्तो राखेर स्वावलम्बन लघुवित्त वित्तीय संस्थाबाट ७ लाख रुपैयाँ ऋण झिकेका थिए। किस्तामा सबै ऋण चुक्ता गरिसके। तर, एक महिना भइसक्यो, त्यति जग्गा पनि फिर्ता पाएका छैनन्। बचतमा मेरो डेढ लाख रुपैया पनि जम्मा छ, गफुरले भने, जग्गा फुकुवा गर्न लघुवित्तले मानेको छैन। बचत फिर्ता गर्न पनि आलटाल गरिरहेका छन्। यसपटक न्याय नपाएसम्म घर नफर्किने गफुर बताउँछन्। पीडा सुनाउन काठमाडौं जाँदैछौं। यसपालि न्याय पाउने पूर्ण आस छ। नपाए सरकारको शरणमा ज्यान दिन्छौं। रित्तै घर फर्किंदैनौं, गहभरी आँसु भर्दै गफुरले भने। रामकली र गफुरमात्रै हैनन्। सयभन्दा बढीको संख्यामा मिटरब्याज तथा लघुवित्त पीडितले काठमाडौंका लागि पैदलयात्रा अघि बढाइसकेका छन्। यात्रामा सहभागीहरूका पीडा कोहीभन्दा कसैका कम छैनन्। झापादेखि सर्लाहीसम्मका पीडितहरू सहभागी रहेको मिटरब्याज तथा ठगीविरुद्ध किसान मजदुरसंघर्ष समितिका अध्यक्ष अवधेश कुशवाहाले जानकारी दिए। उनका अनुसार जिल्ला जिल्लाबाट पीडितहरू सहभागी हुने क्रम बढिरहेको छ। मिटरब्याजविरुद्ध न्याय मार्चमा सहभागी पीडितहरूको एउटै बोली छ कि अब न्याय लिएर फर्किन्छौं, हैन भने ज्यान दिएर। समितिले सरकार समक्ष ६ बुँदे माग राखेर माघ १६ गतेबाट न्याय मार्च सुरु गरेको हो। गत माघ १६ गते काँकडभिट्टाको मेचीपुलबाट सुरु भएको पैदलयात्रा नवौं दिन बुधबार महोत्तरीको बर्दिबास पुगेको छ। समितिले मिटरब्याजसँग सम्बन्धित सम्पूर्ण फर्जी लिखतहरू (तमसुक, दृष्टिबन्धक, रजिस्ट्रेसन र चेक) अवैध घोषणा गर्नुपर्ने र जुनसुकै तहमा भएको पीडितको सम्पत्तिको हक हस्तान्तरण बदर गरी पीडितलाई क्षतिपूर्तिको व्यवस्था गर्नुपर्ने माग गरेका छन्। यस्तै, विभिन्न तहका अदालतमा मिटरब्याजी साहुले पीडितमाथि हाल्ने मुद्दाको दर्ता र सम्पूर्ण अदालती प्रक्रिया स्थगित गर्नुपर्ने, तथा फैसला भइसकेका मुद्दाहरू आयोगमा पेस गर्न लगाएर पुनरावलोकन गरी फर्जी लिखत (चेक बाउन्स) समेतका आधारमा सजाय कटाइरहेका पीडितको रिहाइ, जरिबाना मिनाहा र बिगो खारेज गर्नुपर्ने माग छन्। यस्तै, मिटरब्याजसँग सम्बन्धित निवेदनका सरकारी तथ्यांक अपूर्ण भएकाले तत्काल नयाँ निवेदन दर्ता खुला गरी पीडितहरूको अभिलेखीकरण गर्दै सोका आधारमा साहु, महाजनलाई पक्राउ गरी कारबाही गर्नुपर्ने, साहु, महाजनले आफूविरुद्धको उजुरी लिने निषेधाज्ञा रद्द गर्नुपर्ने र वास्तविक लेनदेन यकिन गरी सम्पत्ति शुद्धीकरणसम्बन्धी कानुन आकर्षित गराई ऋण लगानी गरेको रकमको स्रोत छानबिन गर्नुपर्ने माग उनीहरूको छ। त्यस्तै, मिटरब्याज साहु, महाजनद्वारा गराइएका आत्महत्या दुरुत्साहन, दुव्र्यवहार, महिलामाथि हुने ज्यादती तथा यौन हिंसा र मानवअधिकार उल्लंघनका अन्य घटनाको गम्भीर छानबिन गरी कानुनी कारबाही गरी पीडित र मृतकका परिवारलाई न्यायोचित राहत तथा क्षतिपूर्तिको व्यवस्था गर्नुपर्ने, पीडितले गैरकानुनी ब्याजदरमा ऋण लिनुपर्ने कारणको पहिचान गर्दै शोषित उत्पीडित वर्ग लक्षित न्यायपूर्ण आर्थिक कारोबार सुनिश्चितता गर्न बिनाधितो सहुलियत ऋण प्रवाहको कार्यक्रम ल्याउनुपर्ने माग पनि सरकार समक्ष राखेको समितिका केन्द्रीय अध्यक्ष कुशवाहाले बताए। सरकारले पीडितलाई झुक्याएर मिटरब्याजीको पक्षमा अध्यादेश ल्याएको पनि आरोप लगाए। यात्राको नवौं दिनमा धनुषा आइपुगेका कुशवाहाले भने मेची र महाकालीबाट एकैसाथ मिटरब्याजविरुद्ध न्याय मार्च सुरु भएको छ।"
"सुख खोज्दै सहरतिर, सहर पनि आफ्नो भएन","मानवीय विशेषता नै सुख खोज्नु। गाउँबाट सुख खोज्दै मानिस सहर पस्छन्। तर, नेपालमा भने भव्य सहरले पनि मानिसलाई रोक्न सकेको देखिँदैन। सहरमा सुख नभेटिएपछि नेपालीहरू बिदेसिन बाध्य छन्। जसले गर्दा पछिल्लो समय बसाइँसराइको स्वरूप नै बदलिएको छ। यसले राजनीतिक दलदेखि सम्बन्धित क्षेत्रका विज्ञहरूसमेतलाई चिन्तित पारेको छ। काठमाडौं : प्रधानमन्त्री पुष्पकमल दाहाल प्रचण्डले भाषणहरूमा भन्ने गरेका छन्, ८० हजार तलब खाने शिक्षक ८०९० लाख खर्चिएर किन पलायन भइरहेका छन् ? मध्यपहाडी लोकमार्गको संकल्पयात्रा गरेको प्रमुख प्रतिपक्ष दल नेकपा एमाले अध्यक्ष केपीशर्मा ओली पनि गाउँमा मान्छे नै नभेटिएको विषय पटकपटक उठाउने गरेका छन्। यी दुई शीर्ष नेताको भनाइलाई बसाइँसराइको ट्रेन्डले पनि पुष्टि गर्छ। नेपालमा करिब ४४ लाख बसाइँसराइ भएको छ। यो कुल जनसंख्याको १५ प्रतिशत हो। नेपालको पछिल्लो जनसंख्या २ करोड ९१ लाख ६ हजार ५ सय ७८ छ। जसमा २१ लाख ९० हजार ५ सय ९२ जना देशबाहिर छन्। २२ लाख ७२ हजार २ सय ३६ ले देशभित्रै एक ठाउँबाट अर्को ठाउँमा बसाइँ सरेका छन्। गाउँ छाडेर सहर पछिल्लो जनगणनाअनुसार आफू बस्दै आएको स्थानबाट अर्को स्थानमा नगएका व्यक्तिहरू ६८० प्रतिशत छन्। जसमध्ये ७७ प्रतिशत पुरुष र ५९४ प्रतिशत महिला छन्। ३२ प्रतिशत एक स्थानबाट अर्को स्थानमा सरेका छन्। कुल जनसंख्याको १०८ प्रतिशत मानिस यसअघि बसेकै जिल्ला वा पालिकामा सरेको भेटिन्छ। १८२ प्रतिशत जनसंख्या भने एक जिल्लाबाट अर्को जिल्ला सरेका छन्। ३१ प्रतिशत भने विदेशमा बसाइँ सरेका छन्। बसाइँ सरेका नेपालीको कुल संख्या ९३ लाख ४१ हजार ४ सय ८ छ। त्यसमध्ये सबैभन्दा बढी ३१८ प्रतिशत बसाइँ सरेको अवधि १० देखि २४ वर्षको छ । सबैभन्दा कम ३५ प्रतिशत मानिस बसाइँ सरेको अवधि १ वर्षभन्दा कम छ। ५० वर्षभन्दा बढी बसाइँ सर्नेको प्रतिशत ४० छ। यसैगरी लैंगिक हिसाबले सबैभन्दा बढी २९१ प्रतिशत पुरुष र ३३३ प्रतिशत महिलाले बसाइँ सरेका छन्। उनीहरू १० देखि २४ वर्षका छन्। बसाइँ सर्नुको कारण सबैभन्दा बढी ३८२ प्रतिशत मानिस विवाहका कारण बसाइँ सरेका छन्। यस्तै रोजगारीका कारण १५२, व्यापारव्यवसाय २८, अध्ययनतालिम ७८, आश्रित १९५, प्राकृतिक प्रकोप ०७, कृषि ३९, घर फर्किएको ४१ र अन्य ६६ प्रतिशत छन्। बसाइँ सरेका पुरुषमध्ये ३०६ प्रतिशत रोजगारीका कारण अन्यत्र सरेका छन्। यस्तै ५८२ प्रतिशत महिला विवाहका कारण अन्यत्र सरेका छन्। पछिल्लो तथ्यांकअनुसार सहरी जनसंख्या अत्याधिक बढेको छ। २०६८ मा सहरी जनसंख्या १७ १ प्रतिशत थियो। २०७८ सालको जनगणनामा शहरको जनसंख्या ६६२ प्रतिशत पुगेको छ। सहर भन्नाले २९३ नगरपालिकालाई जनाउँछ। यस्तै गाउँको जनसंख्या भने घटेको छ। २०६८ मा गाउँको जनसंख्या ८२९ प्रतिशत थियो। २०७८ को जनगणना अनुसार ४६० गाउँपालिकामा ३३८ प्रतिशत मानिस मात्रै बस्छन्। जनसंख्या वृद्धि दरमा कमीनेपालमा जनसंख्या वृद्धिदरमा कमी देखिएको छ। जनसंख्याको अहिलेको वृद्धिदर ०९२ प्रतिशत छ। २०३८ मा नेपालको जनसंख्या वृद्धिदर २६२ प्रतिशत थियो। २०४८ मा २०२, २०५८ मा २२५, २०६८ मा १३५ प्रतिशत थियो। राष्ट्रिय तथ्यांक कार्यालयका उपमहानिर्देशक हेमराज रेग्मीका अनुसार जनसंख्याका तीनवटा अवयव छन् , जन्म, मृत्यु र बसाइँसराइ। जसमा जन्मदर र मृत्युदरभन्दा बसाइँसराइ समस्या बन्दै गएको छ। ५४ प्रतिशत तराईमातथ्यांकअनुसार तराई क्षेत्रमा जनसंख्याको चाप छ। जनगणना २०७८ अनुसार तराईमा कुल जनसंख्याको ५३६१ प्रतिशत (१,५६,३४,००६ जना) बस्छन्। झापा, मोरङ, सुनसरी, सप्तरी, सिराहा, धनुषा, महोत्तरी, सर्लाही, रौतहट, बारा, पर्सा, चितवन, नवलपुर, पश्चिम नवलपरासी, रूपन्देही, कपिलवस्तु, दाङ, बाँके, बर्दिया, कैलाली र कञ्चनपुर गरी २१ जिल्ला तराईमा पर्छन्। २०६८ मा तराईको जनसंख्या ५०२७ प्रतिशत (१,३३,१८,७०५ जना) थियो। तराईमा जनसंख्या बढे पनि ठूलो क्षेत्रफल रहेको पहाड र हिमालमा भने जनसंख्या घटेको छ। ७७ प्रतिशत भूभागमा ४६ प्रतिशत जनसंख्या छ। ४१७ प्रतिशत भूभागामा रहेको पहाडमा ४०३१ प्रतिशत (१,१७,५७,६२४ जना) छ। १० वर्षअघि पहाडमा ४३०१ प्रतिशत (१,१३,९४,००७ जना) जनसंख्या थियो। ३५२ प्रतिशत क्षेत्रफल भएको हिमाली क्षेत्रमा ६०८ प्रतिशत (१७,७२,९४८ जना) मात्रै जनसंख्या छ। अघिल्लो जनगणनामा ६७३ प्रतिशत (१७८१,७९२ जना) हिमालमा बस्थे। जनसंख्याको घनत्व पनि तराईमा धेरै पछिल्लो ४० वर्षको तथ्यांक हेर्दा तराईमा जनसंख्याको घनत्व अत्याधिक बढेको छ। सन् १९८१ मा १९२७ रहेको घनत्व ४६० पुगेको छ। जबकि पहाडको १९१७ छ। ४० वर्षअघि ११६८ थियो। यस्तै हिमाली क्षेत्रको घनत्व ४३२ मात्रै छ। बसाइँसराइका कारण तराईको खेतीयोग्य जमिन घडेरीमा परिणत भइरहेका छन्। यस्तै अवस्था रहेमा तराईमा जमिन नै नपुग्ने अवस्था हुने सम्भावना पनि त्यतिकै बढेको छ। लुम्बिनी र मधेसमा जनसंख्या अत्याधिक काठमाडौं र पोखरापछि तराई क्षेत्रमा पर्ने लुम्बिनी र मधेसमा अत्याधिक जनघनत्व छ। यी दुई प्रदेशमा तराई मधेसका अधिकांश भूभाग पर्छ। तराईमा ६ सय ३३ जना प्रतिवर्ग किलोमिटरमा बसोबास गर्छन्। तराई अझै छनोट थलो मधेसका अधिकांश ठाउँमा पहाडभन्दा नराम्रा सूचक छन्। गरिबी पनि धेरै छ। शिक्षाको अवस्था नाजुक छ। मानव विकास सूचकांकमा पनि पछि छ। आर्थिक विकास, शिक्षामा पनि तराई पछि नै छ। तर, पनि तराईमा मानिसहरू थुप्रिरहेका छन्। त्रिभुवन विश्वविद्यालय जनसंख्या केन्द्रीय विभागका प्रमुख प्राडा योगेन्द्र गुरुङ लिंक लाइन भएको कारण तराईमा बसाइँसराइ धेरै भएको बताउँछन्। शिक्षा, स्वास्थ्यको अवस्था कमजोर छ। तथापि मानिसहरू तराई नै रोज्छन्, प्राडा गुरुङले भने, तराई सम्भावनाको खोजी स्थल पनि हो। भारत र तेस्रो मुलुक जानका लागि पनि तराई लिंक लाइन हो। उनले मानिसहरू पहाडबाट तराई झरेपछि मात्रै राजधानी काठमाडौं आउने गरेकाले त्यहाँको जनसंख्या बढेको बताए। त्रिवि जनसंख्या केन्द्रीय विभागका सहप्राध्यापक डापदमप्रसाद खतिवडा पहाडको भौगोलिक विकटताका कारणले पनि तराई बसाइँसराइको अनुपात बढेको बताउँछन्। उनका अनुसार माइग्रेसन स्लोप भन्ने जनसंख्याको सिद्धान्तले तराईमा बसाइँसराइ बढेको हो। यो क्रम विगतदेखि नै बढ्दै आएको छ। राज्यले पुनर्वास कार्यक्रम ल्याएर पहाड र हिमालका मानिसलाई तराई झारेको थियो। पहाडको निर्वाहमुखी खेती र त्यसले खान नपुग्ने भएपछि तराईमा आकर्षण बढेको हो, उनले भने, खुला सिमानाका कारण पनि तराईमा जनसंख्या बढेको हो। जनगणनाको तथ्यांकमा नै करिब ७ लाख ४३ हजार भारतमा जन्मिएका मानिस नेपालमा बसोबास गरेको पाइएको छ। अर्थात् बसाइँसराइको ३ प्रतिशत विदेशबाट आएको देखिन्छ। बसाइँसराइमा लैंगिका अनुपात भने अचम्मकै छ। ८८ प्रतिशत पुरुष बसाइँ सरेका छन् भने १२ प्रतिशत मात्रै महिला छन्। ५८ नगरपालिकाको जनसंख्या ऋणात्मक नेपालका ७ सय ५३ स्थानीय तहमध्ये १ सय ९३ नगरपालिका छन्। जसमध्ये ५८ नगरपालिकामा जनसंख्या ऋणात्मक छ। काठमाडौं र भक्तपुर नगरपालिकाको जनसंख्या पछिल्लो १० वर्षमा घटेको देखिएको छ। काठमाडौं महानगरपालिकाको जनसंख्या ११८ प्रतिशतले घटेको छ। २०६८ सालको जनगणनाअनुसार काठमाडौंको जनसंख्या ९ लाख ७५ हजार ४ सय ३५ थियो भने २०७८ सालमा ८ लाख ६२ हजार ४ सय मात्रै छ। सबैभन्दा बढी जनसंख्या वृद्धिदर भएको भक्तपुरको भक्तपुर नगरपालिकामा पछिल्लो १० वर्षमा जनसंख्या घटेको तथ्यांकले देखाउँछ। २०६८ मा ८१ हजार ७ सय ४८ जनसंख्या रहेको भक्तपुर नगरपालिकाको जनसंख्या २०७८ मा ७९ हजार १ सय ३६ मा पुगेको छ। तर, सबैभन्दा बढी जनसंख्या वृद्धिदर भएको नगरपालिका काठमाडौंकै कागेश्वरी मनहरा हो। जसको वृद्धिदर ७४१ प्रतिशत छ। ललितपुरको महालक्ष्मी, काठमाडौंको तारकेश्वर, नागार्जुन र काठमाडौंको नागार्जुन नगरपालिको जनसंख्या वृद्धिदर अत्याधिक छ। प्राडाशोभा श्रेष्ठले काठमाडौं उपत्यकाको उत्तरपूर्वी क्षेत्र बसाँइसराइको केन्द्र भएको बताइन्। उनका अनुसार टोखा, बूढानीलकण्ठ, कागेश्वरी मनहरा, चाँगुनारायण, सूर्यविनायक, मध्यपुर थिमी, महालक्ष्मीजस्ता नगरपालिकामा आन्तरिक बसाइँसराइ अत्याधिक छ। दक्षिणकाली र शंकरापुर नगरपालिकामा भने न्यून छ। राष्ट्रिय तथ्यांक कार्यालयका उपमहानिर्देशक रेग्मीले काठमाडौं र भक्तपुर नगरपालिका कोर र व्यापारिक केन्द्र भएकाले ऋणात्मक देखिएको बताए। कोर क्षेत्रमा वृद्धिदर ऋणात्मक छ। वरिपरिका क्षेत्रमा भने अत्याधिक बढेको छ, उनले भने। यस्तै संखुवासभाको धर्मादेवी, पर्वतको कुस्मा, अछामको साँफेबगर नगरपालिकाको जनसंख्या पनि ऋणात्मक छ। ऋणात्मक भएका नगरपालिका पहाडी र हिमाली जिल्लाका हुन्। तराईका एउटै पनि नगरपालिको जनसंख्या ऋणात्मक छैन। पूर्वाधार बेगर घोषणा भएका कारणले पनि ती नगरपालिकाको जनसंख्या ऋणात्मक भएको विज्ञहरू बताउँछन्। जनसंख्या मात्रै पुयाएर मापदण्डविपरीत नगरपालिका घोषणा भएका थिए। ७७ जिल्लामध्ये पहाडी र हिमाली ३४ जिल्लाको जनसंख्या पनि ऋणात्मक छ। २५० गाउँपालिकाको जनसंख्या ऋणात्मक छ। तर, तराईका ८ गाउँपालिकाको जनसंख्याको वृद्धिदर २ प्रतिशतभन्दा बढी छ। रूपन्देहीको कन्चन गाउँपालिकाको २४१, दाङको राप्ती गाउँपालिकाको २३६, बाँकेको बैजनाथ गाउँपालिकाको २३४, झापाको बुद्धशान्तिको २३३ र मोरङको बूढीगंगाको २०५ प्रतिशत छ। बसाइँसराइको ट्रेडन्डपछिल्लो समय बसाइँसराइको ट्रेडन्ड पनि बदलिएको छ। विगतमा उत्तरबाट दक्षिणतिर बसाइँसराइ गर्नेे प्रचलन थियो। बसाइँ सर्दा त्यही अञ्चल वा क्षेत्रमा सर्थे। तर, पछिल्लो समय पूर्वबाट पश्चिम, पश्चिमबाट पूर्वमा बसाइँ गर्ने प्रचलन बढ्न थालेको तथ्यांंक कार्यालयका उपमहानिर्देशक रेग्मी बताउँछन्। सहरबाट विदेशमा करिब २२ लाख नेपाल छोडेर विदेश जानेको संख्या पनि ठूलो छ। जनगणनाको तथ्यांकअनुसार २१ लाख ९० हजार ५ सय ९२ जना विदेशमा बस्दै आएको देखिन्छ। यसमध्ये पुरुष १७९९,६७५ (८२२ प्रतिशत) र महिला ३,९०,९१७ (१७८ प्रतिशत) छन्। २०६८ को जनगणनामा १३ लाख ७८ हजार ६७८ (२५४ प्रतिशत) परिवारहरूका १९ लाख २१ हजार ४ सय ९४ जना विदेश गएको तथ्यांक थियो। बिदेसिनेमध्ये सबैभन्दा धेरै लुम्बिनी प्रदेशबाट १९२ प्रतिशत र सबैभन्दा कम कर्णाली प्रदेशबाट ४३ प्रतिशत छन्। प्रदेशगत रूपमा विदेश गएका कुल संख्यामध्ये महिलाहरूको संख्या बागमती प्रदेशको २९६ प्रतिशत र मधेस प्रदेशका ३९ प्रतिशत छ। जिल्लागत आधारमा हेर्दा ७७ वटै जिल्लाबाट बिदेसिएका छन्। परिवारमा अनुपस्थित (विदेशमा अक्सर बसोबास गर्ने) सबैभन्दा बढी भएका ५ जिल्लाहरूमा काठमाडौं, कैलाली, झापा, रूपन्देही र मोरङ छन्। ती जिल्लाबाट कम्तिमा ७० हजारभन्दा बढी व्यक्ति विदेश गएको देखिन्छ। यसैगरी विदेश कम जानेमा मनाङ, डोल्पा, हुम्ला, मुगु र मुस्ताङ छन्। बसाइँसराइका मुख्य कारण अध्ययनका क्रमका बसाइँसराइ तीन कारण देखिएको विज्ञ डा शोभा श्रेष्ठ बताउँछिन्। काठमाडौं उपत्यकाभित्र बसाइँ सरेर आउनेहरूको अध्ययन गर्दा शिक्षा, स्वास्थ्य र सहजताका लागि जन्मस्थान छोडेर आउने गरेको उनले बताइन्। महानगरको अवस्था नेपालमा ६ वटा महानगर छन्। जसमा ३ वटा तराई र ३ वटा पहाडमा छन्। काठमाडौं, ललितपुर, पोखरा, भरतपुर, वीरगन्ज र विराटनगर नेपालका महानगर हुन्। काठमाडौं महानगरपालिकाको पछिल्लो जनसंख्या ऋणात्मक देखिएको छ। काठमाडौं महानगरको जनसंख्या ११८ प्रतिशतले घटेको छ। तथापि नेपालकै सबैभन्दा धेरै जनसंख्या भएको महानगरपालिका काठमाडौं नै हो। त्यसपछि पोखराको जनसंख्या धेरै छ। २३३ प्रतिशत जनसंख्या पोखरा महानगरमा बढेको छ। जनगणना २०७८ अनुसार पोखरा महानगरको जनसंख्या ५ लाख १३ हजार ५०४ छ। यस्तै तेस्रो धेरै जनसंख्या भएको महानगर भरतपुर हो। भरतपुरको जनसंख्या ३ लाख ६९ हजार २६८ छ। यहाँको वृद्धिदर २१४ छ। ललितपुर महानगरको वृद्धिदर पनि धेरै छैन। महानगरभित्र खाली जग्गा नै नभएकाले वृद्धिदर नदेखिएको विज्ञहरू बताउँछन्। ललितपुर महानगरको जनसंख्या २ लाख ९४ हजार ९८ छ भने वृद्धिदर ०३० छ। यस्तै वीरगन्ज महानगरको जनसंख्या २ लाख ७२ हजार ३८२ छ। वीरगन्जको बृद्धिदर ११८ प्रतिशत छ। सबैभन्दा कम जनसंख्या भएको महानगर भने विराटनगर हो। यहाँको जनसंख्या २ लाख ४३ हजार ९२७ छ भने वृद्धिदर १२३ प्रतिशत छ। काठमाडौं र ललितपुर बाहेकका ४ वटै महानगरको वृद्धिदर मुलुकको औसत वृद्धिदरभन्दा बढी छ। यो तथ्यांकले महानगरहरूमा बसाइँसराइको प्रभाव अत्याधिक रहेको स्पष्ट पार्छ। किन गाउँले युवा रोक्न सकेन ? गाउँमा रोजगारी, शिक्षा, स्वास्थ्यको अवसर नहुँदा युवाहरू अवसर खोज्दै सहर पस्ने गरेका छन्। नेपालका तीन तहकै सरकारले युवालाई आकर्षण गर्ने नीति ल्याउन नसकेकाले उनीहरू गाउँमा नरोकिएको विज्ञहरू बताउँछन्। जनसंख्याविद् एवं जनसंख्या अध्ययन केन्द्रीय विभागका सहप्राध्यापक डा पदमप्रसाद खतिवडाले गाउँमा युवालाई सहज हुने आकर्षक सुविधा नभएकाले गाउँ छोड्न बाध्य भएको बताउँछन्। शिक्षा, स्वास्थ्य, रोजगारीको सहजता नभएको कारणले युवा तराई झरेको उनको भनाइ छ। जनसंख्या अध्ययन केन्द्रीय विभागका प्रमुख प्राडा गुरुङ बसाइँसराइलाई व्यवस्थित गर्नुपर्ने बताउँछन्। रोक्ने होइन, बस्ने वातावरण बनाउनु पर्छ, उनले भने, रोक्न सकिँदैन पनि। सहर बस्ने ठाउँ किन बनेन ? गाउँ छोडेर युवाहरू सहर आए। तर, त्यहाँ पनि उनीहरूले सोचेजस्तो नभएपछि बिदेसिए। डा खतिवडा शिक्षालाई रोजगारीसँग जोड्न राज्यले कुनै योजना नबनाएका कारण सहरमा युवाहरू नटिकेर बिदेसिएको बताउँछन्। सहरमा पनि युवालाई रिझाउन सकेनौं। रोजगारीमूलक शिक्षा भएन, उनले भने, विदेशमा तीन दिन पढ्ने तीन दिन काम गर्ने अवसर छ। यहाँ केही नदेखेपछि उनीहरू बिदेसिएका हुन्। विदेशबाट केही युवाहरू फर्किएर पनि आएका छन्। तर, उनीहरू यहिँ बस्ने वातावरण नभएको अध्ययनमा देखिएको छ। त्रिविकै अनुसन्धान केन्द्र सेडाका कार्यकारी निर्देशक प्राडा अर्जुन बराल आफूहरूले गरेको अध्ययनमा विदेशबाट फर्केकाहरू पनि निरास रहेको बताउँछन्। प्राडा दिनेश भुजूले नागरिकताविहीन नागरिकको परिकल्पना गरेमा बसाइँसराइको मुद्दा नै सकिने बताउँछन्। उनले रूख, बिरुवा र चराचुरुङीको पनि बसाइँसराइ हुने गरेको बताए। हरेक वर्ष १६ देखि २ मिटरसम्म बिरुवाहरू सर्दै गएका छन्, उनले भने, त्यसैले गतिशील मानवजातिलाई बसाइँसराइ नगर भनेर भन्न सकिँदैन।"
संघीयता कार्यान्वयनमा मुख्यमन्त्रीहरूको भूमिका अहम् : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले सरकारले संघीयता कार्यान्वयनलाई उच्च प्राथमिकतामा राखेर काम गरिरहेको बताएका छन्। बिहीबार सिंहदरबारमा बसेको प्रधानमन्त्री तथा मन्त्रिपरिषदका सदस्यसँगै सातै प्रदेशका मु्ख्यमन्त्रीहरूको बैठकमा प्रधानमन्त्री दाहालले आफ्नो नेतृत्वको सरकारले संघीयता कार्यान्वयनलाई विशेष प्राथमिकता दिएको बताएका हुन्। प्रधानमन्त्री दाहालले संघीयता कार्यान्वयनमा मुख्यमन्त्रीहरूको भूमिका अहम हुने बताउँदै सङ्घीयता कार्यान्वयनको सवालमा प्रदेश सरकारका मुख्यमन्त्रीहरूको भावना यथाशीघ्र सम्बोधन गर्न सङ्घीय सरकारका मन्त्रीहरूलाई निर्देशन समेत दिएका छन्। प्रधानमन्त्रीले भने,'सङ्घीयताको सुदृढ कार्यान्वयन हामी सबैको साझा जिम्मेवारी हो । यहाँहरूले मुख्यमन्त्रीको चिन्ता र चासो बुझ्नु नै भयो । त्यसलाई गम्भीरतापूर्वक लिनुस् ।' मुख्यमन्त्रीहरूको सक्रियताबाट सङ्घीयता कार्यान्वयनमा महत्त्वपूर्ण योगदान पुग्ने विश्वास व्यक्त गरे। छलफलमा गण्डकी प्रदेशका मुख्यमन्त्री सुरेन्द्रराज पाण्डेले सङ्घीयता कार्यान्वयनका सवालमा प्रधानमन्त्रीको अग्रसरतालाई गम्भीररूपमा लिँदै सङ्घीय मन्त्री र सांसद पनि उत्तिकै जिम्मेवार हुनुपर्ने धारणा व्यक्त गरेका गरे। उनले मुग्लिनपोखरा र नारायणगढबुटवल सडक छिटो निर्माणका लागि भौतिक पूर्वाधार तथा यातायात मन्त्रालयको ध्यानाकर्षण गराएका थिए। मधेश प्रदेशका मुख्यमन्त्री सरोजकुमार यादवले छिमेकी मुलुक भारतसँग जोडिएका छोटी भन्सार कार्यालय सञ्चालनका लागि अर्थ मन्त्रालयसँग आग्रह गरे। मधेश प्रदेशमा सिँचाइ र खानेपानीको चर्को समस्या रहेको उल्लेख गर्दै मुख्यमन्त्री यादवले समस्या समाधान गर्न सङ्घीय सरकारले पहल लिनुपर्नेमा जोड दिए । यसैगरी कर्णाली प्रदेशका मुख्यमन्त्री राजकुमार शर्माले कर्णाली प्रदेशमा अझै विद्युतीकरणको समस्या रहेको,सिँचाइको भरपर्दो व्यवस्था हुन नसकेको र दूरसञ्चार सेवा कमजोर रहेको उल्लेख गरे। उनले सङ्घीयता कार्यान्वयनमा देखिएका ढिलासुस्तीका सम्बन्धमा समीक्षा गर्नुपर्ने आवश्यकता रहेको बताए। सुदूरपश्चिम प्रदेशका मुख्यमन्त्री कमलबहादुर शाहले सङ्घीय सरकारका मन्त्रीहरूले पनि अग्रसरता दिनुपर्ने धारणा व्यक्त गरे। उनले भने,'प्रधानमन्त्रीज्यूको भारत भ्रमणका क्रममा सुदूरपश्चिमको विकासमा महत्त्वपूर्ण सम्झौता भएका छन् । यो सरकारको पालामा नै सुदूरपश्चिमको विकास प्राथमिकतामा परेको छ ।' बागमती प्रदेशका मुख्यमन्त्री शालिकराम जम्कट्टेलले सङ्घीय मन्त्रालयले अधिकार छिटो हस्तान्तरण गर्नुपर्नेमा जोड दिए। लुम्बिनी प्रदेशका मुख्यमन्त्री डिल्लीबहादुर चौधरीले सङ्घीयता कार्यान्वयनमा सङ्घीय मन्त्रीहरूको भूमिका अहम हुने बताए। उनले भने, 'सङ्घीयता हामीले नै ल्याएको हो,कार्यान्वयनमा पनि हामीले नै अपनत्व लिनुपर्छ । संविधान निर्माण गर्ने शक्तिहरू नै सङ्घीयता कार्यान्वयनमा लाग्नुपर्छ ।' कोशी प्रदेशका मुख्यमन्त्री केदार कार्कीले सङ्घीयता कार्यान्वयनमा प्रधानमन्त्रीको भावना मन्त्रीहरूले पनि बुझ्नुपर्ने बताए।"
कोशी प्रदेश सरकार र पहिचान पक्षधरबीच वार्ता सुरू,"विराटनगर : पहिचानसहित कोशी प्रदेशको पुनः नामकरण गर्न माग गर्दै आन्दोलन गरिरहेको संयुक्त संघर्ष समिति र प्रदेश सरकारबीच वार्ता सुरू भएको छ । बिहीबार विराटनगरस्थित बिग होटलमा सरकार र पहिचान पक्षधरबीच वार्ता सुरू भएको हो । प्रदेश सरकारले बनाएको वार्ता समिति र पहिचान पक्षधरबीच वार्ता सुरु भएको हो । कोशी प्रदेश सरकारले वार्तामा आउन आह्वान गर्दै औपचारिक पत्र पठाएको लामो समयपछि संयुक्त संघर्ष समितिले वार्ता गर्ने निर्णय गरेको थियो । ६ माघमा बसेको मन्त्रिपरिषद् बैठकले पहिचान पक्षधरसँग वार्ता गर्ने निर्णय गरेको थियो । त्यसपछि आन्दोलतरत समिति वार्ता गर्न तयार भएको हो । कोशी प्रदेश सरकारले संघर्षरत पहिचान पक्षधर समूहसँग वार्ता गर्न भौतिक पूर्वाधार विकासमन्त्री कमलप्रसाद जबेगुको संयोजकत्वमा तीन सदस्यीय वार्ता टोली गठन गरेको थियो । वार्ता टोलीमा पर्यटन,वन तथा वातावरणमन्त्री गणेशप्रसाद उप्रेती सदस्य र आन्तरिक मामिला तथा कानुन मन्त्रालयका सचिव सदस्य सचिवको रूपमा रहेका छन् । फागुन १७ गते तत्कालीन प्रदेश १ ले कोशी नाम पाएसँगै पहिचानको आधारमा नामकरण हुनुपर्ने मागसहित सडक आन्दोलनमा छन् । तत्कालीन सरकारले तिलकुमार मेन्याङ्बोको संयोजकत्वमा वार्ता समिति गठन गरेको थियो । सो वार्ता टोलीसँग २०८० असार ४ गते पहिचान पक्षधरले पहिलो पटक वार्ता गरेको थियो । सरकार अस्थिर भएका कारण त्यसपछि वार्ता भएको थिएन ।"
रौतहट पुगेर केपी ओलीले भने माधव नेपाल अब कहिल्यै चुनाव जित्दैनन्,"रौतहट : नेकपा एमाले अध्यक्ष केपी शर्मा ओलीले माधव नेपाल अब कहिल्यै चुनाव नजित्ने दाबी गरेका छन्। रौतहटमा बिहीबार आयोजित कार्यक्रममा सम्बोधन गर्दै उनले रौतहटका जनतालाई निर्वाचनका लागि तयार रहन आग्रह गरे। 'अर्कोपटक माधव नेपाल जित्दैनन्। कुनै कारणले जित्दैनन्। अन्तका पैसा ल्याए पनि जित्दैनन्। त्यसैले अर्को निर्वाचनका लागि रौतहटका जनता तयार हुनुस्,' उनले भने। अध्यक्ष ओलीले माधव नेपाललाई एमालेले प्रधानमन्त्री बनाए पनि आफ्नै अहंकारले ओरालोतिर लागेको बताए। 'माधव नेपालको बारेमा धेरै भन्दिनँ। तर, बर्ता जान्ने भएर, अहंकारी बनेर कसरी जाँकिन्छ भन्ने उदाहरण हुन् माधव नेपाल,' उनले भने। उनले माधव नेपालसँग बोलचाल बन्द भएको चर्चा सुने पनि उनीसँग बोलिरहनुपर्ने कुनै कारण नभएको स्पष्ट पारे। 'समाचारमा केपी ओलीसँग माधव नेपालको बोलचाल बन्द भनेर पढेँ। बोलचाल बन्द हुँदा मेरो के बिग्रिन्छ। उनको केही काम पनि छैन। रौतहटका जनताले पनि बोलचाल बन्द गरे हुन्छ,' उनले भने। उनले एमालेको टिकट लिएर निर्वाचानका बेला पार्टीलाई धोका दिनेहरू पनि रौतहटमा रहेको बताए। उनले प्रभु साहतर्फ इंगित गर्दै त्यस्ता मान्छेहरूबाट एमाले बच्नुपर्ने बताए। उनले मौलापुरका जनतालाई पनि एमालेमा आउन आग्रह गरेका थिए। मौलापुरमा प्रभु साहकी पत्नी रीनाकुमारी साह मेयर छिन्। एमालेबाट विजयी भएकी साहलाई कारबाही गरे पनि सर्वोच्च अदालतले उनको पद यथावत राख्न आदेश दिएको थियो।"
एमाले दोलखाको अध्यक्षमा नरबहादुर श्रेष्ठ विजयी,"दोलखा : नेकपा एमाले दोलखाको दसौं जिल्ला अधिवेशनबाट अध्यक्षमा नरबहादुर श्रेष्ठ निर्वाचित भएका छन्। उनले पार्टीका नेता ईश्वरचन्द्र पोखरेललाई ९५ मतको अन्तरले पराजित गरे। ईश्वरचन्द्र पोखरेल य अघि दुई पटक पार्टीको प्रमुख भइसकेका छन्। अध्यक्षका अर्का प्रत्यासी भरत दुलालले ३८ मत प्राप्त गरेका छन्। दुलाल पार्टीको नवौं जिल्ला अधिवेशनमा नरबहादुर श्रेष्ठसँग पराजित भएका थिए। त्यसैगरी पार्टीको उपाध्यक्ष, सचिव र महिला उपसचिवमा पनि पोलिटब्युरो सदस्य गुरुङ पक्षका उम्मेदवार नै विजयी भएका छन्। उपाध्यक्षमा आयोजक समितिका सहसंयोजक राजेन्द्र मानन्धर विजयी भएका छन्। मानन्धर तीन सय ३६ मत ल्याएर विजयी भए। उनको प्रतिद्वन्द्वी पूर्वसचिव हीराकुमार थोकरले दुई सय ६३ मत प्राप्त गरेका छन्। थोकर अहिले दोलखाको मेलुङ गाँउपालिकाका प्रमुख हुन्।"
पहिचान पक्षधर र प्रदेश सरकारबीच वार्ता : पहिलो मागनाम खारेज गर्ने,"विराटनगर : ऐतिहासिक पृष्ठभूमिका आधारमा प्रदेशको नामकरण गर्नुपर्ने माग गर्दै आएका पहिचान पक्षधर र कोशी प्रदेश सरकारबीच द्विपक्षीय वार्ता भएको छ। कोशी प्रदेशको नाम संशोधन गर्नुपर्ने मागसहित आन्दोलनरत पहिचानवादीसँग सरकारले बिहीबार वार्ता गरेको हो। विराटनगरस्थित बिग होटलमा पहिलो चरणको औपचारिक द्विपक्षीय वार्ता सम्पन्न भएको हो। कोशी प्रदेश सरकारले भौतिक पूर्वाधार विकास मन्त्री कमलप्रसाद जवेगुको नेतृत्वमा बनाएको तीन सदस्यीय वार्ता समितिसँग पहिचान पक्षधरका ११ जनाले वार्ता गरेका छन्। वार्तामा पहिचान पक्षधरको माग अनुसारको नामकरण र आन्दोलनका क्रममा ज्यान गुमाएका तथा झुठा मुद्दामा फसाइएकाहरूलाई उचित क्षतिपूर्ति दिनुपर्ने विषयमा छलफल भएको किरात राई यायोक्खा केन्द्रीय उपाध्यक्ष एवम् वार्ता समितिका वरिष्ठ सदस्य युवराज राईले बताए। उनले प्रदेशको वैकल्पिक नामको विषयमा समेत छोटो कुराकानी भएको जानकारी दिए। वार्ता सकारात्मक भएको बताउँदै उनले भने, आज दुवै पक्षबीच आआफ्ना कुरा राखियो। उहाँहरूको तर्फबाट केही विकल्पसहित आउन भन्नुभएको छ। हामी थप छलफल गरेर भोलि बिहान बस्छौं। सरकारले औपचारिक पत्र पठाएर आह्वान गरेपछि प्रदेश नं १ पुनः नामकरण संयुक्त संघर्ष समितिले वार्ता गर्ने निर्णय गरेको थियो। माघ ६ गते बसेको मन्त्रिपरिषद् बैठकले पहिचान पक्षधरसँग वार्ता गर्ने निर्णय गर्दै मन्त्री जवेगुको नेतृत्वमा पर्यटन, वन तथा वातावरण मन्त्री गणेश उप्रेती सदस्य र आन्तरिक मामिला तथा कानुन मन्त्रालयका सचिव लक्ष्मीप्रसाद पौडेल सदस्य सचिव रहने गरी तीन सदस्यीय समिति बनाएको थियो। सोही समितिसँग पहिचान पक्षधरले आज वार्ता गरेको हो। वार्तालाई पहिचान पक्षधरले उठाउँदै आएका माग सम्बोधनको पहिलो कदमको रूपमा लिनुपर्ने कोशी प्रदेश सरकारका तर्फबाट गठित वार्ता समितिका संयोजक भौतिक पूर्वाधार विकास मन्त्री कमलप्रसाद जबेगुले बताए। आजको छलफलमा आआफ्ना कुरा राख्ने काम भएको छ, उनले भने, भोलि बिहान ८ बजे पुनः बस्ने गरी आजलाई सकिएको छ। छलफल सकारात्मक छ। प्रदेश सरकार र पहिचान पक्षधरको अर्को चरणको वार्ता शुक्रबार बिहान ८ बजे बस्ने बताइएको छ। शुक्रबार बस्ने दोस्रो चरणको द्विपक्षीय वार्ताले के के विषयमा कसरी छलफल गर्ने भन्ने विषय टुंगो लगाउने बताइएको छ। कोशी प्रदेश सरकारले संघर्षरत पहिचान पक्षधर समूहसँग वार्ता गर्न भौतिक पूर्वाधार विकास मन्त्री जबेगु संयोजक तथा पर्यटन, वन तथा वातावरण मन्त्री गणेशप्रसाद उप्रेती सदस्य र आन्तरिक मामिला तथा कानुन मन्त्रालयका सचिव लक्ष्मीप्रसाद पौडेल सदस्य सचिव रहने गरी वार्ता समिति बनाएको थियो। उता, संघर्ष समितिको तर्फबाट भने डकेन्द्रसिङ थेगिम, गोविन्दबहादुर आङबुहाङ, युवराज राई, दिवस राई, लाक्पा शेर्पा, कुमार लिङ्देन मिराक, पदम लिम्बू, अर्जुन जमेली राई, जेन्टल लावती, पदम जबेगु र चन्द्रकुमार चौधरी रहेका छन्। कोशी प्रदेशसभाले २०७९ फागुन १७ गते प्रदेशको नाम कोशी राखेपछि त्यसको विरुद्धमा पहिचानवादीहरू आन्दोलनरत छन्। उनीहरूले पहिचानसहित पुनः नामकरण गरिनुपर्ने माग गर्दै आएका छन्। आन्दोलनकै क्रममा गत वर्षको चैत ५ गते विराटनगरस्थित मुख्यमन्त्री कार्यालयअगाडि प्रहरीको लाठी लागेर घाइते भएका ४२ वर्षीय लिम्बुको उपचारको क्रममा मृत्यु भएको थियो।"
एकीकृत समाजवादीको महाधिवेशन प्रतिनिधि चयन २२ गतेभित्रै,"काठमाडौं : नेकपा एकीकृत समाजवादीले आगामी महाधिवेशनका लागि आगामी बैशाख २२ गतेभित्र प्रतिनिधि चयन गर्ने निर्णय गरेको छ। पार्टी कार्यालय आलोकनगरमा बिहीबार बसेको सचिवालय बैठकले आगामी महाधिवेशनका निम्ति २०८१ वैशाख १५ देखि २२ गतेसम्म प्रतिनिधि चयन गर्ने निर्णय गरेको हो। त्यसका लागि आगामी चैत मसान्तसम्म पार्टी सदस्यता नविकरण, अध्यावधि, विस्तार गरिसक्ने निर्णय भएको समाजवादीले जनाएको छ। बैठकले आगामी फागुन मसान्तसम्म दस्तावेज तयार गर्ने र आगामी महाधिवशेनमा कामका आधारमा (सदस्यता, नवीकरण, संगठन विस्तार आदी) १० जिल्लालाई सम्मानित गर्ने निर्णय गरेको प्रवक्ता जगन्नाथ खतिवडाले जानकारी दिए। त्यस्तै माघ २५ देखि चैत २५ सम्म संगठन सुदृढीकरणको अभियान सञ्चालन गर्ने समाजवादीले जनाएको छ।"
जनताको भविष्य हेरेर बजेट बनाउनुपर्छ : प्रधानमन्त्री,"काठमाडौं : प्रधानमन्त्री पुष्पकमल दाहालले राज्यको प्राथमिकता र जनताको भविष्यलाई ध्यानमा राखेर आगामी आर्थिक वर्षको बजेट निर्माण गर्नुपर्ने बताएका छन्। सिंहदरबारमा बिहीबार आगामी वर्षको राष्ट्रिय स्रोत अनुमानसम्बन्धी छलफलमा प्रधानमन्त्री दाहालले जनतालाई केन्द्रमा राखेर बजेटको सिलिङ तोक्नुपर्ने बताए। उत्पादन बृद्धि र रोजगारी सिर्जना हुने खालका योजनालाई विशेष प्राथमिकतामा राखेर योजना छनोट गर्न उनले मन्त्रालयहरूलाई निर्देशन दिए। 'बजेट बनाउँदा यथार्थपरक होऔँ। प्रोएक्टिभ भएर स्रोत जुटाउनेतिर सोचौं। हाम्रो नीति तथा कार्यक्रम र बजेटले जनताको विश्वास जित्नुपर्छ। व्यवस्थालाई बलियो बनाउनुपर्छ,' उनले भने। बजेट विशुद्ध अर्थशास्त्र मात्र नभएर राजनीतिक अर्थशास्त्र भएको उल्लेख गर्दै प्रधानमन्त्रीले विगत वर्षमा हुने गरेका असमझदारीलाई अन्त्य गर्नेगरी अगाडि बढ्नुपर्ने बताए। उनले भने, 'विगतमा योजना आयोग र मन्त्रालय, अर्थ मन्त्रालय र राष्ट्र बैंकबीच केही अन्योलता देखिने गरेको थियो, अब त्यसो हुन हुँदैन।' पछिल्लो समय देशको अर्थतन्त्री सही बाटोमा आगाडि बढेको बताउँदै प्रधानमन्त्रीले भने, 'निरन्तरको प्रयासपछि राजस्व संकलन बढेको छ भने अर्थतन्त्रका बाह्य सूचकहरू राम्रा भएका छन्।' पुँजीगत खर्च बढ्न नसक्नुका कारण पहिल्याएर आगामी दिनमा वित्तीय एवं मौद्रिक नीति तय हुनुपर्नेमा जोड दिँदै उनले राष्ट्रिय महत्त्व र प्राथमिकतामा आधारमा बजेट बनाउने बताए। पुँजीगत खर्च किन बढ्न नसकेको भन्दै उनले गम्भीर समीक्षा गर्ने बताए।"
कूटनीतिक पहल पुगेन,"रुसयुक्रेन युद्धमा प्यूठानका सोमे सुनारसहित देशभरका दर्जनौं नेपाली युवाले अकालमै ज्यान गुमाइसकेका छन्। सोझासाझा युवा अनाहकमै युद्धमा झोसिएर ज्यान गुमाउनुपर्ने बाध्यतालाई सरकारले अविलम्ब रोक्नुपर्छ। पहिलो र दोस्रो विश्वयुद्धमा पनि धेरै नेपाली युवाले बेलायती सेनामा भर्ती भएर जीवन गुमाएका थिए। तर, त्यसबेला नेपाल सरकार र बेलायती सरकारबीचको सम्झौताले गोर्खालीहरूलाई बेलायती सेनामा भर्ती गराइएको थियो। अहिले युद्धग्रस्त मुलुक रूससँग सरकारको कूटनीतिक पहल पुगेको छैन। मृत्यु भएका नेपाली युवाको शव आफन्तले पाएका छैनन्। विदेशी भूमिमा सन्तान र आफन्त गुमाउनुको पीडाले परिवारजनहरू तड्पिएर बस्न विवश छन्। रूसयुक्रेन युद्ध तत्काल रोकिनुपर्छ। युद्धका माध्यमबाट विवादको समाधान खोज्नेहरूको पक्षमा नहुँदानहुँदै पनि नेपालका युवाहरू यसरी अमानवीय ढंगले भइरहेको युद्ध गर्न बाध्य छन्। युवालाई मानव तस्करको जालोमा पारेर अवैध रूपमा रूसी सेनामा भर्ती गराइएको छ। वैदेशिक रोजगारमा अन्य मुलुकमा गएका नेपाली युवा अवैध बाटोबाट युद्धग्रस्त मुलुकमा पुग्नु र सेनामा भर्ती गर्नु गलत छ। नागरिक तहमा पनि यसबारे सचेतना हुनुपर्छ। सामान्य तालिम लिएर नेपाली युवा युद्धमा होमिन र मृत्युवरण गर्न विवश छन्। पूर्वनेपाली सेना, नेपाल प्रहरी र भारतीय सेनाबाट अवकाश प्राप्त व्यक्तिहरूलाई अझ बढी छानीछानी अवैध रूपमा रूसी सेनामा लगेको देखिएको छ। देशमा बेरोजगारीको समस्या छ। तर, समस्या छ भन्दैमा यसरी युद्धमा भिड्न जाने गरी अवैध रूपमा विदेशी सेनामा जानु गलत हो। जानीजानी बिभत्स अमानवीय युद्धमा हाम फाल्नु हुँदैन। बत्तीमा पुतली परेजस्तो गरेर नेपाली युवाले जीवन गुमाउनुपर्ने स्थितिको अन्त्य हुनैपर्छ। ६ महिना वर्षदिन लगाएर हिँडेरै गैरकानुनी रूपमा अमेरिका पुग्ने पनि नेपाली छन्। जुन देश युद्धको पक्षमा छैन, त्यस देशका नागरिकलाई युद्धग्रस्त मुलुकमा भर्ती नलिने स्थितिको सिर्जना गर्न नेपाल सरकारले प्रभावकारी कूटनीतिक पहल गर्नुपर्छ। (थापा, प्रतिनिधिसभा सदस्य हुन्।)"
हुलाकअन्तर्गतका एक हजार ६३६ दरबन्दी खारेज गर्ने सरकारको निर्णय,काठमाडौं : सरकारले हुलाकअन्तर्गतका एक हजार ६३६ दरबन्दी खारेज गरेको छ। बिहीबार बसेको मन्त्रिपरिषद् बैठकले 'एक पालिका एक हुलाक' नीति अवलम्बन गर्दै केन्द्रीय धनादेश कार्यालय र टिकट व्यवस्थापन कार्यालयका एक हजार ६३६ दरबन्दी खारेज गर्ने निर्णय गरेको सञ्चार तथा सूचना प्रविधि मन्त्री रेखा शर्माले बताइन्। त्यस्तै रामराजा प्रसाद सिंह स्वास्थ्य विज्ञान प्रतिष्ठानको अध्यक्षमा महोत्तरीका डा पर्शुराम मिश्रलाई नियुक्त गर्ने निर्णय गरेको छ। त्यस्तै प्रधानमन्त्री कार्यालयको प्रस्तावमा विद्युतीय सुशासन आयोग सम्बन्धनमा बनेको विधेयकलाई तर्जुमा गर्न सैद्धान्तिक स्वीकृति दिने निर्णय भएको मन्त्री शर्माले बताइन्। त्यस्तै भूमि गरिब परिवार पहिचान तथा परिचय पत्र वितरण पहिलो निर्देशिका २०८० स्वीकृति गर्ने निर्णयसमेत भएको मन्त्री शर्माले बताइन्।
सत्ता गठबन्धनका शीर्ष नेता र मुख्यमन्त्रीहरूबीच बालुवाटारमा छलफल,"काठमाडौं : प्रधानमन्त्री निवास बालुवाटारमा सत्ता गठबन्धनका शीर्ष नेताहरूले सातै प्रदेशका मुख्यमन्त्रीसँग छलफल गरेका छन् । बिहीबार बिहान प्रधानमन्त्री पुष्पकमल दाहाल प्रचण्डसहित गठबन्धनका शीर्ष नेताहरूले मुख्यमन्त्रीहरूसँग छलफल गरेका हुन्। उनीहरुबीच संघीयता कार्यान्वयन, राष्ट्रिय सभा अध्यक्षको निर्वाचन, राष्ट्रिय सभामा माओवादी केन्द्रले कोसी प्रदेशमा पाएको धोकाका विषयमा छलफल भएको हो। राष्ट्रियसभाका रिक्त २० सिटमध्ये १९ सिटका लागि माघ ११ गते निर्वाचन भइसकेको छ। राष्ट्रियसभा निर्वाचनमा गठबन्धनबाट १९ वटा साझा उम्मेदवार पठाएकोमा कोशीमा एउटा सिट गुमाएको थियो। राष्ट्रियसभा अध्यक्ष गणेशप्रसाद तिमिल्सिनाको कार्यकाल २० फागुनमा सकिने भएकाले २९ गते निर्वाचन गर्ने तयारी भइरहेको छ। बैठकमा संघीयता कार्यान्वयनका लागि संघ, प्रदेश र स्थानीय तहबीच समन्वयमा देखिएका समस्या र समाधानका लागि आगामी दिनमा अपनाउनुपर्ने उपायबारे प्रधानमन्त्री प्रचण्डले छलफल गरेको प्रधानमन्त्रीका प्रेस विज्ञ मनहरी तिमल्सिनाले जानकारी दिए। प्रदेशमा देखिएका समस्याबारे सत्ता गठबन्धन दलले समान धारणा बनाउन उनीहरुले छलफल गरेका हुन्। छलफलमा नेपाली कांग्रेसका सभापति शेरबहादुर देउवा, उपसभापति एवं उपप्रधानन्त्री पूर्णबहादुर खड्का, महामन्त्री गगन थापा, नेकपा (माओवादी केन्द्र) का उपमहासचिव वर्षमान पुन, नेकपा (एकीकृत समाजवादी) का अध्यक्ष माधवकुमार नेपाल, लोकतान्त्रिक समाजवादी पार्टी (लोसपा)का अध्यक्ष महन्थ ठाकुरजनता समाजवादी पार्टी (जसपा)का नेताराजेन्द्र श्रेष्ठ, नागरिक उन्मुक्ति पार्टीलगायत नेताहरू सहभागि थिए। बुधबार राष्ट्रिय समन्वय परिषद्को बैठकमा सहभागी हुन सातै प्रदेशका मुख्यमन्त्रीहरू काठमाडौं आएका थिए। तर मुख्यमन्त्रीहरूको असन्तुष्टिले राष्ट्रिय समन्वय परिषद् निर्णयहीन बनेको छ। तीन तहका सरकारबीचको समन्वय र सहकार्य गर्न गठित परिषदको बैठकका लागि १६ वटा एजेन्डा तय गरिएका भएपनि एजेण्डा ढिला पठाएको र प्रधानमन्त्रीले औपचारिकताका लागि मात्रै बैठक बोलाएको आभाश भएको भन्दै मुख्यमन्त्रीहरुले असन्तुष्ट जनाएका थिए। बैठकमा प्रधानमन्त्री प्रचण्डले संविधान कार्यान्वयनमा सबैले चासो र चिन्तन गर्नुपर्नेमा जोड दिएका थिए। उनले आफ्नो कार्यकालमा संघीयतालाई थप बलियो बनाउन लाग्ने प्रतिबद्धता व्यक्त गरेका छन्।"
मधेशमा शान्ति सुरक्षाको अवस्था चुस्त पार्न गृहमन्त्रीको निर्देशन,"बर्दिबास : उपप्रधानमन्त्री एवम् गृहमन्त्री नारायणकाजी श्रेष्ठले मधेशको शान्ति सुरक्षाको अवस्था चुस्तदुरुस्त राख्न प्रदेश सुरक्षा प्रमुखहरूलाई निर्देशन दिएका छन्। बिहीबार महोत्तरीको बर्दिबासमा आयोजित सुरक्षा समीक्षा कार्यक्रममा बोल्दै गृहमन्त्री श्रेष्ठले मधेश प्रदेशको शान्ति सुरक्षाका लागि समन्वय गरेर काम गर्न प्रशासनिक तथा सुरक्षा निकायहरूलाई निर्देशन दिएका हुन्। कार्यक्रममा महोत्तरी तथा धनुषाका सीडीओ, सशस्त्र प्रहरी, नेपाल प्रहरी एवम् राष्ट्रिय अनुसन्धान विभागका मधेस प्रदेश प्रमुखहरू र जिल्लाका सुरक्षा प्रमुखहरूले प्रदेशको समग्र सुरक्षा अवस्थाबारे गृहमन्त्री श्रेष्ठलाई रिपोर्टिङ गरेका थिए। गृहमन्त्री श्रेष्ठले सरकार प्रदेश प्रहरी समायोजनको प्रक्रियामा रहेको बताएका थिए। धार्मिक विषयमा सहिष्णु हुन तर सद्भाव भड्कन नदिन र साम्प्रदायिक गतिविधिलाई प्रशासनिक विधिबाटै नियन्त्रण गर्न उनले प्रशासनिक र सुरक्षा निकायलाई निर्देशन दिए। सीमामा राजस्व चुहावट नियन्त्रण गर्न,राजस्व बढाउन,अबैध कारोबार नियन्त्रण गर्न र क्रस बोर्डर क्राइम रोक्न बोर्डर पोस्ट थप्ने गृहकार्यमा सरकार रहेको गृहमन्त्री श्रेष्ठको भनाइ छ। मिटर ब्याजीको नाममा कुनै बिचौलिया देखिए ध्यान दिएर कारबाही गर्न समेत उनले निर्देशन दिए।"
गाडीसहित चालकलाई अपहरण गर्ने दुई युवक पक्राउ,नुवाकोट : नुवाकोटको ककनीका एक वृद्ध चालकलाई गाडीसहित अपहरण गरी फिरौती माग गरेको आरोपमा दुई युवक पक्राउ परेका छन्। पक्राउ पर्नेमा ककनी गाउँपालिका४ का ३० वर्षीय राजकुमार तामाङ र शिवपुरी गाउँपालिका८ का २४ वर्षीय रामचन्द्र तामाङ रहेका छन्। ककनी गाउँपालिका४ रानीपौवाका ५९ वर्षीय सूर्यबहादुर तामाङलाई गाडीसहित अपहरण गरि फिरौती मागेको आरोपमा उनीहरूलाई पक्राउ गरिएको प्रहरी नायव उपरीक्षक खगेन्द्रवहादुर खड्काले जानकारी दिए। उनका अनुसार बिरामी बोक्नका लागि भन्दै पीडित तामाङले प्रयोग गर्दै आएको बा६ज ७७७९ नम्बरको सुजुकी अटो गाडी ककनीमा राति रोकेर गाडीसहित तामाङलाई नुवाकोटकै पञ्चकन्या गाउँपालिकामा पुर्याएर ठूलो रकम फिरौती माग गरेर धम्की दिएका प्रहरीले जनाएको छ। अपहरण गर्नेहरूले माग गरेको रकममध्ये पीडित सूर्यबहादुरले ७ लाख रुपैयाँ दिने सहमति गरेकोमा रकम लिन नुवाकोट आउन लागेका दुई युवालाई काठमाडौं प्रहरीको सहयोगमा माछापोखरीबाट पक्राउ गरिएको हो।
ब्लड बैंक स्थापनाका लागि महोत्सव,अछाम : बयालपाटा अस्पतालमा ब्लड बैंक स्थापनाका लागि लायन्स क्लब अफ साँफेबगरले महोत्सव सञ्चालन गर्ने भएको छ। अस्पतालमा उपचारका लागि आएका बिरामीका लागि रगत अभाव हुने समस्यालाई मध्यनजर गर्दै महोत्सव सञ्चालन गर्न लागिएको हो। महोत्सव सञ्चालन गर्ने अन्य आर्थिक संकलन गरेर ब्लड बैंक स्थापना गर्न लागिएको आयोजकले जनाएको छ। लाई रगतको समस्या समाधानका लागि क्लबले ब्लड बैंक स्थापना गर्ने भएको हो। अन्य आर्थिक संकलनसहित महोत्सवको आयोजना गरी रकम संकलन गर्ने भएको छ। महोत्सव जिल्लाको मुख्य व्यापारिक केन्द्र साँफेबगरमा रहेको निर्माणाधीन बसपार्कमा यही माघ २६ देखि फागुन ५ गतेसम्म सञ्चालन हुनेछ। महोत्सवको सम्पूर्ण तयारी पूरा भएको क्लबका अध्यक्ष कृष्ण कुँवरले जानकारी दिए। अस्पतालमा बाजुरा डोटी लगायतका अन्य जिल्लाबाट बिरामी उपचारका लागि आउँछन्। महोत्सव अवधिभर रक्तदान कार्यक्रम सञ्चालन गर्ने उनले बताए।
छ महिनामा अवैध हातहतियारसहित १३४ जना पक्राउ,"काठमाडौं : नेपाल प्रहरीले चालु आर्थिक वर्षको छ महिनामा देशका विभिन्न स्थानबाट अवैध हातहतियारसहित एक सय ३४ जनालाई पक्राउ गरेको छ। प्रहरीका अनुसार पक्राउ पर्नेमा एक सय ३० पुरुष र चार महिला छन्। प्रहरीका अनुसार पक्राउ पर्नेमा छ जना विदेशी नागरिक छन्। प्रहरीले दिएको जानकारी अनुसार काठमाडौं उपत्यकाबाट १७ जना, कोशी प्रदेशबाट १८ जना, मधेस प्रदेशबाट २५ जना, बागमती प्रदेशबाट १३ जना, गण्डकी प्रदेशबाट १४ जना, लुम्बिनी प्रदेशबाट २१ जना, कर्णाली प्रदेशबाट १२ जना र सुदूरपश्चिम प्रदेशबाट १४ जना पक्राउ परेका छन्। यस अवधिमा अवैध हातहतियारअन्तर्गत जम्मा ९४ मुद्दा दर्ता भएका छन्। 'अवैध हातहतियार नियन्त्रणमा प्रहरी सक्रियताको कारण विभिन्न व्यक्तिहरूलाई हतियारसहित पक्राउ गर्न नेपाल प्रहरी सफल भएको छ। यसबाट हतियारधारी समूह निस्तेज बनेको छ,' प्रहरीले भनेको छ, 'यसबाट मुलुकमा शान्ति सुरक्षा कायम राख्न सहज भएको छ। आम नागरिकले शान्ति सुरक्षा, अमन चयन कायम भएको महसुस गरेका छन्।' प्रहरीले अपराधमुक्त समाज निर्माण र अपराध नियन्त्रणका लागि अवैध हातहतियार कारोबारी तथा प्रयोगकर्तालाई पक्राउ गरी कानुनी दायरामा ल्याउन सक्रियता बढाएको उल्लेख गरेको छ। 'नेपाल प्रहरीले सूचना संयन्त्रलाई बलियो बनाउँदै काम गरेको कारण हातहतियार कारोबारी र हतियार नियन्त्रणमा लिन सकिएको हो,' नेपाल प्रहरीका केन्द्रीय प्रवक्ता प्रहरी नायव महानिरीक्षक भिमप्रसाद ढकालले भने, 'सरोकारवाला निकायबीचको सहकार्यले यस कार्यमा थप मद्दत पुगेको छ। हतियारको जोखिमबारे सर्वसाधरणलाई चेतना जगाउन सफल भएपछि अवैध हतियार राखेका व्यक्तिहरूले समेत हतियार प्रहरीमा बुझाएका छन्।' विभिन्न सम्भावित ठाउँमा सबै प्रकारका अवैध हतियार नियन्त्रण गर्न विशेष टोली परिचालन गरिएको उनको भनाइ छ। सो अवधिमा पेस्तोल छ थान, रिभल्वर चार थान, कटुवा पेस्तोल १७ थान, बन्दुक ६ थान, भरुवा बन्दुक ८१ थान र एयर गन २ थान गरी जम्मा १ सय १६ थान अवैध हतियार बरामद भएका छन्। सो अवधिमा पेस्तोलको गोली ५३ राउण्ड, रिभल्वरको २२ राउण्ड, कटुवाको १७ राउण्ड, बाह्रबोरको १९ राउण्ड, बन्दुकको २० राउण्ड, भरूवाको ९३ राउण्ड र अन्य ३ राउण्ड गरी जम्मा २ सय २७ राउण्ड गोली बरामद भएको छ। बरामदमध्ये काठमाडौं उपत्यकाबाट सात थान हतियार र १४ राउण्ड गोली, कोशी प्रदेशबाट १८ थान हतियार र १५ राउण्ड गोली, मधेस प्रदेशबाट १४ थान हतियार र ६३ राउण्ड गोली, बागमती प्रदेशबाट १८ थान हतियार र २१ राउण्ड गोली, गण्डकी प्रदेशबाट ९ थान हतियार, लुम्बिनी प्रदेशबाट २५ थान हतियार र ७१ राउण्ड गोली, कर्णाली प्रदेशबाट १३ थान हतियार र छ राउण्ड गोली तथा सुदूरपश्चिम प्रदेशबाट १२ थान हतियार र ३७ राउण्ड गोली छन्। जसमा भरूवा बन्दुक र कटुवा पेस्तोलको सङ्ख्या अन्यको भन्दा बढी रहेको प्रहरीको भनाइ छ। तस्करी, हत्या, अपहरण, डकैती, लुटपाट, जबरजस्ती चन्दा असुली तथा दुर्लभ वन्यजन्तुको शिकारीमा यस्ता हातहतियार प्रयोग भएको देखिएको प्रहरीको भनाइ छ। अवैध हातहतियार नियन्त्रण तथा कारोबारीलाई कानुनी दायरामा ल्याउन नेपाल प्रहरीले देशभरिनै विशेष अभियान चलाएको प्रहरी नायव महानिरीक्षक ढकालले जानकारी दिए। अभियानको प्रभावले आम नागरिकबाट सूचना प्राप्त गर्न सहज भएको र यसबाट अवैध हातहतियार नियन्त्रण गर्न प्रहरीलाई सफलता मिलेको उनको भनाइ छ। नियन्त्रणमा लिइएका व्यक्ति तथा हतियार सम्बन्धमा हातहतियार तथा खरखजानासम्बन्धी कसूरमा अनुसन्धान एवं कारबाही हुने गरेको प्रहरीको भनाइ छ। प्रहरीले अवैध हतियार कतै लुकाइराखेको थाहा भएका उक्त सूचना नेपाल प्रहरीलाई उपलब्ध गराउन र अवैध हतियार बुझाउन अनुरोध गरेको छ। अपराधमुक्त समाज निर्माण र अपराध नियन्त्रणका लागि अवैध हातहतियार कारोबारी तथा प्रयोगकर्तालाई पक्राउ गरी कानुनी दायरामा ल्याउन नेपाल प्रहरी सक्रिय छ।"
भोजपुरमा १२ हजार बालबालिकालाई दादुरा रुवेला खोप लगाइँदै,भोजपुर : भोजपुरमा आगामी फागुन २४ देखि २८ गतेसम्म दादुरा रुवेलाबिरुद्धको खोप अभियान सञ्चालन हुने भएको छ। स्वास्थ्य कार्यालय भोजपुरले अभियानबारे सरोकारवाला निकायसँग छलफल गरेको छ। जिल्ला समन्वय प्रमुख तथा जिल्ला खोप समन्वय समितिका अध्यक्ष कमल थुलुङ राईको अध्यक्षतामा भएको कार्यक्रममा खोप अधिकृत भरत भण्डारीले अभियानबारे जानकारी दिएका थिए। सरकारले २०२६ सम्म दादुरा रुबेला निवारण गर्ने लक्ष्य लिएको खोप अधिकृत भण्डारीले बताए। भोजपुरमा छ महिनादेखि १५ वर्ष मुनिका १२ हजार ६० जना बालबालिकालाई खोप लगाउने लक्ष्य रहेको उनले बताए।
सरस्वतीको मूर्ति बनाउन भ्याइनभ्याइ,"धनुषा : सरस्वती पूजा नजिकिँदै गर्दा यहाँका मूर्तिकारलाई सरस्वतीको मूर्ति बनाउन भ्याइनभ्याइ छ। अरुबेला फुर्सदमै रहने मूर्तिकारहरूलाई नजिकिँदो सरस्वती पूजाले व्यस्त बनाएको छ। आगामी फागुन २ गते हुने सरस्वती पूजा परेकाले सोही पूजाका लागि मूर्ति बनाउन उनीहरू व्यस्त भएका हुन्। पूजामा प्रयोग गरिने मूर्तिको बिक्रीबाट अर्थोपार्जन गर्ने उद्देश्यले माटोबाट सरस्वतीको प्रतिमा बनाउन थालिएको मूर्तिकार रामकुमार मण्डलले बताए। धनुषाका करिब ४० ठाउँमा मूर्तिकारहरूले मूर्ति बनाइरहेका छन्। धनुषाको तिनकौरीया चोक, यदुकोहा बजार, सबैला बजार, भठियन, वीरेन्द्रबजार, गोदार, ढल्केवर, महेन्द्रनगर, सपही चोक, लक्ष्मीनिया बजार, तरापट्टी बजार, धनुषाधाम, धरापानी, कुर्था बजार, जनकपुरधामको मुजेलिया, क्याम्पस चोक, विद्यापति चोक शुक्रबारी हटिया, बिन्दही, महुवालगायतका मूर्तिकारहरू सरस्वतीको मूर्ति बनाउन व्यस्त देखिएका छान्। मूर्तिकार मण्डलले यस वर्षका लागि २७ वटा मूर्ति बनाइसकेका छन्। उनीसँग प्रतिगोटा तीन हजारदेखि १५ हजारसम्मका मूर्ति छन्। अर्का मूर्तिकार रामनारायण पण्डितले ३५ वर्षदेखि मूर्ति बनाउँदै आएको बताए। आवश्यकताअनुसार ठाउँठाउँमा पुगेर मूर्ति बनाउँदै आइरहेको छु, उनले भने। पण्डितको मुख्य पेशा नै मूर्ति बनाउने हो। सरस्वती पूजाका लागि पाँच हजारदेखि ३० हजार रुपैयाँसम्मका मूर्ति बनाएर बिक्री गरिरहेको उनले बताए। सरस्वतीको एउटा मूर्ति तयार गर्न करिब चार जनालाई पाँचदेखि १० दिनसम्म लाग्ने उनीहरूको भनाइ छ। कतिपय मूर्तिकारले स्थानीयलाई रोजगारी पनि दिएका छन्। माटो, काठ, रङ कपडा तथा परालबाट मूर्ति बनाइन्छ। विशेषगरी सरस्वती पूजाका लागि बनाइएका मूर्ति त्यस दिन विद्यालय तथा घरमा लगी विद्यार्थी एवं साधकहरूले पूजा गर्ने गर्दछन्।"
नारायणी किनारमा चिया प्रदर्शनी तथा 'टि टेस्टिङ' कार्यक्रम,"काठमाडौं : चितवनको नारायणगढस्थित नारायणी नदी किनारमा नेपाली चियाको आन्तरिक बजार प्रर्वद्धनका लागि राष्ट्रिय चिया प्रदर्शनी तथा 'टि टेस्टिङ' कार्यक्रम हुने भएको छ । नेपालको चिया क्षेत्रमा काम गर्दै आएको सरकारी निकाय राष्ट्रिय चिया तथा कफी विकास बोर्डको आयोजना तथा उद्योग बाणिज्य सैघ चितवन सहआयोजना भरतपुर महानगर पालिकाको प्रवर्द्धन र चिया क्षेत्रमा क्रियाशील विभिन्न संघ संस्थाहरूको सहकार्यमा उक्त प्रदशनी हुन लागेको हो । उक्त प्रदर्शनी माघ २६ र २७ गते हुने चितवनमा आयोजित पत्रकार सम्मेलनमा जानकारी दिएको हो । 'स्वदेशमा उत्पादित चिया सेवन गरौं स्वस्थ समृद्ध र आतमनिर्भर बनौं' भन्ने मुल नाराका साथ नेपालमा उत्पादित चियाको देशभित्र नै खपत बढाउने र यसका फाइदाहरूको विषयमा जानकारी दिने उद्देश्यले प्रदर्शनीको आयोजना गरिएको नेपाल चिया तथा कफी बिकास बोर्डका कार्यकारी निर्देशक डाक्टर बिष्णु प्रसाद भट्टराईले बताए । उनले नेपालका सम्पूर्ण चिया व्यवसायीहरू प्रत्यक्ष उपस्थितिमा नेपालमा दोस्रोर चितवनमा पहिलो पटक आयोजना हुन गइहेको जानकारी दिए। प्रदर्शनीमा चियाका मुख्य जिल्ला झापा इलाम, धनकुटा, तेह्थुम, भोजपुर, सखुवासभा, पाँचथर, सिन्धुपाल्चोक, ललितपुर, कास्कीदेखि पश्चिमसम्मका उत्पादित चियाको करिब ३० वटा स्टलहरू रहने छन् भने १ सय भन्दा बढी चिया व्यवसायीहरूको सहभागीता रहने आयोजक पक्षले जनाएको छ ।"
सरकारी जग्गा हिनामिना गर्ने टीकापुर नगर विकास समितिका अध्यक्षसहित २४९ जनाविरुद्ध भ्रष्टाचार मुद्दा,"काठमाडौं : कैलालीको टीकापुर नगरपालिका१ स्थित टीकापुर नगर विकास समितिका तत्कालीन अध्यक्षसहित २४९ जनाविरुद्ध भ्रष्टाचार मुद्दा दायर भएको छ। अख्तियार दुरूपयोग अनुसन्धान आयोगले सार्वजनिक जग्गा व्यक्तिको नाममा हस्तान्तरण गरेको आरोपमा नगर विकास समितिका तत्कालीन अध्यक्ष नेत्रप्रसाद जोशीसहित २४९ जनाविरुद्ध भ्रष्टाचार मुद्दा दायर गरेको हो। अख्तियारका प्रवक्ता नरहरि घिमिरेले तत्कालीन अध्यक्षलगायत पदाधिकारीहरूको मिलेमतोमा नक्कली रसिद बनाइ समितिका पदाधिकारी एवं कर्मचारीहरूको संलग्नतामा नगर विकास समितिको प्लट घडेरी आफन्तलगायत संघसंस्थालाई उपलब्ध गराएको पुष्टि भएकाले समितिका तत्कालीन अध्यक्ष जोशीसहित २४९ जनाविरुद्ध आज विशेष अदालत काठमाडौंमा आरोपपत्र दायर गरेको जानकारी दिए। उनका अनुसार नगर विकास समिति तत्कालीन अध्यक्षहरू नेत्रप्रसाद जोशी, ललित ताम्राकार, धीजराज रेग्मी, तत्कालीन योजना प्रमुखहरू बलबहादुर कडायत,झप्पर सिंह विश्वकर्मा, तत्कालीन सदस्य सचिव अम्बादत्त जोशी, तत्कालीन नापी अधिकृतहरू मानबहादुर चन्द, गणेशबहादुर बम, तत्कालीन मालपोत अधिकृत जयबहादुर विष्ट,समितिका खरीदार धनीराम भण्डारी, सब ओभरसियर नेत्रबहादुर रावल,तत्कालीन फिल्ड सुपरभाइजर देवीलाल घिमिरेलगायत दुई सय ४९ जनाविरुद्ध भ्रष्टाचार मुद्दा दायर भएको हो। टीकापुर नगर विकास समितिका तत्कालीन अध्यक्ष जोसीलाई २ करोड १२ लाख ४० हजार ९४४ रुपैयाँ बिगो र कैद सजाय माग गरिएको अख्तियारले जनाएको छ। उनले टीकापुर नगर विकास समितिको स्वामित्वमा रहेको जग्गा व्यक्ति विशेषको नाममा दाखिला गरेको पुष्टि भएको अख्तियारको ठहर छ।"
हत्या आरोपमा एक युवा पक्राउ,बागलुङ : बागलुङको गलकोट नगरपालिका९ बडागाउँका २४ वर्षीय नविन जैसीको हत्या आरोपमा जिल्ला प्रहरी कार्यालयले एक युवालाई पक्राउ गरेको छ। जिल्ला प्रहरी कार्यालय बागलुङ बागलुङका प्रहरी नायव उपरीक्षक (डीएसपी) मदन केसीले बुधबार विहान मृत्त फेला परेका नविनको हत्या आरोपमा गुल्मी मुसीकोट नगरपालिका१ घर भई बागलुङको गलकोट नगरपालिका९ गल्याङमा रहेको रेष्टुरेण्टमा काम गर्ने २५ वर्षीय राजु भन्ने तेजेन्द्र महतलाई बिहिबार पक्राउ गरिएको बताए। मंगलबार राति मादक पदार्थ सेवनपश्चात झगडा हुँदा नविनलाई भिरबाट धकेलेर तेजेन्द्रले हत्या गरेको अनुसन्धानबाट खुल्न आएको डीएसपी केसीले बताए। तेजेन्द्रलाई प्रहरीले बडागाउँ स्थित मध्यपहाडी लोकमार्गबाट पक्राउ गरेको थियो। पक्राउ परेका महतलाई बिहीबार बागलुङ जिल्ला अदालतबाट म्याद थप गरी थप अनुसन्धान गरिरहेको डिएसपि केसीले बताए। मंगलबार घरबाट निस्किएका नविन बुधबार बिहान गलकोट९ को लोकमार्ग सडक छेउको नालीमा मृत फेला परेका थिए। स्थानीयले शव फेला परेको जानकारी दिएपछि प्रहरीले घटनास्थल पुगेर बुधबारदेखि नै अनुसन्धान सुरु गरेको थियो।
सात वर्षपछि धनकुटाको महाभारतमा खानेपानी,"धनकुटा : निर्माण सुरु भएको झण्डै ७ वर्षपछि साँगुरीगढी गाउँपालिका७ माखावा लिफ्टिङ खानेपानी योजनाका सफल परीक्षण गरिएको छ। बिहीबार माखावा खोलादेखि १३ सय ८९ मिटरको उचाइमा रहेको पोखरी डाँडामा लिफ्टिङ प्रविधिबाट पानी झारिएको थियो। माखावा खानेपानी उपभोक्ता तथा सरसफाइ समितिका सचिव ओमप्रकाश राईका अनुसार खोलाबाट संकलन गरिएको पानीलाई दुई स्थानवाट लिफ्ट गरिएको छ। खोलादेखि ६ सय ३९ मिटर उचाइमा रहेको एप्मालामा रहेको करिब ५० हजार लिटर क्षमतामा ट्यांकीमा पानी झारिएको छ। त्यहाँदेखि ५ सय ५० मिटर उचाइमा रहेको पोखरी डाँडाको करिब ५० हजार लिटर ट्यांकीमा झारिएको उनले बताए। योजनाका साविक महाभारत गाउँ विकास समितिका वडा नम्बर १, २, ३ र ४ वडाका २ सय ५० भन्दा बढी घरधुरी लाभान्वित हुने उपभोक्ता समितिका अध्यक्ष धर्मध्वज राईले बताए। खानेपानी योजनाले गोलखाडी, होङ्गकुटोल, लेक सिरान, खोंकीजाली, खाक्चीराङ, डढुवा, छिनामचोक, वैंका, गैरीटोल, खोलिम्फू, आसकोट गरी ११ वटा टोल समेटिनेछन्। खानेपानी अभावकै कारण बसाई सर्नुपर्ने अवस्थासमेत आएको थियो। अब त्यो समस्या हट्ने विश्वास लिइएको उनले बताए। पोखरीडाँडामा संकलन गरिएको पानीलाई ६ स्थानमा ट्याङ्की निर्माण गरी वितरण गरिनेछ। उपभोक्ताको घरसम्म पाइप बिछ्याउने काम सुरु गरिने बताइएको छ। साँगुरीगढी गाउँपालिका अध्यक्ष जितेन्द्र राई, खानेपानी तथा सरसफाइ डिभिजन कार्यालय धनकुटाका प्रमुख मण्डल, माखावा खानेपानी योजनाका अध्यक्ष, पदाधिकारी, जनप्रतिनिधि तथा उपभोक्ताहरूको एक टोलीले स्थलगत निरीक्षण गरेका थिए। साँगुरीगढी गाउँपालिका अध्यक्ष जितेन्द्र राईले निर्माण सुरु भएको लामो समय बित्दा पनि खानेपानी योजना सम्पन्न नहुँदा यहाँका स्थानीय बासिन्दा निराश भएको बताए। यहाँ विविध समस्या रैछ। गाउँपालिकाको स्काइभेटरको सहयोगमा गोलखाडीदेखि खानेपानीको मुहानसम्म करिब डेढ किलोमिटर सडक सरसफाइ तथा ट्याक खोल्ने काम गरिएको थियो। उनका अनुसार गाउँपालिकाकै सवारी साधनबाट ट्रान्समिटर र पाइप ल्याइएको थियो।"
मुस्ताङमा ४ हजार बोट गाँजा नष्ट,जोमसोम : मुस्ताङको थासाङ गाउँपालिका५ टिटी तालमा प्रहरीले ४ हजार बोट गाँजा नष्ट गरेको छ। इलाका प्रहरी कार्यालय लेते र प्रहरी चौकी कोवाङबाट ८ जनाको प्रहरी टोलीले प्राकृतिक रुपमा उम्रिएका गाँजाको बोट नष्ट गरेको हो। पर्यटक गन्तव्य टिटी ताल घुम्न जाने युवायुवतीहरूले गाँजा रहेको सूचना प्रहरीलाई दिएका थिए।
पृथ्वीनारायण शाहका नाममा छात्रवृत्ति कोष स्थापना,"सप्तरी : पृथ्वीनारायण शाहका नाममा रूपनगर नन्दराज संग्रौला क्याम्पसमा छात्रवृत्ति कोष स्थापना गरिएको छ। सप्तरीको रूपनगरस्थित गैर नाफामुखी क्याम्पसमा आयोजित एक समारोहमा मधेस प्रदेशका पूर्व प्रदेश प्रमुख डा राजेश अहिराजले एक लाख एक हजार रूपैयाँ हस्तान्तरण गरेर 'राष्ट्र निर्माता पृथ्वी छात्रवृत्ति कोष' शुभारम्भ गरे। रूपनगर क्याम्पसमा अध्ययन गर्ने विपन्न तथा जेहनदार विद्यार्थीहरूलाई उच्च शिक्षामा सघाउने उद्देश्यले आरम्भ गरिएको अक्षय कोष रकममा प्राप्त हुने बैंक व्याजबाट छात्रवृत्ति उपलब्ध गराइने जानकारी क्याम्पसले दिएको छ। अक्षय कोषको आकार एक करोड रूपैयाँ पुर्याउने तत्कालीन लक्ष्य राखिएको कुरा क्याम्पस प्रमुख प्राध्यापक दीपक कुमार गजुरेल बताए। 'अक्षय कोषलाई १० करोड रूपैयाँको बनाएर यो क्याम्पसमा अध्ययन गर्ने सबै छात्रछात्रालाई निशुल्क शिक्षा दिने हाम्रो सपना हो,' उनले भने। डा राजेश अहिराजको योगदानबाट प्रभावित भएर क्याम्पसका अध्यक्ष गिरिराज संग्रौलाले 'राष्ट्र निर्माता पृथ्वी छात्रवृत्ति कोष' मा ५१ हजार रूपैयाँ थप गर्ने घोषणा गरे। अक्षय कोषमा रूपनगर निवासी रामप्रसाद खतिवडाले २१ हजार एक सय ११ रूपैयाँ, प्रमिला खतिवडाले ११ हजार एक सय ११ रूपैयाँ र दुवलक्ष्मी श्रेष्ठले १० हजार रूपैयाँ योगदान गरे। विशिष्ठ अतिथिको आशनबाट समारोहलाई सम्बोधन गर्दै डा अहिराजले गाउँका विद्यार्थीका लागि केही गरौँ भनेर यो क्याम्पस रोजेको बताए। 'मृत्युपछिको जीवन समेतलाई सार्थक बनाउन मानिसले आफ्नो आर्जनको न्यूनतम् दश प्रतिशत सामाजिक सेवामा लगाउनुपर्छ,' उनले भने।"
"बाजुराबाट नेपालगञ्ज जाँदै गरेको बस डडेल्धुरामा दुर्घटना, १३ जना घाइते",डडेल्धुरा : डडेल्धुरामा बस दुर्घटना हुँदा १३ जना घाइते भएका छन् । बुधबार राति बाजुराबाट नेपालगञ्जतर्फ गइरहेको भेरि यातायात प्रालिको ना ६ख ५४५० नम्बरको बस स्याउले नजिकै दुर्घटना भएको जिल्ला प्रहरी कार्यालय डडेल्धुराले जनाएको छ । घाइतेमध्ये ४ जनाको अवस्था मध्यम रहेको र बाँकी सबै खतरामुक्त रहेको बताइएको छ । घाइतेहरुको डडेल्धुरा अस्पतालमा उपचार भइरहेको छ । बसको प्रेसर पाइप फुट्दा दुर्घटनाबाट जोगाउन चालकले बस नालीतर्फ लैजाने क्रममा दुर्घटना भएको डडेल्धुरा प्रहरीका सूचना अधिकारी कुसुम नायकले बताए । दुर्घटनाको विस्तृत विवरण आउन बाँकी छ ।
सात महिनामा साइबर अपराधका १३ हजार ३३० उजुरी,"काठमाडौं : चालु आर्थक वर्षको साउनदेखि माघ २३ गतेसम्म साइबर अपराध सम्बन्धी १३ हजार ३३० वटा निवेदन प्रहरीमा दर्ता भएका छन् । तीमध्ये सामाजिक सञ्जाल सम्बन्धी ११ हजार ४२५ वटा र सूचना प्रविधिसँग सम्बन्धित वित्तिय अपराध १ हजार ९०५ वटा रहेका छन् । साइबर अपराधमा मुद्दा चलेकामध्ये हालसम्म ५१ जना साइबर ब्यूरोबाट पक्राउ गरिएको छ । विभिन्न किसिमका नग्न तस्बिरमा व्यक्तिको मुहार जोडी विभिन्न सामाजिक सञ्जालहरूमा राख्ने,अश्लील फोटो तथा भिडियो सामाजिक सञ्जालमा प्रकाशित गर्ने, अरूको सूचना आफ्नो नियन्त्रणमा लिई फिरौती माग गर्ने, सामाजिक सञ्जालमा अन्य व्यक्तिको नाम तथा तस्बिर प्रयोग गरी प्रोफाइल पेज खोलेर बेइज्जत गर्ने तथा दु:ख हैरानी दिने, सरकारी तथा अन्य संघ संस्थाहरूको वेवसाइट ह्याक गर्ने र अनलाइन ठगी गर्ने जस्ता प्रवृत्ति हाल साइबर अपराधमा देखिएको पाइएको छ । सूचना प्रविधिको विकास र प्रयोगसँगै देखिने यस्ता प्रवृत्ति र अपराधका नयाँ शैलीले साइबर अपराध अनुसन्धान कार्यलाई चुनौति थपेको छ । यस्ता चुनौतिको सामना गर्न तथा नागरिकलाई साइबर अपराधबाट जोगाउन नेपाल प्रहरीले प्रभावकारी रूपमा कार्य सम्पादन गर्दै आइरहेको छ । नेपाल प्रहरीका केन्द्रीय प्रहरी प्रवक्ता प्रहरी नायव महानिरीक्षक भिम प्रसाद ढकालले भने,'प्रविधिको विकाससँगै प्रयोगकर्ता पनि बढिरहेका छन् । अपराधीहरूले विभिन्न सामाजिक सञ्जालको दुरूपयोग गरी साइबरजन्य अपराध गर्ने गरेका छन् । यसबाट जोगिन सबै सचेत हुन आवश्यक छ । यस्ता अपराध हुन नदिन नेपाल प्रहरीले सचेतना फैलाउने, अपराधीलाई कानूनी दायरामा ल्याउने र साइबर ब्यूरोलाई अझ प्रभावकारी बनाउँदै अनुसन्धान र कारवाहीलाई तीव्रता दिने अभियान चलाएको छ ।' सो अवधिमा दर्ता भएका निवेदनमध्ये सामाजिक सञ्जालतर्फ फेसबुकम्यासेन्जरको दुरूपयोगका ९ हजार ३५० वटा, भाइबरका १६ वटा, इमोका ६ वटा, युट्यूवका ३९ वटा, ट्वीटरका ६ वटा, इन्स्ट्राग्रामका ४ सय ३२ वटा,वेभसाइट ह्याकिङका ६ वटा, टिकटकका ६ सय ६७ वटा,इमेलका ८० वटा, इसेवाका १ सय ९० वटा र अन्यतर्फ १ सय १८ वटा रहेका छन् । यसैगरी सूचना प्रविधिसँग सम्बन्धित वित्तिय अपराधतर्फ सामाजिक सञ्जाल ह्याकका ४ सय ३ वटा, उपहारपैसा पठाएको सम्बन्धी २ सय ६४ वटा, लट्री परेको प्रलोभन देखाई ठगी गरेका ३३ वटा, वैदेशिक रोजगारको प्रलोभनका ३८ वटा रहेका छन्। यसैगरी अनलाइन जागिरकोठा खोजी दिनेतर्फ ३५ वटा, बैंक तथा वालेट अफिसबाट बोलेको एकाउन्ट ह्याकका १ सय ५२ वटा, मास्टर कार्डमनी एक्सचेन्ज समेतका ६१ वटा, भिडियो सेयरिङ र ब्ल्याकमेलिङका ३५ वटा, क्रिप्टोसँग सम्बन्धित ९५ वटा, अनलाइन सपिङका ४ सय ६० वटा, सामाजिक सञ्जाल फेक आइडि ६७ वटा र अन्यतर्फ २ सय ६२ वटा रहेका छन् । आर्थिक वर्ष २०७९८० मा साइबर अपराधको मुद्दा दर्ताको तथ्याङ्क विश्लेषण गर्दा पीडितको उमेर समूह २६ देखि ३५ वर्ष र पिडकको उमेर १९ देखि २५ वर्षको धेरै संख्या रहेको पाइयो । यसबाट अपराधमा पर्ने उमेर समूह वयश्क जाने बुझेको नै धेरै देखिन्छ भने पिडकको उमेर पीडितको भन्दा कम देखिन्छ । यसको अर्थ बढि आवेग उत्तेजनामा अपराध गरेको देखिन्छ । सामाजिक सञ्जालको दुरूपयोग गरी चरित्र हत्या गर्ने, ठगी गर्ने, दुर्व्यवहार गर्ने, पीडितहरूको तस्बिरमा अश्लिलता जोडी दु:ख हैरानी दिने, कम्प्यूटर सामग्रीमा अनाधिकृत पहुँच पुर्याई डाटा नष्ट गरी हानी नोक्सानी पुर्याउने, पीडितको चरित्र हत्या गर्ने भिडियो, अन्तर्वार्ता तथा फोटो सहितको विवरण युट्यूव च्यानलमार्फत प्रसारण गर्ने जस्ता साइबर अपराधमा अपराधीहरू संलग्न भएको देखिन्छ । विदेशी नागरिकको फोटो प्रयोग गरी नक्कली खाता खोल्ने,विभिन्न बहानामा लोभ देखाइ अनलाइन बैंकिङको पासवर्ड लिइ पनि ठगी हुने गरेको छ ।"
"धारा बन्यो, पानी आएन","बेनी : म्याग्दीको धवलागिरी गाउँपालिका६ मराङको वेशीका लाल केसीको आँगनमा खानेपानीको धारा निर्माण भएको तीन वर्ष भयो। केसीका परिवारलाई खानेपानीका लागि सार्वजनिक धारामा धाउनुपर्ने बाध्यता अझै हटेको छैन। आगनमा धारा बनेको तीन वर्ष पुगिसक्दा समेत पानी आएको छैन, उनले भने, पानीका लागि सार्वजनिक धारा र मुहानकै भर पर्नु परेको छ। केसी मात्र नभएर वेशी, कुम्री, राम्रे र ठूलोगाउँका बासिन्दाको आगनमा धारा निर्माण भए पनि पानी आएको छैन। २०७८ सालमा सुरु भएको मराङ एक घर एक धारा खानेपानी आयोजना निर्माण पूरा नहुँदा आँगनकै धारामा सफा, स्वच्छ खानेपानी उपभोग गर्ने स्थानीयबासीको सपना अधुरै बनेको हो। धवलागिरी गाउँपालिका६ मराङका वडा अध्यक्ष राजाराम सुवेदीले निर्माण व्यवसायीका कारण खानेपानी आयोजना निर्माणमा ढिलाइ भएको बताए। तीन वर्षअघिनै सम्पन्न हुनुपर्ने आयोजनाको धारा र ट्यांकी निर्माण भए पनि इन्टक, मुख्य र वितरण लाइन बनाउन ढिलाइ भएको छ, उनले भने छिटो काम गराउन निर्माण व्यवसायीलाई ताकेता गरिरहेका छौं। निर्माण व्यवसायीले पर्याप्त मजदुर परिचालन र निर्माण सामग्री व्यवस्थापन नगरेकाले योजनामा ढिलाई भएको हो। गाउँपालिकाका प्राविधिक शाखाका प्रमुख लोकेन्द्र रावलका अनुसार ९७ घरमा निजी धारा निर्माण गरेर खानेपानी वितरण गर्न २०७८ पुष २७ गते सुन्दर निर्माण सेवासँग १ करोड १३ लाख ४९ हजार २५ रुपैयाँमा ठेक्का सम्झौता भएको थियो। हालसम्म ३३ लाख ५३ हजार रुपैयाँ खर्च भएको योजनाको म्याद आगामी २०८१ असार २५ गतेसम्म थपिएको छ। हालसम्म ७२ वटा धारा निर्माण सकिएको छ। वेशी, कुम्रि र ठुलोगाउँमा पानी संकलन गर्ने ट्यांकी निर्माण भएको छ। राम्चेमा ट्यांकी निर्माणाधीन छ। यहाँका बासिन्दाले पञ्चायतकालमा निर्माण भएको संरचनाबाट खानेपानी उपभोग गरिरहेका छन्। धारामा पर्याप्त र नियमित पानी नआउँदा मुहान र खोल्साको पानी उपभोग गर्नुपर्ने बाध्यता छ। पुरानो आयोजना जीर्ण भएपछि नयाँ योजना निर्माण गर्न थालिएको थियो। निर्माण व्यवसायी रामचन्द्र कार्कीले चालु आर्थिक वर्षभित्रनै मराङको खानेपानी योजना सम्पन्न गर्ने बताए। भौगोलिक विकटता र विपद्का कारण ढिलाइ भएको उनले बताए। गाउँपालिकाका अध्यक्ष प्रेमप्रसाद पुनले सो खानेपानी आयोजना सम्पन्न गराउन चालु आर्थिक वर्षमा ७९ लाख रुपैयाँ बजेट विनियोजन गरेको बताए।"
"सुख खोज्दै सहरतिर, सहर पनि आफ्नो भएन","मानवीय विशेषता नै सुख खोज्नु। गाउँबाट सुख खोज्दै मानिस सहर पस्छन्। तर, नेपालमा भने भव्य सहरले पनि मानिसलाई रोक्न सकेको देखिँदैन। सहरमा सुख नभेटिएपछि नेपालीहरू बिदेसिन बाध्य छन्। जसले गर्दा पछिल्लो समय बसाइँसराइको स्वरूप नै बदलिएको छ। यसले राजनीतिक दलदेखि सम्बन्धित क्षेत्रका विज्ञहरूसमेतलाई चिन्तित पारेको छ। काठमाडौं : प्रधानमन्त्री पुष्पकमल दाहाल प्रचण्डले भाषणहरूमा भन्ने गरेका छन्, ८० हजार तलब खाने शिक्षक ८०९० लाख खर्चिएर किन पलायन भइरहेका छन् ? मध्यपहाडी लोकमार्गको संकल्पयात्रा गरेको प्रमुख प्रतिपक्ष दल नेकपा एमाले अध्यक्ष केपीशर्मा ओली पनि गाउँमा मान्छे नै नभेटिएको विषय पटकपटक उठाउने गरेका छन्। यी दुई शीर्ष नेताको भनाइलाई बसाइँसराइको ट्रेन्डले पनि पुष्टि गर्छ। नेपालमा करिब ४४ लाख बसाइँसराइ भएको छ। यो कुल जनसंख्याको १५ प्रतिशत हो। नेपालको पछिल्लो जनसंख्या २ करोड ९१ लाख ६ हजार ५ सय ७८ छ। जसमा २१ लाख ९० हजार ५ सय ९२ जना देशबाहिर छन्। २२ लाख ७२ हजार २ सय ३६ ले देशभित्रै एक ठाउँबाट अर्को ठाउँमा बसाइँ सरेका छन्। गाउँ छाडेर सहर पछिल्लो जनगणनाअनुसार आफू बस्दै आएको स्थानबाट अर्को स्थानमा नगएका व्यक्तिहरू ६८० प्रतिशत छन्। जसमध्ये ७७ प्रतिशत पुरुष र ५९४ प्रतिशत महिला छन्। ३२ प्रतिशत एक स्थानबाट अर्को स्थानमा सरेका छन्। कुल जनसंख्याको १०८ प्रतिशत मानिस यसअघि बसेकै जिल्ला वा पालिकामा सरेको भेटिन्छ। १८२ प्रतिशत जनसंख्या भने एक जिल्लाबाट अर्को जिल्ला सरेका छन्। ३१ प्रतिशत भने विदेशमा बसाइँ सरेका छन्। बसाइँ सरेका नेपालीको कुल संख्या ९३ लाख ४१ हजार ४ सय ८ छ। त्यसमध्ये सबैभन्दा बढी ३१८ प्रतिशत बसाइँ सरेको अवधि १० देखि २४ वर्षको छ । सबैभन्दा कम ३५ प्रतिशत मानिस बसाइँ सरेको अवधि १ वर्षभन्दा कम छ। ५० वर्षभन्दा बढी बसाइँ सर्नेको प्रतिशत ४० छ। यसैगरी लैंगिक हिसाबले सबैभन्दा बढी २९१ प्रतिशत पुरुष र ३३३ प्रतिशत महिलाले बसाइँ सरेका छन्। उनीहरू १० देखि २४ वर्षका छन्। बसाइँ सर्नुको कारण सबैभन्दा बढी ३८२ प्रतिशत मानिस विवाहका कारण बसाइँ सरेका छन्। यस्तै रोजगारीका कारण १५२, व्यापारव्यवसाय २८, अध्ययनतालिम ७८, आश्रित १९५, प्राकृतिक प्रकोप ०७, कृषि ३९, घर फर्किएको ४१ र अन्य ६६ प्रतिशत छन्। बसाइँ सरेका पुरुषमध्ये ३०६ प्रतिशत रोजगारीका कारण अन्यत्र सरेका छन्। यस्तै ५८२ प्रतिशत महिला विवाहका कारण अन्यत्र सरेका छन्। पछिल्लो तथ्यांकअनुसार सहरी जनसंख्या अत्याधिक बढेको छ। २०६८ मा सहरी जनसंख्या १७ १ प्रतिशत थियो। २०७८ सालको जनगणनामा शहरको जनसंख्या ६६२ प्रतिशत पुगेको छ। सहर भन्नाले २९३ नगरपालिकालाई जनाउँछ। यस्तै गाउँको जनसंख्या भने घटेको छ। २०६८ मा गाउँको जनसंख्या ८२९ प्रतिशत थियो। २०७८ को जनगणना अनुसार ४६० गाउँपालिकामा ३३८ प्रतिशत मानिस मात्रै बस्छन्। जनसंख्या वृद्धि दरमा कमी नेपालमा जनसंख्या वृद्धिदरमा कमी देखिएको छ। जनसंख्याको अहिलेको वृद्धिदर ०९२ प्रतिशत छ। २०३८ मा नेपालको जनसंख्या वृद्धिदर २६२ प्रतिशत थियो। २०४८ मा २०२, २०५८ मा २२५, २०६८ मा १३५ प्रतिशत थियो। राष्ट्रिय तथ्यांक कार्यालयका उपमहानिर्देशक हेमराज रेग्मीका अनुसार जनसंख्याका तीनवटा अवयव छन् , जन्म, मृत्यु र बसाइँसराइ। जसमा जन्मदर र मृत्युदरभन्दा बसाइँसराइ समस्या बन्दै गएको छ। ५४ प्रतिशत तराईमा तथ्यांकअनुसार तराई क्षेत्रमा जनसंख्याको चाप छ। जनगणना २०७८ अनुसार तराईमा कुल जनसंख्याको ५३६१ प्रतिशत (१,५६,३४,००६ जना) बस्छन्। झापा, मोरङ, सुनसरी, सप्तरी, सिराहा, धनुषा, महोत्तरी, सर्लाही, रौतहट, बारा, पर्सा, चितवन, नवलपुर, पश्चिम नवलपरासी, रूपन्देही, कपिलवस्तु, दाङ, बाँके, बर्दिया, कैलाली र कञ्चनपुर गरी २१ जिल्ला तराईमा पर्छन्। २०६८ मा तराईको जनसंख्या ५०२७ प्रतिशत (१,३३,१८,७०५ जना) थियो। तराईमा जनसंख्या बढे पनि ठूलो क्षेत्रफल रहेको पहाड र हिमालमा भने जनसंख्या घटेको छ। ७७ प्रतिशत भूभागमा ४६ प्रतिशत जनसंख्या छ। ४१७ प्रतिशत भूभागामा रहेको पहाडमा ४०३१ प्रतिशत (१,१७,५७,६२४ जना) छ। १० वर्षअघि पहाडमा ४३०१ प्रतिशत (१,१३,९४,००७ जना) जनसंख्या थियो। ३५२ प्रतिशत क्षेत्रफल भएको हिमाली क्षेत्रमा ६०८ प्रतिशत (१७,७२,९४८ जना) मात्रै जनसंख्या छ। अघिल्लो जनगणनामा ६७३ प्रतिशत (१७८१,७९२ जना) हिमालमा बस्थे। जनसंख्याको घनत्व पनि तराईमा धेरै पछिल्लो ४० वर्षको तथ्यांक हेर्दा तराईमा जनसंख्याको घनत्व अत्याधिक बढेको छ। सन् १९८१ मा १९२७ रहेको घनत्व ४६० पुगेको छ। जबकि पहाडको १९१७ छ। ४० वर्षअघि ११६८ थियो। यस्तै हिमाली क्षेत्रको घनत्व ४३२ मात्रै छ। बसाइँसराइका कारण तराईको खेतीयोग्य जमिन घडेरीमा परिणत भइरहेका छन्। यस्तै अवस्था रहेमा तराईमा जमिन नै नपुग्ने अवस्था हुने सम्भावना पनि त्यतिकै बढेको छ। लुम्बिनी र मधेसमा जनसंख्या अत्याधिक काठमाडौं र पोखरापछि तराई क्षेत्रमा पर्ने लुम्बिनी र मधेसमा अत्याधिक जनघनत्व छ। यी दुई प्रदेशमा तराई मधेसका अधिकांश भूभाग पर्छ। तराईमा ६ सय ३३ जना प्रतिवर्ग किलोमिटरमा बसोबास गर्छन्। तराई अझै छनोट थलो मधेसका अधिकांश ठाउँमा पहाडभन्दा नराम्रा सूचक छन्। गरिबी पनि धेरै छ। शिक्षाको अवस्था नाजुक छ। मानव विकास सूचकांकमा पनि पछि छ। आर्थिक विकास, शिक्षामा पनि तराई पछि नै छ। तर, पनि तराईमा मानिसहरू थुप्रिरहेका छन्। त्रिभुवन विश्वविद्यालय जनसंख्या केन्द्रीय विभागका प्रमुख प्राडा योगेन्द्र गुरुङ लिंक लाइन भएको कारण तराईमा बसाइँसराइ धेरै भएको बताउँछन्। शिक्षा, स्वास्थ्यको अवस्था कमजोर छ। तथापि मानिसहरू तराई नै रोज्छन्, प्राडा गुरुङले भने, तराई सम्भावनाको खोजी स्थल पनि हो। भारत र तेस्रो मुलुक जानका लागि पनि तराई लिंक लाइन हो। उनले मानिसहरू पहाडबाट तराई झरेपछि मात्रै राजधानी काठमाडौं आउने गरेकाले त्यहाँको जनसंख्या बढेको बताए। त्रिवि जनसंख्या केन्द्रीय विभागका सहप्राध्यापक डापदमप्रसाद खतिवडा पहाडको भौगोलिक विकटताका कारणले पनि तराई बसाइँसराइको अनुपात बढेको बताउँछन्। उनका अनुसार माइग्रेसन स्लोप भन्ने जनसंख्याको सिद्धान्तले तराईमा बसाइँसराइ बढेको हो। यो क्रम विगतदेखि नै बढ्दै आएको छ। राज्यले पुनर्वास कार्यक्रम ल्याएर पहाड र हिमालका मानिसलाई तराई झारेको थियो। पहाडको निर्वाहमुखी खेती र त्यसले खान नपुग्ने भएपछि तराईमा आकर्षण बढेको हो, उनले भने, खुला सिमानाका कारण पनि तराईमा जनसंख्या बढेको हो। जनगणनाको तथ्यांकमा नै करिब ७ लाख ४३ हजार भारतमा जन्मिएका मानिस नेपालमा बसोबास गरेको पाइएको छ। अर्थात् बसाइँसराइको ३ प्रतिशत विदेशबाट आएको देखिन्छ। बसाइँसराइमा लैंगिका अनुपात भने अचम्मकै छ। ८८ प्रतिशत पुरुष बसाइँ सरेका छन् भने १२ प्रतिशत मात्रै महिला छन्। ५८ नगरपालिकाको जनसंख्या ऋणात्मक नेपालका ७ सय ५३ स्थानीय तहमध्ये १ सय ९३ नगरपालिका छन्। जसमध्ये ५८ नगरपालिकामा जनसंख्या ऋणात्मक छ। काठमाडौं र भक्तपुर नगरपालिकाको जनसंख्या पछिल्लो १० वर्षमा घटेको देखिएको छ। काठमाडौं महानगरपालिकाको जनसंख्या ११८ प्रतिशतले घटेको छ। २०६८ सालको जनगणनाअनुसार काठमाडौंको जनसंख्या ९ लाख ७५ हजार ४ सय ३५ थियो भने २०७८ सालमा ८ लाख ६२ हजार ४ सय मात्रै छ। सबैभन्दा बढी जनसंख्या वृद्धिदर भएको भक्तपुरको भक्तपुर नगरपालिकामा पछिल्लो १० वर्षमा जनसंख्या घटेको तथ्यांकले देखाउँछ। २०६८ मा ८१ हजार ७ सय ४८ जनसंख्या रहेको भक्तपुर नगरपालिकाको जनसंख्या २०७८ मा ७९ हजार १ सय ३६ मा पुगेको छ। तर, सबैभन्दा बढी जनसंख्या वृद्धिदर भएको नगरपालिका काठमाडौंकै कागेश्वरी मनहरा हो। जसको वृद्धिदर ७४१ प्रतिशत छ। ललितपुरको महालक्ष्मी, काठमाडौंको तारकेश्वर, नागार्जुन र काठमाडौंको नागार्जुन नगरपालिको जनसंख्या वृद्धिदर अत्याधिक छ। प्राडाशोभा श्रेष्ठले काठमाडौं उपत्यकाको उत्तरपूर्वी क्षेत्र बसाँइसराइको केन्द्र भएको बताइन्। उनका अनुसार टोखा, बूढानीलकण्ठ, कागेश्वरी मनहरा, चाँगुनारायण, सूर्यविनायक, मध्यपुर थिमी, महालक्ष्मीजस्ता नगरपालिकामा आन्तरिक बसाइँसराइ अत्याधिक छ। दक्षिणकाली र शंकरापुर नगरपालिकामा भने न्यून छ। राष्ट्रिय तथ्यांक कार्यालयका उपमहानिर्देशक रेग्मीले काठमाडौं र भक्तपुर नगरपालिका कोर र व्यापारिक केन्द्र भएकाले ऋणात्मक देखिएको बताए। कोर क्षेत्रमा वृद्धिदर ऋणात्मक छ। वरिपरिका क्षेत्रमा भने अत्याधिक बढेको छ, उनले भने। यस्तै संखुवासभाको धर्मादेवी, पर्वतको कुस्मा, अछामको साँफेबगर नगरपालिकाको जनसंख्या पनि ऋणात्मक छ। ऋणात्मक भएका नगरपालिका पहाडी र हिमाली जिल्लाका हुन्। तराईका एउटै पनि नगरपालिको जनसंख्या ऋणात्मक छैन। पूर्वाधार बेगर घोषणा भएका कारणले पनि ती नगरपालिकाको जनसंख्या ऋणात्मक भएको विज्ञहरू बताउँछन्। जनसंख्या मात्रै पुयाएर मापदण्डविपरीत नगरपालिका घोषणा भएका थिए। ७७ जिल्लामध्ये पहाडी र हिमाली ३४ जिल्लाको जनसंख्या पनि ऋणात्मक छ। २५० गाउँपालिकाको जनसंख्या ऋणात्मक छ। तर, तराईका ८ गाउँपालिकाको जनसंख्याको वृद्धिदर २ प्रतिशतभन्दा बढी छ। रूपन्देहीको कन्चन गाउँपालिकाको २४१, दाङको राप्ती गाउँपालिकाको २३६, बाँकेको बैजनाथ गाउँपालिकाको २३४, झापाको बुद्धशान्तिको २३३ र मोरङको बूढीगंगाको २०५ प्रतिशत छ। बसाइँसराइको ट्रेडन्ड पछिल्लो समय बसाइँसराइको ट्रेडन्ड पनि बदलिएको छ। विगतमा उत्तरबाट दक्षिणतिर बसाइँसराइ गर्नेे प्रचलन थियो। बसाइँ सर्दा त्यही अञ्चल वा क्षेत्रमा सर्थे। तर, पछिल्लो समय पूर्वबाट पश्चिम, पश्चिमबाट पूर्वमा बसाइँ गर्ने प्रचलन बढ्न थालेको तथ्यांंक कार्यालयका उपमहानिर्देशक रेग्मी बताउँछन्। सहरबाट विदेशमा करिब २२ लाख नेपाल छोडेर विदेश जानेको संख्या पनि ठूलो छ। जनगणनाको तथ्यांकअनुसार २१ लाख ९० हजार ५ सय ९२ जना विदेशमा बस्दै आएको देखिन्छ। यसमध्ये पुरुष १७९९,६७५ (८२२ प्रतिशत) र महिला ३,९०,९१७ (१७८ प्रतिशत) छन्। २०६८ को जनगणनामा १३ लाख ७८ हजार ६७८ (२५४ प्रतिशत) परिवारहरूका १९ लाख २१ हजार ४ सय ९४ जना विदेश गएको तथ्यांक थियो। बिदेसिनेमध्ये सबैभन्दा धेरै लुम्बिनी प्रदेशबाट १९२ प्रतिशत र सबैभन्दा कम कर्णाली प्रदेशबाट ४३ प्रतिशत छन्। प्रदेशगत रूपमा विदेश गएका कुल संख्यामध्ये महिलाहरूको संख्या बागमती प्रदेशको २९६ प्रतिशत र मधेस प्रदेशका ३९ प्रतिशत छ। जिल्लागत आधारमा हेर्दा ७७ वटै जिल्लाबाट बिदेसिएका छन्। परिवारमा अनुपस्थित (विदेशमा अक्सर बसोबास गर्ने) सबैभन्दा बढी भएका ५ जिल्लाहरूमा काठमाडौं, कैलाली, झापा, रूपन्देही र मोरङ छन्। ती जिल्लाबाट कम्तिमा ७० हजारभन्दा बढी व्यक्ति विदेश गएको देखिन्छ। यसैगरी विदेश कम जानेमा मनाङ, डोल्पा, हुम्ला, मुगु र मुस्ताङ छन्। बसाइँसराइका मुख्य कारण १ शिक्षा २ स्वास्थ्य ३सहजता ४ रोजगारी अध्ययनका क्रमका बसाइँसराइ तीन कारण देखिएको विज्ञ डा शोभा श्रेष्ठ बताउँछिन्। काठमाडौं उपत्यकाभित्र बसाइँ सरेर आउनेहरूको अध्ययन गर्दा शिक्षा, स्वास्थ्य र सहजताका लागि जन्मस्थान छोडेर आउने गरेको उनले बताइन्। महानगरको अवस्था नेपालमा ६ वटा महानगर छन्। जसमा ३ वटा तराई र ३ वटा पहाडमा छन्। काठमाडौं, ललितपुर, पोखरा, भरतपुर, वीरगन्ज र विराटनगर नेपालका महानगर हुन्। काठमाडौं महानगरपालिकाको पछिल्लो जनसंख्या ऋणात्मक देखिएको छ। काठमाडौं महानगरको जनसंख्या ११८ प्रतिशतले घटेको छ। तथापि नेपालकै सबैभन्दा धेरै जनसंख्या भएको महानगरपालिका काठमाडौं नै हो। त्यसपछि पोखराको जनसंख्या धेरै छ। २३३ प्रतिशत जनसंख्या पोखरा महानगरमा बढेको छ। जनगणना २०७८ अनुसार पोखरा महानगरको जनसंख्या ५ लाख १३ हजार ५०४ छ। यस्तै तेस्रो धेरै जनसंख्या भएको महानगर भरतपुर हो। भरतपुरको जनसंख्या ३ लाख ६९ हजार २६८ छ। यहाँको वृद्धिदर २१४ छ। ललितपुर महानगरको वृद्धिदर पनि धेरै छैन। महानगरभित्र खाली जग्गा नै नभएकाले वृद्धिदर नदेखिएको विज्ञहरू बताउँछन्। ललितपुर महानगरको जनसंख्या २ लाख ९४ हजार ९८ छ भने वृद्धिदर ०३० छ। यस्तै वीरगन्ज महानगरको जनसंख्या २ लाख ७२ हजार ३८२ छ। वीरगन्जको बृद्धिदर ११८ प्रतिशत छ। सबैभन्दा कम जनसंख्या भएको महानगर भने विराटनगर हो। यहाँको जनसंख्या २ लाख ४३ हजार ९२७ छ भने वृद्धिदर १२३ प्रतिशत छ। काठमाडौं र ललितपुर बाहेकका ४ वटै महानगरको वृद्धिदर मुलुकको औसत वृद्धिदरभन्दा बढी छ। यो तथ्यांकले महानगरहरूमा बसाइँसराइको प्रभाव अत्याधिक रहेको स्पष्ट पार्छ। किन गाउँले युवा रोक्न सकेन ? गाउँमा रोजगारी, शिक्षा, स्वास्थ्यको अवसर नहुँदा युवाहरू अवसर खोज्दै सहर पस्ने गरेका छन्। नेपालका तीन तहकै सरकारले युवालाई आकर्षण गर्ने नीति ल्याउन नसकेकाले उनीहरू गाउँमा नरोकिएको विज्ञहरू बताउँछन्। जनसंख्याविद् एवं जनसंख्या अध्ययन केन्द्रीय विभागका सहप्राध्यापक डा पदमप्रसाद खतिवडाले गाउँमा युवालाई सहज हुने आकर्षक सुविधा नभएकाले गाउँ छोड्न बाध्य भएको बताउँछन्। शिक्षा, स्वास्थ्य, रोजगारीको सहजता नभएको कारणले युवा तराई झरेको उनको भनाइ छ। जनसंख्या अध्ययन केन्द्रीय विभागका प्रमुख प्राडा गुरुङ बसाइँसराइलाई व्यवस्थित गर्नुपर्ने बताउँछन्। रोक्ने होइन, बस्ने वातावरण बनाउनु पर्छ, उनले भने, रोक्न सकिँदैन पनि। सहर बस्ने ठाउँ किन बनेन ? गाउँ छोडेर युवाहरू सहर आए। तर, त्यहाँ पनि उनीहरूले सोचेजस्तो नभएपछि बिदेसिए। डा खतिवडा शिक्षालाई रोजगारीसँग जोड्न राज्यले कुनै योजना नबनाएका कारण सहरमा युवाहरू नटिकेर बिदेसिएको बताउँछन्। सहरमा पनि युवालाई रिझाउन सकेनौं। रोजगारीमूलक शिक्षा भएन, उनले भने, विदेशमा तीन दिन पढ्ने तीन दिन काम गर्ने अवसर छ। यहाँ केही नदेखेपछि उनीहरू बिदेसिएका हुन्। विदेशबाट केही युवाहरू फर्किएर पनि आएका छन्। तर, उनीहरू यहिँ बस्ने वातावरण नभएको अध्ययनमा देखिएको छ। त्रिविकै अनुसन्धान केन्द्र सेडाका कार्यकारी निर्देशक प्राडा अर्जुन बराल आफूहरूले गरेको अध्ययनमा विदेशबाट फर्केकाहरू पनि निरास रहेको बताउँछन्। प्राडा दिनेश भुजूले नागरिकताविहीन नागरिकको परिकल्पना गरेमा बसाइँसराइको मुद्दा नै सकिने बताउँछन्। उनले रूख, बिरुवा र चराचुरुङीको पनि बसाइँसराइ हुने गरेको बताए। हरेक वर्ष १६ देखि २ मिटरसम्म बिरुवाहरू सर्दै गएका छन्, उनले भने, त्यसैले गतिशील मानवजातिलाई बसाइँसराइ नगर भनेर भन्न सकिँदैन।"
जलवायु न्यूनीकरणका लागि डब्लुडब्लुएफ नेपाल र आइएफआरसीबीच साझेदारी,"काठमाडौं : नेपालमा जलवायु परिवर्तनका असरलाई प्रकृतिमा आधारित समाधान गर्नका लागि विश्व वन्यजन्तु कोष (डब्लुडब्लुएफ) नेपाल र अन्तर्राष्ट्रिय रेडक्रस तथा रेडक्रिसेन्ट सोसाइटीहरुको महासङ्घ (आइएफआरसी) बीच साझेदारीको सुरुआत गरिएको छ । बुधबार यहाँ आयोजित एक समारोहबीच जनताको रक्षाका लागि प्रकृतिमा काम गर्ने विषयका साथ विश्वव्यापी साझेदारीलाई पछ्याउँदै ती दुई संस्थाले रणनीतिक साझेदारीको थालनी गरेका हुन् । नेपालजस्ता विकासोन्मुख देशहरुमा बढ्दो जलवायु परिवर्तनको प्रभाव र मौसमसम्बन्धी प्रकोपलाई सम्बोधन गर्न तथा जलवायु सङ्कटको प्रकृतिमा आधारित समाधानबाट लाभ उठाउने उक्त साझेदारीको उद्देश्य रहेको छ । कार्यक्रममा डब्लुडब्लुएफ नेपालका राष्ट्रिय प्रतिनिधि डा घनश्याम गुरुङले जलवायु सङ्कटको सामना गर्न वन्यजन्तु र जैविक विविधताको संरक्षण आवश्यक रहेकामा जोड दिँदै यसले मानिस र प्रकृतिको भविष्यसमेत सुनिश्चित रहने धारणा व्यक्त गरे। साथै उनले दुई संस्थाबीचको यस सहकार्यले संयुक्त प्रयासलाई सार्थक तुल्याउने बताए। नेपाल स्थित आइएफआरसीका देशीय प्रतिनिधिमण्डल प्रमुख अजमत उल्लाले जलवायु सङ्कटको सामना गर्न जैविक विविधता र वन्यजन्तुको संरक्षण आवश्यक रहेको उल्लेख गर्दै यसले भावी पुस्तालाई दिगो बनाउन महत्वपूर्ण हुने बताए। साथै उनले दुई संस्थाबीचको सहकार्य अन्य साझेदार निकायलाई सहयोगका लागि आह्वान गर्ने ठूलो अवसर भएको समेत उल्लेख गरे। नेपालका लागि फिनल्याण्डका राजदूत रिना रिक्का हेइकाले जलवायु परिवर्तले निम्त्याएका जोखिमलाई कम गर्न सामूहिक रुपमा मिलेर काम गर्न आग्रह गरे। कार्यक्रममा नेपाल रेडक्रस सोसाइटीका कार्यकारी निर्देशक उमेश ढकालले जलवायु परिवर्तले निम्त्याएका विपद्लाई न्यूनीकरण गर्न सोसाइटीले कार्ययोजना बनाइ काम गरिरहेको जानकारी दिए। डब्लुडब्लुएफ नेपाल र आइएफआरसीबीचको साझेदारी र संयुक्त विशेषज्ञताले नेपालमा भइरहेको जलवायु सङ्कट, उदीयमान जोखिम, र सामाजिक चुनौती सम्बोधन गर्न योगदान हुने विश्वास गरिएको छ । दुबै संस्थाले सरकार, साझेदार निकाय, विकास साझेदार र निजी क्षेत्रसँगको स्थानीय कार्य र सहयोगमार्फत जलवायु अनुकूलन रणनीतिमा प्रकृतिलाई एकीकृत गर्ने लक्ष्य राखेका छन् । डब्लुडब्लुएफ वन्यजन्तु र वातावरण संरक्षणका क्षेत्रका कार्यरत सन् १९६१ मा स्थापना भएको अन्तर्राष्ट्रिय गैरसरकारी संस्था हो भने आइएफआरसी १९१ राष्ट्रिय समाजमार्फत एक करोड ६० लाख भन्दा बढी संकटासन्न जनतामा पुग्ने विश्वको ठूलो मानवीय सहायता सञ्जाल हो । रासस"
नेपालचीन कोरलानाका १५ दिन बन्द हुने,"जोमसोम : नेपालचीन उत्तरी कोरलानाका १५ दिनका लागि बन्द हुने भएको छ। यो नाका कोरोना कहर तथा सुरक्षा सम्वेदनशीलताका कारण लगातार ४ वर्षसम्म बन्द थियो। गत कार्तिक २७ गते नेपल पक्ष र चीन पक्षको उपस्थितिमा औपचारिक रुपमा कोरलानाका खुल्ला भएको घोषणा गरिएको थियो। चीन पक्षले माघ २५ देखि फागुन १० गतेसम्म सांस्कृतिक चाडपर्व परेका कारण नाका १५ दिनका लागि बन्द गर्ने सूचना उपल्लो मुस्ताङका जनप्रतिनिधिहरुलाई जानकारी गराएका छन्। चीनतर्फ चाडपर्व पर्ने भएकाले १५ दिनका लागि कोरलानाका बन्द हुने सूचना उपल्लो मुस्ताङको लोघेकर दामोदरकुण्ड गाउँपालिकाको आधिकारिक फेसबुक पेजमा जानकारी गराइएको छ। उपल्लो मुस्ताङको लोमान्थाङ र लोघेकर दामोदरकुण्ड गाउँपालिकाका स्थानीय नागरिकलाई लक्षित गर्दै चीन पक्षले कोरलानाका खुल्ला गरेको थियो। सीमावर्ती क्षेत्रका बासिन्दाका दैनिक अतिआवश्यक सामाग्री आयात तथा नेपाल पक्षका सामाग्री चीनतर्फ निर्यात गर्न चीनले कोरलानाका बाह्रै महिनाका लागि खुल्ला गरेको थियो। नाका खुलेसंगै उपल्लो मुस्ताङका नागरिकलाई चीनिया भूमीमा पुगेर सामान किनमेल गर्न सहज भएको थियो। चार वर्षपछि खुलेको कोरलानाका चीन पक्षको चाडपर्वले गर्दा उनीहरुले १५ दिन बन्द हुने सूचना दिएको लोघेकर दामोदरकुण्ड गाउँपालिका अध्यक्ष लोप्साङ छोम्फेल विष्टले पुष्टि गरे। हिउँदयामसँग अहिले कोरलानाका तथा उपल्लो मुस्ताङको चिसो बढेको र त्यहाँका सबै नागरिक बेसी झरेकाले सीमा नाकामा व्यापारिक गतिविधिसमेत शून्य रहेको बताए। 'सीमापारीको आन्तरिक चाडपर्वका कारण १५ दिन बन्द हुने सूचना आएको छ। हामीले नागरिकलाई सूचना पनि दिएका छौं', अध्यक्ष बिष्टले थपे, यो सधैं बन्द भन्ने होइन। जम्मा १५ दिन चाडपर्व पर्ने भएकाले उनीहरुले नाका बन्द गर्छौं भनेका हुन्। यसले हामीलाई खासै असर पार्दैन। मुस्ताङका प्रमुख जिल्ला अधिकारी जनकराज पन्तले भने, अन्तराष्ट्रिय सीमानाका बन्द भन्ने कुरा हुँदैन,चीन पक्षले आन्तरिक रुपले केही कारणले केही दिन बन्द गर्छौं भनेका होलान्। उनले प्रतिकुल मौसम भएकाले सीमानाकामा पनि ब्यापारिक गतिविधि कम छ,चीनले १५ दिन बन्द गर्दैमा हामीलाई कुनै समस्या नपार्ने बताए। ४ वर्षअघि नेपालचीन कोरलानाका बाह्रै महिना खुल्ला हुँदैन थियो। बर्सेनि असार र भदौ महिनामा नेपालचीन पक्षको सहमतिमा केही समयका लागि अल्पकालीन ब्यापार मेला लाग्थ्यो। सीमित अवधिमा सीमावर्ती क्षेत्रका नागरिकले आफूलाई आवश्यकता पर्ने मालसमान खरिद गर्ने गर्थे।तर, यसपटक भने नेपालचीन कोरलानाका पहिलेको जस्तो नभइ बाह्रै महिना खुल्ला गरिएको हो। नाका बाह्रै महिना खुल्ला भएसँगै उपल्लो मुस्ताङका नागरिकले अनुकुल समयमा आवश्यकता अनुसार चीनको कोरला स्थित लिजीमा पुगेर मालसमान ल्याउन सहज भएको हो। नेपालचीन कोरलानाकाबाट सीमावर्ती क्षेत्रका नागरिकले किराना सामान,खाद्यान्न, कस्मेटिक, लत्ताकपडा, निर्माण सामाग्री र भेडाच्यांग्रा आयात गर्न सहज भएको हो। नेपालतर्फबाट स्थानीय कृषि उत्पादन,जटिबुटी र अन्य सामान निर्यात गर्न सजिलो भएको छ।"
चुँदीरम्घालाई साहित्यिक पर्यटकीयस्थल बनाइँदै,"दमौली : नेपाली भाषाका आदिकवि भानुभक्त आचार्यको जन्मस्थलमा साहित्य उद्यान निर्माणको प्रक्रिया अगाडि बढाइएको छ। भानु नगरपालिकाले भानु४ चुँदीरम्घामा साहित्य उद्यान निर्माणको काम अगाडि बढाइएको हो। चुँदीरम्घालाई साहित्यिक पर्यटकीयस्थलको रुपमा विकास गर्ने उद्देश्यसहित नगरपालिकाले साहित्य उद्यानको काम अगाडि बढाएको नगरप्रमुख आनन्दराज त्रिपाठीले जानकारी दिए। यसका लागि सङ्घीय सरकारले रु पाँच करोड बजेट विनियोजन गरेको छ। अर्थमन्त्रालयले उद्यान निर्माणका लागि केही दिन अगाडि सो रकम उपलब्ध गराएको हो । उनले भने, 'राष्ट्रपति रामचन्द्र पौडेलले यस ठाउँको विकासका लागि चासो राख्नुभएको छ। उहाँकै साथ र सहयोगमा साहित्य उद्यानको कामलाई अगाडि बढाउन लागिएको हो।' उक्त बजेटबाट जग्गा अधिग्रहण, गुरुयोजना निर्माण र साहित्यिक स्रष्टाको शालिक निर्माणको काम गरिने जनाइएको छ। नगरप्रमुख त्रिपाठीका अनुसार सुरुमा जग्गा अधिग्रहणको काम हुनेछ। यसपश्चात् गुरुयोजना निर्माण गरी उद्यानको काम अगाडि बढ्ने छ। उनले भने, 'भानुभक्तको जन्मथलो ओझेलमा परिरहेको छ। यस ठाउँमा साहित्य उद्यान निर्माण गरेर पर्यटकीय गन्तव्यस्थल बनाउने मुख्य लक्ष्य हो।' साहित्य उद्यान निर्माणपछि आन्तरिक तथा बाह्य पर्यटक भित्र्याउन सहज हुने उपप्रमुख उमा गोतामेले बताए। उनका अनुसार उद्यानका लागि ८६ रोपनी जग्गा अधिग्रहण गरिनेछ। उद्यान समितिका अध्यक्ष डा जयराज आचार्यले समितिले उद्यान निर्माणको लागि आवश्यक परामर्श, रेखदेख र योजनासहित नगरपालिकालाई सहयोग गर्ने बताए। आदिकवि भानुभक्त जन्मस्थल विकास समितिका कार्यकारी निर्देशक शङ्कर रानाभाटले तीनवटै तहको सरकारको सहयोगबाट भानु जन्मस्थलको विकास सम्भव रहेको उल्लेख गरे।"
विश्वविद्यालयमा लागेको ताला खुल्यो,राजविराज : राजनीतिक आशक्ति र हस्तक्षेपका कारण तीन साताअघि राजविराज नगरपालिका३ स्थित मधेश कृषि विश्वविद्यालयमा लागेको ताला बिहीबार खुलेको छ। विश्वविद्यालयबाट भएको कमी कमजोरी महसुस गरी आगामी दिनमा सबै राजनीतिक दल र प्रशासनसँग विश्वविद्यालयले समन्वय र सहकार्य गर्ने निर्णय भएपछि तालाबन्दी गर्ने जनमत पार्टी ताला खोल्न सहमत भएको हो। जनमत पार्टीले तालाबन्दी गर्दै दिएको ज्ञापनपत्रमा उठाइएका मागहरूका सन्दर्भमा विश्वविद्यालयले एक महिनाभित्र प्रतिवेदन सार्वजनिक गर्ने सहमति समेत भएको प्रमुख जिल्ला अधिकारी किरण थापाले बताए। विश्वविद्यालयका पदाधिकारी र स्थानीय प्रशासनसहित मुख्य राजनीतिक दलहरूबीच तीन बुँदे सहमति भएपछि ताला खुलेको विश्वविद्यालयका उपकुलपति बैद्यनाथ महतोले बताए। राजविराजस्थित जिल्ला समन्वय समितिमा भएको सर्वदलीय वार्तामा सहमति जुटेको नेकपा (एमाले) सप्तरी सचिव देवनाथ यादवले जानकारी दिए। तालाबन्दीको कारण विद्यार्थीहरू दैनिक रूपमा हुने पठनपाठनबाट वञ्चित थिए भने नयाँ विद्यार्थी भर्नाको काम समेत प्रभावित बनेको थियो। उक्त विश्वविद्यालयमा कृषि विज्ञानको स्नातक द्वितीय वर्षमा हाल ५० जना विद्यार्थी अध्ययनरत रहेको र ५० जना नयाँ भर्नाको क्रम बढाइएको उपकुलपति महतोले जानकारी दिए।
दोलखामा गाडीको ठक्करबाट युवकको मृत्यु,दोलखा : काठमाडौंवाट दोलखातर्फ आउँदै गरेको स्कुटरलाई विपरित दिशाबाट आउँदै गरेको गाडीले ठक्कर दिंदा दोलखा वैतेश्वरका एक युवकको मृत्यु भएको छ । सिन्धुपाल्चोकको सुकुटेमा भएको दुर्घटनामा दोलखाको वैतेश्वर गाउँपालिका६ नाम्दुका २० वर्षीय प्रज्जवल तामाङको मृत्यु भएको हो । बा १९ च ९१२३ नम्बरको योद्धा गाडीले हिजो बेलुकी ७ बजे बागमती प्रदेश ०२०२७ प ८५६२ नम्बरको स्कुटरलाई ठक्कर दिएको थियो । सोही गाडीले बा ४२ प ४१६० नम्बरको मोटरसाइकललाई पनि ठक्कर दिएको थियो । दुर्घटनामा घाइते भएका ३ जनामध्ये प्रज्वलको मृत्यु भएको सिन्धुपाल्चोक प्रहरीले जनाएको छ । योद्धा गाडीले स्कुटीलाई ठक्कर दिँदा गम्भीर घाइते भएका तामाङलाई उपचारका लागि धुलिखेल लैजाँदै गर्दा बीच बाटोमै मृत्यु भएको थियो । गाडीको ठक्करबाट गम्भीर घाइते भएका युवकलाई अरु गाडीमा सवार यात्रुहरुले उद्धार गरी धुलिखेल अस्पताल पुर्याएका थिए । स्कुटीमा सवार उदयपुरको गाइघाट बस्ने युवती पनि घाइते भएकी छिन् । उनको शरीरको बिभिन्न भागमा चोट लागेको र धुलिखेल अस्पतालमा उपचार भइरहेको छ ।
छोरी कुट्ने बुबा धरौटीमा रिहा,"हेटौँडा : आफ्नी छोरीलाई निर्घात कुटपिट गरको आरोपमा पक्राउ परेका बाबु धरौटी बुझाएर रिहा भएका छन्। जिल्ला अदालत मकवानपुरले महोत्तरी एकडाँडा गाउँपालिका३ घर भइ हाल हेटौँडा५, सिँचाइटोल बस्ने २७ वर्षीय रामजी मण्डललाई ५० हजार धरौटीमा रिहा गर्ने आदेश दिएको हो। गत पुस २१ गते मण्डलले आफ्नी चार वर्षीया छोरीलाई पढाउने क्रममा कुटपिट गरेको आरोपमा पक्राउ गरिएको जिल्ला प्रहरी कार्यालय मकवानपुरका प्रहरी प्रवक्ता लक्ष्मी भण्डारीले जानकारी दिए। मण्डलले छोरीलाई पेन्सिलले मुख र शरीरका विभिन्न भागमा घोचेर घाइते बनाएका थिए। घाइते छोरीलाई हेटौँडा अस्पतालमा उपचार गरी घर लगिएको छ। बालिकालाई कुटपिट गर्ने मण्डललाई प्रहरीले नियन्त्रणमा लिइ अनुसन्धानका लागि हिरासतमा राखेको थियो। उनीमाथि बालबालिकाविरुद्ध कसुर मुद्दामा कारबाही सुरु भएको हो। रासस"
"गोदावरी नगरपालिकाले गठन गरेको नदीजन्य पदार्थ अनुगमन समिति अवैध ठहर, नयाँ गठन गर्न निर्देशन","धनगढी : जिल्ला समन्वय मितिको नेतृत्वमा रहेको नदीजन्य पदार्थ अनुगमन जिल्लास्तरीय समितिले कैलालीको गोदावरी नगरपालिकामा वडा सदस्यको नेतृत्वमा गठन गरिएको ५ सदस्यीय अनुगमन समिति अवैध ठहर गर्दै उपमेयरको नेतृत्वमा समिति गठन गर्न निर्देशन दिएको छ । बुधबार बसेको नदीजन्य पदार्थ अनुगमन जिल्लास्तरीय समितिको बैठकले उक्त समिति हटाएर उपप्रमुखको नेतृत्वमा सम्बन्धित जिल्ला प्रशासन वा इलाका प्रशासनको प्रतिनिधि,सम्बन्धित सव डिभिजन बन कार्यालयको प्रतिनिधि,सम्बन्धित जिल्ला वा इलाका प्रहरी कार्यायको प्रतिनिधि,सम्बन्धित सशस्त्र प्रहरीको गण वा पोस्टको प्रतिनिधि,प्रमुख प्रशासकीय अधिकृतले तोकेको अधिकृतस्तरको प्रतिनिधि र आईई र टेन्डर प्रकृयामा संलग्न सम्बन्धित स्थानीय तहको ईन्जिनियर सदस्य सचिव रहने समिति बनाउन निर्देशन गरेको हो । स्थानीय तहको प्रमुख र उपप्रमुख फरकफरक पार्टीबाट जितेका स्थानीय तहमा कार्यपालिकाको निर्णय भन्दै कतिपय स्थानीय तहहरूले आफूखुसी नदीजन्य पदार्थको अनुगमन टोली गठन गरेका छन् । गोदावरी नगरपालिकाले पनि वडा नम्बर २ का वडा सदस्य देबराज भट्टको संयोजकत्वमा ५ सदस्यीय नदीजन्य पदार्थ अनुगमन समिति गठन गरेको छ । कार्यपालिकाको निर्णय भन्दै गठन गरिएको उक्त समितिमा वडा नम्बर १ का वडा सदस्य गम्भिर साउद, वडा नम्बर ३ का वडा सदस्य धनी कामी, वडा नम्बर ४ का वडा सदस्य तारा छेडाल र वडा नम्बर ८ का वडासदस्य चन्द्र विसी सदस्य छन् । गोदावरीमा पनि मेयर नेपाली काँग्रेसबाट र उपमेयर नेकपा एमालेबाट जितेका हुन् । कार्यपालिकाले बनाएको अवैध समितिमा सबै सदस्यहरू गठबन्धन पार्टीबाट छन् । तर जिल्लास्तरीय अनुगमन समितिले भने जिल्लाका सबै स्थानीय तहहरूलाई उपमेयरको नेतृत्वको अनुगमन समिति सक्रिय पार्न निर्देशन गरेको हो । बुधबार कै बैठकले कैलालीको गोदावरी नगरपालिकाको तीनवटा नदीबाट नियन्त्रणमा लिइएका १९ वटा सवारी साधनलाई ६ लाख ९ हजार जरिवाना गरि छोडने निर्णय पनि गरेको थियो । नदीजन्य पदार्थ अनुगमन जिल्लास्तरीय समितिले आइतबार गोदावरी नगरपालिका भीत्रका गोदावरी,खुटीया र खैराना खोलाबाट ६ वटा जेसिवि र एक्जाभेटर, १० वटा टिप्पर र तीन वटा ट्याक्टर नियन्त्रणा लिएको थियो । सबै ढुवानीका साधनहरू इका प्रहरी कार्यालय मालाखेतीमा राखिएका थिए । जिल्ला समुन्वय समितिको नेतृत्वमा रहेको नदीजन्य पदार्थ अनुगमन जिल्लास्तरीय समितिमा प्रमुख जिल्ला अधिकारी,सशस्त्र र नेपाल प्रहरीका प्रमुख, डिभिजन बन प्रमुख,राष्ट्रिय अनुसन्धान विभागका प्रमुख र आन्तरिक राजश्व कार्यालयका प्रमुख सदस्य रहने प्रावधान छ ।"
वैदेशिक रोजगारीमा जानेमा चितवनबाट सबैभन्दा धेरै,"भरतपुर : श्रम स्वीकृत लिएर वैदेशिक रोजगारीमा जाने जिल्लाहरु मध्ये चितवन पहिलो रहेको छ। बागमती प्रदेशका १३ जिल्लामध्ये चितवनमा यसवर्षमा १५ हजार आठ सय २३ जनाले वैदेशिक रोजगारीका लागि श्रम स्वीकृत लिएका छन्। श्रम स्वीकृत नलिई विदेश जानेको सङ्ख्या पनि उच्च रहेको वैदेशिक रोजगार एवं आप्रवासन र समी कार्यक्रमका कार्यक्रम संयोजक सूर्यप्रसाद पौडेले बताए। 'चितवनबाट उच्च शिक्षाका लागि अष्ट्रेलिया, अमेरिया, बेलायतलगायतका यूरोपका देशमा जानेको सङ्ख्या बढी छ', उनले भने, 'विदेश नजाने घर भेट्नै मुस्किल हुन लागिसक्यो', उनका अनुसार 'भरतपुर महानगरपालिकामा मात्रै ३४ हजार पाँच सय घरधुरीका कुनै न कुनै व्यक्ति वैदेशिक रोजगारीमा गएका छन्।' आर्थिक वर्ष २०७९२०८० मा नेपालबाट सात लाख ७१ हजार तीन सय २७ जनाले श्रम स्वीकृत लिएको श्रम तथा रोजगार विभागको तथ्याङ्कमा रहेको छ। यसमध्ये बागमती प्रदेशबाट मात्रै एक लाख १६ हजार नौ सय ३२ जनाले श्रम स्वीकृति लिएका छन्। श्रम स्वीकृति लिनेमा चितवन जिल्लाबाट सबैभन्दा धेरै १५ हजार आठ सय २३ जना छन्। धनुषापछि सबैभन्दा धेरै वैदेशिक रोजगारीमा जाने जिल्लामा चितवन रहेको संयोजक पौडेलले जानकारी दिए। यहाँबाट अघिल्लो आवमा एक हजार एक सय ६१ जनाले राहदानी बनाएका थिए। चितवनमा सबैभन्दा बढी भरतपुर महानगरपालिकाका छ हजार पाँच सय ६१ जनाले श्रम स्वीकृत लिएका छन्। त्यस्तै माडी नगरपालिकाबाट दुई हजार एक सय २७, इच्छाकामना गाउँपालिकाबाट एक हजार आठ, रत्ननगर नगरपालिकाबाट एक हजार चार सय ७१, कालिका नगरपालिकाबाट एक हजार छ सय ७९, खैरहनी नगरपालिकाबाट एक हजार छ सय आठ र राप्ती नगरपालिकाबाट एक हजार दुई सय ९१ जनाले श्रम स्वीकृत लिएका छन्। वैदेशिक रोजगारीका क्रममा चितवनमा ठगिने समस्या रहेको छ। जिल्ला प्रशासन कार्यालय चितवनमा चालु आवमा एक सय ३६ निवेदन परेका थिए। त्यसमध्ये ६० प्रतिशत मानिसको विचौलियाले पैसा उठाएर भागेको निवेदन परेको थियो। स्वदेशमै रोजगारी सिर्जना गर्नका भरतपुर महानगरपालिका लागिपरेको उपप्रमुख चित्रसेन अधिकारीले बताए। 'अवैधरुपमा विदेश जानेको सङ्ख्या पनि कमी छैन। भारतमा जानेको सङ्ख्या उत्तिकै छ', उनले भने, 'हामी जनप्रतिनिधि यहाँ भएको साधन स्रोत, जल, जमिन, जङ्गललाई उपयोग गर्दै यहाँ भएको सीपलाई उत्पादनसँग जोड्नुपर्छ। यसका लागि हामी प्रयासरत छौँ।' वैदेशिक रोजगार देशव्यापी समस्या रहेको उनले बताए। रासस"
५५ जनालाई वैदेशिक रोजगारीका लागि युरोप पठाइदिने भन्दै ठगी गर्ने तीन जना पक्राउ,"काठमाडौं : अरुको नागरिकतामा फोटो टाँसेर ठगी गर्ने तीन जनालाई प्रहरीले पक्राउ गरेको छ । उनीहरुले अर्काको नागरिकतामा आफ्नो फोटो टाँसेर कन्सल्टेन्सी सञ्चालन गरी वैदेशिक रोजगारीमा पठाउने बहानामा रकम असुल्दै आएका थिए । काठमाडौँ उपत्यका अपराध अनुसन्धान कार्यालयका प्रहरी उपरीक्षक मिलन केसीका अनुसार सर्लाहीको हरिवन नगरपालिका घर भई ललितपुर बस्दै आएका पक्राउ पर्नेमा सरोज यादव, सर्लाहीका रामेश्वर सिंह र धनुषाका रामसेवक सिंह प्रकाउ परेका हुन् । उनीहरुले ५५ जनालाई वैदेशिक रोजगारीका लागि युरोप पठाइदिने भन्दै प्रतिव्यक्ति रु सात लाखका दरले रकम असुल्दै आएका पाइएको छ । मासिक रु एक लाख ५५ हजार तलब पाइने भन्दै तीनै जनाले पीडितबाट रु ६३ लाख ठगी गरेको पाइएको प्रहरी उपरीक्षक केसीले जानकारी दिए । रकम लिएपछि सम्पर्कविहीन भएको भनी परेको जाहेरीका आधारमा खोजतलास गर्ने क्रममा तीनैजनालाई यही माघ २३ गते साँझ ललितपुरबाट पक्राउ गरी प्रहरीले बुधबार सार्वजनिक गरेको हो । अनुसन्धानका क्रममा रामेश्वर सिंह बजाज ओभरसिसमा २०७४ सालदेखि कर्मचारीको रुपमा एक वर्ष काम गरी वैदेशिक रोजगारीसम्बन्धी काम सिकेर भेरी ओभरसिज किनेर सञ्चालन गरेकामा दुई सय जनाबाट रु तीन करोड ठगी गरेर एक वर्ष ६ महिना जेल सजाय भोगेको पाइएको छ । उनले भेरी ओभरसिजमा विदेश जान पेस गरेकामा सरोज यादव, नागेन्द्र यादव र गुरुदेव यादवको नागरिकताको प्रमाणप्रत्रमा आफ्नो ज्वाइँ नातापर्ने रामसेवक सिंहको फोटो टाँसी विराट कन्सलटेन्सी विर्तामोड, गडीमाई कन्सलटेन्सी काठमाडौँ र कमलामाई कन्सलटेन्सी दर्ता गरी ४८ जनाबाट रोमानिया, जर्मनी, अफगानिस्तान र क्रोएसिया पठाउने भनी प्रतिव्यक्ति रु सात लाखसम्म रकम उठाएको पाइएको प्रहरीले जनाएको छ । सरोज यादव, नागेन्द्र यादव र गुरुदेव यादवको नाममा कुमारी बैंक, एनआइसी एसिया बैंक र कामना विकाश बैंकमा खाता खोली कारोबार रामसेवक सिंहबाट गर्ने गरेको पाइएको छ । सरोज यादव, नागेन्द्र यादव र गुरुदेव यादव धनुषामै रहेका र उनीहरुलाई आफ्नो नागरिकता दुरुपयोग भई धेरै व्यक्ति ठगिएको बारेमा जानकारी नभएको प्रहरी उपरीक्षक केसीले बताए । पीडितहरुले सरोज यादव, नागेन्द्र यादवका विरुद्धमा वैदेशिक रोजगार विभागमा जाहेरी दिएकामा यस कार्यालयबाट निजहरुलाई खोज्ने क्रममा अनुसन्धान गर्दै जाँदा ठगी कार्यमा रामेश्वर सिंहले आफ्नो ज्वाइँ नाता पर्ने रामसेवक सिंहको फोटो टाँसी उल्लेखित व्यक्तिको नागरिकता दुरुपयोग गरेको खुल्न आएको छ । रामेश्वर सिंहलाई २०७४ सालमा ठगी मुद्दामा एक वर्ष ६ महिना कैद भएको, २०७८ सालमा ठगी मुद्दामा फरार रहेको, २०७९ सालमा सिन्धुलीमा लागुऔषध मुद्दा चली २४ दिन कैद र रु दुई हजार जरिवाना भोगेको पाइएको छ । उनीहरुको साथबाट विभिन्न व्यक्तिको नाममा काटिएको रु ६० लाख बराबरको २५ थान चेक र नौ सिमकार्ड फेला परेको छ । तीनै जनामाथि ठगी, कीर्ते जालसाजी, बैंकिङ कसुरलगायत अपराधमा अनुसन्धान भइरहेको प्रहरी उपरीक्षक केसीले जानकारी दिए । रासस"
भत्ता बुझेर घर फर्किदै गरेका वृद्धाको मृत्यु,सल्लेरी (सोलुखुम्बु) : सोलुखुम्बुमा वृद्धभत्ता लिन आएका एक वृद्धको बाटोमै मृत्यु भएको छ । वृद्धभत्ता लिन सल्लेरी आएर घर फर्कने क्रममा सोलुदूधकुण्ड नगरपालिका१० टाप्टिङका ८५ वर्षीय सिद्धिबहादुर मगरको बुधबार सिसाखोला पुग्दा जीपमै ज्यान गएको हो । जिल्ला प्रहरी कार्यालयका प्रहरी निरीक्षक अनिल मिश्रका अनुसार सोलुदूधकुण्ड९ सिसाखोलामा खाजा खाने क्रममा मगर नआएपछि हेर्न जाँदा उनी जीपमै मृत भेटिएका थिए । उनको शव परीक्षणका लागि जिल्ला अस्पताल फाप्लु ल्याइएको छ ।
पोखरामा फोनबाट धम्याएर ५ करोड रुपैयाँ फिरौती माग्ने २ जना पक्राउ,"पोखरा : ज्यान मार्ने धम्की दिई ५ करोड माग गर्ने दुई जना प्रहरी नियन्त्रणमा पुगेका छन्। पोखरा महानगरपालिका १६ लामाचौरका प्रकाश दिप गैरेलाई फोन तथा म्यासेजमार्फत हिन्दी भाषामा कुराकानी र एसएमएस गरी ५ करोड माग गरेका दुई जनालाई प्रहरीले पक्राउ गरेको हो। रकम नदिएमा परिवार तथा गैरेलाई पनि ज्यान मार्ने धम्की दिएको भन्ने निवेदनको आधारमा जिल्ला प्रहरी कार्यालय कास्कीले अनुसन्धान तथा खोजतलास गर्दा पर्वत कुश्मा घर भई पोखरा महानगरपालिका ८ सिमालचौरमा डेरागरी बस्ने ३६ वर्षीय लक्ष्मण दर्जी र पर्वत जिल्ला कुश्मा घर भई सिमलचौर नै बस्दै आएका ४२ वर्षीय दिपकबहादुर क्षेत्रीलाई जिल्ला प्रहरी कार्यालय कास्कीले पक्राउ गरेको हो। गैरे पोखरा १६ दीपमा रहेको सच्याई सेवा केन्द्र चलाउँदै आएका छन्। उनीहरुले माघ १८ गतेदेखि गैरेलाई धम्की दिएको जिल्ला प्रहरी कार्यालय कास्कीले जनाएको छ। गैरेलाई धम्क्याउन प्रयोग प्रयोग गरेको सिमसहितको मोबाइल लगायत दशीका सामानसहित माघ २४ गते पक्राउ गरेको र थप अनुसन्धान प्रक्रिया अगाडि बढेको जिल्ला प्रहरी कार्यालय कास्कीका प्रमुख एसपी मोहन थापाले बिहीबार पत्रकार सम्मेलन गरी जानकारी दिए। युट्युबबाट गैरेबारे जानकारी लिएपछि ठूलो रकम दिन सक्ने व्यक्ति भएको अनुमान गरी दर्जी माघ १३ गते सच्चाई केन्द्र गएका थिए। उनीसँग भेटेर फोन नम्बर लिएर आएको एसपी थापाले बताए। खानतलासी गर्दा लागू औषध गाँजा, धम्क्याउन प्रयोग गरिएको सिमकार्ड, मोबाइल सेट, किताब, हातहतियार तथा विभिन्न व्यक्तिको नाम लेखेको शंकास्पद कागजाज फेला परेको छ।"
न्याय खोज्दै मिटर ब्याजपीडित फेरि काठमाडौंतिर,"औंरीके हड्डी दोइर देलकै हौ बाबु (औंलाको हड्डी भाँचिदियो)। सारा सम्पत्ति लुटेर महाजनले हामीलाई घरवारविहीन बनाइदियो, छाती पिट्दै रामकलीले भनिन् बाँकी भनेको ज्यान छ। ज्यानलाई बाजी लगाएर सरकार गुहार गर्न काठमाडौं हिँडेको हौं। धनुषा : पूर्वपश्चिम लोकमार्गअन्तर्गत धनुषाको वीरेन्द्रबजारबाट सयौंको संख्याको र्याली पश्चिमतर्फ अघि बढ्यो। हाम्रो संघर्ष जारी छ। मिटरब्याज पीडितलाई न्याय दे, र्यालीमा नारा घन्कियो। माघ १६ गते काँकडभिट्टाको मेचीपुलबाट सुरु भएको पैदलयात्रा नवौं दिन बुधबार महोत्तरीको बर्दिवास पुगेको थियो। मिटरब्याजविरुद्धको न्याय मार्च ब्यानरमा सुरु भएको र्याली न्याय माग्दै काठमाडौंका लागि अघि बढेको हो। सहभागीमध्येका एक थिए महोत्तरीको औरही१ की ५५ वर्षीया रामकली साह। मिटरब्याजीले भएभरको सम्पत्ति हड्पेपछि उनी अन्तिम विकल्पका लागि र्यालीमा सहभागी भएकी हुन्। उनले ६ वर्षअघि गाउँकै छेवीलाल यादवसँग ५ लाख रुपैयाँ ऋण लिएकी थिइन्। गाउँको एक बिघा जग्गा छेवीलालको नाममा रजिस्ट्रेसन पास गरेर कर्जा लिइन्। जग्गा रजिस्ट्रेसनले मात्रै छेवीलाललाई पुगेन। उनले पास गराएकै जग्गामा बस्दै आएकी रामकलीसँग घरभाडाको कागजसमेत बनाए। रामकलीले ऋण लिएको १ वर्षमा १ लाख ८० हजार रुपैयाँ साह (छेवीलाल) लाई बुझाइन्। जसको भर्पाइ छेवीलालले त्यतिबेलै गरिदिए। बाँकी पैसा पनि विस्तारै तिरेर सबै कर्जा चुक्ता गर्ने भनेर रामकलीले साहुसँग गुहार मागिन्। तर, छेवीलालले मानेनन्। पैसाका लागि बारम्बार ताकेता गर्न थाले। रामकली पैसाकै जोहोमा जुटिन। त्यहीबेला छेवीलालले रामकलीसँग पास गराएको जग्गाका सबै रूख बेचिदिए। चार सयभन्दा बढी सपेता र आँपका रूखको मूल्य थियो १० लाख रुपैयाँ। जुन कुरा साहु छेवीलाल स्वयंले स्विकारेका थिए। रामकली भन्छिन् रूख नबेच्नुस्, महाजन ! म पैसा तिर्छु भनेको थिएँ। साहुले पैसाको खाँचो छ। सबै रूखको १० लाख भयो भनेर काट्यो। तर, पनि मेरो कर्जा चुक्ता भएन। महाजनले उनीसँग अझै १ करोड २० लाख रुपैयाँ मागिरहेका छन्। रामकली साह रामकलीलाई घर छाड्न छेवीलालले दबाब दिइरहेका छन्। आफ्नो जग्गा फिर्ता गरिदिन आग्रह गर्दा उल्टै साहुले रामकलीमाथि कुटपिट गरेका थिए। कुटाइबाट उनको औंलाको हड्डी भाँचिएको थियो। औंरीके हड्डी दोइर देलकै हौ बाबु (औंलाको हड्डी भाँचिदियो)। सारा सम्पत्ति लुटेर महाजनले हामीलाई घरवारविहीन बनाइदियो, छाती पिट्दै रामकलीले भनिन् बाँकी भनेको ज्यान छ। ज्यानलाई बाजी लगाएर सरकार गुहार गर्न काठमाडौं हिँडेको हौं। रामकलीले ८ महिना जेल पनि भोग्नुपर्यो। छोरीको विवाहका लागि गाउँकै अजय यादवसँग ४० हजार ऋण लिएकी थिइन्। साहुको मागअनुसार तत्कालै ४५ हजार रुपैयाँ फर्काइदिइन्। तर, अजयले रामकलीको कपाली तमसुक फिर्ता गरेनन्। कर्जा चुक्ता गरिसकेपछि रामकलीले पनि तमसुकको वास्तै गरिनन्। तर, त्यही पैसा बुझिसकेको तमसुक साहु अजयले अदालत लगे र मुद्दा हाले। न्यायाधीशले रामकलीलाई दुई वर्ष जेलको सजाय सुनाए। अघिल्लो वर्ष मंसिरको कठ्यांग्रिँदो जाडोमा रामकलीले जेल जानुपर्यो। ८ महिनापछि गत असारमा साहु अजयलाई १ लाख ५० हजार रुपैयाँ तिरेर जेलमुक्त भइन्। अजय त्यतिकैमा रोकिएका छैनन्। गाउँमा आएपछि कानुनको धाक लगाउन छोडेका छैनन्, रामकली भन्छिन्, सबैलाई कागज देखाएर पुनः जेलमा कोच्छु भनेर हिँडेका छन्। हामीसँग न घरजग्गा छ न त पैसा। सरकारले न्याय देओस् हैन भने ज्यान लेओस्। सिरहा नगरपालिका१६ माडरका ६९ वर्षीय मोहम्मद गफुर मलङको पैतालामा फोका उठिसकेका छन्। ९ दिनको हिँडाइले गफुरको वृद्ध शरीर पनि थाकिसकेको छ। तर, पनि खुट्टाका औंलामा कपडा बेरेर अभियानमा छन्। न्यायको आसमा हिम्मत नहारेको उनी बताउँछन्। मोहम्मद गफुर मलङ गफुरसँग झन्डै दुई कठ्ठा जमिन थियो। तर, मिटरब्याजी साहुका कारण धनी गफुर सुकुम्बासी बनेका छन्। त्यतिबेला उनको जग्गाको मूल्य ३० लाख मूल्यांकन भएको थियो। अढाई वर्षअघि सिरहा नगरपालिका१३ का वडाध्यक्ष सचिन साहसँग ७ लाख रुपैयाँ ऋण लिएका थिए। १ कठ्ठा घडेरी पास गरिदिएपछि मात्रै वडाध्यक्ष सचिनले गफुरलाई ऋण दिएका थिए। ऋण लिएको ६ महिनापछि गफुरले सचिनलाई १ लाख १० हजार फिर्ता गरिदिए। बाँकी पैसा तिर्ने उपाय उनीसँग थिएन। गफुर भन्छन् हिसाब बराबरको जग्गा राखेर बाँकी जग्गा फिर्ता गरिदिन महाजनलाई अनुरोध गरेँ। उहाँ (वडाध्यक्ष)ले मान्नु भएन। जग्गा पनि फिर्ता गर्नु भएन। उल्टै ९ लाखको तमसुक दर्ता गरिदिन दबाब दिइरहेका छन्। गफुर लघुवित्त पीडित पनि हुन्। उनले ८ महिनाअघि १८ धुर जग्गा धित्तो राखेर स्वावलम्बन लघुवित्त वित्तीय संस्थाबाट ७ लाख रुपैयाँ ऋण झिकेका थिए। किस्तामा सबै ऋण चुक्ता गरिसके। तर, एक महिना भइसक्यो, त्यति जग्गा पनि फिर्ता पाएका छैनन्। बचतमा मेरो डेढ लाख रुपैया पनि जम्मा छ, गफुरले भने, जग्गा फुकुवा गर्न लघुवित्तले मानेको छैन। बचत फिर्ता गर्न पनि आलटाल गरिरहेका छन्। यसपटक न्याय नपाएसम्म घर नफर्किने गफुर बताउँछन्। पीडा सुनाउन काठमाडौं जाँदैछौं। यसपालि न्याय पाउने पूर्ण आस छ। नपाए सरकारको शरणमा ज्यान दिन्छौं। रित्तै घर फर्किंदैनौं, गहभरी आँसु भर्दै गफुरले भने। रामकली र गफुरमात्रै हैनन्। सयभन्दा बढीको संख्यामा मिटरब्याज तथा लघुवित्त पीडितले काठमाडौंका लागि पैदलयात्रा अघि बढाइसकेका छन्। यात्रामा सहभागीहरूका पीडा कोहीभन्दा कसैका कम छैनन्। झापादेखि सर्लाहीसम्मका पीडितहरू सहभागी रहेको मिटरब्याज तथा ठगीविरुद्ध किसान मजदुरसंघर्ष समितिका अध्यक्ष अवधेश कुशवाहाले जानकारी दिए। उनका अनुसार जिल्ला जिल्लाबाट पीडितहरू सहभागी हुने क्रम बढिरहेको छ। मिटरब्याजविरुद्ध न्याय मार्चमा सहभागी पीडितहरूको एउटै बोली छ कि अब न्याय लिएर फर्किन्छौं, हैन भने ज्यान दिएर। समितिले सरकार समक्ष ६ बुँदे माग राखेर माघ १६ गतेबाट न्याय मार्च सुरु गरेको हो। गत माघ १६ गते काँकडभिट्टाको मेचीपुलबाट सुरु भएको पैदलयात्रा नवौं दिन बुधबार महोत्तरीको बर्दिबास पुगेको छ। समितिले मिटरब्याजसँग सम्बन्धित सम्पूर्ण फर्जी लिखतहरू (तमसुक, दृष्टिबन्धक, रजिस्ट्रेसन र चेक) अवैध घोषणा गर्नुपर्ने र जुनसुकै तहमा भएको पीडितको सम्पत्तिको हक हस्तान्तरण बदर गरी पीडितलाई क्षतिपूर्तिको व्यवस्था गर्नुपर्ने माग गरेका छन्। यस्तै, विभिन्न तहका अदालतमा मिटरब्याजी साहुले पीडितमाथि हाल्ने मुद्दाको दर्ता र सम्पूर्ण अदालती प्रक्रिया स्थगित गर्नुपर्ने, तथा फैसला भइसकेका मुद्दाहरू आयोगमा पेस गर्न लगाएर पुनरावलोकन गरी फर्जी लिखत (चेक बाउन्स) समेतका आधारमा सजाय कटाइरहेका पीडितको रिहाइ, जरिबाना मिनाहा र बिगो खारेज गर्नुपर्ने माग छन्। यस्तै, मिटरब्याजसँग सम्बन्धित निवेदनका सरकारी तथ्यांक अपूर्ण भएकाले तत्काल नयाँ निवेदन दर्ता खुला गरी पीडितहरूको अभिलेखीकरण गर्दै सोका आधारमा साहु, महाजनलाई पक्राउ गरी कारबाही गर्नुपर्ने, साहु, महाजनले आफूविरुद्धको उजुरी लिने निषेधाज्ञा रद्द गर्नुपर्ने र वास्तविक लेनदेन यकिन गरी सम्पत्ति शुद्धीकरणसम्बन्धी कानुन आकर्षित गराई ऋण लगानी गरेको रकमको स्रोत छानबिन गर्नुपर्ने माग उनीहरूको छ। त्यस्तै, मिटरब्याज साहु, महाजनद्वारा गराइएका आत्महत्या दुरुत्साहन, दुव्र्यवहार, महिलामाथि हुने ज्यादती तथा यौन हिंसा र मानवअधिकार उल्लंघनका अन्य घटनाको गम्भीर छानबिन गरी कानुनी कारबाही गरी पीडित र मृतकका परिवारलाई न्यायोचित राहत तथा क्षतिपूर्तिको व्यवस्था गर्नुपर्ने, पीडितले गैरकानुनी ब्याजदरमा ऋण लिनुपर्ने कारणको पहिचान गर्दै शोषित उत्पीडित वर्ग लक्षित न्यायपूर्ण आर्थिक कारोबार सुनिश्चितता गर्न बिनाधितो सहुलियत ऋण प्रवाहको कार्यक्रम ल्याउनुपर्ने माग पनि सरकार समक्ष राखेको समितिका केन्द्रीय अध्यक्ष कुशवाहाले बताए। सरकारले पीडितलाई झुक्याएर मिटरब्याजीको पक्षमा अध्यादेश ल्याएको पनि आरोप लगाए। यात्राको नवौं दिनमा धनुषा आइपुगेका कुशवाहाले भने मेची र महाकालीबाट एकैसाथ मिटरब्याजविरुद्ध न्याय मार्च सुरु भएको छ। यो पनि पढ्नुहोस मिटर ब्याजसम्बन्धी जाँचबुझ आयोगले पीडितसँग माग्यो निवेदन मिटरब्याजीलाई कस्न बन्यो कानुन मिटरब्याजसम्बन्धी जाँचबुझ आयोगमा धमाधम उजुरी मधेसमा मिटरब्याज साहुविरुद्ध उजुरीको चाङ मिटरब्याजले तक्मा पो जित्यो मिटरब्याजीविरुद्ध १८ हजार उजुरी मिटरव्याजीविरुद्ध मधेसमामात्रै १८ हजार बढी उजुरी मिटरब्याज पीडितलाई न्याय होइन झुक्काउन विधेयक ल्याइएको हो : पदम गिरी स्थापित राजनीतिक दलका नेताकै संरक्षणमा मिटरब्याज चलिरहेको छ मिटरब्याजी पीडितको समस्या समाधानमा सरकार गम्भीर : मन्त्री गुरूङ मिटरब्याजसम्बन्धी २४ हजार उजुरी, एक हजार तीन सय मिलापत्र मिटरब्याजविरुद्धको कानुन अलपत्र, मिलापत्र गर्न प्रशासनको दबाब मिटरव्याजीविरुद्ध कानुन ल्याउन माग गर्दै संसद भवन अगाडि प्रदर्शन कानुन माग्दै मिटरब्याज पीडितले घेरे संसद् भवन मिटरब्याजविरुद्ध कानुन बनोस् मिटरब्याजसम्बन्धी जाँचबुझ आयोगको म्याद तीन महिना थप्ने सरकारको निर्णय मिटरब्याज पीडितको आठ बिघा जग्गा फिर्ता मिटरव्याजसम्बन्धी विधेयकबारे एमालेको गम्भीर ध्यानाकर्षण प्रतिनिधिसभाबाट मिटरब्याज सम्बन्धी विधेयक पारित मिटरब्याज पीडितद्वारा कालीमाटी प्रहरी चौकीमा विरोध प्रदर्शन राष्ट्रपतिबाट मिटरब्याजसम्बन्धी विधेयक प्रमाणीकरण मिटरब्याज सम्बन्धी विधेयक : जसका लागि बन्यो, उनैले जलाए मिटरब्याज पीडितले किन जलाए विधेयक ? मिटरब्याज पीडितले गरे प्रशासनविरुद्ध प्रदर्शन आयोगले सरकारलाई बुझायो मिटरब्याजसम्बन्धी प्रतिवेदन, सबैभन्दा बढी अनुचित लेनदेन मधेसमा मिटरब्याज पीडित अझै पीडित मधेस पुगेर प्रधानमन्त्रीले भने नेता र जनप्रतिनिधि नै मिटरब्याजको पक्षमा लागे भोलिदेखि मिटर ब्याज पीडितको मेचीमहाकाली न्याय मार्च अभियान सरकारलाई एमालेको प्रश्न : बैंकले मिटरब्याजीको काम गर्छ, सहकारीले बचतकर्ताको रकम खाएको छ, खै कारबाही ? महोत्तरी पुग्यो मिटरब्याजविरुद्धको न्याय मार्च"
कृषि उत्पादनमा फड्को मार्दै भागेश्वर गाउँपालिका,"डडेल्धुरा : डडेल्धुराको भागेश्वर गाउँपालिका कृषि उत्पादनमा फड्को मारिरहेको छ । विद्यालय र समुदायस्तरमा गाउँपालिकाबाट विभिन्न कार्यक्रमहरू लागूगरी गाउँपालिकालाई कृषिमा आत्मनिर्भर मनाइरहेको हो। आलुखेती, किवी, च्याउ र अन्य तरकारी खेती र कृषि उपजलगायत कृषिजन्य वस्तु उत्पादनमा भागेश्वर गाउँपालिका आत्मनिर्भर बनिरहेको छ । यसैगरी दूग्ध पदार्थ उत्पादनका लागि पनि गाउँपालिकाले कृषकहरू प्रत्यक्ष लगानीका साथै अनुदान प्रदान गरिरहेको छ । भागेश्वर गाउँपालिकाले कृषि उत्पादनलाई बढाउन कृषकलाई तालिम तथा अनुदानमा बिउबिजन लगायतका सामाग्री प्रदान गरिरहेका छन् भने विद्यालयमा शिक्षण सिकाइसहित विद्यार्थीलाई सीप हस्तान्तरणगरी कृषि क्षेत्रमा आत्मनिर्भर बनाउनका लागि उत्प्रेरित गरिरहेको गाउँपालिकाका प्रमुख प्रशासकीय अधिकृत खगेन्द्र भारतीले बताए । गाउँपालिका कृषि विकास इकाइ बगरकोट, डडेल्धुराको आव २०८०।०८१ को वार्षिक स्वीकृत कार्यक्रमअनुसार सञ्चालित कार्यक्रम कार्यान्वयन गरी आत्मनिर्भर बन्ने सूचांक तयार पारिरहेको छ ।व्यवसायिक आलुखेती गर्न कृषकई ५०प्रतिशत अनुदानमा २०८ क्विन्टल कार्डिनल जातको आलु बिउ १०४ जना कृषकलाई वितरण गरेको छ । हिउँदे सिजनमा आलुको उत्पादन लिइसकेका कृषकबाट तथ्याङ्क संकलन गर्दा प्रति रोपनी ६ देखि ८ क्विन्टल आलु उत्पादन भएको शिक्षा शाखा बगरकोटले जनाएको छ । भागेश्वर गाउँपालिका दुईसय रोपनी बढि जमिनमा आलुखेती गरिएको छ । साग र तरकारीका लागि पनि विउ वितरण गरेको जनाएको छ । पोषणमैत्री वडा घोषण अभियानअन्तरगत वडा नं २ का सबै विद्यालयमा करेशाबारी निर्माण तथा सामग्री सहयोग गरेको छ । विद्यार्थीलाई करेशावारी निर्माण कार्यमा सहभागी गराई पोषण विशेष कार्यक्रम सञ्चालन भएको छ । साथै भागेश्वर गाउँपालिका वडा नं ४ को कैलपाल आवि न्यालेक र वडा नं ५ चुल्लस्थित भागेश्वर आविलाई किवि खेती गर्नका लागि किवि नर्सरी बिरुवा उपलब्ध गराइएको छ । सरस्वती नमूना माध्यमिक विद्यालयमा बोगटा र कैलपाल आवि न्यालेकमा च्याउको बिउसहित विद्यालयलाई प्रविधि हस्तान्तरण गर्ने गरेको गाउँपालिकाका प्रमुख प्रशासकीय अधिकृत भारतीले जनाए । ५ वटा वडा रहेको भागेश्वर गाउँपालिकामा कृषिका थुप्रै क्रियाकलाप सञ्चालन भएको गाउँपालिका अध्यक्ष हेमराज चटौतले बताए । कृषक क्षमता विकास कार्यक्रममा भागेश्वर गाउँपालिका वडा नं १ र ३ का दुर्गम बस्तीका १० वटा कृषक समूहमा च्याउ खेतीसम्बन्धी स्थलगत तालिम सञ्चालन गरी कन्ये जातको च्याउ र तरकारी बिउ वितरण गरिएको गाउँपालिकाले जनाएको छ । अन्य वडाका कृषकलाई २ क्विन्टल च्याउको बिउ र च्याउ उमार्ने प्लाष्टिक वितरण गरिएको गाउँपालिकाको दावी छ । किविखेती क्षेत्र विस्तार कार्यक्रमअन्तरगत व्यवसायिक किवि बगैचा स्थापना गर्ने उद्देश्यले कृषक समूह, फर्मलाई १८० किविका बिरुवा वितरण गरिएको छ । निकट भविष्यमा नै गाउँपालिका कृषिको क्षेत्रमा ठूलो फड्को मार्ने गरि कार्यक्रमहरू भइरहेका गाउँपालिकाले जनाएको छ ।"
युरोप पठाइदिन्छु भन्दै ६३ लाख रूपैयाँ ठगी गर्ने दुईजना पक्राउ,"काठमाडौं : वैदेशिक रोजगारीको लागि युरोप पठाइदिन्छु भन्दै ६३ लाख रूपैयाँ ठगी गरेको अभियोगमा दुईजनालाई प्रहरीले पक्राउ गरेको छ । पक्राउ पर्नेहरूमा ललितपुर नख्खु बस्नेहरू सर्लाही हरिवन नगरपालिका३ घर भएका सरोज यादव, नागेन्द्र यादव नाम बताउने ३५ वर्षीय रामेश्वर सिंह र धनुषा मिथिला नगरपालिका२ नक्टाजिच घर भएका सरोज यादव नाम बताउने २७ वर्षीय राम सेवक सिंह रहेका छन् । उनीहरूले ५५ जनालाई युरोप पठाइप्रतिष्ठित कम्पनीमा मासिक १ लाख ५५ हजार रूपैयाँ तलबमा काम लगाइदिन्छु भन्दै प्रलोभनमा पारी पीडितहरूबाट पटक पटक गरी उक्त रकम ठगी गरेको खुल्न आएपछि काठमाडौं उपत्यका अपराध अनुसन्धान कार्यालय मिनभवनबाट खटिएको प्रहरीले उनीहरूलाई पक्राउ गरेको हो । रामेश्वर सिंह २०७४ सालमा भेरी ओभरसिस संचालन गर्दा दुई सयजनालाई ३ करोड ठगी गरेकोमा १ वर्ष ६ महिना जेल बसेर निस्केको, सरोज यादव, नागेन्द्र यादव र गुरूदेव यादवको नागरिकताको प्रमाणपत्रमा आफ्नो ज्वाई नाता पर्ने रामसेवक सिंहको फोटो टाँसी कन्सलटेन्सी दर्ता गरी ४८ जनाबाट विदेश पठाउने भन्दै प्रतिव्यक्ति ७ लाख रूपैयाँसम्म उठाएको र रामेश्वर सिंहले राम सेवक सिंहको फोटो टाँसी उल्लेखित व्यक्तिको नागरिकता दुरूपयोग गरेको अनुसन्धानको क्रममा खुल्न आएको छ । प्रहरीले उनीहरूको साथबाट विभिन्न व्यक्तिको नाममा काटिएको ६० लाख रूपैयाँ बराबरको २५ थान चेक र सिम कार्ड ९ थान बरामद गरेको छ । उनीहरू उपर ठगी, कीर्ते, जालसाजी, बैकिङ कसुर लगायतका मुद्दामा थप अनुसन्धान तथा कारवाहीको लागि जिल्ला प्रहरी परिसर टेकु काठमाडौं पठाइएको छ ।"
कालीकोटको डिभिजन वन कार्यालय कर्णालीकै नमुना,कालीकोट : डिभिजन वन कार्यालय कालीकोट कर्णालीकै नमुना कार्यालय बनेको छ। कर्णाली प्रदेश सरकारको माघ १० गते बसेको मन्त्रिपरिषद्को बैठकले सर्वोत्कृष्ट तथा नमुना कार्यालयका रुपमा घोषणा गरेको हो। कर्णाली प्रदेशका १० वटै जिल्लाका डिभिजन वन कार्यालयमध्ये डिभिजन वन कार्यालय कालीकोट र डिभिजन वन कार्यालय हुम्ला छनोटमा परेका हुन्। निर्णय अनुसार कर्णाली प्रदेशका ११ वटा कार्यालय नमुना घोषित भएका छन्। कामको उत्कृष्ट कार्य सम्पादन तथा प्रदेशका अन्य जिल्लाका कार्यालयभन्दा नमुना काम गरेको भन्दै नमुना कार्यालयका रूपमा घोषणा भएको कार्यालय प्रमुख रमेश गिरीले बताए।

शीर्षक,विवरण
सिङ्गापुरमा कर्मचारी अवकाशको उमेर ६४ वर्षमा पुर्याउने,सिङ्गापुर : सिङ्गापुरले सन् २०२६ मा कर्मचारीको सेवानिवृत्तिको उमेर ६३ बाट बढाएर ६४ वर्षमा पुर्याउने घोषणा गरेको छ। सिङ्गापुरका जनशक्ति मन्त्री तान सी लेङले सोमबार संसद्मा कर्मचारीको सेवानिवृत्तिको उमेर ६४ वर्षमा पुर्याउने घोषणा गरेका हुन्। उनले पुन: अवकाशको उमेर भने ६८ बाट ६९ वर्षमा पुर्याउने पनि बताए । सन् २०२३ जुनसम्ममा सिङ्गापुरका लगभग २० प्रतिशत नागरिक ६५ वर्ष र सोभन्दा माथिका थिए। कुल प्रजनन दर गत वर्ष ०९७ मा झरेको थियो । सो प्रजनन दर देशको इतिहासमा पहिलो पटक १ अङ्कभन्दा तल झरेको थियो। रासससिन्ह्वा
नयाँ समीकरणको उद्देश्य स्पष्ट नहुञ्जेल एकीकृत समाजवादी ' पर्ख र हेर' को अवस्थामा,"काठमाडौं : नेकपा एकीकृत समाजवादीले नयाँ सत्ता समीकरणको उद्देश्य स्पष्ट नहुन्जेल 'पर्ख र हेर' को अवस्थामा रहने निर्णय गरेको छ। सोमबार दिउँसो पार्टी कार्यालयमा बसेको केन्द्रीय सचिवालयको बैठकले पछिल्लो समय गठबन्धन टुट्नेगरी प्रधानमन्त्रीले लिएको निर्णयका उद्देश्य ,प्रक्रिया र संरचना प्रष्ट भएपछि मात्रै आफ्नो धारणा सार्वजनिक गर्ने निर्णय गरेको हो। पार्टी प्रवक्ता जगन्नाथ खतिवडाले नयाँ सत्ता समीकरणको उद्देश्य स्पष्ट नहुन्जेल आफ्नो पार्टीले कुनै प्रतिक्रिया नजनाउने बताए। उनले भने,'नयाँ सत्ता समीकरणको गुणदोषका आधारमा नेकपा एकीकृत समाजवादीले आफ्ना धारणाहरू सार्वजनिक गर्नेछ।' नेकपा एकीकृत समावादीका सम्मानित नेता झलनाथ खनालले नयाँ गठबन्धनमा तत्काल सामेल नहुने उल्लेख गरे। 'अहिले हामी 'वेट एण्ड सी ' को अवस्थामा छौं। नयाँ गठबन्धनका नीति तथा कार्यक्रम प्रष्ट भएपछि मात्रै अन्तिम धारणा सार्वजनिक गर्नेछौं।' प्रधानमन्त्री दाहालले कांग्रेससँगको गठबन्धन तोडेर एमाले, माओवादी, रास्वपा,जसपालगायत राजनीतिक दलहरू लिएर नयाँ सत्ता समीकरण गठन गरेका छन्। प्रधानमन्त्री दाहालले तीनजना मन्त्री थपेर मन्त्रिमण्डल पुनर्गठन गर्दैछन्।"
ग्लोबल आइएमई बैंकका दुईवटा नयाँ शाखारहित बैंकिङ सेवा सञ्चालनमा,"काठमाडौं : ग्लोबल आइएमई बैंक लिमिटेडले थप २ स्थानबाट शाखा रहित बैंकिङ सेवाको शुभारम्भ गरेको छ। बैंकले गण्डकी प्रदेशअन्तर्गत तनहुँ जिल्लाको बन्दिपुर गाँउपालिका६, हुस्लाङ र बन्दिपुर गाँउपालिका६, साराङ्गघाटमा शाखा रहित बैंकिङ सेवा सञ्चालनमा ल्याएको छ। यी दुई नयाँ शाखा रहित बैंकिङ सेवाको सञ्चालनसँगै बैंकका शाखारहित बैंकिङ सेवाको संख्या २७७ पुगेको छ। ग्लोबल आइएमई बैंक मुलुकका ७७ जिल्लामा शाखा सञ्जाल रहेको निजी क्षेत्रको पहिलो वाणिज्य बैंक हो। बैंकको ३५४ शाखा कार्यालय, ३७९ एटिएम, २७७ शाखारहित बैंकिङ सेवा, ६५ एक्सटेन्सन तथा राजश्व संकलन काउन्टर तथा ३ वटा बैदेशिक प्रतिनिधि कार्यालय समेत गरी १,१०० भन्दा बढि सेवा केन्द्र रहेका छन्। बैंकले विभिन्न सेवा तथा सुविधा सहितका योजना मार्फत आफ्ना ४६ लाख भन्दा बढी ग्राहकलाई उत्कृष्ट सेवा प्रदान गरी लाभान्वित गरिरहेको छ। त्यसैगरी बैंकले संयुक्त राज्य अमेरिका, संयुक्त अधिराज्य, क्यानडा, अष्ट्रेलिया, मलेसिया, दक्षिण कोरिया, जापान, साउदी अरेबिया, कतार, युएई, बहराइन, कुवेत, भारत, जोर्डन, हङकङ लगायतका मुलुकबाट रेमिट्यान्स भित्र्याउँदै देशको अर्थ व्यवस्थामा महत्वपूर्ण योगदान पुर्याउँदै आइरहेको छ।"
अम्रिसोको मूल्य घटेपछि इलामका किसान समस्यामा,"इलाम : अम्रिसोको मूल्य घटेपछि इलामका किसान चिन्तित बनेका छन्। पछिल्ला वर्षमा उनीहरूले धान तथा मकै खेती गर्न छाडेर व्यावसायिक रुपमा अम्रिसो खेती गरेका थिए। अम्रिसोको मूल्यमा भारी गिरावट आएपछि उनीहरू समस्यामा परेका हुन्। भूसंरक्षणसँगै घाँस, फूल र तथा डाँठबाट आम्दानी गर्न सकिने बहुउपयोगी अम्रिसोले गत वर्षको तुलनामा झण्डै ५० प्रतिशतको हाराहारीमा मूल्य गिरावट आएको छ। गत वर्ष प्रतिकेजी एक सय २० देखि एक सय ३० सम्ममा बिक्री भएको अम्रिसोको फूल (कुचो) अहिले प्रतिकेजी ६५ मा मात्र बिक्री भएको जनाइएको छ। माई नगरपालिका९ का पूर्णकुमारी साउदेनले कुचो किन्नका लागि व्यापारी घरैसम्म आएका र सस्तो मूल्यमा कुचो बेच्न बाध्य भएको बताए। गत वर्ष यामको सुरुमा नै प्रतिकेजी एक सय १० का दरले कुचो बेचेको थिएँ, पछि एक सय ३० सम्म पुगेको थियो, यस वर्ष प्रतिकेजी ६५ का दरले बेच्न बाध्य भइयो, उनले भने, यस्तै तरिका हो भने घरव्यवहार चलाउन नै मुस्किल गर्ने रहेछ। मूल्य घटेपछि अन्य बाली हटाएर व्यावसायिक रुपमा अम्रिसोको खेतीमा लागेका किसान मारमा परेको किसान अभिषेक येक्तेनले बताए। विगतमा राम्रो मूल्य पाएपछि किसानले हौसिएर अम्रिसो खेती गरेको भए पनि अहिले निराशा छाएको उनले गुनासो गरे। अहिले अम्रिसोको व्यावसायिक खेती गरेर जीवनयापन गर्ने अवस्था समेत छैन, उनले भने, मैले यस वर्ष एक हजार केजी कुचो उत्पादन गरेको छु। त्यसको गोडमेल तथा कुचो तान्नका लागि प्रयोग गरिएको खेतालालाई दिने पैसा समेत नपुग्ने अवस्था छ। यसरी मूल्य नै घट्दै जाने हो भने अम्रिसोको विकल्पमा अन्य बाली लगाउनुपर्ने अवस्था आएको किसान पवन राईले बताए। दुईतीन वर्षअघिसम्म कुचोको मूल्य राम्रो थियो, उनले भने, हामीले प्रतिकेजी एक सय ३० सम्ममा बेचेका थियौँ। त्यो बेला मूल्य राम्रो पाएपछि खेतमा समेत अम्रिसो लगाइयो, अहिले समस्या भयो। समय फेरियो अब फेरि अम्रिसोको विकल्पमा अरु बाली लगाउनुपर्ने अवस्था छ। भिरालो पाखोबारीमा समेत भूक्षय रोक्ने उद्देश्यले बारीका कान्लाको अम्रिसो खेती गरिन्छ। अन्य बालीको तुलनामा कम खर्चिलो र कम मेहनतमा नै आम्दानी पाउने भएपछि धान, मकै, कोदो लगाउने खेत र बारीमा समेत अम्रिसो खेती गर्ने गरेका छन्। बिरुवाका लागि भइरहेको बोटबाटै अर्को बिरुवा निकाल्न सकिने, गोडमेलका लागि झन्झट नहुने भएका कारण कम लगानीमा राम्रो आम्दानी गर्न सफल भएपछि किसान अम्रिसो खेतीतर्फ आकर्षित भएका छन्। किसानले यसको पात र कमलो डाँठ बोट डालेघाँसका लागि प्रयोग हुने र फूल (कुचो) छुट्टाछुट्टै मूल्यमा बिक्री गर्ने गरेका छन्। दोमट माटो भिरालो जग्गामा अम्रिसो खेती फस्टाउने गरेकै कारण किसानले प्रशस्त मात्रामा कुचो उत्पादन गर्ने गरेका छन्। अहिले एक जना किसानले चार हजार केजीसम्म कुचो बिक्री गर्ने गरेका छन्। यस वर्षको सुरुमा प्रतिकेजी ७५ देखि ८० सम्ममा कुचो किनबेच भए पनि अहिले मूल्यमा झनै गिरावट आएको इलाम उद्योग वाणिज्य संघका अध्यक्ष कृष्ण पौडेलले जानकारी दिए। पछिल्लो समय अम्रिसो किसानमा निराशा छाएको उनले बताए। मूल्यमा आउने उतावचढावका कारण अम्रिसो किसानमा निराशा छन्, उनले भने, मूल्य घटेका कारण किसानको श्रम ज्याला नउठ्ने अवस्था छ। सरकारले नीति बनाएर किसानलाई उत्पादनका आधारमा सहुलियतपूर्ण कर्जा दिनमा ध्यान दिन किसानमा उत्साह थपिने थियो। इलामको सबै पालिकाका विभिन्न ठाउँमा मुख्य रुपमा अम्रिसो खेती हुने गर्दछ। अम्रिसोको कुचो स्थानीय बजारमार्फत झापाको धुलाबारीमा संकलन भएपछि काँकडभिट्टा हुँदै भारत निकासी हुने गरेको छ। जिल्लामा वार्षिक तीन हजार पाँच सय मेट्रिक टन अम्रिसो उत्पादन हुने तथ्यांक छ। कुचो उत्पादन हुने क्षेत्र थपिँदै गएकाले उत्पादनमा समेत वृद्धि हुने व्यापारीको अनुमान छ। घर, कोठा सफा गर्नका लागि कुचो बनाउनदेखि विदेश निर्यात हुँदै आएको छ। रासस"
"बागमती टाइब्रेकरमा स्तब्ध, एपिएफ झापा गोल्डकपको सेमिफाइनल","झापा : विभागीय टोली सशस्त्रको एपिएफ छैटौँ झापा गोल्ड कपको सेमिफाइनल प्रवेश गरेको छ। बिर्तामोडस्थित डोमालाल रंगशालामा सोमबार भएको पहिलो क्वाटरफाइनल खेलमा टाइब्रेकरमा एपिएफले बागमती युथ क्लबलाई ४३ गोल अन्तरले पराजित गर्दै सेमिफाइनलको यात्रा सुरक्षित गरेको हो। एपिएफका तर्फबाट सुमन श्रेष्ठ, फोडे फोफोना, कुलदिप कार्की र प्रदिप लामाले गोल गर्न सफल भए। बागमतीका अभि लामा, विमल घिसिङ र दिवस लिम्बूले गोल गरे भने निर्मल घिसिङ र अनिल राना मगरको प्रहार एपिएफका गोलरक्षक एञ्जल श्रेष्ठले विफल बनाएका थिए। एपिएफले पहिलो चरणको खेलमा टाइब्रेकरमा संकटा फुटबल क्लबलाई हराउँदै क्वार्टरफाइनल प्रवेश गरेको थियो। सि डिभिजनको बागमती युथ क्लबले झापा गोल्डकपमा पहिलोपटक सहभागिता जनाएको हो। बाई पाएर क्वार्टर फाइनल खेलेको बागमतीले उत्कृष्ट प्रदर्शन गरे पनि निर्धारित समयमा गोल गर्न सकेन। खेलको १० औँ मिनेटमा पेनाल्टी एरियाबाट बागमतीका अनिल राना मगरले गरेको कडा प्रहार फ्रेममा पर्न सकेन। २६ औँ मिनेटमा सनम धिमालले पेनाल्टी एरियाबाट गरेको प्रहार एपिएफका गोलरक्षक श्रेष्ठले पञ्च गरेर बचाए। बागमतीका निर्मल घिसिङको फ्रिकिक बारको नजिकैबाट बाहिरिएको थियो। खेलको ५४ औँ मिनेटमा एपिएफका दिपेश धिमालले गरेको प्रहार पोस्टमा लागेर बाहिरिएको थियो। खेलको अधिकांश समय बल नियन्त्रणमा लिए पनि एपिएफको फिनिसिङमा कमजोरी देखिएको थियो। खेलको प्लेयर अफ द म्याच एपिएफ फुटबल क्लबका गोलरक्षक एञ्जल श्रेष्ठ घोषित भए। उनले ११ हजार रुपैयाँ नगद पुरस्कार पाए। मंगलबारको दोस्रो क्वार्टरफाइनल खेल एनआरटी फुटबल क्लब काठमाडौँ र चर्च ब्वाइज युनाइटेड काठमाडौंबीच हुने गोल्डकपका अध्यक्ष विनोद बस्नेतले जानकारी दिए।"
नयाँ सत्ता समीकरण : चार राजनीतिक दलबीच ८ बुँदे सहमति (पूर्णपाठ),"काठमाडौं : नयाँ सत्ता समीकरण बनेसँगै चार राजनीतिक दलबीच ८ बुँदे सहमति भएको छ। नेपाल कम्युनिष्ट पार्टी (एमाले), नेपाल कम्युनिष्ट पार्टी (माओवादी केन्द्र), राष्ट्रिय स्वतन्त्र पार्टी र जनता समाजवादी पार्टी, नेपालबीच ८ बुँदे सहमति भएको हो। सहमति पत्रमा भनिएको छ,नेपाल कम्युनिष्ट पार्टी (एमाले), नेपाल कम्युनिष्ट पार्टी (माओवादी केन्द्र), राष्ट्रिय स्वतन्त्र पार्टी र जनता समाजवादी पार्टी, नेपालका बीच जनचाहनाअनुरूप सुशासन, विकास र सामाजिक न्यायका आकाङ्क्षा पुरा गर्न, राष्ट्रिय हित र सरोकारलाई प्राथमिकतामा राखेर सन्तुलित र फराकिलो अन्तर्राष्ट्रिय सम्बन्धको विकास गर्न तथा नेपालको संविधानको मर्म र भावनाअनुरूप सङ्घीय लोकतान्त्रिक गणतन्त्रलाई सुदृढ गर्दै समृद्धिको दिशामा प्रभावकारी ढङ्गले अघि बढ्न सहमत भई निम्नअनुसार निष्कर्षमा पुगेका छौं। सहमतिमा नेकपा एमालेका अध्यक्ष केपी शर्मा ओली, माओवादी केन्द्रका अध्यक्ष पुष्पकमल दाहाल प्रचण्ड,रास्वपाका सभापति रवि लामिछाने र जसपा अध्यक्ष उपेन्द्र यादवले हस्ताक्षर गरेका छन्। सहमतिको पहिलो बुँदामा राष्ट्रिय आवश्यकता र जनचाहनाअनुसार सरकारको कामलाई थप प्रभावकारी बनाउन तथा मुलुकको सुशासन, विकास, सामाजिक न्याय र समृद्धिका प्रश्नमा समान सोच राख्ने दलहरूका बीचमा सहकार्य आवश्यक रहेको महशुस गरी नेकपा (एमाले), नेकपा (माओवादी केन्द्र), राष्ट्रिय स्वतन्त्र पार्टी र जनता समाजवादी पार्टी, नेपालको सहभागितामा नयाँ संयुक्त सरकार गठन गर्ने । सरकारको नेतृत्व नेकपा (माओवादी केन्द्र) का अध्यक्ष पुष्पकमल दाहाल प्रचण्डगर्ने उल्लेख छ। त्यसैगरी रिक्त रहेको राष्ट्रिय सभाको अध्यक्षमा नेकपा (माओवादी केन्द्र) का उम्मेद्वार र उपाध्यक्षमा नेकपा (एमाले) का उम्मेद्वारलाई समर्थन गर्ने निर्णय भएको छ। त्यसैगरी सरकारमा सहभागी भएका दलहरूका बीचमा आपसी सहमतिमा मन्त्रालय बाँडफाँट गर्ने र त्यसरी बाँडफाँट गर्दा मन्त्रालयको विशेषताका आधारमा वर्गीकरण गरी मिलाउने निर्णय भएको छ। उनीहरुबीच सङ्क्रमणकालिन न्यायसम्बन्धी विधेयक, शान्ति प्रक्रिया र देशमा स्थायी शान्ति कायम गर्नका लागि यससँग सम्बन्धित अन्य विषयहरू सहमतिका आधारमा अविलम्ब टुङ्ग्याउने सहमति भएको छ। सहमतिमा हामी चार राजनीतिक दल राष्ट्रिय स्वाधिनता, सार्वभौमसत्ता र भौगोलिक अखण्डतालाई सुदृढ गर्न तथा समाजवादउन्मुख आर्थिकसामाजिक विकासका लागि राजनीतिक स्थायित्वको दिशामा अघि बढ्न सहमत भएको उल्लेख छ। उनीहरुबीच सरकारको नीति तथा कार्यक्रमलाई मार्गदर्शन गर्ने गरी सरकारमा सहभागी दलहरूका बीचमा साझा न्यूनतम कार्यक्रम तयार गर्ने निर्णय गरेका छन्। सहमति कार्यान्वयनका लागि वर्तमान मन्त्रिपरिषद् पुनर्गठन गरी सहमतिअनुसार नयाँ संयुक्त सरकार गठन गर्ने निर्णय भएसँगै सोमबार प्रधानमन्त्री प्रचण्डले एकीकृत समाजवादीसहित सबै मन्त्रीहरूलाई हटाएर एमाले, माओवादी, रास्वपाका एकएक जनालाई साथमा लिएर नयाँ मन्त्रिपरिषद् गठन गरेका छन्। नयाँ गठबन्धन बनेपछि आज विना विभागिय मन्त्रीहरुको रुपमा एमालेबाट पदम गिरी, माओवादी केन्द्रबाट हितबहादुर तामाङ र रास्वपाबाट डीपी अर्याललाई सपथ ग्रहण गरिसकेका छन्। हेर्नुहोस् पूर्णपाठ"
विराटनगरमा तेस्रो संस्करणको इक्वालिटी कप क्रिकेट हुँदै,"विराटनगर : मोरङको विराटनगर महानगरपालिकामा तेस्रो संस्करणको इक्वालिटी कप क्रिकेट हुने भएको छ। नेपाल क्रिकेट फाउन्डेसनको आयोजनामा हुने इक्वालिटी कप क्रिकेट २०२४ नाम दिइएको उक्त प्रतियोगिता भोलिदेखि तीन दिनसम्म हुने जनाइएको छ। आयोजक नेपाल क्रिकेट फाउन्डेसनले सोमबार विराटनगरमा पत्रकार सम्मेलनको आयोजना गरी यसबारे जानकारी गराएको हो। टी२० फर्म्याटमा हुने सो प्रतियोगिता विराटनगर६ केशलिया रोड नजिकै रहेको म्यारिलिबोन विराटनगर ज्वाला क्रिकेट मैदानमा हुने छ। महिला क्रिकेटको विकास र प्रवर्द्धन गर्ने हेतुले आयोजना गर्न आँटिएको प्रतियोगितामा कोशी प्रदेश र मधेस प्रदेशका चार टोली महिलाको सहभागिता रहने आयोजक संस्थाका अध्यक्ष अभिषेक श्रेष्ठले जानकारी दिए। मोरङ जिल्ला क्रिकेट संघसँगको समन्वयमा हुने आँटेको उक्त प्रतियोगितामा प्रतियोगितामा कोशी प्रदेशका मोरङ र इलाम तथा मधेस प्रदेशका सप्तरी र सिरहाको सहभागिता रहने छ। जिल्ला क्रिकेट संघले छनोट गरेर पठाएका खेलाडीहरूले प्रतिनिधित्व प्रतियोगितामा रहने उनको भनाइ छ। श्रेष्ठका अनुसार प्रतियोगितामा सहभागी टोलीले एकअर्कासँग प्रतिस्पर्धा गर्ने छन् र अंक तालिकाको शीर्ष दुई टिम उपाधिका लागि भिड्ने छन्। बिहान १० बजे र दिउँसो १ बजे गरी प्रतियोगितामा हरेक दिन दुई खेल हुने छन्। पहिलो दिन बिहान १० बजे मोरङ र सप्तरीले प्रतिस्पर्धा गर्ने छन् भने दोस्रो खेलमा इलाम र सिरहा भिड्ने छन्। बुधबार पहिलो खेलमा सप्तरी र इलामले प्रतिस्पर्धा गर्दा दोस्रो खेलमा सिरहा र मोरङ आमनेसामने हुने छन्। तेस्रो दिन अर्थात् बिहीबारको पहिलो खेलमा मोरङ र इलाम तथा दोस्रो खेलमा सप्तरी र सिहराबीच हुने छ। प्रतियोगिताको फाइनल खेल भने अन्तर्राष्ट्रिय महिला दिवसको दिन हुने छ। विराटनगर महानगरपालिका र मोरङ क्रिकेट संघ प्रवर्द्धक संस्था रहेको यस प्रतियोगिता सम्पन्न गर्न पाँच लाख रुपैयाँ लाग्ने बताइएको छ। विशेषगरी महिला दिवसको अवसर पारेर महिला क्रिकेटको विकास, प्रवर्द्धन र उत्थान गर्ने उद्देश्य लिएर यो प्रतियोगिता गर्न लागेका हौं, अध्यक्ष श्रेष्ठले भने, यसका लागि तयारी पूरा भइसकेको छ। भोलिबाट हुने प्रतियोगिताबाट थुप्रै नवप्रतिभाहरूलाई प्रोत्साहन पुग्ने छ। मुलुकमा महिला क्रिकेट प्रतियोगिता ज्यादै न्यून संख्यामा हुने भएकोले त्यसलाई ध्यानमा राखि राष्ट्रियस्तरमा दक्ष खेलाडी उत्पादनमा सहयोग पुर्याउन खेलको आयोजना गरिएको अध्यक्ष श्रेष्ठले बताए। कोशी र मधेस प्रदेशका महिला खेलाडीहरूको प्रतिभा पहिल्याउन पनि प्रतियोगिताको आयोजना गर्न आँटिएको फाउन्डेसनका अध्यक्ष श्रेष्ठले बताए। समाजमा व्याप्त लैंगिक विभेद अन्त्य गर्न पनि यो प्रतियोगिता आवश्यक रहेको उनको ठम्याइ छ। फाउन्डेसनका सदस्य विशाल साहले विभिन्न देशबाट महिला क्रिकेटको प्रवर्द्र्धन गर्ने उद्देश्यले क्रिकेट विथआउट बाउन्ड्रीले खेलाडीहरूलाई आवश्यक टेक्निक सिकाउने बताए। उनका अनुसार स्वयंसेवक प्रशिक्षकका रूपमा नेपाल आएको टोलीले रचना रामचन्दन, एच लाम्ब, काउप्रेडीलगायत ६ जनाको टिमले स्वयंसेवकका रूपमा प्रतियोगिता सहभागी हुने महिला क्रिकेटरलाई सिकाउने छन्। स्वयमसेवी प्रशिक्षक रामचन्दनले यस क्षेत्रका महिला खेलाडीमा खेलप्रति आत्मविश्वास रहेको र प्रतियोगिताले उनीहरूको कौशलतामा वृद्धि गर्न सहयोग पुग्ने बताइन्। बाउन्ड्रीका स्वयंसेवक प्रशिक्षक बेलायती नागरिक काउपेड्रीले महिला खेलाडीमा क्रिकेटप्रति उत्सुकता रहेको पाएको जानकारी बताए। अर्का स्वयंसेवक प्रशिक्षक एच लाम्वले महिलाहरूलाई घरपरिवारबाट खेल्न लगाइने बन्देज हटाउन चेतना वृद्धिको आवश्यकता रहेको उल्लेख गरे।"
नारायणगढबुटवल सडक दुईतर्फी सञ्चालन,परासी : नारायणगढबुटवल सडक खण्डको नवलपरासीस्थित दाउन्ने सडक सञ्चालनमा आएको छ। आइतबार साँझ ६ बजेदेखि अवरुद्ध बनेको सडक सोमबार साँझ ५ बजेदेखि दुईतर्फी रुपमा सञ्चालनमा आएको जिल्ला ट्राफिक कार्यालय पश्चिम नवलपरासीका प्रमुख इन्स्पेक्टर राजु खत्रीले बताए। सडक खुलेपछि अहिले सबै प्रकारका सवारी साधनहरू सञ्चालन भएको खत्रीले जानकारी दिए। आइतबार परेको सिमसिमे पानीका कारण पूर्वी नवलपरासीतर्फको दाउन्नेस्थित त्रियासी मोड र पश्चिम नवलपरासीको एसमोडमाथिको सडक अवरुद्ध भएको थियो। राजमार्गको सडक विस्तारका क्रममा बनाइएको डाइभर्सनमा नयाँ माटो राखेका कारण पानीले सडक हिलाम्मे हुँदा सवारी साधन चल्न सकेका थिएनन्।
गठबन्धनको बैठक चलिरहँदा नारायकाजीलाई लिएर प्रचण्ड पुगे नेपाल भेट्न कोटेश्वर,"काठमाडौं : प्रधानमन्त्री पुष्पकमल दाहाल प्रचण्ड नेकपा एकीकृत समाजवादीका अध्यक्ष माधवकुमार नेपाललाई भेट्न कोटेश्वर गएका छन् । सोमबार साँझ बालुवाटारमा नयाँ सत्ता गठबन्धनको बैठक चलिरहँदा प्रचण्ड नेपाललाई भेट्न कोटेश्वर गएका हुन्। प्रचण्ड माओवादी केन्द्रका वरिष्ठ उपाध्यक्ष एवम् निवर्तमान उपप्रधान तथा गृहमन्त्री नारायणकाजी श्रेष्ठ लिएर नेपालसँग नयाँ गठबन्धनबारे छलफल गर्न पुगेका हुन्। प्रचण्डले नेपाललाई गठबन्धनमा ल्याउनुपर्ने बताइरहेका छन्। प्रधानमन्त्री सचिवालयले भने पूर्व प्रधानमन्त्री नेपालको स्वास्थ्यलाभको कामना गर्न नेपाल निवास कोटेश्वर आएको जनाएको छ। उनीहरुबीच अहिले छलफल चलिरहेको छ। कांग्रेससँग गठबन्धन तोडेर एमालेसँग नयाँ गठबन्धन बनाउँदा गत वर्षको पौषमा र अहिलेपनि प्रचण्डले आफूसँग कुनै सल्लाह नगरेको भन्दै नेपालले असन्तुष्ट व्यक्त गरेका छन्। प्रचण्डले भने सत्ता गठबन्धनमा आउन प्रस्ताव गरेका छन्। सोमबार प्रधानमन्त्री प्रचण्डले एकीकृत समाजवादीसहित सबै मन्त्रीहरूलाई हटाएर एमाले, माओवादी, रास्वपाका एकएक जनालाई साथमा लिएर नयाँ मन्त्रिपरिषद् गठन गरेका छन्। नयाँ गठबन्धन बनेपछि आज विना विभागिय मन्त्रीहरुको रुपमा एमालेबाट पदम गिरी, माओवादी केन्द्रबाट हितबहादुर तामाङ र रास्वपाबाट डीपी अर्याललाई सपथ ग्रहण गरिसकेका छन्। सोमबार दिउँसो बसेको नेकपा एकीकृत समाजवादीको केन्द्रीय सचिवालयको बैठकले नयाँ सत्ता समीकरणको उद्देश्य स्पष्ट नहुन्जेल पर्ख र हेरको अवस्थामा रहने निर्णय गरेको थियो। पार्टी प्रवक्ता जगन्नाथ खतिवडाले नयाँ सत्ता समीकरणको उद्देश्य स्पष्ट नहुन्जेल आफ्नो पार्टीले कुनै प्रतिक्रिया नजनाउने बताए। उनले भने,नयाँ सत्ता समीकरणको गुणदोषका आधारमा नेकपा एकीकृत समाजवादीले आफ्ना धारणाहरू सार्वजनिक गर्नेछ।"
राष्ट्रियसभा अध्यक्ष माओवादीलाई र उपाध्यक्ष एमालेलाई दिने सहमति,"काठमाडौं : चार राजनीतिक दलबीच राष्ट्रिय सभाका अध्यक्ष नेकपा माओवादी केन्द्र र उपाध्यक्ष नेकपा एमालेका उम्मेदवारलाई जिताउने सहमति भएको छ। नयाँ राजनीतिक समीकरण बनेसँगै एमाले अध्यक्ष केपी शर्मा ओली, नेकपा माओवादी केन्द्रका अध्यक्ष पुष्पकमल दाहाल, रास्वपाका सभापति रवि लामिछाने र जनता समाजवादी पार्टीका अध्यक्ष उपेन्द्र यादवबीच राष्ट्रिय सभाका अध्यक्षमा माओवादीका उम्मेदवार र उपाध्यक्षमा एमालेका उम्मेदवारलाई समर्थन गर्ने सहमति भएको हो। सोमबार साँझ प्रधानमन्त्री निवास बालुवाटारमा बसेको चार राजनीतिक दलको बैठकले गरेको आठ बुँदे सहमतिको दोस्रो बुँदामा भागबण्डाको विषय टुंगो लगाएको हो। फागुन २९ गते राष्ट्रिय सभाका अध्यक्षको निर्वाचन हुँदै छ। यसअघि कांग्रेस माओवादी गठबन्धनले कांग्रेस नेता कृष्णप्रसाद सिटौलालाई अध्यक्ष बनाउने गरी राष्ट्रिय सभामा जिताएका थिए। तर माओवादी केन्द्रले समेत कांग्रेससँगको सहमति विपरीत अध्यक्ष पदका लागि आफ्नै उम्मेदवार घोषणा गर्ने भनेपछि दुई राजनीतिक दलबीच तिक्तता चुलिएको थियो। अहिले राष्ट्रिय सभाको उपाध्यक्षमा माओवादीकी उर्मिला अर्याल छिन्। फागुन २० गतेबाट राष्ट्रिय सभाका अध्यक्ष गणेश तिमिल्सिनाको कार्यकाल सकिएपछि उक्त पद रिक्त रहेको छ।"
सबै मन्त्रालयको जिम्मेवारी प्रधानमन्त्री प्रचण्डलाई,"काठमाडौं : प्रधानमन्त्री पुष्पकमल दाहाल प्रचण्डले सबै मन्त्रालयको जिम्मेवारी दिएका छन्। प्रधानमन्त्री प्रचण्डको सिफारिसमा रामचन्द्र पौडेलले नेपालको संविधानको धारा ७६ को उपधारा (९) बमोजिम मन्त्रिपरिषद् गठन गरी कार्य विभाजन गरेको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिइन् । उनका अनुसार अर्थ; उद्योग, वाणिज्य तथा आपूर्ति; ऊर्जा, जलस्रोत तथा सिंचाइ; कानून, न्याय तथा संसदीय मामिला; कृषि तथा पशुपन्छी विकास; खानेपानी; गृह; परराष्ट्र; भूमि व्यवस्था, सहकारी तथा गरिबी निवारण; भौतिक पूर्वाधार तथा यातायात; महिला, बालबालिका तथा ज्येष्ठ नागरिक; युवा तथा खेलकुद; रक्षा; वन तथा वातावरण; शिक्षा, विज्ञान तथा प्रविधि; श्रम, रोजगार तथा सामाजिक सुरक्षा; संस्कृति, पर्यटन तथा नागरिक उड्डयन; सङ्घीय मामिला तथा सामान्य प्रशासन; सञ्चार तथा सूचना प्रविधि; सहरी विकास र स्वास्थ्य तथा जनसङ्ख्याको जिम्मेवारी प्रधानमन्त्री स्वयमले लिएका हुन्। एमालेबाट पदम गिरी, माओवादी केन्द्रबाट हितबहादुर तामाङ र रास्वपाबाट डीपी अर्याल मन्त्री बनेपनि उनीहरुको कार्यभार पछि तोकिने छ। आज राष्ट्रपति भवनमा आयोजित विशेष समारोहमा राष्ट्रपति पौडेलसमक्ष नवनियुक्त मन्त्रीले नेपालको संविधानको धारा ८० बमोजिम मन्त्री पदको पद तथा गोपनीयताको शपथ लिएका छन्। नयाँ समिकरण बनेसँगै यस अगाडि मन्त्रिपरिषद्मा रहेका मन्त्रीहरु वर्खास्तीमा परेका छन्। गत वर्ष पुस १० गते बनेको गठबन्धन सरकारमा पर्वतबाट निर्वाचित सांसद एवम् एमालेका प्रमुख सचेतक पदम गिरी स्वास्थ्यमन्त्री, रास्वपाका उपसभापतिसमेत रहेका अर्याल श्रम तथा रोजगारमन्त्री थिए। तामाङ नुवाकोट१ बाट निर्वाचित माओवादी केन्द्रका सांसद हुन्। तीन दलले पहिलो चरणमा एकएक सांसदलाई सरकारमा पठाएका हुन्। नयाँ सत्ता समिकरणमा एमाले, माओवादी केन्द्र, रास्वपा र जसपा रहेको छ।"
लोकतन्त्र बलियो भए देश बलियो बन्छ : पूर्वराष्ट्रपति भण्डारी,"वीरेन्द्रनगर : पूर्वराष्ट्रपति विद्यादेवी भण्डारीले लोकतन्त्र बलियो बनाउन दलहरू लाग्नुपर्ने बताएकी छन्। उनले मुलुकमा लोकतन्त्र बलियो भयो भने मात्र देश र जनताको उन्नती प्रगति हुने बताउँदै लोकतन्त्र बलियो बनाउन दलहरू बलियो हुन पर्ने बताएकी हुन्। सोमबार सुर्खेतको वीरेन्द्रनगरमा पाँच शय्याको महिला तथा बालबालिका नगर अस्पतालको उद्घाटन गर्दै उनले देशको राजनीति ठीक ढंगले अघि बढाउन पनि दलहरू एकताबद्ध हुनुपर्ने बताइन्। उनले लोकतन्त्र बलियो बनाउने मुख्य तत्वहरू भनेको राजनीतिक दलहरू भएकाले दलहरू कमजोर भए देश नै कमजोर हुने बताइन्। उनले राजनीतिक दलहरूले आआफ्नै प्रकारको आस्था र सिद्धान्त बोके पनि त्यो देश र जनताका लागि सबैमा एकता आवश्यक रहेको बताइन्। पूर्वराष्ट्रपति भण्डारीले बालबालिका भनेका परिवार, समाज र राष्ट्रको जिम्मेवारी बहन गर्ने भविष्यका कर्णधार भएको बताउँदै महिला तथा बालबालिकाको क्षेत्रमा सोचेजस्तो प्रगति हुन नसकेको बताइन्। उनले भनिन्, 'मातृशिशु स्वास्थ्य कार्यक्रमलाई प्रभावकारी बनाउन वीरेन्द्रनगर नगरपालिकाको लगानीमा सञ्चालनमा ल्याइएको ५ शय्याको महिला तथा बालबालिका अस्पताललाई सेवा सुविधा विस्तार गरी ५ सय शय्यासम्म पुर्याउनुस्। भविष्यमा निर्वाह गर्नुपर्ने जिम्मेवारी कुशलतापूर्वक निर्वाह गर्ने जनशक्ति निर्माण गर्न बालबालिकाको पालन पोषण, हेरविचार, स्वास्थ्य एवं शिक्षामा विशेष लगानी जरुरी छ।' यस्तै पूर्वराष्ट्रपति विद्यादेवी भण्डारीले महिलाहरूलाई अझै पनि रुढीवादी सोचका कारण सामाजिक, आर्थिक, सांस्कृतिक, राजनीतिक हिसाबले पछि परिरहेको बताइन्। ११४ औँ अन्तर्राष्ट्रिय महिला दिवस सन् २०२४ का अवसरमा सोमबार वीरेन्द्रनगरमा आयोजित प्रथम कर्णाली प्रदेश स्तरीय महिला सम्मेलनलाई सम्बोधन गर्दै उनले यस्तो बताएकी हुन्। भण्डारीले भनिन्, 'महिलाले प्राप्त गरेको उपलब्धिको रक्षा गर्दै महिला सशक्तीकरणको अभियानलाई जारी राख्नुपर्ने छ। महिलाको सीप, क्षमतालाई मुलुकको विकास प्रक्रियामा सदुपयोग गरी स्रोत, साधन र अवसरमा समान पहुँचको माध्यमबाट संविधानले परिलक्षित गरेको लैंगिक समानताको उद्देश्य हासिल गर्न सकिन्छ।' उनले उपस्थिति महिलाहरूलाई भण्डारीले शैक्षिक, आर्थिक सशक्तीकरणका साथै समग्रमा समाजको सांस्कृतिक रुपान्तरणका लागि अझै संघर्ष जारी राख्न आग्रह गरिन्।"
शिवरात्रीलाई लक्षित गर्दै पाशुपत क्षेत्रमा मासु र मदिरा प्रयोग गर्न निषेध,"काठमाडौं : पशुपतिनाथ क्षेत्रमा मासु र मदिरा बिक्री वितरण तथा प्रयोगमा रोक लगाइएको छ । पाशुपत क्षेत्रभित्र सुरक्षा लगायत धार्मिक, सांस्कृतिक मर्यादा र पवित्रता कायम राख्ने उद्देश्यले जिल्ला प्रशासन कार्यालय काठमाडौंले शिवरात्रीलाई लक्षित गर्दै बुधबारदेखि आइतबार गतेसम्म बिक्री वितरणमा रोक लगाएको हो । महाशिवरात्री पर्व, २०८० लाई अनुशासित, मर्यादित तथा व्यवस्थित बनाई भव्य एवम् दिव्य रूपमा सम्पन्न गर्न भगवान श्री पशुपतिनाथ विराजित पावन पाशुपत क्षेत्रभित्रको सुरक्षा लगायत धार्मिक, साँस्कृतिक मर्यादा र पवित्रता कायम राख्ने उद्धेश्यले रोक लगाइएको विज्ञप्तिमा उल्लेख छ। प्रमुख जिल्ला अधिकारी जितेन्द्र बस्नेतले जारी गरेको सूचनामा चार किल्ला तोकेर कसैले पनि मासु, मदिरा तथा नशालु पदार्थहरु उत्पादन, बेचविखन, ओसार पसार, भण्डारण र सेवन गर्न स्थानीय प्रशासन ऐन, २०२८ को दफा ६ को उपदफा (३) बमोजिम पूर्ण रुपमा रोक लगाइएको उल्लेख छ । सूचनामा कोही कसैले यो सूचनाको बर्खिलाप हुने गरी कुनै काम गरेमा प्रचलित कानून बमोजिम कारवाही हुने चेतावनी दिएको छ। गौशाला मित्रपार्क सडकदेखि पूर्व, पशुपति क्षेत्रको पूर्व सिमानादेखि पश्चिम, गौशाला तिलगङ्गा चक्रपथदेखि उत्तर, मित्रपार्क  उमाकुण्ड  गौरीघाट हुँदै गुह्येश्वरीदेखि दक्षिण भित्रका सबै भागलाई चार किल्ला तोकेको छ । रोक लगाइएको क्षेत्रमा मासु, मदिरा र नसालु पदार्थ उत्पादन, बिक्री वितरण, भण्डारण र सेवन गर्न आजदेखि नै निषेध गरिएको जिल्ला प्रशासन कार्यालयले जारी गरेको विज्ञप्तिमा उल्लेख छ । कसैले अटेर गरी निषेधित क्षेत्रमा निषेध गरिएका वस्तुको बिक्री वितरण तथा प्रयोग गरेको पाइएमा स्थानीय प्रशासन ऐन २०२८ अनुसार कडा कारबाही हुने प्रशासन कार्यालयले जनाएको छ ।"
एनआईसी एशिया बैंक र क्रिकेट एसोसिएसनले राष्ट्रिय टि२० च्याम्पियनसिप आयोजना गर्ने,"विराटनगर : एनआईसी एशिया बैंक र क्रिकेट एसोसिएसनले राष्ट्रिय टि२० च्याम्पियनसिप आयोजना गर्ने भएका छन्। एनआईसी एशिया बैंक र मोरङ जिल्ला क्रिकेट एसोसिएसनका प्रतिनिधि तर्फबाट विराटनगरको बैजनाथपुर क्रिकेट मैदानमा मार्च ५ देखि मार्च १६ सम्म राष्ट्रिय टि २० च्याम्पियनसिप भव्य रुपमा आयोजना हुने घोषणा भएको हो। ब्राण्डिङ एण्ड कर्पोरेट कम्युनिकेसन विभागका प्रमुख सरोज भट्टराईले नेपाली खेल क्षेत्रमा क्रिकेट खेलले पुर्याएको गहिरो महत्वलाई एनआईसी एशिया बैंकले क्रिकेटमा देखाएको समर्पणले थप उजागर गर्ने विश्वास लिएका बताए। नेपाली जनमानसको मनमनमा विशेष स्थान ओगटेको क्रिकेट खेलले समुदायलाई एकताबद्ध गर्ने अविस्मरणीय कार्य गरेको उनको भनाइ छ। मोरङ जिल्ला क्रिकेट एसोसिएसनकाका अध्यक्ष साद कुरेशीले मोरङ जिल्ला क्रिकेट एसोसिएसनको तर्फबाट क्रिकेट व्यवस्थापनमा एक महत्त्वपूर्ण कदमको पहिलो प्रमुख चरणमा भुक्तानीहरूको डिजिटलाइजेसन गरिरहेको बताए। 'एनआईसी एशिया बैंकको सहकार्यमा हामी '   ' को रकम  कोडबाट भुक्तानी गर्नेछौं। यस नवीन दृष्टिकोण क्रिकेट व्यवस्थापनको विकासमा एउटा मेरुदण्डको रहेको हामीले बुझेका छौं,' उनले भने। एनआईसी एशिया बैंक र मोरङ जिल्ला क्रिकेट एसोसिएसनले नेपालमा क्रिकेट व्यवस्थापन र खेलको विकासका लागि भविष्यमा थप साझेदारीका मानकहरू स्थापना गर्न उत्साहित भएको उनले बताए। कार्यक्रममा बैंकका कोशी प्रदेशका हिरा प्रसाद पौड्याल लगायत विभिन्न व्यक्तित्वहरूको समेत उपस्थिति थियो ।"
भूकम्प प्रभावित क्षेत्रका महिला र बालबालिका समस्यामा,"जाजरकोट : भूकम्पबाट क्षति भएको जाजरकोट, रुकुम पश्चिम र सल्यानमा महिला तथा बालबालिकामा कुपोषणको समस्या देखिएको छ। भूकम्प प्रभावित क्षेत्रमा तीन महिना सञ्चालन गरिएको स्वास्थ्य शिविरका क्रममा महिला र बालबालिकामा उक्त समस्या देखिएको हो। मङ्सिरदेखि माघसम्म सञ्चालन भएको विपतको समयमा प्रजनन् स्वास्थ्य सेवामा न्यूनतम आधारभूत स्वास्थ्य सेवा कार्यक्रमअन्तर्गत जाजरकोट र रुकुमपश्चिममा ४६ स्वास्थ्य शिविर सञ्चालन गरिएका थिए। शिविरमा सेवा लिन आएका महिला र बालबालिकाले पर्याप्त मात्रामा पोषिलो खानेकुरा खान नपाउँदा कुपोषणको जोखिम रहेको नेपाल परिवार नियोजन संघले जनाएको छ। तीन महिनाको अवधिमा शिविरमा सात हजार तीन सयभन्दा बढी भूकम्प प्रभावितलाई स्वास्थ्य सेवा प्रदान गरिएको थियो। सेवा लिनेमा पुरुष नौ सय ४४ र महिला ६ हजार तीन सय ५५ छन्। शिविरमा चार हजार एक सय नौ महिलाको पाठेघरको मुखको क्यान्सरको जाँच गरिएको थियो। जाजरकोटको भेरी नगरपालिका, नलगाड नगरपालिका, बारेकोट गाउँपालिका र कुसे गाउँपालिका तथा रुकुमपश्चिमको आठबिसकोट नगरपालिका र सानीभेरी गाउँपालिकामा शिविर सञ्चालन गरिएको थियो। प्रभावित जिल्लामा बाह्रैमास खान नपुग्ने, भूकम्पपछि खान र बस्न समस्या, सन्तुलित खानाको अभावलगायत कारणले महिला र बालबालिकामा कुपोषणको समस्या देखिएको हो। जाजरकोटको कुशे र बारेकोटका महिला तथा बालबालिकामा कुपोषणको समस्या बढी देखिएको छ। ती ठाउँमा परिवार नियोजनको साधन प्रयोग गर्ने ज्ञानको कमी रहेको पाइएको छ। नलगाड नगरपालिकाका नगरप्रमुख डम्वर रावतले पालिकामा अझैँ स्वास्थ्य शिविर सञ्चालन गर्नुपर्ने बताए। उत्पादन हुने क्षेत्रमा घर, टहरा निर्माण गरिँदा खाद्यान्नको समस्या छ। खाद्य व्यवस्था तथा व्यापार कम्पनी लिमिटेडको कार्यालयसमेत चामलको अभाव रहेको उनले बताए। बारेकोटमा पनि नलगाडकै जस्तै समस्या रहेको गाउँपालिकाका अध्यक्ष बीरबहादुर गिरीले बताए। आठबीसकोटका नगरप्रमुख रवी केसीले विपतमा सबैले एकजुट भएर काम गर्नुपर्ने बताए।"
काजिकिस्तान पठाइदिन्छु भनी रकम ठगी गर्ने व्यक्ति पक्राउ,काठमाडौं : काजिकिस्तान पठाइदिन्छु भनी रकम ठगी गर्ने व्यक्ति पक्राउ परेका छन्। पक्राउ पर्नेमा सिन्धुली कमलामाई नगरपालिका१२ घर भई हाल काठमाडौंको नयाँ बसपार्क बस्दै आएका ४० वर्षीया नेत्रमाया गुर्मछान रहेका छन्। वैदेशिक रोजगारीका लागि काजिकिस्तान पठाइदिने भन्दै उनले पीडितबाट साढे ६ लाख रुपैयाँ लिएर सम्पर्कविहीन भएकी थिइन्। मासिक ७० हजार रुपैयाँ तलब हुने आश्वासन दिएर रकम लिएर सम्पर्कविहीन भएपछि उनी विरुद्ध उजुरी परेको थियो। काठमाडौं उपत्यका अपराध अनुसन्धान कार्यालयको टोलीले पक्राउ गरेको हो। पक्राउ परेका उनलाई थप अनुसन्धान तथा कारबाहीका लागि वैदेशिक रोजगार विभागमा पठाइएको छ।
"प्रधानमन्त्री प्रचण्डले गरे मन्त्रिमण्डल पुनर्गठन, तीन मन्त्रीले लिए सपथ","काठमाडौं : प्रधानमन्त्री पुष्पकमल दाहाल प्रचण्डले मन्त्रिमण्डल पुनर्गठन गरेका छन्। सोमबार राष्ट्रपति कार्यालय शितल निवासमा नवनियुक्त मन्त्रीहरुको सपथ ग्रहण भएको हो। राष्ट्रपति रामचन्द्र पौडेलले नवनियुक्त मन्त्रीहरुलाई पद तथा गोपनीयताको सपथ गराएका हुन्। राष्ट्रपति पौडेलले विना विभागिय मन्त्रीहरुको रुपमा एमालेबाट पदम गिरी, माओवादी केन्द्रबाट हितबहादुर तामाङ र रास्वपाबाट डीपी अर्याललाई सपथ गराएका हुन्। सपथ ग्रहण समारोहमा उपराष्ट्रपति रामसहाय यादव, प्रधानमन्त्री प्रचण्ड, प्रधानन्यायाधीश विश्वम्भरप्रसाद श्रेष्ठ, सभामुख देवराज घिमिरे सहभागी थिए। गत वर्ष पुस १० गते बनेको गठबन्धन सरकारमा पर्वतबाट निर्वाचित सांसद एवम् एमालेका प्रमुख सचेतक पदम गिरी स्वास्थ्यमन्त्री, रास्वपाका उपसभापतिसमेत रहेका अर्याल श्रम तथा रोजगारमन्त्री थिए। तामाङ नुवाकोट१ बाट निर्वाचित माओवादी केन्द्रका सांसद हुन्। तीन दलले पहिलो चरणमा एकएक सांसदलाई सरकारमा पठाएका हुन्। राष्ट्रपति कार्यालयका प्रवक्ता शैलजा रेग्मी भट्टराईका अनुसार मन्त्रीहरुले राष्ट्रपतिसमक्ष नेपालको संविधानको धारा ८० बमोजिम मन्त्री पदको पद तथा गोपनीयताको शपथ लिएका हुन्। राष्ट्रपति पौडेलले नेपालको संविधानको धारा ७६ को उपधारा (९) बमोजिम प्रधानमन्त्रीको मन्त्रिपरिषद् गठन गरी कार्य विभाजन गरेका छन्। तत्कालीन कांग्रेस नेतृत्वको गठबन्धन टुटेपछि एमाले नेतृत्वको गठबन्धन बनेको हो। कांग्रेसले नेकपा माओवादी केन्द्रका अध्यक्षसमेत रहेका प्रधानमन्त्री पुष्पकमल दाहाल 'प्रचण्ड'ले गठबन्धन तोडेको आरोप लगाएको छ। यता कांग्रेसका मन्त्रीहरुले प्रधानमन्त्रीलाई सहयोग नगरेका कारण सत्ता गठबन्धन परिर्वतन गर्नुपरेको नेकपा माओवादी केन्द्रले दाबी गरेको छ। नयाँ सत्ता समिकरणमा एमाले, माओवादी केन्द्र, रास्वपा र जसपा रहेको छ।"
साफ यू १६ महिला च्याम्पियनसिप : भुटानविरुद्ध नेपाल विजयी,"काठमाडौं : साफ यू १६ महिला च्याम्पियनसिप अन्तर्गत लिग चरणको दोस्रो खेलमा नेपालले भुटानलाई पराजित गरेको छ। सोमबार एन्फा कम्पलेक्समा भएको खेलमा नेपालले भुटानलाई ३० गोल अन्तरले पराजित गरेको हो। नेपालका लागि पुजा गिरी, भुमिका बुढाथोकी र ग्यान्सु डोल्मा लोले ११ गोल गरिन्। जितसंगै अंकतालिकामा नेपालको ३ अंक भएको छ। त्यसअघि पहिलो खेलमा नेपाल बंगलादेशसंग २० ले पराजित भएको थियो। प्रतियोगीता अन्तर्गत मंगलबार भारत र बंगलादेश खेल्नेछन्। लिगचरणको अन्तिम खेल नेपालले फागुन २४ गते भारतसँग खेल्ने छ। शीर्ष दुई टोलीले उपाधीका लागि प्रतिष्पर्धा गर्ने एन्फाले जनाएको छ। शीर्ष दुई टोलीबीच आइतबार फाइनल हुनेछ।"
"कोशीमा एमालेले माग्यो मुख्यमन्त्री कार्कीको राजीनामा, के भन्छन् कानुनविद् ?","एमाले कोशी प्रदेशका प्रमुख सचेतक रेवतीरमण भण्डारीले केन्द्रको गठबन्धन भत्किएपछि अल्पमतमा परेका कारण मुख्यमन्त्रीले नैतिकताको आधारमा राजीनामा दिनुपर्ने बताए। विराटनगर : केन्द्रीय सत्ता गठबन्धन परिवर्तनसँगै कोशी प्रदेश सरकारको भविष्यलाई लिएर अनेक अड्कलबाजी सुरु भएको छ। केदार कार्की नेतृत्वकै वर्तमान सरकार रहन्छ वा नयाँ सरकार गठन हुन्छ भन्ने कुरा अहिले आमचासो र चर्चाको विषय बनेको हो। नेपाली कांग्रेसका नेता केदार गत असोज २७ गते मुख्यमन्त्री बनेका थिए। उनलाई राप्रपाबाहेक अन्य दलका प्रदेश सांसदले विश्वासको मत दिएका थिए। सरकार गठनको अन्तिम विकल्प (संविधानको धारा १६८ को उपधारा ५ बमोजिम) प्रयोग गर्दै मुख्यमन्त्री बनेका केदार नेतृत्वको सरकार धरमरमा परेको कतिपयको विश्लेषण छ। कतिपयले भने केदार नेतृत्वकै सरकार रहिरहने जिकिर गरेका छन्। अहिलेको सरकार ढलेमा प्रदेश मध्यावधि निर्वाचनमा जाने चर्चा पनि गर्न थालिएको छ। केहीले भने अहिलेको सरकारको दिनगन्ती सुरु भएकाले ढलेपछि नयाँ सरकार गठनको बाटो खुला रहने तथा प्रदेश मध्यावधिमा नजाने दाबी छ। केन्द्रको उथलपुथलले प्रदेश सरकार संकटमा पर्ने देखिन्छ। केन्द्रको बाछिटाको असर प्रदेशमा नपर्ने कुरै छैन,एमालेका प्रदेश सांसद लीलाबल्लभ अधिकारी भन्छन्, पछिल्लो गठबन्धनले सत्तारुढ कांग्रेसलाई प्रतिपक्षमा पुर्याएकाले पनि कोशीमा अहिलेको सरकार रहने अवस्था हुँदैन। उनले केन्द्रीय सत्ता गठबन्धन फेरबदल भएसँगै अहिलेको प्रदेश सरकार संकटमा परेको बताए। कोशीमा १ वर्षभित्रमा ५ पटक सरकार फेरबदल भइसकेको छ। नयाँ सरकार बन्ने अवस्था रहेसम्म प्रदेशसभा विघटन गरेर मध्यावधिमा जाने कुरा नहुने लीलाबल्लभ बताउँछन्। इच्छा लाग्दा मुख्यमन्त्रीले विघटनको सिफारिस त गर्नुहोला। उहाँले सिफारिस गर्ने कारण त चाहियो नि। मध्यावधिमा लगेर प्रदेशलाई आर्थिक भार पार्न हुँदैन भन्ने उहाँले बुझ्नु भएकै होला, उनी भन्छन्, अर्को कुरा बहुमत सदस्यको समर्थनमा नयाँ सरकार गठन गर्ने बाटो खुला रहन्छ। बहुमत सदस्य नयाँ सरकारको पक्षमा हुँदा संसद विघटन सम्भव हुँदैन। यदि त्यो अवस्था आयो भने सर्वोच्च अदालतबाटै अर्को व्याख्या होला। एमालेले माग्यो मुख्यमन्त्री कार्कीको राजीनामा नयाँ राजनीतिक समीकरण बनेसँगै एमालेले आफ्नै समर्थनमा मुख्यमन्त्री बनेका केदारको राजीनामा समेत मागिसकेको छ। एमाले कोशी प्रदेशका प्रमुख सचेतक रेवतीरमण भण्डारीले केन्द्रको गठबन्धन भत्किएपछि अल्पमतमा परेका कारण मुख्यमन्त्रीले नैतिकताको आधारमा राजीनामा दिनुपर्ने बताए। मुख्यमन्त्रीको राजीनामापछि प्रदेश प्रमुखले नयाँ सरकार गठनको आह्वान गर्ने उनको भनाइ छ। अल्पमतमा परेका कारण उहाँ (मुख्यमन्त्री)ले तत्काल राजीनामा दिनुपर्छ, रेवतीरमण भन्छन्, अर्को सरकार बन्ने अवस्था रहेसम्म प्रदेश मध्यावधिमा जाँदैन। अब कोशीमा नयाँ सरकार गठन हुने र त्यसका लागि गठबन्धनभित्र सल्लाह गरेर अघि बढ्ने उनले बताए। नयाँ सरकार बन्छ कि बन्दैन भन्ने परीक्षण प्रदेश प्रमुखले गर्नुपर्ने रेवतीरमणको तर्क छ। एमाले प्रदेश संसदीय दलका नेता एवं पूर्वमुख्यमन्त्री हिक्मतकुमार कार्कीले पनि मुख्यमन्त्रीले तत्काल राजीनामा दिनुपर्ने आशय व्यक्त गरे। अहिलेको सरकारको काम छैन। राख्न उपयुक्त हुँदैन, उनले भने, पहिला केन्द्रमा मिलिसकोस्। अनि प्रदेशका बारेमा कुरा गरौंला। केन्द्रको राजनीतिक घटनाक्रमका आधारमा प्रदेश अघि बढ्ने भएकाले अहिल्यै धेरै प्रक्रिया दिनु हतार हुने हिक्मत बताउँछन्। मुख्यमन्त्री कार्की भन्छन् : अहिले आफूले राजीनामा दिनुपर्ने आवश्यकता छैन मुख्यमन्त्री कार्कीले भने अहिले आफूले राजीनामा दिनुपर्ने आवश्यकता नरहेको बताउँछन्। एमाले अहिले प्रतिपक्षी हो। राजीनामा माग्नु उसको राजनीतिक धर्म हो। एमालेले आफ्नो धर्म निर्वाह गर्नु स्वभाविक हो, उनले भने, अहिलेको सरकार व्यक्तिको सहयोगले बनेको हो। अल्पमत र बहुमतको कुरा भएन। संवैधानिक व्यवस्था अनुसार हुने भएकाले धेरै बहस गर्नुपर्ने आवश्यकता छैन। एमाले भर्खरै सत्ताबाट बाहिर निस्किएकाले पनि मुख्यमन्त्रीको राजीनामा मागेर उसले प्रतिपक्षको धर्म निर्वाह गरेको केदार बताउँछन्। जे भएपनि राजनीतिमा छिटो प्रतिक्रिया दिनु ठीक हुँदैन। धैर्य गरेर त्यसको परिणाम पर्खिनु राम्रो हो, उनले भने, मैले राजीनामा नदिएसम्म संविधानमा अर्को सरकारको कुनै परिकल्पना छैन। प्रदेशका जनताले नपचाउने भएकाले सरकार फेरबदल गरिरहनु जायज हैन। कानुनका विज्ञहरुकै मत बाझिए सरकारको भविष्यलाई लिएर कानुनका विज्ञहरुकै मत बाझिएको छ। कसैले संविधानको धारा १६८ को उपधारा ५ बमोजिम नयाँ सरकार गठन हुने दाबी गरेका छन्। कोहीले भने केदार नेतृत्वको सरकार ढलेमा सरकार गठनको विकल्प सकिएर प्रदेश मध्यावधिमा जाने तर्क गरेका छन्। वरिष्ठ अधिवक्ता शान्तिराम भण्डारी उपधारा ५ अनुसार बनेको अहिलेको सरकार ढलेमा बहुमत प्रदेश सांसदको समर्थनमा नयाँ सरकार गठन हुने र प्रदेश मध्यावधिमा नजाने बताउँछन्। वैकल्पिक सरकार बन्ने सम्भावना रहँदासम्म संसद विघटन गर्न पाइँदैन भन्ने व्याख्या सर्वोच्चबाट भइसकेको उनको तर्क छ। बहुमत सांसदको समर्थन भएमा प्रदेश प्रमुखले नयाँ मुख्यमन्त्री नियुक्त गर्ने अवस्था रहने शान्तिरामले बताए। हाउसमा विकल्प भएसम्म मध्यावधिको कुरा हुँदैन भन्ने संवैधानिक विकासक्रमले देखाएको छ, उनी भन्छन्, विकल्पको खोजी हुँदा प्रदेशसभा विघटनभन्दा नयाँ सरकार बनेको राम्रो हो। उच्च अदालत बार एसोसिएसन विराटनगरका सचिव विनोदकुमार तिमल्सिना भने अहिलेको प्रदेश सरकारको विकल्प नै मध्यावधि भएको बताउँछन्। उपधारा ५ अनुसार गठन भएको सरकारले काम गर्न सकेन भने त्यहाँभित्र अर्को विकल्प प्रयोग गर्नु भनेको संविधानको मर्मविपरीत हुन्छ। केपी ओली सरकारका पालामा सर्वोच्चले पनि यही व्याख्या गरेको छ, उनले भने, सरकार गठनका लागि उपधारा ५ सम्म पुग्नु भनेको एउटा व्यक्तिले सबैको विश्वास जितेर ५ वर्षसम्म सरकार चलाओस् भन्ने नै हो। विकल्प खोज्दा प्रदेशसभाभित्रका प्रत्येक सदस्यहरुले आफ्नो दाबी प्रस्तुत गर्नसक्ने सम्भावना जीवितै रहने हुँदा त्यसले थप अस्थिरता पैदा गर्छ। संविधानसभाबाट संविधान बनाउँदा नै अन्तिम विकल्पका रूपमा उपाधारा ५ को परिकल्पना गरिएको विनोद बताउँछन्। उपधारा ५ बाहेक सरकार गठनको अरु विकल्प नभएको उनको भनाइ छ। यो विकल्प अनन्तकालसम्म हुन्छ वा प्रदेशसभाको अन्तिम सदस्यले विकल्प प्रयोग नगरेसम्म नयाँ सरकारका लागि बाटो खुला रहन्छ भन्नु संवैधानिक बेइमानी हुने उनको आशय छ। संविधानले उपाधारा ५ पछिको सरकारको परिकल्पना गरेको छैन, विनोद भन्छन्, अहिलेको सरकार असफल हुँदा प्रदेश नयाँ जनमतका लागि मध्यावधिमै जाने हो। कोशीमा १ वर्षभित्रमा ५ पटक सरकार फेरबदल भइसकेको छ। प्रदेशसभाको दोस्रो कार्यकालको शपथग्रहण २०७९ पुस ११ गते भएको थियो। त्यसपछि धारा १६८ को उपाधारा २ बमोजिम २०७९ पुस २४ गते एमाले प्रदेश संसदीय दलका नेता हिक्मतकुमार कार्की मुख्यमन्त्री बने। हिक्मत नेतृत्वको पहिलो सरकार २०८० असार १५ गते ढलेको थियो। असार २१ गते उपधारा २ बमोजिम नै कांग्रेस प्रदेश संसदीय दलका नेता उद्धव थापाको नेतृत्वमा नयाँ सरकार गठन भयो। तत्कालीन सभामुख बाबुराम गौतमसमेतको हस्ताक्षरका आधारमा मुख्यमन्त्री बनेका उद्धव नेतृत्वको सरकारलाई सर्वोच्चले असंवैधानिक ठहर गर्यो। साउन ११ गते उनी बर्खास्तमा परे। संविधानको सोही उपधारा प्रयोग गरेर उद्धव फेरि साउन १६ गते दोस्रोपटक मुख्यमन्त्री नियुक्त भए। तत्कालीन सभामुख बाबुरामले पदबाट राजीनामा दिएर उनलाई मुख्यमन्त्री बन्न सहयोग गरेका थिए। प्रदेशसभाबाट विश्वासको मत लिँदा उद्धवलाई सभाध्यक्ष इस्राइल मन्सुरीले समेत मत दिएका थिए। विश्वासको मत लिँदा सभाध्यक्षले सहयोग गर्नु संविधानविपरीत भएको ठहर गर्दै सर्वोच्चले थापालाई भदौ १६ गते पुनः बर्खास्त गर्यो। त्यसपछि धारा १६८ को उपधारा ३ बमोजिम सबैभन्दा ठूलो दलको नेताको हैसियतामा भदौ २२ गते एमाले नेता हिक्मत पुनः मुख्यमन्त्री नियुक्त भए। विश्वासको मत लिने आधार नभएपछि उनले असोज २० गते पदबाट राजीनामा दिए। त्यसपछि सरकार निर्माण हुने अन्तिम विकल्प रहेको उपधारा ५ बमोजिम केदारको नेतृत्वमा नयाँ सरकार गठन भयो। गठबन्धनबाट विद्रोह गर्दै कांग्रेसका ८ सांसद र एमालेका ३९ सांसदको समर्थनमा मुख्यमन्त्री नियुक्त भएका केदारकै नेतृत्वमा अहिले प्रदेश सरकार छ। त्यतिबेला सत्तारुढ गठबन्धनले नेकपा (माओवादी केन्द्र) प्रदेश संसदीय दलका नेता इन्द्रबहादुर आङ्बोलाई मुख्यमन्त्री बनाउने निर्णय गरेको थियो। तत्कालीन सत्तारुढ गठबन्धनको निर्णय लत्याउँदै आफ्नो पार्टीबाट ८ जना सांसदलाई विद्रोह गराएका केदार एमालेको समर्थमा मुख्यमन्त्री बन्न सफल भए। उनी नेतृत्वको सरकारमा एमाले सहभागी पनि भयो। तर, केदार गठबन्धनमै फर्किए। त्यसपछि एमाले सरकारबाट बाहिरियो। एमालेबाट मन्त्री बनेका रामबहादुर रानामगरले राजीनामा दिए। कोशीको ९३ सदस्यीय प्रदेशसभामा एमालेका ४०, कांग्रेसका २९, माओवादीका १३, राष्ट्रिय प्रजातन्त्र पार्टी (राप्रपा)का ६, नेकपा (एकीकृत समाजवादी)का ४ र जनता समाजवादी पार्टी (जसपा)का १ जना प्रदेशसभा सदस्य छन्।"
म नमर्दासम्म देशमा उथलपुथल भइ नै राख्छ : प्रचण्ड,"काठमाडौं : नेकपा माओवादी केन्द्रका अध्यक्ष एवं प्रधानमन्त्री पुष्पकमल दाहाल 'प्रचण्ड' ले आफूमाथि प्रतिक्रियावादीबाट पटकपटक आक्रमण हुँदै आएको दावी गरेका छन्। सहिद प्रतिष्ठान नेपालले सोमबार काठमाडौंमा आयोजना गरेको शान्ति प्रक्रिया,संघीय लोकतान्त्रिक गणतन्त्र र आजको राजनीति विषयक बृहत अन्तरक्रिया कार्यक्रममा बोल्दै प्रधानमन्त्री दाहालले आफूलाई घेरा हालेर सिध्याउने प्रयास भइरहे पनि उनीहरू सफल हुन नसकेको जिकिर गरेका हुन्। प्रधानमन्त्री दाहालले भने,' कमरेड विप्लव उठ्दा तपाईंहरूमा एउटा तरंग पैदा हुन्छ। म त म नै भइहाले। म नमर्दासम्म देशमा उथलपुथल भइ नै राख्छ। मलाई प्रतिक्रियावादी शक्तिहरूबाट घेरा हालेर सिध्याउने प्रयासहरू भए । घेरा तोड्दै आएका छौं, 'तोड्दै जानेछौं।' प्रधानमन्त्रीले आफूलाई प्रतिक्रियावादीले अविश्वसनीय भन्ने गरेको उल्लेख गरे । 'प्रतिक्रियावादीले मलाई उपयोग गर्न खोजे भने म कुनैपनि बेला लात्ताले हानेर निस्कन सक्छु। उनीहरुका लागि छैन म विश्वसनीय छैन र हुन पनि परेको छैन। आज नयाँ क्रम भंग गर्ने दिन बनेको छ। एकताबद्ध बनौं। माओवादी अध्यक्ष समेत रहेका दाहालले माओवादी जमेको पोखरीजस्तो नभई निरन्तरतामा रमाउने नदी भएको जिकिर गरे। उनले सहिदको सपनालाई साकार पार्दै परिवर्तनलाई संस्थागत गर्न सबै क्रान्तिकारीहरू एक ठाँउमा आउन जरुरी रहेको धारणा राखे। उनले आफू नेतृत्वको सरकारले जनयुद्ध दिवसको घोषणा गरेको भन्दै छुटेका सहिदहरूलाई पनि राष्ट्रिय सहिद घोषणा गर्ने क्रममा रहेको बताए। क्रान्तिको बाटो सोझो नहुने उल्लेख गर्दै प्रधानमन्त्री प्रचण्डले भने,'मानिस दुई खुट्टाले हिँड्नुपर्छ, कहिले दायाँ र कहिले बाँया खुट्टा अगाडि जान्छ, मार्स्कवाद भनेको गन्तव्यमा पुग्नका लागि दुई खुट्टाले हिड्नुपर्छ । नेपालले वैज्ञानिक र सन्तुलित भूराजनीतिक परराष्ट्र नीति अपनाएर अगाडि बढ्नुपर्नेमा जोड दिँदै प्रधानमन्त्रीले प्रचण्डले त्यसका लागि ध्यान दिनुपर्ने बताए। । उनले राष्ट्र र जनताप्रति आफू जिम्मेवार भएर अगाडि बढ्ने स्पष्ट पारे।"
शपथपछि सिटौलाले भने आवश्यक कानुन र नीतिहरू नबन्दा संघीयताले काम गर्न सकेन,"काठमाडौं :राष्ट्रिय सभा सदस्य कृष्णप्रसाद सिटौलाले कानुन र नीतिहरू नबनेका कारण संघीयताले सोचेअनुरुप काम गर्न नसकेको बताएका छन्। नयाँ बानेश्वरस्थित अन्तर्राष्ट्रिय सम्मेलन केन्द्रको ल्होत्से हलमा पद तथा गोपनीयताको शपथ ग्रहणपछि पत्रकारसँग बोल्दै सांसद सिटौलाले संविधानको पूर्ण कार्यान्वयन हुनुपर्नेमा जोड दिए। उनले भने,'संविधानको पूर्ण कार्यान्वयन गर्नुपर्छ। यसका लागि राष्ट्रिय सभाले महत्वपू्र्ण भूमिका खेल्नुपर्छ। संविधानसँग जोडिएका कानुन र नीतिहरू नबनेका कारण संघीयताले काम गर्न नसकेको हो।' सिटौलासहित राष्ट्रियसभाका नवनिर्वाचित १९ जना सांसदले आज शपथ ग्रहण गरेका छन्। राष्ट्रियसभा उपाध्यक्ष उर्मिला अर्यालले उनीहरूलाई शपथ खुवाएकी हुन्। नेपाली कांग्रेसले सिटौलालाई राष्ट्रिय सभा अध्यक्ष बनाउन अघि सारेको थियो। तर माओवादी केन्द्रले पनि आफ्नो उम्मेदवार उठाउने अडान लिएपछि सत्तारुढ दल यी दुई पार्टीबीच विवाद सृजना भएको थियो। विवादकै बीच माओवादी केन्द्रका अध्यक्ष एवं प्रधानमन्त्री पुष्पकमल दाहालले कांग्रेससँगको गठबन्धन तोडेर नयाँ गठबन्धन गठन गरेका छन्। जसमा एमाले,माओवादी ,जसपा र रास्वपा सहभागी छन्। गत माघ ११ गते सम्पन्न निर्वाचनले राष्ट्रिय सभाका १९ सदस्य निर्वाचित गरेको थियो। रिक्त रहेको एकजना सदस्य राष्ट्रपतिबाट मनोनित हुन बाँकी छन्। १९ जनाका लागि भएको निर्वाचनपछि राष्ट्रिय सभामा सत्तारूढ नेकपा (माओवादी केन्द्र) ठूलो दल बनेको छ। राष्ट्रिय सभामा माओवादी सदस्यको संख्या १७ पुगेको छ। त्यस्तै कांग्रेसका १६ सदस्य छन् । राष्ट्रिय सभाका अध्यक्ष पदको निर्वाचन आगामी भने फागुन २९ गते गर्ने तयारी गरिएको छ ।"
सत्ता समीकरणले लुम्बिनीको शिखर सम्मेलन अन्यौलमा,"बुटवल : फागुन २८ र २९ गते लुम्बिनीमा हुने भनिएको अन्तर्राष्ट्रिय लरिएट्स एण्ड लिडर्स शिखर सम्मेलन सत्ता समीकरण फेरिएसँगै अन्यौलमा परेको छ। केन्द्रको समीकरण फेरिएसँगै त्यसको असर प्रदेश सरकारमा पनि पर्ने भएकाले शिखर सम्मेलन अन्यौलमा परेको हो। मुख्यमन्त्री डिल्ली बहादुर चौधरीले अन्तराष्ट्रिय गैरसरकारी संस्थाको नाममा करोडौँ बजेट शिखर सम्मेलनमा खर्च गर्न लागेको भन्दै प्रदेशसभा बैठकमा एमालेका सांसद रामजीप्रसाद घिमिरेले विरोध जनाएका छन्। सत्ता समीकरण पनि फेरियो, सांसद घिमिरेले भने, शिखर सम्मेलन पनि रोकिनुपर्छ। हामी गर्न दिँदैनौ। शिखर सम्मेलनका लागि लुम्बिनी प्रदेश सरकारले वन तथा वातावरण मन्त्रालयमार्फत ६ करोड ५० लाख रुपैयाँ बजेट विनियोजन गरेको छ। प्रदेश सरकारको कार्यसम्पादन राम्रो नभएको भन्दै केन्द्रले दिने बजेटको सीमामा समेत गिरावट आएको बेला करोडौँ बजेट सम्मेलनको नाममा खर्च गर्नु उचित नभएको सांसद् घिमिरेले बताए। विपक्षी सांसदले मुख्यमन्त्री चौधरीले जवाफ दिनुको साटो प्रदेशसभा बैठक छल्दै आएको आरोप लगाएका छन्। अन्तर्राष्ट्रिय स्तरका सम्मेलनहरू आयोजना गर्ने क्षेत्राधिकार प्रदेश सरकार मातहत नभएको भन्दै एमालेले संघीय संसदमा पनि विरोध जनाएको छ। यो पनि पढ्नुहोस लुम्बिनीमा शिखर सम्मेलन हुँदै, ९ जना नोबेल पुरस्कार विजेता आउने"
अवरुद्ध नारायणगढबुटवल सडक एकतर्फी सञ्चालन,"परासी : आइतबार साँझदेखि अवरुद्ध बनेको नारायणगढबुटवल सडक खण्डको नवलपरासीस्थित दाउन्ने सडक एकतर्फी सञ्चालनमा आएको छ। बिहान ११ बजेदेखि साना सवारी साधनहरूलाई पालैपालो आवतजावत गराइए पनि ठूला सवारी साधन भने सञ्चालन हुन सकेका थिएनन्। दिउँसो २ बजेदेखि भने रोकिएका बसलाई पालैपालो गरी आवतजावतको व्यवस्था मिलाइएको जिल्ला ट्राफिक कार्यालय पश्चिम नवलपरासीका प्रमुख इन्स्पेक्टर राजु खत्रीले बताए। सडकका कारण सवारी साधनलाई भने रोक लगाइएको छ। अहिले बसलाई मात्र पालैपालो पठाइएको छ। डोजरले सडकमा थुप्रिएको हिलो हटाइरहेकाले पूर्ण रूपमा सञ्चालन हुन केही समय लाग्छ, खत्रीले भने। साँझसम्म ट्रकसहित सबै सवारी साधनहरूलाई दोहोरो सञ्चालन हुने गरी काम भइरहेको ट्राफिक प्रहरीले जनाएको छ। आइतबार परेको सिमसिमे पानीका कारण पूर्वी नवलपरासीतर्फको दाउन्नेस्थित त्रियासी मोड र पश्चिम नवलपरासीको एसमोडमाथिको सडक अवरुद्ध भएको थियो। राजमार्गको सडक विस्तारका क्रममा बनाइएको डाइभर्सनमा नयाँ माटो राखेका कारण पानीले सडक दलदल बनाउँदा सवारी साधन सञ्चालन हुन सकेका थिएनन्।"
प्रतिनिधि सभामा दर्ता भएको निजामती कर्मचारीसम्बन्धी विधेयकमा के छ ? (पूर्णपाठ),"काठमाडौं : सरकारले संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयक प्रतिनिधि सभामा दर्ता गराएको छ। संघीय मामिला तथा सामान्य प्रशासनमन्त्री अनिता देवीले आज प्रतिनिधि सभामा कर्मचारीको सेवा सर्त र सुविधासम्बन्धी कानुनलाई संघीयता अनुरुप सञ्चालन व्यवस्थापन गर्न विधेयक दर्ता गराएकी संसद सचिवालयले जनाएको छ। नयाँ सत्ता समिकरण र नयाँ मन्त्रिमण्डल बन्न लागेपछि उनले विधेयक दर्ता गराएकी हुन्। सङ्घीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयकमा रहेको तलब भत्ता, कर्मचारी सञ्चय कोष, बिमा, उपचार खर्च, चाडपर्व खर्च, उपदान, निवृत्तिभरण, पारिवारिक निवृत्तिभरण र उपदान, बेपत्ता भएको कर्मचारीको निवृत्तभरण र उपदान, पारिवारिक निवृत्तिभरण सम्बन्धी विशेष व्यवस्था, योगदानमा आधारित निवृत्तिभरण र निजामती कर्मचारीको सेवा शर्तको सुरक्षा लगायतका प्रस्तावित व्यवस्था हाल प्रचलनमा रहेको निजामती सेवा ऐन, २०४९ मा रहेका कानूनी प्रावधानको निरन्तरताको रुपमा राखिएको छ । मन्त्री देविले भनेकी छन्, निजामती कर्मचारीलाई राजनीतिक रुपमा तटस्थ, पेशागत रुपमा सक्षम, समावेशी, व्यावसायिक, सहभागितामूलक, उच्च मनोवलयुक्त र नैतिकवान बनाई राज्यको तर्फबाट प्रदान गरिने सार्वजनिक सेवालाई प्रभावकारी रुपमा सञ्चालन गर्न सङ्घीय निजामती सेवाको गठन, सञ्चालन र सेवाका शर्त सम्बन्धी व्यवस्था गरी सो सेवालाई राष्ट्रहित र सङ्घीय लोकतान्त्रिक गणतन्त्रप्रति प्रतिबद्ध, राजनीतिक रूपमा तटस्थ, पेसागत रूपमा सक्षम, सुदृढ, सेवामूलक, उत्तरदायी र व्यावसायिक बनाउँदै सुशासनमुखी संयन्त्रको रूपमा विकास गर्न आवश्यक भएकोले सङ्घीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयक संघीय संसद्मा पेश गर्नु परेको छ । विधेयकमा रहेको श्रेणीगतबाट तहगत प्रणाली, आवास सुविधा, सवारी सुविधा, विशेष आर्थिक सुविधा तथा स्वास्थ्य बिमा योजना लागु गर्ने लगायतका व्यवस्था प्रस्तावित गरिएको हुँदा सो व्यवस्थाको कार्यान्वयनबाट नेपाल सरकारलाई थप आर्थिक दायित्व पर्ने उनले बताइन्। विधेयकको पूर्ण पाठ"
माओवादीसँगको गठबन्धन तोडिएपछि देउवाले बोलाए केन्द्रीय कार्यसम्पादन समिति बैठक,काठमाडौं : नेपाली कांग्रेसका सभापति शेरबहादुर देउवाले पार्टीको केन्द्रीय कार्यसम्पादन समिति बैठक बोलाएका छन्। कांग्रेसका मुख्यसचिव कृष्णप्रसाद पौडेलले मंगलबार अपराह्न ३ बजे सभापति देउवाको निवास बूढानिलकण्ठमा कार्यसम्पादन समिति बैठक बोलाएको जानकारी दिए। उनका अनुसार सोमबार बिहान पदाधिकारी तथा पूर्वपदाधिकारी बैठकपश्चात सभापति देउवाले मंगलबार बस्ने गरी कार्यसम्पादन समिति बैठक बोलाएका हुन्। समसामयिक राजनीतिक घटनाक्रमबारे छलफल गर्न कार्यसम्पादन समिति बैठक बोलाइएको हो। नेकपा माओवादी केन्द्रका अध्यक्षसमेत रहेका प्रधानमन्त्री पुष्पकमल दाहाल 'प्रचण्ड'ले कांग्रेससँगको गठबन्धन तोडेपछि देउवाले बैठक बोलाएका छन्। नेपाली कांग्रेसका मन्त्रीहरुले प्रधानमन्त्रीलाई सहयोग नगरेका कारण सत्ता गठबन्धन परिर्वतन गर्नुपरेको नेकपा माओवादी केन्द्रले दाबी गरेको छ।
कम्युनिष्ट एकता अपरिहार्य थियो : सापकोटा,"काभ्रे : नेकपा ओवादी केन्द्रका उपाध्यक्ष तथा पूर्वसभामुख अग्नी सापकोटाले गम्भीर समीक्षापछि पुनः कम्युनिष्ट पार्टीहरूको एकताको सुरुवात भएको बताएका छन् । सहिद सप्ताहको अन्तिम दिन सोमबार बनेपामा नेकपा माओवादी केन्द्र काभ्रेमा आवद्ध जन वर्गीय संगठनले आयोजना गरेको सहिद परिवार सम्मान तथा व्यवस्था परिवर्तनमा बलिदानको महत्व विषमा भएको अन्तरक्रिया कार्यक्रममा सापकोटाले सो कुरा बताएका हुन् । हामीले हिजो कम्युनिष्ट एकतालाई रक्षा गर्न सकेनौं । गम्भीर समीक्षापछि आज कम्युनिष्ट पार्टीहरूको सुरुवात गरेका छौँ ,'पूर्वसभामुख सापकोटाले भने,त्यसकै सुरुवात स्वरुप नयाँ सरकार बनेको हो । अहिले सानो मन्त्रीमण्डल विस्तार हुनेछ । सापकोटाले विचारमा सबैभन्दा शक्तिशाली मार्क्सवाद भएको बताए । अब नेपालमा वैचारिक पुर्नगठन,राजनीतिक पुर्नगठन,सांगाठनिक पुर्नगठन र सांस्कृतिक पुनर्गठन हुनुपर्ने पनि उनले बताए । पुजीवादको अन्त्य गर्नुपर्नेमा अग्नी सापकोटाले जोड दिए। कांग्रेससँगको गठबन्धन तोडेर माओवादीले एमाले,रास्वपा र जसपालगायत दलसँग मिलेर नयाँ गठबन्धन गरेको छ। माओवादी केन्द्रका अध्यक्ष एवं प्रधानमन्त्री पुष्ककमल दाहाल 'प्रचण्ड'ले आज तीन सदस्यीय मन्त्रिपमण्डल पुनर्गठन गर्दैछन्। नयाँ मन्त्रीहरुले आजै शपथ लिँदैछन्।"
लागुऔषध मुद्दाका फरार अभियुक्त पक्राउ,कपिलवस्तु : लागूऔषध ओसारपसार र औषधि अनुचित प्रयोग एवं दुरुपयोग सम्बन्धी कसुर मुद्दामा जेल सजाय तोकिएपछि फरार भएका एक जना पक्राउ परेका छन्। कृष्णनगर नगरपालिका३ झण्डीनगरका २२ वर्षीय मोहित कुमार गुप्तालाई प्रहरीले उनकै घरबाट पक्राउ गरेको हो। आफ्नै घरमा रहेको भन्ने गोप्य सूचनाका आधारमा इलाका प्रहरी कार्यालय कृष्णनगरले गुप्तालाई पक्राउ परेको प्रहरी उपरीक्षक नवरत्न पौडेलले बताए। पक्राउ परेका गुप्ताको ११ महिना २८ दिन कैद भुक्तान बाँकी रहेको र २० हजार रुपैयाँ जरिवाना असुल गर्न बाँकी रहेको प्रहरीले जनाएको छ। गुप्तालाई प्रहरीले अन्य अदालती प्रक्रिया पूरा गर्नका लागि जिल्ला अदालतमा बुझाएको छ।
जिल्ला प्राविधिक कार्यालय मुगुका इन्जिनियरसहित १० जनाविरुद्ध भ्रष्टाचार मुद्दा,"काठमाडौं : जिल्ला प्राविधिक कार्यालय मुगुका तत्कालीन कार्यालय प्रमुख इन्जिनियर देवीप्रसाद पाण्डे,सिंचाई आयोजना (सीआईपी) का इन्जिनियर महेश सिंह कठायत, वडानम्बर ९ का वडाध्यक्ष परुनाथ योगीसमेत १० जनाविरुद्ध भ्रष्टाचार मुद्दा दायर भएको छ। अख्तियार दुरूपयोग अनुसन्धान आयोगले साविकको कालै गाउँपालिका४ हाल सोरु गाउँपालिका९ स्थित तन्दवाडाछड सिंचाई आयोजनामा आयोजनाको अध्यक्ष र कर्मचारीको मिलेमतोमा लागत अनुमान लुकाइ इष्टिमेटअनुसार काम नगरी सरिया र सिमेन्ट कम प्रयोग गरी गुणस्तरहीन काम गरी २६ लाख ८२ हजार १४ रकम हिनामिना गरेको उनीहरूमाथि आरोप छ। तत्कालीन कार्यालय प्रमुख इन्जिनियर पाण्डे,जिल्ला प्राविधिक कार्यालय मुगु सामुदायिक सिंचाई आयोजनाका इन्जिनियर कठायत,साविकको कालै गाउँविकास समितिमा प्राविधिक पदमा कार्यरत रही सामुदायिक सिंचाई आयोजनामा खटिएका सर्जनबहादुर शाहीले नभए नगरेको कामको समेत भए गरेको भन्ने गलत प्राविधिक मूल्यांकन प्रतिवेदन तयार गरी भ्रष्टाचार निवारण ऐन २०५९ को दफा १९ को उपदफा (२) बमोजिमको कसुर गरेकाले सोही दफाको १९ को उपदफा (२) बमोजिमको कैद र जरिवानाको सजाय मागदावी गर्दै आज विशेष अदालत काठमाडौंमा मुद्दा दर्ता गरिएको अख्तियारका प्रवक्ता नरहरि आचार्यले जानकारी दिए। उनीहरूविरुद्ध २६ लाख ८२ हजार १४ रुपैयाँ बिगो माग गरिएको छ। तन्दवाडा सिंचाई आयोजना उपभोक्ता समितिका अध्यक्ष लोकबहादुर शाही, सचिव वैदेवी शाही र कोषाध्यक्ष रुपा शाहीविरुद्ध २६ लाख ८२ हजार १४ रुपैयाँ बिगो ,कैद र सजाय माग गरिएको छ। यसैगरी सामुदायिक सिंचाई आयोजना अन्तरगत परामर्शदातृ संस्थामार्फत् खटिएका सामाजिक परिचालन संयोजक प्रकाश बुढाथापालाई २६ लाख ८२ हजार १४ रुपैयाँ बिगो माग गरिएको अख्तियारले जनाएको छ।"
मोरङमा सशस्त्रका डीएसपी मृत अवस्थामा भेटिए,विराटनगर : मोरङमा सशस्त्र प्रहरी बलका सशस्त्र प्रहरी नायव उपरीक्षक (डीएसपी) सोमबार दिउँसो झुन्डिएको अवस्थामा मृत फेला परेका छन्। धनपालथान गाउँपालिका३ स्थित बोर्डर आउट पोस्ट (बीओपी) सोराभागका इन्चार्जसमेत रहेका डीएसपी उपेन्द्र बस्याललाई केहीबेर अघि मृत फेला पारिएको कोशी प्रदेश प्रहरी कार्यालय विराटनगरका प्रवक्ता एसपी सुमनकुमार तिमल्सिनाले जानकारी दिए। उनका अनुसार कार्यालयभित्र डोरीको पासो लगाएर झुन्डिएको अवस्थामा डीएसपी बस्यालको शव फेला परेको हो। घटनाका सम्बन्धमा थप जानकारी आइनसकेको तिमल्सिनाले बताए। बस्यालले आत्महत्या गरेको हुनसक्ने प्रहरीको अनुमान छ। एसपी तिमल्सिनाले अनुसन्धानपछि घटनाको वास्तविकता पत्ता लाग्ने बताए। अनुसन्धानका लागि नेपाल प्रहरीको टोली घटनास्थलमा पुगिसकेको छ। सशस्त्र प्रहरीका अधिकारी पनि घटनास्थलमा पुगिसकेका छन्।
प्रदेशका मुख्यमन्त्रीहरु आलोपालो नेतृत्व गर्ने गरी परिवर्तन हुन्छन् : माओवादी,"काठमाडौं : नेकपा माओवादी केन्द्रले सरकारमा रहेका नेपाली कांग्रेसका मन्त्रीहरुले प्रधानमन्त्रीलाई सहयोग नगरेका कारण सत्ता गठबन्धन परिर्वतन गर्नुपरेको दाबी गरेको छ। बालुवाटारको बैठकपछि पत्रकारसँग कुरा गर्दै माओवादी केन्द्रका सचिव देवेन्द्र पौडेलले प्रधानमन्त्री प्रचण्डले मंसिरदेखि सरकार पुनर्गठन चाहेपनि कांग्रेसले साथ नदिएको दाबी गरेका हुन्। पौडेलले प्रधानमन्त्रीलाई सरकारका मन्त्री परिर्वतन गर्न नदिनु, अर्थमन्त्रीले काम नगर्नु र अरु मन्त्रीहरुले प्रधानमन्त्रीलाई सहयोग नगरेको उनले दाबी गरे। सरकारका मन्त्रीले गति लिन नसकेपश्चात प्रधानमन्त्रीले मंसिरदेखि सरकार पुनर्गठन चाहनुभएको थियो। तर जनताको काममा अघि बढाउन कांग्रेसका मन्त्रीहरुको सहयोग भएन, काम गर्न सहज भएन। पौडेलले प्रदेशका मुख्यमन्त्रीहरु आलोपालो नेतृत्व गर्ने गरी परिवर्तन गर्ने जानकारी गराए। उनले शान्ति प्रक्रियाका काम टुंग्याउन हिजो कानुन समितिको बैठक कानुनमन्त्री धनराज गुरुङले साथ र सहजिकरण नगरेको बताए। उनले आगामी राष्ट्रिय सभाको अध्यक्ष छलफलपश्चात टुंगो लगाउने धारणा राखे। उनले कम्युनिष्टहरु धुव्रीकरण गर्दै लैजानका लागि यो कदम चालिएको पौडेलले दाबी गरे।"
"माओवादी स्थिरतामा बस्न सक्दैन, निरन्तरमा क्रमभंग गर्दै जाने जात हो : प्रचण्ड","काठमाडौं : नेकपा माओवादी केन्द्रका अध्यक्ष एवम् प्रधानमन्त्री पुष्पकमल दाहाल प्रचण्डले माओवादी स्थिरतामा बस्ने नसक्ने बताएका छन्। सहीद प्रतिष्ठान नेपालले सोमबार आयोजना गरेको शान्ति प्रक्रिया, संघीय लोकतान्त्रिक गणतन्त्र र आजको राजनीति विषायक अन्तर्क्रियामा बोल्दै उनले नयाँ गठबन्धन बनाएर माओवादी स्थिरता क्रमभंगता गरेको जिकिर गरेका हुन्। उनले आज नयाँ राजनीतिक ध्रुवीकरण र नयाँ उथलपुथल भएको दिन बनेको दाबी गरे। माओवादी सिद्धान्त र व्यवहारको दृष्टिकोणले जमेको पोखरी जस्तो बस्ने होइन। गड्गडाउँदो नदी जस्तो बग्ने नदी हो। यो निरन्तरमा रमाएर स्थिरतामा बस्न सक्दैन।उनले भने, निरन्तरमा क्रम भंग गर्दै नयाँ नयाँ परिस्थिति सिर्जना गर्ने जात हो माओवादी । प्रचण्डले माओवादी राष्ट्र र जनताको घोडा भएको दाबी गरे। उनले समाजवादी मोर्चा मात्र नभई वृहतर कम्यनिष्ट एकताको पनि एकता गर्न लागेको बताए। उनले क्रान्तिको बाटो सहज नभएको उल्लेख गरे। उनले सहीदको सपनालाइ साकार पार्दै परिवर्तनलाई संस्थागत गर्न सवै क्रान्तिकारीहरु एक ठाँउमा आउन जरुरी रहेको बताए। आफूलाई प्रतिक्रियावादीले अविश्वसनीय भन्ने गरेको बताउँदै उनले भने,प्रतिक्रियावादीले मलाई उपयोग गर्न खोजे भने म कुनैपनि बेला लात्ताले हानेर निस्कन सक्छु। उनीहरुका लागि छैन म विश्वसनीय, हुन पनि परेको छैन। आज नयाँ क्रम भंग गर्ने दिन बनेको छ। एकताबद्ध बनौं। उनले झापा विद्रोह सुखानीका शहिद र जनयुद्धका शहिदका सपना पूरा गर्न संकल्प गर्ने दिन आज रहेको बताए।"
"ओलीको उद्घोष : नयाँ ढंगले जाँदैछौं, मिसन ८४ छोड्दैनौं, एमालेलाई निर्णायक शक्ति बनाउँछौं","काठमाडौं : नेकपा एमालेका अध्यक्ष केपी शर्मा ओलीले आज देशको परिस्थिति अलि छिटो छिटो हिँड्न खोजेको दाबी गरेका छन्। सोमबार एमाले निकट मजदुरहरुको संगठन जिफन्टको कार्यक्रमलाई सम्बोधन गर्दै ओलीले आफूहरु नयाँ ढंगले जान खोजिरहेको बताएका हुन्। नयाँ सत्ता समिकरण बनेको संकेत गर्दै उनले भने,हामी नयाँ ढंगले जान खोजिरहेका छौं। हेरौं अब, आजको राजनीति छिटो छिटो परिवर्तन हुन खोजिरहेको राजनीति, कतिको प्रभावकारी ढंगले अगाडि बढ्छ। जे होस्, आशिंकरुपमा भएपनि, जस्तो अवस्था देशको भताभुङ्ग बिग्रिएको छ त्यस अवस्थाबाट सकारात्मक बाटो तर्फ फर्किन्छ भन्ने विश्वास लिएको छु। आज केही ठूलै परिवर्तन हुन्छ भन्ने मैले विश्वास हुन्छ। ओलीले एमालेलाई निर्णायक शक्तिको रुपमा विकास गर्ने उद्देश्यको साथ अगाडि बढ्ने उद्घोष गरे। निर्णायक शक्ति एमाले भएमात्र राष्ट्रियता र सार्वभौमसत्ताको रक्षा हुने ओलीको दाबी छ। ओलीले भने, देशमा परिवर्तन आवश्यकता छ। जे सुकै परिवर्तन भएपनि हामी मिसन ८४छोड्दैनौं । राष्ट्रिय शक्तिलाई, नेकपा एमालेलाई निर्णायक शक्तिको रुपमा परिणत गर्ने हाम्रो उद्देश्यको जुन हो। मिसन चौरासी भनेको चुनावमा बहुमत ल्याउने मात्र होइन, त्यो भन्दा माथिको कुरा हो। राष्ट्रिय शक्तिलाई निर्णायक शक्ति बनाउने हो। त्यसको मापन मात्र निर्वाचनले गर्छ। देशमा परिवर्तन आवश्यक रहेको उनको भनाई छ। उनले पुँजीवाद र समाजवादको लडाईं चलिरहेकाले समाजवादले र श्रमिकको जीत हुनुपर्ने धारणा राखे। उनले अहिले युवा उद्यमशीलता नभई रोजगारी खोज्दै हिँडिरहेको बताए। उनले युवालाई उद्यमशीलतातर्फ लैजानु आवश्यकता रहेको बताए।"
हनुमन्ते खोलामा भेटियो एक युवकको शव,भक्तपुर : मध्यपुरथिमी नगरपालिका९ राधेराधेस्थित हनुमन्ते खोलामा आज रगताम्मे अवस्थामा एक युवकको शव फेला परेको छ। इलामको इलाम नगरपालिका३ घर भई हाल काठमाडौं तीनकुने बस्ने २६ वर्षीय छत्र थापाको शव फेला परेको प्रहरीले जनाएको छ। खोलाको बीचमा बा ८६ प ९७३० नं को स्कुटर पल्टिएको र थापाको शव उत्तानो परेको अवस्थामा स्थानीयले देखेपछि प्रहरीलाई खबर गरेका थिए। जिल्ला प्रहरी परिसर भक्तपुरका प्रहरी नायब उपरीक्षक एवं सूचना अधिकारी वसन्त पाठकले घटनाको अनुसन्धान भइरहेको र थापाको शव परीक्षणका लागि केएमसी अस्पताल दुवाकोट पठाएको जानकारी दिए। उनले दुर्घटना हो कि हत्या हो भन्ने बारेमा शव परीक्षणको रिपोर्ट आएपछि मात्रै भन्न सकिने बताए। प्रारम्भिक अनुसन्धानमा मृतक थापा विवाहको पार्टीमा गएर फर्किएको भन्ने जानकारी प्राप्त भएको र मृतकको टाउको तथा अनुहारमा चोट रहेको उनको भनाइ छ। रासस
"गठबन्धनलाई चलाउने सन्दर्भमा परिपक्कता देखिएन, फेरबदल अनपेक्षित : कांग्रेस",काठमाडौं : नेपाल कांग्रेसले सत्तागठबन्धन फेरबदल अनपेक्षित भएको निष्कर्ष निकालेको छ। सोमबार कांग्रेस सभापति शेर बहादुर देउवा निवास बुढानिलकण्ठमा बसेको कांग्रेस पदाधिकारी बैठकले सहज रुपमा सरकार चलिरहदा प्रधानमन्त्रीबाट भएको सत्तागठबन्धन फेरबदलको घटना अनपेक्षित भएको निष्कर्ष निकालेको हो। यस विषयमा मंगलबार केन्द्रीय कार्यसम्पादन समितिको बैठक बस्ने र आवश्यक निर्णय गर्ने महामन्त्री विश्वप्रकाश शर्माले जानकारी दिए। उनले निर्वाचनमा कसैको बहुमत नआएको अवस्थामा सहकार्यको राजनीति पर्याप्त रुपमा विकसित हुन नसकेकाले यस्तो घटना घट्ने गरेको बताए। गठबन्धनलाई चलाउने सन्दर्भमा परिपक्कता नदेखिएको उनको भनाइ छ। शर्माले मन्त्रीहरुबाट असहयोग गरेको प्रधानमन्त्रीको अभिव्यक्तिको बारेमा कांग्रेसलाई जानकारी नभएको बताए। प्रधानमन्त्रीलाई दिएको विश्वासको मतका बारेमा पनि केन्द्रीय कार्यसम्पादन समितिले निर्णय गर्ने उनले बताए।
मन्त्रालय भागबण्डा गर्न नयाँ सत्ता गठबन्धनको बैठक बालुवाटारमा जारी,"काठमाडौं : एमाले नेतृत्वको नयाँ सत्ता गठबन्धनको बैठक प्रधानमन्त्री निवास बालुवाटारमा जारी छ । नयाँ गठबन्धन भित्रको भागबन्डा मिलाउन प्रधानमन्त्री एवम् माओवादी अध्यक्ष पुष्पकमल दाहाल प्रचण्डसहित एमाले अध्यक्ष केपीशर्मा ओली, रास्वपा सभापति रवि लामिछानेसहितका नेताहरू बैठकमा सहभागी छन् । बिहान बसेको बैठकले मन्त्रालय लगायत मोडालिटीको विषय टुंग्याउन कार्यदल गठन गरेका थिए। उनीहरुले संघीय सरकार र प्रदेश सरकारकोसमेत भागबण्डा गर्ने बताइएको छ। माओवादी केन्द्रका सचिव देवेन्द्र पौडेलका अनुसार केन्द्रमा सत्ता समिकरण फेरबदल भएपछि प्रदेशका मुख्यमन्त्रीहरु पनि आलोपालो नेतृत्व गर्ने गरी परिवर्तन गर्ने जानकारी गराए। नयाँ समीकरणमा आज केही मन्त्रीलाई सपथ गराउने तयारी छ।"
वाफ च्याम्पियनसिप उपविजेतालाई १० लाख रुपैयाँ हस्तान्तरण,"साउदी : नेपाली व्यवसायी यम तमुले नेपाल वाफ महिला च्याम्पियनसिप २०२४ को उपविजेता टिमलाई १० लाख रुपैयाँ हस्तान्तरण गरेका छन्। तमुले खेलाडी राष्ट्रको गहना भएको, फाइनलमा जोर्डन विरुद्धको खेलमा नेपालले देखाएको प्रदर्शन र खेलाडीले खेलबाट नेपालप्रति देखाएको माया र चिनारीलाई थप हौसला दिन १० लाख रुपैयाँ दिएको बताए। उनले वाफ च्याम्पियनसिपका लागि हेड डेलिकेट बनेर आएकी पेमा डोल्मा लामाको खातामा रकम बुझाएका हुन्। तमु लामो समयदेखि सामाजिक कार्यमा सक्रिय रहँदै साउदीमा अलपत्र परेका नेपालीहरुलाई आर्थिक, भौतिक तथा नैतिक सहयोग गर्दै आएका छन्। यसैगरी सुदूरपश्चिमेली समाजले १ लाख रुपैयाँ, हातेमालो युवा क्लबले २० हजार रुपैयाँ, रत्न कुमार राई, १ लाख, नर बहादुर मगर १ लाख रुपैयाँ, श्री प्रसाद बेर्देवा १ लाख रुपैयाँ, साउदी अरेबिया हामी नेपाली समुह ४० हजार रुपैयाँ, बलराम थापा,१७ हजार रुपैयाँ,तमु धीं जेद्दा, २१ हजार रुपैयाँ, नेपाल आदिवासी जनजाति महासंघ जेद्दा, ३६ हजार तथा एनआरएन साउदीले १ लाख ५८ हजार रुपैयाँ सहित अन्यले सम्मान गरेका थिए।"
बारामा २१ लाख नगदसहित हुण्डी कारोबार गर्ने गिरोह पक्राउ,वीरगन्ज : बारामा प्रहरीले हुण्डी कारोबार गर्ने गिरोहमा संलग्न तीन भारतीय र दुई नेपाली गरी पाँच जनालाई नगद २१ लाख ९ हजार नेपाली रुपैयाँसहित पक्राउ गरी सोमबार सार्वजनिक गरेको छ। फागुन १८ गते जिल्ला प्रहरी कार्यालय बाराबाट खटिएको प्रहरी टोलीले कलैया उपमहानगरपालिका६ स्थित अस्पताल रोडबाट अवैध रुपमा भारतबाट नेपाली रुपैयाँ ल्याउँदै गरेको अवस्थामा भारत बिहारका रन्जित सर्राफलाई पक्राउ गरेको थियो। उनको साथबाट नगद पाँच लाख रुपैयाँ पनि प्रहरीले बरामद गरेको थियो। अनुसन्धानका क्रममा सर्राफले नेपाली र भारतीयसँग मिलेर संगठित रुपमै हु्ण्डीको धन्दा चलाएको खुलेपछि त्यसमा संलग्न अरु चार जनालाई पनि थप १६ लाख ९ हजार रुपैयाँ नगदसहित पक्राउ गरिएको बाराका प्रहरी उपरीक्षक सुरेश काफलेले जानकारी दिए। सर्राफसहित कलैया उपमहानगरपालिका४ मा रहेको आसिफ मनी चेञ्जरका सञ्चालकद्वय कलैया ७ घर भएका कलामुदिन अन्सारी र महागढीमाई नगरपालिका १ का मेराजुल अन्सारीलाई फागनु १८ गते नै पक्राउ गरिएको काफलेले बताए। अन्य दुई भारतीय नागरिकलाई भने फागुन २० गते भारतबाट हुण्डीको रकम ल्याउँदै गरेको अवस्थामा पक्राउ गरिएको प्रहरी उपरीक्षक काफलेले जानकारी दिए। फागुन २० गते बाराको विश्रामपुर गाँउपालिका वडा नम्बर १ छतवाबाट भारत बिहारको मोतिहारीका ४२ वर्षीय कृष्णलालप्रसाद यादव र ४० वर्षीय रविशंकर सिंहलाई नेपाली १६ लाख ९ हजार रुपैयाँसहित पक्राउ गरेको उनले बताए। पक्राउ परेका पाँचै जना कलैयामा अन्सारीद्वयले इजाजत विना सञ्चालन गरेको मनि चेञ्जरमार्फत हुण्डीको कारोबार गर्ने गिरोहमा संलग्न व्याक्तिहरु रहेको अनुसन्धानका क्रममा खुलेको प्रहरी उपरीक्षक काफलेले बताए। काफलेका अनुसार पक्राउ परेको गिरोहले खाडी लगायतका मुलुकमा रहेका नेपालीहरुले कमाएको रकम संकलन गरी भारत पठाएर त्यहाँबाट अवैध रुपमा नेपाल भित्रयाउने गरेको थियो। बारामा मात्रै यो गिरोहले हुण्डी मार्फत मासिक तीनदेखि चार करोड रुपैयाँको अवैध कारोबार गर्दै आएको काफलेले बताए। यो गिरोहमा अन्य व्याक्तिहरुकोपनि संलग्नता रहेको भन्दैै प्रहरी उपरीक्षक काफलेले यसबारेमा थप अनुसन्धान भइरहेको बताए।
दूध बिक्री नभएपछि दैनिक ४२ लाख घाटा बेहोर्दै किसान,"चितवन : दूध बिक्री घटेपछि जिल्लाका दुग्ध उत्पादक किसानहरूले दैनिक ४२ लाख रुपैयाँ घाटा बेहोर्दै आएका छन्। जिल्लामा उत्पादित दूधमध्ये ६० हजार लिटर बिक्री हुन नसक्दा सो रकम बराबरको क्षति बेहोर्न किसान बाध्य भएका हुन्। चितवन जिल्ला दुग्ध उत्पादक सहकारी संघमा आबद्ध ४० हजारभन्दा बढी शेयर सदस्यहरूले सो मात्रामा दूध बिक्री गर्न नपाएको संघले जनाएको छ। संघका अध्यक्ष किशोर बगालेका अनुसार विगत १५ दिनदेखि दूध नउठ्दा किसानले समस्या झेल्नु परेको हो। उनले दूध नउठ्दा समस्या भएको बताए। साउन यताको भुक्तानी ५२ करोड पाउन बाँकी भए पनि अहिले बिक्री हुन छाडेपछि किसान मारमा परेको उनको भनाइ छ। दैनिक तीन लाख ५० हजार लिटर दूध उत्पादन हुने चितवनबाट जिल्ला बाहिर दैनिक एक लाख ५० हजार लिटर दूध जाने गरेको छ। जसमध्ये ६० हजार लिटर दूध बिक्री हुन नसकेको हो। सरकारले किसानको पैसा दिने सहमति गरे पनि अहिलेसम्म किसानले पैसा नपाएको र दूध समेत उठ्न छाडेको उनले गुनासो गरे। सहमति भएको छ। तर कार्यान्वयनमा आएको छैन, उनले भने, सहमतिअनुसार आइतबारबाट दूध उठ्नुपर्ने भए पनि आजसम्म दूध उठेको छैन। दूध लैजाने उद्योगहरूले समर्थन मूल्यभन्दा कममा लैजाने गरेको भन्दै उनले उपभोक्ताले महंगो मूल्यमा दूध खानु परेको बताए। बगालेले भने दूध नउठ्ने र पैसा पनि नपाउने समस्या रहिरहे आन्दोलनमा जानुको विकल्प छैन। चितवनसहित पाँच जिल्लाका किसानले एक साथ आन्दोलनमा जाने तयारी गरेको उनको भनाइ छ।"
हुण्डी कारोबारमा संलग्न रहेको आरोपमा २१ लाखसहित पाँच जना पक्राउ,"कलैयाः हुण्डी कारोबारमा संलग्न रहेको आरोपमा बारा प्रहरीले २१ लाख नौ हजार नगदसहित पाँच जनालाई पक्राउ गरेको छ। पक्राउ पर्नेमा तीन भारतीय र दुई नेपाली नागरिक रहेका छन्। जिल्ला प्रहरी कार्यालय बाराका अनुसार भारतबाट नेपालतर्फ रकम ल्याउँदै गरेको अवस्थामा उनीहरू पक्राउ परेका हुन्। छुट्टाछुट्टै स्थानबाट पक्राउ परेका उनीहरूलाई बरामद नगदसहित सोमबार सार्वजनिक गर्दै प्रहरीले हुण्डी कारोबारमा संलग्न रहेको जनाएको छ। प्रहरीद्वारा पक्राउ पर्नेमा कलैया उपमहानगरपालिका७ का आसिफ मनि चेन्जरका संचालक ३१ वर्षीय कलामुदिन अंसारी, ३९ वर्षीय मेराजुल हक अंसारी, भारत बिहार मोतीहारीका थाना हरपुर पञ्चायत नायक टोल बस्ने रञ्जित सर्राफ रहेका छन्। फागुन १८ गते कलैया ६ स्थित अस्पताल रोडबाट प्रहरीले पाँच लाख नगदसहित सर्राफलाई पक्राउ गरेको थियो। सर्राफलाई नियन्त्रणमा लिएपछि प्रहरीले मनि चेन्जरका सञ्चालकलाई पक्राउ गरेको हो। यसैगरी फागुन २० गते भारतबाट नेपालतर्फ आउँदै गरेको मोटरसाइकल जाँच गर्ने क्रममा प्रहरीले विश्रामपुर गाउँपालिका१ छतवाबाट १६ लाख ९ हजार नगदसहित दुई जनालाई पक्राउ गरेको हो। पक्राउ पर्नेमा मोतिहारी स्यामपुरका ४२ वर्षीय कृष्ण लाल साह र मोतिहारी अरेराका ४० वर्षीय रवीशंकर सिंह रहेको बाराका प्रहरी उपरीक्षक सुरेशप्रसाद काफ्लेले जानकारी दिएका छन्। छुट्टाछुट्टै मितिमा पक्राउ परेका उनीहरूसँग बैंकको इजाजत पत्र नरहेको बताउँदै प्रहरी उपरीक्षक काफ्लेले बैंक तथा वित्तीय संस्था सम्बन्धी कसुरमा कारबाही प्रक्रिया थालिएको जानकारी दिए।"
संक्रमणकालीन न्यायसँगसम्बन्धीत विधेयकलाई छिटो निष्कर्षमा पुराउनुपर्छ : सभामुख,काठमाडौं : प्रतिनिधि सभाका सभामुख देवराज घिमिरेले संक्रमणकालीन न्यायसँगसम्बन्धीत विधेयकलाई छिटो निष्कर्षमा पुराउनुपर्नेमा जोड दिएका छन्। सोमबार सहिद यदुकुमार गौतमको स्मृति दिवसमा काठमाडौंमा आयोजित कार्यक्रममा सभामुख घिमिरेले दलहरू गम्भीर भएर संक्रमणकालीन न्यायसँगसम्बन्धीत विधेयकलाई छिटो निष्कर्षमा पुराउनुपर्नेमा जोड दिएका हुन्। उनले चिर स्थायी शान्ति कायम गर्ने गरि शान्ति प्रक्रियाका बाँकी कामलाई टुंगो लगाउनुपर्ने धारणा राखे । सभामुख घिमिरेले सशस्त्र क्रान्तिको नेतृत्व गरेका दल र नेताहरू शासन गर्ने स्थानमा पुगेपनि स्थायी शान्ति कायम गर्ने बाटोमा केहि बाधाहरू देखिएको बताए। तत्कालीन नेकपा (एमाले) रुकुमका सचिव रहेका यदु गौतमको २०५५ फागुन २१ गते हत्या भएको थियो ।
नयाँ मन्त्रिमण्डल गठनबारे प्रधानमन्त्रीले राष्ट्रपतिलाई दिए जानकारी,"काठमाडौं : प्रधानमन्त्री पुष्पकमल दाहाल प्रचण्डले आज ३ जना बिना विभागीय मन्त्री बनाउने भएका छन्। राष्ट्रपति रामचन्द्र पौडेललाई आज शितल निवासमा भेटेर प्रधानमन्त्री प्रचण्डले ३ जना मन्त्रीमण्डल बनाउने जानकारी गराएको बालुवाटार स्रोतले जनाएको छ। प्रचण्डले मौखिकरुपमा पौडेललाई सपथ ग्रहणको तयारी गर्न राष्ट्रपति कार्यालयलाई अनुरोध गरेको र केहि समयमा मन्त्रीको नामसहित लिखित पत्र पठाउने तयारी भएको प्रधानमन्त्री कार्यालय स्रोतले जनाएको छ। एमाले नेतृत्वको नयाँ समीकरणबाट संघीय सरकार बनाउने सहमति भएपछि प्रधानमन्त्री राष्ट्रपति कार्यालय पुगेका हुन्। उनी पौडेलसँग छलफल गरेर फर्किएका छन्। एमालेमाओवादीरास्वपाको नयाँ गठबन्धनबाट प्रचण्ड नेतृत्वको सानो आकारको मन्त्रिपरिषद गठन गर्ने तयारी छ। हाल एमालेबाट पदम गिरी, माओवादी केन्द्रबाट हितबहादुर तामाङ, रास्वपाबाट डीपी अर्याललाई बिना विभागीय मन्त्री बनाइनेछ।"
संघीय संसद्का दुवै सदनको बैठक स्थगित,"काठमाडौं : प्रतिनिधि सभाको आजको बैठक स्थगित भएको छ। बालुवाटारमा एमाले नेतृत्वको नयाँ गठबन्धनको तयार भएसँगै फागुन २४ गते बिहीबार बिहान ११ बजेका लागि बैठक स्थगित भएको हो। सभामुखका प्रेस सल्लाहकार शेखर अधिकारीका अनुसार विशेष परिस्थितिका कारण प्रतिनिधि सभाको आजको बैठक फागुन २४ गते बिहीबार बिहान ११ बजेका लागि सूचना टाँसेर स्थगित गरिएको जानकारी दिए। संसद सचिवालयका अनुसार पनि संघीय संसद्का दुवै सदन प्रतिनिधि सभा र राष्ट्रिय सभाका आजका बैठक स्थगित भएका छन्। नयाँ सत्तासमीकरण बन्ने भएपछि प्रधानमन्त्रीको सरकारी निवास बालुवाटारमा तीन दलका नेताहरूबीच छलफल भइरहेको छ। नेकपा माओवादी केन्द्रका अध्यक्ष पुष्पकमल दाहाल 'प्रचण्ड', नेकपा एमालेका अध्यक्ष केपी शर्मा ओली र राष्ट्रिय स्वतन्त्र पार्टीका सभापति रवि लामिछानेबीच छलफल भएको हो।"
"सेयर बजारमा नयाँ राजनीतिक समीकरणको प्रभाव, तेस्रो पोजिटिभ सर्किटपछि कारोबार बन्द","काठमाडौं : सेयर कारोबार सोमबारका लागि बन्द भएको छ । तेस्रो सर्किट लागेपछि कारोबार दिनभरका लागि बन्द भएको हो । कारोबारमा आएका दुई बाहेक सबै कम्पनीको मूल्य बढेपछि नेप्से १ घन्टा ४ मिनेटमै बन्द भएको हो । दोस्रो सर्किट ब्रेक लागेर खुलेको १ मिनेटमै तेस्रो सर्किट लागेको थियो। यसअघि ३ मिनेटमै पहिलो सर्किट लागेको थियो भने कारोबार खुलेको केही सेकेन्डमै दोस्रो सर्किट लागेको थियो । कारोबार सुरु भएको पहिलो घण्टा अर्थात् ११ देखि १२ बजेको बीचमा ४ प्रतिशतले, दोस्रो घण्टा अर्थात् १२ देखि १ बजेको बीचमा ५ प्रतिशतले र त्यसपछि ६ प्रतिशतले घटे वा बढे सर्किट ब्रेक लाग्ने व्यवस्था छ । यसैगरी पहिलो सर्किट लागेर खुलेपछि दोस्रो सर्किट लाग्न उल्लेखित प्रतिशतको घटबढ आवश्यक रहन्छ । पहिलो सर्किट लागेपछि २० मिनेट, दोस्रो सर्किट लागेपछि ४० मिनेट र तेस्रो सर्किटपछि सो दिनका लागि कारोबार बन्द हुन्छ । सोमबार १ घन्टा ४ मिनेटमा नेप्से ११७७० अंकले बढ्दा २ सय ३० कम्पनीको सेयर मूल्य बढेका छन् भने २ वटाको घटेका छन् । ग्लोबल आईएमई लघुवित्त र गणपति लघुवित्तको भने मूल्य घटेको हो । यस अवधिमा ३७ करोड ५२ लाख ९ हजार ९ सय ७८ रूपैयाँको सेयर किनबेच भयो । संघीय सत्ता परिवर्तनको प्रभाव सेयर बजारमा देखिएको हो । अर्थमन्त्री डा प्रकाशशरण महत बजारले रुचाएका व्यक्ति होइनन् । उनी फेरिने निश्चित भएसँगै लगानीकर्ता खुसी देखिएका छन् । यसैबीच प्रधानमन्त्री पुष्पकमल दाहाल 'प्रचण्ड'ले आजै मन्त्रीमण्डल पुनर्गठन गर्न लागेका छन्। नयाँ सत्ता समीकरणमा एमाले,माओवादी,राप्रपा र जसपालगायत दलहरू छन्।"
गृहमन्त्री बनाउने जिम्मा ओलीलाई,"काठमाडौं : प्रधानमन्त्री पुष्पकमल दाहाल 'प्रचण्ड'ले गृहमन्त्री कसलाई बनाउने भन्ने जिम्मा नेकपा एमालेका अध्यक्ष केपी शर्मा ओलीलाई दिएका छन्। गृहमन्त्रालयमा रास्वपाका सभापति रवि लामिछानेले अडान नछाडेपछि प्रधानमन्त्रीले गृहमन्त्रीको टुंगो लगाउने जिम्मा ओलीलाई दिएका हुन्। प्रधानमन्त्री दाहाल र एमाले अध्यक्ष ओलीबीचको छलफल उदृत गर्दै बालुवाटार स्रोतले भन्यो,'गृहमन्त्रालय तपाईंहरू (एमाले) को भागमा हो। तपाईं आफै राख्नु हु्न्छ अथवा रास्वपालाई दिनुहुन्छ । त्यसको निर्णय तपाईं आफै गर्नुहोस्।' प्रधानमन्त्री दाहालले आफ्नो पार्टीले अर्थमन्त्रालय लिने अध्यक्ष ओलीलाई भनेका थिए। कांग्रेससँगको गठबन्धन भत्किएसँगै नयाँ सत्ता समीकरण बनेको छ। नयाँ समीकरणमा एमाले,माओवादी,रास्वपा र जसपा सहभागी छन्।"
"संसदको आजको बैठक स्थगित गर्ने तयारी, छलफलमा सभामुख","काठमाडौं : प्रतिनिधि सभाको आजको बैठक स्थगित गर्ने तयारी भएको छ। बालुवाटारमा एमाले नेतृत्वको नयाँ गठबन्धनको तयार भएसँगै आज बिहान ११ बजे बस्ने गरी तय भएको बैठक सूचना टाँसेर स्थगित गर्ने तयारी भएको हो। सभामुखका प्रेस सल्लाहकार शेखर अधिकारीका अनुसार विशिष्ट राजनीतिक परिस्थितिबारे सभामुख देवराज घिमिरेले प्रमुख राजनीतिक दलहरुसँग छलफल जारी राखेका छन्। उनले दलहरुको सुझावका आधारमा आजको बैठकबारे निर्णयमा पुग्ने तयारी भइरहेको उनको भनाई छ। संसद सचिवालयका अनुसार पनि संघीय संसद्का दुवै सदन प्रतिनिधि सभा र राष्ट्रिय सभाका आजका बैठक स्थगित गर्ने तयारी भइरहेको छ। नयाँ सत्तासमीकरण बन्ने भएपछि प्रधानमन्त्रीको सरकारी निवास बालुवाटारमा तीन दलका नेताहरूबीच छलफल भइरहेको छ। नेकपा माओवादी केन्द्रका अध्यक्ष पुष्पकमल दाहाल 'प्रचण्ड', नेकपा एमालेका अध्यक्ष केपी शर्मा ओली र राष्ट्रिय स्वतन्त्र पार्टीका सभापति रवि लामिछानेबीच छलफल भएको हो। बैठकमा नयाँ समीकरण र मन्त्रालयको बाँडफाटको बारेमा छलफल भएको स्रोतले बताएको छ।"
रवि लामिछानेको गृह मन्त्रालयमा फेरि दावी,"काठमाडौं : नयाँ सत्ता समीकरण बनेसँगै राष्ट्रिय स्वतन्त्र पार्टीका सभापति रवि लामिछानेले गृहमन्त्रालयमा फेरि दावी गरेका छन्। प्रधानमन्त्रीको सरकारी निवास बालुवाटारमा सोमबार बिहान बसेको तीन दलको बैठकमा रास्वपा सभापति लामिछानेले गृहमन्त्रालय नछोड्ने अडान लिएका हुन्। नेकपा एमाले,माओवादी केन्द्र र रास्वपाको बैठक बसिरहेको छ। रविले गृहमा दावी गरेपनि ओली र प्रचण्ड भने दिन तयार छैनन्। अर्थमन्त्रालय र गृहमन्त्रालयले एमाले र माओवादीले पाउनुपर्ने प्रधानमन्त्रीको अडान छ। गृह र अर्थबाहेक अन्य मन्त्रालय लिन रविलाई उनीहरूले सुझाव दिएका छन्। रविलाई भौतिक मन्त्रालय दिन एमाले र माओवादी तयार भएपनि उनले गृह छोडेका छैनन्। यसअघि निर्वाचनपछि बनेको तत्कालीन एमाले  माओवादीको गठबन्धन सरकारमा लामिछाने उपप्रधानमन्त्री तथा गृहमन्त्री बनेका थिए। नागरिकता विवादमा मुछिएपछि सर्वोच्च अदालतले उनको सांसद पद खारेज गरिदिएको थियो। उनले पुन: नेपाली नागरिकता लिएर चितवनबाट सांसद बनेका हुन्।"
१७ घण्टादेखि नारायणगढबुटवल सडक खण्ड अवरुद्ध,"परासी : १७ घण्टादेखि अवरुद्ध बनेको नारायणगढबुटवल सडक खण्ड अझै पूर्णरुपमा सञ्चालनमा आउ नसकेको छैन। हिजो साँझ ६ बजेदेखि अवरुद्ध रहेको दाउन्ने सडक खण्डमा आज बिहानदेखि साना सवारी साधनहरु एकतर्फीरुपमा सञ्चालनमा आए पनि ठूला सवारी साधन भने सञ्चालनमा आउन नसकेको हो। हिजो परेको सिमसिमे पानीका कारण पूर्वी नवलपरासीतर्फको दाउन्नेस्थित त्रियासी मोड र पश्चिम नवलपरासीको एसमोडमाथिको सडक अवरुद्ध भएको हो। राजमार्गको सडक विस्तारका क्रममा बनाइएको डाइभर्सनमा नयाँ माटो राखेका कारण पानीले हिलो बनाउँदा सडक अवरुद्ध भएको जिल्ला ट्राफिक कार्यालय पश्चिम नवलपरासीका प्रमुख इन्स्पेक्टर राजु खत्रीले बताए। हिजो साँझदेखि अवरुद्ध भएको सडकमा अहिले एकतर्फीरुपमा साना सवारी साधन सञ्चालनमा आएको उनले जानकारी दिए। नयाँ माटोका कारण सडक दलदल भएकाले ठूला सवारी साधन सञ्चालनमा कठिनाई भएको हो। अहिले डोजरले हिलो माटो फालिरहेकाले ठूला सवारी साधन सञ्चालनमा केही समय लाग्ने इन्स्पेक्टर खत्रीले जानकारी दिए। अवरुद्ध भएको पूर्वी नवलपरासीतर्फको बाटोमा एकतर्फीरुपमा ठूला सवारी साधन सञ्चालनमा आए पनि पश्चिम नवलपरासीमा भएको अवरुद्धले ती सवारी साधन दाउन्नेमा रोकिनु परेको जिल्ला ट्राफिक कार्यालय पूर्वी नवलपरासीका निमित्त प्रमुख सई मिन कुँवरले जानकारी दिए। सडक पूर्णरुपमा सञ्चालनमा आउन नसक्दा पूर्व, पश्चिम जाने सयौं यात्रु दुम्किवास, बर्दघाट र दाउन्नेमा अलपत्र परेका छन्।"
"प्रधानमन्त्रीले गठबन्धन तोड्नुभएको हो, हामी राजीनामा दिँदैनौं : कांग्रेस मन्त्री","काठमाडौं : नेपाली कांग्रेसको पदाधिकारी बैठक जारी रहेको छ। कांग्रेस सभापति शेरबहादुर देउवाले निजी निवास धुम्बाराहीमा पदाधिकारी तथा पूर्व पदाधिकारीहरूसँग समसामयिक राजनीतिक विषयमा छलफल गरिरहेका छन्। नयाँ सत्तासमीकरण र नयाँ मन्त्रीमण्डल बनाउन एमाले र रास्वपाका नेताहरु प्रधानमन्त्रीको सरकारी निवास बालुवाटारमा छलफलमा जुटेसँगै कांग्रेसको पदाधिकारी बैठक बसेको हो। बैठकस्थलबाट केहि मन्त्री बाहिर निक्लिएका छन्। उनीहरुले मन्त्री पदबाट राजीनामा नदिने बताएका छन्। नयाँ मन्त्रीमण्डल बनाउने तयारी गरेपछि प्रधानमन्त्री पुष्पकमल दाहाल 'प्रचण्ड'ले कांग्रेसका मन्त्रीहरुलाई राजीनामा दिन र नदिए बर्खास्त गर्ने सन्देश कांग्रेस सभापति शेरबहादुर देउवा समक्ष दिएका छन्। पदाधिकारी बैठकमा निस्किएपछि कांग्रेस मन्त्रीहरुको राजीनामा के हुन्छ भन्ने प्रश्नमा अर्थमन्त्री प्रकाशशरण महतले नयाँ गठबन्धन बन्ने भएपछि स्वभाविक रुपमा राजीनामा दिनुपर्ने आवश्यकता नरहेको बताए। महतले गठबन्धन प्रधानमन्त्री प्रचण्डले तोडेकाले कांग्रेसका मन्त्रीले आफैँ राजीनामा नदिने बताए । प्रधानमन्त्रीले गठबन्धन तोडेको जानकारी दिनुभयो। कांग्रेसले गठबन्धन तोडेको होइन। उनले भने,नयाँ गठबन्धन बन्ने भएपछि राजीनामा दिनुपर्ने आवश्यकता छैन। स्वाभाविकरुपमा हामीले राजीनामा दिनुपर्दैन।"
सत्ता समीकरणमा फेरबदल भएसँगै कानुन समिति बैठक पनि स्थगित,"काठमाडौं : सत्ता समीकरणमा फेरबदल भएसँगै संक्रमणकालीन न्यायसम्बन्धी विधेयकलाई टुङ्गो लगाउन सोमबार बिहान बोलाइएको कानुन समितिको बैठक स्थगीत भएको छ । दलहरु आन्तरिक छलफलमा व्यस्त भएका कारण बैठक स्थगीत भएको हो। कांग्रेससँगको गठबन्धन भत्किएसँगै एमाले,माओवादी,रास्वपा र जसपालगायत दलहरूको नयाँ गठबन्धन बनेको छ। प्रधानमन्त्री पुष्पकमल दाहाल प्रचण्डले आजै सानो आकारको मन्त्रीमण्डल पुनर्गठन गर्दैछन्। अहिले प्रधानमन्त्री निवास बालुवाटारमा मन्त्रालय बाँडफाँटबारे नयाँ गठबन्धनका दलहरूको बैठक बसिरहेको छ। एमाले,माओवादी र रास्वपाको शीर्ष नेताहरू बैठकमा सहभागी छन्। बैठकमा संक्रमणकालीन न्यायसम्बन्धी विधेयकमा कानून मन्त्रालय र समिति सचिवालयले मस्यौदा प्रतिवेदन पेश गर्ने र प्रतिवेदनमाथि छलफल गरेर पारित गर्ने तयारी थियो । यसअघि आइतबार भएको छलफलका क्रममा विधेयकमा मानवअधिकारको गम्भीर उल्लंघनमा नियतवस वा स्वेच्छाचारी रुपमा गरिएको हत्या राख्ने सहमति भएको थियो । त्यस्तै मानवअधिकार उल्लंघनको घटनामा पीडितको स्वतन्त्र सहमति हुनुपर्ने सहमति भएको थियो । तर पीडितको स्वतन्त्र सहमति नभएको अवस्था र अभियोजन गर्दा सजाय घटि गर्ने बिषयमा भने सहमति हुन बाँकी छ ।"
फेक अकाउन्ट बनाएर बालिकालाई अश्लिल गाली,"सिन्धुपाल्चोकका सुमन खत्री काठमाडौं २६ गोल्खुपाखामा बस्छन्। एक्सचेन्ज कम्पनीमा काम गर्ने खत्रीको रुचि भने अनौठो छ। उनले विभिन्न नामका नक्कली फेसबुक अकाउन्ट चलाउने गर्छन्। कुनै अकाउन्ट महिलाको नाममा खोलेका छन् त कुनै पुरुषको नाममा छ। १४ वर्षीया बालिकामाथि साइवर अपराध गरेको आरोपमा हाल उनी प्रहरी हिरासतमा छन्। उनलाई नेपाल प्रहरीको साइवर ब्युरोले ठमेलबाट पक्राउ गरेको छ। साइवर ब्युरोका प्रवक्ता दिपक राज अवस्थीका अनुसार सुमनलाई सामाजिक सञ्जालमा भेटिने नाबालक बालिकाहरुको फोटोप्रति विशेष मोह छ। उनले फेसबुकमा देखिने अन्जान बालिकाहरुको फोटो प्रयोग गरेर साइवर अपराध गर्ने गरेका छन्। उनले आफूले चलाउने फेक अकाउन्टबाट बालिकाको फोटो मिसयुज गर्ने गरेका थिए। फोटो पोष्ट गर्दे नराम्रो गाली र अश्लिल शब्दहरु लेख्दै बालिकालाई मानसिक टर्चर दिने गरेका थिए। खत्रीले ६ जना नाबालिकाको फोटो मिसयुज गरेको र आफन्तलाई पठाएको आरोप छ। प्रहरीका अनुसार एक १४ वर्षीया बालिकाको आफन्तले सुमनविरुद्ध उजुरी दिएका छन्। काठमाडौंको एक बोर्डिङ स्कुलमा कक्षा ८ मा पढ्ने बिलीकाले केही महिनाअघि साथीसँग जन्मदिन मनाएको फोटो सामाजिक सञ्जालमा अपलोड गरेकी थिइन्। उक्त फोटोमा नक्कली आइडी बनाएका सुमनले कमेन्ट गरेपछि उनीहरुबीच चिनाजान भएको थियो। यही क्रममा नै बालिकाको फोटो सुमनले लिएको र गलत मनसायले प्रयोग गरेको प्रहरीको भनाइ छ। सिन्धुपाल्चोकको चौतारा साँगाचोकगढीका सुमन ले भीपीएन (भर्चुअल प्राइभेट नेटवर्क) प्रयोग गरेपछि कसैले पनि थाहा पाउनन् भनेर फेक अकाउन्ट चलाउने गर्थे। उनले भीपीएनका विभिन्न साइटहरुमा नाबालिकाको फोटो भिडियो मिसयुज गर्ने गर्थे। खत्रीले सामाजिक सञ्जाल फेसबुकमा नाबालिग किशोरीहरुले पोस्ट गरेका फोटो डाउनलोड गर्थे। विभिन्न फेक आइडी खोली ती आइडीबाट किशोरीको फोटो प्रयोग गरी अश्लील क्याप्सन लेख्नुका साथै आफन्तहरूलाई समेत पठाउथे। अश्लील तस्बिर, भिडियो, फेसबुक म्यासेन्जरमा पठाई चरित्र हत्या गरी दुःख हैरानी दिएको भन्दै किशोरीका काकाको व्युरोमा निवेदन दिएका थिए। उनीविरुद्ध विद्युतीय कारोबार ऐन, २०६३ बमोजिमको कसुरमा अनुसन्धान भैरहेको छ।"
नयाँ सत्ता समिकरणबारे प्रधानमन्त्रीले शितल निवास पुगेर राष्ट्रपतिलाई दिए जानकारी,काठमाडौं : प्रधानमन्त्री पुष्पकमल दाहाल प्रचण्ड राष्ट्रपति कार्यालयमा पुगेका छन्। राष्ट्रपति रामचन्द्र पौडेललाई भेट्न प्रधानमन्त्री प्रचण्ड शितल निवास पुगेका हुन्। प्रधानमन्त्री प्रचण्ड समसामयिक राजनीतिक विषयबारे छलफल गर्न शितल निवास पुगेको बालुवाटार स्रोतले जनाएको छ। एमाले नेतृत्वको नयाँ समीकरणबाट संघीय सरकार बनाउने सहमति भएपछि प्रधानमन्त्री राष्ट्रपति कार्यालय पुगेका हुन्। बालुवाटार स्रोतका अनुसार नयाँ मन्त्रीमण्डलको नाम र पुरानो मन्त्री बर्खास्तको सूची लिएर उनी पुगेका हुन्। एमालेमाओवादीरास्वपाको नयाँ गठबन्धनबाट प्रचण्ड नेतृत्वको सानो आकारको मन्त्रिपरिषद गठन गर्ने तयारी छ।
सेयर बजारमा दोस्रो सर्किट ब्रेक : ४० मिनेटका लागि कारोबार बन्द,काठमाडौं : सेयर बजारमा दोस्रो सर्किट लागेको छ। पहिलो सर्किट लागेर कारोबार खुलेको १ मिनेटमा नेप्से परिसूचक ५ प्रतिशतले बढेपछि पुन:दोस्रो सर्किट लागेको हो। यसअघि बजार खुलेको केही समयमै नेप्से परिसूचक ४ प्रतिशतले वृद्धि भएपछि कारोबार रोकिएको थियो। कारोबार सुरू भएको एक घण्टाभित्र ४ प्रतिशतले बढेपछि कारोबार २० मिनेटका लागि स्थगित भएको हो। कारोबार सुरू हुने वित्तिकै काबेली पावर लिमिटेड र त्रिशुली जलविदुयुत कम्पनीको सेयर मूल्यमा सकारात्मक सर्किट ब्रेक लागेको हो।
नेपाली श्रमिक आन्दोलनका सात दशक,"नेपालकै ज्येष्ठ संगठित आन्दोलन, विराटनगर श्रमिक आन्दोलनले सात दशक पार गर्न लागेको छ। जंगबहादुर राणाले तत्कालीन दरबारभित्रको कमजोरीको फाइदा उठाउँदै कोत पर्वमार्फत निरंकुश राणा शासनको सुरुआत गरी जनतालाई अधिकारबाट वञ्चित गराउँदै अँध्यारो युगमा राखे। विश्व परिवेशमा आएको राजनीतिक, सामाजिक र आर्थिक परिवर्तन एवं जागरणले नेपाली परिवेश पनि अछुतो रहन सकेन। निरंकुश राणा शासनविरुद्ध प्रजातन्त्रप्रेमी युवा जागे। प्रजातन्त्रको पक्षमा लाग्दा धेरैले फाँसी, सर्वस्वहरण र निर्वासित जीवन बिताउन बाध्य भए। विभिन्न वस्तु आयातमा समस्या आउन थालेपछि राणा शासकहरूले केही उद्योगको स्थापना गरे। विराटनगर क्षेत्रका अधिकांस उद्योगहरू सरकारी लगानी र संरक्षणमा स्थापित थिए। उद्योगहरू नाफामा चले पनि श्रमिकहरू ११ घण्टाभन्दा बढी काम गर्न बाध्य थिए भने पारिश्रमिक अत्यन्तै न्यून थियो। श्रमिकहरूको दयनीय अवस्था नियालिरहेको र आफैंले भोगिरहेको मोरङ्ग कटन मिलमा कार्यरत गिरिजाप्रसाद कोइरालालाई कारखाना व्यवस्थापनको शोषण र मिचोथिचो अपाच्य भयो। श्रमिकको पारिश्रमिक वृद्धि, सुरक्षित कार्यस्थल, श्रमिकलाई आवासको व्यवस्था, श्रमिकहरूको युनियन खोल्न पाउनुपर्ने र विभिन्न कल्याणकारी सुविधा हुनुपर्ने माग उद्योग व्यवस्थापनसमक्ष राखे। नसानसामा निरंकुशता रहेको राणाहरूको निरंकुश दृष्टिमा श्रमिकहरूको यो कदम राणा शासनमाथिको धावा र अपमानको पराकाष्ठको रूपमा लिँदै श्रमिकहरूले राखेको मागको बेवास्ता गरे। माग पूरा नभएपछि २००३ फाल्गुन २१ गतेदेखि विराटनगर क्षेत्रका कारखानामा श्रमिक हड्ताल सुरु भयो। श्रमिक आन्दोलनलाई सशक्तरूपमा अगाडि बढाउन गिरिजाप्रसाद कोइरालालाई नेता छानियो। मनमोहन अधिकारी, तारिणीप्रसाद कोइराला, गेहेन्द्र हरी, युवराज अधिकारी लगायत श्रमिक आन्दोलनका अग्रणी थिए। हडतालमा हजारौं संख्यामा श्रमिकहरूको सहभागिता रह्यो। यो नै नेपालको जेठो संगठित आन्दोलन हो। श्रमिक आन्दोलनलाई भारतीय नेता र श्रमिकहरूको समेत समर्थन रह्यो। केही दिनपछि भारतबाट बीपी कोइराला विराटनगर आई श्रमिक आन्दोलनमा सहभागी भए। राणा सरकारले श्रमिक आन्दोलन दबाउन काठमाडौंबाट सेना पठायो र दमन गर्यो। तुलबहादुर तामाङ लगायत श्रमिकहरू सहिद भए। आन्दोलनमा सहभागी हुुने बीपीलगायत सबै श्रमिक नेतालाई गिरफ्तार गयो। कष्ट दिने उद्देश्यले धनकुटा, सिन्धुली हँुदै हप्तौं पैदल हिँडाएर काठमाडौं ल्याई विभिन्न ठाउँमा थुनिदियो। कतिलाई धनकुटामै थुन्यो। यसरी सबै नेता गिरफ्तारमा परेपछि दिव्या कोइरालाको नेतृत्वमा महिलाले पहिलोपटक विशाल जुलुस गर्यो। निरंकुश राणा शासकहरूले महिलाहरूको जुलुसलाई हस्तक्षेप गरी थुनिए। यही श्रमिक आन्दोलनले राणा शासनविरुद्ध सत्यग्रह हुँदै २००७ सालमा १०४ वर्षे क्रूर राणा शासनको सदाका लागि अन्त्य गर्यो। सायद विराटनगर श्रमिक आन्दोलन नभएको भए यति चाँडो नेपालमा प्रजातन्त्र आउने थिएन। राणा शासनविरुद्ध डढेलो लगाउने नै श्रमिक आन्दोलन थियो। यस अर्थमा विराटनगर श्रमिक आन्दोलन नेपाली प्रजातन्त्रको जननी हो। नेपालमा राजनीतिक अस्थिरता कायम नै रह्यो। प्रजातन्त्रले फक्रन नपाउँदै २०१७ सालमा राजा महेन्द्रले कु गरी पुनः पञ्चायती व्यवस्थाको नाममा ३० वर्ष जनताको अधिकारलाई बन्दी बनायो। श्रमिक, विद्यार्थी, पार्टी सबै एकपटक प्रजातन्त्र पुनः स्थापनाका लागि लड्नु पर्यो। नेपालको श्रमिक आन्दोलनले निर्धक्क श्रमिक हक अधिकारको पक्षमा मात्रै काम गर्न पाएन। वर्गीय अधिकारभन्दा पनि प्रजातन्त्रकै लागि बढी समय खर्चनु पर्यो। २०४६, २०६२६३ लगायत सबै आन्दोलनमा श्रमिक वर्गको महत्वपूर्ण भूमिका रह्यो। राजा ज्ञानेन्द्रको कु पश्चात् जनआन्दोलनले गति नलिएपछि गिरिजाप्रसाद कोइराला, माधव नेपाललगायत सात दलका शीर्षस्थ नेताहरूले काठमाडांैको एक होटेलमा ट्रेड युनियन कांग्रेस र जिफन्टका शीर्षस्थ नेताहरूलाई बोलाए। जागीरको प्रवाह नगरी एकपटक लोकतन्त्रका लागि श्रमिक र पेशाकर्मीहरूले सहयोग गर्न अनुरोध गरेपछि श्रमजिवि र पेशाकर्मी आन्दोलनमा होमिए। सात दशकअघि गिरिजाप्रसाद र मनमोहनहरूले नेतृत्व गरेका श्रमिक आन्दोलनले उठाएका मागहरू वर्तमान श्रमिक आन्दोलनले समेत उठाइरहनु परेको छ। विभिन्न जात, समुदाय, क्षेत्रको आयोग बनेका छन्। लाखौं श्रमजीवी र रोजगारदाताको समस्या समाधान गर्न श्रम आयोग बनेको छैन। विभिन्न जात, समुदाय र क्षेत्रको हरेक ठाउँमा क्लष्टर बनाई प्रतिनिधित्व छ तर संविधानमै उल्लेख भएको श्रमिकको कतै क्लष्टर र प्रतिनिधित्व छैन। यस मानेमा राजनीतिक दलहरूले व्यवस्था परिवर्तन गर्न श्रमिकहरूको सहयोग लिए तर सत्तामा पुगेपछि श्रमजीविलाई बिर्सिएको छ। व्यवस्था परिवर्तन भए पनि श्रमजीविको अवस्था परिवर्तन भएको छैन। इतिहास नै नबुझेका गलत प्रकृयाबाट अकुत सम्पत्ति आर्जन गरेका विवादित उद्योगी व्यवसायी, ठेकेदार, अनेक काण्डमा मुछिएका नेता र डनहरूको कब्जामा पार्टी र नेतृत्व पर्दा प्रजातन्त्रको जननी र सामाजिक परिवर्तनका संवाहक ट्रेड युनियन खारेज गर्नुपर्छ भन्ने सुनिन थालेको छ। अनौपचारिक तथा साना मझौला निजी क्षेत्रमा श्रम ऐन कुन चरोको नाम जस्तै भएको छ। न्युनतम पारिश्रमिक लागू भएको छैन, संविधानमै मौलिक हकको रूपमा व्यवस्था भएको संगठित हुने हकलाई समेत युनियन बनाएकै कारण व्यवस्थापनले अनेक दुखः दिइरहेका छन्। श्रम ऐनको केही दफाको दुरुपयोग गरी बिनाकारण श्रमिक कटौती गर्ने कार्य भइरहेको छ। सरकारले योगदानमा आधारित सामाजिक सुरक्षा शुभारम्भ गरे पनि प्रभावकारी लागू भएको छैन। तामाङ ट्रेड युनियन कांग्रेसका उपमहासचिव हुन्।"
मुस्ताङमा लेक लागेर भारतीय पर्यटकको मृत्यु,जोमसोम : मुक्तिनाथ दर्शनका लागि आएका एक भारतीय पर्यटकको लेक लागेर मृत्यु भएको छ । भारतको गुजरातदेखि ४० जनाको टोलीसहित मुक्तिनाथ दर्शन गर्न गएका ५७ वर्षीय भुपेन्द्र भाई पटेलको सोमबार लेक लागेर मृत्यु भएको जिल्ला प्रहरी कार्यालय मुस्ताङले जनाएको छ । वारागुङ मुक्तिक्षेत्र गाउँपालिका१ मुक्तिनाथ पुराङ रानीपौवामा उनलाई लेंक लागेर श्वासप्रश्वासमा समस्या देखिएको थियो। प्रहरीले पर्यटक लेंक लागेर बिरामी परेको सूचना पाएपछि प्रहरी निरीक्षक मिलनबहादुर विकसहितको प्रहरी ५ जना टोली जोमसोमबाट मुक्तिनाथ पुगेको थियो। प्रहरीको टोलीले बिरामी परेका पटेललाई त्यहाँबाट उद्दार गरी उपचारका लागि जोमसोम अस्पतालमा ल्याएको थियो । अस्पतालमा ल्याउँदा चिकित्सकले उनलाई मृत घोषणा गरेको प्रहरी नायब उपरीक्षक भोजराज पाण्डेयले जानकारी दिए । मुस्ताङको मुक्तिनाथ क्षेत्रमा शनिबारदेखि प्रतिकुल मौसम र हिमपात भएको थियो । हिमपातपछि सो क्षेत्रमा चिसो समेत अध्यधिक बढेको थियो । प्रहरीले घटना बारेमा आवश्यक अनुसन्धान भइरहेको जनाएको छ ।
नवनिर्वाचित राष्ट्रियसभाका सदस्यले लिए शपथ,"काठमाडौं : राष्ट्रियसभाका नवनिर्वाचित सदस्यहरूले पद तथा गोपनियताको शपथ ग्रहण गरेका छन्। नयाँ बानेश्वरस्थित संसद भवनमा राष्ट्रियसभा उपाध्यक्ष उर्मिला अर्यालले उनीहरूलाई शपथ खुवाएकी हुन्। रिक्त २० जनाको पदमध्ये १९ जना गत माघ ११ गतेको निर्वाचनबाट निर्वाचित भएका हुन्। एकजना भने मन्त्रपरिषदको सिफारिसमा राष्ट्रपतिबाट नियुक्त हुन बाँकी छन्। आइतबार मात्रै राष्ट्रिय सभाका अध्यक्ष गणेशप्रसाद तिमिल्सिनासहित ६ वर्षे कार्यकाल सकिएका १९ सांसदलाई बिदाइ गरिएको थियो। १९ सदस्यका लागि भएको निर्वाचनपछि राष्ट्रिय सभामा माओवादी पहिलो,कांग्रेस दोस्रो र एमाले तेस्रो दल बनेका छन्। कांग्रेसबाट कृष्णप्रसाद सिटौला,आनन्दप्रसाद ढुङ्गाना, विष्णुकुमारी पुडासैनी, जितजंग बस्नेत,पदमबहादुर परियार, किरणबाबु श्रेष्ठ, विष्णुकुमारी सापकोटा, कृष्णबहादुर रोकाया, बलदेव बोहरा र नारायणदत्त भट्ट गरी १० जना सांसद राष्ट्रिय सभा सदस्यमा निर्वाचित भएका छन्। त्यसैगरी माओवादी केन्द्रबाट श्रीकृष्ण अधिकारी, मनरुपा शर्मा, झक्कु सुवेदी, विष्णुबहादुर विश्वकर्मा र रेणु चन्द, नेकपा एकीकृत समाजवादीबाट घनश्याम रिजाल, सावित्री मल्ल सांसद बनेका हुन्। नेकपा एमालेबाट रुक्मिनी कोइराला र जनता समाजवादी पार्टीबाट पूजा चौधरी राष्ट्रिसभा सदस्यमा निर्वाचित भएका हुन्।"
मन्त्रिमण्डल हेरफेर गर्न कांग्रेसले असहयोग गर्यो : माओवादी,काठमाडौं : नेकपा माओवादी केन्द्रले वामपन्थी ध्रुवीकरण गर्न नयाँ गठबन्धन आवश्यक भएको निष्कर्ष निकालेको छ । प्रधानमन्त्री निवास बालुवाटारमा सोमबार बसेको माओवादी पदाधिकारी बैठकले नेपालको राजनीतिलाई कोर्स करेक्सन गरेर वामपन्थी ध्रुवीकरणतर्फ लैजान नयाँ गठबन्धन आवश्यक रहेको निष्कर्ष निकालेको माओवादी सचिव देवेन्द्र पौडेलले जानकारी दिए । बैठकपछि माओवादी सचिव पौडेलले वामपन्थी एकता जनताको चाहना रहेकाले बामपन्थी कमजोर हुने अवस्था आउन नदिन उक्त स्टेप चालिएको जिकिर गरे। उनले मन्त्रिमण्डल हेरफेर गर्न कांग्रेसले असहयोग गरेको जिकिर गरे । कांग्रेसका कारण सरकार सञ्चालन गर्न प्रधानमन्त्रीलाई अप्ठेरो परेकाले नै नयाँ गठबन्धन बनाउनुपरेको उनको भनाइ छ । सचिव पौडेलले प्रदेशको नेतृत्व आलोपालोका आधारमा सञ्चालन गरिने बताए। उनले राष्ट्रियसभाको अध्यक्षको विषयमा पनि नयाँ ढंगले छलफल हुने बताए। उनले पुरानो गठबन्धनको विषयमा पनि बैठकमा गम्भीर छलफल भएको बताए । पौडेलले नेकपा (एमाले) सहितको नयाँ गठबन्धन कायम भएसँगै समाजवादी मोर्चा नेपाल पनि निरन्तर रहने उल्लेख गरे।
प्रधानमन्त्री प्रचण्ड राष्ट्रपति भेट्न शितल निवास जाँदै,"काठमाडौं : प्रधानमन्त्री पुष्पकमल दाहाल प्रचण्ड राष्ट्रपति कार्यालयमा जान लागेका छन्। राष्ट्रपति रामचन्द्र पौडेललाई भेट्न प्रधानमन्त्री प्रचण्ड शितल निवास जाने भएका हुन्। प्रधानमन्त्री प्रचण्डले समसामयिक राजनीतिक विषयबारे छलफल गर्न आफू केहि समयपश्चात राष्ट्रपति कार्यालय आउने जानकारी पठाएको स्रोतले बताएको छ। एमाले नेतृत्वको नयाँ समीकरणबाट संघीय सरकार बनाउने सहमति भएपछि प्रधानमन्त्री राष्ट्रपति कार्यालय जान लागेका हुन्। बालुवाटार स्रोतका अनुसार नयाँ मन्त्रीमण्डलको नाम र पुरानो मन्त्री बर्खास्तको सूची लिएर उनी जाँदैछन्। एमालेमाओवादीरास्वपाको नयाँ गठबन्धनबाट प्रचण्ड नेतृत्वको सानो आकारको मन्त्रिपरिषद गठन गर्ने तयारी छ। बालुवाटारको सहमतिअनुसार एमालेबाट पदम गिरी, माओवादी केन्द्रबाट वर्षमान पुन, रास्वपाबाट रवि लामिछाने र जसपाबाट उपेन्द्र यादव मन्त्री बन्ने लगभग पक्का भएको छ।"
गोसाइकुण्ड पदयात्रा मार्ग र गत्लाङमा हिमपात,"धुन्चे : रसुवाको उत्तरी क्षेत्र गोसाइकुण्ड पदमार्गमा हिमपात भएको छ हिमापात भएपछि स्थानीय खुशी भएका छन्। पुस माघमा पर्ने हिउँ तथा पानी यसवर्ष फागुनसम्म नपरेपछि किसान चिन्तामा थिए। हिउँदे हिउँ पानी नपरेकोले खेती नसप्रने भएपछि किसान चिन्तित भएका किसान ढिलै भए पनि पानी र हिउँ परेकोले कमै खेती सप्रिने भएकोले खुशी भएका हुन्। आमाछोदिङमो गाउँपालिका३ गतलाङको लेक क्षेत्रमा हिउँ परेकोले रमाइलोमात्र होइन खेती बाली सप्रिने भएकोले किसान खुशी भएको स्थानीय दुकर लामाले भने यहाँका किसान आलु र मकै सप्रिने हुनाले खुशी भएका छन्। अहिले उत्तरी क्षेत्रमा आलु खेती लगाइएको छ भने दक्षिणमा मकै राप्ने समय छ। आइतबार उच्च हिमाली क्षेत्रमा हिमपात भएको छ भने तल्लो क्षेत्रमा हल्का वर्षात भएको छ। कमै रोप्न केही राहत हुने कालिका ३ का दुर्गा ढकाल बताउँछन्। उनले भने ढिलै भएपनि हल्का पानी पर्यो कृषि र बोट बिरुवालाइ राहत भयो। हिउँ परेपछि हिउँखेल्नेहरू ब्यस्त छन्। उता उत्तरी क्षेत्रका कृषकहरू भने बाली सप्रिने भएकोले हर्षित भएकाछन्। उत्तरी क्षेत्रको लाङटाङ, ठूलो स्याफ्रु, गोल्जुङ, गत्लाङको लेकामा हिमपात भएको छ। हिउँ परेपछि हिमाल तथा डाडाहरु अहिले टल्केको छ। हिउँ परेपछि नाइट्रोजनको मात्रा बढ्ने हुँदा बोट बिरुवा तथा बालीमा फाइदा पुग्ने भएकोले कृषक खुशी भएका हुन्। यसले हाल किसानहरूले लगाएका फापर, जौ, करूलगायत विभिन्न किसीमको जडिबृटी खेतीमा प्रत्यक्ष फाइदा पुर्याउने पुग्छ। चिसो बढेपछि स्थानीयवासिन्दाबाट घरभित्र आगो तापेर बसेका छन्। हिमपात भएपछि यहाँका मानिसहरूले लेकमा सारेका गोठलाई समेत सेताम्य हिउँले छोपेको छ। पर्यटकीय क्षेत्र लाङटाङ, क्यान्जिन, मुण्डु, थाङस्यापलगायत अर्को पर्यटकीय क्षेत्र गोसाईकुण्ड, बुद्धमन्दिर, चोलाङपाटी, चन्दरबारी, ढिम्सा, देउरालीमा हिउँ परेको छ। त्यस्तै गरी थुमन, नागथली, बृद्धिमको गोदेग्याङ र खैदीमा पनि हिमपात भएको छ। ठूलोस्याफ्रु, ब्राबल, मुखर्क क्षेत्रमा पनि हिउँ परेको स्थानीय सुब्बा तामाङले बताए। पानी र हिउँ परेपछि जौ, गहुँ, करु खेती हरियो देखियो धेरै राम्रो भयो।"
"शेयर बजारमा सर्किट, कारोबार रोकियो",काठमाडौं : राजनीतिक उतारचढावका बीच धितोपत्र बजारमा शेयर कारोबार मापक नेप्से परिसूचकमा चार प्रतिशतको वृद्धिपछि कारोबार रोकिएको छ। आज बजार खुलेको केही समयमै नेप्से परिसूचक ७९ दशमलव २९ अङ्क अर्थात् चार दशमलव शून्य चार प्रतिशतले बढेर दुई हजार ३९ दशमलव ६० अङ्कमा पुगेपछि नेप्से हल्ट भएको छ। कारोबार सुरु भएको एक घण्टाभित्र चार प्रतिशतले बढेपछि कारोबार २० मिनेटका लागि स्थगित भएको छ। कारोबार सुरु हुने वित्तिकै अरुण काबेली पावर लिमिटेड र त्रिशुली जलविद्युत् कम्पनीको शेयर मूल्यमा सकारात्मक सर्किट लागेको छ।
कम्युनिष्ट एकताको पहल थालेका छौँ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले बृहत् कम्युनिष्ट एकताको पहल थालिएको बताएका छन् । सहिद सप्ताहको अन्तिम दिन आज प्रधानमन्त्री निवासमा सुखानी सहिदका परिवारसँगको भेटमा प्रधानमन्त्री दाहालले कम्युनिष्ट एकताको पहल भइरहेको बताएका हुन्। 'सहिदप्रति उच्च सम्मान छ,आजैको मितिदेखि कम्युनिष्ट एकताका लागि थप पहल गरेका छौँ,'प्रधानमन्त्री दाहालले भने। तत्कालीन पञ्चायती शासकले २०२९ फागुन २१ गते रामनाथ दाहाल, नेत्र घिमिरे, वीरेन राजवंशी, कृष्ण कुइँकेल र नारायण श्रेष्ठलाई सुखानीको जङ्गलमा लगेर हत्या गरेको थियो । भेटमा सुखानी सहिद परिवारका सदस्य विसेश्वरा दाहाल, जीवन घिमिरे, रविन दाहाल, बुद्ध घिमिरेलगायत सहभागी थिए । कम्युनिष्ट आन्दोलन र जनयुद्धलाई एकापसमा जोड्नका लागि नेकपा (माओवादी केन्द्र)ले फागुन १४ देखि २१ सम्म सहिद सप्ताह मनाउँदै आएको छ ।"
हिउँ पर्दा किसान खुसी छन्,"शैलुङमा हिउँ परेको छ। यसले हामी किसानलाई धेरै खुसी दिएको छ। आलुु रोपेपछि पानी नपर्दा धेरै चिन्तामा थियौं। आलु उम्रने बेलामा हिमपातले जमिन चिसो बनाइदिएको छ। अब भने आलुका बोट राम्रा हुने छन्। आलु रोपेको निक्कै समय बितिसकेको छ। अहिलेसम्म हिमपात पनि भएको थिएन। अनि पानी पनि नपरेपछि शैलुङको झोर, मनगाउँ, कालापानी, खोलाखर्क, भित्ते, ढाँडे, ढुंगे, चैचाप र मेलुङ गाउँपालिकाको घ्याङ र डाँडाखर्कका आलु खेती गर्दै आएका किसान निकै चिन्तित भएका थियौं। माघमा थोरै हिमपात भए पनि आलु रोपेपछि हिमपात र पानी नआएकाले आलु उत्पादन घट्छ कि भन्ने डर थियो। तर, अहिले राम्रैसँग हिमपात भएकाले अब उत्पादन बढ्नेमा आशावादी छौं। दोलखाको शैलुङ गाउँपालिका८ को झोर, मनगाउँ, भित्ते, ढाँडे, कालापानी, वडा नम्बर ६ को ढुंगे, चैचाप र मेलुङ गाउँपालिका३ को घ्याङ र वडा नम्बर ५ को डाँडाखर्कका किसानले वर्षमा ४० करोडभन्दा बढीको आलु बिक्री गर्दै आएका छन्। योपटक अझ बढी बिक्री गर्न पाइने भयो भनेर पनि हिउँ पर्दा किसान बढी खुसी भएका छन्। (श्रेष्ठ, शैलुङ गाउँपालिका८ का किसान हुन्।)"
सभापति देउवाले बोलाए पदाधिकारी बैठक,काठमाडौं : नेपाली कांग्रेसले पछिल्लो राजनीतिक अवस्था बारे छलफल गर्न पदाधिकारी बैठक बोलाएको छ। माओवादी केन्द्रसँगको गठबन्ध टुटको संघारमा पुगेको बेलामा कांग्रेस सभापति शेरबहादुर देउवाले थप छलफल गर्न पदाधिकारी बैठक बोलाएका हुन्। बैठक बिहान १० बजेका लागि देउवा निवास बुढानिलकण्ठमा बोलाइएको छ।
नयाँ समीकरण बन्ने भएपछि बालुवाटारमा मन्त्रालय बाँडफाँटबारे छलफल,"प्रचण्ड र ओलीले रास्वपाका लामिछानेलाई भौतिक मन्त्रालय दिन चाहे पनि लामिछानेले भने गृहमन्त्रालयको अडान छाडेका छैनन्। परराष्ट्रमन्त्रालयमा जसपाका अध्यक्ष उपेन्द्र यादवले दावी गरेका छन्। काठमाडौं : नयाँ सत्तासमीकरण बन्ने भएपछि प्रधानमन्त्रीको सरकारी निवास बालुवाटारमा तीन दलका नेताहरूबीच छलफल भएको छ। नेकपा माओवादी केन्द्रका अध्यक्ष पुष्पकमल दाहाल 'प्रचण्ड', नेकपा एमालेका अध्यक्ष केपी शर्मा ओली र राष्ट्रिय स्वतन्त्र पार्टीका सभापति रवि लामिछानेबीच छलफल भएको हो। बैठकमा एमाले उपाध्यक्ष विष्णु पौडेल,महासचिव शंकर पोखरेल तथा माओवादी केन्द्रका वरिष्ठ उपाध्यक्ष नारायणकाजी श्रेष्ठ पनि सहभागी छन्। बैठकमा नयाँ समीकरण र मन्त्रालयको बाँडफाटको बारेमा छलफल भएको स्रोतले बताएको छ। प्रचण्ड र ओलीले रास्वपाका लामिछानेलाई भौतिक मन्त्रालय दिन चाहे पनि लामिछानेले भने गृहमन्त्रालयको अडान छाडेका छैनन्। परराष्ट्रमन्त्रालयमा जसपाका अध्यक्ष उपेन्द्र यादवले दावी गरेका छन्। एमाले र माओवादी केन्द्रले अर्थ र गृहमन्त्रालयमा दावी गरेका छन्। यद्देपि लामिछानेले गृह नछोड्ने अडान लिएपछि प्रचण्ड र ओलीले थप छलफल गर्ने तयारी गरेका छन्। माओवादी केन्द्रको पदाधिकारी बैठक सकिएलगत्तै तीन दलका नेताहरू छलफलमा जुटेका हुन्। प्रधानमन्त्री दाहालले आजै सानो आकारको मन्त्रीमण्डल पुनर्गठन गर्दैछन्। कांग्रेससँगको गठबन्धन तोडेर माओवादी केन्द्रले एमाले,रास्वपा,जपसासँग नयाँ सत्ता गठबन्धन गर्ने निर्णय गरेको छ।"
टिआरसी विधेयक टुंगो लगाउन एमालेको सचिवालय बैठक,"काठमाडौं : टिआरसी विधेयकबारे टुंगो लगाउन नेकपा एमाले सचिवालय बैठक बसिरहेको छ। एमाले अध्यक्ष केपी शर्मा ओलीको बालकोटस्थित निवासमा सचिवालय बैठक बसिरहेको हो। बैठकमा टिआरसी विधेयकका विवादित बुँदा, राष्ट्रियसभा अध्यक्षको निर्वाचन, सत्ता गठबन्धनका कार्यशैली लगायतका विषयमा छलफल भइरहेको छ। स्रोतका अनुसार माओवादी केन्द्रसँग हुन सक्ने सम्भावित गठबन्धनका बारेमा समेत छलफल भएको छ।"
सेयर बजारको सेन्टिमेन्ट र कारोबारमा पार्ने प्रभाव,"सेयर बजारको सेन्टिमेन्ट भन्नाले वर्तमान समयमा सेयर बजारप्रति लगानीकर्ताहरूको विद्यमान धारणालाई जनाउँछ। अर्को शब्दमा भन्नुपर्दा सेयर बजारको सूचकांक वा कुनै कम्पनीको सेयर मूल्यमा लगानीकर्ता, ब्रोकरको आकर्षण र बजारमा हुने अनुमानित मूल्यप्रति लगानीकर्ताहरूको सामान्य दृष्टिकोणलाई जनाउँछ। बजारको सेन्टिमेन्ट आर्थिक प्रतिवेदन, मौसमी कारणहरू, राजनैतिक घटनाक्रम र राष्ट्रिय तथा अन्तर्राष्ट्रिय घटनाहरूसहित विभिन्न कारणहरूले प्रभावित हुन्छ। जब लगानीकर्ताहरूले धितोपत्र बजारमा सेयरमूल्य वृद्धिको अपेक्षा गर्छन् भने उक्त भावनालाई बुलिस मानिन्छ। यसविपरीत, लगानीकर्ताहरूले धितोपत्र बजारमा सेयर मूल्य गिरावटको अपेक्षा गर्छन् भने उक्त भावनालाई वियरिस मानिन्छ। सँगसँगै बजारको अर्को एउटा महत्वपूर्ण भावना पनि छ जसलाई साइडवेज भनिन्छ। जसमा लगानीकर्ताहरूले आगामी बुलिस यात्राको तयारीका लागि सेयर सस्तो मूल्यमा जम्मा गर्ने गर्छन्। नेपालको सेयर बजार पनि सोही भावनामा अनुरूप चलिरहेको देख्न पाइन्छ। विगतका बजारको भावनालाई हेर्दा नयाँ तथा पुराना सम्पूर्ण लगानीकर्ताहरूलाई नेपालको आजको बजारले लगानीको सुवर्ण अवसर प्रदान गरेको अनुभूति हुन्छ। पछिल्लो बजारको भावनालाई मध्यनजर गर्ने हो भने २०७६ मंसिर महिनामा बनाएको ११०० को तल्लो बिन्दुलाई वियरिस मार्केटको अन्तिम बिन्दु हो। उक्त बिन्दुबाट बढेको नेप्से ६३३ दिनको यात्रापछि ३२२७ सम्म पुगेको थियो। उक्त बुलिस भावनामा नेप्सेको २१२५ अंकको वृद्धि थियो। त्यसैगरी ३२२७ बाट घटेर नेप्से इन्डेक्स १८०७ सम्म झरेको थियो। जुन वियरिस भावनाअन्तर्गत पर्दछ र उक्त वियरिस भावनामा १४२० अंकको गिरावट ३०९ दिनमा पूरा गरेको थियो। हाल नेप्से साइडवेज अवस्थामा रहेको छ। १८०७ देखि २२७८ (४७० अंक) को बीचमा ६१८ दिनदेखि रुमलिरहेको छ। बजारका भावनाहरू परिवर्तन भइरहन्छ। परिवर्तनशील भावना बुलिस, वियरिस र साइडवेजको क्रममा चलिरहन्छ। यस्तो अवस्थामा बजारको क्रमअनुसार लगानीकर्ताहरूले बजारको भावना बुझेर लगानी गर्ने हो भने सदैब बजारबाट राम्रो आम्दानी गर्न सक्छन्। लगानीकर्ताहरू पनि विभिन्न प्रकारका हुने भएकाले बजार सबैको लागि हो तर बजारमा प्रयोग हुने रणनीति भने सबैका लागि एकै हुँदैन। लगानीकर्ताको प्रकृति अनुरूप रणनीतिहरू पनि फरकफरक हुन्छन्। बुलिस सेन्टिमेन्ट बुलिस सेन्टिमेन्टमा चलेको बजारमा सबै लगानीकर्ताहरूलाई नाफा भइरहेको हुन्छ र सबै लगानीकर्ताहरू बढ्दो बजारमा बढ्दो सेयर मूल्यमा खरिद गर्न उत्साहित हुन्छ। जसले बजारलाई पुराना अवरोधहरू पार गर्न मद्दत गर्दछ। यस भावनामा चलेको बजारमा कुनै पनि कम्पनीको सेयर मूल्य लगानीकर्ताहरूलाई महँगो वा ओभर भ्यालुड लाग्दैन। जसको परिणामस्वरूप स्टक मूल्य कम्पनीको अवस्थाको हिसाबले धेरै नै माथि कारोबार भइरहेको हुन्छ र लगानीकर्ताहरू उक्त स्टकको मूल्य चलिरहेको मूल्यभन्दा माथि नै कारोबार हुन्छ र खरिदपश्चात् राम्रो प्रतिफलको आशामा खरिद गरिरहेका हुन्छन्। त्यसैगरी कम्पनीहरूको आर्थिक प्रतिवेदन पनि उक्त समयमा राम्रो आउने हुन्छ। बजारमा उच्च तरलताका कारण लगभग सबै कम्पनीहरूको कारोबार राम्रो भएको कारणले गर्दा कम्पनीहरूले राम्रो लाभांश र बोनसको घोषण गर्छन्। फलस्वरूप स्टकको मूल्यमा निरन्तर चढाव देख्न पाइन्छ। बुलिस सेन्टिमेन्टमा लगानीकर्ताले कम्पनीको आधारभूत विश्लेषण नगरी हल्लाको भरमा धेरै लगानी गर्न उत्प्रेरित हुन्छन्। स्टकको ससाना राम्रा समाचारहरू देखेर लगानीकर्ताहरू लोभिने गर्छन्। बुलिस सेन्टिमेन्टको अन्त हुन लागेको वा भएको थाहा हुँदैन तर सबै लगानीकर्ताहरू बजारप्रति अत्यधिक आशावादी भए पछि बजारको बुलिस सेन्टिमेन्ट अन्त्य भएको पाइएको छ। वियरिस सेन्टिमेन्ट बजार वियरिस सेन्टिमेन्टमा भएको बेलामा नेपालको सन्दर्भमा भने फाइदा गर्न सकिँदैन। नेपालको सेयर बजार एकतर्फी भएको कारणले गर्दा वियरिस सेन्टिमेन्टमा कुनै पनि लगानीकर्तालाई फाइदा हुँदैन। हुने मात्र नोक्सान हो कोही लगानीकर्तालाई थोरै त कसैलाई धेरै हुने गर्छ। वियरिस सेन्टिमेन्टमा निरन्तर बजार ओरालो लागिरहन्छ र लगानीकर्ताको सम्पत्ति घट्दै जान्छ। जसका कारण धेरै लगानीकर्ताहरूले आफ्नो सम्पत्ति गुमाउँछन्। वियरिस सेन्टिमेन्टमा लगानीकर्ताहरूलाई स्टकको मूल्य सधैं महँगो वा आभर भ्याल्युड लाग्छ। जसका कारण लगानीकर्ता सस्तो मूल्यमा पनि स्टक खरिद गर्न इच्छुक हुँदैनन्। यस सेन्टिमेन्टमा बजारमा सेयर खरिदकर्ता कम हुन्छन् फलस्वरूप माग र आपूर्तिको सिद्धान्तले पनि मागभन्दा आपूर्ति बढी हुने भएकोले पनि सेयरको मूल्य घढ्दै जान्छ। जस्तोसुकै आधारभूत राम्रो भएको कम्पनीको स्टक मूल्य निरन्तर घटेको देख्न पाइन्छ। यस अवस्थामा जस्तोसुकै राम्रो समाचारले पनि कम्पनीप्रति लगानीकर्ताको धारणा परिवर्तन गर्न सक्दैन। वियरिस सेन्टिमेन्टको अन्त्य हुन लागेको थाहा पाउनलाई लगानीकर्ताहरू कुन मूल्य सम्म सेयर बेच्न तयार छन् त्यसबाट थाहा पाउन सकिन्छ। यदि घटेर लगानीकर्ताले आफ्नो सेयर बेच्दैनन् भने वियरिस सेन्टिमेन्ट सकिन लागेको संकेत मानिन्छ। साइडवेज सेन्टिमेन्ट वियरिस मार्केटको अन्त्यपछि साइडवेज सेन्टिमेन्ट सुरु हुन्छ। जसमा लगानीकर्ताहरू एउटा मूल्यमा आएर सेयर खरिद गर्न सुरु गर्छन् र नयाँ बुलिस यात्राको तयारीमा सेयर जम्मा गर्न थाल्छन्। साइडवेज मार्केटमा मूल्यहरू स्पष्ट रूपमा माथि र तल गरी एउटा तेस्रो प्रवृत्तिमा चल्छ। बजारको सपोट र प्रतिरोधले साइडवेज बजार पहिचान गर्ने मद्दत पुयाउँछ। लगानीकर्ताले मूल्यको दायरामा रहेर खरिद बिक्री गर्छन्। यस्तो बजारमा कारोबार गर्न सहज हुन्छ र निरन्तर रूपमा खरिद बिक्रीको मूल्य एकैनासको हुन सक्छ र नाफा कम भए पनि निरन्तर कारोबार गर्न भने लगानीकर्ताहरू सक्षम रहन्छन् र सीमित दायरामा खरिद बिक्री हुने भएकाले लागत भने बढ्न जान्छ। यस अवस्थामा तल्लो दायरा (सपोट)मा खरिद गर्नु र माथिल्लो दायरा (प्रतिरोध)मा बिक्री गर्नु सबैको साझा रणनीति हुन्छ। साइडवेज मार्केटको अन्त्य भएको जानकारी निरन्तर भइरहेको प्रतिरोधको ब्रेकआउटलाई मान्न सकिन्छ। (भट्टराई, सेयर बजारमा प्राविधिक विश्लेषकको रूपमा कार्यरत रहेका छन्।)"
"कांग्रेस  माओवादीको गठबन्धन भत्कियो : एमालेसँग नयाँ समीकरण, आजै मन्त्रीमण्डल पुनर्गठन हुनसक्ने","काठमाडौं : नेपाली कांग्रेस र माओवादी केन्द्रलगायतको वर्तमान सत्ता गठबन्धन भत्किएको छ। वर्तमान सत्ता गठबन्धन भत्किएसँगै नेकपा एमाले र माओवादी केन्द्रको नयाँ समीकरण बन्ने लगभग पक्का भएको छ। एमाले उपमहासचिव प्रदीप ज्ञवालीका अनुसार प्रधानमन्त्री पुष्पकमल दाहाल 'प्रचण्ड'ले आजै मन्त्रीमण्डल पुनर्गठन गर्दैछन्। ज्ञवालीले अन्नपूर्णसँग भने, 'प्रधानमन्त्रीले चाहानुभयो भने आजै मन्त्रीमण्डल पुनर्गठन हुन्छ।'"
सत्ता गठबन्धनको बैठक स्थगित,"काठमाडौं : आज बिहान बस्ने भनिएको सत्ता गठबन्धनको बैठक स्थगित भएको छ। नेपाली कांग्रेस र माओवादी केन्द्रबीच मन्त्रीको कार्यशैली र सुशाशन लगायतका विषयमा कुरा नमिलेपछि गठबन्धनमा तिक्तता आएको थियो। आपसी तिक्तता मेटाउन आज बिहानका लागि बैठक बोलाइएको थियो। टिआरसी विधयेक टुङ्ग्याउन दलहरुबीच पटकपटक छलफल भए पनि निस्कर्षमा पुग्न सकेको छैन। राष्ट्रियसभा अध्यक्षमा माओवादी केन्द्र र नेपाली कांग्रेसले छुट्टाछुट्टै उम्मेद्वारी दिने तयारी गरेपछि गठबन्धनभित्र संकट उत्पन्न भएको हो। यही कारणले प्रधानमन्त्री पुष्पकमल दाहाल र एमाले अध्यक्ष केपी शर्मा ओली नजिकिएका छन्। प्रधानमन्त्री र ओलीबीच राष्ट्रियसभा अध्यक्षको चयन, टिआरसी विधयेक र नयाँ गठबन्धन बनाउनेबारे समेत पटकपटक छलफल भएको छ। प्रधानमन्त्री दाहालको कार्यशैलीप्रति असन्तुष्ट बनेको कांग्रेस पछिल्लो समय उनीसँग सशंकित हुँदै आएको छ।"
रास्वपाले पछिल्लो राजनीतिक अवस्थाबारे निर्णय गर्ने अधिकार सभापतिलाई दियो,"काठमाडौं : राष्ट्रिय स्वतन्त्र पार्टी (रास्वपा)को सचिवालय बैठकले राजनीतिक परिस्थितिमा आइपर्ने परिस्थितिको निर्णय गर्ने अधिकार पार्टी सभापतिलाई दिने निर्णय गरेको छ। सोमबार बिहान बसेको सचिवालय बैठकमा पार्टी सभापति रवि लामिछानेले समसामयिक राजनीतिक घटनाक्रमका बारेमा बैठकमा जानकारी गराएका थिए। बैठकमा पछिल्लो राजनीतिक घटनाक्रम, सम्भावित नयाँ समीकरणलगायत विषयमा छलफल भएको थियो। महामन्त्री मुकुल ढकालले निर्णय गर्ने अधिकार बैठकले पार्टी सभापतिलाई दिएको जानकारी दिएका छन्।"
"जनकपुरमा टाटासुमोले ठक्कर दिँदा दुई जनाको मृत्यु, एक घाइते",जलेश्वर : महोत्तरीको मटिहानी जनकपुर सडकखण्डमा भारतीय टाटासुमोले ठक्कर दिँदा दुई जनाको मृत्यु भएको छ भने एकजना घाइते भएका छन् । मृत्यु हुनेमा महोत्तरी पिपरा गाउँपालिका५ का ६० वर्षीय अकवर राइन र धनुषा क्षिरेश्वरनाथ नगरपालिका१ का ६० वर्षीय राजकिशोर यादव रहेका जिल्ला प्रहरी कार्यालय महोत्तरीका प्रवक्ता प्रहरी नायब उपरीक्षक दिलीपकुमार गिरीले जानकारी दिए। जनकपुरतिरबाट मटिहानीतिर गइरहेको बीआर ०६ पीडी ३३३० नम्बरको टाटासुमोले गएराति पिपरा१ स्थित सडकखण्डमा पिपराबाट मटिहानतिर जाँदै गरेको मधेश प्रदेश ०१ त ३००९ नम्बरको ट्र्याक्टरलाई ठक्कर दिएको थियो । ठक्करबाट ट्र्याक्टरमा पछाडि बसेका राइनको मृत्यु भएको थियो भने सोही क्रममा टाटासुमोले विपरित दिशाबाट साइकलमा आउँदै गरेको यावदलाई ठक्कर दिएको थियो । सोही टाटासुमोको ठक्करबाट ट्र्याक्टरमा सवार पिपरा५ का ६० वर्षीय झप्सी कवाडी गम्भीर घाइते भएका थिए । उनको प्रादेशिक अस्पताल जनकपुरमा उपचार भइरहेको जनाइएको छ । टाटासुमो पनि मटिहानी ४ स्थित सडक छेउमा पल्टिएर दुर्घटना भएको र चालक फरार रहेका बताइएको छ । रासस
"मन्त्री फेरबदल, राष्ट्रियसभा अध्यक्ष र संक्रमणकालीन न्यायले सत्तासमीकरण सकसमा","काठमाडौं : लामो सन्नाटापछि मेघ गर्जिएझैं आइतबार यस्ता सघन राजनीतिक गर्जन देखिए, जसले दलीय समीकरणमा केही हलचल पैदा भएको आभास दिलाएको छ। संक्रमणकालीन न्यायसम्बन्धी विधेयकमा सहमति खोज्ने सन्दर्भ मा प्रधानमन्त्री पुष्पकमल दाहालले प्रमुख प्रतिपक्षी नेता केपी शर्मा ओलीसँग दिउँसो लामो भेटघाट गरे। साँझ पुनः दुई नेताबीच भेटघाट भयो। ओलीसँगका प्रायः भेटमा रास्वपा सभापति रवि लामिछाने पनि जोडिएका छन् । आइतबारै दिउँसो जसपा अध्यक्ष उपेन्द्र यादवको घरमा अर्को बैठक बस्यो । एमाले अध्यक्ष ओली, यादव, एमालेका नेताहरू शंकर पोखरेल, विष्णु पौडेल, माओवादीका वर्षमान पुन, नारायणकाजी श्रेष्ठसहित लामिछानेलगायत बैठकमा सहभागी थिए। उक्त बैठकले नयाँ गठबन्धनको नयाँ खाका तयार पारेको स्रोतले बतायो । देउवाले कांग्रेसका मन्त्रीहरूलाई भेटे र मन्त्रीहरू फेरिन सक्ने चेतावनी दिए। परराष्ट्रमन्त्री एनपी साउदको विदेश यात्रा रोकाइदिए। मन्त्री फेर्ने देउवाको अरुचिमा प्रधानमन्त्री दाहालले दबाब बढाएपछि उनी अप्ठ्यारोमा छन्। एमाले लचिलो भएको भनिएको संक्रमणकालीन न्यायसम्बन्धी विधेयक कांग्रेसकै कानुनमन्त्री धनराज गुरुङले समय मागेर अड्काएका छन्। राष्ट्रियसभा अध्यक्ष कांग्रेस कि माओवादीलाई भन्नेमा विमति झन् बाक्लिँदै गएको छ। संक्रमणकालीन न्यायको गाँठो सत्य निरुपण तथा मेलमिलाप आयोग र बेपत्ता नागरिक छानबिन आयोगसम्बन्धी (टीआरसी) विधेयकमा देखिएको असहमतिको गाँठो कहिले फुक्ला ? अझैं अनिश्चित छ। संक्रमणकालीन न्यायसम्बन्धी विवाद निरुपणमा दलीय तर्क र अडानमा केही लचकता भने देखिएको छ। कानुन तथा मानव अधिकार समितिका सभापति विमला सुवेदीले विधेयकमाथिको छलफल टुंग्याउने आशा आइतबार पूरा हुन नसकेको बताइन्। सबैको चाहना छिट्टै टुंग्याउँ भन्ने नै हो। बैठकका सहभागीहरू प्नि आइतबार नै टुंग्याउने पक्षमा हुनुहुन्थ्यो, सुवेदीले भनिन् । चारवटा बुँदामा छलफल मात्र भयो। निष्कर्षमा पुग्न सकिएन। विमला सुवेदी, सभापति, कानुन, न्याय तथा मानवअधिकार समिति सहमतिको वातावरण बन्न सक्छ भने आजलाई रोकौं भन्ने भयो।आइतबार चारवटा बुँदामा छलफल मात्र भयो। निष्कर्षमा पुग्न सकिएन। आइतबार बिहान प्रधानमन्त्री पुष्पकमल दाहालले विधेयकका विषयमा नेपाली कांग्रेसका सभापति शेरबहादुर देउवा र नेकपा एमालेका अध्यक्ष केपी ओलीसँग छुट्टाछुट्टै छलफल गरेका थिए। त्यसपछि विधेयकलाई आइतबार नै टुंग्याउन बिहान ११ बजे बस्ने भनिएको बैठक दुई घण्टा ढीलो मात्र सुरु भएको थियो। समिति सभापति सुवेदीका अनुसार, प्रमुख प्रतिपक्षी एमालेको अडानका कारण सहमति हुन नसकेको हो। बैठकमा कानुनमन्त्री धनराज गुरुङले थप समय मागेका थिए। बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐनमा संशोधनसम्बन्धी विधेयकलाई मसिनो गरी छलफल गर्न र सहमति जुटाउन गत जेठमा संसदीय उपसमिति बनेको थियो। कानुन तथा मानव अधिकार समितिले ११ सदस्यीय उपसमितिलाई विधेयक टुंग्याउन जिम्मेवारी तोक्यो। सरोकारवाला, विज्ञ, राजनीतिक दलसँग उपसमितिले छलफल गरेको भए पनि चारवटा मुद्दामा सहमति जुटेको छैन। केमा अड्कियो सहमति ? संक्रमणकालीन न्यायसँग सम्बन्धित विधेयकमा मूलतः चार बुँदामा सहमति हुन बाँकी छ। नेकपा एमालेका सचेतक महेश बर्तौंलाले आइतबारको बैठकमा कुनै पनि बुँदामा सहमति हुन नसकेको बताए। यद्यपि, असहमतिका चार बुँदामध्ये दुई बुँदामा एमालेले लचकता देखाउँदै केही शब्द थप्न आग्रह गरेको छ। मानव अधिकारको गम्भीर उल्लंघनको व्याख्यामा दुवै पक्ष लचक देखिएका छन्। स्वेच्छाचारी रूपमा क्रुरतापूर्वक (आर्बिट्ररी) गरिएको हत्या र दोहोरो भिडन्तबाहेक गरिएको हत्यामध्ये कुनलाई समावेश गर्ने भन्ने विषयमा यसअघि सत्ता गठबन्धनले क्रुरतापूर्वक गरिएको हत्या मात्र गम्भीर मानव अधिकार उल्लंघन भएको अडान राखेको थियो। प्रतिपक्ष एमाले हत्या स्वेच्छाचारी हुँदैन, हत्या स्वयंममा क्रुरतापूर्वक हुन्छ, जुनसुकै हत्या मानव अधिकारको गम्भीर उल्लंघन मानिने अडानमा थियो। विधेयकमा रहेको स्वेच्छाचारी हत्या भन्ने शब्दको अगाडि नियतवश जोड्ने पक्षमा लचकता देखिएको हो। सशस्त्र द्वन्द्वका क्रममा जोडिएका र प्रभावित भएका व्यक्तिहरूलाई कसरी सम्बोधन गर्ने भन्ने विषयमा पनि पूर्ण सहमति भइसकेको छैन। सत्ता गठबन्धनले बालसेना शब्द प्रयोग नगरौं, कुन शब्दमा सम्बोधन गर्ने भन्ने प्रस्ताव गरौं, सम्बोधन गरौं भनेको छ भने विपक्षी एमाले सत्तागठबन्धनको तर्कप्रति सहमत छैन। एमाले भन्छ माओवादीमा संलग्न भएका बालसैन्य र सुरक्षाकर्मीलाई पनि न्यायको प्रत्याभूति हुनुपर्छ। अलिकति समय चाहियो भनेर मन्त्रीजी (कानुनमन्त्री) र महेशजी (सचेतक, एमाले) ले भन्नुभयो। हुन्छ भनियो। रमेश लेखक, प्रमुख सचेतक, नेपाली कांग्रेस मानव अधिकारको उल्लंघनको घटनामा मेलमिलापका लागि पीडितको स्वतन्त्र सहमति नभएमा के गर्ने भन्ने विषयमा पनि सहमति जुट्न बाँकी छ। माओवादीकांग्रेससहितको गठबन्धनको तर्क छ स्वतन्त्र सहमति प्राप्त नभएमा कानुनी प्रक्रियाअनुसार अघि बढ्छ। सत्तापक्षको तर्कसँग एमाले सहमत छैन। एमालेको अडान छ कानुनी प्रक्रियाबाट पीडकलाई आवश्यक सजाय गर्ने आधार दिनुपर्छ। घटी सजायका सम्बन्धमा आधार कारण खुलाएर सजाय कम गर्न सकिने व्यवस्था गर्ने वा प्रतिशत नै तोकेर जाने भन्ने विषयमा पनि सहमति जुटेको छैन। सत्ता गठबन्धनको बटमलाइन छ घटी सजाय संक्रमणकालीन न्यायप्रणालीको विधिशास्त्रको पक्ष भइसक्यो। यो अन्तर्राष्ट्रिय अभ्यास नै हो। सजाय घटाएर जानुपर्छ भन्नेमा संसारभर आमसहमति छ। कतिपय देशमा त सजाय नै नगर्ने प्रचलन छ। यसमा पनि एमाले असहमत छ। एमाले भन्छ घटी सजाय भनेको कति हो ? प्रचलित कानुनले निर्धारण गरेको सजायभन्दा कति प्रतिशत घटी मागदावी पीडकविरुद्ध उजुरी दिने ? कानुनमा प्रष्ट उल्लेख हुनुपर्छ। महान्यायाधिवक्ता वा सरकारी वकिललाई स्वेच्छाचारी अधिकार दिन सकिँदैन। एमाले सचेतक बर्तौलाले थपे, घटी सजाय भनेको कति हो ? त्यो मूर्तरूपमा आउनुपर्छ भन्ने हाम्रो अडान यथावत् छ। अहिलेसम्म कुनै पनि बुँदामा सहमति भएको छैन। हाम्रो मुद्दालाई सुन्ने तहमा सरकार पुगेको पाइयो। महेश बर्तौला, सचेतक, नेकपा एमाले प्रतिरक्षा एमालेका सचेतक बर्तौंलाले चारवटा बुँदामध्ये दुइटा बुँदामा सरकारले केही लचकता देखिएको जानकारी दिए। हाम्रो मुद्दालाई सुन्ने तहमा सरकार पुगेको पाइयो। यी मागहरूलाई गम्भीरतापूर्वक लिन्छौं अलिकति समय दिनु पयो भनेर समय माग गरिएको कुरालाई सकारात्मक रूपमा लिएका छौं, सचेतक बर्तौंलाले अन्नपूर्णसँग भने, अहिलेसम्म कुनै पनि बुँदामा सहमति भएको छैन। सहमति भएको भए कुन बुँदामा केकसरी सहमति भएको हो, सार्वजनिक भइहाल्थ्यो नि !"
गठबन्धन बैठक स्थगितलगत्तै प्रधानमन्त्री दाहाल र कांग्रेस सभापति देउवाबीच छलफल,काठमाडौं : गठबन्धनको बैठक स्थगित भएलगत्तै नेपाली कांग्रेसका सभापति शेरबहादुर देउवा बालुवाटार पुगेका छन्। प्रधानमन्त्री पुष्पकमल दाहाललाई भेट्न देउवा बालुवाटार गएका हुन्। गठबन्धनमा देखिएको तिक्तता मेटाउन प्रधानमन्त्री दाहाल र सभापति देउवाबीच छलफल भएको बालुवाटार स्रोतले बताएको छ। कांग्रेस सभापति देउवाले आइतबार साँझ आफ्ना मन्त्रीहरुलाई निवासमा बोलाएर उनीहरुको कार्यशैलीप्रति असन्तुष्टी जनाएका थिए। राष्ट्रियसभा अध्यक्षमा दुबै पाटीले उम्मेद्वारी दिने भएपछि माओवाद केन्द्र र कांग्रेसबीच मनमुटाव बढेको छ। प्रधानमन्त्री दाहालले शृङ्खलाबद्धरुपमा नयाँ समीकरणका लागि एमाले अध्यक्षसँग छलफल बढाएपछि देउवा उनीसँग चिढिएका छन्।
"संकटमा नेपाल एयरलाइन्स : न पुराना बिक्री हुन्छन्,न नयाँ जहाज किन्ने अवस्था छ","काठमाडौं : पूर्वगभर्नर दीपेन्द्रबहादुर क्षेत्री संयोजकत्वको समितिले गत पुसमा नेपाल वायु सेवा निगमलाई सुझाव दियो सोल्टी होटलको सेयर बेचेर जहाज किन्नु। समितिको सुझावअनुसार सोल्टी होटलको सेयर बेच्ने कि नबेच्ने भन्नेमा विवाद उत्पन्न भयो। फेरि गठन गरियो उक्त प्रतिवेदन कार्यान्वयन सिफारिस समिति। पूर्वक्याप्टेन केवी लिम्बू नेतृत्वको समितिले हालै प्रतिवेदन बुझायो। समितिको सुझाव छ केही सीप नलागे मात्रै सोल्टीको सेयर बेच्नु। राष्ट्रिय ध्वजावाहक नेपाल एयरलाइन्स सम्पत्ति बेच्ने र जहाज किन्ने लफडामा फसेको छ। कहिले ट्वीनअटर विमान किन्ने भनेर बोलपत्र आह्वान गर्छ त कहिले जहाज वेट लिज मा लिने भन्दै टेन्डर आह्वान गर्छ। तर, जहाज किन्न र भाडामा लिन निगमसँग स्रोत भने छैन। निगमलाई ऋण दिने दाता पनि भेटिएका छैनन्। आन्तरिक र बाह्य बजार क्रमशः गुमाउँदै गएको एयरलाइन्सलाई ४८ अर्ब बढीको ऋणको भार छ। भएका जहाज पूर्णक्षमतामा चलेका छैनन्। जहिल्यै निगमका जहाज ग्राउन्डेड भइरहने महारोग उस्तै छ। चिनियाँ जहाज बेच्ने भनेर लिलामीमा चढाउँदा पनि किन्ने कोही भेटिएका छैनन्। अर्थात्, नेपाल एयरलाइन्स किन्ने र बेच्ने गञ्जागोलमा फसेको छ। यस्तै अवस्था रहे निगम कुनै पनि बेला धराशायी हुने जानकारहरू बताउँछन्। के छ लिम्बू समितिको सुझाव राष्ट्रिय ध्वाजाबाहक वायुसेवा निगमको सोल्टी होटलमा ६ लाख कित्ता सेयर स्वामित्वमा थियो। बोनस सेयरसहित सेयर संख्या १ करोड ३ लाख ३३ हजार ६ सय ९९ पुगेको छ। ०८० भदौ १९ को बजार मूल्यअनुसार सोल्टीको प्रतिकित्ता ४ सय ४३ रुपैयाँ छ। यसअनुसार निगमसँग भएको सबै सेयरको बजार मूल्य ४ अर्ब ५७ करोड ७८ लाख २८ हजार ६ सय ५७ हुन आउँछ। उक्त सेयर बिक्री गरे वापतको रकमले नयाँ जहाज किन्ने सोचमा निगम व्यवस्थापन छ। तर, लिम्बू नेतृत्वको समितिले भने त्यसमा केही अंकुश लगाएको छ। समितिले तेस्रो विकल्पका रूपमा मात्र सोल्टीको सेयर बेच्न सुझाएको छ। समितिको पहिलो सुझाव छ वित्तीय संस्थाहरूबाट सहुलियत ब्याजदरमा ऋण लिनुपर्ने। दोस्रो विकल्प छ सरकारबाट अनुदानमा इक्विटी थप गर्ने। समितिको तेस्रो सुझाव छ निगम आपैंले नगदको जोहो गर्नुपर्ने। त्यो भनेको निगमको सम्पत्ति बेच्ने हो। निगमको व्यापार वृद्धि गर्न र सुधार गर्न अन्य उपयुक्त विकल्प नभएको अवस्थामा जहाज खरिद गर्ने प्रयोजनका लागि सोल्टीको सेयर त्यो पनि उपयुक्त समयमा बिक्री गर्न समितिले सिफारिस गरेको हो। सरकारलाई सोल्टीको सेयर बेच्न प्रोत्साहन भने नगरिएको प्रतिवेदन कार्यान्वयन सिफारिस समितिका संयोजक एवं निगमका पूर्वमहाप्रबन्धक क्याप्टेन लिम्बु बताउँछन्। सोल्टीको सेयर मूल्य बढिरहेकाले त्यसबाट निगमलाई फाइदा नै भइरहेको लिम्बू बताउँछन्। कुनै विकल्प नभए मात्रै जहाज किन्न सोल्टीको सेयर बेच्न सुझाव दिइएको लिम्बूले बताए। सोल्टीको सेयरधनी भए बाफत निगमले होटलबाट अन्य फाइदा पनि लिइरहेको छ। निगमका पाहुनाहरूलाई राख्दा वा निगमको स्काइ सेफ (जहाजमा उपलब्ध गराइने खाना) मा पनि विशेष छुट पाउँदै आइरहेको छ। यसले निगमको सञ्चालन खर्चमा प्रभाव पारिरहेको र सोल्टीको सेयर भइरहँदा नै निगमलाई यस्तो फाइदा भइरहने क्याप्टेन लिम्बूको भनाइ छ। सरकारले ५१ प्रतिशत निगमको सेयर लिइरहेकोमा इक्विटी रकम पनि बढाउन पर्ने देखिन्छ। निगममा हाल सरकारको लगानी करिब ३२ करोड रुपैयाँ छ। आर्थिक वर्ष २०७५०७६ मा गरिएको निगमको विस्तृत मूल्यांकन लेखापरीक्षणको तथ्यांकअनुसार निगमसँग करिब ५४ अर्ब रुपैयाँको सम्पत्ति छ। तर, दायित्व भार (तिर्नुपर्ने) नै ४७ अर्ब रुपैयाँभन्दा बढी छ। यसअघि २०८० असोजमा पूर्वगभर्नर दीपेन्द्रबहादुर क्षेत्री संयोजको समिति गठन भएको थियो। उक्त समितिले निगमलाई सोल्टी होटलको सेयर बेच्न गत पुसमा सुझाएको थियो। उक्त सिफारिसलाई कार्यान्वयन गर्न लिम्बूको संजोकत्वमा नयाँ समिति गठन भएको थियो। निगम सुधारका लागि बनेको यो चौथो प्रतिवेदन हो। यसअघिका ३ प्रतिवेदनले ग्राउन्डेड ट्वीनअटर सञ्चालन गर्नेदेखि भएका जहाजलाई स्फूर्त चलाउन सिफारिस गरेको क्याप्टेन लिम्बू बताउँछन्। निगमको सञ्चित कुल ऋण ४८ अर्ब ३ करोड छ। निगमले कुल ऋणको करिब १० प्रतिशतभन्दा बढीको दरले ब्याज खेपिरहेको छ। यो ऋणभारलाई घटाउन निगमले व्यापार वृद्धि गरी ऋणभार घटाउने र सहुलियत ब्याजदरको ऋण प्राप्त गर्ने उपायको खोजी गर्नुपर्ने भनिएको छ। निगमको दीर्घकालीन ऋण पनि झन्डै ४७ अर्ब पुगेकोे छ। निगमले वार्षिक ५ अर्ब नगद नाफा गर्ने हो भने पनि दीर्घकालीन ऋण भुक्तानी गर्न १० वर्ष लाग्ने देखिन्छ। तर, निगम घाटामा नै चलिरहेको छ। निगमको आर्थिक वर्ष २०७८०७९ मा आम्दानी करिब १६ अर्ब हुँदा कुल लागत करिब १८ अर्ब छ। सञ्चित घाटा बर्सेनि बढ्दै गएको छ। २०७८०७९ मा निगमको कुल सम्पत्ति (इक्विटी) मा कुल कर्जा अनुपात १११७ पुगिसकेको छ। आर्थिक वर्ष २०७३७४ पछि अन्तर्राष्ट्रिय उडान भर्न दुई न्यारोबडी र दुई वाइडबडी विमान खरिदका लागि लिइएको ऋणका कारण मध्यम तथा दीर्घकालीन कर्जा बढ्दै गएको छ। जहाज फ्लिट बढ्दा अन्तर्राष्ट्रिय तथा आन्तरिक दुवैतर्फ बजार हिस्सा बढी राजस्व र सञ्चालन मुनाफामा वृद्धि भएको छ। तर, विमान खरिदका लागि लिइएको ऋण तिर्न सक्ने अवस्था छैन। जसको कारण निगमको नेटवर्थमा गिरावट आएको छ। क्षेत्री प्रतिवेदनअनुसार आर्थिक वर्ष २०७८०७९ सम्ममा निगमको सञ्चित नोक्सानी ४ अर्ब ९० करोड पुगेको छ। यसले निगमको वित्तीय स्थिति समग्र रूपमा कमजोर देखिन्छ। निगमको वित्तीय स्थितिमा सुधार गर्न निगमको व्यापार परिमाणमा वृद्धि हुनुपर्छ। व्यापार परिमाण वृद्धि हुन जहाजको सिट संख्यामा पनि वृद्धि हुनुपर्छ। जहाजको संख्यामा वृद्धि हुँदा मात्र जहाज सिट क्षमता (संख्या) मा पनि वृद्धि हुन्छ। तर, निगमले लागत अनुमान गर्न नसक्दा टिकट दर कम हुन गई नाफामा आउन नसक्ने अवस्थामा पुगेको नयाँ प्रतिवेदनले देखाएको छ। नयाँ जहाज वेट लिजमा लिने तयारी नेपाल वायुसेवा निगमले २ न्यारोबडी जहाज वेट लिजमा लिनका लागि अन्तर्राष्ट्रिय बोलपत्र आह्वान गरिसकेको छ। निगमले माघ २३ गते सूचना जारी गरी दुइटा न्यारोबडी जहाज वेट लिजमा लिन लागिएको बताइएको छ। बोलपत्रको अवधि ४५ दिनको छ। वेट लिज भनेको जहाजका लागि आवश्यक सबै साधनस्रोत उक्त कम्पनीको हुन्छ। यहाँ साधनस्रोत भनेको जहाज, क्रु सदस्य, मर्मतसम्भार र बिमा सबै नै तोकिएको जहाज कम्पनीको हुनेछ। बजार भने नेपालको हुनेछ। तर, नेपालको सन्दर्भमा वेट लिजमा भन्दा पनि किस्ताबन्दीमा जहाज ल्याउनु उपयुक्त हुने सरकारलाई सुझाव दिइएको समिति संयोजक लिम्बू बताउँछन्। निगमको १० वर्षे (२०२१ देखि २०३०) व्यावसायिक योजनामा सन् २०२२ सम्ममा आन्तरिक र वाह्यतर्प विभिन्न विमान थप गर्ने, ऋणतथा पुँजी परिचालन अनुपात ७०ः३० कायम गर्ने, प्राविधिक जनशक्ति थप गर्ने, सिनामंगलको जग्गामा निर्माण तथा हस्तान्तरण विधिबाट भवन बनाउने उल्लेख छ। तर, सन् २०२४ वर्ष सुरु हुँदासम्ममा जहाज खरिद र लिज प्रक्रिया मात्र सुरु भएको छ। प्राविधिक कर्मचारीहरू थप नहुँदा प्राविधिक समस्यामा परेको जहाजहरूको मर्मत कार्य ढिला भई लामो समय जहाज ग्राउन्डेड भएको छ। यथार्थपरक ढंगले व्यावसायिक योजना बनाउन र त्यसलाई कार्यान्वयन गर्न सिफारिस नयाँ समितिले सिफारिस गरेको छ। दिनप्रतिदिन बजार हिस्सा गुम्दै नेपाल एयरलाइन्सले ०५० सालमा आन्तरिकतर्फ ३९ गन्तव्यमा उडान भथ्र्यो। हाल १९ गन्तव्यमा मात्रै सीमित छ। अन्तर्राष्ट्रियतर्फ ०५० सालमा १३ वटा गन्तव्यमा सेवा सञ्चालन गरिरहेको थियो। हाल ९ गन्तव्यमा मात्र सेवा प्रदान गरिरहेको छ। निगमका बाह्य उडान भर्ने ४ जहाजहरूले दैनिक ५६ घण्टासम्म उडान भर्न सक्छन्। तर, मुस्किलले प्रतिदिन १० देखि ११ प्रतिघण्टा मात्र उडान भरिरहेका छन्। निगमको वाइडबडी नोक्सानमा छ। न्यारोबडी नाफामा देखिन्छ। अहिले बोइङ ७५७, एम६० र वाइ१२ जहाज सञ्चालनमा छैनन्। चिनियाँ जहाज एम६० र वाइ१२ सञ्चालनमा नरहे पनि मर्मत सम्भार, पार्किङ, ह्रासकट्टि र ब्याजको रकम निगमले बेहोर्नु परिरहेको छ। एमए ६० लागि २८ करोड ३१ लाख र वाइ १२ का लागि १९ करोड ७८ लाख वार्षिक खर्च भइरहेको छ। यसमा पाइलटको पारिश्रमिक तथा तालिम खर्च जोडिएको छैन। वाइडबडी सञ्चालनमा बढी नोक्सानमा रहेकाले समग्रमा नोक्सान हुन् गएको नयाँ प्रतिवेदनले देखाएको छ। आन्तरिक उडानतर्फ पर्याप्त जहाज नहुनु, भएका सीमित संख्याका जहाज पनि दुर्गम भेगतिर मात्र सञ्चालनमा हुनु, जस्ता कारणले आन्तरिक उडान पनि निगमलाई पोसाएको छैन। आन्तरिक उडानमा नेपालको व्यापार २० अर्ब बराबर भएकोमा निगमले १२ करोडको मात्र हिस्सा देखिन्छ। निगमले बजार व्यवस्थापनतर्फ उपेक्षा गरेको कारण उडान सेवा बजारमा यसको उपस्थिति कमजोर हुँदा यसको ब्रान्डमा नकारात्मक असर परिरहेको भनिएको छ। बजार व्यवस्थापनबारे कमजोर र स्पष्ट रणनीति नहुँदा निगमको बजार उपस्थिति कमजोर देखिएको बजार उपस्थिति प्रभावकारी बनाउनुपर्ने यसअघिका प्रतिवेदनले देखाएको छ। जहाज ग्राउन्डेड, उडाउने कहिले ? निगमको आन्तरिक उडान तर्फकोे ट्वीनअटर डीएचसी ६३०० कलसाइन एबीएक्स जहाज सन् २०१२ (२०६८०६९) बाट त्रिभुवन अन्तर्राष्ट्रिय विमानस्थलमा घाप तापेर बसेको छ। उक्त जहाज उडानउनका लागि निगम बोर्डले २० करोड रुपैयाँ पनि छुट्टाएको छ। तर, पर्यटनमन्त्री सुदन किरातीले निर्देशन दिएको करिब ६ महिना बितिसक्दा पनि जहाज मर्मत हुन सकेको छैन। त्यसबेला कानुनी प्रक्रिया पूरा भएको दुई महिनाभित्र जहाज मर्मत भइसक्ने निगमले बताए पनि अहिलेसम्म काम अघि बढेको छैन। निगम व्यवस्थापन आलटालमा नै देखिन्छ। अन्तर्राष्ट्रिय उडान भर्न २०७३०७४ सालबाट भिœयाइएका न्यारोबडी (३२०) र वाइडबडी (३३०) विमान खरिदका लागि लिइएको ऋणका कारण मध्यम तथा दीर्घकालीन कर्जा बढ्दै गएको छ। २०७८०७९ मा निगमको कुल सम्पत्ति (इक्विटी) मा कुल कर्जा अनुपात १११७ छ। निगमले दिल्ली, मुम्बाई, बैंगलोर, बैंकक, हङकङ, कतार, मलेसिया, दुबईलगायत विभिन्न ११ अन्तर्राष्ट्रिय गन्तव्यमा अहिले यी जहाजमार्फत उडान तालिका लिएको छ। निगमसँग भएका न्यारोबडी र वाइडबडी जहाजले अन्तर्राष्ट्रिय उडानबाट गत जेठ र असारमा मात्रै २ अर्ब १९ करोड रुपैयाँ कमाएका छन्। यो समयमा यी जहाज तोकिएको उडान तालिकाभन्दा करिब आधा मात्रै उडानमा गएको निगमको नै श्वतभैरव म्यागजिनमा प्रकाशित तथ्यांकमा उल्लेख छ। निगमको तथ्यांकलाई नै आधार मान्ने हो भने एउटा जहाजले एकदिनमा कम्तीमा करिब १ करोड रुपैयाँ आम्दानी गर्छ। मतलब एकदिन जहाज नउड्दा १ करोड रुपैयाँ कम्तीमा कमाइ गुम्छ। तर, ४ एयरबसमा कुनै न कुनैमा इन्जिनमा समस्या आएर थन्किनै रहेका हुन्छन्। एउटा न्यारोबडीको इन्जिन सन् २०२२ बाट नै भाडा लिइएको हो। तर, त्यसको इन्जिन मर्मत हुन नसक्दा भाडा लिएर काम चलाइएको छ। नियमअनुसार ९० दिनमा इन्जिन मर्मत भइसक्नुपर्छ। निगमको विनियमावलीले पनि ९० दिनभित्र इन्जिन मर्मत गर्नुपर्ने समय तोकिएको छ। निगमले इजरायली जहाज मर्मत सम्भार कम्पनी आईएआईसँग ६ वर्षका लागि सम्झौता गरेको छ। निगम व्यवस्थापनले न्यारोबडी जहाजको इन्जिन मर्मतओभरहल तथा भाडामा लिन इजरायल एरोस्पेस इन्डस्ट्रिज (आईएआई)लाई दिएको छ। उक्त कम्पनीले अहिले सोही जहाजको इन्जिन मर्मतका लागि इजरायल लगेको छ। तर, गत सेप्टेम्बरमा लगिएको इन्जिन मर्मत हुन सकेको छैन। जसले इन्जिन भाडामा दिएको छ, उसलाई नै बनाउन दिएपछि कसरी बनाउँछ भन्ने निगम स्रोतको भनाइ छ। समयमा नै काम सम्पन्न नगरी निगमको आथिर्क भार बढाएको उक्त इजरायली कम्पनीलाई कालोसूचीमा राख्नुपर्ने हो। तर, निगमले सोही कम्पनीसँग नै सम्झौता गरी ६ वर्षका लागि सहकार्य गर्ने भनिसकेको छ। यसअघि पनि उक्त जहाज निर्माता कम्पनीले इन्जिन मर्मतमा ढिलाइ गर्दै निगमलाई आर्थिक भारमा पार्ने काम गरेको छ। निगम व्यवस्थापन र कम्पनीको नै मिलोमतोमा इन्जिन मर्मतमा ढिलाइ गर्ने, भाडाको इन्जिनलाई लामोसमयसम्म राख्ने काम हुने गरेको स्रोतको दाबी छ। आईएआई त्यही कम्पनी हो, जसले न्यारोबडी आइएएक्सको इन्जिन १८ महिना लगाएर बनाएको थियो। अनुमानित लागत ३६ करोड रुपैयाँ रहेकोमा आईएआईलाई निगम व्यवस्थापनले ४३ करोड रुपैयाँ बुझाएको थियो। कुनै बिल, बिजकबिना नै निगमले उक्त रकम आईएआईलाई बुझाएको स्रोत बताउँछ। २८ डिसेम्बर २०२१ मा कतारको दोहामा ग्राउन्डेड भएको एनएकेडब्लू जहाजको इन्जिन मर्मत गर्न पनि आईएआईले करिब सात महिना लगाएको थियो। चिनियाँ जहाजको विकल्प के ? निगम (नेपाल एयरलाइन्स)ले थन्किएका चिनियाँ जहाज २ एमए ६० र ३ वाइ १२ गरी ५ जहाज बिक्रीका लागि राखे पनि कसैले चासो दिएका छन्। निगमले २ पटक बिक्रीका लागि भन्दै बोलपत्र आह्वान गरेको थियो। त्यसो बोलपत्रको पत्रको समय पनि फागुनमा नै सक्किएको छ। यसअघि निगमले यी जहाज लिलामीमा राखेको थियो। लिलामीमा पनि यी जहाज गएनन्। तीन वर्षदेखि त्रिभुवन अन्तर्राष्ट्रिय विमानस्थलमा थन्किएका जहाजका वार्षिक खर्च मात्रै करिब २० करोड रहेको छ। ६ चिनियाँ जहाजमा एउटा वाइ १२ भने नेपालगन्ज विमानस्थलमा २०७६ मा दुर्घटनमा परेको थियो। दुर्घटनापछिको बिमा रकम निगमले बुझिसकेकाले ५ जहाज मात्रको बिक्री प्रक्रिया अघि बढाइएको हो। यसअघि गत वर्ष निगमले थन्किएका ५ जहाजलाई लिजमा दिने भन्दै २ पटक सूचना जारी गरेको थियो। तर, निगमका जहाज लिजमा लिन आवेदन परेन्। आन्तरिक उडानमा आक्रमक रूपमा अघि बढाउने भन्दै निगमले २०७१ मा ६ वटा चिनियाँ जहाज भित्राएको थियो। तीमध्ये एमआई ६० र वाई १२ मोडलका ११ वटा चीन सरकारले अनुदानमा दिएको हो। बाँकी ४ वटा जहाज जीटूजी (सरकारद्वारा सरकारसँग खरिद) प्रणालीअन्तर्गत चीनकै एक्जिम बैंकसँगको सहुलियतपूर्ण ऋणमा खरिद गरेको थियो। अर्थ मन्त्रालयको मध्यस्थतामा सहुलियतपूर्ण ऋणमा जहाज खरिद गरिएको थियो। निगमले उडाउन नसक्ने निर्णय गरेका ६ वटामा ४ वटा चिनियाँ जहाजको ऋण करिब ४ अर्ब रुपैयाँ छ। उडान भरेको ५ वर्षमा पनि करिब साढे २ अर्ब घाटा भएको निगमको तथ्यांक छ। २०७७ कात्तिकबाट पहिलो किस्ता तिर्नुपर्नेमा निगमले सोही वर्षको साउनबाट नै ती विमान थन्काएको हो। चिनियाँ जहाज उडाउन प्रशिक्षित पाइलट उपलब्ध हुन नसक्नु, तालिम खर्च अन्य जहाजको तुलनामा चार गुणा बढी हुनु, पाइलटले तालिम प्राप्त गर्ने समय प्रशिक्षक पाइलटबाट नपाउनु, बिमा शुल्क महँगो लगायतका कारण निगमले उक्त जहाज थन्काएको बताउँदै आएको छ।"
अतिक्रमण गरी बनाइएका घरटहरा हटाइने,"जाजरकोट : जाजरकोट जिल्ला सदरमुकाम खलंगाभित्र सरकारी र सार्वजनिक जग्गा अतिक्रमण गरी बनाइएका घर टहरा स्थानीय प्रशासनले हटाउने भएको छ। जिल्ला प्रशासन कार्यालय जाजरकोटले आइतबार सूचना प्रकाशित गरी ३५ दिनभित्र अतिक्रमित जग्गा खाली गर्न अल्टिमेटम दिएको छ। प्रशासनले भेरी नगरपालिका ३ स्थित सरकारी वकिल कार्यालय र जिल्ला अदालतका नाममा रहेको जग्गामा बनाइएका घरटहरा हटाउन निर्देशन दिएको हो। त्यस्तै भेरी नगरपालिका ३ र ४ स्थित वन क्षेत्र तथा सार्वजनिक जग्गा अतिक्रमण गरेर निजी संरचना बनाएका करीब ५२ जना व्यक्तिका नाममा घर हटाउन सार्वजनिक सूचना जारी गरिएको हो। जिल्ला प्रशासन कार्यालय जाजरकोटले सूचना जारी गर्दै त्यसरी बनेका अवैध संरचना हटाउन सम्बन्धित व्यक्तिलाई ३५ दिनको समय दिएको छ। सो समयभित्र पनि नहटाएमा स्थानीय प्रशासन ऐन, २०२८ र प्रचलित कानुनले दिएको अधिकार प्रयोेगगरीउक्त घर टहराहरू हटाइ र हटाउँदा लागेको खर्चसमेत कानुन बमोजिम सम्बन्धित घर धनीबाट असुलउपर गरिने पनि सूचनामा उल्लेख छ। जिल्ला सदरमुकामका सरकारी, वन क्षेत्र र सार्वजनिक जग्गा अतिक्रमबारे अख्तियार दुरुपयोग अनुसन्धान आयोगमा उजुरी परेको थियो। अख्तियार दुरूपयोग अनुसन्धान आयोगको २०८० साउन २४ गतेको पत्र तथा गृह मन्त्रालयको भदौ ६ गतेको पत्रअनुसार जाजरकोट जिल्लाका भेरी नगरपालिका ३ र ४ का विभिन्न स्थानमा रहेका कित्ता नम्बर १, १५१, १३९, १४०, १४४, १३६, १६७, २५२, २५३, २५४, २७६ र २७७ समेतका जग्गाहरू सरकारी तथा सार्वजनिक जमिनहरू विभिन्न व्यक्तिहरूले अतिक्रमण गरेका छन्। स्थानीय प्रशासन ऐन २०२८ दफा ९ (६क) र दफा १० (क) बमोजिम सरकारी सार्वजनिक सम्पत्तिको संरक्षण गर्ने तथा अतिक्रमण हटाउन निर्देशन आएकाले गत असोज ४ र फागुन १७ गते बसेको सर्वपक्षीय बैठक निर्णयअनुसार ३५ दिनभित्र अतिक्रमण गरी बनाइएका संरचना हटाउन सार्वजनिक सूचना गरिएको प्रमुख जिल्ला अधिकारी सुरेश सुनारले बताए। विषेशगरी भेरी नगरपालिका ३ र ४ का सरकारीसार्वजनिक जग्गा अतिक्रमित गरी बनेका घर टहराहरू ठाँटी चोक सडक क्षेत्रमा अतिक्रमित जग्गा, हनुमान प्राविदेखि थाप्ले जाने मुल बाटो क्षेत्रमा अतिक्रमित जग्गा, बटुक भैरवका नाममा दर्ता भएको जग्गामा अतिक्रमित गरी बनेका निजी घरटहरा, शान्ति चोकदेखि थाप्ले जाने सडक बीचमा रहेको अतिक्रमित जग्गा, डोल्पा सडक खण्डमा जोडिएको भेटेनरी लाइनका अतिक्रमित जग्गा, बाग्लुङ होटलदेखि ठाँटीसम्मका अतिक्रमित जग्गा, रानागाउँमा अतिक्रमित जग्गा र न्युरोड हुँदै तलो थाप्लेसम्मका अतिक्रमित जग्गामा बनेको घर टहरा हटाउने निर्णय गरिएको प्रमुख जिल्ला अधिकारी सुनारले बताए। निर्णय कार्यान्वयन भए नेपाल पत्रकार महासंघ जाजरकोट शाखाको भवनसहित कम्तीमा ५२ घर भत्किने छन्। महासंघको घर सार्वजनिक क्षेत्रमा बनाइएको छ। उनका अनुसार सरकारी वकिलका नाममा रहेको कित्ता नम्बर २५२ को जग्गा, जिल्ला अदालतका नाममा रहेका कित्ता नम्बर २५३ र २५४ अतिक्रमणगरीघर बनाएर बसेका घर हटाउन निर्देशन दिइएको छ। त्यस्तै कित्ता नम्बर १३९ को ऐलानी जग्गा अतिक्रमणगरीबनाइएका घरटहरा र शान्ति चौतारादेखि थाप्ले जाने सडकबीचमा रहेको खिरखिरे सामुदायिक वनको छेउ सडक किनारामा बनाइएका संरचना हटाउन निर्देशन दिएको प्रमुख जिल्ला अधिकारी सुनारले बताए। जिल्ला अदालत र सरकारी वकिलका नाममा रहेको जग्गा अदालत र मालमोतका कर्मचारीको मिलेमतोमा व्यक्तिका नाममा गराइ अन्य व्यक्तिलाई बेचबिखन गरेको पाइएको थियो।"
वर्तमान गठबन्धन छाडे नयाँ समीकरणका लागि माओवादीसँग छलफल गर्न एमाले तयार,काठमाडौं : नेकपा माओवादी केन्द्रले वर्तमान गठबन्धन छाडे ऊसँग नयाँ समीकरण निर्माणका लागि छलफल गर्न सकिने एमालेले निस्कर्ष निकालेको छ। बालकोटस्थित अध्यक्ष केपीशर्मा ओली निवासमा बिहान बसेको सचिवालय बैठकले उक्त निर्णय गरेको हो। एमालेले माओवादीसँग नयाँ समीकरण बनाउन वर्तमान सत्ता गठबन्धन तोडिनुपर्ने पूर्व सर्त राखेको छ। प्रधानमन्त्री पुष्पकमल दाहाल र एमाले अध्यक्ष ओलीबीच पटकपटक छलफल भएपछि एमालेले सचिवालय बैठकमा माओवादीसँगको सहकार्य र टिआरसी विधेयकबारे छलफल गरेको हो। बैठकपछि एमाले उपमहासचिव प्रदीप ज्ञवालीले वर्तमान सत्ता गठबन्धन टुटेको अवस्थामा नयाँ समीकरणका लागि माओवादीसँग छलफल गर्न एमाले तयार रहेको बताए।
खोरका बाघलाई आहारा पुर्याउनै सकस,"गुलरिया : बर्दिया राष्ट्रिय निकुञ्जका बाघ उद्धार केन्द्रहरूमा राखिएका समस्याग्रस्त पाटे बाघहरूलाई आहारा पुर्याउनै सकस हुन थालेको छ। प्राकृतिक बासस्थानबाट मानवीय हमला गरेपछि प्रविधिमार्फत समातेर खोरमा पालिएका समस्याग्रस्त बाघहरूलाई दैनिक मासुको जोहो गर्नु परेपछि बर्सेनि लाखौंं रुपैयाँ आहारामै खर्च हुने गरेको छ। तरार्ईकै ठूलो बर्दिया राष्ट्रिय निकुञ्जको संरक्षण कार्यले उचाइ पाएसँगै वन्यजन्तुहरूको संख्यामा वृद्धि भएको छ। विश्वबाटै लोप हुन लागेका पाटेबाघको संख्या पनि उल्लेख्य मात्रामा वृद्धि भएको छ। बर्दियाका प्राकृतिक वासस्थानमा १ सय २५ वटा पाटेबाघ छन्। बाघको संख्या बढेसँगै मानव बाघबीचको द्वन्द्वसमेत बढेको छ। निकुञ्जले मानिसलाई आक्रमण गर्ने समस्याग्रस्त बाघहरूलाई लठ्याएर समात्ने र निकुञ्जका खोरहरूमा राख्ने गरेको बर्दिया राष्ट्रिय निकुञ्जका प्रमुख संरक्षण अधिकृत अशोक रामले बताए। पछिल्लो समय यस्ता समस्याग्रस्त बाघको संख्या बढेसँगै निकुञ्जलाई आहारा पुर्याउनै सकस हुन थालेको छ। उनले भने, भविष्यमा समस्याग्रस्त बाघहरू थप बढ्दै जाने सम्भावना धेरै छ। बर्दिया राष्ट्रिय निकुञ्जका विभिन्न उद्धार केन्द्रहरूमा उद्धार गरिएका ५ वटा समस्याग्रस्त बाघ छन्। यस्ता बाघ नेपालभरि १९ वटा छन्। उनले थपे, चितवनमा ६, बाँकेमा १, पर्सामा ३ वटा र चिडियाखानामा ५ वटा समस्याग्रस्त बाघहरू राखिएका छन्। बर्दियाको ठाकुरद्वारामा रहेको उद्धार केन्द्रमा २ वटा बाघ र रम्भापुर क्षेत्रमा ३ वटा बाघ छन्। बर्दियामा थप दुइटा खोर बनाउने तयारी हाम्रो छ। आगामी वर्ष ५ वटा बाघ थपिने अनुमान हाम्रो छ। समस्याग्रस्त बाघ बढेसँगै निकुञ्जलाई आहारा पुर्याउनै सकस हुन थालेको छ। बाघलाई आहाराका लागि सातामा २८ देखि ३० किलोग्राम मासु आवश्यक पर्छ। खोरमा भएका सबै बाघलाई १४० किलो मासु आवश्यक पर्छ। वार्षिक २२ देखि २५ लाख रुपैयाँ समस्याग्रस्त बाघको आहारामा लाग्नु दिगो होइन। प्रमुख रामले अगाडि भने, स्थानीय, प्रदेश र संघीय सरकारको सहयोगमा निकुञ्ज बाहेकको सामुदायिक वन क्षेत्रमा खुला चिडियाखाना बनाइ पर्यापर्यटनका रूपमा पर्यटक भिœयाउन सके संरक्षणमा ठूलै फड्को मार्ने सम्भावना छ। यसले खोरमा बाघलाई खानेकुरा अभावको समस्या पनि समाधान हुने र स्थानीय रोजगारी वृद्धि भई समस्याग्रस्त बाघको समेत दिगो व्यवस्थापन हुन्छ। समस्याग्रस्त बाघ बढ्ने क्रम रहेकाले त्यस्ता बाघ व्यवस्थापन गर्न खोरहरू छैनन्। चितुवा राख्ने खोर पनि छैन। यसले संरक्षणमा चुनौती थपिँदै गएको राष्ट्रिय प्रकृति संरक्षण कोष बर्दिया संरक्षण कार्यक्रमका संरक्षण अधिकृत अजित तुम्बाहाम्फेले बताए। एनटीएनसीले समस्याग्रस्त बाघ समाउन प्राविधिक सहयोग गर्दै आएको छ। बाँके बर्दिया कम्प्लेक्समा बाघ चितुवालगायत अन्य वन्यजन्तुहरूको उद्धार गर्ने गरेका छौं। उनले भने, समस्याग्रस्त बाघ भएको क्षेत्रमा क्यामेरा ट्र्याप गरी बाघ पहिचान गर्छौं। बुढो, घाइते एवम् शिकार गर्न नसक्ने अवस्थाका बाघहरू समस्याग्रस्त मानिन्छन्।"
देउवा मन्त्रीहरूसँग आक्रोशित,"काठमाडौं : नेपाली कांग्रेसका सभापति शेरबहादुर देउवाले आफ्ना मन्त्रीलाई राम्रो काम गरेर देखाउन र नभए जुनसुकै बेला मन्त्री पद छाड्न तयार रहन निर्देशन दिएका छन्। बूढानीलकण्ठस्थित निवासमा मन्त्रीलाई बोलाएर सभापति देउवाले पछिल्लो समय सत्ता गठबन्धनमा भएको खटपट, राष्ट्रियसभा अध्यक्षको निर्वाचन, मन्त्रिमण्डल पुनर्गठन र संक्रमणकालीन विधेयक (टीआरसी) का विषयमा छलफल गरेका थिए। माओवादी केन्द्रका अध्यक्ष पुष्पकमल दाहाल (प्रचण्ड) नेतृत्वको सरकारमा कांग्रेसबाट १० जना मन्त्री सहभागी छन्। उपप्रधान तथा रक्षामन्त्री पूर्णबहादुर खड्काको नेतृत्वमा प्रचण्ड सरकारमा सहभागी कांग्रेसबाट धनराज गुरुङ कानुन न्याय तथा संसदीय मामिला, प्रकाशशरण महत अर्थ, एनपी साउद परराष्ट्र, मोहनबहादुर बस्नेत स्वास्थ्य तथा जनसंख्या, रमेश रिजाल उद्योग वाणिज्य तथा आपूर्ति, सीता गुरुङ सहरी विकास, डिगबहादुर लिम्बू युवा तथा खेलकुद र सुरेन्द्रराज आचार्य महिला, बालबालिका तथा ज्येष्ठ नागरिक मन्त्री छन्। युवा तथा खेलकुदमन्त्री लिम्बूले भने आफू छलफलमा सहभागी नभएको बताए। मन्त्रीहरू हेरफेरको चर्चा चलिरहेका बेला गठबन्धनको बैठकअघि सभापति देउवाले आफ्ना मन्त्रीहरूसँग सामूहिक छलफल गरेका हुन्। उनले मन्त्रीहरूलाई कि जवाफदेही हिसाबले काम गर्न र होइन भने राजीनामा दिएर सहयोग गर्न निर्देशन दिएको छलफलमा सहभागी एक नेताले बताए। सभापति देउवाले मन्त्रिमण्डल पुनर्गठनका विषयमा मन्त्रीहरूलाई जानकारीसमेत गराएको कांग्रेसका एक नेताले बताए। प्रधानमन्त्री पुष्पकमल दाहालले मन्त्रीहरू फेर्ने विषय पटकपटक उठाउँदै आएका छन्। जनतालाई महसुस हुने गरी आफूले चाहेर पनि काम गर्न नसकेको गुनासो उनले गठबन्धनको बैठकमा राख्दै आएका छन्। उनले आफूसँग रहेको एक वर्षको समयमा काम गरेर देखाउन पनि गठबन्धन दलले नयाँ मन्त्रिमण्डलका लागि बाटो सहज गरिदिनुपर्ने माग उनले राख्दै आएका छन्। नेपाली कांग्रेसका महामन्त्री गगनकुमार थापाले मन्त्रिमण्डल हेरफेर गरेर प्रभावशाली ढंगले काम गर्न सक्छु भन्ने प्रधानमन्त्रीलाई लाग्छ भने त्यो अधिकार रहेको बताए। प्रधानमन्त्रीले मन्त्री हेरफेर गर्न खोजिराख्नुभएकै हो। जुनसुकै बेला मन्त्रिमण्डल हेरफेर हुनसक्छ। हामीले पनि प्रधानमन्त्रीले जनतालाई महसुस हुने गरी काम गर्नुहोस् भन्ने नै हो, महामन्त्री थापाले भने, कांग्रेसले मन्त्री हेरफेर नगरिदिएकाले मैले काम गर्न सकिन भन्ने गुनासो उहाँलाई राख्न दिनुहुँदैन। जवाफदेहिताका लागि पनि प्रधानमन्त्रीलाई मन्त्री हेरफेरको बाटो खुला गरिदिनुपर्छ। त्यसका लागि कांग्रेस तयार छ। टीआरसी विधेयकमा सहमति जुट्न नसकिरहेको बेला कार्यशैली फितलो भएको भन्दै माओवादी र कांग्रेसबाट सरकारमा गएका केही मन्त्रीलाई हटाउन प्रधानमन्त्री दाहालमाथि ठूलो दबाब परेको छ। यसैबीच परराष्ट्रमन्त्री एनपी साउदको फिनल्यान्ड भ्रमण स्थगित भएको छ। सभापति देउवाको निर्देशनमा मन्त्री साउदले भ्रमण स्थगित गरेका हुन्। उनी मंगलबार र बुधबार फिनल्यान्डको राजधानी हेल्सिन्कीमा आयोजना हुने कार्यक्रममा सहभागी हुन जान लागेका थिए। यसैगरी नेकपा एमालेका अध्यक्ष केपी शर्मा ओली, रास्वपाका सभापति रवि लामिछानेलगायतका नेताहरू आइतबार दिनभर बालुवाटारमा बैठकमा व्यस्त भए। सत्ता गठबन्धनमा खटपट बढेपछि नेताहरूको तीव्र दौडधुप बढेको हो। राष्ट्रियसभा अध्यक्षको निर्वाचनअघि सत्ता समीकरण परिवर्तन हुनसक्ने चर्चाका बीच राजनीतिक गतिविधि ह्वात्तै बढेको हो। यसअघि आइतबार बिहान ओली र प्रचण्डबीच भेटघाट भएको थियो।"
गरिबी न्यूनीकरणमा चुकेको सरकार,"सरकारले एकल अंकमा झार्ने लक्ष्य लिए पनि गरिबीको आँकडा २० प्रतिशतभन्दा बढी देखिएपछि यसले अन्योल सिर्जना गरेको छ। अन्तर्राष्ट्रिय मुद्रा कोषले गत वर्षको जुलाई महिनामा विश्वभरिको आर्थिक अवस्थाबारेको अर्धवार्षिक प्रतिवेदन वल्र्ड इकोनोमिक आउटलुक प्रकाशित गरेको थियो। उक्त प्रतिवेदनमा प्रतिव्यक्ति कुल गार्हस्थ्य उत्पादन (क्रयशक्ति समता) अर्थात् जीडीपी (पीपीपी) अनुसार मुलुकहरूको वर्तमान आर्थिक अवस्था चित्रित गर्ने तथ्यांक सार्वजनिक गरियो। यसरी सार्वजनिक तथ्यांकमा विश्वका कमजोर आर्थिक अवस्था भएका सय राष्ट्रको सूचीमा नेपाल ४२औं स्थानमा देखियो। सरकार भने मुलुकमा गरिबीको रेखामुनि रहेका जनसंख्या दिनप्रतिदिन घट्दै गएको दाबी गर्दै आएको थियो। अर्थ मन्त्रालयले प्रकाशित गरेको आर्थिक सर्वेक्षण २०७९८० मा उल्लेख भएअनुसार हाल नेपालमा गरिबीको रेखामुनि रहेको जनसंख्या १५१ प्रतिशत रहेको अनुमान छ। यसैगरी, योजना आयोगले प्रकाशित गरेको १५औं योजनाको सुरुआती चरण (आव २०७६७७) मा १८७ प्रतिशत रहेको गरिबीको रेखामुनि रहेको जनसंख्या योजनाको अन्त्य (२०८०८१) सम्ममा ९५ प्रतिशतमा झार्ने लक्ष्य राखेको जनाएको छ। गरिबी निवारण नीति, २०७६ ले आर्थिक असमानता न्यूनीकरण गर्ने एवं गरिबीको रेखामुनि रहेको जनसंख्या २०८७ सालसम्ममा ५ प्रतिशत र २१०० सालसम्ममा शून्यमा झार्ने लक्ष्य निर्धारण गरेको थियो। यसरी हेर्दा हाल नेपालमा गरिबीको रेखामुनि रहेको जनसंख्या १४१५ प्रतिशतको हाराहारीमा छ भनेर अनुमान लगाउन सकिने देखिन्छ। तर, भर्खरै राष्ट्रिय तथ्यांक कार्यालयले सार्वजनिक गरेको चौथो जीवनस्तर सर्वेक्षण, २०७९८० ले नेपालमा गरिबीको रेखामुनि रहेको जनसंख्या २०२७ प्रतिशत रहेको जनाएको छ। यो तथ्यांकले सरकारले विगतमा दिनमा गरेको अनुमानित तथ्यांकहरूलाई गलत सावित गर्दै नेपाल गरिबी न्यूनीकरणमा असफल भएको पुष्टि गरेको छ। केही दिनपहिले तथ्यांक कार्यालयले सार्वजनिक गरेको जीवनस्तर सर्वेक्षणमा न्यूनतम आधारभूत आवश्यकता अर्थात् गाँस, बास, कपास, शिक्षा, स्वास्थ्य आदि पूरा गर्न नसकेका नेपालीको जनसंख्या झन्डै ६० लाख देखाएको छ। २०७८ को जनगणनाअनुसार यो कुल जनसंख्याको करिब २०२७ प्रतिशत हो। यो तथ्यांकले मुलुकमा पाँचमध्ये एकजना गरिबीको रेखामुनि रहेको देखाएको छ। यो सर्वेक्षणमा एक जनालाई सालाखाला दैनिक २ हजार २ सय ३६ किलो क्यालोरी आवश्यक पर्छ भन्ने मापदण्डका आधारमा खाद्य गरिबीको रेखा तय गरिएको छ। सर्वेक्षणमा अन्तर्राष्ट्रिय मापदण्डअनुरूप प्रतिव्यक्ति दिनमा १९० अमेरिकी डलर अर्थात् दुई सय रुपैयाँसम्म खर्च गर्न नसक्ने मानिसलाई गरिबीको रेखामुनि राखिएको छ। अहिलेको मूल्यमा वार्षिक ७३ हजार रुपैयाँसम्म खर्च गर्न सक्ने क्षमता भएमा व्यक्ति गरिब नहुने मापदण्ड तथ्यांक कार्यालयले तय गरेको थियो। आव २०५२५३ मा गरिएको पहिलो जीवनस्तर सर्वेक्षणमा नेपालमा ४१७६ प्रतिशत गरिबी रहेको देखिएको थियो। २०६०६१ मा भएको दोस्रो सर्वेक्षणमा यो दर ३०८५ मा झरेको थियो। त्यस्तै, तथ्यांक कार्यालयले १३ वर्षअघि सार्वजनिक गरेको तेस्रो जीवनस्तर सर्वेक्षण, २०६६६७ मा गरिबीको रेखामुनि रहेको जनसंख्या २५१६ प्रतिशत रहेको जनाइएको थियो। अहिले प्रकाशित तथ्यांकमा गरिबी केही घटेको देखिए पनि अपेक्षित मात्रामा भने सन्तोषजनक छैन। यसैबीच, तथ्यांक कार्यालयले प्रकाशित गरेको पछिल्लो विवरणलाई अघिल्ला नतिजाहरूसँग तुलना गर्न नमिल्ने बताएको छ। तेस्रो र चौथो सर्वेक्षणमा विधि समान भए पनि उपभोग्य वस्तुहरूको डालो (फुड बाँस्केट) र गरिबीको मापनदर भने फरक भएको जनाइएको छ। १२ वर्षअगाडि ४० खाद्यवस्तुका आधारमा मात्र क्यालोरी मापन गरिएकोमा यसपालि ३७ थपेर ७७ खाद्यवस्तुको सूची बनाइएको कार्यालयले जनाएको छ। यसैगरी, प्रतिदिन प्रतिव्यक्ति खर्चसमेत एक डलरबाट बढाएर १९० डलर पुर्याएको जनाइएको छ। सर्वेक्षणका लागि २०७९ असारदेखि २०८० जेठसम्म तथ्यांक संकलन गरिएको थियो। देशभरिको प्रतिनिधित्व हुने गरी ९ हजार ६ सय घरपरिवार छनोट गरिएको थियो। प्रदेश र स्थानीय तहको प्रतिनिधित्व नछुट्ने गरी घरपरिवार छनोट गरिएको तथ्यांक कार्यालयको दाबी छ। गरिबीको रेखामुनि रहेको जनसंख्या पहिलेको तुलनामा धेरै घट्न नसकेको हुन सक्ने समेत दाबी गरिएको छ। त्यसो त नेपालका सबैजसो सरकारी निकायहरूले तथ्यांक कार्यालयको आँकडालाई नै आधार बनाएर प्रतिवेदन प्रकाशित गर्ने गरेका छन्। तथापि, उक्त कार्यालयको पछिल्लो गरिबीको आँकडाले भने दशकदेखि प्रकाशित हुँदै आएका पुराना प्रतिवेदनहरू गलत सावित हुने देखिन्छ। सरकारले एकल अंकमा झार्ने लक्ष्य लिएको भनिएको गरिबीको आँकडा २० प्रतिशतभन्दा बढी देखिएपछि यसले अन्योल सिर्जना गरेको छ। अब सरकारले गरिबी निवारणसँग सम्बन्धित योजनाहरू तर्जुमा गर्दा २० प्रतिशतको गरिबीको तथ्यांकलाई आधार बनाएर तर्जुमा गर्दा अन्य तथ्यांकको विश्वसनीयतामाथि समेत प्रश्न उठ्ने देखिन्छ। अर्कोतर्फ, सरकारी निकायको अनुसन्धानबाट प्राप्त तथ्यांकलाई बेवास्ता गर्न मिल्ने पनि देखिँदैन। यसबाट सरकारलाई नैतिक संकटसमेत पर्ने देखिन्छ। पछिल्लो समय नेपाली अर्थतन्त्रका अधिकांश परिसूचकहरू सकारात्मक देखिएको सरकारी पक्षको दाबी छ। विशेषगरी मुलुकभित्र भित्रिने रेमिट्यान्समा भएको उल्लेख्य वृद्धिले धेरै नेपालीको जीवनस्तर सुध्रिएका तथ्यांकहरू समेत प्रकाशित छन्। दशकयताको मुलुकको अर्थतन्त्रको आकार हेर्ने हो भने पनि झन्डै दोब्बरले वृद्धि भएको देखिएको छ। शिक्षा, स्वास्थ्य, खानेपानी, सरसफाइजस्ता सामाजिक क्षेत्रमा समेत व्यापक सुधार भएका तथ्यांक सरकारी निकायबाटै प्रकाशित भएका छन्। यस्तो अवस्थामा गरिबीको रेखामुनि रहेको जनसंख्यामा अपेक्षित सुधार नदेखिनु आफैंमा आश्चर्यजनक छ। तेस्रो सर्वेक्षणको १२ वर्षपहिले प्रयोग गरेको खाद्य गरिबी, गैरखाद्य गरिबी र घरपरिवारसँग सम्बन्धित विवरणलाई यथावत् राखेको भए अवस्था बेग्लै हुने उनीहरूको भनाइ छ। यदि मूल्यवृद्धि मात्रै आधार बनाएर तेस्रो सर्वेक्षणमा प्रयोग गरिएका निर्धारक तŒवहरूमात्र प्रयोग गरिएको भए अहिले गरिबी करिब ४५७ प्रतिशत मात्र हुने उनीहरूको दाबी छ। जीवनस्तर सर्वेक्षणको तथ्यांक हरेक ५५ वर्षमा आउनुपर्ने भए पनि १२ वर्षको अन्तरालमा मात्र सार्वजनिक भएका कारण अहिलेको वस्तुस्थितिसँग तालमेल हुन सकेको देखिँदैन। तथापि, सार्वजनिक भएको तथ्यांकले नेपालमा सोचेअनुरूप गरिबी नघटेको देखिएको छ। यसका पछाडि विनाशकारी भूकम्प, कोरोना महामारीका साथै विभिन्न अन्तर्राष्ट्रिय घटनाक्रम र सरकारको पुँजी परिचालनमा देखिएको समस्या मुख्य कारक तŒवहरू रहेको विज्ञहरूको दाबी छ। गरिबीको घट्दो दर सुस्त हुनुमा सरकारको कार्यशैली र कार्यक्षमता पनि प्रश्न उठ्ने गरेको छ। दशकौंदेखि सरकारले गरिबी निवारणका नाममा विभिन्न कार्यक्रम सञ्चालन गर्दै आएको छ। बर्सेनि बजेट तथा विभिन्न योजनामा अर्बौं रुपैयाँ गरिबी उन्मूलनका लागि भन्दै खर्च भएका छन्। तर, अहिलेको तथ्यांक हेर्दा सबै साधनस्रोत बालुवामा पानी खन्याएजस्तो देखिन्छ। सरकारका कार्यक्रमहरू लक्षित समूहमा पुगिरहेको देखिँदैन भने गरिबी निवारणमा मद्दत पुर्याउन सञ्चालन गरिएका कार्यक्रमको बजेटसमेत दुरुपयोग भएको आशंका गर्ने ठाउँ देखिएको छ। गरिबी निवारणमा अपेक्षित प्रगति नभइरहेका बेला जीवनस्तर सर्वेक्षणको नतिजालाई समेत आधार बनाउँदै सरकारले यससम्बन्धी नीति र कार्यक्रम पुनरावलोकन गर्न जरुरी देखिएको छ। यसका लागि सबैभन्दा पहिले गरिबीको रेखामुनि रहेका परिवारको पहिचान गर्नु जरुरी छ। प्रदेशगत रूपमा हेर्दा सबैभन्दा बढी गरिबीको रेखामुनि रहेका जनसंख्या मधेस प्रदेशमा देखिएको छ। त्यहाँ गरिबीको दर २५०८ प्रतिशत देखिएको छ। सरकारले यो प्रदेशमा गरिब लक्षित कार्यक्रमहरूको तर्जुमा गरी लक्षित समूहमा पुग्नुपर्ने आवश्यकता देखिन्छ।"
सडक बिस्तारमा अकर्मण्यता,"व्यवस्थित सहरको पहिलो सर्त हो, व्यवस्थित र फराकिलो सडक । तर, सरकारी निकायबीच प्रभावकारी समन्वय हुन नसक्दा देशका मुख्य सहरहरूको सडक बिस्तारमा ढिलाइ भइरहेको छ । यसले सवारीको चाप मात्र बढाएको छैन, अव्यवस्थित बजारका कारण समग्र सहरलाई नै कुरूप र अस्तव्यस्त बनाएको छ । देशकै पुरानो र प्रमुख आर्थिक केन्द्र वीरगन्जको मुख्य सडक बिस्तार एक दसकदेखि अवरुद्ध छ । वीरगन्जकै पीडा बागमती प्रदेशको राजधानी हेटौंडाले पनि व्यहोरिरहेको छ । सरकारको एक निकाय सडक बिस्तारका लागि अघि बढ्छ, अर्को निकायले तत्काल काम अघि नबढाउने आदेश दिन्छ । सीमित घरधनीको स्वार्थमा सरकारका निकायहरूले निर्णय लिन नसक्दा सडक बिस्तारको पीडा भोगिरहेका ठूला सहरहरू विकासको गतिमा दशकपछि धकेलिएको छ । २०३१ सालमा आएको सडक ऐेनमा राजमार्गको चौडाइ सडकको मध्यभागबाट दायाँबायाँ दुवैतर्फ २५२५ मिटर र सहायक राजमार्गको चौडाइ १५१५ मिटर रहने उल्लेख छ । सोही ऐन अनुसार त्रिभुवन राजपथ र पूर्वपश्चिम राजमार्गका सडक दायाँबायाँ २५२५ मिटर सडकको मुआब्जा वितरण भइसकेको सडक विभागको दाबी छ । तर उक्त दाबीलाई अस्वीकार गर्दै वीरगन्जको त्रिभुवन राजपथमा पर्ने घरधनीहरू र पूर्वपश्चिम राजमार्गमा पर्ने हेटौंडा बजारका घरधनीहरू न्यायको ढोका घच्घच्याइरहेका छन् । २०६९ सालमा नेपाल सरकारको निर्णयअनुसार सडक विभागले वीरगन्जको मुख्य सडक विस्तार गर्ने तयारी थाले ेपनि यस बीचमा करिब एक हजार दुई सय घरधनीले सरकारको निर्णयविरुद्ध सर्वोच्च अदालतमा मुद्दा हालेका छन् । उक्त मुद्दाको पेसी २३ पटक सरिसकेको छ । न्यायलयले घरधनीहरू र सरकारको दाबीबारे प्राप्त प्रमाणहरू अध्ययन गरी छिटो निर्णय दिन सके सडक बिस्तारले गति लिने थियो । तर, देशका ठूला विकास योजनाहरूमा सरकारले काम अघि बढाउँदा अदालतमा बिभिन्न सरोकार पक्षबाट मुद्दा पर्दै आएको छ । यस्ता विकासका कामबारे परेको मुद्दाको द्रुत गतिमा निर्णय दिन न्यायालयले छुट्टै कार्यतालिका बनाएर काम गर्नुपर्ने देखिन्छ । अन्यथा दशकौंसम्म एउटै विषयमा बहस भइरहने र निर्णय नहुँदा विकासको गति कमजोर हुने देखिन्छ । सडक बिस्तारको सन्दर्भमा घरधनीहरूले मुआब्जा पाउनुपर्ने हो भने यसबारे छिनोफानो गरी मुआब्जा दिएर काम अघि बढाउनुपर्छ । अन्यथा विकासको काममा हुने ढिलाइले समग्रमा देशलाई नै ठूलो क्षति पुग्नेछ ।"
सडक बिस्तारमा अकर्मण्यता,"व्यवस्थित सहरको पहिलो सर्त हो, व्यवस्थित र फराकिलो सडक । तर, सरकारी निकायबीच प्रभावकारी समन्वय हुन नसक्दा देशका मुख्य सहरहरूको सडक बिस्तारमा ढिलाइ भइरहेको छ । यसले सवारीको चाप मात्र बढाएको छैन, अव्यवस्थित बजारका कारण समग्र सहरलाई नै कुरूप र अस्तव्यस्त बनाएको छ । देशकै पुरानो र प्रमुख आर्थिक केन्द्र वीरगन्जको मुख्य सडक बिस्तार एक दसकदेखि अवरुद्ध छ । वीरगन्जकै पीडा बागमती प्रदेशको राजधानी हेटौंडाले पनि व्यहोरिरहेको छ । सरकारको एक निकाय सडक बिस्तारका लागि अघि बढ्छ, अर्को निकायले तत्काल काम अघि नबढाउने आदेश दिन्छ । सीमित घरधनीको स्वार्थमा सरकारका निकायहरूले निर्णय लिन नसक्दा सडक बिस्तारको पीडा भोगिरहेका ठूला सहरहरू विकासको गतिमा दशकपछि धकेलिएको छ । २०३१ सालमा आएको सडक ऐेनमा राजमार्गको चौडाइ सडकको मध्यभागबाट दायाँबायाँ दुवैतर्फ २५२५ मिटर र सहायक राजमार्गको चौडाइ १५१५ मिटर रहने उल्लेख छ । सोही ऐन अनुसार त्रिभुवन राजपथ र पूर्वपश्चिम राजमार्गका सडक दायाँबायाँ २५२५ मिटर सडकको मुआब्जा वितरण भइसकेको सडक विभागको दाबी छ । तर उक्त दाबीलाई अस्वीकार गर्दै वीरगन्जको त्रिभुवन राजपथमा पर्ने घरधनीहरू र पूर्वपश्चिम राजमार्गमा पर्ने हेटौंडा बजारका घरधनीहरू न्यायको ढोका घच्घच्याइरहेका छन् । २०६९ सालमा नेपाल सरकारको निर्णयअनुसार सडक विभागले वीरगन्जको मुख्य सडक विस्तार गर्ने तयारी थाले ेपनि यस बीचमा करिब एक हजार दुई सय घरधनीले सरकारको निर्णयविरुद्ध सर्वोच्च अदालतमा मुद्दा हालेका छन् । उक्त मुद्दाको पेसी २३ पटक सरिसकेको छ । न्यायलयले घरधनीहरू र सरकारको दाबीबारे प्राप्त प्रमाणहरू अध्ययन गरी छिटो निर्णय दिन सके सडक बिस्तारले गति लिने थियो । तर, देशका ठूला विकास योजनाहरूमा सरकारले काम अघि बढाउँदा अदालतमा बिभिन्न सरोकार पक्षबाट मुद्दा पर्दै आएको छ । यस्ता विकासका कामबारे परेको मुद्दाको द्रुत गतिमा निर्णय दिन न्यायालयले छुट्टै कार्यतालिका बनाएर काम गर्नुपर्ने देखिन्छ । अन्यथा दशकौंसम्म एउटै विषयमा बहस भइरहने र निर्णय नहुँदा विकासको गति कमजोर हुने देखिन्छ । सडक बिस्तारको सन्दर्भमा घरधनीहरूले मुआब्जा पाउनुपर्ने हो भने यसबारे छिनोफानो गरी मुआब्जा दिएर काम अघि बढाउनुपर्छ । अन्यथा विकासको काममा हुने ढिलाइले समग्रमा देशलाई नै ठूलो क्षति पुग्नेछ ।"
"संकटमा नेपाल एयरलाइन्स : न पुराना बिक्री हुन्छन्,न नयाँ जहाज किन्ने अवस्था छ","काठमाडौं : पूर्वगभर्नर दीपेन्द्रबहादुर क्षेत्री संयोजकत्वको समितिले गत पुसमा नेपाल वायु सेवा निगमलाई सुझाव दियो सोल्टी होटलको सेयर बेचेर जहाज किन्नु। समितिको सुझावअनुसार सोल्टी होटलको सेयर बेच्ने कि नबेच्ने भन्नेमा विवाद उत्पन्न भयो। फेरि गठन गरियो उक्त प्रतिवेदन कार्यान्वयन सिफारिस समिति। पूर्वक्याप्टेन केवी लिम्बू नेतृत्वको समितिले हालै प्रतिवेदन बुझायो। समितिको सुझाव छ केही सीप नलागे मात्रै सोल्टीको सेयर बेच्नु। राष्ट्रिय ध्वजावाहक नेपाल एयरलाइन्स सम्पत्ति बेच्ने र जहाज किन्ने लफडामा फसेको छ। कहिले ट्वीनअटर विमान किन्ने भनेर बोलपत्र आह्वान गर्छ त कहिले जहाज वेट लिज मा लिने भन्दै टेन्डर आह्वान गर्छ। तर, जहाज किन्न र भाडामा लिन निगमसँग स्रोत भने छैन। निगमलाई ऋण दिने दाता पनि भेटिएका छैनन्। आन्तरिक र बाह्य बजार क्रमशः गुमाउँदै गएको एयरलाइन्सलाई ४८ अर्ब बढीको ऋणको भार छ। भएका जहाज पूर्णक्षमतामा चलेका छैनन्। जहिल्यै निगमका जहाज ग्राउन्डेड भइरहने महारोग उस्तै छ। चिनियाँ जहाज बेच्ने भनेर लिलामीमा चढाउँदा पनि किन्ने कोही भेटिएका छैनन्। अर्थात्, नेपाल एयरलाइन्स किन्ने र बेच्ने गञ्जागोलमा फसेको छ। यस्तै अवस्था रहे निगम कुनै पनि बेला धराशायी हुने जानकारहरू बताउँछन्। के छ लिम्बू समितिको सुझाव राष्ट्रिय ध्वाजाबाहक वायुसेवा निगमको सोल्टी होटलमा ६ लाख कित्ता सेयर स्वामित्वमा थियो। बोनस सेयरसहित सेयर संख्या १ करोड ३ लाख ३३ हजार ६ सय ९९ पुगेको छ। ०८० भदौ १९ को बजार मूल्यअनुसार सोल्टीको प्रतिकित्ता ४ सय ४३ रुपैयाँ छ। यसअनुसार निगमसँग भएको सबै सेयरको बजार मूल्य ४ अर्ब ५७ करोड ७८ लाख २८ हजार ६ सय ५७ हुन आउँछ। उक्त सेयर बिक्री गरे वापतको रकमले नयाँ जहाज किन्ने सोचमा निगम व्यवस्थापन छ। तर, लिम्बू नेतृत्वको समितिले भने त्यसमा केही अंकुश लगाएको छ। समितिले तेस्रो विकल्पका रूपमा मात्र सोल्टीको सेयर बेच्न सुझाएको छ। समितिको पहिलो सुझाव छ वित्तीय संस्थाहरूबाट सहुलियत ब्याजदरमा ऋण लिनुपर्ने। दोस्रो विकल्प छ सरकारबाट अनुदानमा इक्विटी थप गर्ने। समितिको तेस्रो सुझाव छ निगम आपैंले नगदको जोहो गर्नुपर्ने। त्यो भनेको निगमको सम्पत्ति बेच्ने हो। निगमको व्यापार वृद्धि गर्न र सुधार गर्न अन्य उपयुक्त विकल्प नभएको अवस्थामा जहाज खरिद गर्ने प्रयोजनका लागि सोल्टीको सेयर त्यो पनि उपयुक्त समयमा बिक्री गर्न समितिले सिफारिस गरेको हो। सरकारलाई सोल्टीको सेयर बेच्न प्रोत्साहन भने नगरिएको प्रतिवेदन कार्यान्वयन सिफारिस समितिका संयोजक एवं निगमका पूर्वमहाप्रबन्धक क्याप्टेन लिम्बु बताउँछन्। सोल्टीको सेयर मूल्य बढिरहेकाले त्यसबाट निगमलाई फाइदा नै भइरहेको लिम्बू बताउँछन्। कुनै विकल्प नभए मात्रै जहाज किन्न सोल्टीको सेयर बेच्न सुझाव दिइएको लिम्बूले बताए। सोल्टीको सेयरधनी भए बाफत निगमले होटलबाट अन्य फाइदा पनि लिइरहेको छ। निगमका पाहुनाहरूलाई राख्दा वा निगमको स्काइ सेफ (जहाजमा उपलब्ध गराइने खाना) मा पनि विशेष छुट पाउँदै आइरहेको छ। यसले निगमको सञ्चालन खर्चमा प्रभाव पारिरहेको र सोल्टीको सेयर भइरहँदा नै निगमलाई यस्तो फाइदा भइरहने क्याप्टेन लिम्बूको भनाइ छ। सरकारले ५१ प्रतिशत निगमको सेयर लिइरहेकोमा इक्विटी रकम पनि बढाउन पर्ने देखिन्छ। निगममा हाल सरकारको लगानी करिब ३२ करोड रुपैयाँ छ। आर्थिक वर्ष २०७५०७६ मा गरिएको निगमको विस्तृत मूल्यांकन लेखापरीक्षणको तथ्यांकअनुसार निगमसँग करिब ५४ अर्ब रुपैयाँको सम्पत्ति छ। तर, दायित्व भार (तिर्नुपर्ने) नै ४७ अर्ब रुपैयाँभन्दा बढी छ। यसअघि २०८० असोजमा पूर्वगभर्नर दीपेन्द्रबहादुर क्षेत्री संयोजको समिति गठन भएको थियो। उक्त समितिले निगमलाई सोल्टी होटलको सेयर बेच्न गत पुसमा सुझाएको थियो। उक्त सिफारिसलाई कार्यान्वयन गर्न लिम्बूको संजोकत्वमा नयाँ समिति गठन भएको थियो। निगम सुधारका लागि बनेको यो चौथो प्रतिवेदन हो। यसअघिका ३ प्रतिवेदनले ग्राउन्डेड ट्वीनअटर सञ्चालन गर्नेदेखि भएका जहाजलाई स्फूर्त चलाउन सिफारिस गरेको क्याप्टेन लिम्बू बताउँछन्। निगमको सञ्चित कुल ऋण ४८ अर्ब ३ करोड छ। निगमले कुल ऋणको करिब १० प्रतिशतभन्दा बढीको दरले ब्याज खेपिरहेको छ। यो ऋणभारलाई घटाउन निगमले व्यापार वृद्धि गरी ऋणभार घटाउने र सहुलियत ब्याजदरको ऋण प्राप्त गर्ने उपायको खोजी गर्नुपर्ने भनिएको छ। निगमको दीर्घकालीन ऋण पनि झन्डै ४७ अर्ब पुगेकोे छ। निगमले वार्षिक ५ अर्ब नगद नाफा गर्ने हो भने पनि दीर्घकालीन ऋण भुक्तानी गर्न १० वर्ष लाग्ने देखिन्छ। तर, निगम घाटामा नै चलिरहेको छ। निगमको आर्थिक वर्ष २०७८०७९ मा आम्दानी करिब १६ अर्ब हुँदा कुल लागत करिब १८ अर्ब छ। सञ्चित घाटा बर्सेनि बढ्दै गएको छ। २०७८०७९ मा निगमको कुल सम्पत्ति (इक्विटी) मा कुल कर्जा अनुपात १११७ पुगिसकेको छ। आर्थिक वर्ष २०७३७४ पछि अन्तर्राष्ट्रिय उडान भर्न दुई न्यारोबडी र दुई वाइडबडी विमान खरिदका लागि लिइएको ऋणका कारण मध्यम तथा दीर्घकालीन कर्जा बढ्दै गएको छ। जहाज फ्लिट बढ्दा अन्तर्राष्ट्रिय तथा आन्तरिक दुवैतर्फ बजार हिस्सा बढी राजस्व र सञ्चालन मुनाफामा वृद्धि भएको छ। तर, विमान खरिदका लागि लिइएको ऋण तिर्न सक्ने अवस्था छैन। जसको कारण निगमको नेटवर्थमा गिरावट आएको छ। क्षेत्री प्रतिवेदनअनुसार आर्थिक वर्ष २०७८०७९ सम्ममा निगमको सञ्चित नोक्सानी ४ अर्ब ९० करोड पुगेको छ। यसले निगमको वित्तीय स्थिति समग्र रूपमा कमजोर देखिन्छ। निगमको वित्तीय स्थितिमा सुधार गर्न निगमको व्यापार परिमाणमा वृद्धि हुनुपर्छ। व्यापार परिमाण वृद्धि हुन जहाजको सिट संख्यामा पनि वृद्धि हुनुपर्छ। जहाजको संख्यामा वृद्धि हुँदा मात्र जहाज सिट क्षमता (संख्या) मा पनि वृद्धि हुन्छ। तर, निगमले लागत अनुमान गर्न नसक्दा टिकट दर कम हुन गई नाफामा आउन नसक्ने अवस्थामा पुगेको नयाँ प्रतिवेदनले देखाएको छ। नयाँ जहाज वेट लिजमा लिने तयारी नेपाल वायुसेवा निगमले २ न्यारोबडी जहाज वेट लिजमा लिनका लागि अन्तर्राष्ट्रिय बोलपत्र आह्वान गरिसकेको छ। निगमले माघ २३ गते सूचना जारी गरी दुइटा न्यारोबडी जहाज वेट लिजमा लिन लागिएको बताइएको छ। बोलपत्रको अवधि ४५ दिनको छ। वेट लिज भनेको जहाजका लागि आवश्यक सबै साधनस्रोत उक्त कम्पनीको हुन्छ। यहाँ साधनस्रोत भनेको जहाज, क्रु सदस्य, मर्मतसम्भार र बिमा सबै नै तोकिएको जहाज कम्पनीको हुनेछ। बजार भने नेपालको हुनेछ। तर, नेपालको सन्दर्भमा वेट लिजमा भन्दा पनि किस्ताबन्दीमा जहाज ल्याउनु उपयुक्त हुने सरकारलाई सुझाव दिइएको समिति संयोजक लिम्बू बताउँछन्। निगमको १० वर्षे (२०२१ देखि २०३०) व्यावसायिक योजनामा सन् २०२२ सम्ममा आन्तरिक र वाह्यतर्प विभिन्न विमान थप गर्ने, ऋणतथा पुँजी परिचालन अनुपात ७०ः३० कायम गर्ने, प्राविधिक जनशक्ति थप गर्ने, सिनामंगलको जग्गामा निर्माण तथा हस्तान्तरण विधिबाट भवन बनाउने उल्लेख छ। तर, सन् २०२४ वर्ष सुरु हुँदासम्ममा जहाज खरिद र लिज प्रक्रिया मात्र सुरु भएको छ। प्राविधिक कर्मचारीहरू थप नहुँदा प्राविधिक समस्यामा परेको जहाजहरूको मर्मत कार्य ढिला भई लामो समय जहाज ग्राउन्डेड भएको छ। यथार्थपरक ढंगले व्यावसायिक योजना बनाउन र त्यसलाई कार्यान्वयन गर्न सिफारिस नयाँ समितिले सिफारिस गरेको छ। दिनप्रतिदिन बजार हिस्सा गुम्दै नेपाल एयरलाइन्सले ०५० सालमा आन्तरिकतर्फ ३९ गन्तव्यमा उडान भथ्र्यो। हाल १९ गन्तव्यमा मात्रै सीमित छ। अन्तर्राष्ट्रियतर्फ ०५० सालमा १३ वटा गन्तव्यमा सेवा सञ्चालन गरिरहेको थियो। हाल ९ गन्तव्यमा मात्र सेवा प्रदान गरिरहेको छ। निगमका बाह्य उडान भर्ने ४ जहाजहरूले दैनिक ५६ घण्टासम्म उडान भर्न सक्छन्। तर, मुस्किलले प्रतिदिन १० देखि ११ प्रतिघण्टा मात्र उडान भरिरहेका छन्। निगमको वाइडबडी नोक्सानमा छ। न्यारोबडी नाफामा देखिन्छ। अहिले बोइङ ७५७, एम६० र वाइ१२ जहाज सञ्चालनमा छैनन्। चिनियाँ जहाज एम६० र वाइ१२ सञ्चालनमा नरहे पनि मर्मत सम्भार, पार्किङ, ह्रासकट्टि र ब्याजको रकम निगमले बेहोर्नु परिरहेको छ। एमए ६० लागि २८ करोड ३१ लाख र वाइ १२ का लागि १९ करोड ७८ लाख वार्षिक खर्च भइरहेको छ। यसमा पाइलटको पारिश्रमिक तथा तालिम खर्च जोडिएको छैन। वाइडबडी सञ्चालनमा बढी नोक्सानमा रहेकाले समग्रमा नोक्सान हुन् गएको नयाँ प्रतिवेदनले देखाएको छ। आन्तरिक उडानतर्फ पर्याप्त जहाज नहुनु, भएका सीमित संख्याका जहाज पनि दुर्गम भेगतिर मात्र सञ्चालनमा हुनु, जस्ता कारणले आन्तरिक उडान पनि निगमलाई पोसाएको छैन। आन्तरिक उडानमा नेपालको व्यापार २० अर्ब बराबर भएकोमा निगमले १२ करोडको मात्र हिस्सा देखिन्छ। निगमले बजार व्यवस्थापनतर्फ उपेक्षा गरेको कारण उडान सेवा बजारमा यसको उपस्थिति कमजोर हुँदा यसको ब्रान्डमा नकारात्मक असर परिरहेको भनिएको छ। बजार व्यवस्थापनबारे कमजोर र स्पष्ट रणनीति नहुँदा निगमको बजार उपस्थिति कमजोर देखिएको बजार उपस्थिति प्रभावकारी बनाउनुपर्ने यसअघिका प्रतिवेदनले देखाएको छ। जहाज ग्राउन्डेड, उडाउने कहिले ? निगमको आन्तरिक उडान तर्फकोे ट्वीनअटर डीएचसी ६३०० कलसाइन एबीएक्स जहाज सन् २०१२ (२०६८०६९) बाट त्रिभुवन अन्तर्राष्ट्रिय विमानस्थलमा घाप तापेर बसेको छ। उक्त जहाज उडानउनका लागि निगम बोर्डले २० करोड रुपैयाँ पनि छुट्टाएको छ। तर, पर्यटनमन्त्री सुदन किरातीले निर्देशन दिएको करिब ६ महिना बितिसक्दा पनि जहाज मर्मत हुन सकेको छैन। त्यसबेला कानुनी प्रक्रिया पूरा भएको दुई महिनाभित्र जहाज मर्मत भइसक्ने निगमले बताए पनि अहिलेसम्म काम अघि बढेको छैन। निगम व्यवस्थापन आलटालमा नै देखिन्छ। अन्तर्राष्ट्रिय उडान भर्न २०७३०७४ सालबाट भिœयाइएका न्यारोबडी (३२०) र वाइडबडी (३३०) विमान खरिदका लागि लिइएको ऋणका कारण मध्यम तथा दीर्घकालीन कर्जा बढ्दै गएको छ। २०७८०७९ मा निगमको कुल सम्पत्ति (इक्विटी) मा कुल कर्जा अनुपात १११७ छ। निगमले दिल्ली, मुम्बाई, बैंगलोर, बैंकक, हङकङ, कतार, मलेसिया, दुबईलगायत विभिन्न ११ अन्तर्राष्ट्रिय गन्तव्यमा अहिले यी जहाजमार्फत उडान तालिका लिएको छ। निगमसँग भएका न्यारोबडी र वाइडबडी जहाजले अन्तर्राष्ट्रिय उडानबाट गत जेठ र असारमा मात्रै २ अर्ब १९ करोड रुपैयाँ कमाएका छन्। यो समयमा यी जहाज तोकिएको उडान तालिकाभन्दा करिब आधा मात्रै उडानमा गएको निगमको नै श्वतभैरव म्यागजिनमा प्रकाशित तथ्यांकमा उल्लेख छ। निगमको तथ्यांकलाई नै आधार मान्ने हो भने एउटा जहाजले एकदिनमा कम्तीमा करिब १ करोड रुपैयाँ आम्दानी गर्छ। मतलब एकदिन जहाज नउड्दा १ करोड रुपैयाँ कम्तीमा कमाइ गुम्छ। तर, ४ एयरबसमा कुनै न कुनैमा इन्जिनमा समस्या आएर थन्किनै रहेका हुन्छन्। एउटा न्यारोबडीको इन्जिन सन् २०२२ बाट नै भाडा लिइएको हो। तर, त्यसको इन्जिन मर्मत हुन नसक्दा भाडा लिएर काम चलाइएको छ। नियमअनुसार ९० दिनमा इन्जिन मर्मत भइसक्नुपर्छ। निगमको विनियमावलीले पनि ९० दिनभित्र इन्जिन मर्मत गर्नुपर्ने समय तोकिएको छ। निगमले इजरायली जहाज मर्मत सम्भार कम्पनी आईएआईसँग ६ वर्षका लागि सम्झौता गरेको छ। निगम व्यवस्थापनले न्यारोबडी जहाजको इन्जिन मर्मतओभरहल तथा भाडामा लिन इजरायल एरोस्पेस इन्डस्ट्रिज (आईएआई)लाई दिएको छ। उक्त कम्पनीले अहिले सोही जहाजको इन्जिन मर्मतका लागि इजरायल लगेको छ। तर, गत सेप्टेम्बरमा लगिएको इन्जिन मर्मत हुन सकेको छैन। जसले इन्जिन भाडामा दिएको छ, उसलाई नै बनाउन दिएपछि कसरी बनाउँछ भन्ने निगम स्रोतको भनाइ छ। समयमा नै काम सम्पन्न नगरी निगमको आथिर्क भार बढाएको उक्त इजरायली कम्पनीलाई कालोसूचीमा राख्नुपर्ने हो। तर, निगमले सोही कम्पनीसँग नै सम्झौता गरी ६ वर्षका लागि सहकार्य गर्ने भनिसकेको छ। यसअघि पनि उक्त जहाज निर्माता कम्पनीले इन्जिन मर्मतमा ढिलाइ गर्दै निगमलाई आर्थिक भारमा पार्ने काम गरेको छ। निगम व्यवस्थापन र कम्पनीको नै मिलोमतोमा इन्जिन मर्मतमा ढिलाइ गर्ने, भाडाको इन्जिनलाई लामोसमयसम्म राख्ने काम हुने गरेको स्रोतको दाबी छ। आईएआई त्यही कम्पनी हो, जसले न्यारोबडी आइएएक्सको इन्जिन १८ महिना लगाएर बनाएको थियो। अनुमानित लागत ३६ करोड रुपैयाँ रहेकोमा आईएआईलाई निगम व्यवस्थापनले ४३ करोड रुपैयाँ बुझाएको थियो। कुनै बिल, बिजकबिना नै निगमले उक्त रकम आईएआईलाई बुझाएको स्रोत बताउँछ। २८ डिसेम्बर २०२१ मा कतारको दोहामा ग्राउन्डेड भएको एनएकेडब्लू जहाजको इन्जिन मर्मत गर्न पनि आईएआईले करिब सात महिना लगाएको थियो। चिनियाँ जहाजको विकल्प के ? निगम (नेपाल एयरलाइन्स)ले थन्किएका चिनियाँ जहाज २ एमए ६० र ३ वाइ १२ गरी ५ जहाज बिक्रीका लागि राखे पनि कसैले चासो दिएका छन्। निगमले २ पटक बिक्रीका लागि भन्दै बोलपत्र आह्वान गरेको थियो। त्यसो बोलपत्रको पत्रको समय पनि फागुनमा नै सक्किएको छ। यसअघि निगमले यी जहाज लिलामीमा राखेको थियो। लिलामीमा पनि यी जहाज गएनन्। तीन वर्षदेखि त्रिभुवन अन्तर्राष्ट्रिय विमानस्थलमा थन्किएका जहाजका वार्षिक खर्च मात्रै करिब २० करोड रहेको छ। ६ चिनियाँ जहाजमा एउटा वाइ १२ भने नेपालगन्ज विमानस्थलमा २०७६ मा दुर्घटनमा परेको थियो। दुर्घटनापछिको बिमा रकम निगमले बुझिसकेकाले ५ जहाज मात्रको बिक्री प्रक्रिया अघि बढाइएको हो। यसअघि गत वर्ष निगमले थन्किएका ५ जहाजलाई लिजमा दिने भन्दै २ पटक सूचना जारी गरेको थियो। तर, निगमका जहाज लिजमा लिन आवेदन परेन्। आन्तरिक उडानमा आक्रमक रूपमा अघि बढाउने भन्दै निगमले २०७१ मा ६ वटा चिनियाँ जहाज भित्राएको थियो। तीमध्ये एमआई ६० र वाई १२ मोडलका ११ वटा चीन सरकारले अनुदानमा दिएको हो। बाँकी ४ वटा जहाज जीटूजी (सरकारद्वारा सरकारसँग खरिद) प्रणालीअन्तर्गत चीनकै एक्जिम बैंकसँगको सहुलियतपूर्ण ऋणमा खरिद गरेको थियो। अर्थ मन्त्रालयको मध्यस्थतामा सहुलियतपूर्ण ऋणमा जहाज खरिद गरिएको थियो। निगमले उडाउन नसक्ने निर्णय गरेका ६ वटामा ४ वटा चिनियाँ जहाजको ऋण करिब ४ अर्ब रुपैयाँ छ। उडान भरेको ५ वर्षमा पनि करिब साढे २ अर्ब घाटा भएको निगमको तथ्यांक छ। २०७७ कात्तिकबाट पहिलो किस्ता तिर्नुपर्नेमा निगमले सोही वर्षको साउनबाट नै ती विमान थन्काएको हो। चिनियाँ जहाज उडाउन प्रशिक्षित पाइलट उपलब्ध हुन नसक्नु, तालिम खर्च अन्य जहाजको तुलनामा चार गुणा बढी हुनु, पाइलटले तालिम प्राप्त गर्ने समय प्रशिक्षक पाइलटबाट नपाउनु, बिमा शुल्क महँगो लगायतका कारण निगमले उक्त जहाज थन्काएको बताउँदै आएको छ।"
अतिक्रमण गरी बनाइएका घरटहरा हटाइने,"जाजरकोट : जाजरकोट जिल्ला सदरमुकाम खलंगाभित्र सरकारी र सार्वजनिक जग्गा अतिक्रमण गरी बनाइएका घर टहरा स्थानीय प्रशासनले हटाउने भएको छ। जिल्ला प्रशासन कार्यालय जाजरकोटले आइतबार सूचना प्रकाशित गरी ३५ दिनभित्र अतिक्रमित जग्गा खाली गर्न अल्टिमेटम दिएको छ। प्रशासनले भेरी नगरपालिका ३ स्थित सरकारी वकिल कार्यालय र जिल्ला अदालतका नाममा रहेको जग्गामा बनाइएका घरटहरा हटाउन निर्देशन दिएको हो। त्यस्तै भेरी नगरपालिका ३ र ४ स्थित वन क्षेत्र तथा सार्वजनिक जग्गा अतिक्रमण गरेर निजी संरचना बनाएका करीब ५२ जना व्यक्तिका नाममा घर हटाउन सार्वजनिक सूचना जारी गरिएको हो। जिल्ला प्रशासन कार्यालय जाजरकोटले सूचना जारी गर्दै त्यसरी बनेका अवैध संरचना हटाउन सम्बन्धित व्यक्तिलाई ३५ दिनको समय दिएको छ। सो समयभित्र पनि नहटाएमा स्थानीय प्रशासन ऐन, २०२८ र प्रचलित कानुनले दिएको अधिकार प्रयोेगगरीउक्त घर टहराहरू हटाइ र हटाउँदा लागेको खर्चसमेत कानुन बमोजिम सम्बन्धित घर धनीबाट असुलउपर गरिने पनि सूचनामा उल्लेख छ। जिल्ला सदरमुकामका सरकारी, वन क्षेत्र र सार्वजनिक जग्गा अतिक्रमबारे अख्तियार दुरुपयोग अनुसन्धान आयोगमा उजुरी परेको थियो। अख्तियार दुरूपयोग अनुसन्धान आयोगको २०८० साउन २४ गतेको पत्र तथा गृह मन्त्रालयको भदौ ६ गतेको पत्रअनुसार जाजरकोट जिल्लाका भेरी नगरपालिका ३ र ४ का विभिन्न स्थानमा रहेका कित्ता नम्बर १, १५१, १३९, १४०, १४४, १३६, १६७, २५२, २५३, २५४, २७६ र २७७ समेतका जग्गाहरू सरकारी तथा सार्वजनिक जमिनहरू विभिन्न व्यक्तिहरूले अतिक्रमण गरेका छन्। स्थानीय प्रशासन ऐन २०२८ दफा ९ (६क) र दफा १० (क) बमोजिम सरकारी सार्वजनिक सम्पत्तिको संरक्षण गर्ने तथा अतिक्रमण हटाउन निर्देशन आएकाले गत असोज ४ र फागुन १७ गते बसेको सर्वपक्षीय बैठक निर्णयअनुसार ३५ दिनभित्र अतिक्रमण गरी बनाइएका संरचना हटाउन सार्वजनिक सूचना गरिएको प्रमुख जिल्ला अधिकारी सुरेश सुनारले बताए। विषेशगरी भेरी नगरपालिका ३ र ४ का सरकारीसार्वजनिक जग्गा अतिक्रमित गरी बनेका घर टहराहरू ठाँटी चोक सडक क्षेत्रमा अतिक्रमित जग्गा, हनुमान प्राविदेखि थाप्ले जाने मुल बाटो क्षेत्रमा अतिक्रमित जग्गा, बटुक भैरवका नाममा दर्ता भएको जग्गामा अतिक्रमित गरी बनेका निजी घरटहरा, शान्ति चोकदेखि थाप्ले जाने सडक बीचमा रहेको अतिक्रमित जग्गा, डोल्पा सडक खण्डमा जोडिएको भेटेनरी लाइनका अतिक्रमित जग्गा, बाग्लुङ होटलदेखि ठाँटीसम्मका अतिक्रमित जग्गा, रानागाउँमा अतिक्रमित जग्गा र न्युरोड हुँदै तलो थाप्लेसम्मका अतिक्रमित जग्गामा बनेको घर टहरा हटाउने निर्णय गरिएको प्रमुख जिल्ला अधिकारी सुनारले बताए। निर्णय कार्यान्वयन भए नेपाल पत्रकार महासंघ जाजरकोट शाखाको भवनसहित कम्तीमा ५२ घर भत्किने छन्। महासंघको घर सार्वजनिक क्षेत्रमा बनाइएको छ। उनका अनुसार सरकारी वकिलका नाममा रहेको कित्ता नम्बर २५२ को जग्गा, जिल्ला अदालतका नाममा रहेका कित्ता नम्बर २५३ र २५४ अतिक्रमणगरीघर बनाएर बसेका घर हटाउन निर्देशन दिइएको छ। त्यस्तै कित्ता नम्बर १३९ को ऐलानी जग्गा अतिक्रमणगरीबनाइएका घरटहरा र शान्ति चौतारादेखि थाप्ले जाने सडकबीचमा रहेको खिरखिरे सामुदायिक वनको छेउ सडक किनारामा बनाइएका संरचना हटाउन निर्देशन दिएको प्रमुख जिल्ला अधिकारी सुनारले बताए। जिल्ला अदालत र सरकारी वकिलका नाममा रहेको जग्गा अदालत र मालमोतका कर्मचारीको मिलेमतोमा व्यक्तिका नाममा गराइ अन्य व्यक्तिलाई बेचबिखन गरेको पाइएको थियो।"
सेयर बजारको सेन्टिमेन्ट र कारोबारमा पार्ने प्रभाव,"सेयर बजारको सेन्टिमेन्ट भन्नाले वर्तमान समयमा सेयर बजारप्रति लगानीकर्ताहरूको विद्यमान धारणालाई जनाउँछ। अर्को शब्दमा भन्नुपर्दा सेयर बजारको सूचकांक वा कुनै कम्पनीको सेयर मूल्यमा लगानीकर्ता, ब्रोकरको आकर्षण र बजारमा हुने अनुमानित मूल्यप्रति लगानीकर्ताहरूको सामान्य दृष्टिकोणलाई जनाउँछ। बजारको सेन्टिमेन्ट आर्थिक प्रतिवेदन, मौसमी कारणहरू, राजनैतिक घटनाक्रम र राष्ट्रिय तथा अन्तर्राष्ट्रिय घटनाहरूसहित विभिन्न कारणहरूले प्रभावित हुन्छ। जब लगानीकर्ताहरूले धितोपत्र बजारमा सेयरमूल्य वृद्धिको अपेक्षा गर्छन् भने उक्त भावनालाई बुलिस मानिन्छ। यसविपरीत, लगानीकर्ताहरूले धितोपत्र बजारमा सेयर मूल्य गिरावटको अपेक्षा गर्छन् भने उक्त भावनालाई वियरिस मानिन्छ। सँगसँगै बजारको अर्को एउटा महत्वपूर्ण भावना पनि छ जसलाई साइडवेज भनिन्छ। जसमा लगानीकर्ताहरूले आगामी बुलिस यात्राको तयारीका लागि सेयर सस्तो मूल्यमा जम्मा गर्ने गर्छन्। नेपालको सेयर बजार पनि सोही भावनामा अनुरूप चलिरहेको देख्न पाइन्छ। विगतका बजारको भावनालाई हेर्दा नयाँ तथा पुराना सम्पूर्ण लगानीकर्ताहरूलाई नेपालको आजको बजारले लगानीको सुवर्ण अवसर प्रदान गरेको अनुभूति हुन्छ। पछिल्लो बजारको भावनालाई मध्यनजर गर्ने हो भने २०७६ मंसिर महिनामा बनाएको ११०० को तल्लो बिन्दुलाई वियरिस मार्केटको अन्तिम बिन्दु हो। उक्त बिन्दुबाट बढेको नेप्से ६३३ दिनको यात्रापछि ३२२७ सम्म पुगेको थियो। उक्त बुलिस भावनामा नेप्सेको २१२५ अंकको वृद्धि थियो। त्यसैगरी ३२२७ बाट घटेर नेप्से इन्डेक्स १८०७ सम्म झरेको थियो। जुन वियरिस भावनाअन्तर्गत पर्दछ र उक्त वियरिस भावनामा १४२० अंकको गिरावट ३०९ दिनमा पूरा गरेको थियो। हाल नेप्से साइडवेज अवस्थामा रहेको छ। १८०७ देखि २२७८ (४७० अंक) को बीचमा ६१८ दिनदेखि रुमलिरहेको छ। बजारका भावनाहरू परिवर्तन भइरहन्छ। परिवर्तनशील भावना बुलिस, वियरिस र साइडवेजको क्रममा चलिरहन्छ। यस्तो अवस्थामा बजारको क्रमअनुसार लगानीकर्ताहरूले बजारको भावना बुझेर लगानी गर्ने हो भने सदैब बजारबाट राम्रो आम्दानी गर्न सक्छन्। लगानीकर्ताहरू पनि विभिन्न प्रकारका हुने भएकाले बजार सबैको लागि हो तर बजारमा प्रयोग हुने रणनीति भने सबैका लागि एकै हुँदैन। लगानीकर्ताको प्रकृति अनुरूप रणनीतिहरू पनि फरकफरक हुन्छन्। बुलिस सेन्टिमेन्ट बुलिस सेन्टिमेन्टमा चलेको बजारमा सबै लगानीकर्ताहरूलाई नाफा भइरहेको हुन्छ र सबै लगानीकर्ताहरू बढ्दो बजारमा बढ्दो सेयर मूल्यमा खरिद गर्न उत्साहित हुन्छ। जसले बजारलाई पुराना अवरोधहरू पार गर्न मद्दत गर्दछ। यस भावनामा चलेको बजारमा कुनै पनि कम्पनीको सेयर मूल्य लगानीकर्ताहरूलाई महँगो वा ओभर भ्यालुड लाग्दैन। जसको परिणामस्वरूप स्टक मूल्य कम्पनीको अवस्थाको हिसाबले धेरै नै माथि कारोबार भइरहेको हुन्छ र लगानीकर्ताहरू उक्त स्टकको मूल्य चलिरहेको मूल्यभन्दा माथि नै कारोबार हुन्छ र खरिदपश्चात् राम्रो प्रतिफलको आशामा खरिद गरिरहेका हुन्छन्। त्यसैगरी कम्पनीहरूको आर्थिक प्रतिवेदन पनि उक्त समयमा राम्रो आउने हुन्छ। बजारमा उच्च तरलताका कारण लगभग सबै कम्पनीहरूको कारोबार राम्रो भएको कारणले गर्दा कम्पनीहरूले राम्रो लाभांश र बोनसको घोषण गर्छन्। फलस्वरूप स्टकको मूल्यमा निरन्तर चढाव देख्न पाइन्छ। बुलिस सेन्टिमेन्टमा लगानीकर्ताले कम्पनीको आधारभूत विश्लेषण नगरी हल्लाको भरमा धेरै लगानी गर्न उत्प्रेरित हुन्छन्। स्टकको ससाना राम्रा समाचारहरू देखेर लगानीकर्ताहरू लोभिने गर्छन्। बुलिस सेन्टिमेन्टको अन्त हुन लागेको वा भएको थाहा हुँदैन तर सबै लगानीकर्ताहरू बजारप्रति अत्यधिक आशावादी भए पछि बजारको बुलिस सेन्टिमेन्ट अन्त्य भएको पाइएको छ। वियरिस सेन्टिमेन्ट बजार वियरिस सेन्टिमेन्टमा भएको बेलामा नेपालको सन्दर्भमा भने फाइदा गर्न सकिँदैन। नेपालको सेयर बजार एकतर्फी भएको कारणले गर्दा वियरिस सेन्टिमेन्टमा कुनै पनि लगानीकर्तालाई फाइदा हुँदैन। हुने मात्र नोक्सान हो कोही लगानीकर्तालाई थोरै त कसैलाई धेरै हुने गर्छ। वियरिस सेन्टिमेन्टमा निरन्तर बजार ओरालो लागिरहन्छ र लगानीकर्ताको सम्पत्ति घट्दै जान्छ। जसका कारण धेरै लगानीकर्ताहरूले आफ्नो सम्पत्ति गुमाउँछन्। वियरिस सेन्टिमेन्टमा लगानीकर्ताहरूलाई स्टकको मूल्य सधैं महँगो वा आभर भ्याल्युड लाग्छ। जसका कारण लगानीकर्ता सस्तो मूल्यमा पनि स्टक खरिद गर्न इच्छुक हुँदैनन्। यस सेन्टिमेन्टमा बजारमा सेयर खरिदकर्ता कम हुन्छन् फलस्वरूप माग र आपूर्तिको सिद्धान्तले पनि मागभन्दा आपूर्ति बढी हुने भएकोले पनि सेयरको मूल्य घढ्दै जान्छ। जस्तोसुकै आधारभूत राम्रो भएको कम्पनीको स्टक मूल्य निरन्तर घटेको देख्न पाइन्छ। यस अवस्थामा जस्तोसुकै राम्रो समाचारले पनि कम्पनीप्रति लगानीकर्ताको धारणा परिवर्तन गर्न सक्दैन। वियरिस सेन्टिमेन्टको अन्त्य हुन लागेको थाहा पाउनलाई लगानीकर्ताहरू कुन मूल्य सम्म सेयर बेच्न तयार छन् त्यसबाट थाहा पाउन सकिन्छ। यदि घटेर लगानीकर्ताले आफ्नो सेयर बेच्दैनन् भने वियरिस सेन्टिमेन्ट सकिन लागेको संकेत मानिन्छ। साइडवेज सेन्टिमेन्ट वियरिस मार्केटको अन्त्यपछि साइडवेज सेन्टिमेन्ट सुरु हुन्छ। जसमा लगानीकर्ताहरू एउटा मूल्यमा आएर सेयर खरिद गर्न सुरु गर्छन् र नयाँ बुलिस यात्राको तयारीमा सेयर जम्मा गर्न थाल्छन्। साइडवेज मार्केटमा मूल्यहरू स्पष्ट रूपमा माथि र तल गरी एउटा तेस्रो प्रवृत्तिमा चल्छ। बजारको सपोट र प्रतिरोधले साइडवेज बजार पहिचान गर्ने मद्दत पुयाउँछ। लगानीकर्ताले मूल्यको दायरामा रहेर खरिद बिक्री गर्छन्। यस्तो बजारमा कारोबार गर्न सहज हुन्छ र निरन्तर रूपमा खरिद बिक्रीको मूल्य एकैनासको हुन सक्छ र नाफा कम भए पनि निरन्तर कारोबार गर्न भने लगानीकर्ताहरू सक्षम रहन्छन् र सीमित दायरामा खरिद बिक्री हुने भएकाले लागत भने बढ्न जान्छ। यस अवस्थामा तल्लो दायरा (सपोट)मा खरिद गर्नु र माथिल्लो दायरा (प्रतिरोध)मा बिक्री गर्नु सबैको साझा रणनीति हुन्छ। साइडवेज मार्केटको अन्त्य भएको जानकारी निरन्तर भइरहेको प्रतिरोधको ब्रेकआउटलाई मान्न सकिन्छ। (भट्टराई, सेयर बजारमा प्राविधिक विश्लेषकको रूपमा कार्यरत रहेका छन्।)"
"मन्त्री फेरबदल, राष्ट्रियसभा अध्यक्ष र संक्रमणकालीन न्यायले सत्तासमीकरण सकसमा","काठमाडौं : लामो सन्नाटापछि मेघ गर्जिएझैं आइतबार यस्ता सघन राजनीतिक गर्जन देखिए, जसले दलीय समीकरणमा केही हलचल पैदा भएको आभास दिलाएको छ। संक्रमणकालीन न्यायसम्बन्धी विधेयकमा सहमति खोज्ने सन्दर्भ मा प्रधानमन्त्री पुष्पकमल दाहालले प्रमुख प्रतिपक्षी नेता केपी शर्मा ओलीसँग दिउँसो लामो भेटघाट गरे। साँझ पुनः दुई नेताबीच भेटघाट भयो। ओलीसँगका प्रायः भेटमा रास्वपा सभापति रवि लामिछाने पनि जोडिएका छन् । आइतबारै दिउँसो जसपा अध्यक्ष उपेन्द्र यादवको घरमा अर्को बैठक बस्यो । एमाले अध्यक्ष ओली, यादव, एमालेका नेताहरू शंकर पोखरेल, विष्णु पौडेल, माओवादीका वर्षमान पुन, नारायणकाजी श्रेष्ठसहित लामिछानेलगायत बैठकमा सहभागी थिए। उक्त बैठकले नयाँ गठबन्धनको नयाँ खाका तयार पारेको स्रोतले बतायो । देउवाले कांग्रेसका मन्त्रीहरूलाई भेटे र मन्त्रीहरू फेरिन सक्ने चेतावनी दिए। परराष्ट्रमन्त्री एनपी साउदको विदेश यात्रा रोकाइदिए। मन्त्री फेर्ने देउवाको अरुचिमा प्रधानमन्त्री दाहालले दबाब बढाएपछि उनी अप्ठ्यारोमा छन्। एमाले लचिलो भएको भनिएको संक्रमणकालीन न्यायसम्बन्धी विधेयक कांग्रेसकै कानुनमन्त्री धनराज गुरुङले समय मागेर अड्काएका छन्। राष्ट्रियसभा अध्यक्ष कांग्रेस कि माओवादीलाई भन्नेमा विमति झन् बाक्लिँदै गएको छ। संक्रमणकालीन न्यायको गाँठो सत्य निरुपण तथा मेलमिलाप आयोग र बेपत्ता नागरिक छानबिन आयोगसम्बन्धी (टीआरसी) विधेयकमा देखिएको असहमतिको गाँठो कहिले फुक्ला ? अझैं अनिश्चित छ। संक्रमणकालीन न्यायसम्बन्धी विवाद निरुपणमा दलीय तर्क र अडानमा केही लचकता भने देखिएको छ। कानुन तथा मानव अधिकार समितिका सभापति विमला सुवेदीले विधेयकमाथिको छलफल टुंग्याउने आशा आइतबार पूरा हुन नसकेको बताइन्। सबैको चाहना छिट्टै टुंग्याउँ भन्ने नै हो। बैठकका सहभागीहरू प्नि आइतबार नै टुंग्याउने पक्षमा हुनुहुन्थ्यो, सुवेदीले भनिन् । चारवटा बुँदामा छलफल मात्र भयो। निष्कर्षमा पुग्न सकिएन। विमला सुवेदी, सभापति, कानुन, न्याय तथा मानवअधिकार समिति सहमतिको वातावरण बन्न सक्छ भने आजलाई रोकौं भन्ने भयो।आइतबार चारवटा बुँदामा छलफल मात्र भयो। निष्कर्षमा पुग्न सकिएन। आइतबार बिहान प्रधानमन्त्री पुष्पकमल दाहालले विधेयकका विषयमा नेपाली कांग्रेसका सभापति शेरबहादुर देउवा र नेकपा एमालेका अध्यक्ष केपी ओलीसँग छुट्टाछुट्टै छलफल गरेका थिए। त्यसपछि विधेयकलाई आइतबार नै टुंग्याउन बिहान ११ बजे बस्ने भनिएको बैठक दुई घण्टा ढीलो मात्र सुरु भएको थियो। समिति सभापति सुवेदीका अनुसार, प्रमुख प्रतिपक्षी एमालेको अडानका कारण सहमति हुन नसकेको हो। बैठकमा कानुनमन्त्री धनराज गुरुङले थप समय मागेका थिए। बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐनमा संशोधनसम्बन्धी विधेयकलाई मसिनो गरी छलफल गर्न र सहमति जुटाउन गत जेठमा संसदीय उपसमिति बनेको थियो। कानुन तथा मानव अधिकार समितिले ११ सदस्यीय उपसमितिलाई विधेयक टुंग्याउन जिम्मेवारी तोक्यो। सरोकारवाला, विज्ञ, राजनीतिक दलसँग उपसमितिले छलफल गरेको भए पनि चारवटा मुद्दामा सहमति जुटेको छैन। केमा अड्कियो सहमति ? संक्रमणकालीन न्यायसँग सम्बन्धित विधेयकमा मूलतः चार बुँदामा सहमति हुन बाँकी छ। नेकपा एमालेका सचेतक महेश बर्तौंलाले आइतबारको बैठकमा कुनै पनि बुँदामा सहमति हुन नसकेको बताए। यद्यपि, असहमतिका चार बुँदामध्ये दुई बुँदामा एमालेले लचकता देखाउँदै केही शब्द थप्न आग्रह गरेको छ। मानव अधिकारको गम्भीर उल्लंघनको व्याख्यामा दुवै पक्ष लचक देखिएका छन्। स्वेच्छाचारी रूपमा क्रुरतापूर्वक (आर्बिट्ररी) गरिएको हत्या र दोहोरो भिडन्तबाहेक गरिएको हत्यामध्ये कुनलाई समावेश गर्ने भन्ने विषयमा यसअघि सत्ता गठबन्धनले क्रुरतापूर्वक गरिएको हत्या मात्र गम्भीर मानव अधिकार उल्लंघन भएको अडान राखेको थियो। प्रतिपक्ष एमाले हत्या स्वेच्छाचारी हुँदैन, हत्या स्वयंममा क्रुरतापूर्वक हुन्छ, जुनसुकै हत्या मानव अधिकारको गम्भीर उल्लंघन मानिने अडानमा थियो। विधेयकमा रहेको स्वेच्छाचारी हत्या भन्ने शब्दको अगाडि नियतवश जोड्ने पक्षमा लचकता देखिएको हो। सशस्त्र द्वन्द्वका क्रममा जोडिएका र प्रभावित भएका व्यक्तिहरूलाई कसरी सम्बोधन गर्ने भन्ने विषयमा पनि पूर्ण सहमति भइसकेको छैन। सत्ता गठबन्धनले बालसेना शब्द प्रयोग नगरौं, कुन शब्दमा सम्बोधन गर्ने भन्ने प्रस्ताव गरौं, सम्बोधन गरौं भनेको छ भने विपक्षी एमाले सत्तागठबन्धनको तर्कप्रति सहमत छैन। एमाले भन्छ माओवादीमा संलग्न भएका बालसैन्य र सुरक्षाकर्मीलाई पनि न्यायको प्रत्याभूति हुनुपर्छ। अलिकति समय चाहियो भनेर मन्त्रीजी (कानुनमन्त्री) र महेशजी (सचेतक, एमाले) ले भन्नुभयो। हुन्छ भनियो। रमेश लेखक, प्रमुख सचेतक, नेपाली कांग्रेस मानव अधिकारको उल्लंघनको घटनामा मेलमिलापका लागि पीडितको स्वतन्त्र सहमति नभएमा के गर्ने भन्ने विषयमा पनि सहमति जुट्न बाँकी छ। माओवादीकांग्रेससहितको गठबन्धनको तर्क छ स्वतन्त्र सहमति प्राप्त नभएमा कानुनी प्रक्रियाअनुसार अघि बढ्छ। सत्तापक्षको तर्कसँग एमाले सहमत छैन। एमालेको अडान छ कानुनी प्रक्रियाबाट पीडकलाई आवश्यक सजाय गर्ने आधार दिनुपर्छ। घटी सजायका सम्बन्धमा आधार कारण खुलाएर सजाय कम गर्न सकिने व्यवस्था गर्ने वा प्रतिशत नै तोकेर जाने भन्ने विषयमा पनि सहमति जुटेको छैन। सत्ता गठबन्धनको बटमलाइन छ घटी सजाय संक्रमणकालीन न्यायप्रणालीको विधिशास्त्रको पक्ष भइसक्यो। यो अन्तर्राष्ट्रिय अभ्यास नै हो। सजाय घटाएर जानुपर्छ भन्नेमा संसारभर आमसहमति छ। कतिपय देशमा त सजाय नै नगर्ने प्रचलन छ। यसमा पनि एमाले असहमत छ। एमाले भन्छ घटी सजाय भनेको कति हो ? प्रचलित कानुनले निर्धारण गरेको सजायभन्दा कति प्रतिशत घटी मागदावी पीडकविरुद्ध उजुरी दिने ? कानुनमा प्रष्ट उल्लेख हुनुपर्छ। महान्यायाधिवक्ता वा सरकारी वकिललाई स्वेच्छाचारी अधिकार दिन सकिँदैन। एमाले सचेतक बर्तौलाले थपे, घटी सजाय भनेको कति हो ? त्यो मूर्तरूपमा आउनुपर्छ भन्ने हाम्रो अडान यथावत् छ। अहिलेसम्म कुनै पनि बुँदामा सहमति भएको छैन। हाम्रो मुद्दालाई सुन्ने तहमा सरकार पुगेको पाइयो। महेश बर्तौला, सचेतक, नेकपा एमाले प्रतिरक्षा एमालेका सचेतक बर्तौंलाले चारवटा बुँदामध्ये दुइटा बुँदामा सरकारले केही लचकता देखिएको जानकारी दिए। हाम्रो मुद्दालाई सुन्ने तहमा सरकार पुगेको पाइयो। यी मागहरूलाई गम्भीरतापूर्वक लिन्छौं अलिकति समय दिनु पयो भनेर समय माग गरिएको कुरालाई सकारात्मक रूपमा लिएका छौं, सचेतक बर्तौंलाले अन्नपूर्णसँग भने, अहिलेसम्म कुनै पनि बुँदामा सहमति भएको छैन। सहमति भएको भए कुन बुँदामा केकसरी सहमति भएको हो, सार्वजनिक भइहाल्थ्यो नि !"
देउवा मन्त्रीहरूसँग आक्रोशित,"काठमाडौं : नेपाली कांग्रेसका सभापति शेरबहादुर देउवाले आफ्ना मन्त्रीलाई राम्रो काम गरेर देखाउन र नभए जुनसुकै बेला मन्त्री पद छाड्न तयार रहन निर्देशन दिएका छन्। बूढानीलकण्ठस्थित निवासमा मन्त्रीलाई बोलाएर सभापति देउवाले पछिल्लो समय सत्ता गठबन्धनमा भएको खटपट, राष्ट्रियसभा अध्यक्षको निर्वाचन, मन्त्रिमण्डल पुनर्गठन र संक्रमणकालीन विधेयक (टीआरसी) का विषयमा छलफल गरेका थिए। माओवादी केन्द्रका अध्यक्ष पुष्पकमल दाहाल (प्रचण्ड) नेतृत्वको सरकारमा कांग्रेसबाट १० जना मन्त्री सहभागी छन्। उपप्रधान तथा रक्षामन्त्री पूर्णबहादुर खड्काको नेतृत्वमा प्रचण्ड सरकारमा सहभागी कांग्रेसबाट धनराज गुरुङ कानुन न्याय तथा संसदीय मामिला, प्रकाशशरण महत अर्थ, एनपी साउद परराष्ट्र, मोहनबहादुर बस्नेत स्वास्थ्य तथा जनसंख्या, रमेश रिजाल उद्योग वाणिज्य तथा आपूर्ति, सीता गुरुङ सहरी विकास, डिगबहादुर लिम्बू युवा तथा खेलकुद र सुरेन्द्रराज आचार्य महिला, बालबालिका तथा ज्येष्ठ नागरिक मन्त्री छन्। युवा तथा खेलकुदमन्त्री लिम्बूले भने आफू छलफलमा सहभागी नभएको बताए। मन्त्रीहरू हेरफेरको चर्चा चलिरहेका बेला गठबन्धनको बैठकअघि सभापति देउवाले आफ्ना मन्त्रीहरूसँग सामूहिक छलफल गरेका हुन्। उनले मन्त्रीहरूलाई कि जवाफदेही हिसाबले काम गर्न र होइन भने राजीनामा दिएर सहयोग गर्न निर्देशन दिएको छलफलमा सहभागी एक नेताले बताए। सभापति देउवाले मन्त्रिमण्डल पुनर्गठनका विषयमा मन्त्रीहरूलाई जानकारीसमेत गराएको कांग्रेसका एक नेताले बताए। प्रधानमन्त्री पुष्पकमल दाहालले मन्त्रीहरू फेर्ने विषय पटकपटक उठाउँदै आएका छन्। जनतालाई महसुस हुने गरी आफूले चाहेर पनि काम गर्न नसकेको गुनासो उनले गठबन्धनको बैठकमा राख्दै आएका छन्। उनले आफूसँग रहेको एक वर्षको समयमा काम गरेर देखाउन पनि गठबन्धन दलले नयाँ मन्त्रिमण्डलका लागि बाटो सहज गरिदिनुपर्ने माग उनले राख्दै आएका छन्। नेपाली कांग्रेसका महामन्त्री गगनकुमार थापाले मन्त्रिमण्डल हेरफेर गरेर प्रभावशाली ढंगले काम गर्न सक्छु भन्ने प्रधानमन्त्रीलाई लाग्छ भने त्यो अधिकार रहेको बताए। प्रधानमन्त्रीले मन्त्री हेरफेर गर्न खोजिराख्नुभएकै हो। जुनसुकै बेला मन्त्रिमण्डल हेरफेर हुनसक्छ। हामीले पनि प्रधानमन्त्रीले जनतालाई महसुस हुने गरी काम गर्नुहोस् भन्ने नै हो, महामन्त्री थापाले भने, कांग्रेसले मन्त्री हेरफेर नगरिदिएकाले मैले काम गर्न सकिन भन्ने गुनासो उहाँलाई राख्न दिनुहुँदैन। जवाफदेहिताका लागि पनि प्रधानमन्त्रीलाई मन्त्री हेरफेरको बाटो खुला गरिदिनुपर्छ। त्यसका लागि कांग्रेस तयार छ। टीआरसी विधेयकमा सहमति जुट्न नसकिरहेको बेला कार्यशैली फितलो भएको भन्दै माओवादी र कांग्रेसबाट सरकारमा गएका केही मन्त्रीलाई हटाउन प्रधानमन्त्री दाहालमाथि ठूलो दबाब परेको छ। यसैबीच परराष्ट्रमन्त्री एनपी साउदको फिनल्यान्ड भ्रमण स्थगित भएको छ। सभापति देउवाको निर्देशनमा मन्त्री साउदले भ्रमण स्थगित गरेका हुन्। उनी मंगलबार र बुधबार फिनल्यान्डको राजधानी हेल्सिन्कीमा आयोजना हुने कार्यक्रममा सहभागी हुन जान लागेका थिए। यसैगरी नेकपा एमालेका अध्यक्ष केपी शर्मा ओली, रास्वपाका सभापति रवि लामिछानेलगायतका नेताहरू आइतबार दिनभर बालुवाटारमा बैठकमा व्यस्त भए। सत्ता गठबन्धनमा खटपट बढेपछि नेताहरूको तीव्र दौडधुप बढेको हो। राष्ट्रियसभा अध्यक्षको निर्वाचनअघि सत्ता समीकरण परिवर्तन हुनसक्ने चर्चाका बीच राजनीतिक गतिविधि ह्वात्तै बढेको हो। यसअघि आइतबार बिहान ओली र प्रचण्डबीच भेटघाट भएको थियो।"
शिवरात्रीलाई लक्षित गर्दै पाशुपत क्षेत्रमा मासु र मदिरा प्रयोग गर्न निषेध,"काठमाडौं : पशुपतिनाथ क्षेत्रमा मासु र मदिरा बिक्री वितरण तथा प्रयोगमा रोक लगाइएको छ । पाशुपत क्षेत्रभित्र सुरक्षा लगायत धार्मिक, सांस्कृतिक मर्यादा र पवित्रता कायम राख्ने उद्देश्यले जिल्ला प्रशासन कार्यालय काठमाडौंले शिवरात्रीलाई लक्षित गर्दै बुधबारदेखि आइतबार गतेसम्म बिक्री वितरणमा रोक लगाएको हो । महाशिवरात्री पर्व, २०८० लाई अनुशासित, मर्यादित तथा व्यवस्थित बनाई भव्य एवम् दिव्य रूपमा सम्पन्न गर्न भगवान श्री पशुपतिनाथ विराजित पावन पाशुपत क्षेत्रभित्रको सुरक्षा लगायत धार्मिक, साँस्कृतिक मर्यादा र पवित्रता कायम राख्ने उद्धेश्यले रोक लगाइएको विज्ञप्तिमा उल्लेख छ। प्रमुख जिल्ला अधिकारी जितेन्द्र बस्नेतले जारी गरेको सूचनामा चार किल्ला तोकेर कसैले पनि मासु, मदिरा तथा नशालु पदार्थहरु उत्पादन, बेचविखन, ओसार पसार, भण्डारण र सेवन गर्न स्थानीय प्रशासन ऐन, २०२८ को दफा ६ को उपदफा (३) बमोजिम पूर्ण रुपमा रोक लगाइएको उल्लेख छ । सूचनामा कोही कसैले यो सूचनाको बर्खिलाप हुने गरी कुनै काम गरेमा प्रचलित कानून बमोजिम कारवाही हुने चेतावनी दिएको छ। गौशाला मित्रपार्क सडकदेखि पूर्व, पशुपति क्षेत्रको पूर्व सिमानादेखि पश्चिम, गौशाला तिलगङ्गा चक्रपथदेखि उत्तर, मित्रपार्क  उमाकुण्ड  गौरीघाट हुँदै गुह्येश्वरीदेखि दक्षिण भित्रका सबै भागलाई चार किल्ला तोकेको छ । रोक लगाइएको क्षेत्रमा मासु, मदिरा र नसालु पदार्थ उत्पादन, बिक्री वितरण, भण्डारण र सेवन गर्न आजदेखि नै निषेध गरिएको जिल्ला प्रशासन कार्यालयले जारी गरेको विज्ञप्तिमा उल्लेख छ । कसैले अटेर गरी निषेधित क्षेत्रमा निषेध गरिएका वस्तुको बिक्री वितरण तथा प्रयोग गरेको पाइएमा स्थानीय प्रशासन ऐन २०२८ अनुसार कडा कारबाही हुने प्रशासन कार्यालयले जनाएको छ ।"
"प्रधानमन्त्री प्रचण्डले गरे मन्त्रिमण्डल पुनर्गठन, तीन मन्त्रीले लिए सपथ","काठमाडौं : प्रधानमन्त्री पुष्पकमल दाहाल प्रचण्डले मन्त्रिमण्डल पुनर्गठन गरेका छन्। सोमबार राष्ट्रपति कार्यालय शितल निवासमा नवनियुक्त मन्त्रीहरुको सपथ ग्रहण भएको हो। राष्ट्रपति रामचन्द्र पौडेलले नवनियुक्त मन्त्रीहरुलाई पद तथा गोपनीयताको सपथ गराएका हुन्। राष्ट्रपति पौडेलले विना विभागिय मन्त्रीहरुको रुपमा एमालेबाट पदम गिरी, माओवादी केन्द्रबाट हितबहादुर तामाङ र रास्वपाबाट डीपी अर्याललाई सपथ गराएका हुन्। सपथ ग्रहण समारोहमा उपराष्ट्रपति रामसहाय यादव, प्रधानमन्त्री प्रचण्ड, प्रधानन्यायाधीश विश्वम्भरप्रसाद श्रेष्ठ, सभामुख देवराज घिमिरे सहभागी थिए। गत वर्ष पुस १० गते बनेको गठबन्धन सरकारमा पर्वतबाट निर्वाचित सांसद एवम् एमालेका प्रमुख सचेतक पदम गिरी स्वास्थ्यमन्त्री, रास्वपाका उपसभापतिसमेत रहेका अर्याल श्रम तथा रोजगारमन्त्री थिए। तामाङ नुवाकोट१ बाट निर्वाचित माओवादी केन्द्रका सांसद हुन्। तीन दलले पहिलो चरणमा एकएक सांसदलाई सरकारमा पठाएका हुन्। राष्ट्रपति कार्यालयका प्रवक्ता शैलजा रेग्मी भट्टराईका अनुसार मन्त्रीहरुले राष्ट्रपतिसमक्ष नेपालको संविधानको धारा ८० बमोजिम मन्त्री पदको पद तथा गोपनीयताको शपथ लिएका हुन्। राष्ट्रपति पौडेलले नेपालको संविधानको धारा ७६ को उपधारा (९) बमोजिम प्रधानमन्त्रीको मन्त्रिपरिषद् गठन गरी कार्य विभाजन गरेका छन्। तत्कालीन कांग्रेस नेतृत्वको गठबन्धन टुटेपछि एमाले नेतृत्वको गठबन्धन बनेको हो। कांग्रेसले नेकपा माओवादी केन्द्रका अध्यक्षसमेत रहेका प्रधानमन्त्री पुष्पकमल दाहाल 'प्रचण्ड'ले गठबन्धन तोडेको आरोप लगाएको छ। यता कांग्रेसका मन्त्रीहरुले प्रधानमन्त्रीलाई सहयोग नगरेका कारण सत्ता गठबन्धन परिर्वतन गर्नुपरेको नेकपा माओवादी केन्द्रले दाबी गरेको छ। नयाँ सत्ता समिकरणमा एमाले, माओवादी केन्द्र, रास्वपा र जसपा रहेको छ।"
सत्ता समीकरणले लुम्बिनीको शिखर सम्मेलन अन्यौलमा,"बुटवल : फागुन २८ र २९ गते लुम्बिनीमा हुने भनिएको अन्तर्राष्ट्रिय लरिएट्स एण्ड लिडर्स शिखर सम्मेलन सत्ता समीकरण फेरिएसँगै अन्यौलमा परेको छ। केन्द्रको समीकरण फेरिएसँगै त्यसको असर प्रदेश सरकारमा पनि पर्ने भएकाले शिखर सम्मेलन अन्यौलमा परेको हो। मुख्यमन्त्री डिल्ली बहादुर चौधरीले अन्तराष्ट्रिय गैरसरकारी संस्थाको नाममा करोडौँ बजेट शिखर सम्मेलनमा खर्च गर्न लागेको भन्दै प्रदेशसभा बैठकमा एमालेका सांसद रामजीप्रसाद घिमिरेले विरोध जनाएका छन्। सत्ता समीकरण पनि फेरियो, सांसद घिमिरेले भने, शिखर सम्मेलन पनि रोकिनुपर्छ। हामी गर्न दिँदैनौ। शिखर सम्मेलनका लागि लुम्बिनी प्रदेश सरकारले वन तथा वातावरण मन्त्रालयमार्फत ६ करोड ५० लाख रुपैयाँ बजेट विनियोजन गरेको छ। प्रदेश सरकारको कार्यसम्पादन राम्रो नभएको भन्दै केन्द्रले दिने बजेटको सीमामा समेत गिरावट आएको बेला करोडौँ बजेट सम्मेलनको नाममा खर्च गर्नु उचित नभएको सांसद् घिमिरेले बताए। विपक्षी सांसदले मुख्यमन्त्री चौधरीले जवाफ दिनुको साटो प्रदेशसभा बैठक छल्दै आएको आरोप लगाएका छन्। अन्तर्राष्ट्रिय स्तरका सम्मेलनहरू आयोजना गर्ने क्षेत्राधिकार प्रदेश सरकार मातहत नभएको भन्दै एमालेले संघीय संसदमा पनि विरोध जनाएको छ।"
राष्ट्रियसभा अध्यक्ष माओवादीलाई र उपाध्यक्ष एमालेलाई दिने सहमति,"काठमाडौं : चार राजनीतिक दलबीच राष्ट्रिय सभाका अध्यक्ष नेकपा माओवादी केन्द्र र उपाध्यक्ष नेकपा एमालेका उम्मेदवारलाई जिताउने सहमति भएको छ। नयाँ राजनीतिक समीकरण बनेसँगै एमाले अध्यक्ष केपी शर्मा ओली, नेकपा माओवादी केन्द्रका अध्यक्ष पुष्पकमल दाहाल, रास्वपाका सभापति रवि लामिछाने र जनता समाजवादी पार्टीका अध्यक्ष उपेन्द्र यादवबीच राष्ट्रिय सभाका अध्यक्षमा माओवादीका उम्मेदवार र उपाध्यक्षमा एमालेका उम्मेदवारलाई समर्थन गर्ने सहमति भएको हो। सोमबार साँझ प्रधानमन्त्री निवास बालुवाटारमा बसेको चार राजनीतिक दलको बैठकले गरेको आठ बुँदे सहमतिको दोस्रो बुँदामा भागबण्डाको विषय टुंगो लगाएको हो। फागुन २९ गते राष्ट्रिय सभाका अध्यक्षको निर्वाचन हुँदै छ। यसअघि कांग्रेस माओवादी गठबन्धनले कांग्रेस नेता कृष्णप्रसाद सिटौलालाई अध्यक्ष बनाउने गरी राष्ट्रिय सभामा जिताएका थिए। तर माओवादी केन्द्रले समेत कांग्रेससँगको सहमति विपरीत अध्यक्ष पदका लागि आफ्नै उम्मेदवार घोषणा गर्ने भनेपछि दुई राजनीतिक दलबीच तिक्तता चुलिएको थियो। अहिले राष्ट्रिय सभाको उपाध्यक्षमा माओवादीकी उर्मिला अर्याल छिन्। फागुन २० गतेबाट राष्ट्रिय सभाका अध्यक्ष गणेश तिमिल्सिनाको कार्यकाल सकिएपछि उक्त पद रिक्त रहेको छ।"
म नमर्दासम्म देशमा उथलपुथल भइ नै राख्छ : प्रचण्ड,"काठमाडौं : नेकपा माओवादी केन्द्रका अध्यक्ष एवं प्रधानमन्त्री पुष्पकमल दाहाल 'प्रचण्ड' ले आफूमाथि प्रतिक्रियावादीबाट पटकपटक आक्रमण हुँदै आएको दावी गरेका छन्। सहिद प्रतिष्ठान नेपालले सोमबार काठमाडौंमा आयोजना गरेको शान्ति प्रक्रिया,संघीय लोकतान्त्रिक गणतन्त्र र आजको राजनीति विषयक बृहत अन्तरक्रिया कार्यक्रममा बोल्दै प्रधानमन्त्री दाहालले आफूलाई घेरा हालेर सिध्याउने प्रयास भइरहे पनि उनीहरू सफल हुन नसकेको जिकिर गरेका हुन्। प्रधानमन्त्री दाहालले भने,' कमरेड विप्लव उठ्दा तपाईंहरूमा एउटा तरंग पैदा हुन्छ। म त म नै भइहाले। म नमर्दासम्म देशमा उथलपुथल भइ नै राख्छ। मलाई प्रतिक्रियावादी शक्तिहरूबाट घेरा हालेर सिध्याउने प्रयासहरू भए । घेरा तोड्दै आएका छौं, 'तोड्दै जानेछौं।' प्रधानमन्त्रीले आफूलाई प्रतिक्रियावादीले अविश्वसनीय भन्ने गरेको उल्लेख गरे । 'प्रतिक्रियावादीले मलाई उपयोग गर्न खोजे भने म कुनैपनि बेला लात्ताले हानेर निस्कन सक्छु। उनीहरुका लागि छैन म विश्वसनीय छैन र हुन पनि परेको छैन। आज नयाँ क्रम भंग गर्ने दिन बनेको छ। एकताबद्ध बनौं। माओवादी अध्यक्ष समेत रहेका दाहालले माओवादी जमेको पोखरीजस्तो नभई निरन्तरतामा रमाउने नदी भएको जिकिर गरे। उनले सहिदको सपनालाई साकार पार्दै परिवर्तनलाई संस्थागत गर्न सबै क्रान्तिकारीहरू एक ठाँउमा आउन जरुरी रहेको धारणा राखे। उनले आफू नेतृत्वको सरकारले जनयुद्ध दिवसको घोषणा गरेको भन्दै छुटेका सहिदहरूलाई पनि राष्ट्रिय सहिद घोषणा गर्ने क्रममा रहेको बताए। क्रान्तिको बाटो सोझो नहुने उल्लेख गर्दै प्रधानमन्त्री प्रचण्डले भने,'मानिस दुई खुट्टाले हिँड्नुपर्छ, कहिले दायाँ र कहिले बाँया खुट्टा अगाडि जान्छ, मार्स्कवाद भनेको गन्तव्यमा पुग्नका लागि दुई खुट्टाले हिड्नुपर्छ । नेपालले वैज्ञानिक र सन्तुलित भूराजनीतिक परराष्ट्र नीति अपनाएर अगाडि बढ्नुपर्नेमा जोड दिँदै प्रधानमन्त्रीले प्रचण्डले त्यसका लागि ध्यान दिनुपर्ने बताए। । उनले राष्ट्र र जनताप्रति आफू जिम्मेवार भएर अगाडि बढ्ने स्पष्ट पारे।"
सबै मन्त्रालयको जिम्मेवारी प्रधानमन्त्री प्रचण्डलाई,"काठमाडौं : प्रधानमन्त्री पुष्पकमल दाहाल प्रचण्डले सबै मन्त्रालयको जिम्मेवारी दिएका छन्। प्रधानमन्त्री प्रचण्डको सिफारिसमा रामचन्द्र पौडेलले नेपालको संविधानको धारा ७६ को उपधारा (९) बमोजिम मन्त्रिपरिषद् गठन गरी कार्य विभाजन गरेको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिइन् । उनका अनुसार अर्थ; उद्योग, वाणिज्य तथा आपूर्ति; ऊर्जा, जलस्रोत तथा सिंचाइ; कानून, न्याय तथा संसदीय मामिला; कृषि तथा पशुपन्छी विकास; खानेपानी; गृह; परराष्ट्र; भूमि व्यवस्था, सहकारी तथा गरिबी निवारण; भौतिक पूर्वाधार तथा यातायात; महिला, बालबालिका तथा ज्येष्ठ नागरिक; युवा तथा खेलकुद; रक्षा; वन तथा वातावरण; शिक्षा, विज्ञान तथा प्रविधि; श्रम, रोजगार तथा सामाजिक सुरक्षा; संस्कृति, पर्यटन तथा नागरिक उड्डयन; सङ्घीय मामिला तथा सामान्य प्रशासन; सञ्चार तथा सूचना प्रविधि; सहरी विकास र स्वास्थ्य तथा जनसङ्ख्याको जिम्मेवारी प्रधानमन्त्री स्वयमले लिएका हुन्। एमालेबाट पदम गिरी, माओवादी केन्द्रबाट हितबहादुर तामाङ र रास्वपाबाट डीपी अर्याल मन्त्री बनेपनि उनीहरुको कार्यभार पछि तोकिने छ। आज राष्ट्रपति भवनमा आयोजित विशेष समारोहमा राष्ट्रपति पौडेलसमक्ष नवनियुक्त मन्त्रीले नेपालको संविधानको धारा ८० बमोजिम मन्त्री पदको पद तथा गोपनीयताको शपथ लिएका छन्। नयाँ समिकरण बनेसँगै यस अगाडि मन्त्रिपरिषद्मा रहेका मन्त्रीहरु वर्खास्तीमा परेका छन्। गत वर्ष पुस १० गते बनेको गठबन्धन सरकारमा पर्वतबाट निर्वाचित सांसद एवम् एमालेका प्रमुख सचेतक पदम गिरी स्वास्थ्यमन्त्री, रास्वपाका उपसभापतिसमेत रहेका अर्याल श्रम तथा रोजगारमन्त्री थिए। तामाङ नुवाकोट१ बाट निर्वाचित माओवादी केन्द्रका सांसद हुन्। तीन दलले पहिलो चरणमा एकएक सांसदलाई सरकारमा पठाएका हुन्। नयाँ सत्ता समिकरणमा एमाले, माओवादी केन्द्र, रास्वपा र जसपा रहेको छ।"
"माओवादी स्थिरतामा बस्न सक्दैन, निरन्तरमा क्रमभंग गर्दै जाने जात हो : प्रचण्ड","काठमाडौं : नेकपा माओवादी केन्द्रका अध्यक्ष एवम् प्रधानमन्त्री पुष्पकमल दाहाल प्रचण्डले माओवादी स्थिरतामा बस्ने नसक्ने बताएका छन्। सहीद प्रतिष्ठान नेपालले सोमबार आयोजना गरेको शान्ति प्रक्रिया, संघीय लोकतान्त्रिक गणतन्त्र र आजको राजनीति विषायक अन्तर्क्रियामा बोल्दै उनले नयाँ गठबन्धन बनाएर माओवादी स्थिरता क्रमभंगता गरेको जिकिर गरेका हुन्। उनले आज नयाँ राजनीतिक ध्रुवीकरण र नयाँ उथलपुथल भएको दिन बनेको दाबी गरे। माओवादी सिद्धान्त र व्यवहारको दृष्टिकोणले जमेको पोखरी जस्तो बस्ने होइन। गड्गडाउँदो नदी जस्तो बग्ने नदी हो। यो निरन्तरमा रमाएर स्थिरतामा बस्न सक्दैन।उनले भने, निरन्तरमा क्रम भंग गर्दै नयाँ नयाँ परिस्थिति सिर्जना गर्ने जात हो माओवादी । प्रचण्डले माओवादी राष्ट्र र जनताको घोडा भएको दाबी गरे। उनले समाजवादी मोर्चा मात्र नभई वृहतर कम्यनिष्ट एकताको पनि एकता गर्न लागेको बताए। उनले क्रान्तिको बाटो सहज नभएको उल्लेख गरे। उनले सहीदको सपनालाइ साकार पार्दै परिवर्तनलाई संस्थागत गर्न सवै क्रान्तिकारीहरु एक ठाँउमा आउन जरुरी रहेको बताए। आफूलाई प्रतिक्रियावादीले अविश्वसनीय भन्ने गरेको बताउँदै उनले भने,प्रतिक्रियावादीले मलाई उपयोग गर्न खोजे भने म कुनैपनि बेला लात्ताले हानेर निस्कन सक्छु। उनीहरुका लागि छैन म विश्वसनीय, हुन पनि परेको छैन। आज नयाँ क्रम भंग गर्ने दिन बनेको छ। एकताबद्ध बनौं। उनले झापा विद्रोह सुखानीका शहिद र जनयुद्धका शहिदका सपना पूरा गर्न संकल्प गर्ने दिन आज रहेको बताए।"
"कोशीमा एमालेले माग्यो मुख्यमन्त्री कार्कीको राजीनामा, के भन्छन् कानुनविद् ?","एमाले कोशी प्रदेशका प्रमुख सचेतक रेवतीरमण भण्डारीले केन्द्रको गठबन्धन भत्किएपछि अल्पमतमा परेका कारण मुख्यमन्त्रीले नैतिकताको आधारमा राजीनामा दिनुपर्ने बताए। विराटनगर : केन्द्रीय सत्ता गठबन्धन परिवर्तनसँगै कोशी प्रदेश सरकारको भविष्यलाई लिएर अनेक अड्कलबाजी सुरु भएको छ। केदार कार्की नेतृत्वकै वर्तमान सरकार रहन्छ वा नयाँ सरकार गठन हुन्छ भन्ने कुरा अहिले आमचासो र चर्चाको विषय बनेको हो। नेपाली कांग्रेसका नेता केदार गत असोज २७ गते मुख्यमन्त्री बनेका थिए। उनलाई राप्रपाबाहेक अन्य दलका प्रदेश सांसदले विश्वासको मत दिएका थिए। सरकार गठनको अन्तिम विकल्प (संविधानको धारा १६८ को उपधारा ५ बमोजिम) प्रयोग गर्दै मुख्यमन्त्री बनेका केदार नेतृत्वको सरकार धरमरमा परेको कतिपयको विश्लेषण छ। कतिपयले भने केदार नेतृत्वकै सरकार रहिरहने जिकिर गरेका छन्। अहिलेको सरकार ढलेमा प्रदेश मध्यावधि निर्वाचनमा जाने चर्चा पनि गर्न थालिएको छ। केहीले भने अहिलेको सरकारको दिनगन्ती सुरु भएकाले ढलेपछि नयाँ सरकार गठनको बाटो खुला रहने तथा प्रदेश मध्यावधिमा नजाने दाबी छ। केन्द्रको उथलपुथलले प्रदेश सरकार संकटमा पर्ने देखिन्छ। केन्द्रको बाछिटाको असर प्रदेशमा नपर्ने कुरै छैन,एमालेका प्रदेश सांसद लीलाबल्लभ अधिकारी भन्छन्, पछिल्लो गठबन्धनले सत्तारुढ कांग्रेसलाई प्रतिपक्षमा पुर्याएकाले पनि कोशीमा अहिलेको सरकार रहने अवस्था हुँदैन। उनले केन्द्रीय सत्ता गठबन्धन फेरबदल भएसँगै अहिलेको प्रदेश सरकार संकटमा परेको बताए। कोशीमा १ वर्षभित्रमा ५ पटक सरकार फेरबदल भइसकेको छ। नयाँ सरकार बन्ने अवस्था रहेसम्म प्रदेशसभा विघटन गरेर मध्यावधिमा जाने कुरा नहुने लीलाबल्लभ बताउँछन्। इच्छा लाग्दा मुख्यमन्त्रीले विघटनको सिफारिस त गर्नुहोला। उहाँले सिफारिस गर्ने कारण त चाहियो नि। मध्यावधिमा लगेर प्रदेशलाई आर्थिक भार पार्न हुँदैन भन्ने उहाँले बुझ्नु भएकै होला, उनी भन्छन्, अर्को कुरा बहुमत सदस्यको समर्थनमा नयाँ सरकार गठन गर्ने बाटो खुला रहन्छ। बहुमत सदस्य नयाँ सरकारको पक्षमा हुँदा संसद विघटन सम्भव हुँदैन। यदि त्यो अवस्था आयो भने सर्वोच्च अदालतबाटै अर्को व्याख्या होला। एमालेले माग्यो मुख्यमन्त्री कार्कीको राजीनामा नयाँ राजनीतिक समीकरण बनेसँगै एमालेले आफ्नै समर्थनमा मुख्यमन्त्री बनेका केदारको राजीनामा समेत मागिसकेको छ। एमाले कोशी प्रदेशका प्रमुख सचेतक रेवतीरमण भण्डारीले केन्द्रको गठबन्धन भत्किएपछि अल्पमतमा परेका कारण मुख्यमन्त्रीले नैतिकताको आधारमा राजीनामा दिनुपर्ने बताए। मुख्यमन्त्रीको राजीनामापछि प्रदेश प्रमुखले नयाँ सरकार गठनको आह्वान गर्ने उनको भनाइ छ। अल्पमतमा परेका कारण उहाँ (मुख्यमन्त्री)ले तत्काल राजीनामा दिनुपर्छ, रेवतीरमण भन्छन्, अर्को सरकार बन्ने अवस्था रहेसम्म प्रदेश मध्यावधिमा जाँदैन। अब कोशीमा नयाँ सरकार गठन हुने र त्यसका लागि गठबन्धनभित्र सल्लाह गरेर अघि बढ्ने उनले बताए। नयाँ सरकार बन्छ कि बन्दैन भन्ने परीक्षण प्रदेश प्रमुखले गर्नुपर्ने रेवतीरमणको तर्क छ। एमाले प्रदेश संसदीय दलका नेता एवं पूर्वमुख्यमन्त्री हिक्मतकुमार कार्कीले पनि मुख्यमन्त्रीले तत्काल राजीनामा दिनुपर्ने आशय व्यक्त गरे। अहिलेको सरकारको काम छैन। राख्न उपयुक्त हुँदैन, उनले भने, पहिला केन्द्रमा मिलिसकोस्। अनि प्रदेशका बारेमा कुरा गरौंला। केन्द्रको राजनीतिक घटनाक्रमका आधारमा प्रदेश अघि बढ्ने भएकाले अहिल्यै धेरै प्रक्रिया दिनु हतार हुने हिक्मत बताउँछन्। मुख्यमन्त्री कार्की भन्छन् : अहिले आफूले राजीनामा दिनुपर्ने आवश्यकता छैन मुख्यमन्त्री कार्कीले भने अहिले आफूले राजीनामा दिनुपर्ने आवश्यकता नरहेको बताउँछन्। एमाले अहिले प्रतिपक्षी हो। राजीनामा माग्नु उसको राजनीतिक धर्म हो। एमालेले आफ्नो धर्म निर्वाह गर्नु स्वभाविक हो, उनले भने, अहिलेको सरकार व्यक्तिको सहयोगले बनेको हो। अल्पमत र बहुमतको कुरा भएन। संवैधानिक व्यवस्था अनुसार हुने भएकाले धेरै बहस गर्नुपर्ने आवश्यकता छैन। एमाले भर्खरै सत्ताबाट बाहिर निस्किएकाले पनि मुख्यमन्त्रीको राजीनामा मागेर उसले प्रतिपक्षको धर्म निर्वाह गरेको केदार बताउँछन्। जे भएपनि राजनीतिमा छिटो प्रतिक्रिया दिनु ठीक हुँदैन। धैर्य गरेर त्यसको परिणाम पर्खिनु राम्रो हो, उनले भने, मैले राजीनामा नदिएसम्म संविधानमा अर्को सरकारको कुनै परिकल्पना छैन। प्रदेशका जनताले नपचाउने भएकाले सरकार फेरबदल गरिरहनु जायज हैन। कानुनका विज्ञहरुकै मत बाझिए सरकारको भविष्यलाई लिएर कानुनका विज्ञहरुकै मत बाझिएको छ। कसैले संविधानको धारा १६८ को उपधारा ५ बमोजिम नयाँ सरकार गठन हुने दाबी गरेका छन्। कोहीले भने केदार नेतृत्वको सरकार ढलेमा सरकार गठनको विकल्प सकिएर प्रदेश मध्यावधिमा जाने तर्क गरेका छन्। वरिष्ठ अधिवक्ता शान्तिराम भण्डारी उपधारा ५ अनुसार बनेको अहिलेको सरकार ढलेमा बहुमत प्रदेश सांसदको समर्थनमा नयाँ सरकार गठन हुने र प्रदेश मध्यावधिमा नजाने बताउँछन्। वैकल्पिक सरकार बन्ने सम्भावना रहँदासम्म संसद विघटन गर्न पाइँदैन भन्ने व्याख्या सर्वोच्चबाट भइसकेको उनको तर्क छ। बहुमत सांसदको समर्थन भएमा प्रदेश प्रमुखले नयाँ मुख्यमन्त्री नियुक्त गर्ने अवस्था रहने शान्तिरामले बताए। हाउसमा विकल्प भएसम्म मध्यावधिको कुरा हुँदैन भन्ने संवैधानिक विकासक्रमले देखाएको छ, उनी भन्छन्, विकल्पको खोजी हुँदा प्रदेशसभा विघटनभन्दा नयाँ सरकार बनेको राम्रो हो। उच्च अदालत बार एसोसिएसन विराटनगरका सचिव विनोदकुमार तिमल्सिना भने अहिलेको प्रदेश सरकारको विकल्प नै मध्यावधि भएको बताउँछन्। उपधारा ५ अनुसार गठन भएको सरकारले काम गर्न सकेन भने त्यहाँभित्र अर्को विकल्प प्रयोग गर्नु भनेको संविधानको मर्मविपरीत हुन्छ। केपी ओली सरकारका पालामा सर्वोच्चले पनि यही व्याख्या गरेको छ, उनले भने, सरकार गठनका लागि उपधारा ५ सम्म पुग्नु भनेको एउटा व्यक्तिले सबैको विश्वास जितेर ५ वर्षसम्म सरकार चलाओस् भन्ने नै हो। विकल्प खोज्दा प्रदेशसभाभित्रका प्रत्येक सदस्यहरुले आफ्नो दाबी प्रस्तुत गर्नसक्ने सम्भावना जीवितै रहने हुँदा त्यसले थप अस्थिरता पैदा गर्छ। संविधानसभाबाट संविधान बनाउँदा नै अन्तिम विकल्पका रूपमा उपाधारा ५ को परिकल्पना गरिएको विनोद बताउँछन्। उपधारा ५ बाहेक सरकार गठनको अरु विकल्प नभएको उनको भनाइ छ। यो विकल्प अनन्तकालसम्म हुन्छ वा प्रदेशसभाको अन्तिम सदस्यले विकल्प प्रयोग नगरेसम्म नयाँ सरकारका लागि बाटो खुला रहन्छ भन्नु संवैधानिक बेइमानी हुने उनको आशय छ। संविधानले उपाधारा ५ पछिको सरकारको परिकल्पना गरेको छैन, विनोद भन्छन्, अहिलेको सरकार असफल हुँदा प्रदेश नयाँ जनमतका लागि मध्यावधिमै जाने हो। कोशीमा १ वर्षभित्रमा ५ पटक सरकार फेरबदल भइसकेको छ। प्रदेशसभाको दोस्रो कार्यकालको शपथग्रहण २०७९ पुस ११ गते भएको थियो। त्यसपछि धारा १६८ को उपाधारा २ बमोजिम २०७९ पुस २४ गते एमाले प्रदेश संसदीय दलका नेता हिक्मतकुमार कार्की मुख्यमन्त्री बने। हिक्मत नेतृत्वको पहिलो सरकार २०८० असार १५ गते ढलेको थियो। असार २१ गते उपधारा २ बमोजिम नै कांग्रेस प्रदेश संसदीय दलका नेता उद्धव थापाको नेतृत्वमा नयाँ सरकार गठन भयो। तत्कालीन सभामुख बाबुराम गौतमसमेतको हस्ताक्षरका आधारमा मुख्यमन्त्री बनेका उद्धव नेतृत्वको सरकारलाई सर्वोच्चले असंवैधानिक ठहर गर्यो। साउन ११ गते उनी बर्खास्तमा परे। संविधानको सोही उपधारा प्रयोग गरेर उद्धव फेरि साउन १६ गते दोस्रोपटक मुख्यमन्त्री नियुक्त भए। तत्कालीन सभामुख बाबुरामले पदबाट राजीनामा दिएर उनलाई मुख्यमन्त्री बन्न सहयोग गरेका थिए। प्रदेशसभाबाट विश्वासको मत लिँदा उद्धवलाई सभाध्यक्ष इस्राइल मन्सुरीले समेत मत दिएका थिए। विश्वासको मत लिँदा सभाध्यक्षले सहयोग गर्नु संविधानविपरीत भएको ठहर गर्दै सर्वोच्चले थापालाई भदौ १६ गते पुनः बर्खास्त गर्यो। त्यसपछि धारा १६८ को उपधारा ३ बमोजिम सबैभन्दा ठूलो दलको नेताको हैसियतामा भदौ २२ गते एमाले नेता हिक्मत पुनः मुख्यमन्त्री नियुक्त भए। विश्वासको मत लिने आधार नभएपछि उनले असोज २० गते पदबाट राजीनामा दिए। त्यसपछि सरकार निर्माण हुने अन्तिम विकल्प रहेको उपधारा ५ बमोजिम केदारको नेतृत्वमा नयाँ सरकार गठन भयो। गठबन्धनबाट विद्रोह गर्दै कांग्रेसका ८ सांसद र एमालेका ३९ सांसदको समर्थनमा मुख्यमन्त्री नियुक्त भएका केदारकै नेतृत्वमा अहिले प्रदेश सरकार छ। त्यतिबेला सत्तारुढ गठबन्धनले नेकपा (माओवादी केन्द्र) प्रदेश संसदीय दलका नेता इन्द्रबहादुर आङ्बोलाई मुख्यमन्त्री बनाउने निर्णय गरेको थियो। तत्कालीन सत्तारुढ गठबन्धनको निर्णय लत्याउँदै आफ्नो पार्टीबाट ८ जना सांसदलाई विद्रोह गराएका केदार एमालेको समर्थमा मुख्यमन्त्री बन्न सफल भए। उनी नेतृत्वको सरकारमा एमाले सहभागी पनि भयो। तर, केदार गठबन्धनमै फर्किए। त्यसपछि एमाले सरकारबाट बाहिरियो। एमालेबाट मन्त्री बनेका रामबहादुर रानामगरले राजीनामा दिए। कोशीको ९३ सदस्यीय प्रदेशसभामा एमालेका ४०, कांग्रेसका २९, माओवादीका १३, राष्ट्रिय प्रजातन्त्र पार्टी (राप्रपा)का ६, नेकपा (एकीकृत समाजवादी)का ४ र जनता समाजवादी पार्टी (जसपा)का १ जना प्रदेशसभा सदस्य छन्।"
गठबन्धनको बैठक चलिरहँदा नारायकाजीलाई लिएर प्रचण्ड पुगे नेपाल भेट्न कोटेश्वर,"काठमाडौं : प्रधानमन्त्री पुष्पकमल दाहाल प्रचण्ड नेकपा एकीकृत समाजवादीका अध्यक्ष माधवकुमार नेपाललाई भेट्न कोटेश्वर गएका छन् । सोमबार साँझ बालुवाटारमा नयाँ सत्ता गठबन्धनको बैठक चलिरहँदा प्रचण्ड नेपाललाई भेट्न कोटेश्वर गएका हुन्। प्रचण्ड माओवादी केन्द्रका वरिष्ठ उपाध्यक्ष एवम् निवर्तमान उपप्रधान तथा गृहमन्त्री नारायणकाजी श्रेष्ठ लिएर नेपालसँग नयाँ गठबन्धनबारे छलफल गर्न पुगेका हुन्। प्रचण्डले नेपाललाई गठबन्धनमा ल्याउनुपर्ने बताइरहेका छन्। प्रधानमन्त्री सचिवालयले भने पूर्व प्रधानमन्त्री नेपालको स्वास्थ्यलाभको कामना गर्न नेपाल निवास कोटेश्वर आएको जनाएको छ। उनीहरुबीच अहिले छलफल चलिरहेको छ। कांग्रेससँग गठबन्धन तोडेर एमालेसँग नयाँ गठबन्धन बनाउँदा गत वर्षको पौषमा र अहिलेपनि प्रचण्डले आफूसँग कुनै सल्लाह नगरेको भन्दै नेपालले असन्तुष्ट व्यक्त गरेका छन्। प्रचण्डले भने सत्ता गठबन्धनमा आउन प्रस्ताव गरेका छन्। सोमबार प्रधानमन्त्री प्रचण्डले एकीकृत समाजवादीसहित सबै मन्त्रीहरूलाई हटाएर एमाले, माओवादी, रास्वपाका एकएक जनालाई साथमा लिएर नयाँ मन्त्रिपरिषद् गठन गरेका छन्। नयाँ गठबन्धन बनेपछि आज विना विभागिय मन्त्रीहरुको रुपमा एमालेबाट पदम गिरी, माओवादी केन्द्रबाट हितबहादुर तामाङ र रास्वपाबाट डीपी अर्याललाई सपथ ग्रहण गरिसकेका छन्। सोमबार दिउँसो बसेको नेकपा एकीकृत समाजवादीको केन्द्रीय सचिवालयको बैठकले नयाँ सत्ता समीकरणको उद्देश्य स्पष्ट नहुन्जेल पर्ख र हेरको अवस्थामा रहने निर्णय गरेको थियो। पार्टी प्रवक्ता जगन्नाथ खतिवडाले नयाँ सत्ता समीकरणको उद्देश्य स्पष्ट नहुन्जेल आफ्नो पार्टीले कुनै प्रतिक्रिया नजनाउने बताए। उनले भने,नयाँ सत्ता समीकरणको गुणदोषका आधारमा नेकपा एकीकृत समाजवादीले आफ्ना धारणाहरू सार्वजनिक गर्नेछ।"
नयाँ सत्ता समीकरण : चार राजनीतिक दलबीच ८ बुँदे सहमति (पूर्णपाठ),"काठमाडौं : नयाँ सत्ता समीकरण बनेसँगै चार राजनीतिक दलबीच ८ बुँदे सहमति भएको छ। नेपाल कम्युनिष्ट पार्टी (एमाले), नेपाल कम्युनिष्ट पार्टी (माओवादी केन्द्र), राष्ट्रिय स्वतन्त्र पार्टी र जनता समाजवादी पार्टी, नेपालबीच ८ बुँदे सहमति भएको हो। सहमति पत्रमा भनिएको छ,नेपाल कम्युनिष्ट पार्टी (एमाले), नेपाल कम्युनिष्ट पार्टी (माओवादी केन्द्र), राष्ट्रिय स्वतन्त्र पार्टी र जनता समाजवादी पार्टी, नेपालका बीच जनचाहनाअनुरूप सुशासन, विकास र सामाजिक न्यायका आकाङ्क्षा पुरा गर्न, राष्ट्रिय हित र सरोकारलाई प्राथमिकतामा राखेर सन्तुलित र फराकिलो अन्तर्राष्ट्रिय सम्बन्धको विकास गर्न तथा नेपालको संविधानको मर्म र भावनाअनुरूप सङ्घीय लोकतान्त्रिक गणतन्त्रलाई सुदृढ गर्दै समृद्धिको दिशामा प्रभावकारी ढङ्गले अघि बढ्न सहमत भई निम्नअनुसार निष्कर्षमा पुगेका छौं। सहमतिमा नेकपा एमालेका अध्यक्ष केपी शर्मा ओली, माओवादी केन्द्रका अध्यक्ष पुष्पकमल दाहाल प्रचण्ड,रास्वपाका सभापति रवि लामिछाने र जसपा अध्यक्ष उपेन्द्र यादवले हस्ताक्षर गरेका छन्। सहमतिको पहिलो बुँदामा राष्ट्रिय आवश्यकता र जनचाहनाअनुसार सरकारको कामलाई थप प्रभावकारी बनाउन तथा मुलुकको सुशासन, विकास, सामाजिक न्याय र समृद्धिका प्रश्नमा समान सोच राख्ने दलहरूका बीचमा सहकार्य आवश्यक रहेको महशुस गरी नेकपा (एमाले), नेकपा (माओवादी केन्द्र), राष्ट्रिय स्वतन्त्र पार्टी र जनता समाजवादी पार्टी, नेपालको सहभागितामा नयाँ संयुक्त सरकार गठन गर्ने । सरकारको नेतृत्व नेकपा (माओवादी केन्द्र) का अध्यक्ष पुष्पकमल दाहाल प्रचण्डगर्ने उल्लेख छ। त्यसैगरी रिक्त रहेको राष्ट्रिय सभाको अध्यक्षमा नेकपा (माओवादी केन्द्र) का उम्मेद्वार र उपाध्यक्षमा नेकपा (एमाले) का उम्मेद्वारलाई समर्थन गर्ने निर्णय भएको छ। त्यसैगरी सरकारमा सहभागी भएका दलहरूका बीचमा आपसी सहमतिमा मन्त्रालय बाँडफाँट गर्ने र त्यसरी बाँडफाँट गर्दा मन्त्रालयको विशेषताका आधारमा वर्गीकरण गरी मिलाउने निर्णय भएको छ। उनीहरुबीच सङ्क्रमणकालिन न्यायसम्बन्धी विधेयक, शान्ति प्रक्रिया र देशमा स्थायी शान्ति कायम गर्नका लागि यससँग सम्बन्धित अन्य विषयहरू सहमतिका आधारमा अविलम्ब टुङ्ग्याउने सहमति भएको छ। सहमतिमा हामी चार राजनीतिक दल राष्ट्रिय स्वाधिनता, सार्वभौमसत्ता र भौगोलिक अखण्डतालाई सुदृढ गर्न तथा समाजवादउन्मुख आर्थिकसामाजिक विकासका लागि राजनीतिक स्थायित्वको दिशामा अघि बढ्न सहमत भएको उल्लेख छ। उनीहरुबीच सरकारको नीति तथा कार्यक्रमलाई मार्गदर्शन गर्ने गरी सरकारमा सहभागी दलहरूका बीचमा साझा न्यूनतम कार्यक्रम तयार गर्ने निर्णय गरेका छन्। सहमति कार्यान्वयनका लागि वर्तमान मन्त्रिपरिषद् पुनर्गठन गरी सहमतिअनुसार नयाँ संयुक्त सरकार गठन गर्ने निर्णय भएसँगै सोमबार प्रधानमन्त्री प्रचण्डले एकीकृत समाजवादीसहित सबै मन्त्रीहरूलाई हटाएर एमाले, माओवादी, रास्वपाका एकएक जनालाई साथमा लिएर नयाँ मन्त्रिपरिषद् गठन गरेका छन्। नयाँ गठबन्धन बनेपछि आज विना विभागिय मन्त्रीहरुको रुपमा एमालेबाट पदम गिरी, माओवादी केन्द्रबाट हितबहादुर तामाङ र रास्वपाबाट डीपी अर्याललाई सपथ ग्रहण गरिसकेका छन्। हेर्नुहोस् पूर्णपाठ"
नयाँ समीकरणको उद्देश्य स्पष्ट नहुञ्जेल एकीकृत समाजवादी ' पर्ख र हेर' को अवस्थामा,"काठमाडौं : नेकपा एकीकृत समाजवादीले नयाँ सत्ता समीकरणको उद्देश्य स्पष्ट नहुन्जेल 'पर्ख र हेर' को अवस्थामा रहने निर्णय गरेको छ। सोमबार दिउँसो पार्टी कार्यालयमा बसेको केन्द्रीय सचिवालयको बैठकले पछिल्लो समय गठबन्धन टुट्नेगरी प्रधानमन्त्रीले लिएको निर्णयका उद्देश्य ,प्रक्रिया र संरचना प्रष्ट भएपछि मात्रै आफ्नो धारणा सार्वजनिक गर्ने निर्णय गरेको हो। पार्टी प्रवक्ता जगन्नाथ खतिवडाले नयाँ सत्ता समीकरणको उद्देश्य स्पष्ट नहुन्जेल आफ्नो पार्टीले कुनै प्रतिक्रिया नजनाउने बताए। उनले भने,'नयाँ सत्ता समीकरणको गुणदोषका आधारमा नेकपा एकीकृत समाजवादीले आफ्ना धारणाहरू सार्वजनिक गर्नेछ।' नेकपा एकीकृत समावादीका सम्मानित नेता झलनाथ खनालले नयाँ गठबन्धनमा तत्काल सामेल नहुने उल्लेख गरे। 'अहिले हामी 'वेट एण्ड सी ' को अवस्थामा छौं। नयाँ गठबन्धनका नीति तथा कार्यक्रम प्रष्ट भएपछि मात्रै अन्तिम धारणा सार्वजनिक गर्नेछौं।' प्रधानमन्त्री दाहालले कांग्रेससँगको गठबन्धन तोडेर एमाले, माओवादी, रास्वपा,जसपालगायत राजनीतिक दलहरू लिएर नयाँ सत्ता समीकरण गठन गरेका छन्। प्रधानमन्त्री दाहालले तीनजना मन्त्री थपेर मन्त्रिमण्डल पुनर्गठन गर्दैछन्।"
प्रतिनिधि सभामा दर्ता भएको निजामती कर्मचारीसम्बन्धी विधेयकमा के छ ? (पूर्णपाठ),"काठमाडौं : सरकारले संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयक प्रतिनिधि सभामा दर्ता गराएको छ। संघीय मामिला तथा सामान्य प्रशासनमन्त्री अनिता देवीले आज प्रतिनिधि सभामा कर्मचारीको सेवा सर्त र सुविधासम्बन्धी कानुनलाई संघीयता अनुरुप सञ्चालन व्यवस्थापन गर्न विधेयक दर्ता गराएकी संसद सचिवालयले जनाएको छ। नयाँ सत्ता समिकरण र नयाँ मन्त्रिमण्डल बन्न लागेपछि उनले विधेयक दर्ता गराएकी हुन्। सङ्घीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयकमा रहेको तलब भत्ता, कर्मचारी सञ्चय कोष, बिमा, उपचार खर्च, चाडपर्व खर्च, उपदान, निवृत्तिभरण, पारिवारिक निवृत्तिभरण र उपदान, बेपत्ता भएको कर्मचारीको निवृत्तभरण र उपदान, पारिवारिक निवृत्तिभरण सम्बन्धी विशेष व्यवस्था, योगदानमा आधारित निवृत्तिभरण र निजामती कर्मचारीको सेवा शर्तको सुरक्षा लगायतका प्रस्तावित व्यवस्था हाल प्रचलनमा रहेको निजामती सेवा ऐन, २०४९ मा रहेका कानूनी प्रावधानको निरन्तरताको रुपमा राखिएको छ । मन्त्री देविले भनेकी छन्, निजामती कर्मचारीलाई राजनीतिक रुपमा तटस्थ, पेशागत रुपमा सक्षम, समावेशी, व्यावसायिक, सहभागितामूलक, उच्च मनोवलयुक्त र नैतिकवान बनाई राज्यको तर्फबाट प्रदान गरिने सार्वजनिक सेवालाई प्रभावकारी रुपमा सञ्चालन गर्न सङ्घीय निजामती सेवाको गठन, सञ्चालन र सेवाका शर्त सम्बन्धी व्यवस्था गरी सो सेवालाई राष्ट्रहित र सङ्घीय लोकतान्त्रिक गणतन्त्रप्रति प्रतिबद्ध, राजनीतिक रूपमा तटस्थ, पेसागत रूपमा सक्षम, सुदृढ, सेवामूलक, उत्तरदायी र व्यावसायिक बनाउँदै सुशासनमुखी संयन्त्रको रूपमा विकास गर्न आवश्यक भएकोले सङ्घीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयक संघीय संसद्मा पेश गर्नु परेको छ । विधेयकमा रहेको श्रेणीगतबाट तहगत प्रणाली, आवास सुविधा, सवारी सुविधा, विशेष आर्थिक सुविधा तथा स्वास्थ्य बिमा योजना लागु गर्ने लगायतका व्यवस्था प्रस्तावित गरिएको हुँदा सो व्यवस्थाको कार्यान्वयनबाट नेपाल सरकारलाई थप आर्थिक दायित्व पर्ने उनले बताइन्। विधेयकको पूर्ण पाठ"
कम्युनिष्ट एकता अपरिहार्य थियो : सापकोटा,"काभ्रे : नेकपा ओवादी केन्द्रका उपाध्यक्ष तथा पूर्वसभामुख अग्नी सापकोटाले गम्भीर समीक्षापछि पुनः कम्युनिष्ट पार्टीहरूको एकताको सुरुवात भएको बताएका छन् । सहिद सप्ताहको अन्तिम दिन सोमबार बनेपामा नेकपा माओवादी केन्द्र काभ्रेमा आवद्ध जन वर्गीय संगठनले आयोजना गरेको सहिद परिवार सम्मान तथा व्यवस्था परिवर्तनमा बलिदानको महत्व विषमा भएको अन्तरक्रिया कार्यक्रममा सापकोटाले सो कुरा बताएका हुन् । हामीले हिजो कम्युनिष्ट एकतालाई रक्षा गर्न सकेनौं । गम्भीर समीक्षापछि आज कम्युनिष्ट पार्टीहरूको सुरुवात गरेका छौँ ,'पूर्वसभामुख सापकोटाले भने,त्यसकै सुरुवात स्वरुप नयाँ सरकार बनेको हो । अहिले सानो मन्त्रीमण्डल विस्तार हुनेछ । सापकोटाले विचारमा सबैभन्दा शक्तिशाली मार्क्सवाद भएको बताए । अब नेपालमा वैचारिक पुर्नगठन,राजनीतिक पुर्नगठन,सांगाठनिक पुर्नगठन र सांस्कृतिक पुनर्गठन हुनुपर्ने पनि उनले बताए । पुजीवादको अन्त्य गर्नुपर्नेमा अग्नी सापकोटाले जोड दिए। कांग्रेससँगको गठबन्धन तोडेर माओवादीले एमाले,रास्वपा र जसपालगायत दलसँग मिलेर नयाँ गठबन्धन गरेको छ। माओवादी केन्द्रका अध्यक्ष एवं प्रधानमन्त्री पुष्ककमल दाहाल 'प्रचण्ड'ले आज तीन सदस्यीय मन्त्रिपमण्डल पुनर्गठन गर्दैछन्। नयाँ मन्त्रीहरुले आजै शपथ लिँदैछन्।"
लोकतन्त्र बलियो भए देश बलियो बन्छ : पूर्वराष्ट्रपति भण्डारी,"वीरेन्द्रनगर : पूर्वराष्ट्रपति विद्यादेवी भण्डारीले लोकतन्त्र बलियो बनाउन दलहरू लाग्नुपर्ने बताएकी छन्। उनले मुलुकमा लोकतन्त्र बलियो भयो भने मात्र देश र जनताको उन्नती प्रगति हुने बताउँदै लोकतन्त्र बलियो बनाउन दलहरू बलियो हुन पर्ने बताएकी हुन्। सोमबार सुर्खेतको वीरेन्द्रनगरमा पाँच शय्याको महिला तथा बालबालिका नगर अस्पतालको उद्घाटन गर्दै उनले देशको राजनीति ठीक ढंगले अघि बढाउन पनि दलहरू एकताबद्ध हुनुपर्ने बताइन्। उनले लोकतन्त्र बलियो बनाउने मुख्य तत्वहरू भनेको राजनीतिक दलहरू भएकाले दलहरू कमजोर भए देश नै कमजोर हुने बताइन्। उनले राजनीतिक दलहरूले आआफ्नै प्रकारको आस्था र सिद्धान्त बोके पनि त्यो देश र जनताका लागि सबैमा एकता आवश्यक रहेको बताइन्। पूर्वराष्ट्रपति भण्डारीले बालबालिका भनेका परिवार, समाज र राष्ट्रको जिम्मेवारी बहन गर्ने भविष्यका कर्णधार भएको बताउँदै महिला तथा बालबालिकाको क्षेत्रमा सोचेजस्तो प्रगति हुन नसकेको बताइन्। उनले भनिन्, 'मातृशिशु स्वास्थ्य कार्यक्रमलाई प्रभावकारी बनाउन वीरेन्द्रनगर नगरपालिकाको लगानीमा सञ्चालनमा ल्याइएको ५ शय्याको महिला तथा बालबालिका अस्पताललाई सेवा सुविधा विस्तार गरी ५ सय शय्यासम्म पुर्याउनुस्। भविष्यमा निर्वाह गर्नुपर्ने जिम्मेवारी कुशलतापूर्वक निर्वाह गर्ने जनशक्ति निर्माण गर्न बालबालिकाको पालन पोषण, हेरविचार, स्वास्थ्य एवं शिक्षामा विशेष लगानी जरुरी छ।' यस्तै पूर्वराष्ट्रपति विद्यादेवी भण्डारीले महिलाहरूलाई अझै पनि रुढीवादी सोचका कारण सामाजिक, आर्थिक, सांस्कृतिक, राजनीतिक हिसाबले पछि परिरहेको बताइन्। ११४ औँ अन्तर्राष्ट्रिय महिला दिवस सन् २०२४ का अवसरमा सोमबार वीरेन्द्रनगरमा आयोजित प्रथम कर्णाली प्रदेश स्तरीय महिला सम्मेलनलाई सम्बोधन गर्दै उनले यस्तो बताएकी हुन्। भण्डारीले भनिन्, 'महिलाले प्राप्त गरेको उपलब्धिको रक्षा गर्दै महिला सशक्तीकरणको अभियानलाई जारी राख्नुपर्ने छ। महिलाको सीप, क्षमतालाई मुलुकको विकास प्रक्रियामा सदुपयोग गरी स्रोत, साधन र अवसरमा समान पहुँचको माध्यमबाट संविधानले परिलक्षित गरेको लैंगिक समानताको उद्देश्य हासिल गर्न सकिन्छ।' उनले उपस्थिति महिलाहरूलाई भण्डारीले शैक्षिक, आर्थिक सशक्तीकरणका साथै समग्रमा समाजको सांस्कृतिक रुपान्तरणका लागि अझै संघर्ष जारी राख्न आग्रह गरिन्।"
मन्त्रालय भागबण्डा गर्न नयाँ सत्ता गठबन्धनको बैठक बालुवाटारमा जारी,"काठमाडौं : एमाले नेतृत्वको नयाँ सत्ता गठबन्धनको बैठक प्रधानमन्त्री निवास बालुवाटारमा जारी छ । नयाँ गठबन्धन भित्रको भागबन्डा मिलाउन प्रधानमन्त्री एवम् माओवादी अध्यक्ष पुष्पकमल दाहाल प्रचण्डसहित एमाले अध्यक्ष केपीशर्मा ओली, रास्वपा सभापति रवि लामिछानेसहितका नेताहरू बैठकमा सहभागी छन् । बिहान बसेको बैठकले मन्त्रालय लगायत मोडालिटीको विषय टुंग्याउन कार्यदल गठन गरेका थिए। उनीहरुले संघीय सरकार र प्रदेश सरकारकोसमेत भागबण्डा गर्ने बताइएको छ। माओवादी केन्द्रका सचिव देवेन्द्र पौडेलका अनुसार केन्द्रमा सत्ता समिकरण फेरबदल भएपछि प्रदेशका मुख्यमन्त्रीहरु पनि आलोपालो नेतृत्व गर्ने गरी परिवर्तन गर्ने जानकारी गराए। नयाँ समीकरणमा आज केही मन्त्रीलाई सपथ गराउने तयारी छ।"
सत्ता समीकरणमा फेरबदल भएसँगै कानुन समिति बैठक पनि स्थगित,"काठमाडौं : सत्ता समीकरणमा फेरबदल भएसँगै संक्रमणकालीन न्यायसम्बन्धी विधेयकलाई टुङ्गो लगाउन सोमबार बिहान बोलाइएको कानुन समितिको बैठक स्थगीत भएको छ । दलहरु आन्तरिक छलफलमा व्यस्त भएका कारण बैठक स्थगीत भएको हो। कांग्रेससँगको गठबन्धन भत्किएसँगै एमाले,माओवादी,रास्वपा र जसपालगायत दलहरूको नयाँ गठबन्धन बनेको छ। प्रधानमन्त्री पुष्पकमल दाहाल प्रचण्डले आजै सानो आकारको मन्त्रीमण्डल पुनर्गठन गर्दैछन्। अहिले प्रधानमन्त्री निवास बालुवाटारमा मन्त्रालय बाँडफाँटबारे नयाँ गठबन्धनका दलहरूको बैठक बसिरहेको छ। एमाले,माओवादी र रास्वपाको शीर्ष नेताहरू बैठकमा सहभागी छन्। बैठकमा संक्रमणकालीन न्यायसम्बन्धी विधेयकमा कानून मन्त्रालय र समिति सचिवालयले मस्यौदा प्रतिवेदन पेश गर्ने र प्रतिवेदनमाथि छलफल गरेर पारित गर्ने तयारी थियो । यसअघि आइतबार भएको छलफलका क्रममा विधेयकमा मानवअधिकारको गम्भीर उल्लंघनमा नियतवस वा स्वेच्छाचारी रुपमा गरिएको हत्या राख्ने सहमति भएको थियो । त्यस्तै मानवअधिकार उल्लंघनको घटनामा पीडितको स्वतन्त्र सहमति हुनुपर्ने सहमति भएको थियो । तर पीडितको स्वतन्त्र सहमति नभएको अवस्था र अभियोजन गर्दा सजाय घटि गर्ने बिषयमा भने सहमति हुन बाँकी छ ।"
"प्रधानमन्त्रीले गठबन्धन तोड्नुभएको हो, हामी राजीनामा दिँदैनौं : कांग्रेस मन्त्री","काठमाडौं : नेपाली कांग्रेसको पदाधिकारी बैठक जारी रहेको छ। कांग्रेस सभापति शेरबहादुर देउवाले निजी निवास धुम्बाराहीमा पदाधिकारी तथा पूर्व पदाधिकारीहरूसँग समसामयिक राजनीतिक विषयमा छलफल गरिरहेका छन्। नयाँ सत्तासमीकरण र नयाँ मन्त्रीमण्डल बनाउन एमाले र रास्वपाका नेताहरु प्रधानमन्त्रीको सरकारी निवास बालुवाटारमा छलफलमा जुटेसँगै कांग्रेसको पदाधिकारी बैठक बसेको हो। बैठकस्थलबाट केहि मन्त्री बाहिर निक्लिएका छन्। उनीहरुले मन्त्री पदबाट राजीनामा नदिने बताएका छन्। नयाँ मन्त्रीमण्डल बनाउने तयारी गरेपछि प्रधानमन्त्री पुष्पकमल दाहाल 'प्रचण्ड'ले कांग्रेसका मन्त्रीहरुलाई राजीनामा दिन र नदिए बर्खास्त गर्ने सन्देश कांग्रेस सभापति शेरबहादुर देउवा समक्ष दिएका छन्। पदाधिकारी बैठकमा निस्किएपछि कांग्रेस मन्त्रीहरुको राजीनामा के हुन्छ भन्ने प्रश्नमा अर्थमन्त्री प्रकाशशरण महतले नयाँ गठबन्धन बन्ने भएपछि स्वभाविक रुपमा राजीनामा दिनुपर्ने आवश्यकता नरहेको बताए। महतले गठबन्धन प्रधानमन्त्री प्रचण्डले तोडेकाले कांग्रेसका मन्त्रीले आफैँ राजीनामा नदिने बताए । प्रधानमन्त्रीले गठबन्धन तोडेको जानकारी दिनुभयो। कांग्रेसले गठबन्धन तोडेको होइन। उनले भने,नयाँ गठबन्धन बन्ने भएपछि राजीनामा दिनुपर्ने आवश्यकता छैन। स्वाभाविकरुपमा हामीले राजीनामा दिनुपर्दैन।"
मन्त्रिमण्डल हेरफेर गर्न कांग्रेसले असहयोग गर्यो : माओवादी,काठमाडौं : नेकपा माओवादी केन्द्रले वामपन्थी ध्रुवीकरण गर्न नयाँ गठबन्धन आवश्यक भएको निष्कर्ष निकालेको छ । प्रधानमन्त्री निवास बालुवाटारमा सोमबार बसेको माओवादी पदाधिकारी बैठकले नेपालको राजनीतिलाई कोर्स करेक्सन गरेर वामपन्थी ध्रुवीकरणतर्फ लैजान नयाँ गठबन्धन आवश्यक रहेको निष्कर्ष निकालेको माओवादी सचिव देवेन्द्र पौडेलले जानकारी दिए । बैठकपछि माओवादी सचिव पौडेलले वामपन्थी एकता जनताको चाहना रहेकाले बामपन्थी कमजोर हुने अवस्था आउन नदिन उक्त स्टेप चालिएको जिकिर गरे। उनले मन्त्रिमण्डल हेरफेर गर्न कांग्रेसले असहयोग गरेको जिकिर गरे । कांग्रेसका कारण सरकार सञ्चालन गर्न प्रधानमन्त्रीलाई अप्ठेरो परेकाले नै नयाँ गठबन्धन बनाउनुपरेको उनको भनाइ छ । सचिव पौडेलले प्रदेशको नेतृत्व आलोपालोका आधारमा सञ्चालन गरिने बताए। उनले राष्ट्रियसभाको अध्यक्षको विषयमा पनि नयाँ ढंगले छलफल हुने बताए। उनले पुरानो गठबन्धनको विषयमा पनि बैठकमा गम्भीर छलफल भएको बताए । पौडेलले नेकपा (एमाले) सहितको नयाँ गठबन्धन कायम भएसँगै समाजवादी मोर्चा नेपाल पनि निरन्तर रहने उल्लेख गरे।
शपथपछि सिटौलाले भने आवश्यक कानुन र नीतिहरू नबन्दा संघीयताले काम गर्न सकेन,"काठमाडौं :राष्ट्रिय सभा सदस्य कृष्णप्रसाद सिटौलाले कानुन र नीतिहरू नबनेका कारण संघीयताले सोचेअनुरुप काम गर्न नसकेको बताएका छन्। नयाँ बानेश्वरस्थित अन्तर्राष्ट्रिय सम्मेलन केन्द्रको ल्होत्से हलमा पद तथा गोपनीयताको शपथ ग्रहणपछि पत्रकारसँग बोल्दै सांसद सिटौलाले संविधानको पूर्ण कार्यान्वयन हुनुपर्नेमा जोड दिए। उनले भने,'संविधानको पूर्ण कार्यान्वयन गर्नुपर्छ। यसका लागि राष्ट्रिय सभाले महत्वपू्र्ण भूमिका खेल्नुपर्छ। संविधानसँग जोडिएका कानुन र नीतिहरू नबनेका कारण संघीयताले काम गर्न नसकेको हो।' सिटौलासहित राष्ट्रियसभाका नवनिर्वाचित १९ जना सांसदले आज शपथ ग्रहण गरेका छन्। राष्ट्रियसभा उपाध्यक्ष उर्मिला अर्यालले उनीहरूलाई शपथ खुवाएकी हुन्। नेपाली कांग्रेसले सिटौलालाई राष्ट्रिय सभा अध्यक्ष बनाउन अघि सारेको थियो। तर माओवादी केन्द्रले पनि आफ्नो उम्मेदवार उठाउने अडान लिएपछि सत्तारुढ दल यी दुई पार्टीबीच विवाद सृजना भएको थियो। विवादकै बीच माओवादी केन्द्रका अध्यक्ष एवं प्रधानमन्त्री पुष्पकमल दाहालले कांग्रेससँगको गठबन्धन तोडेर नयाँ गठबन्धन गठन गरेका छन्। जसमा एमाले,माओवादी ,जसपा र रास्वपा सहभागी छन्। गत माघ ११ गते सम्पन्न निर्वाचनले राष्ट्रिय सभाका १९ सदस्य निर्वाचित गरेको थियो। रिक्त रहेको एकजना सदस्य राष्ट्रपतिबाट मनोनित हुन बाँकी छन्। १९ जनाका लागि भएको निर्वाचनपछि राष्ट्रिय सभामा सत्तारूढ नेकपा (माओवादी केन्द्र) ठूलो दल बनेको छ। राष्ट्रिय सभामा माओवादी सदस्यको संख्या १७ पुगेको छ। त्यस्तै कांग्रेसका १६ सदस्य छन् । राष्ट्रिय सभाका अध्यक्ष पदको निर्वाचन आगामी भने फागुन २९ गते गर्ने तयारी गरिएको छ ।"
"गठबन्धनलाई चलाउने सन्दर्भमा परिपक्कता देखिएन, फेरबदल अनपेक्षित : कांग्रेस",काठमाडौं : नेपाल कांग्रेसले सत्तागठबन्धन फेरबदल अनपेक्षित भएको निष्कर्ष निकालेको छ। सोमबार कांग्रेस सभापति शेर बहादुर देउवा निवास बुढानिलकण्ठमा बसेको कांग्रेस पदाधिकारी बैठकले सहज रुपमा सरकार चलिरहदा प्रधानमन्त्रीबाट भएको सत्तागठबन्धन फेरबदलको घटना अनपेक्षित भएको निष्कर्ष निकालेको हो। यस विषयमा मंगलबार केन्द्रीय कार्यसम्पादन समितिको बैठक बस्ने र आवश्यक निर्णय गर्ने महामन्त्री विश्वप्रकाश शर्माले जानकारी दिए। उनले निर्वाचनमा कसैको बहुमत नआएको अवस्थामा सहकार्यको राजनीति पर्याप्त रुपमा विकसित हुन नसकेकाले यस्तो घटना घट्ने गरेको बताए। गठबन्धनलाई चलाउने सन्दर्भमा परिपक्कता नदेखिएको उनको भनाइ छ। शर्माले मन्त्रीहरुबाट असहयोग गरेको प्रधानमन्त्रीको अभिव्यक्तिको बारेमा कांग्रेसलाई जानकारी नभएको बताए। प्रधानमन्त्रीलाई दिएको विश्वासको मतका बारेमा पनि केन्द्रीय कार्यसम्पादन समितिले निर्णय गर्ने उनले बताए।
"कांग्रेस  माओवादीको गठबन्धन भत्कियो : एमालेसँग नयाँ समीकरण, आजै मन्त्रीमण्डल पुनर्गठन हुनसक्ने","काठमाडौं : नेपाली कांग्रेस र माओवादी केन्द्रलगायतको वर्तमान सत्ता गठबन्धन भत्किएको छ। वर्तमान सत्ता गठबन्धन भत्किएसँगै नेकपा एमाले र माओवादी केन्द्रको नयाँ समीकरण बन्ने लगभग पक्का भएको छ। एमाले उपमहासचिव प्रदीप ज्ञवालीका अनुसार प्रधानमन्त्री पुष्पकमल दाहाल 'प्रचण्ड'ले आजै मन्त्रीमण्डल पुनर्गठन गर्दैछन्। ज्ञवालीले अन्नपूर्णसँग भने, 'प्रधानमन्त्रीले चाहानुभयो भने आजै मन्त्रीमण्डल पुनर्गठन हुन्छ।'"
नयाँ मन्त्रिमण्डल गठनबारे प्रधानमन्त्रीले राष्ट्रपतिलाई दिए जानकारी,"काठमाडौं : प्रधानमन्त्री पुष्पकमल दाहाल प्रचण्डले आज ३ जना बिना विभागीय मन्त्री बनाउने भएका छन्। राष्ट्रपति रामचन्द्र पौडेललाई आज शितल निवासमा भेटेर प्रधानमन्त्री प्रचण्डले ३ जना मन्त्रीमण्डल बनाउने जानकारी गराएको बालुवाटार स्रोतले जनाएको छ। प्रचण्डले मौखिकरुपमा पौडेललाई सपथ ग्रहणको तयारी गर्न राष्ट्रपति कार्यालयलाई अनुरोध गरेको र केहि समयमा मन्त्रीको नामसहित लिखित पत्र पठाउने तयारी भएको प्रधानमन्त्री कार्यालय स्रोतले जनाएको छ। एमाले नेतृत्वको नयाँ समीकरणबाट संघीय सरकार बनाउने सहमति भएपछि प्रधानमन्त्री राष्ट्रपति कार्यालय पुगेका हुन्। उनी पौडेलसँग छलफल गरेर फर्किएका छन्। एमालेमाओवादीरास्वपाको नयाँ गठबन्धनबाट प्रचण्ड नेतृत्वको सानो आकारको मन्त्रिपरिषद गठन गर्ने तयारी छ। हाल एमालेबाट पदम गिरी, माओवादी केन्द्रबाट हितबहादुर तामाङ, रास्वपाबाट डीपी अर्याललाई बिना विभागीय मन्त्री बनाइनेछ।"
संघीय संसद्का दुवै सदनको बैठक स्थगित,"काठमाडौं : प्रतिनिधि सभाको आजको बैठक स्थगित भएको छ। बालुवाटारमा एमाले नेतृत्वको नयाँ गठबन्धनको तयार भएसँगै फागुन २४ गते बिहीबार बिहान ११ बजेका लागि बैठक स्थगित भएको हो। सभामुखका प्रेस सल्लाहकार शेखर अधिकारीका अनुसार विशेष परिस्थितिका कारण प्रतिनिधि सभाको आजको बैठक फागुन २४ गते बिहीबार बिहान ११ बजेका लागि सूचना टाँसेर स्थगित गरिएको जानकारी दिए। संसद सचिवालयका अनुसार पनि संघीय संसद्का दुवै सदन प्रतिनिधि सभा र राष्ट्रिय सभाका आजका बैठक स्थगित भएका छन्। नयाँ सत्तासमीकरण बन्ने भएपछि प्रधानमन्त्रीको सरकारी निवास बालुवाटारमा तीन दलका नेताहरूबीच छलफल भइरहेको छ। नेकपा माओवादी केन्द्रका अध्यक्ष पुष्पकमल दाहाल 'प्रचण्ड', नेकपा एमालेका अध्यक्ष केपी शर्मा ओली र राष्ट्रिय स्वतन्त्र पार्टीका सभापति रवि लामिछानेबीच छलफल भएको हो।"
नयाँ समीकरण बन्ने भएपछि बालुवाटारमा मन्त्रालय बाँडफाँटबारे छलफल,"प्रचण्ड र ओलीले रास्वपाका लामिछानेलाई भौतिक मन्त्रालय दिन चाहे पनि लामिछानेले भने गृहमन्त्रालयको अडान छाडेका छैनन्। परराष्ट्रमन्त्रालयमा जसपाका अध्यक्ष उपेन्द्र यादवले दावी गरेका छन्। काठमाडौं : नयाँ सत्तासमीकरण बन्ने भएपछि प्रधानमन्त्रीको सरकारी निवास बालुवाटारमा तीन दलका नेताहरूबीच छलफल भएको छ। नेकपा माओवादी केन्द्रका अध्यक्ष पुष्पकमल दाहाल 'प्रचण्ड', नेकपा एमालेका अध्यक्ष केपी शर्मा ओली र राष्ट्रिय स्वतन्त्र पार्टीका सभापति रवि लामिछानेबीच छलफल भएको हो। बैठकमा एमाले उपाध्यक्ष विष्णु पौडेल,महासचिव शंकर पोखरेल तथा माओवादी केन्द्रका वरिष्ठ उपाध्यक्ष नारायणकाजी श्रेष्ठ पनि सहभागी छन्। बैठकमा नयाँ समीकरण र मन्त्रालयको बाँडफाटको बारेमा छलफल भएको स्रोतले बताएको छ। प्रचण्ड र ओलीले रास्वपाका लामिछानेलाई भौतिक मन्त्रालय दिन चाहे पनि लामिछानेले भने गृहमन्त्रालयको अडान छाडेका छैनन्। परराष्ट्रमन्त्रालयमा जसपाका अध्यक्ष उपेन्द्र यादवले दावी गरेका छन्। एमाले र माओवादी केन्द्रले अर्थ र गृहमन्त्रालयमा दावी गरेका छन्। यद्देपि लामिछानेले गृह नछोड्ने अडान लिएपछि प्रचण्ड र ओलीले थप छलफल गर्ने तयारी गरेका छन्। माओवादी केन्द्रको पदाधिकारी बैठक सकिएलगत्तै तीन दलका नेताहरू छलफलमा जुटेका हुन्। प्रधानमन्त्री दाहालले आजै सानो आकारको मन्त्रीमण्डल पुनर्गठन गर्दैछन्। कांग्रेससँगको गठबन्धन तोडेर माओवादी केन्द्रले एमाले,रास्वपा,जपसासँग नयाँ सत्ता गठबन्धन गर्ने निर्णय गरेको छ।"
रवि लामिछानेको गृह मन्त्रालयमा फेरि दावी,"काठमाडौं : नयाँ सत्ता समीकरण बनेसँगै राष्ट्रिय स्वतन्त्र पार्टीका सभापति रवि लामिछानेले गृहमन्त्रालयमा फेरि दावी गरेका छन्। प्रधानमन्त्रीको सरकारी निवास बालुवाटारमा सोमबार बिहान बसेको तीन दलको बैठकमा रास्वपा सभापति लामिछानेले गृहमन्त्रालय नछोड्ने अडान लिएका हुन्। नेकपा एमाले,माओवादी केन्द्र र रास्वपाको बैठक बसिरहेको छ। रविले गृहमा दावी गरेपनि ओली र प्रचण्ड भने दिन तयार छैनन्। अर्थमन्त्रालय र गृहमन्त्रालयले एमाले र माओवादीले पाउनुपर्ने प्रधानमन्त्रीको अडान छ। गृह र अर्थबाहेक अन्य मन्त्रालय लिन रविलाई उनीहरूले सुझाव दिएका छन्। रविलाई भौतिक मन्त्रालय दिन एमाले र माओवादी तयार भएपनि उनले गृह छोडेका छैनन्। यसअघि निर्वाचनपछि बनेको तत्कालीन एमाले  माओवादीको गठबन्धन सरकारमा लामिछाने उपप्रधानमन्त्री तथा गृहमन्त्री बनेका थिए। नागरिकता विवादमा मुछिएपछि सर्वोच्च अदालतले उनको सांसद पद खारेज गरिदिएको थियो। उनले पुन: नेपाली नागरिकता लिएर चितवनबाट सांसद बनेका हुन्।"
"ओलीको उद्घोष : नयाँ ढंगले जाँदैछौं, मिसन ८४ छोड्दैनौं, एमालेलाई निर्णायक शक्ति बनाउँछौं","काठमाडौं : नेकपा एमालेका अध्यक्ष केपी शर्मा ओलीले आज देशको परिस्थिति अलि छिटो छिटो हिँड्न खोजेको दाबी गरेका छन्। सोमबार एमाले निकट मजदुरहरुको संगठन जिफन्टको कार्यक्रमलाई सम्बोधन गर्दै ओलीले आफूहरु नयाँ ढंगले जान खोजिरहेको बताएका हुन्। नयाँ सत्ता समिकरण बनेको संकेत गर्दै उनले भने,हामी नयाँ ढंगले जान खोजिरहेका छौं। हेरौं अब, आजको राजनीति छिटो छिटो परिवर्तन हुन खोजिरहेको राजनीति, कतिको प्रभावकारी ढंगले अगाडि बढ्छ। जे होस्, आशिंकरुपमा भएपनि, जस्तो अवस्था देशको भताभुङ्ग बिग्रिएको छ त्यस अवस्थाबाट सकारात्मक बाटो तर्फ फर्किन्छ भन्ने विश्वास लिएको छु। आज केही ठूलै परिवर्तन हुन्छ भन्ने मैले विश्वास हुन्छ। ओलीले एमालेलाई निर्णायक शक्तिको रुपमा विकास गर्ने उद्देश्यको साथ अगाडि बढ्ने उद्घोष गरे। निर्णायक शक्ति एमाले भएमात्र राष्ट्रियता र सार्वभौमसत्ताको रक्षा हुने ओलीको दाबी छ। ओलीले भने, देशमा परिवर्तन आवश्यकता छ। जे सुकै परिवर्तन भएपनि हामी मिसन ८४छोड्दैनौं । राष्ट्रिय शक्तिलाई, नेकपा एमालेलाई निर्णायक शक्तिको रुपमा परिणत गर्ने हाम्रो उद्देश्यको जुन हो। मिसन चौरासी भनेको चुनावमा बहुमत ल्याउने मात्र होइन, त्यो भन्दा माथिको कुरा हो। राष्ट्रिय शक्तिलाई निर्णायक शक्ति बनाउने हो। त्यसको मापन मात्र निर्वाचनले गर्छ। देशमा परिवर्तन आवश्यक रहेको उनको भनाई छ। उनले पुँजीवाद र समाजवादको लडाईं चलिरहेकाले समाजवादले र श्रमिकको जीत हुनुपर्ने धारणा राखे। उनले अहिले युवा उद्यमशीलता नभई रोजगारी खोज्दै हिँडिरहेको बताए। उनले युवालाई उद्यमशीलतातर्फ लैजानु आवश्यकता रहेको बताए।"
माओवादीसँगको गठबन्धन तोडिएपछि देउवाले बोलाए केन्द्रीय कार्यसम्पादन समिति बैठक,काठमाडौं : नेपाली कांग्रेसका सभापति शेरबहादुर देउवाले पार्टीको केन्द्रीय कार्यसम्पादन समिति बैठक बोलाएका छन्। कांग्रेसका मुख्यसचिव कृष्णप्रसाद पौडेलले मंगलबार अपराह्न ३ बजे सभापति देउवाको निवास बूढानिलकण्ठमा कार्यसम्पादन समिति बैठक बोलाएको जानकारी दिए। उनका अनुसार सोमबार बिहान पदाधिकारी तथा पूर्वपदाधिकारी बैठकपश्चात सभापति देउवाले मंगलबार बस्ने गरी कार्यसम्पादन समिति बैठक बोलाएका हुन्। समसामयिक राजनीतिक घटनाक्रमबारे छलफल गर्न कार्यसम्पादन समिति बैठक बोलाइएको हो। नेकपा माओवादी केन्द्रका अध्यक्षसमेत रहेका प्रधानमन्त्री पुष्पकमल दाहाल 'प्रचण्ड'ले कांग्रेससँगको गठबन्धन तोडेपछि देउवाले बैठक बोलाएका छन्। नेपाली कांग्रेसका मन्त्रीहरुले प्रधानमन्त्रीलाई सहयोग नगरेका कारण सत्ता गठबन्धन परिर्वतन गर्नुपरेको नेकपा माओवादी केन्द्रले दाबी गरेको छ।
गृहमन्त्री बनाउने जिम्मा ओलीलाई,"काठमाडौं : प्रधानमन्त्री पुष्पकमल दाहाल 'प्रचण्ड'ले गृहमन्त्री कसलाई बनाउने भन्ने जिम्मा नेकपा एमालेका अध्यक्ष केपी शर्मा ओलीलाई दिएका छन्। गृहमन्त्रालयमा रास्वपाका सभापति रवि लामिछानेले अडान नछाडेपछि प्रधानमन्त्रीले गृहमन्त्रीको टुंगो लगाउने जिम्मा ओलीलाई दिएका हुन्। प्रधानमन्त्री दाहाल र एमाले अध्यक्ष ओलीबीचको छलफल उदृत गर्दै बालुवाटार स्रोतले भन्यो,'गृहमन्त्रालय तपाईंहरू (एमाले) को भागमा हो। तपाईं आफै राख्नु हु्न्छ अथवा रास्वपालाई दिनुहुन्छ । त्यसको निर्णय तपाईं आफै गर्नुहोस्।' प्रधानमन्त्री दाहालले आफ्नो पार्टीले अर्थमन्त्रालय लिने अध्यक्ष ओलीलाई भनेका थिए। कांग्रेससँगको गठबन्धन भत्किएसँगै नयाँ सत्ता समीकरण बनेको छ। नयाँ समीकरणमा एमाले,माओवादी,रास्वपा र जसपा सहभागी छन्।"
संक्रमणकालीन न्यायसँगसम्बन्धीत विधेयकलाई छिटो निष्कर्षमा पुराउनुपर्छ : सभामुख,काठमाडौं : प्रतिनिधि सभाका सभामुख देवराज घिमिरेले संक्रमणकालीन न्यायसँगसम्बन्धीत विधेयकलाई छिटो निष्कर्षमा पुराउनुपर्नेमा जोड दिएका छन्। सोमबार सहिद यदुकुमार गौतमको स्मृति दिवसमा काठमाडौंमा आयोजित कार्यक्रममा सभामुख घिमिरेले दलहरू गम्भीर भएर संक्रमणकालीन न्यायसँगसम्बन्धीत विधेयकलाई छिटो निष्कर्षमा पुराउनुपर्नेमा जोड दिएका हुन्। उनले चिर स्थायी शान्ति कायम गर्ने गरि शान्ति प्रक्रियाका बाँकी कामलाई टुंगो लगाउनुपर्ने धारणा राखे । सभामुख घिमिरेले सशस्त्र क्रान्तिको नेतृत्व गरेका दल र नेताहरू शासन गर्ने स्थानमा पुगेपनि स्थायी शान्ति कायम गर्ने बाटोमा केहि बाधाहरू देखिएको बताए। तत्कालीन नेकपा (एमाले) रुकुमका सचिव रहेका यदु गौतमको २०५५ फागुन २१ गते हत्या भएको थियो ।
नयाँ सत्ता समिकरणबारे प्रधानमन्त्रीले शितल निवास पुगेर राष्ट्रपतिलाई दिए जानकारी,काठमाडौं : प्रधानमन्त्री पुष्पकमल दाहाल प्रचण्ड राष्ट्रपति कार्यालयमा पुगेका छन्। राष्ट्रपति रामचन्द्र पौडेललाई भेट्न प्रधानमन्त्री प्रचण्ड शितल निवास पुगेका हुन्। प्रधानमन्त्री प्रचण्ड समसामयिक राजनीतिक विषयबारे छलफल गर्न शितल निवास पुगेको बालुवाटार स्रोतले जनाएको छ। एमाले नेतृत्वको नयाँ समीकरणबाट संघीय सरकार बनाउने सहमति भएपछि प्रधानमन्त्री राष्ट्रपति कार्यालय पुगेका हुन्। बालुवाटार स्रोतका अनुसार नयाँ मन्त्रीमण्डलको नाम र पुरानो मन्त्री बर्खास्तको सूची लिएर उनी पुगेका हुन्। एमालेमाओवादीरास्वपाको नयाँ गठबन्धनबाट प्रचण्ड नेतृत्वको सानो आकारको मन्त्रिपरिषद गठन गर्ने तयारी छ।
प्रधानमन्त्री प्रचण्ड राष्ट्रपति भेट्न शितल निवास जाँदै,"काठमाडौं : प्रधानमन्त्री पुष्पकमल दाहाल प्रचण्ड राष्ट्रपति कार्यालयमा जान लागेका छन्। राष्ट्रपति रामचन्द्र पौडेललाई भेट्न प्रधानमन्त्री प्रचण्ड शितल निवास जाने भएका हुन्। प्रधानमन्त्री प्रचण्डले समसामयिक राजनीतिक विषयबारे छलफल गर्न आफू केहि समयपश्चात राष्ट्रपति कार्यालय आउने जानकारी पठाएको स्रोतले बताएको छ। एमाले नेतृत्वको नयाँ समीकरणबाट संघीय सरकार बनाउने सहमति भएपछि प्रधानमन्त्री राष्ट्रपति कार्यालय जान लागेका हुन्। बालुवाटार स्रोतका अनुसार नयाँ मन्त्रीमण्डलको नाम र पुरानो मन्त्री बर्खास्तको सूची लिएर उनी जाँदैछन्। एमालेमाओवादीरास्वपाको नयाँ गठबन्धनबाट प्रचण्ड नेतृत्वको सानो आकारको मन्त्रिपरिषद गठन गर्ने तयारी छ। बालुवाटारको सहमतिअनुसार एमालेबाट पदम गिरी, माओवादी केन्द्रबाट वर्षमान पुन, रास्वपाबाट रवि लामिछाने र जसपाबाट उपेन्द्र यादव मन्त्री बन्ने लगभग पक्का भएको छ।"
"संसदको आजको बैठक स्थगित गर्ने तयारी, छलफलमा सभामुख","काठमाडौं : प्रतिनिधि सभाको आजको बैठक स्थगित गर्ने तयारी भएको छ। बालुवाटारमा एमाले नेतृत्वको नयाँ गठबन्धनको तयार भएसँगै आज बिहान ११ बजे बस्ने गरी तय भएको बैठक सूचना टाँसेर स्थगित गर्ने तयारी भएको हो। सभामुखका प्रेस सल्लाहकार शेखर अधिकारीका अनुसार विशिष्ट राजनीतिक परिस्थितिबारे सभामुख देवराज घिमिरेले प्रमुख राजनीतिक दलहरुसँग छलफल जारी राखेका छन्। उनले दलहरुको सुझावका आधारमा आजको बैठकबारे निर्णयमा पुग्ने तयारी भइरहेको उनको भनाई छ। संसद सचिवालयका अनुसार पनि संघीय संसद्का दुवै सदन प्रतिनिधि सभा र राष्ट्रिय सभाका आजका बैठक स्थगित गर्ने तयारी भइरहेको छ। नयाँ सत्तासमीकरण बन्ने भएपछि प्रधानमन्त्रीको सरकारी निवास बालुवाटारमा तीन दलका नेताहरूबीच छलफल भइरहेको छ। नेकपा माओवादी केन्द्रका अध्यक्ष पुष्पकमल दाहाल 'प्रचण्ड', नेकपा एमालेका अध्यक्ष केपी शर्मा ओली र राष्ट्रिय स्वतन्त्र पार्टीका सभापति रवि लामिछानेबीच छलफल भएको हो। बैठकमा नयाँ समीकरण र मन्त्रालयको बाँडफाटको बारेमा छलफल भएको स्रोतले बताएको छ।"
कम्युनिष्ट एकताको पहल थालेका छौँ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले बृहत् कम्युनिष्ट एकताको पहल थालिएको बताएका छन् । सहिद सप्ताहको अन्तिम दिन आज प्रधानमन्त्री निवासमा सुखानी सहिदका परिवारसँगको भेटमा प्रधानमन्त्री दाहालले कम्युनिष्ट एकताको पहल भइरहेको बताएका हुन्। 'सहिदप्रति उच्च सम्मान छ,आजैको मितिदेखि कम्युनिष्ट एकताका लागि थप पहल गरेका छौँ,'प्रधानमन्त्री दाहालले भने। कम्युनिष्ट आन्दोलन र जनयुद्धलाई एकापसमा जोड्नका लागि नेकपा (माओवादी केन्द्र)ले फागुन १४ देखि २१ सम्म सहिद सप्ताह मनाउँदै आएको छ ।"
प्रदेशका मुख्यमन्त्रीहरु आलोपालो नेतृत्व गर्ने गरी परिवर्तन हुन्छन् : माओवादी,"काठमाडौं : नेकपा माओवादी केन्द्रले सरकारमा रहेका नेपाली कांग्रेसका मन्त्रीहरुले प्रधानमन्त्रीलाई सहयोग नगरेका कारण सत्ता गठबन्धन परिर्वतन गर्नुपरेको दाबी गरेको छ। बालुवाटारको बैठकपछि पत्रकारसँग कुरा गर्दै माओवादी केन्द्रका सचिव देवेन्द्र पौडेलले प्रधानमन्त्री प्रचण्डले मंसिरदेखि सरकार पुनर्गठन चाहेपनि कांग्रेसले साथ नदिएको दाबी गरेका हुन्। पौडेलले प्रधानमन्त्रीलाई सरकारका मन्त्री परिर्वतन गर्न नदिनु, अर्थमन्त्रीले काम नगर्नु र अरु मन्त्रीहरुले प्रधानमन्त्रीलाई सहयोग नगरेको उनले दाबी गरे। सरकारका मन्त्रीले गति लिन नसकेपश्चात प्रधानमन्त्रीले मंसिरदेखि सरकार पुनर्गठन चाहनुभएको थियो। तर जनताको काममा अघि बढाउन कांग्रेसका मन्त्रीहरुको सहयोग भएन, काम गर्न सहज भएन। पौडेलले प्रदेशका मुख्यमन्त्रीहरु आलोपालो नेतृत्व गर्ने गरी परिवर्तन गर्ने जानकारी गराए। उनले शान्ति प्रक्रियाका काम टुंग्याउन हिजो कानुन समितिको बैठक कानुनमन्त्री धनराज गुरुङले साथ र सहजिकरण नगरेको बताए। उनले आगामी राष्ट्रिय सभाको अध्यक्ष छलफलपश्चात टुंगो लगाउने धारणा राखे। उनले कम्युनिष्टहरु धुव्रीकरण गर्दै लैजानका लागि यो कदम चालिएको पौडेलले दाबी गरे।"
नवनिर्वाचित राष्ट्रियसभाका सदस्यले लिए शपथ,"काठमाडौं : राष्ट्रियसभाका नवनिर्वाचित सदस्यहरूले पद तथा गोपनियताको शपथ ग्रहण गरेका छन्। नयाँ बानेश्वरस्थित संसद भवनमा राष्ट्रियसभा उपाध्यक्ष उर्मिला अर्यालले उनीहरूलाई शपथ खुवाएकी हुन्। रिक्त २० जनाको पदमध्ये १९ जना गत माघ ११ गतेको निर्वाचनबाट निर्वाचित भएका हुन्। एकजना भने मन्त्रपरिषदको सिफारिसमा राष्ट्रपतिबाट नियुक्त हुन बाँकी छन्। आइतबार मात्रै राष्ट्रिय सभाका अध्यक्ष गणेशप्रसाद तिमिल्सिनासहित ६ वर्षे कार्यकाल सकिएका १९ सांसदलाई बिदाइ गरिएको थियो। १९ सदस्यका लागि भएको निर्वाचनपछि राष्ट्रिय सभामा माओवादी पहिलो,कांग्रेस दोस्रो र एमाले तेस्रो दल बनेका छन्। कांग्रेसबाट कृष्णप्रसाद सिटौला,आनन्दप्रसाद ढुङ्गाना, विष्णुकुमारी पुडासैनी, जितजंग बस्नेत,पदमबहादुर परियार, किरणबाबु श्रेष्ठ, विष्णुकुमारी सापकोटा, कृष्णबहादुर रोकाया, बलदेव बोहरा र नारायणदत्त भट्ट गरी १० जना सांसद राष्ट्रिय सभा सदस्यमा निर्वाचित भएका छन्। त्यसैगरी माओवादी केन्द्रबाट श्रीकृष्ण अधिकारी, मनरुपा शर्मा, झक्कु सुवेदी, विष्णुबहादुर विश्वकर्मा र रेणु चन्द, नेकपा एकीकृत समाजवादीबाट घनश्याम रिजाल, सावित्री मल्ल सांसद बनेका हुन्। नेकपा एमालेबाट रुक्मिनी कोइराला र जनता समाजवादी पार्टीबाट पूजा चौधरी राष्ट्रिसभा सदस्यमा निर्वाचित भएका हुन्।"
"मन्त्री फेरबदल, राष्ट्रियसभा अध्यक्ष र संक्रमणकालीन न्यायले सत्तासमीकरण सकसमा","काठमाडौं : लामो सन्नाटापछि मेघ गर्जिएझैं आइतबार यस्ता सघन राजनीतिक गर्जन देखिए, जसले दलीय समीकरणमा केही हलचल पैदा भएको आभास दिलाएको छ। संक्रमणकालीन न्यायसम्बन्धी विधेयकमा सहमति खोज्ने सन्दर्भ मा प्रधानमन्त्री पुष्पकमल दाहालले प्रमुख प्रतिपक्षी नेता केपी शर्मा ओलीसँग दिउँसो लामो भेटघाट गरे। साँझ पुनः दुई नेताबीच भेटघाट भयो। ओलीसँगका प्रायः भेटमा रास्वपा सभापति रवि लामिछाने पनि जोडिएका छन् । आइतबारै दिउँसो जसपा अध्यक्ष उपेन्द्र यादवको घरमा अर्को बैठक बस्यो । एमाले अध्यक्ष ओली, यादव, एमालेका नेताहरू शंकर पोखरेल, विष्णु पौडेल, माओवादीका वर्षमान पुन, नारायणकाजी श्रेष्ठसहित लामिछानेलगायत बैठकमा सहभागी थिए। उक्त बैठकले नयाँ गठबन्धनको नयाँ खाका तयार पारेको स्रोतले बतायो । देउवाले कांग्रेसका मन्त्रीहरूलाई भेटे र मन्त्रीहरू फेरिन सक्ने चेतावनी दिए। परराष्ट्रमन्त्री एनपी साउदको विदेश यात्रा रोकाइदिए। मन्त्री फेर्ने देउवाको अरुचिमा प्रधानमन्त्री दाहालले दबाब बढाएपछि उनी अप्ठ्यारोमा छन्। एमाले लचिलो भएको भनिएको संक्रमणकालीन न्यायसम्बन्धी विधेयक कांग्रेसकै कानुनमन्त्री धनराज गुरुङले समय मागेर अड्काएका छन्। राष्ट्रियसभा अध्यक्ष कांग्रेस कि माओवादीलाई भन्नेमा विमति झन् बाक्लिँदै गएको छ। संक्रमणकालीन न्यायको गाँठो सत्य निरुपण तथा मेलमिलाप आयोग र बेपत्ता नागरिक छानबिन आयोगसम्बन्धी (टीआरसी) विधेयकमा देखिएको असहमतिको गाँठो कहिले फुक्ला ? अझैं अनिश्चित छ। संक्रमणकालीन न्यायसम्बन्धी विवाद निरुपणमा दलीय तर्क र अडानमा केही लचकता भने देखिएको छ। कानुन तथा मानव अधिकार समितिका सभापति विमला सुवेदीले विधेयकमाथिको छलफल टुंग्याउने आशा आइतबार पूरा हुन नसकेको बताइन्। सबैको चाहना छिट्टै टुंग्याउँ भन्ने नै हो। बैठकका सहभागीहरू प्नि आइतबार नै टुंग्याउने पक्षमा हुनुहुन्थ्यो, सुवेदीले भनिन् । चारवटा बुँदामा छलफल मात्र भयो। निष्कर्षमा पुग्न सकिएन। विमला सुवेदी, सभापति, कानुन, न्याय तथा मानवअधिकार समिति सहमतिको वातावरण बन्न सक्छ भने आजलाई रोकौं भन्ने भयो।आइतबार चारवटा बुँदामा छलफल मात्र भयो। निष्कर्षमा पुग्न सकिएन। आइतबार बिहान प्रधानमन्त्री पुष्पकमल दाहालले विधेयकका विषयमा नेपाली कांग्रेसका सभापति शेरबहादुर देउवा र नेकपा एमालेका अध्यक्ष केपी ओलीसँग छुट्टाछुट्टै छलफल गरेका थिए। त्यसपछि विधेयकलाई आइतबार नै टुंग्याउन बिहान ११ बजे बस्ने भनिएको बैठक दुई घण्टा ढीलो मात्र सुरु भएको थियो। समिति सभापति सुवेदीका अनुसार, प्रमुख प्रतिपक्षी एमालेको अडानका कारण सहमति हुन नसकेको हो। बैठकमा कानुनमन्त्री धनराज गुरुङले थप समय मागेका थिए। बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐनमा संशोधनसम्बन्धी विधेयकलाई मसिनो गरी छलफल गर्न र सहमति जुटाउन गत जेठमा संसदीय उपसमिति बनेको थियो। कानुन तथा मानव अधिकार समितिले ११ सदस्यीय उपसमितिलाई विधेयक टुंग्याउन जिम्मेवारी तोक्यो। सरोकारवाला, विज्ञ, राजनीतिक दलसँग उपसमितिले छलफल गरेको भए पनि चारवटा मुद्दामा सहमति जुटेको छैन। केमा अड्कियो सहमति ? संक्रमणकालीन न्यायसँग सम्बन्धित विधेयकमा मूलतः चार बुँदामा सहमति हुन बाँकी छ। नेकपा एमालेका सचेतक महेश बर्तौंलाले आइतबारको बैठकमा कुनै पनि बुँदामा सहमति हुन नसकेको बताए। यद्यपि, असहमतिका चार बुँदामध्ये दुई बुँदामा एमालेले लचकता देखाउँदै केही शब्द थप्न आग्रह गरेको छ। मानव अधिकारको गम्भीर उल्लंघनको व्याख्यामा दुवै पक्ष लचक देखिएका छन्। स्वेच्छाचारी रूपमा क्रुरतापूर्वक (आर्बिट्ररी) गरिएको हत्या र दोहोरो भिडन्तबाहेक गरिएको हत्यामध्ये कुनलाई समावेश गर्ने भन्ने विषयमा यसअघि सत्ता गठबन्धनले क्रुरतापूर्वक गरिएको हत्या मात्र गम्भीर मानव अधिकार उल्लंघन भएको अडान राखेको थियो। प्रतिपक्ष एमाले हत्या स्वेच्छाचारी हुँदैन, हत्या स्वयंममा क्रुरतापूर्वक हुन्छ, जुनसुकै हत्या मानव अधिकारको गम्भीर उल्लंघन मानिने अडानमा थियो। विधेयकमा रहेको स्वेच्छाचारी हत्या भन्ने शब्दको अगाडि नियतवश जोड्ने पक्षमा लचकता देखिएको हो। सशस्त्र द्वन्द्वका क्रममा जोडिएका र प्रभावित भएका व्यक्तिहरूलाई कसरी सम्बोधन गर्ने भन्ने विषयमा पनि पूर्ण सहमति भइसकेको छैन। सत्ता गठबन्धनले बालसेना शब्द प्रयोग नगरौं, कुन शब्दमा सम्बोधन गर्ने भन्ने प्रस्ताव गरौं, सम्बोधन गरौं भनेको छ भने विपक्षी एमाले सत्तागठबन्धनको तर्कप्रति सहमत छैन। एमाले भन्छ माओवादीमा संलग्न भएका बालसैन्य र सुरक्षाकर्मीलाई पनि न्यायको प्रत्याभूति हुनुपर्छ। अलिकति समय चाहियो भनेर मन्त्रीजी (कानुनमन्त्री) र महेशजी (सचेतक, एमाले) ले भन्नुभयो। हुन्छ भनियो। रमेश लेखक, प्रमुख सचेतक, नेपाली कांग्रेस मानव अधिकारको उल्लंघनको घटनामा मेलमिलापका लागि पीडितको स्वतन्त्र सहमति नभएमा के गर्ने भन्ने विषयमा पनि सहमति जुट्न बाँकी छ। माओवादीकांग्रेससहितको गठबन्धनको तर्क छ स्वतन्त्र सहमति प्राप्त नभएमा कानुनी प्रक्रियाअनुसार अघि बढ्छ। सत्तापक्षको तर्कसँग एमाले सहमत छैन। एमालेको अडान छ कानुनी प्रक्रियाबाट पीडकलाई आवश्यक सजाय गर्ने आधार दिनुपर्छ। घटी सजायका सम्बन्धमा आधार कारण खुलाएर सजाय कम गर्न सकिने व्यवस्था गर्ने वा प्रतिशत नै तोकेर जाने भन्ने विषयमा पनि सहमति जुटेको छैन। सत्ता गठबन्धनको बटमलाइन छ घटी सजाय संक्रमणकालीन न्यायप्रणालीको विधिशास्त्रको पक्ष भइसक्यो। यो अन्तर्राष्ट्रिय अभ्यास नै हो। सजाय घटाएर जानुपर्छ भन्नेमा संसारभर आमसहमति छ। कतिपय देशमा त सजाय नै नगर्ने प्रचलन छ। यसमा पनि एमाले असहमत छ। एमाले भन्छ घटी सजाय भनेको कति हो ? प्रचलित कानुनले निर्धारण गरेको सजायभन्दा कति प्रतिशत घटी मागदावी पीडकविरुद्ध उजुरी दिने ? कानुनमा प्रष्ट उल्लेख हुनुपर्छ। महान्यायाधिवक्ता वा सरकारी वकिललाई स्वेच्छाचारी अधिकार दिन सकिँदैन। एमाले सचेतक बर्तौलाले थपे, घटी सजाय भनेको कति हो ? त्यो मूर्तरूपमा आउनुपर्छ भन्ने हाम्रो अडान यथावत् छ। अहिलेसम्म कुनै पनि बुँदामा सहमति भएको छैन। हाम्रो मुद्दालाई सुन्ने तहमा सरकार पुगेको पाइयो। महेश बर्तौला, सचेतक, नेकपा एमाले प्रतिरक्षा एमालेका सचेतक बर्तौंलाले चारवटा बुँदामध्ये दुइटा बुँदामा सरकारले केही लचकता देखिएको जानकारी दिए। हाम्रो मुद्दालाई सुन्ने तहमा सरकार पुगेको पाइयो। यी मागहरूलाई गम्भीरतापूर्वक लिन्छौं अलिकति समय दिनु पयो भनेर समय माग गरिएको कुरालाई सकारात्मक रूपमा लिएका छौं, सचेतक बर्तौंलाले अन्नपूर्णसँग भने, अहिलेसम्म कुनै पनि बुँदामा सहमति भएको छैन। सहमति भएको भए कुन बुँदामा केकसरी सहमति भएको हो, सार्वजनिक भइहाल्थ्यो नि !"
वर्तमान गठबन्धन छाडे नयाँ समीकरणका लागि माओवादीसँग छलफल गर्न एमाले तयार,काठमाडौं : नेकपा माओवादी केन्द्रले वर्तमान गठबन्धन छाडे ऊसँग नयाँ समीकरण निर्माणका लागि छलफल गर्न सकिने एमालेले निस्कर्ष निकालेको छ। बालकोटस्थित अध्यक्ष केपीशर्मा ओली निवासमा बिहान बसेको सचिवालय बैठकले उक्त निर्णय गरेको हो। एमालेले माओवादीसँग नयाँ समीकरण बनाउन वर्तमान सत्ता गठबन्धन तोडिनुपर्ने पूर्व सर्त राखेको छ। प्रधानमन्त्री पुष्पकमल दाहाल र एमाले अध्यक्ष ओलीबीच पटकपटक छलफल भएपछि एमालेले सचिवालय बैठकमा माओवादीसँगको सहकार्य र टिआरसी विधेयकबारे छलफल गरेको हो। बैठकपछि एमाले उपमहासचिव प्रदीप ज्ञवालीले वर्तमान सत्ता गठबन्धन टुटेको अवस्थामा नयाँ समीकरणका लागि माओवादीसँग छलफल गर्न एमाले तयार रहेको बताए।
सत्ता गठबन्धनको बैठक स्थगित,"काठमाडौं : आज बिहान बस्ने भनिएको सत्ता गठबन्धनको बैठक स्थगित भएको छ। नेपाली कांग्रेस र माओवादी केन्द्रबीच मन्त्रीको कार्यशैली र सुशाशन लगायतका विषयमा कुरा नमिलेपछि गठबन्धनमा तिक्तता आएको थियो। आपसी तिक्तता मेटाउन आज बिहानका लागि बैठक बोलाइएको थियो। टिआरसी विधयेक टुङ्ग्याउन दलहरुबीच पटकपटक छलफल भए पनि निस्कर्षमा पुग्न सकेको छैन। राष्ट्रियसभा अध्यक्षमा माओवादी केन्द्र र नेपाली कांग्रेसले छुट्टाछुट्टै उम्मेद्वारी दिने तयारी गरेपछि गठबन्धनभित्र संकट उत्पन्न भएको हो। यही कारणले प्रधानमन्त्री पुष्पकमल दाहाल र एमाले अध्यक्ष केपी शर्मा ओली नजिकिएका छन्। प्रधानमन्त्री र ओलीबीच राष्ट्रियसभा अध्यक्षको चयन, टिआरसी विधयेक र नयाँ गठबन्धन बनाउनेबारे समेत पटकपटक छलफल भएको छ। प्रधानमन्त्री दाहालको कार्यशैलीप्रति असन्तुष्ट बनेको कांग्रेस पछिल्लो समय उनीसँग सशंकित हुँदै आएको छ।"
टिआरसी विधेयक टुंगो लगाउन एमालेको सचिवालय बैठक,"काठमाडौं : टिआरसी विधेयकबारे टुंगो लगाउन नेकपा एमाले सचिवालय बैठक बसिरहेको छ। एमाले अध्यक्ष केपी शर्मा ओलीको बालकोटस्थित निवासमा सचिवालय बैठक बसिरहेको हो। बैठकमा टिआरसी विधेयकका विवादित बुँदा, राष्ट्रियसभा अध्यक्षको निर्वाचन, सत्ता गठबन्धनका कार्यशैली लगायतका विषयमा छलफल भइरहेको छ। स्रोतका अनुसार माओवादी केन्द्रसँग हुन सक्ने सम्भावित गठबन्धनका बारेमा समेत छलफल भएको छ।"
रास्वपाले पछिल्लो राजनीतिक अवस्थाबारे निर्णय गर्ने अधिकार सभापतिलाई दियो,"काठमाडौं : राष्ट्रिय स्वतन्त्र पार्टी (रास्वपा)को सचिवालय बैठकले राजनीतिक परिस्थितिमा आइपर्ने परिस्थितिको निर्णय गर्ने अधिकार पार्टी सभापतिलाई दिने निर्णय गरेको छ। सोमबार बिहान बसेको सचिवालय बैठकमा पार्टी सभापति रवि लामिछानेले समसामयिक राजनीतिक घटनाक्रमका बारेमा बैठकमा जानकारी गराएका थिए। बैठकमा पछिल्लो राजनीतिक घटनाक्रम, सम्भावित नयाँ समीकरणलगायत विषयमा छलफल भएको थियो। महामन्त्री मुकुल ढकालले निर्णय गर्ने अधिकार बैठकले पार्टी सभापतिलाई दिएको जानकारी दिएका छन्।"
देउवा मन्त्रीहरूसँग आक्रोशित,"काठमाडौं : नेपाली कांग्रेसका सभापति शेरबहादुर देउवाले आफ्ना मन्त्रीलाई राम्रो काम गरेर देखाउन र नभए जुनसुकै बेला मन्त्री पद छाड्न तयार रहन निर्देशन दिएका छन्। बूढानीलकण्ठस्थित निवासमा मन्त्रीलाई बोलाएर सभापति देउवाले पछिल्लो समय सत्ता गठबन्धनमा भएको खटपट, राष्ट्रियसभा अध्यक्षको निर्वाचन, मन्त्रिमण्डल पुनर्गठन र संक्रमणकालीन विधेयक (टीआरसी) का विषयमा छलफल गरेका थिए। माओवादी केन्द्रका अध्यक्ष पुष्पकमल दाहाल (प्रचण्ड) नेतृत्वको सरकारमा कांग्रेसबाट १० जना मन्त्री सहभागी छन्। उपप्रधान तथा रक्षामन्त्री पूर्णबहादुर खड्काको नेतृत्वमा प्रचण्ड सरकारमा सहभागी कांग्रेसबाट धनराज गुरुङ कानुन न्याय तथा संसदीय मामिला, प्रकाशशरण महत अर्थ, एनपी साउद परराष्ट्र, मोहनबहादुर बस्नेत स्वास्थ्य तथा जनसंख्या, रमेश रिजाल उद्योग वाणिज्य तथा आपूर्ति, सीता गुरुङ सहरी विकास, डिगबहादुर लिम्बू युवा तथा खेलकुद र सुरेन्द्रराज आचार्य महिला, बालबालिका तथा ज्येष्ठ नागरिक मन्त्री छन्। युवा तथा खेलकुदमन्त्री लिम्बूले भने आफू छलफलमा सहभागी नभएको बताए। मन्त्रीहरू हेरफेरको चर्चा चलिरहेका बेला गठबन्धनको बैठकअघि सभापति देउवाले आफ्ना मन्त्रीहरूसँग सामूहिक छलफल गरेका हुन्। उनले मन्त्रीहरूलाई कि जवाफदेही हिसाबले काम गर्न र होइन भने राजीनामा दिएर सहयोग गर्न निर्देशन दिएको छलफलमा सहभागी एक नेताले बताए। सभापति देउवाले मन्त्रिमण्डल पुनर्गठनका विषयमा मन्त्रीहरूलाई जानकारीसमेत गराएको कांग्रेसका एक नेताले बताए। प्रधानमन्त्री पुष्पकमल दाहालले मन्त्रीहरू फेर्ने विषय पटकपटक उठाउँदै आएका छन्। जनतालाई महसुस हुने गरी आफूले चाहेर पनि काम गर्न नसकेको गुनासो उनले गठबन्धनको बैठकमा राख्दै आएका छन्। उनले आफूसँग रहेको एक वर्षको समयमा काम गरेर देखाउन पनि गठबन्धन दलले नयाँ मन्त्रिमण्डलका लागि बाटो सहज गरिदिनुपर्ने माग उनले राख्दै आएका छन्। नेपाली कांग्रेसका महामन्त्री गगनकुमार थापाले मन्त्रिमण्डल हेरफेर गरेर प्रभावशाली ढंगले काम गर्न सक्छु भन्ने प्रधानमन्त्रीलाई लाग्छ भने त्यो अधिकार रहेको बताए। प्रधानमन्त्रीले मन्त्री हेरफेर गर्न खोजिराख्नुभएकै हो। जुनसुकै बेला मन्त्रिमण्डल हेरफेर हुनसक्छ। हामीले पनि प्रधानमन्त्रीले जनतालाई महसुस हुने गरी काम गर्नुहोस् भन्ने नै हो, महामन्त्री थापाले भने, कांग्रेसले मन्त्री हेरफेर नगरिदिएकाले मैले काम गर्न सकिन भन्ने गुनासो उहाँलाई राख्न दिनुहुँदैन। जवाफदेहिताका लागि पनि प्रधानमन्त्रीलाई मन्त्री हेरफेरको बाटो खुला गरिदिनुपर्छ। त्यसका लागि कांग्रेस तयार छ। टीआरसी विधेयकमा सहमति जुट्न नसकिरहेको बेला कार्यशैली फितलो भएको भन्दै माओवादी र कांग्रेसबाट सरकारमा गएका केही मन्त्रीलाई हटाउन प्रधानमन्त्री दाहालमाथि ठूलो दबाब परेको छ। यसैबीच परराष्ट्रमन्त्री एनपी साउदको फिनल्यान्ड भ्रमण स्थगित भएको छ। सभापति देउवाको निर्देशनमा मन्त्री साउदले भ्रमण स्थगित गरेका हुन्। उनी मंगलबार र बुधबार फिनल्यान्डको राजधानी हेल्सिन्कीमा आयोजना हुने कार्यक्रममा सहभागी हुन जान लागेका थिए। यसैगरी नेकपा एमालेका अध्यक्ष केपी शर्मा ओली, रास्वपाका सभापति रवि लामिछानेलगायतका नेताहरू आइतबार दिनभर बालुवाटारमा बैठकमा व्यस्त भए। सत्ता गठबन्धनमा खटपट बढेपछि नेताहरूको तीव्र दौडधुप बढेको हो। राष्ट्रियसभा अध्यक्षको निर्वाचनअघि सत्ता समीकरण परिवर्तन हुनसक्ने चर्चाका बीच राजनीतिक गतिविधि ह्वात्तै बढेको हो। यसअघि आइतबार बिहान ओली र प्रचण्डबीच भेटघाट भएको थियो।"
सभापति देउवाले बोलाए पदाधिकारी बैठक,काठमाडौं : नेपाली कांग्रेसले पछिल्लो राजनीतिक अवस्था बारे छलफल गर्न पदाधिकारी बैठक बोलाएको छ। माओवादी केन्द्रसँगको गठबन्ध टुटको संघारमा पुगेको बेलामा कांग्रेस सभापति शेरबहादुर देउवाले थप छलफल गर्न पदाधिकारी बैठक बोलाएका हुन्। बैठक बिहान १० बजेका लागि देउवा निवास बुढानिलकण्ठमा बोलाइएको छ।
गठबन्धन बैठक स्थगितलगत्तै प्रधानमन्त्री दाहाल र कांग्रेस सभापति देउवाबीच छलफल,काठमाडौं : गठबन्धनको बैठक स्थगित भएलगत्तै नेपाली कांग्रेसका सभापति शेरबहादुर देउवा बालुवाटार पुगेका छन्। प्रधानमन्त्री पुष्पकमल दाहाललाई भेट्न देउवा बालुवाटार गएका हुन्। गठबन्धनमा देखिएको तिक्तता मेटाउन प्रधानमन्त्री दाहाल र सभापति देउवाबीच छलफल भएको बालुवाटार स्रोतले बताएको छ। कांग्रेस सभापति देउवाले आइतबार साँझ आफ्ना मन्त्रीहरुलाई निवासमा बोलाएर उनीहरुको कार्यशैलीप्रति असन्तुष्टी जनाएका थिए। राष्ट्रियसभा अध्यक्षमा दुबै पाटीले उम्मेद्वारी दिने भएपछि माओवाद केन्द्र र कांग्रेसबीच मनमुटाव बढेको छ। प्रधानमन्त्री दाहालले शृङ्खलाबद्धरुपमा नयाँ समीकरणका लागि एमाले अध्यक्षसँग छलफल बढाएपछि देउवा उनीसँग चिढिएका छन्।
मोरङमा सशस्त्रका डीएसपी मृत अवस्थामा भेटिए,विराटनगर : मोरङमा सशस्त्र प्रहरी बलका सशस्त्र प्रहरी नायव उपरीक्षक (डीएसपी) सोमबार दिउँसो झुन्डिएको अवस्थामा मृत फेला परेका छन्। धनपालथान गाउँपालिका३ स्थित बोर्डर आउट पोस्ट (बीओपी) सोराभागका इन्चार्जसमेत रहेका डीएसपी उपेन्द्र बस्याललाई केहीबेर अघि मृत फेला पारिएको कोशी प्रदेश प्रहरी कार्यालय विराटनगरका प्रवक्ता एसपी सुमनकुमार तिमल्सिनाले जानकारी दिए। उनका अनुसार कार्यालयभित्र डोरीको पासो लगाएर झुन्डिएको अवस्थामा डीएसपी बस्यालको शव फेला परेको हो। घटनाका सम्बन्धमा थप जानकारी आइनसकेको तिमल्सिनाले बताए। बस्यालले आत्महत्या गरेको हुनसक्ने प्रहरीको अनुमान छ। एसपी तिमल्सिनाले अनुसन्धानपछि घटनाको वास्तविकता पत्ता लाग्ने बताए। अनुसन्धानका लागि नेपाल प्रहरीको टोली घटनास्थलमा पुगिसकेको छ। सशस्त्र प्रहरीका अधिकारी पनि घटनास्थलमा पुगिसकेका छन्।
काजिकिस्तान पठाइदिन्छु भनी रकम ठगी गर्ने व्यक्ति पक्राउ,काठमाडौं : काजिकिस्तान पठाइदिन्छु भनी रकम ठगी गर्ने व्यक्ति पक्राउ परेका छन्। पक्राउ पर्नेमा सिन्धुली कमलामाई नगरपालिका१२ घर भई हाल काठमाडौंको नयाँ बसपार्क बस्दै आएका ४० वर्षीया नेत्रमाया गुर्मछान रहेका छन्। वैदेशिक रोजगारीका लागि काजिकिस्तान पठाइदिने भन्दै उनले पीडितबाट साढे ६ लाख रुपैयाँ लिएर सम्पर्कविहीन भएकी थिइन्। मासिक ७० हजार रुपैयाँ तलब हुने आश्वासन दिएर रकम लिएर सम्पर्कविहीन भएपछि उनी विरुद्ध उजुरी परेको थियो। काठमाडौं उपत्यका अपराध अनुसन्धान कार्यालयको टोलीले पक्राउ गरेको हो। पक्राउ परेका उनलाई थप अनुसन्धान तथा कारबाहीका लागि वैदेशिक रोजगार विभागमा पठाइएको छ।
बारामा २१ लाख नगदसहित हुण्डी कारोबार गर्ने गिरोह पक्राउ,वीरगन्ज : बारामा प्रहरीले हुण्डी कारोबार गर्ने गिरोहमा संलग्न तीन भारतीय र दुई नेपाली गरी पाँच जनालाई नगद २१ लाख ९ हजार नेपाली रुपैयाँसहित पक्राउ गरी सोमबार सार्वजनिक गरेको छ। फागुन १८ गते जिल्ला प्रहरी कार्यालय बाराबाट खटिएको प्रहरी टोलीले कलैया उपमहानगरपालिका६ स्थित अस्पताल रोडबाट अवैध रुपमा भारतबाट नेपाली रुपैयाँ ल्याउँदै गरेको अवस्थामा भारत बिहारका रन्जित सर्राफलाई पक्राउ गरेको थियो। उनको साथबाट नगद पाँच लाख रुपैयाँ पनि प्रहरीले बरामद गरेको थियो। अनुसन्धानका क्रममा सर्राफले नेपाली र भारतीयसँग मिलेर संगठित रुपमै हु्ण्डीको धन्दा चलाएको खुलेपछि त्यसमा संलग्न अरु चार जनालाई पनि थप १६ लाख ९ हजार रुपैयाँ नगदसहित पक्राउ गरिएको बाराका प्रहरी उपरीक्षक सुरेश काफलेले जानकारी दिए। सर्राफसहित कलैया उपमहानगरपालिका४ मा रहेको आसिफ मनी चेञ्जरका सञ्चालकद्वय कलैया ७ घर भएका कलामुदिन अन्सारी र महागढीमाई नगरपालिका १ का मेराजुल अन्सारीलाई फागनु १८ गते नै पक्राउ गरिएको काफलेले बताए। अन्य दुई भारतीय नागरिकलाई भने फागुन २० गते भारतबाट हुण्डीको रकम ल्याउँदै गरेको अवस्थामा पक्राउ गरिएको प्रहरी उपरीक्षक काफलेले जानकारी दिए। फागुन २० गते बाराको विश्रामपुर गाँउपालिका वडा नम्बर १ छतवाबाट भारत बिहारको मोतिहारीका ४२ वर्षीय कृष्णलालप्रसाद यादव र ४० वर्षीय रविशंकर सिंहलाई नेपाली १६ लाख ९ हजार रुपैयाँसहित पक्राउ गरेको उनले बताए। पक्राउ परेका पाँचै जना कलैयामा अन्सारीद्वयले इजाजत विना सञ्चालन गरेको मनि चेञ्जरमार्फत हुण्डीको कारोबार गर्ने गिरोहमा संलग्न व्याक्तिहरु रहेको अनुसन्धानका क्रममा खुलेको प्रहरी उपरीक्षक काफलेले बताए। काफलेका अनुसार पक्राउ परेको गिरोहले खाडी लगायतका मुलुकमा रहेका नेपालीहरुले कमाएको रकम संकलन गरी भारत पठाएर त्यहाँबाट अवैध रुपमा नेपाल भित्रयाउने गरेको थियो। बारामा मात्रै यो गिरोहले हुण्डी मार्फत मासिक तीनदेखि चार करोड रुपैयाँको अवैध कारोबार गर्दै आएको काफलेले बताए। यो गिरोहमा अन्य व्याक्तिहरुकोपनि संलग्नता रहेको भन्दैै प्रहरी उपरीक्षक काफलेले यसबारेमा थप अनुसन्धान भइरहेको बताए।
"जनकपुरमा टाटासुमोले ठक्कर दिँदा दुई जनाको मृत्यु, एक घाइते",जलेश्वर : महोत्तरीको मटिहानी जनकपुर सडकखण्डमा भारतीय टाटासुमोले ठक्कर दिँदा दुई जनाको मृत्यु भएको छ भने एकजना घाइते भएका छन् । मृत्यु हुनेमा महोत्तरी पिपरा गाउँपालिका५ का ६० वर्षीय अकवर राइन र धनुषा क्षिरेश्वरनाथ नगरपालिका१ का ६० वर्षीय राजकिशोर यादव रहेका जिल्ला प्रहरी कार्यालय महोत्तरीका प्रवक्ता प्रहरी नायब उपरीक्षक दिलीपकुमार गिरीले जानकारी दिए। जनकपुरतिरबाट मटिहानीतिर गइरहेको बीआर ०६ पीडी ३३३० नम्बरको टाटासुमोले गएराति पिपरा१ स्थित सडकखण्डमा पिपराबाट मटिहानतिर जाँदै गरेको मधेश प्रदेश ०१ त ३००९ नम्बरको ट्र्याक्टरलाई ठक्कर दिएको थियो । ठक्करबाट ट्र्याक्टरमा पछाडि बसेका राइनको मृत्यु भएको थियो भने सोही क्रममा टाटासुमोले विपरित दिशाबाट साइकलमा आउँदै गरेको यावदलाई ठक्कर दिएको थियो । सोही टाटासुमोको ठक्करबाट ट्र्याक्टरमा सवार पिपरा५ का ६० वर्षीय झप्सी कवाडी गम्भीर घाइते भएका थिए । उनको प्रादेशिक अस्पताल जनकपुरमा उपचार भइरहेको जनाइएको छ । टाटासुमो पनि मटिहानी ४ स्थित सडक छेउमा पल्टिएर दुर्घटना भएको र चालक फरार रहेका बताइएको छ । रासस
१७ घण्टादेखि नारायणगढबुटवल सडक खण्ड अवरुद्ध,"परासी : १७ घण्टादेखि अवरुद्ध बनेको नारायणगढबुटवल सडक खण्ड अझै पूर्णरुपमा सञ्चालनमा आउ नसकेको छैन। हिजो साँझ ६ बजेदेखि अवरुद्ध रहेको दाउन्ने सडक खण्डमा आज बिहानदेखि साना सवारी साधनहरु एकतर्फीरुपमा सञ्चालनमा आए पनि ठूला सवारी साधन भने सञ्चालनमा आउन नसकेको हो। हिजो परेको सिमसिमे पानीका कारण पूर्वी नवलपरासीतर्फको दाउन्नेस्थित त्रियासी मोड र पश्चिम नवलपरासीको एसमोडमाथिको सडक अवरुद्ध भएको हो। राजमार्गको सडक विस्तारका क्रममा बनाइएको डाइभर्सनमा नयाँ माटो राखेका कारण पानीले हिलो बनाउँदा सडक अवरुद्ध भएको जिल्ला ट्राफिक कार्यालय पश्चिम नवलपरासीका प्रमुख इन्स्पेक्टर राजु खत्रीले बताए। हिजो साँझदेखि अवरुद्ध भएको सडकमा अहिले एकतर्फीरुपमा साना सवारी साधन सञ्चालनमा आएको उनले जानकारी दिए। नयाँ माटोका कारण सडक दलदल भएकाले ठूला सवारी साधन सञ्चालनमा कठिनाई भएको हो। अहिले डोजरले हिलो माटो फालिरहेकाले ठूला सवारी साधन सञ्चालनमा केही समय लाग्ने इन्स्पेक्टर खत्रीले जानकारी दिए। अवरुद्ध भएको पूर्वी नवलपरासीतर्फको बाटोमा एकतर्फीरुपमा ठूला सवारी साधन सञ्चालनमा आए पनि पश्चिम नवलपरासीमा भएको अवरुद्धले ती सवारी साधन दाउन्नेमा रोकिनु परेको जिल्ला ट्राफिक कार्यालय पूर्वी नवलपरासीका निमित्त प्रमुख सई मिन कुँवरले जानकारी दिए। सडक पूर्णरुपमा सञ्चालनमा आउन नसक्दा पूर्व, पश्चिम जाने सयौं यात्रु दुम्किवास, बर्दघाट र दाउन्नेमा अलपत्र परेका छन्।"
खोरका बाघलाई आहारा पुर्याउनै सकस,"गुलरिया : बर्दिया राष्ट्रिय निकुञ्जका बाघ उद्धार केन्द्रहरूमा राखिएका समस्याग्रस्त पाटे बाघहरूलाई आहारा पुर्याउनै सकस हुन थालेको छ। प्राकृतिक बासस्थानबाट मानवीय हमला गरेपछि प्रविधिमार्फत समातेर खोरमा पालिएका समस्याग्रस्त बाघहरूलाई दैनिक मासुको जोहो गर्नु परेपछि बर्सेनि लाखौंं रुपैयाँ आहारामै खर्च हुने गरेको छ। तरार्ईकै ठूलो बर्दिया राष्ट्रिय निकुञ्जको संरक्षण कार्यले उचाइ पाएसँगै वन्यजन्तुहरूको संख्यामा वृद्धि भएको छ। विश्वबाटै लोप हुन लागेका पाटेबाघको संख्या पनि उल्लेख्य मात्रामा वृद्धि भएको छ। बर्दियाका प्राकृतिक वासस्थानमा १ सय २५ वटा पाटेबाघ छन्। बाघको संख्या बढेसँगै मानव बाघबीचको द्वन्द्वसमेत बढेको छ। निकुञ्जले मानिसलाई आक्रमण गर्ने समस्याग्रस्त बाघहरूलाई लठ्याएर समात्ने र निकुञ्जका खोरहरूमा राख्ने गरेको बर्दिया राष्ट्रिय निकुञ्जका प्रमुख संरक्षण अधिकृत अशोक रामले बताए। पछिल्लो समय यस्ता समस्याग्रस्त बाघको संख्या बढेसँगै निकुञ्जलाई आहारा पुर्याउनै सकस हुन थालेको छ। उनले भने, भविष्यमा समस्याग्रस्त बाघहरू थप बढ्दै जाने सम्भावना धेरै छ। बर्दिया राष्ट्रिय निकुञ्जका विभिन्न उद्धार केन्द्रहरूमा उद्धार गरिएका ५ वटा समस्याग्रस्त बाघ छन्। यस्ता बाघ नेपालभरि १९ वटा छन्। उनले थपे, चितवनमा ६, बाँकेमा १, पर्सामा ३ वटा र चिडियाखानामा ५ वटा समस्याग्रस्त बाघहरू राखिएका छन्। बर्दियाको ठाकुरद्वारामा रहेको उद्धार केन्द्रमा २ वटा बाघ र रम्भापुर क्षेत्रमा ३ वटा बाघ छन्। बर्दियामा थप दुइटा खोर बनाउने तयारी हाम्रो छ। आगामी वर्ष ५ वटा बाघ थपिने अनुमान हाम्रो छ। समस्याग्रस्त बाघ बढेसँगै निकुञ्जलाई आहारा पुर्याउनै सकस हुन थालेको छ। बाघलाई आहाराका लागि सातामा २८ देखि ३० किलोग्राम मासु आवश्यक पर्छ। खोरमा भएका सबै बाघलाई १४० किलो मासु आवश्यक पर्छ। वार्षिक २२ देखि २५ लाख रुपैयाँ समस्याग्रस्त बाघको आहारामा लाग्नु दिगो होइन। प्रमुख रामले अगाडि भने, स्थानीय, प्रदेश र संघीय सरकारको सहयोगमा निकुञ्ज बाहेकको सामुदायिक वन क्षेत्रमा खुला चिडियाखाना बनाइ पर्यापर्यटनका रूपमा पर्यटक भिœयाउन सके संरक्षणमा ठूलै फड्को मार्ने सम्भावना छ। यसले खोरमा बाघलाई खानेकुरा अभावको समस्या पनि समाधान हुने र स्थानीय रोजगारी वृद्धि भई समस्याग्रस्त बाघको समेत दिगो व्यवस्थापन हुन्छ। समस्याग्रस्त बाघ बढ्ने क्रम रहेकाले त्यस्ता बाघ व्यवस्थापन गर्न खोरहरू छैनन्। चितुवा राख्ने खोर पनि छैन। यसले संरक्षणमा चुनौती थपिँदै गएको राष्ट्रिय प्रकृति संरक्षण कोष बर्दिया संरक्षण कार्यक्रमका संरक्षण अधिकृत अजित तुम्बाहाम्फेले बताए। एनटीएनसीले समस्याग्रस्त बाघ समाउन प्राविधिक सहयोग गर्दै आएको छ। बाँके बर्दिया कम्प्लेक्समा बाघ चितुवालगायत अन्य वन्यजन्तुहरूको उद्धार गर्ने गरेका छौं। उनले भने, समस्याग्रस्त बाघ भएको क्षेत्रमा क्यामेरा ट्र्याप गरी बाघ पहिचान गर्छौं। बुढो, घाइते एवम् शिकार गर्न नसक्ने अवस्थाका बाघहरू समस्याग्रस्त मानिन्छन्।"
दूध बिक्री नभएपछि दैनिक ४२ लाख घाटा बेहोर्दै किसान,"चितवन : दूध बिक्री घटेपछि जिल्लाका दुग्ध उत्पादक किसानहरूले दैनिक ४२ लाख रुपैयाँ घाटा बेहोर्दै आएका छन्। जिल्लामा उत्पादित दूधमध्ये ६० हजार लिटर बिक्री हुन नसक्दा सो रकम बराबरको क्षति बेहोर्न किसान बाध्य भएका हुन्। चितवन जिल्ला दुग्ध उत्पादक सहकारी संघमा आबद्ध ४० हजारभन्दा बढी शेयर सदस्यहरूले सो मात्रामा दूध बिक्री गर्न नपाएको संघले जनाएको छ। संघका अध्यक्ष किशोर बगालेका अनुसार विगत १५ दिनदेखि दूध नउठ्दा किसानले समस्या झेल्नु परेको हो। उनले दूध नउठ्दा समस्या भएको बताए। साउन यताको भुक्तानी ५२ करोड पाउन बाँकी भए पनि अहिले बिक्री हुन छाडेपछि किसान मारमा परेको उनको भनाइ छ। दैनिक तीन लाख ५० हजार लिटर दूध उत्पादन हुने चितवनबाट जिल्ला बाहिर दैनिक एक लाख ५० हजार लिटर दूध जाने गरेको छ। जसमध्ये ६० हजार लिटर दूध बिक्री हुन नसकेको हो। सरकारले किसानको पैसा दिने सहमति गरे पनि अहिलेसम्म किसानले पैसा नपाएको र दूध समेत उठ्न छाडेको उनले गुनासो गरे। सहमति भएको छ। तर कार्यान्वयनमा आएको छैन, उनले भने, सहमतिअनुसार आइतबारबाट दूध उठ्नुपर्ने भए पनि आजसम्म दूध उठेको छैन। दूध लैजाने उद्योगहरूले समर्थन मूल्यभन्दा कममा लैजाने गरेको भन्दै उनले उपभोक्ताले महंगो मूल्यमा दूध खानु परेको बताए। बगालेले भने दूध नउठ्ने र पैसा पनि नपाउने समस्या रहिरहे आन्दोलनमा जानुको विकल्प छैन। चितवनसहित पाँच जिल्लाका किसानले एक साथ आन्दोलनमा जाने तयारी गरेको उनको भनाइ छ।"
हुण्डी कारोबारमा संलग्न रहेको आरोपमा २१ लाखसहित पाँच जना पक्राउ,"कलैयाः हुण्डी कारोबारमा संलग्न रहेको आरोपमा बारा प्रहरीले २१ लाख नौ हजार नगदसहित पाँच जनालाई पक्राउ गरेको छ। पक्राउ पर्नेमा तीन भारतीय र दुई नेपाली नागरिक रहेका छन्। जिल्ला प्रहरी कार्यालय बाराका अनुसार भारतबाट नेपालतर्फ रकम ल्याउँदै गरेको अवस्थामा उनीहरू पक्राउ परेका हुन्। छुट्टाछुट्टै स्थानबाट पक्राउ परेका उनीहरूलाई बरामद नगदसहित सोमबार सार्वजनिक गर्दै प्रहरीले हुण्डी कारोबारमा संलग्न रहेको जनाएको छ। प्रहरीद्वारा पक्राउ पर्नेमा कलैया उपमहानगरपालिका७ का आसिफ मनि चेन्जरका संचालक ३१ वर्षीय कलामुदिन अंसारी, ३९ वर्षीय मेराजुल हक अंसारी, भारत बिहार मोतीहारीका थाना हरपुर पञ्चायत नायक टोल बस्ने रञ्जित सर्राफ रहेका छन्। फागुन १८ गते कलैया ६ स्थित अस्पताल रोडबाट प्रहरीले पाँच लाख नगदसहित सर्राफलाई पक्राउ गरेको थियो। सर्राफलाई नियन्त्रणमा लिएपछि प्रहरीले मनि चेन्जरका सञ्चालकलाई पक्राउ गरेको हो। यसैगरी फागुन २० गते भारतबाट नेपालतर्फ आउँदै गरेको मोटरसाइकल जाँच गर्ने क्रममा प्रहरीले विश्रामपुर गाउँपालिका१ छतवाबाट १६ लाख ९ हजार नगदसहित दुई जनालाई पक्राउ गरेको हो। पक्राउ पर्नेमा मोतिहारी स्यामपुरका ४२ वर्षीय कृष्ण लाल साह र मोतिहारी अरेराका ४० वर्षीय रवीशंकर सिंह रहेको बाराका प्रहरी उपरीक्षक सुरेशप्रसाद काफ्लेले जानकारी दिएका छन्। छुट्टाछुट्टै मितिमा पक्राउ परेका उनीहरूसँग बैंकको इजाजत पत्र नरहेको बताउँदै प्रहरी उपरीक्षक काफ्लेले बैंक तथा वित्तीय संस्था सम्बन्धी कसुरमा कारबाही प्रक्रिया थालिएको जानकारी दिए।"
गोसाइकुण्ड पदयात्रा मार्ग र गत्लाङमा हिमपात,"धुन्चे : रसुवाको उत्तरी क्षेत्र गोसाइकुण्ड पदमार्गमा हिमपात भएको छ हिमापात भएपछि स्थानीय खुशी भएका छन्। पुस माघमा पर्ने हिउँ तथा पानी यसवर्ष फागुनसम्म नपरेपछि किसान चिन्तामा थिए। हिउँदे हिउँ पानी नपरेकोले खेती नसप्रने भएपछि किसान चिन्तित भएका किसान ढिलै भए पनि पानी र हिउँ परेकोले कमै खेती सप्रिने भएकोले खुशी भएका हुन्। आमाछोदिङमो गाउँपालिका३ गतलाङको लेक क्षेत्रमा हिउँ परेकोले रमाइलोमात्र होइन खेती बाली सप्रिने भएकोले किसान खुशी भएको स्थानीय दुकर लामाले भने यहाँका किसान आलु र मकै सप्रिने हुनाले खुशी भएका छन्। अहिले उत्तरी क्षेत्रमा आलु खेती लगाइएको छ भने दक्षिणमा मकै राप्ने समय छ। आइतबार उच्च हिमाली क्षेत्रमा हिमपात भएको छ भने तल्लो क्षेत्रमा हल्का वर्षात भएको छ। कमै रोप्न केही राहत हुने कालिका ३ का दुर्गा ढकाल बताउँछन्। उनले भने ढिलै भएपनि हल्का पानी पर्यो कृषि र बोट बिरुवालाइ राहत भयो। हिउँ परेपछि हिउँखेल्नेहरू ब्यस्त छन्। उता उत्तरी क्षेत्रका कृषकहरू भने बाली सप्रिने भएकोले हर्षित भएकाछन्। उत्तरी क्षेत्रको लाङटाङ, ठूलो स्याफ्रु, गोल्जुङ, गत्लाङको लेकामा हिमपात भएको छ। हिउँ परेपछि हिमाल तथा डाडाहरु अहिले टल्केको छ। हिउँ परेपछि नाइट्रोजनको मात्रा बढ्ने हुँदा बोट बिरुवा तथा बालीमा फाइदा पुग्ने भएकोले कृषक खुशी भएका हुन्। यसले हाल किसानहरूले लगाएका फापर, जौ, करूलगायत विभिन्न किसीमको जडिबृटी खेतीमा प्रत्यक्ष फाइदा पुर्याउने पुग्छ। चिसो बढेपछि स्थानीयवासिन्दाबाट घरभित्र आगो तापेर बसेका छन्। हिमपात भएपछि यहाँका मानिसहरूले लेकमा सारेका गोठलाई समेत सेताम्य हिउँले छोपेको छ। पर्यटकीय क्षेत्र लाङटाङ, क्यान्जिन, मुण्डु, थाङस्यापलगायत अर्को पर्यटकीय क्षेत्र गोसाईकुण्ड, बुद्धमन्दिर, चोलाङपाटी, चन्दरबारी, ढिम्सा, देउरालीमा हिउँ परेको छ। त्यस्तै गरी थुमन, नागथली, बृद्धिमको गोदेग्याङ र खैदीमा पनि हिमपात भएको छ। ठूलोस्याफ्रु, ब्राबल, मुखर्क क्षेत्रमा पनि हिउँ परेको स्थानीय सुब्बा तामाङले बताए। पानी र हिउँ परेपछि जौ, गहुँ, करु खेती हरियो देखियो धेरै राम्रो भयो।"
भूकम्प प्रभावित क्षेत्रका महिला र बालबालिका समस्यामा,"जाजरकोट : भूकम्पबाट क्षति भएको जाजरकोट, रुकुम पश्चिम र सल्यानमा महिला तथा बालबालिकामा कुपोषणको समस्या देखिएको छ। भूकम्प प्रभावित क्षेत्रमा तीन महिना सञ्चालन गरिएको स्वास्थ्य शिविरका क्रममा महिला र बालबालिकामा उक्त समस्या देखिएको हो। मङ्सिरदेखि माघसम्म सञ्चालन भएको विपतको समयमा प्रजनन् स्वास्थ्य सेवामा न्यूनतम आधारभूत स्वास्थ्य सेवा कार्यक्रमअन्तर्गत जाजरकोट र रुकुमपश्चिममा ४६ स्वास्थ्य शिविर सञ्चालन गरिएका थिए। शिविरमा सेवा लिन आएका महिला र बालबालिकाले पर्याप्त मात्रामा पोषिलो खानेकुरा खान नपाउँदा कुपोषणको जोखिम रहेको नेपाल परिवार नियोजन संघले जनाएको छ। तीन महिनाको अवधिमा शिविरमा सात हजार तीन सयभन्दा बढी भूकम्प प्रभावितलाई स्वास्थ्य सेवा प्रदान गरिएको थियो। सेवा लिनेमा पुरुष नौ सय ४४ र महिला ६ हजार तीन सय ५५ छन्। शिविरमा चार हजार एक सय नौ महिलाको पाठेघरको मुखको क्यान्सरको जाँच गरिएको थियो। जाजरकोटको भेरी नगरपालिका, नलगाड नगरपालिका, बारेकोट गाउँपालिका र कुसे गाउँपालिका तथा रुकुमपश्चिमको आठबिसकोट नगरपालिका र सानीभेरी गाउँपालिकामा शिविर सञ्चालन गरिएको थियो। प्रभावित जिल्लामा बाह्रैमास खान नपुग्ने, भूकम्पपछि खान र बस्न समस्या, सन्तुलित खानाको अभावलगायत कारणले महिला र बालबालिकामा कुपोषणको समस्या देखिएको हो। जाजरकोटको कुशे र बारेकोटका महिला तथा बालबालिकामा कुपोषणको समस्या बढी देखिएको छ। ती ठाउँमा परिवार नियोजनको साधन प्रयोग गर्ने ज्ञानको कमी रहेको पाइएको छ। नलगाड नगरपालिकाका नगरप्रमुख डम्वर रावतले पालिकामा अझैँ स्वास्थ्य शिविर सञ्चालन गर्नुपर्ने बताए। उत्पादन हुने क्षेत्रमा घर, टहरा निर्माण गरिँदा खाद्यान्नको समस्या छ। खाद्य व्यवस्था तथा व्यापार कम्पनी लिमिटेडको कार्यालयसमेत चामलको अभाव रहेको उनले बताए। बारेकोटमा पनि नलगाडकै जस्तै समस्या रहेको गाउँपालिकाका अध्यक्ष बीरबहादुर गिरीले बताए। आठबीसकोटका नगरप्रमुख रवी केसीले विपतमा सबैले एकजुट भएर काम गर्नुपर्ने बताए।"
फेक अकाउन्ट बनाएर बालिकालाई अश्लिल गाली,"सिन्धुपाल्चोकका सुमन खत्री काठमाडौं २६ गोल्खुपाखामा बस्छन्। एक्सचेन्ज कम्पनीमा काम गर्ने खत्रीको रुचि भने अनौठो छ। उनले विभिन्न नामका नक्कली फेसबुक अकाउन्ट चलाउने गर्छन्। कुनै अकाउन्ट महिलाको नाममा खोलेका छन् त कुनै पुरुषको नाममा छ। १४ वर्षीया बालिकामाथि साइवर अपराध गरेको आरोपमा हाल उनी प्रहरी हिरासतमा छन्। उनलाई नेपाल प्रहरीको साइवर ब्युरोले ठमेलबाट पक्राउ गरेको छ। साइवर ब्युरोका प्रवक्ता दिपक राज अवस्थीका अनुसार सुमनलाई सामाजिक सञ्जालमा भेटिने नाबालक बालिकाहरुको फोटोप्रति विशेष मोह छ। उनले फेसबुकमा देखिने अन्जान बालिकाहरुको फोटो प्रयोग गरेर साइवर अपराध गर्ने गरेका छन्। उनले आफूले चलाउने फेक अकाउन्टबाट बालिकाको फोटो मिसयुज गर्ने गरेका थिए। फोटो पोष्ट गर्दे नराम्रो गाली र अश्लिल शब्दहरु लेख्दै बालिकालाई मानसिक टर्चर दिने गरेका थिए। खत्रीले ६ जना नाबालिकाको फोटो मिसयुज गरेको र आफन्तलाई पठाएको आरोप छ। प्रहरीका अनुसार एक १४ वर्षीया बालिकाको आफन्तले सुमनविरुद्ध उजुरी दिएका छन्। काठमाडौंको एक बोर्डिङ स्कुलमा कक्षा ८ मा पढ्ने बिलीकाले केही महिनाअघि साथीसँग जन्मदिन मनाएको फोटो सामाजिक सञ्जालमा अपलोड गरेकी थिइन्। उक्त फोटोमा नक्कली आइडी बनाएका सुमनले कमेन्ट गरेपछि उनीहरुबीच चिनाजान भएको थियो। यही क्रममा नै बालिकाको फोटो सुमनले लिएको र गलत मनसायले प्रयोग गरेको प्रहरीको भनाइ छ। सिन्धुपाल्चोकको चौतारा साँगाचोकगढीका सुमन ले भीपीएन (भर्चुअल प्राइभेट नेटवर्क) प्रयोग गरेपछि कसैले पनि थाहा पाउनन् भनेर फेक अकाउन्ट चलाउने गर्थे। उनले भीपीएनका विभिन्न साइटहरुमा नाबालिकाको फोटो भिडियो मिसयुज गर्ने गर्थे। खत्रीले सामाजिक सञ्जाल फेसबुकमा नाबालिग किशोरीहरुले पोस्ट गरेका फोटो डाउनलोड गर्थे। विभिन्न फेक आइडी खोली ती आइडीबाट किशोरीको फोटो प्रयोग गरी अश्लील क्याप्सन लेख्नुका साथै आफन्तहरूलाई समेत पठाउथे। अश्लील तस्बिर, भिडियो, फेसबुक म्यासेन्जरमा पठाई चरित्र हत्या गरी दुःख हैरानी दिएको भन्दै किशोरीका काकाको व्युरोमा निवेदन दिएका थिए। उनीविरुद्ध विद्युतीय कारोबार ऐन, २०६३ बमोजिमको कसुरमा अनुसन्धान भैरहेको छ।"
जिल्ला प्राविधिक कार्यालय मुगुका इन्जिनियरसहित १० जनाविरुद्ध भ्रष्टाचार मुद्दा,"काठमाडौं : जिल्ला प्राविधिक कार्यालय मुगुका तत्कालीन कार्यालय प्रमुख इन्जिनियर देवीप्रसाद पाण्डे,सिंचाई आयोजना (सीआईपी) का इन्जिनियर महेश सिंह कठायत, वडानम्बर ९ का वडाध्यक्ष परुनाथ योगीसमेत १० जनाविरुद्ध भ्रष्टाचार मुद्दा दायर भएको छ। अख्तियार दुरूपयोग अनुसन्धान आयोगले साविकको कालै गाउँपालिका४ हाल सोरु गाउँपालिका९ स्थित तन्दवाडाछड सिंचाई आयोजनामा आयोजनाको अध्यक्ष र कर्मचारीको मिलेमतोमा लागत अनुमान लुकाइ इष्टिमेटअनुसार काम नगरी सरिया र सिमेन्ट कम प्रयोग गरी गुणस्तरहीन काम गरी २६ लाख ८२ हजार १४ रकम हिनामिना गरेको उनीहरूमाथि आरोप छ। तत्कालीन कार्यालय प्रमुख इन्जिनियर पाण्डे,जिल्ला प्राविधिक कार्यालय मुगु सामुदायिक सिंचाई आयोजनाका इन्जिनियर कठायत,साविकको कालै गाउँविकास समितिमा प्राविधिक पदमा कार्यरत रही सामुदायिक सिंचाई आयोजनामा खटिएका सर्जनबहादुर शाहीले नभए नगरेको कामको समेत भए गरेको भन्ने गलत प्राविधिक मूल्यांकन प्रतिवेदन तयार गरी भ्रष्टाचार निवारण ऐन २०५९ को दफा १९ को उपदफा (२) बमोजिमको कसुर गरेकाले सोही दफाको १९ को उपदफा (२) बमोजिमको कैद र जरिवानाको सजाय मागदावी गर्दै आज विशेष अदालत काठमाडौंमा मुद्दा दर्ता गरिएको अख्तियारका प्रवक्ता नरहरि आचार्यले जानकारी दिए। उनीहरूविरुद्ध २६ लाख ८२ हजार १४ रुपैयाँ बिगो माग गरिएको छ। तन्दवाडा सिंचाई आयोजना उपभोक्ता समितिका अध्यक्ष लोकबहादुर शाही, सचिव वैदेवी शाही र कोषाध्यक्ष रुपा शाहीविरुद्ध २६ लाख ८२ हजार १४ रुपैयाँ बिगो ,कैद र सजाय माग गरिएको छ। यसैगरी सामुदायिक सिंचाई आयोजना अन्तरगत परामर्शदातृ संस्थामार्फत् खटिएका सामाजिक परिचालन संयोजक प्रकाश बुढाथापालाई २६ लाख ८२ हजार १४ रुपैयाँ बिगो माग गरिएको अख्तियारले जनाएको छ।"
अम्रिसोको मूल्य घटेपछि इलामका किसान समस्यामा,"इलाम : अम्रिसोको मूल्य घटेपछि इलामका किसान चिन्तित बनेका छन्। पछिल्ला वर्षमा उनीहरूले धान तथा मकै खेती गर्न छाडेर व्यावसायिक रुपमा अम्रिसो खेती गरेका थिए। अम्रिसोको मूल्यमा भारी गिरावट आएपछि उनीहरू समस्यामा परेका हुन्। भूसंरक्षणसँगै घाँस, फूल र तथा डाँठबाट आम्दानी गर्न सकिने बहुउपयोगी अम्रिसोले गत वर्षको तुलनामा झण्डै ५० प्रतिशतको हाराहारीमा मूल्य गिरावट आएको छ। गत वर्ष प्रतिकेजी एक सय २० देखि एक सय ३० सम्ममा बिक्री भएको अम्रिसोको फूल (कुचो) अहिले प्रतिकेजी ६५ मा मात्र बिक्री भएको जनाइएको छ। माई नगरपालिका९ का पूर्णकुमारी साउदेनले कुचो किन्नका लागि व्यापारी घरैसम्म आएका र सस्तो मूल्यमा कुचो बेच्न बाध्य भएको बताए। गत वर्ष यामको सुरुमा नै प्रतिकेजी एक सय १० का दरले कुचो बेचेको थिएँ, पछि एक सय ३० सम्म पुगेको थियो, यस वर्ष प्रतिकेजी ६५ का दरले बेच्न बाध्य भइयो, उनले भने, यस्तै तरिका हो भने घरव्यवहार चलाउन नै मुस्किल गर्ने रहेछ। मूल्य घटेपछि अन्य बाली हटाएर व्यावसायिक रुपमा अम्रिसोको खेतीमा लागेका किसान मारमा परेको किसान अभिषेक येक्तेनले बताए। विगतमा राम्रो मूल्य पाएपछि किसानले हौसिएर अम्रिसो खेती गरेको भए पनि अहिले निराशा छाएको उनले गुनासो गरे। अहिले अम्रिसोको व्यावसायिक खेती गरेर जीवनयापन गर्ने अवस्था समेत छैन, उनले भने, मैले यस वर्ष एक हजार केजी कुचो उत्पादन गरेको छु। त्यसको गोडमेल तथा कुचो तान्नका लागि प्रयोग गरिएको खेतालालाई दिने पैसा समेत नपुग्ने अवस्था छ। यसरी मूल्य नै घट्दै जाने हो भने अम्रिसोको विकल्पमा अन्य बाली लगाउनुपर्ने अवस्था आएको किसान पवन राईले बताए। दुईतीन वर्षअघिसम्म कुचोको मूल्य राम्रो थियो, उनले भने, हामीले प्रतिकेजी एक सय ३० सम्ममा बेचेका थियौँ। त्यो बेला मूल्य राम्रो पाएपछि खेतमा समेत अम्रिसो लगाइयो, अहिले समस्या भयो। समय फेरियो अब फेरि अम्रिसोको विकल्पमा अरु बाली लगाउनुपर्ने अवस्था छ। भिरालो पाखोबारीमा समेत भूक्षय रोक्ने उद्देश्यले बारीका कान्लाको अम्रिसो खेती गरिन्छ। अन्य बालीको तुलनामा कम खर्चिलो र कम मेहनतमा नै आम्दानी पाउने भएपछि धान, मकै, कोदो लगाउने खेत र बारीमा समेत अम्रिसो खेती गर्ने गरेका छन्। बिरुवाका लागि भइरहेको बोटबाटै अर्को बिरुवा निकाल्न सकिने, गोडमेलका लागि झन्झट नहुने भएका कारण कम लगानीमा राम्रो आम्दानी गर्न सफल भएपछि किसान अम्रिसो खेतीतर्फ आकर्षित भएका छन्। किसानले यसको पात र कमलो डाँठ बोट डालेघाँसका लागि प्रयोग हुने र फूल (कुचो) छुट्टाछुट्टै मूल्यमा बिक्री गर्ने गरेका छन्। दोमट माटो भिरालो जग्गामा अम्रिसो खेती फस्टाउने गरेकै कारण किसानले प्रशस्त मात्रामा कुचो उत्पादन गर्ने गरेका छन्। अहिले एक जना किसानले चार हजार केजीसम्म कुचो बिक्री गर्ने गरेका छन्। यस वर्षको सुरुमा प्रतिकेजी ७५ देखि ८० सम्ममा कुचो किनबेच भए पनि अहिले मूल्यमा झनै गिरावट आएको इलाम उद्योग वाणिज्य संघका अध्यक्ष कृष्ण पौडेलले जानकारी दिए। पछिल्लो समय अम्रिसो किसानमा निराशा छाएको उनले बताए। मूल्यमा आउने उतावचढावका कारण अम्रिसो किसानमा निराशा छन्, उनले भने, मूल्य घटेका कारण किसानको श्रम ज्याला नउठ्ने अवस्था छ। सरकारले नीति बनाएर किसानलाई उत्पादनका आधारमा सहुलियतपूर्ण कर्जा दिनमा ध्यान दिन किसानमा उत्साह थपिने थियो। इलामको सबै पालिकाका विभिन्न ठाउँमा मुख्य रुपमा अम्रिसो खेती हुने गर्दछ। अम्रिसोको कुचो स्थानीय बजारमार्फत झापाको धुलाबारीमा संकलन भएपछि काँकडभिट्टा हुँदै भारत निकासी हुने गरेको छ। जिल्लामा वार्षिक तीन हजार पाँच सय मेट्रिक टन अम्रिसो उत्पादन हुने तथ्यांक छ। कुचो उत्पादन हुने क्षेत्र थपिँदै गएकाले उत्पादनमा समेत वृद्धि हुने व्यापारीको अनुमान छ। घर, कोठा सफा गर्नका लागि कुचो बनाउनदेखि विदेश निर्यात हुँदै आएको छ। रासस"
मुस्ताङमा लेक लागेर भारतीय पर्यटकको मृत्यु,जोमसोम : मुक्तिनाथ दर्शनका लागि आएका एक भारतीय पर्यटकको लेक लागेर मृत्यु भएको छ । भारतको गुजरातदेखि ४० जनाको टोलीसहित मुक्तिनाथ दर्शन गर्न गएका ५७ वर्षीय भुपेन्द्र भाई पटेलको सोमबार लेक लागेर मृत्यु भएको जिल्ला प्रहरी कार्यालय मुस्ताङले जनाएको छ । वारागुङ मुक्तिक्षेत्र गाउँपालिका१ मुक्तिनाथ पुराङ रानीपौवामा उनलाई लेंक लागेर श्वासप्रश्वासमा समस्या देखिएको थियो। प्रहरीले पर्यटक लेंक लागेर बिरामी परेको सूचना पाएपछि प्रहरी निरीक्षक मिलनबहादुर विकसहितको प्रहरी ५ जना टोली जोमसोमबाट मुक्तिनाथ पुगेको थियो। प्रहरीको टोलीले बिरामी परेका पटेललाई त्यहाँबाट उद्दार गरी उपचारका लागि जोमसोम अस्पतालमा ल्याएको थियो । अस्पतालमा ल्याउँदा चिकित्सकले उनलाई मृत घोषणा गरेको प्रहरी नायब उपरीक्षक भोजराज पाण्डेयले जानकारी दिए । मुस्ताङको मुक्तिनाथ क्षेत्रमा शनिबारदेखि प्रतिकुल मौसम र हिमपात भएको थियो । हिमपातपछि सो क्षेत्रमा चिसो समेत अध्यधिक बढेको थियो । प्रहरीले घटना बारेमा आवश्यक अनुसन्धान भइरहेको जनाएको छ ।
नारायणगढबुटवल सडक दुईतर्फी सञ्चालन,परासी : नारायणगढबुटवल सडक खण्डको नवलपरासीस्थित दाउन्ने सडक सञ्चालनमा आएको छ। आइतबार साँझ ६ बजेदेखि अवरुद्ध बनेको सडक सोमबार साँझ ५ बजेदेखि दुईतर्फी रुपमा सञ्चालनमा आएको जिल्ला ट्राफिक कार्यालय पश्चिम नवलपरासीका प्रमुख इन्स्पेक्टर राजु खत्रीले बताए। सडक खुलेपछि अहिले सबै प्रकारका सवारी साधनहरू सञ्चालन भएको खत्रीले जानकारी दिए। आइतबार परेको सिमसिमे पानीका कारण पूर्वी नवलपरासीतर्फको दाउन्नेस्थित त्रियासी मोड र पश्चिम नवलपरासीको एसमोडमाथिको सडक अवरुद्ध भएको थियो। राजमार्गको सडक विस्तारका क्रममा बनाइएको डाइभर्सनमा नयाँ माटो राखेका कारण पानीले सडक हिलाम्मे हुँदा सवारी साधन चल्न सकेका थिएनन्।
अवरुद्ध नारायणगढबुटवल सडक एकतर्फी सञ्चालन,"परासी : आइतबार साँझदेखि अवरुद्ध बनेको नारायणगढबुटवल सडक खण्डको नवलपरासीस्थित दाउन्ने सडक एकतर्फी सञ्चालनमा आएको छ। बिहान ११ बजेदेखि साना सवारी साधनहरूलाई पालैपालो आवतजावत गराइए पनि ठूला सवारी साधन भने सञ्चालन हुन सकेका थिएनन्। दिउँसो २ बजेदेखि भने रोकिएका बसलाई पालैपालो गरी आवतजावतको व्यवस्था मिलाइएको जिल्ला ट्राफिक कार्यालय पश्चिम नवलपरासीका प्रमुख इन्स्पेक्टर राजु खत्रीले बताए। सडकका कारण सवारी साधनलाई भने रोक लगाइएको छ। अहिले बसलाई मात्र पालैपालो पठाइएको छ। डोजरले सडकमा थुप्रिएको हिलो हटाइरहेकाले पूर्ण रूपमा सञ्चालन हुन केही समय लाग्छ, खत्रीले भने। साँझसम्म ट्रकसहित सबै सवारी साधनहरूलाई दोहोरो सञ्चालन हुने गरी काम भइरहेको ट्राफिक प्रहरीले जनाएको छ। आइतबार परेको सिमसिमे पानीका कारण पूर्वी नवलपरासीतर्फको दाउन्नेस्थित त्रियासी मोड र पश्चिम नवलपरासीको एसमोडमाथिको सडक अवरुद्ध भएको थियो। राजमार्गको सडक विस्तारका क्रममा बनाइएको डाइभर्सनमा नयाँ माटो राखेका कारण पानीले सडक दलदल बनाउँदा सवारी साधन सञ्चालन हुन सकेका थिएनन्।"
अतिक्रमण गरी बनाइएका घरटहरा हटाइने,"जाजरकोट : जाजरकोट जिल्ला सदरमुकाम खलंगाभित्र सरकारी र सार्वजनिक जग्गा अतिक्रमण गरी बनाइएका घर टहरा स्थानीय प्रशासनले हटाउने भएको छ। जिल्ला प्रशासन कार्यालय जाजरकोटले आइतबार सूचना प्रकाशित गरी ३५ दिनभित्र अतिक्रमित जग्गा खाली गर्न अल्टिमेटम दिएको छ। प्रशासनले भेरी नगरपालिका ३ स्थित सरकारी वकिल कार्यालय र जिल्ला अदालतका नाममा रहेको जग्गामा बनाइएका घरटहरा हटाउन निर्देशन दिएको हो। त्यस्तै भेरी नगरपालिका ३ र ४ स्थित वन क्षेत्र तथा सार्वजनिक जग्गा अतिक्रमण गरेर निजी संरचना बनाएका करीब ५२ जना व्यक्तिका नाममा घर हटाउन सार्वजनिक सूचना जारी गरिएको हो। जिल्ला प्रशासन कार्यालय जाजरकोटले सूचना जारी गर्दै त्यसरी बनेका अवैध संरचना हटाउन सम्बन्धित व्यक्तिलाई ३५ दिनको समय दिएको छ। सो समयभित्र पनि नहटाएमा स्थानीय प्रशासन ऐन, २०२८ र प्रचलित कानुनले दिएको अधिकार प्रयोेगगरीउक्त घर टहराहरू हटाइ र हटाउँदा लागेको खर्चसमेत कानुन बमोजिम सम्बन्धित घर धनीबाट असुलउपर गरिने पनि सूचनामा उल्लेख छ। जिल्ला सदरमुकामका सरकारी, वन क्षेत्र र सार्वजनिक जग्गा अतिक्रमबारे अख्तियार दुरुपयोग अनुसन्धान आयोगमा उजुरी परेको थियो। अख्तियार दुरूपयोग अनुसन्धान आयोगको २०८० साउन २४ गतेको पत्र तथा गृह मन्त्रालयको भदौ ६ गतेको पत्रअनुसार जाजरकोट जिल्लाका भेरी नगरपालिका ३ र ४ का विभिन्न स्थानमा रहेका कित्ता नम्बर १, १५१, १३९, १४०, १४४, १३६, १६७, २५२, २५३, २५४, २७६ र २७७ समेतका जग्गाहरू सरकारी तथा सार्वजनिक जमिनहरू विभिन्न व्यक्तिहरूले अतिक्रमण गरेका छन्। स्थानीय प्रशासन ऐन २०२८ दफा ९ (६क) र दफा १० (क) बमोजिम सरकारी सार्वजनिक सम्पत्तिको संरक्षण गर्ने तथा अतिक्रमण हटाउन निर्देशन आएकाले गत असोज ४ र फागुन १७ गते बसेको सर्वपक्षीय बैठक निर्णयअनुसार ३५ दिनभित्र अतिक्रमण गरी बनाइएका संरचना हटाउन सार्वजनिक सूचना गरिएको प्रमुख जिल्ला अधिकारी सुरेश सुनारले बताए। विषेशगरी भेरी नगरपालिका ३ र ४ का सरकारीसार्वजनिक जग्गा अतिक्रमित गरी बनेका घर टहराहरू ठाँटी चोक सडक क्षेत्रमा अतिक्रमित जग्गा, हनुमान प्राविदेखि थाप्ले जाने मुल बाटो क्षेत्रमा अतिक्रमित जग्गा, बटुक भैरवका नाममा दर्ता भएको जग्गामा अतिक्रमित गरी बनेका निजी घरटहरा, शान्ति चोकदेखि थाप्ले जाने सडक बीचमा रहेको अतिक्रमित जग्गा, डोल्पा सडक खण्डमा जोडिएको भेटेनरी लाइनका अतिक्रमित जग्गा, बाग्लुङ होटलदेखि ठाँटीसम्मका अतिक्रमित जग्गा, रानागाउँमा अतिक्रमित जग्गा र न्युरोड हुँदै तलो थाप्लेसम्मका अतिक्रमित जग्गामा बनेको घर टहरा हटाउने निर्णय गरिएको प्रमुख जिल्ला अधिकारी सुनारले बताए। निर्णय कार्यान्वयन भए नेपाल पत्रकार महासंघ जाजरकोट शाखाको भवनसहित कम्तीमा ५२ घर भत्किने छन्। महासंघको घर सार्वजनिक क्षेत्रमा बनाइएको छ। उनका अनुसार सरकारी वकिलका नाममा रहेको कित्ता नम्बर २५२ को जग्गा, जिल्ला अदालतका नाममा रहेका कित्ता नम्बर २५३ र २५४ अतिक्रमणगरीघर बनाएर बसेका घर हटाउन निर्देशन दिइएको छ। त्यस्तै कित्ता नम्बर १३९ को ऐलानी जग्गा अतिक्रमणगरीबनाइएका घरटहरा र शान्ति चौतारादेखि थाप्ले जाने सडकबीचमा रहेको खिरखिरे सामुदायिक वनको छेउ सडक किनारामा बनाइएका संरचना हटाउन निर्देशन दिएको प्रमुख जिल्ला अधिकारी सुनारले बताए। जिल्ला अदालत र सरकारी वकिलका नाममा रहेको जग्गा अदालत र मालमोतका कर्मचारीको मिलेमतोमा व्यक्तिका नाममा गराइ अन्य व्यक्तिलाई बेचबिखन गरेको पाइएको थियो।"
लागुऔषध मुद्दाका फरार अभियुक्त पक्राउ,कपिलवस्तु : लागूऔषध ओसारपसार र औषधि अनुचित प्रयोग एवं दुरुपयोग सम्बन्धी कसुर मुद्दामा जेल सजाय तोकिएपछि फरार भएका एक जना पक्राउ परेका छन्। कृष्णनगर नगरपालिका३ झण्डीनगरका २२ वर्षीय मोहित कुमार गुप्तालाई प्रहरीले उनकै घरबाट पक्राउ गरेको हो। आफ्नै घरमा रहेको भन्ने गोप्य सूचनाका आधारमा इलाका प्रहरी कार्यालय कृष्णनगरले गुप्तालाई पक्राउ परेको प्रहरी उपरीक्षक नवरत्न पौडेलले बताए। पक्राउ परेका गुप्ताको ११ महिना २८ दिन कैद भुक्तान बाँकी रहेको र २० हजार रुपैयाँ जरिवाना असुल गर्न बाँकी रहेको प्रहरीले जनाएको छ। गुप्तालाई प्रहरीले अन्य अदालती प्रक्रिया पूरा गर्नका लागि जिल्ला अदालतमा बुझाएको छ।
हनुमन्ते खोलामा भेटियो एक युवकको शव,भक्तपुर : मध्यपुरथिमी नगरपालिका९ राधेराधेस्थित हनुमन्ते खोलामा आज रगताम्मे अवस्थामा एक युवकको शव फेला परेको छ। इलामको इलाम नगरपालिका३ घर भई हाल काठमाडौं तीनकुने बस्ने २६ वर्षीय छत्र थापाको शव फेला परेको प्रहरीले जनाएको छ। खोलाको बीचमा बा ८६ प ९७३० नं को स्कुटर पल्टिएको र थापाको शव उत्तानो परेको अवस्थामा स्थानीयले देखेपछि प्रहरीलाई खबर गरेका थिए। जिल्ला प्रहरी परिसर भक्तपुरका प्रहरी नायब उपरीक्षक एवं सूचना अधिकारी वसन्त पाठकले घटनाको अनुसन्धान भइरहेको र थापाको शव परीक्षणका लागि केएमसी अस्पताल दुवाकोट पठाएको जानकारी दिए। उनले दुर्घटना हो कि हत्या हो भन्ने बारेमा शव परीक्षणको रिपोर्ट आएपछि मात्रै भन्न सकिने बताए। प्रारम्भिक अनुसन्धानमा मृतक थापा विवाहको पार्टीमा गएर फर्किएको भन्ने जानकारी प्राप्त भएको र मृतकको टाउको तथा अनुहारमा चोट रहेको उनको भनाइ छ। रासस
हिउँ पर्दा किसान खुसी छन्,"शैलुङमा हिउँ परेको छ। यसले हामी किसानलाई धेरै खुसी दिएको छ। आलुु रोपेपछि पानी नपर्दा धेरै चिन्तामा थियौं। आलु उम्रने बेलामा हिमपातले जमिन चिसो बनाइदिएको छ। अब भने आलुका बोट राम्रा हुने छन्। आलु रोपेको निक्कै समय बितिसकेको छ। अहिलेसम्म हिमपात पनि भएको थिएन। अनि पानी पनि नपरेपछि शैलुङको झोर, मनगाउँ, कालापानी, खोलाखर्क, भित्ते, ढाँडे, ढुंगे, चैचाप र मेलुङ गाउँपालिकाको घ्याङ र डाँडाखर्कका आलु खेती गर्दै आएका किसान निकै चिन्तित भएका थियौं। माघमा थोरै हिमपात भए पनि आलु रोपेपछि हिमपात र पानी नआएकाले आलु उत्पादन घट्छ कि भन्ने डर थियो। तर, अहिले राम्रैसँग हिमपात भएकाले अब उत्पादन बढ्नेमा आशावादी छौं। दोलखाको शैलुङ गाउँपालिका८ को झोर, मनगाउँ, भित्ते, ढाँडे, कालापानी, वडा नम्बर ६ को ढुंगे, चैचाप र मेलुङ गाउँपालिका३ को घ्याङ र वडा नम्बर ५ को डाँडाखर्कका किसानले वर्षमा ४० करोडभन्दा बढीको आलु बिक्री गर्दै आएका छन्। योपटक अझ बढी बिक्री गर्न पाइने भयो भनेर पनि हिउँ पर्दा किसान बढी खुसी भएका छन्। (श्रेष्ठ, शैलुङ गाउँपालिका८ का किसान हुन्।)"

शीर्षक,विवरण
कर नागरिकको हितमा छ ?,"राजस्व समुन्नत देश निर्माणको आधार हो । देश विकास र उन्नति गर्न पैसा चाहिन्छ । राज्यले गरेको खर्चले सामाजिक पूर्वाधार निर्माण हुनुपर्छ । जसका लागि पर्याप्त लगानी र पुँजी चाहिन्छ । देशले यस्तो रकम राजस्वबाट प्राप्त गर्छ । राजस्वमा पनि धेरै रकम करबाट संकलन हुन्छ । बाँकी रकम अनुदान र ऋणबाट पूर्ति गरिन्छ । राज्यले सधैं अनुदान पाउँछ भन्ने हुँदैन । अनुदानमा धेरै भर पनि पर्नुहुँदैन । ऋण लिएपछि साँवा ब्याज भुक्तानी गर्नुपर्छ । ऋण लिएर खर्च गर्नु भनेको भविष्यमा प्राप्त हुने राजस्व उधारोमा चलाउनु हो । यसर्थ, देश सञ्चालन र विकासको अनिवार्य दायित्व बहन गर्ने अद्वितीय साहारा राजस्व हो । कर समाज निर्माणको आधार हो । सर्वसाधारणका लागि कति कर उठ्यो ? भन्ने अंकले महत्त्व राख्छ । तर, विश्लेषक र अध्येताका लागि कर र कुल गार्हस्थ्य उत्पादनको अनुपात कति भन्ने विषय महत्त्वपूर्ण हुन्छ । कर र कुल गार्हस्थ्य उत्पादनको अनुपातलाई ट्याक्सटुजीडीपी रेसियो भनिन्छ । ट्याक्सटुजीडीपी रेसियो थोरै ठीक कि धेरै भन्ने जवाफ अर्थ प्रणालीमा निर्भर हुन्छ । नेपालमा समाजवाद उन्मुख अर्थ व्यवस्था सञ्चालन गरिरहेका छौं भने कुल गार्हस्थ्य उत्पादनमा राजस्वको अंश धेरै नै हुनुपर्छ । समाजवाद सञ्चालन गर्न जनतालाई चाहिने शिक्षा, स्वास्थ्य, खानेपानी समेतका सेवा तथा सुविधा, सामाजिक सुरक्षाको समेत प्रत्याभूति गराउनुपर्छ । नागरिक गरिब तथा निमुखा छन् भने धनी वर्गबाट कर उठाएर सर्वसाधारणको हितमा खर्च गर्नुपर्छ । सामाजिक पुँजी निर्माण गर्नुपर्छ । सामाजिक न्यायको सिद्धान्तअनुरूप करको परिचालन गर्नुपर्छ । नोर्डिक देश (उत्तरी युरोप) ले कुल गार्हस्थ्य उत्पादनको अनुपातमा धेरै कर उठाउँछन् । आमनागरिक पनि धेरै कर तिर्न तयार छन् । त्यहाँ शिक्षा तथा स्वास्थ्यको सर्वसुलभ पहुँच छ, निःशुल्क छ । बुढ्यौली लागेपछि कसले हेर्ला भन्ने पीर हुँदैन, किनभने त्यहाँ राज्य छ । पढ्न समस्या हुँदैन, दीर्घरोग लागे उपचारको पीर हुँदैन । बच्चा जन्मिएपछि अभिभावकको क्षमता छैन भने राज्यले पालनपोषण गरिदिन्छ । सडक राम्रा छन् । बिजुली र स्वच्छ खानेपानी सदा उपलब्ध हुन्छ । यिनै कारण नागरिक पनि धेरै कर तिर्न तयार छन् । ती देशमा करको दर आयको ५५६० प्रतिशतसम्म हुन्छ । ट्याक्सटुजीडीपी रेसियो ४० प्रतिशतभन्दा बढी छ । नेपाल, जहाँ विकसित देश जस्तो सेवा सुविधा छैन, त्यहाँ ट्याक्सटुजीडीपी रेसियो २२ प्रतिशतसम्म छ । नागरिकले प्राप्त गरेको सेवा सुविधासँग दाँज्ने हो भने यो अनुपात उच्च हो । २०२२ प्रतिशतभन्दा धेरै हुन उपयुक्त होइन । तर, सेवा सुविधा सोहीअनुसार बढाउने, गुणस्तरीय सेवाको अनुभूति नागरिकले गर्ने हो भने बढी अनुपातमा कर उठाउँदा पनि नागरिक तिर्न तयार हुनेछन् । नेपालको ट्याक्सटुजीडीपी रेसियो दर दक्षिण एसियामै उच्च हो । ट्याक्सटुजीडीपी रेसियोलाई विविध दृष्टिकोणबाट विश्लेषण गर्नुपर्ने हुन्छ । कहिले धेरै हुन्छ, कहिले कम हुन सक्छ । कुनै अर्थतन्त्रमा धेरै हुनु राम्रो हुन्छ, कुनैमा राम्रो नहुन सक्छ । यदि देशमा सुशासन छैन, सार्वजनिक खर्चको सदुपयोग हुँदैन, भ्रष्टाचार हुन्छ र चालु खर्चमा धेरै पैसा जान्छ भने यस्तो रेसियो धेरै हुनु उपयुक्त हुँदै होइन । (डा अधिकारी अर्थविद् हुन्)"
पर्यटक तान्दै कृष्णसार,"गुलरिया : बर्दियाको गुलरिया नगरपालिकास्थित खैरापुरको प्राकृतिक बासस्थानमा रहेका कृष्णसार अवलोकन गर्न आउने पर्यटकको संख्या बृद्धि भएको छ। वन्यजन्तु संरक्षण ऐन, २०२९ ले संरक्षित वन्यजन्तुको सूचीमा सूचीकृत गरेपछि कृष्णसार हेर्ने पर्यटक बढेका हुन्। नेपालकै दुर्लभ मानिने संरक्षित वन्यजन्तु हेर्न आउने आन्तरिक, सार्क मुलुकलगायत विदेशी पर्यटक बढेसँगै राजस्वमा समेत वृद्धि भएको छ। सरकारले संरक्षणको थालनी गरेपछि विदेशी पर्यटकको संख्या बढेको कृष्णसार संरक्षण क्षेत्रका संरक्षण अधिकृत विनयकुमार झाले बताए। केही महिनाअघि जर्मन एम्बेस्डरले पनि कृष्णसारलगायत संरक्षण क्षेत्रको अवलोकन गरेका थिए। आव २०७९०८० को अन्त्यसम्ममा नेपाली ५ हजार ५ सय ६३, सार्क मुलुक ९ र विदेशी ४२ पर्यटकले अवलोकन गरेको उनको भनाइ छ। आर्थिक वर्ष २०७८०७९ मा नेपाली ५ हजार ७ सय, सार्क मुलुकबाट ४ र विदेशी ४ पर्यटक आएका थिए। अघिल्लो आवमा ८ जना मात्र नेपाल बाहिरका पर्यटकले अवलोकन गरेकोमा २०७९०८० मा ५१ विदेशी पर्यटक भित्रिएका छन्। अवलोकनमा विदेशी पर्यटकभन्दा नेपालीको संख्या अधिक छ। आव २०७८०७९ मा संरक्षण क्षेत्रमा आएका पर्यटकबाट ६ लाख ६३ हजार रुपैयाँँ राजस्व संकलन भएकोमा २०७९०८० को असार मसान्तसम्ममा ६ लाख ४४ हजार रुपैयाँँ राजस्व उठेको छ। झाका अनुसार संरक्षण क्षेत्रमा पर्यटन प्रवद्र्धनात्मक कार्यक्रम गर्न सके धेरै पर्यटक भिœयाउन सकिन्छ। उनले भ्यु टावर, डिजिटल बोर्ड निर्माणलगायत यादव होमस्टे प्रवद्र्धनको सुरुवात गरिएको बताए। बर्दियाको खैरापुरस्थित कृष्णसार संरक्षण क्षेत्रमा पर्यटक नियमित आउने गरेको संरक्षण क्षेत्र कार्यालयकी गेम स्काउट दुर्गा केसीले बताइन्। उनले कृष्णसार क्षेत्रमा प्रवेश गर्न टिकट लिनुपर्ने बताइन्। नेपालीलाई १ सय, सार्क मुलुकका लागि ५ सय र विदेशी पर्यटकले २ हजार, कार सफारीको १ हजार ५ सय र जिप सफारीको लागि ३ हजार रुपैयाँ कायम गरिएको छ।"
"सरकारी आम्दानी खुम्च्यो, पुँजीगत खर्चमा झिनो सुधार","काठमाडौं : दक्षिण एसियामै सबैभन्दा बढी कर (कुल गार्हस्थ्य उत्पादनका आधारमा) संकलन गर्नेमा पर्छ, नेपाल। मुलुकले कुल गार्हस्थ्य उत्पादनको २० प्रतिशत कर उठाउँदै आएको थियो। गत वर्ष भने ठूलो मात्रामा घट्यो। विलासिताका सामान आयातमा लामो समयको प्रतिबन्ध र मुलुकमा आर्थिक गतिविधिमा भएको सुस्तताका कारण राजस्व घटेको हो। यसबाट, दातृ निकायसहित विश्व समुदायसामु मुलुकले देखाउने एउटा आधार कमजोर बनेको छ। कर र कुल गार्हस्थ्य उत्पादनको अनुपात अर्थात् ट्याक्सटुजीडीपी रेसियो धेरै हुनु भनेको राज्य सहज परिस्थितिमा छ, अनिवार्य दायित्व बहन गर्न पनि सक्षम छ भन्ने सन्देश जान्छ। सामाजिक पूर्वाधारमा यथेष्ट बजेट विनियोजन गर्न देश अग्रसर छ भन्ने बुझिन्छ। ट्याक्सटुजीडीपी बढी भयो भने दातृ निकाय पनि ऋण दिँदा फिर्ता हुने विश्वास गर्छन्। नेपाल सरकारले पनि विकास साझेदारसँग ट्याक्सटुजीडीपी रेसियो उच्च भएको देखाएर ऋण लिन फकाउने गरेको छ। अहिले भने यस्तो अनुपात आव २०७१७२ पछिकै सबैभन्दा कम भयो। सरकारी विवरणअनुसार आव २०७९८० को ट्याक्सटुजीडीपी रेसियो १६०९ प्रतिशतमा ओर्लियो। केन्द्रीय तथ्यांक कार्यालयले गत आवमा मुलुकको कुल गार्हस्थ्य उत्पादन ५३ खर्ब ८१ अर्ब पुग्ने अनुमान गरेको छ। जसका आधारमा गत आवको ८ खर्ब ६६ अर्ब कर राजस्व १६ प्रतिशतमात्र हो। जीडीपी भनेको देशभित्र हुने कुल उत्पादन हो। यसर्थ, ट्याक्सटुजीडीपी रेसियोले देशभित्र हुने कुल उत्पादनबाट राज्यले उठाउने करको अंश भन्ने बुझिन्छ। सर्वसाधारणले गरेको कुल आम्दानीको कति प्रतिशत कर तिर्छन् भन्ने पनि यही अनुपातले देखाउँछ। असार ३१ गते सकिएको गत आर्थिक वर्षमा देशले लक्ष्यको ६६८२ प्रतिशतमात्र कर संकलन गर्न सक्यो। अर्थात् ८ खर्ब ६६ अर्ब मात्रै उठ्यो। महालेखा नियन्त्रक कार्यालयका अनुसार अघिल्लोभन्दा गत वर्ष १२०५ प्रतिशत कम कर संकलन भयो। पोहोर वैशाखमा सरकारले विलासिताका वस्तु आयातमा प्रतिबन्ध लगायो। त्यसको प्रभाव आव २०७८७९ र आव २०७९८० को राजस्व संकलनमा पर्यो। त्यसैकारण, पहिलोपल्ट १० खर्ब कर उठाउने सरकारको सपना गत आवमा पुरा भएन। आव २०७८७९ मा भने १० खर्ब ६८ अर्ब रुपैयाँ कर राजस्व उठाउने लक्ष्य राखेकोमा हालसम्मकै बढी ९ खर्ब ८४ अर्ब कर उठेको थियो। विश्व बैंकका अनुसार सन् २०२१ मा नेपाल दक्षिण एसियामा सबैभन्दा बढी ट्याक्सटुजीडीपी रेसियो भएको देश हो। नेपालको ट्याक्सटुजीडीपी रेसियो १७५ प्रतिशत छ। दक्षिण एसियामा भुटानको १३ प्रतिशत, भारतको १२ प्रतिशत, माल्दिभ्स र पाकिस्तानको ९१९१ प्रतिशत र बंगलादेशको सबैभन्दा कम ७६ प्रतिशत छ। सरकारी तथ्यांकले भने यस्तो अनुपात आव २०७७७८ मा सर्वाधिक १९९९ प्रतिशत पुगेको देखाउँछ। आव २०७३७४ यता हरेक वर्ष ट्याक्सटुजीडीपी रेसियो १८ प्रतिशतभन्दा बढी रहँदै आएको छ। गत आवमा भने १६ प्रतिशतमा खुम्चिएको हो। ट्याक्सटुजीडीपी रेसियो धेरै हुनु राम्रो कि थोरै ? देशको कुल उत्पादनबाट राज्यले संकलन गर्ने रकमको हिस्सा ट्याक्सटुजीडीपी रेसियो हो। नीति निर्माता तथा विश्लेषकलाई कर संरचना र आकारकाबारे बुझ्न यो परिसूचक महत्वपूर्ण छ। ट्याक्सटुजीडीपी रेसियोले सार्वजनिक सेवा तथा पूर्वाधार निर्माण र अनिवार्य दायित्व बहन गर्ने देशको क्षमता इंगित गर्दछ। उच्च ट्याक्सटुजीडीपी रेसियोले करदातामा अधिक बोझ र देशमा पर्याप्त सार्वजनिक पूर्वाधार निर्माण भएको अर्थ दिन्छ। कम ट्याक्सटुजीडीपी रेसियोले विपरीत अर्थ दिन्छ। यस्तो अनुपात कम हुनुले देशको वित्त व्यवस्थापन कुशल हुन सक्ने अनुमान पनि गर्न सकिन्छ। आफ्नै आम्दानी भएको देशमा ट्याक्सटुजीडीपी रेसियो कम हुन सक्छ। अर्थात् फ्रान्स, डेनमार्क, बेल्जियम, स्विडेन, फिनल्यान्डमा यस्तो रेसियो उच्च छ भने कुवेत, साउदी अरेबिया, ओमन, कतालगायत देशमा यस्तो अनुपात कम छ। सोमालिया, सिरिया, नाइजेरिया, गिनी, म्यानमारलगायत देशमा यस्तो अनुपात ६ भन्दा कम छ। ट्याक्सटुजीडीपी रेसियो कम भएकाले आर्थिक समृद्धि हासिल नसकिएको भन्दै पाकिस्तानमा यस्तो अनुपात बढाउनुपर्ने आवश्यकता महसुस गरिएको छ। पाकिस्तानको द नेसन पत्रिका भनिएको छ, ७ देखि ८ प्रतिशतको आर्थिक वृद्धि गर्न ट्याक्सटुजीडीपी रेसियो १८ प्रतिशत हुन आवश्यक छ। सन् २००० देखि २०२२ सम्मको तथ्यांकअनुसार यो अनुपात औसत ४६ प्रतिशतमात्र छ। भारतमा ७ प्रतिशतभन्दा कम नागरिक करदाता भएकाले कर राजस्वको दर कम छ। नाइजेरियाले आगामी ३ वर्षमा ट्याक्सटुजीडीपी रेसियो दोब्बर बनाउने नीति लिएको छ। बंगलादेशमा पनि यस्तो अनुपात बढाउनुपर्ने आवाज उठिरहेको छ। युगान्डाले पनि कम ट्याक्सटुजीडीपी रेसियोले करको आधार सानो रहेको भन्दै बढाउनुपर्ने नीति लिएको छ। नेपालको हकमा ट्याक्सटुजीडीपी रेसियो धेरै हुनु राम्रो कि थोरै भन्नेमा विज्ञहरूका आआफ्नै तर्क छन्। सरकारी पक्ष धेरै हुनु राम्रो भन्ने तर्क दिन्छ भने निजी क्षेत्र यस्तो अनुपात धेरै भएको भन्दै करको दर घटाउनुपर्ने माग राख्छन्। नेपाल सरकारले संकलन गर्ने राजस्वको सबभन्दा ठूलो स्रोत कर हो। सन् १९९० को दशकमा अंगिकार गरिएको कर सुधार नीतिको फलस्वरूप विगत दुई दशकमा कर संकलन उत्साहजनक ढंगले बढेको थियो। तर, विगत केही वर्ष कर प्रशासनमा भएका विचलन, आर्थिक क्षेत्रको समस्या, राजस्व प्रशासनको नेतृत्वमा हुने परिवर्तन आदि कारणले राजस्व वृद्धिको विगतको प्रवृत्ति फेरिने स्थिति देखिएको छ। परिमाण भने गत आवबाट नै देखिन थालेको छ। के भन्छन् विज्ञ ? अर्थविद् डा चन्द्रमणि अधिकारी ट्याक्सटुजीडीपी रेसियो धेरै हुनु राम्रो कि थोरै भन्ने कुरा अर्थतन्त्रको चरित्रमा निर्भर रहने बताउँछन्। नेपालमा समाजवादउन्मुख अर्थ व्यवस्था सञ्चालन गरिरहेका छौं भने कुल गार्हस्थ्य उत्पादनमा राजस्वको अंश धेरै नै हुनुपर्छ, अधिकारी भन्छन्, यदि देशमा सुशासन छैन, सार्वजनिक खर्चको सदुपयोग हुँदैन, भ्रष्टाचार हुन्छ र चालु खर्चमा धेरै पैसा जान्छ भने यस्तो रेसियो धेरै हुनु उपयुक्त हुँदै होइन। अधिकारीका अनुसार नोर्डिक देश (उत्तरी युरोप) ले कुल गार्हस्थ्य उत्पादनको अनुपातमा धेरै कर उठाउँछन्। तर, नेपाल, जहाँ विकसित देश जस्तो सेवा सुविधा छैन, त्यहाँ ट्याक्सटुजीडीपी रेसियो २२ प्रतिशतसम्म छ। नागरिले प्राप्त गरेको सेवा सुविधासँग दाँज्ने हो भने यो अनुपात उच्च हो। ट्याक्सटुजीडीपी रेसियो धेरै हुँदा विकास साझेदारले सजिलै ऋण दिने विषय आंशिक सत्य रहेको उनको दाबी छ। यद्यपि ऋण तिर्ने क्षमता छ कि छैन भन्ने ट्याक्सटुजीडीपी रेसियो नै हेरेर थाहा हुने उनको भनाइ छ। राष्ट्रिय योजना आयोगका पूर्वउपाध्यक्ष प्रा डा पुष्प कँडेल ट्याक्सटुजीडीपी रेसियो बढी हुनुका सकारात्मक र नकारात्मक दुवै पक्ष रहेको बताउँछन्। विगतमा २० प्रतिशतको हाराहारीमा भएको यस्तो अनुपात गएको वर्ष निकै घटेको भन्दै कँडेल भन्छन्, ट्याक्सटुजीडीपी रेसियोमात्र हेरेर हुँदैन, करको संरचना पनि हेर्नुपर्छ। उनका अनुसार देशले उठाउने राजस्व अप्रत्यक्ष करमा बढी निर्भर छ भने यो अनुपात कम भएको राम्रो होे। किनभने यस्तो कर संरचनामा आम सर्वसाधारणले बढी राजस्व तिरिरहेका हुन्छन्। प्रत्यक्ष कर बढी उठाउने देशमा ट्याक्सटुजीडीपी रेसियो धेरै भएको राम्रो, कँडेलले थपे, यस्तो देशमा धनीबाट धेरै कर उठाइएको हुन्छ। सर्वसाधारण राज्यबाट निर्मित पूर्वाधार र सुविधाको उपयोग गर्न पाउँछन्। प्रत्यक्ष कर बढी उठाउने देशमा धनीबाट धेरै कर उठाइएको हुन्छ। सो कर खर्चेर बनाएको पूर्वाधार र सुविधाको उपयोग अन्य सर्वसाधारणले गर्छन्। नेपालको राजस्व संरचनामा अप्रत्यक्ष करको योगदान बढी भएको हुँदा यहाँ ट्याक्सटुजीडीपी रेसियो कम हुनु राम्रो हो। प्रा डा पुष्प कँडेल, पूर्वउपाध्यक्ष, राष्ट्रिय योजना आयोग नेपालको हकमा भने राजस्वमा अप्रत्यक्ष करको हिस्सा बढी छ। भन्सार र भ्याटलगायत अप्रत्यक्ष कर आमउपभोक्ताले उपभोग गर्ने वस्तुमा लगाइन्छ। त्यसैले नेपालको हकमा ट्याक्सटुजीडीपी रेसियो कमै भएको राम्रो मान्छु, प्राडा कँडेलले भने, उठाएको कर विकासका कार्यमा तथा जनहितमा खर्च हुने भने हो राम्रै हो। नत्र धेरै कर उठाउनु कहाँ राम्रो हो र ? अर्थविद् प्रा डा माधवप्रसाद दाहालका अनुसार दक्षिण एसियामै उच्च रहेको नेपालको ट्याक्सटुजीडीपी रेसियो गत वर्ष निकै घटेको छ। तर, सर्वसाधारण्को आय नबढेसम्म करको दर बढाए पनि राजस्व नबढ्ने उनको भनाइ छ। यो अनुपात थप बढाउन मुस्किल छ, प्राडा दाहालले भने, धेरै कर उठाउन स्थानीय उत्पादन पनि बढ्नुपर्छ, करको दर बढाएर मात्रै हुँदैन। विकसित देशमा त सरकारले कर बढाउँदा आन्दोलन भइरहेको छ। आन्तरिक उत्पादन बढ्नका लागि लगानी बढ्नुपर्ने तथा पुँजी सिर्जना हुनुपर्ने दाबी गर्दै दाहालले भने, अप्रत्यक्ष करको दर र दायरा बढाए उपभोक्ता मारमा पर्छन्, मुद्रास्फीति हुन्छ। प्रत्यक्ष कर बढाए लगानीकर्ता, व्यवसायी निरुत्साहित हुन्छन्। घट्यो राजस्व गत आव सरकारले लक्ष्यको तुलनामा पछिल्लो ५ वर्षकै सबैभन्दा कम राजस्व उठाएको छ। महालेखा नियन्त्रक कार्यालयका अनुसार आव २०७९८० मा लक्ष्यको ६८२१ प्रतिशतमात्र राजस्व उठेको छ। जबकि पछिल्ला आवमा ९० प्रतिशतभन्दा बढी राजस्व उठ्ने गरेको थियो। सर्वसाधारणको आय नबढेसम्म राज्यले धेरै कर उठाउने ठाउँ हुँदैन। दरमात्र बढाउँदा करदातामा थप भार पर्छ। कर र कुल गार्हस्थ्य उत्पादनको अनुपात बढाउने हो भने राज्यले स्थानीय उत्पादन नै बढाउने नीति लिनुपर्छ।प्रा डा माधवप्रसाद दाहाल, अर्थविद् कोभिडले प्रभावित आर्थिक वर्षमा पनि सरकारी लक्ष्यको ७० प्रतिशत बढी राजस्व उठाउन सफल भएको थियो। गत आवमा उठेको कुल राजस्वमध्ये ८ खर्ब ६६ अर्ब रुपैयाँ कर हो। आव २०७८७९ मा सरकार पहिलोपल्ट १० खर्बभन्दा बढी राजस्व उठाउन सफल भएको थियो। सो आवभन्दा गत आवमा १०४ प्रतिशत कम राजस्व उठेको हो। आव २०७९८० : खर्च कति ? आम्दानी कति ? राजस्व संकलन सुस्ताउँदा सरकारले लक्ष्यको ७१ प्रतिशतमात्र आम्दानी गर्न सफल भएको छ। वैदेशिक र आन्तरिक ऋणबाहेक १४ खर्ब ५८ अर्ब रुपैयाँ उठाउने लक्ष्य लिएको सरकारले १० खर्ब ३१ अर्बमात्र उठाउन सफल भएको हो। अर्कातर्फ विनियोजनको ८० प्रतिशतमात्र खर्च भएको छ। गत आवका लागि १७ खर्ब ९४ अर्ब रुपैयाँ विनियोजन भएकामा १४ खर्ब ३० अर्ब रुपैयाँ खर्च भएको हो। जसमध्ये चालुतर्फ लक्ष्यको ८५ प्रतिशत, पुँजीगततर्फ ६१४४ प्रतिशत र वित्तीय व्यवस्थातर्फ ८२५८ प्रतिशत खर्च भएको हो। गत आव भएको बजेट खर्च हालसम्मकै बढी हो। बढ्यो पुँजीगत खर्च आव २०७९८० मा विनियोजन गरेको पुँजीगत बजेटमध्ये ६१४४ प्रतिशत खर्च भएको छ। विकास निर्माणका लागि ३ खर्ब ८० अर्ब रुपैयाँ विनियोजन भएकामा २ खर्ब ३४ अर्ब रुपैयाँ खर्च भएको हो। अघिल्लो आवमा २ खर्ब १६ अर्ब अर्थात् विनियोजनको ५७२३ प्रतिशत पुँजीगत खर्च भएको थियो। असारे विकास नियन्त्रणमा आर्थिक वर्षको अन्त्यमा हुने भुक्तानीको दर गत वर्ष नियन्त्रणमा आएको छ। वर्षान्तमा हुने खर्चलाई आम भाषामा असारे विकास पनि भनिने गरेको छ। आर्थिक कार्यविधि तथा वित्तीय उत्तरदायित्व ऐन र लगत्तै आएको नियमावली वर्षान्तको भुक्तानीलाई निरुत्साहित गरे पनि यी नीतिगत कागजातको कार्यान्वयन अझै हुने सकेको छैन। यद्यपि अघिल्लो आवको भन्दा करिब आधामा झरेको छ। गत आवमा भएको कुल १४ खर्ब ३० अर्ब खर्चमध्ये असारमा १७७३ प्रतिशत अर्थात् २ खर्ब ५३ अर्ब भुक्तानी भएको छ। यस्तै असार २५ पछि ३७१ प्रतिशत अर्थात् ५३ अर्बमात्र भुक्तानी भएको छ। अघिल्लो आवमा असार महिना र असार अन्तिम साताको खर्च कुल वार्षिक खर्चको क्रमशः २१ प्रतिशत र ७५६ प्रतिशत थियो। सो आवमा कुल १३ खर्ब ९ अर्ब ८७ करोड रुपैयाँ बजेट खर्च भएको थियो। आर्थिक कार्यविधि तथा वित्तीय उत्तरदायित्व ऐनअघि पनि वर्ष समाप्त हुनु अगावै असार २५ गते खाता बन्द गर्नुपर्ने व्यवस्था छ। तर, आव २०७५७६ मा भएको कुल ११ खर्ब १० अर्ब ४६ करोड रुपैयाँ खर्चमध्ये असार २५ पछि १४१७ प्रतिशत अर्थात् १ खर्ब ५७ अर्ब ३३ करोड खर्च भएको थियो। सो आवमा असारमै २३७२ प्रतिशत अर्थात् २ खर्ब ६३ अर्ब ४१ करोड रुपैयाँ खर्च भएको थियो। आव २०७६७७ को कुल खर्च १० खर्ब ९१ अर्ब १३ करोडमध्ये असारमा १९२६ प्रतिशत र असार अन्तिम सातामा १० प्रतिशत खर्च भएको थियो। आव २०७७७८ मा कुल ११ खर्ब ९६ अर्ब ६७ करोड रुपैयाँ खर्च भएकामा असारमा सो खर्चको २३३७ प्रतिशत र असार अन्तिम सातामा ५९८ प्रतिशत खर्च भएको थियो। चार खर्ब घाटामा सरकार नेपाल घाटाको बजेट बनाउने देश हो। सरकारले आव २०७९८० मा पनि सरकारको आम्दानीभन्दा ३ खर्ब ९८ अर्ब रुपैयाँ बढी खर्च गरेको छ। बाँकी रकम सरकारले वैदेशिक र आन्तरिक ऋण तथा ढुकुटीको पैसा चलाएको छ। पछिल्ला ३ आर्थिक वर्षमा वैदेशिक र आन्तरिक ऋण जोड्दा सरकारले बचत गरेको देखिएको थियो। गत आवको जेठसम्म सरकारले २ खर्ब २० अर्ब आन्तरिक र ८० अर्ब वैदेशिक ऋण गरी कुल ३ खर्ब सार्वजनिक ऋण लिएको छ।"
शब्दचित्रमा पुष्पलाल,"पुष्पलालले २०२५ सालमै गरेको युवा सम्मेलनले नयाँ जनवादी गणतन्त्र स्थापना गर्ने कार्यक्रम पास गरेको थियो। नेपाल कम्युनिस्ट पार्टीका संस्थापक महासचिव पुष्पलाल बितेको ४५ वर्ष भएछ। नेपाली लोकतान्त्रिक आन्दोलनका सिद्धान्तकार उनको सिद्धान्तलाई कार्यान्वयनमा ल्याउन हामी पुष्पलालका अनुयायीहरूलाई नेपालका स्वघोषित कांग्रेस र कम्युनिस्टलाई धेरै वर्ष लाग्यो। उनको २०३५ साल साउन ७ गते भारतको दिल्लीस्थित गोविन्दबल्लभ पन्त अस्पतालमा देहान्त भयो। त्यसबेला मलगायत केही साथीहरू राजकाज अपराध मुद्दामा केन्द्रीय कारागारमा थियौं। त्यसअघि २०१७ सालमा तत्कालीन राजा महेन्द्रले बहुदलीय व्यवस्थालाई प्रतिबन्ध लगाएर निर्दलीय व्यवस्था घोषणा गरेका थिए। त्यसको विरोधमा पुष्पलालले २०१८ साल मंसिर १ गते एक पर्चा प्रकाशित गरे। त्यो पर्चा लोकतन्त्रका हिमायती दलहरू सबै एकै ठाउँमा आएर संयुक्त तथा शान्तिपूर्ण जनसंघर्ष गर्न अपिल गरेका थिए। तत्कालीन प्रधानमन्त्री बीपी कोइराला उनको मन्त्रीमण्डलका सदस्यहरू र सभामुखलाई राजा महेन्द्रले थुनेर अन्य नेपाल कम्युनिस्ट पार्टीका नेताहरूलाई पनि थुने। बाहिर रहेका नेपाली कांग्रेसका नेता सुवर्ण शमशेरले राजाको कदमविरुद्ध हिट एन्ड रन नामक सशस्त्र गुरिल्ला युद्ध सञ्चालन गर्ने निर्णय गरे। यसबेला पुष्पलालले कांग्रेस नेता सुवर्ण शमशेरलाई शान्तिपूर्ण संयुक्त जनआन्दोलन गर्न अपिल गरेका थिए। तर, सुवर्णजीले मान्नु भएन। दुई वर्षमै उनको हिट एन्ड रन असफल भयो। २०२४ सालमा राजासँग मेलमिलाप गर्ने भनेर उक्त हिट एन्ड रन आन्दोलन फिर्ता लिए। त्यसबेला पुष्पलालले सुवर्णको अपरिपक्व आन्दोलनको आलोचना गरेका थिए। कम्युनिष्ट पार्टीको तेस्रो महाधिवेशनले चुनेको नेतृत्व अल्छी भएपछि २०२५ सालमा देशभरका युवालाई समेटेर पुष्पलालले तेस्रो सम्मेलन गरेका थिए। अब पुष्पलाल र अन्य कम्युनिस्ट तथा लोकतान्त्रिक नेताहरूलाई सम्झने हो भने निजी सम्पत्ति राख्न नपाउने प्रावधानको संविधानको संशोधन गर्नु पर्छ। युवा विदेश निकासी बन्द गर्नु पर्छ। पुष्पलालले गरेको उक्त सम्मेलनले नेपालमा नयाँ जनवादी गणतन्त्र स्थापना गर्ने कार्यक्रम पास गर्यो। त्यसले नेपालका ७५ वटै जिल्लालाई लपेट्यो। पूर्वका विराटनगर, झापा, सुनसरी, सप्तरी, सिराहा, उदयपुर, धनुषा, महोत्तरी, सर्लाही, बारा, पर्सा, रौतहट र पश्चिममा गण्डकी, लुम्बिनी, धौलागिरि, भेरी र सेतीजस्ता धेरै जिल्ला र अञ्चलमा व्यापक र संगठित किसान आन्दोलन भए। यो आन्दोलनले सामन्ती अधिनायकवादी पञ्चायती व्यवस्थालाई धेरै कमजोर बनायो। तर, त्यही बेला कमरेड पुष्पलाललाई हृदयघात भयो। अन्ततः त्यही रोगबाट २०३५ साल साउन ७ गते उनको भारतको गोविन्दवल्लभ पन्त अस्पतालमा निधन भयो। त्यसपछि पनि पुष्पलालकै नीतिबाट २०३५३६ मा संयुक्त विद्यार्थी आन्दोलन भयो। जसले निरंकुश व्यवस्थालाई जनमत संग्रहको कठघरामा उभ्यायो। तर, सबै राज्यको साधन प्रयोग गरेर बहुदलीय व्यवस्थालाई हराइयो। तर पनि हामी पुष्पलालका अनुयायीले बाटो बिराएका कम्युनिस्ट समूह र कांग्रेसलाई सकारात्मक धारणामा ल्यायौं। २०४६ सालमा पनि बृहत् संयुक्त जनआन्दोलन भयो र निरंकुश व्यवस्था ढल्यो। त्यसपछि नेपालमा बहुदलीय व्यवस्था स्थापना भयो, नेपालीले प्रजातन्त्र प्राप्त गरे। लामो समयदेखि गुम्सिएको महसुस गर्ने नेपालीजनले खुला ठाउँको स्वच्छ श्वास फेरेको महसुस पनि गरे। बहुदलीय व्यवस्था आएपछि प्रजातान्त्रिक सरकारहरूले जनविरोधी काम र युवा निकासी गरेर खाने आर्थिक पद्धति ल्याए। अर्थात् विप्रेषणमा आधारित अर्थव्यवस्थाको अवधारणा ल्याए। जसले निजीकरणका नाममा राज्यका सबै सम्पत्ति कौडीका मोलमा बेचिए। यो बेथितिका विरुद्ध कम्युनिस्ट पार्टीको एक समूहले हतियार उठाएपछि बनेका नेपाली कांग्रेसका सरकारले चरम बेथिति र आर्थिक भ्रष्टाचार गरे। यी दुवै अतिवादको आडबाट अपुतालीका राजाले पुनः लोकतन्त्रको अपहरण गरे। त्यसको विरोधमा फेरि रत्नपार्कमा पुष्पलालको फोटो राखेर कांग्रेस र कम्युनिस्टले संयुक्त जनआन्दोलनको घोषणा गरे। त्यसपछिमात्र विद्रोहीसँग १२ बुँदे सम्झौता भयो। त्यसपछि २०६२०६३ सालको जनआन्दोलन भयो। त्यसबाट नेपालमा संघीय गणतन्त्र स्थापना भएको छ। अब पुष्पलाल र अन्य कम्युनिस्ट तथा लोकतान्त्रिक नेताहरूलाई सम्झने हो भने निजी सम्पत्ति राख्न नपाउने प्रावधानको संविधानको संशोधन गर्नु पर्छ। युवा विदेश निकासी बन्द गर्नु पर्छ। कृषिमा १५ प्रतिशत, उर्जामा १५ र शिक्षा र स्वास्थ्यमा १०१० प्रतिशत बजेट राखेर व्यापक उत्पादन अभियान गर्ने वातावरण बनाउनु पर्छ। उत्पादित वस्तु विदेश निकासी गरेर व्यापार घाटा घटाउने, ऊर्जा विदेश निकासी गर्ने धारणा हटाउने, बरु यातायातमा ऊर्जाकरण गर्ने काम अघि बढाउनु पर्छ। पेट्रोल, डिजेल पैठारी बन्द गर्ने, केवलकार र रोपवे पद्धति मधेस, पहाड र हिमाल सबैतिर स्थापना र भ्रष्टाचार पूर्ण रूपमा नियन्त्रण गर्ने, व्यापक र युद्धस्तरको जनआन्दोलन गर्नुपर्ने अवस्था छ। त्यो आन्दोलनको माध्यमबाट एउटा पद्धतियुक्त सभ्य लोकतान्त्रिक व्यवस्था निर्माण गर्नतर्फ लाग्नुपर्छ। यति गरेमा मात्रै पुष्पलाललाई सम्झेको उचित ठहर्नेछ।"
तापक्रम बढ्दा हिमालसम्म पुग्यो लम्पी स्किन,"काठमाडौं : मोरङको सुन्दरहरैचा नगरपालिका११ का गाईहरूमा २०७७ साल असार १० मा लम्पी स्किन रोग देखा पर्यो। यसलाई नेपालमा पहिलोपटक भेटिएको भनिन्छ। त्यसपछि तरार्ईका जिल्लामा क्रमशः रोग फैलियो। हिमाल र पहाडकाभन्दा तरार्ईका गाई र भैंसी बढी प्रभावित भयो। र, यो रोग तरार्ईमा मात्रै देखिन्छ पनि भनियो। तर, अहिले आएर हिमाली जिल्ला मनाङ र मुस्ताङमा समेत यसले महामारीको रूप लिएको छ। यहाँका याक र चौरी नै प्रभावित भएका छन्। विज्ञ भन्छन्, यसरी पहिले तराईमा मात्रै देखिने रोग चाँडै हिमालसम्म पुग्नु भनेको जलवायु परिवर्तनको परिणाम हो। लामखुट्टे र किराहरू हिमालसम्म पुग्यो भन्ने हो। तर, यो विषयमा अझै अध्ययन आवश्यक भएको विज्ञ बताउँछन्। पशुमा लम्पी स्किनको महामारी आक्रामक बन्दै जानुमा ग्लोबल वार्मिङ पनि कारण रहेको विभिन्न अनुसन्धानले देखाएका छन्। जलवायु परिवर्तनका कारण विश्वव्यापी तापक्रम वृद्धि हुँदै गएको र त्यसैकारण रोग फैलाउने किटाणुलाई फाइदा पुगेको अध्ययनले देखाएको छ। तातो मौसममा वृद्धिविकास मौलाउने हुँदा यस्ता भाइरस आक्रामक भएका छन्। नेपाल, भारत, चीनलगायत देशमा आउँदा वर्षमा पनि लम्पी स्किनको महामारीको जोखिम रहेको ती अध्ययनहरूको निष्कर्ष छ। लम्पी स्किनका बारेमा सन् २०१२ देखि २०२२ सम्म गरिएको अध्ययन एसियन मुलुकमा लम्पी स्किनको जोखिमका कारक ले पनि नेपाललगायतका देश अत्यन्त जोखिममा रहेको बताएको छ। गत मेमा प्रकाशित उक्त अध्ययनले भौगोलिक तथा वातावरणीय अवस्था, पारिस्थितिक प्रणाली, तापक्रम वृद्धिले यो भाइरसलाई फाइदा पुगेको उल्लेख छ। पशु ओसारपसार गर्दा भाइरस एक ठाउँबाट अर्को ठाउँमा पुगेको ती अध्ययनको दाबी छ। संयुक्त राष्ट्रसंघीय खाद्य तथा कृषि संगठनमा कार्यरत महामारी रोग विशेषज्ञ डा सुरेन्द्र कार्कीका अनुसार समग्रमा किट (भेक्टर) जन्य रोगहरूको फैलावट ग्लोबल वार्मिङसँग जोडिएको हुन्छ। रोग गराउने जीवाणु, विषाणु आदिको टोकाइबाट मानिस वा पशुमा सार्ने किराहरूलाई भेक्टर भनिन्छ। रोग सार्ने भेक्टरहरूमा मुख्यरूपमा लामखुट्टे, किर्ना, भुसुना र झिंगा आदि पर्छन्। गाई र भैंसीमा हाल महामारीको रूप लिएको लम्पी स्किन रोग पनि मुख्य रूपमा भेक्टरमार्फत सर्छ। तर, डा कार्कीका अनुसार हाल नेपालमा फैलिएको लम्पी स्किनको महामारी ग्लोबल वार्मिङकै कारण फैलिएको हो भनेर भनिहाल्न सक्ने अवस्था भने भइसकेको छैन। भने, समग्रमा हेर्दा ग्लोबल वामिङले भेक्टरहरूको फैलावटलाई बढावा दिन्छ। तर, नेपालमा लम्पी स्किन रोगको सन्दर्भमा खास अध्ययन भएको छैन। जलवायु परिवर्तनकै कारण मात्रै हो भन्न गाह्रो छ। भेक्टरहरू हिमाली जिल्लातिर पनि बढ्दै गएका छन्। नेपालको हिमाली जिल्लामा समेत भेक्टरहरू देखिनु भनेको जलवायु परिवर्तनको संकेत हो। जलवायुका कारण तापक्रम वृद्धि हुँदा झिंगा, लामखुट्टेजस्ता किराहरूको वृद्धिका लागि उपयुक्त वातावरण बनेको छ। त्यसले गर्दा पहिला नदेखिएको ठाउँमा पनि भेक्टरहरू देखिएका छन्। यदि यी भेक्टरहरू संक्रमित भएका छन् भने तिनैले रोग सार्ने हो। अहिले धेरै फैलिनुमा पशुको आवतजावत अनियन्त्रित हुनु हो। कहाँबाट कुन पशु कता पुग्छ, त्यसको भरपर्दो रेकर्ड हुँदैन, कार्कीले थपे त्यसले लम्पी स्किन जस्ता समस्या फैलिन सहयोग गरेको छ। पशुको ओसारपसारसँगै संक्रमित भेक्टरहरू पनि नयाँ ठाउँमा पुगिरहेका हुन्छन्। संक्रमित भेक्टरहरू भएको ठाउँमा पशुहरू नजिकै भए अर्कोमा टोकाइमार्फत सर्छ। तर, टाढाटाढा रोग पुग्नका लागि संक्रमित पशुको ओसारपसार हुनुपर्छ। यसरी पशु ओसारपसार गर्दा पशुसँगै किर्नाहरू पनि टाँसिएर जान सक्छन्। गाडीको माध्यमबाट लामखुट्टेहरू टाढा पुग्छन्। किराहरू उडेर त्यति टाढा पुग्दैन। कहिलेकाहीँ हावाको बहावसँगै अलि टाढासम्म पुग्न भने सक्छन्। तर, सुदूरपूर्वमा फैलिएको रोग सुदूरपश्चिम ओसारपसार बिना पुग्न गाह्रो हुन्छ। एकपछि अर्को ठाउँमा बिस्तारै फैलिँदै जान भने सक्छ। टाढासम्म फैलिनुमा पशुको ओसारपसार र भेक्टरको आवतजावत नै मुख्य माध्यम बनेको अनुमान गर्न सकिन्छ। तापक्रम बढ्दै जाँदा उनीहरूका लागि उपयुक्त वातावरण बन्दा पहिला नपाइने ठाउँमा पनि भेक्टरहरू पुगेका हुन्। डेंगु, मलेरियाजस्ता लामखुट्टेबाट सर्ने रोगहरू हिमाली क्षेत्रसम्म पुगेका छन्। जलवायु परिवर्तनसँगै भेक्टरहरूका लागि उपयुक्त वातावरण बनिरहेको छ। किर्ना, लामखुट्टे, झिंगाजस्ता भेक्टरहरूमध्ये कुन भेक्टरले मुख्य रूपमा रोग फैलाएको छ, यस्ता विषयमा अनुसन्धान जरुरी छ। नेपालमा कस्ता किराहरूले लम्पी रोग फैलाइरहेको छ भनेर विश्वविद्यालय तथा नेपाल कृषि अनुसन्धान परिषद् (नार्क) ले अनुसन्धान गरे सहज हुने उनी बताउँछन्। पशु सेवा विभाग, कृषि मन्त्रालय, प्रदेश र स्थानीय निकायले मिलेर रोग नियन्त्रणका लागि नीतिनियम बनाउने, नियमन गर्ने, खोप व्यवस्थापन, बिरामी पशुको उपचारका लागि औषधिको व्यवस्थापनको पाटो हेर्नुपर्छ। रोकथामका लागि रोग नदेखिएको ठाउँमा स्वास्थ्य पशुलाई खोप लगाउनुपर्छ। बिरामीहरूलाई भने खोप लगाउन मिल्दैन, उपचार गर्नुपर्छ। भेक्टर निश्चित सिजनमा बढी हुन्छ। अहिलेको समय लामखुट्टे, किर्नालगायतका किराहरू सक्रिय हुने बेला हो। जलवायु परिवर्तनले तापक्रम बढ्दै जाँदा भेक्टरहरू जति महिना सक्रिय हुन्थे, त्योभन्दा बढी समय सक्रिय हुन थालेका छन्। उनीहरू लामो समय सक्रिय हुने अवस्था आएको र यस सँगै किटजन्य रोग फैलिने जोखिम पनि बढ्ने डाकार्कीले बताए। नार्कअन्तर्गत रहेको राष्ट्रिय पशु स्वास्थ्य अनुसन्धान केन्द्रका भेटेनरी वैज्ञानिक मिरा प्रजापतिले लम्पी स्किनको महामारी फैलिनुमा विभिन्न कारणहरूमध्ये जलवायु परिवर्तन पनि एउटा हुनेसक्ने बताइन्। उनले भनिन्, वर्षाको प्याटर्न फेरिँदा, तापक्रम वृद्धि हुँदा भेक्टरहरू बढी फैलिने हुन्छन्। यस्तो अवस्थामा भेक्टरबाट संक्रमण बढ्नुमा जलवायु परिवर्तनले बढावा दिएको छ। यस्ता समस्या जाडोमा अलि कम र गर्मीमा व्यापक बन्छ। लामखुट्टे र किर्नाको टोकाइबाट एउटा पशुबाट अर्कोमा सर्ने गरेको दर धेरै छ। यस्ता किराहरूका लागि सुहाउँदो वातावरण बनिदिँदा रोग व्यापक फैलिएको छ। भेक्टरबाट बच्नका लागि किसानहरूले पशुपालन गरेको ठाउँमा जैविक सुरक्षामा ध्यान दिनुपर्छ। रोग लागेको पशुलाई अलग्गै राख्नुपर्छ। या रोग फैलिनुमा मानिस पनि संवाहक बनेको छ। गाईगोरुको हेरचाह गर्ने मानिसको जुत्ता, लुगाबाट अर्को पशुमा संक्रमण सर्छ। पशुको हेरचाह गर्नेले यस्ता विषयमा ध्यान दिनुपर्नेछ। डा प्रजापतिका अनुसार पहिला संक्रमण फैलिए पनि पशुको मृत्यु दर कम थियो। अहिले पशुको मृत्युदर अत्यधिक छ। नेपालमा २८ हजारभन्दा धेरै पशुको मृत्यु भइसकेको छ। मृत्युदर बढ्नुमा भाइरसमा केही परिवर्तन भएको हुनसक्ने उनले जनाइन्। अथवा भाइरसले संक्रमण भएको समयमा (सेकेन्डरी ब्याक्टेरियल इन्फेक्सन) भएको हुनसक्छ। पशु जब कमजोर हुन्छ अरू ब्याक्टेरियाले आक्रमण गर्छ। हालको परिणाम के कारणले भएको भन्न सकिएको छैन। यस विषयमा अध्ययन हुन बाँकी छ। आउने वर्षका लागि यो वर्ष योजना बनाइन्छ। उक्त योजनाहरू किसानहरूको सुझावअनुसार बनाइन्छ। किसानहरूसँग अन्तक्र्रिया गरेर उनीहरूको मागअनुसार अनुसन्धान हुँदै आएको पनि उनले बताइन्। प्रजापतिले भनिन्, लम्पी स्किन रोग थिएन। तर, पशुमा बाँझोपनको समस्या धेरै थियो। त्यसैमा काम गर्न किसानको आग्रह थियो। लम्पी स्किन लागेपछि किसानले एन्टिबायोटिक चलाउने गर्छन्। एन्टिबायोटिक चलाएको कम्तीमा ७ देखि १० दिन दूध खान मिल्दैन। तर, अन्य समयमा दूध खान सकिने प्रजापतिले बताइन्। यस्ता भाइरसबाट प्रतिरोधशक्ति बलियो गराउने सख्खर, कँुडो, पर्याप्त पानी, स्लाइन पानी लगाउनुपर्छ। यस्तो बेलामा भने ती गाईबाट दूध खान मिल्छ। पशु सेवा विभागका प्रवक्ता डा चन्द्र ढकालका अनुसार हुम्ला, जुम्ला, डोल्पासम्म लम्पी स्किनको समस्या फैलिएको छ। ती ठाउँमा जनावर तथा मानिसको आवतजावत नभए पनि भेक्टरले संक्रमण फैलाएका छन्। त्यस्ता ठाउँमा लामखुट्टे, भुसुना देखिएको छ। जलवायु परिवर्तनको कारण यी परिणाम आएको भन्ने थुप्रै प्रमाणहरू भए पनि आधिकारिक निकायले अध्ययन गरेको छैन।"
ललिता निवास र भुटानी शरणार्थी प्रकरणमा मौन बस्दा कांग्रेसले क्षति व्यहोर्दैछ : नेता केसी,"काठमाडौं : नेपाली कांग्रेस केन्द्रीय सदस्य अर्जुननरसिंह केसीले ललिता निवास जग्गा प्रकरण र नक्कली भुटानी शरणार्थी प्रकरणमा पार्टीले आफ्नो धारणा सार्वजनिक गर्नुपर्ने माग गरेका छन्। आइतबार पार्टी कार्यालयमा जारी केन्द्रीय समिति बैठकमा बोल्दै नेता केसीले ललिता र भुटानी शरणार्थीजस्ता काण्डमा मौन हुँदा पार्टी क्षतिग्रस्त हुने बताए। ' अर्थतन्त्रमा नै गम्भीर क्षति पुर्याइरहेका आजसम्मका भ्रष्टाचार काण्डहरू उपर सर्वोच्च शक्तिसम्पन्न न्यायिक आयोग गठन गर्न र हाम्रै नेतृत्वको सरकारले गरोस् भन्ने प्रस्ताव राखेको थिएँ । आज हामी नै किन भ्रष्टाचारको संरक्षक जस्ता आरोप खेप्नुपर्ने विवशतामा पुग्यौं ? यसको विरुद्ध आन्दोलनको नेतृत्व काँग्रेसले नै गर्नुपर्छ,'उनले भने,' ललितानिवास र नक्कली भूटानी शरणार्थी काण्डमा हाम्रो मौनताले पार्टी क्षतिग्रस्त हुन्छ भन्ने कुरा नभुलौं ।' नेता केसीले त्रिभुवन विमानस्थलबाट रहस्यमय रुपले एक क्विन्टल सुन बरामदले कौतुहलमय सनसनी उब्जेको बताए। उनले सो प्रकरणमा भरियालाई मात्रै नभएर यसको पछाडि रहेका शक्तिकेन्द्रको पनि खोजि गरिनुपर्ने माग गरे। उनले भने,'विमानस्थलबाट रहस्यमय रुपले एक क्विन्टल सुन बरामदले कौतुहलमय सनसनी उब्जेको छ। यसका भरियालाई मात्र पक्राउ गरेर यसको पछाडि रहेका शक्तिकेन्द्रलाई जोगाउने धृष्टता नहोस् । भनाई छ, पछाडि फर्केर हेरे अनुभव पाईन्छ, अगाडि हेरे आसा देखिन्छ,वरिपरि हेरे यथार्थ पाइन्छ,अनि स्वयंभित्र हेरे आफैलाई पाइन्छ । ' काङ्ग्रेसले आफूभित्र युगानुकूल सुधार गर्न र मुलुकको लोकतान्त्रिक राष्ट्रिय शक्तिको हैसियत कायम राख्न नीतिगत स्पष्टताका साथ रुपान्तरण,शुद्धीकरण र सुदृढीकरणको देशव्यापी अभियान चलाउनु अनिवार्य रहेको उनको भनाइ छ। 'हाम्रा निर्वाचित गाउँनगरपालिका, प्रदेश र केन्द्रीय सरकारसँग समन्वय र सन्तुलन, क्रियाशील र सशक्त बनाउन नीतिगत मार्गनिर्देशनको लागि अभिमुखीकरण, जनसरोकार र पार्टी सरोकारका विषय स्थापित गर्दै भ्रष्टाचार र दण्डहिनताको अन्त्य गरी सुशासन स्थापित गर्न केन्द्रीय तहबाटै परिचालन तथा समन्वय समिति गठन गर्नु अनिवार्य छ,'उनले भने। उनले एक वर्षको अवधिमा मुलुकमा धेरैवटा गम्भीर घटना र परिस्थिति उत्पन्न भएको र संस्थागत रुपमा केन्द्रीय कार्यसमितिको कुनै निश्चित निर्णय र भूमिका हुन नसकेको बताए। नेता केसीले पार्टीका हरेक गतिविधिमा कार्यकर्ता र आमजनतासँग केन्द्रीय समितिलाई जोड्ने उद्देश्यले कार्यसमितिको बैठकलाई फेसबुकबाट प्रत्यक्ष प्रशारण गरेकोमा सभापति शेरबहादुर देउवालाई धन्यवाद दिए।"
राज्यले नै दण्डहिनतालाई प्रश्रय दियो : डा शेखर कोइराला,"काठमाडौं : नेपाली कांग्रेस केन्द्रीय सदस्य शेखर कोइरालाले अहिले कांग्रेसलाई गठबन्धनबारे समीक्षा गरेर बस्ने समय नभएको बताएका छन्। पार्टी केन्द्रीय कार्यालयमा जारी कांग्रेस कार्य समिति बैठकमा बोल्दै नेता कोइरालाले गठबन्धन गरेर ठिक वा बेठिक भयो भनेर अहिले समीक्षा गरेर बस्ने समय नभएको बताएका हुन्। नेता कोइरालाले आगामी निर्वाचनमा कांग्रेसले एक्लै लड्न तयारी गर्नुपर्ने बताए। 'कांग्रेसले गठबन्धन गरेर ठिक वा बेठिक गर्यो भनेर बस्ने समय छैन,'उनले भने,' आगामी निर्वाचनहरू कांग्रेसले एक्लै लड्ने तयारी आजबाटै गर्नेछौं भनी शपथ खानुपर्नेछ । किनकी गत निर्वाचनबाट हामीले प्राप्त गरेको पपुलर मत विभाजित कम्युनिष्ट पार्टीभन्दा पनि कम छ ।' सरकारको कामकाज समीक्षा र प्रभावकारिताबारे अहिले भनिहाल्नुपर्ने समय नभएको उनको भनाइ छ। तर गठबन्धनको मर्मअनुसार सरकार सञ्चालन भएको छ कि छैन वा मन्त्रीहरुले स्वतस्फूर्त काम गर्न पाएका छन् कि छैनन् भन्ने विषयमा भने सोच्नु पर्ने बेला आएको उनको भनाइ छ। उनले स्थानीय सरकारदेखि केन्द्र सरकारसम्म सहभागी कांग्रेस प्रतिनिधिहरूबाट जनअपेक्षा अत्यन्त बढी रहेको र त्यसअनुरुप जनतालाई चित्त बुझाएर काम गर्न नसक्दा पार्टीको भविष्य मात्र अन्धकार हुने होइन नेपालको लोकतन्त्र पनि कमजोर र दिशाहिन हुन जानेतर्फ सबै सचेत हुनुपर्ने बताए। नेता कोइरालाले महङ्गी र कालाबजारीले जनता आक्रान्त भएको बताए। 'जनजीविकाको सवालमा जनताले सरकार भएको अनुभूति गर्न सकेका छैनन । यसप्रति हामी र पार्टीबाट मन्त्री बनेकाहरुले गम्भिर हुनैपर्छ ,'उनले भने,' कांग्रेस सरकारमा छ भन्ने अनुभूति जनतालाई दिलाउने तर्फ साथीहरु सचेत हुनुहोला ।' यस्नै नेता कोइरालाले राज्यका जिम्मेवार निकायहरुकै कारण देशमा पछिल्ला दिनहरुमा दण्डहिनता बढ्दै गएको बताए । नीतिगतरुपमै कानुन बनाएर दण्डहिनतालाई प्रश्रय दिने काम भइरहेको भन्दै उनले हाल संसदमा रहेको मुलुकी संहिता सम्बन्धि केही नेपाल ऐनलाई संशोधन गर्न बनेको विधेयक२०८० तत्काल खारेज गरिनुपर्ने बताए। उनले यदि यो विधेयक संसदबाट पारित भए देशमा दण्डहिनताले संस्थागत रुप लिने चिन्ता व्यक्त गरे।"
कोसी सरकारविरुद्धको रिटमाथि सुनुवाइ जारी,"विराटनगर : कोसी प्रदेशका मुख्यमन्त्री उद्धव थापाविरुद्ध सर्वोच्च अदालतमा परेको रिटमाथि सुरू भएको छ। न्यायाधीशद्वय कुमार रेग्मी र नहकुल सुवेदीको संयु्क्त इजलासमा सुनुवाइ जारी छ। कोशीमा असंवैधानिक तरिकाले नयाँ सरकार गठन भएको भन्दै नेकपा (एमाले) ले असार २२ गते सर्वोच्चमा रिट दर्ता गराएको थियो। एमाले कोसी प्रदेश संसदीय दलका नेता एवं निवर्तमान मुख्यमन्त्री हिक्मतकुमार कार्कीका तर्फबाट एमालेका प्रमुख सचेतक रेवतीरमण भण्डारीसहितले परमादेशको माग गर्दै रिट दिएका थिए। असार २७ गते रिटमाथि सुनुवाइ गर्दै सर्वोच्चले साउन ३ गतेभित्र महान्यायाधिवक्तामुख्य महान्यायाधिवक्ताको कार्यालय प्रदेशमार्फत लिखित जवाफ पेस गर्न विपक्षीका नाममा आदेश दिएको थियो। सर्वोच्चले दीर्घकालीन असर पर्ने निर्णय नगर्न प्रदेश सरकारका नाममा आदेश दिएको थियो। रिटमाथिको सुनुवाइका लागि साउन ७ गतेलाई पेसी तोकिएको थियो। नेकपा (एमाले) प्रदेश संसदीय दलका नेता एवं पूर्वमुख्यमन्त्री कार्कीका तर्फबाट दायर रिटउपर सुनुवाइ गर्दै न्यायाधीश सपना प्रधान मल्लको इजलासले प्रदेश प्रमुख खापुङ, मुख्यमन्त्री थापा र सभामुख बाबुराम गौतमलाई सरकार गठनका बेला भएको दाबी र समर्थनको सक्कल कागजातसहित लिखित जवाफ पठाउन आदेश दिएको थियो। आदेश अनुसार प्रदेश प्रमुख, मुख्यमन्त्री र सभामुखले सक्कल कागजातसहित लिखित जवाफ पठाइसकेका छन्। उनीहरूले प्रदेश सरकार संविधान र कानुन अनुसार नै गठन भएको भन्दै मुख्य न्यायाधिवक्ताको कार्यालयमार्फत सर्वोच्चमा जवाफ पठाइएको छ। नेपाली कांग्रेस कोसी प्रदेश संसदीय दलका नेता उद्धव थापालाई प्रदेश प्रमुख पर्शुराम खापुङले असार २१ गते मुख्यमन्त्री नियुक्त गरेका थिए । सरकार गठनमा गठबन्धनले सभामुख बाबुराम गौतमको प्रयोग गरेपछि त्यसविरुद्ध एमालेले सर्वोच्चमा रिट दिएको हो। रिटमा प्रदेश प्रमुख पर्शुराम खापुङग, मुख्यमन्त्री थापा,सभामुख गौतमलाई प्रतिवादी बनाइएको छ। गठबन्धनका तर्फबाट नेपाली कांग्रेसका २९,नेकपा (माओवादी केन्द्र) का १२, नेकपा (एकीकृत समाजवादी) का ४ र जनता समाजवादी पार्टी (जसपा) का १ जना प्रदेशसभा सदस्य तथा सभामुख बाबुराम गौतमसमेतको समर्थनमा थापा मुख्यमन्त्री नियुक्त भएका हुन् ।"
भाजपाको निमन्त्रणामा माओवादी केन्द्रका नेताहरू भारत भ्रमणमा,"काठमाडौं : सत्तारूढ दल नेकपा माओवादी केन्द्रका नेताहरू आज भारत भ्रमणमा गएका छन्। भारतीय जनता पार्टी (भाजपा)को निमन्त्रणामा माओवादी केन्द्रकी उपाध्यक्ष पम्फा भुसालका नेतृत्वमा पाँच सदस्य टोली ६ दिने भारत भ्रमणमा गएका हुन्। पार्टी अध्यक्ष जेपी नड्डाले भाजपाको विगत, वर्तमान र आगामी रणनीतिबारे जानकारी दिन माओवादी केन्द्रका नेताहरूलाई भारत भ्रमणमा बोलाएका हुन्। टोलीमा सचिव चक्रपाणि खनाल, स्थायी समिति सदस्य सत्य पहाडी, केन्द्रीय सदस्यद्वय रामेश्वर राय यादव र सुरेशकुमार राई रहने छन् । भारतीय जनता पार्टीले 'भाजपालाई जान्नुस् ( )' अभियान सञ्चालन गरिरहेको छ। भारत बसाईका क्रममा माओवादी केन्द्रका नेताहरूले अध्यक्ष नड्डासहित भाजपाका शीर्ष नेताहरूसँग अन्तर्क्रिया गर्नेछन्। पछिल्लो समयमा माओवादी केन्द्रका नेताहरू भारत र चीन भ्रमणमा व्यस्त रहेका छन्।"
"नयाँ दिल्लीमा भाजपाका अध्यक्षसहित शीर्ष नेतासँग छलफल गर्दै माओवादी नेताहरू, उत्तराखण्ड पुगेर मुख्यमन्त्री धामीसँग पनि भेट्ने","काठमाडौं : भारतीय जनता पार्टी (भाजपा)को निमन्त्रणामा सत्तारुढ दल माओवादी केन्द्रका नेताहरू नयाँ दिल्ली पुगेका छन्। माओवादीका उपाध्यक्ष पम्फा भुसालको नेतृ्त्वमा पाँच सदस्यीय टोली आइतबार नयाँ दिल्ली पुगेका हुन्। उनीहरूलाई भारतीय जनता पार्टीका विदेश विभाग प्रमुख विजय चौथाइवालाले स्वागत गरेका थिए। टोलीमा पार्टी सचिव चक्रपाणि खनाल, स्थायी समिति सदस्य सत्य पहाडी, केन्द्रीय सदस्यद्वय रामेश्वर राय यादव र सुरेशकुमार राई छन्। भाजपालाई जान्नुस् ( )' अभियानअन्तर्गत राष्ट्रिय अध्यक्ष जेपी नड्डाले भाजपाको विगत, वर्तमान र आगामी रणनीतिबारे जानकारी दिन माओवादी केन्द्रका नेताहरूलाई भारत भ्रमणमा बोलाएका हुन्। भारतमा रहँदा माओवादी नेताहरूले भारतीय जनता पार्टीका अध्यक्ष नड्डा र अन्य वरिष्ठ नेताहरूसँग छलफल गर्ने विदेश विभाग प्रमुख चौथाइवालाले जानकारी दिएका छन्। 'यस भ्रमणको उद्देश्य पार्टीपार्टीबीच अन्तरक्रिया बढाउन र प्रतिनिधिमण्डललाई भाजपाको दृष्टिकोण र कार्यप्रणाली बुझ्न सक्षम बनाउनु हो,' चौथाइवालाले भनेका छन्। ६ दिने भ्रमणका क्रममा माओवादी नेताहरू दुई दिन उत्तराखण्डको समेत भ्रमण गर्नेछन्। त्यहाँ मुख्यमन्त्री पुष्करसिंह धामीसँग छलफल हुने चौथाइवालाले जानकारी दिएका छन्। माओवादी टोलीले उत्तराखण्डमा पनि भाजपाका नेता तथा राज्य पदाधिकारीहरूसँग भेटवार्ता गर्नेछन्। भारतीय जनता पार्टीको ४३औं स्थापना दिवसमाको अवसरमा अध्यक्ष नड्डाले छिमेकी देशका सत्तारुढ दलहरूलाई बोलाएर यो अभियान सञ्चालन गरेका हुन्।"
नेपाल भ्रमणमा रहेको चिनियाँ कम्युनिष्ट पार्टीका नेतासँग इटालीबाट प्रधानमन्त्रीको भर्चुअल संवाद,काठमाडौं : प्रधानमन्त्री पुष्पकमल दाहालले नेपाल भ्रमणमा रहेका चिनियाँ कम्युनिष्ट पार्टीका युआन च्या च्युनसँग इटलीको रोमबाट भर्चुअल संवाद गरेका छन्। प्रधानमन्त्रीको सचिवालयका अनुसार चिनियाँ कम्युनिष्ट पार्टीका पोलिट ब्यूरो सदस्य युआनसँग प्रधानमन्त्री दाहालले रोमबाट भर्चुअल संवाद गरेका हुन्। युआन नेकपा माओवादी केन्द्रको औपचारिक निमन्त्रणमा २६ सदस्यीय टोलीको नेतृत्व गर्दै आइतबार बिहान काठमाडौं आइपुगेका हुन्। प्रधानमन्त्री र युआनबीचको भर्अुचल संवादमा दुई पक्षीय हितका बारेमा छलफल भएको थियो। युआन नेतृत्वको टोली सिंगापुर र श्रीलंकाको भ्रमण सकेर नेपाल आइपुगेको हो। प्रधानमन्त्री दाहाल संयुक्त राष्ट्र संघको कार्यक्रममा सहभागी हुन सोमबार रोम पुगेका हुन्।
राष्ट्रपति पौडेल र युआनबीच भेट,"काठमाडौं : राष्ट्रपति रामचन्द्र पौडेल र चिनियाँ कम्युनिष्ट पार्टीका राजनीति ब्यूरो सदस्य युआन च्या च्युनबीच भेटवार्ता भएको छ। तीन दिने नेपाल भ्रमणमा आएका युआनले राष्ट्रपति पौडेलसँग आइतबार राष्ट्रपति भवन शीतल निवासमा भेटवार्ता गरेका हुन्। भेटमा दुई पक्षीय हित तथा पारस्पारिक सम्बन्ध मजबुत बनाउने विषयमा छलफल भएको राष्ट्रपतिका परराष्ट्र विज्ञ डा सुरेश चालिसे जानकारी दिए। भेटका क्रममा राष्ट्रपति पौडेलले ऐतिहासिक कालदेखि नै नेपाल र चीन असल छिमेकी रहेको र यस प्रकारका उच्च तहको भ्रमणले दुई देशबीचको सम्बन्ध अझ सुदृढ बनाउन मद्दत पुग्ने विश्वास व्यक्त गरे। भेटमा नेपालका लागि चिनियाँ राजदूत छन् सोङसहितको प्रतिनिधिमण्डलका सदस्य, परराष्ट्रविज्ञ चालिसे, राष्ट्रपति कार्यालय सचिव डिल्लीराज शर्मा, परराष्ट्र मन्त्रालयका चाइना डेक्स प्रमुख लोकबहादुर थापा लगायतको सहभागिता थियो। युआन नेतृत्वको टोली सिंगापुर र श्रीलंकाको भ्रमण सकेर नेपाल आइपुगेको हो।"
"सभामुखहरूको निष्कर्ष : राजनीतिक फेरवदलको प्रभाव प्रदेशसभामा पर्न दिनुहुँदैन, मर्यादाक्रममा पुनर्विचार गरिनुपर्छ","काठमाडौं : संघीय संसद तथा प्रदेश सभाका सभामुख र उपसभामुखबीचको सम्मेलनले राजनीतिक फेरवदलका कारण प्रदेश सभा प्रभावित हुने कुरालाई निरुत्साहित गर्नुपर्ने निष्कर्ष निकालेको छ । संघीय संसद सचिवालयले आयोजना गरेको सम्मेलनका निष्कर्ष सार्वजनिक गर्न आइतबार संसद भवन नयाँ बानेश्वरमा आयोजित पत्रकार सम्मेलनमा प्रतिनिधिसभाका सभामुख देवराज घिमिरेले संघीय शासन प्रणालीमा संघ र प्रदेश स्वतन्त्र रहने भएकाले राजनीतिक फेरवदलका कारण प्रदेश सभा प्रभावित हुने कुरालाई निरुत्साहित गर्दै केन्द्रीय प्रभावबाट मुक्त हुने वातावरणको लागि पहल गर्ने निष्कर्ष निकालेको जानकारी दिए। उनले कोशी प्रदेशसभाको विषयमा पनि सम्मेलनमा छलफल भएको अदालतलाई प्रभाव पार्ने गरि कुनै निष्कर्ष ननिकालेको जिकिर गरे। सभामुख घिमिरेले व्यवस्थापिकालाई आवश्यक पर्ने बजेट उपलब्ध गराउनु सरकारको दायित्व भएकाले आर्थिक स्वायत्तताको प्रत्याभूति गर्न र कुनैपनि कारणबाट बजेटको अभाव हुन नदिने गरी व्यवस्थापन गर्न सरकारलाई ध्यानाकर्षण गराउने जिकिर गरे। उनले अहिलेको मर्यादाक्रममा केहि प्रश्न उठेको अवस्थामा सरकारले मर्यादाक्रम तोक्दा तलमाथि गर्ने काम हुने गरेकाले यसमा पनि वैज्ञानिक तवरले छलफल गर्नुपर्नेमा सम्मेलनले जोड दिएको बताए । सम्मेलनले संघीय शासन प्रणालीको भावना अनुकूल प्रदेश सभाका सभामुख र उपसभामुखको मर्यादाक्रममा पुनर्विचार गर्न सरकारको ध्यानाकर्षण गराउने निर्णय गरेको उनको भनाइ छ । त्यस्तै सम्मेलनले सभा तथा समितिबाट दिइएका निर्देशनहरुको कार्यान्वयनको अवस्थाका बारेमा अध्ययन अनुसन्धान गर्ने कार्यलाई थप परिणाममुखी बनाउने निष्कर्ष निकालेको छ । संसदको अधिवेशन आह्वान, अन्त्य, अधिवेशनमा पेश हुने विधेयकलगायत सरकारी कार्यसूचीमा रहने विषयहरुको सम्बन्धमा सरकारले सभाध्यक्षसँग परामर्श गर्ने पद्धतिको अवलम्बन गर्ने, सभाको बिजनेसको जानकारी अधिवेशन अगावै सभाध्यक्षलाई दिन सरकारको ध्यानाकर्षण गराउने लगायतका निर्णय गरेको छ ।"
"क्रियाशील सदस्यले समेत कांग्रेसलाई भोट दिँदैनन्, भोट दिने बनाऔं : एनपी साउद","काठमाडौं : नेपाली कांग्रेसका नेता एनपी साउदले पार्टीको क्रियाशील सदस्यता वितरणको केन्द्र वडालाई बनाउनु पर्ने बताएका छन्। कांग्रेसको जारी केन्द्रीय कार्यसमिति बैठकमा आइतबार बोल्ने क्रममा उनले सदस्यता वितरणको केन्द्र वडालाई बनाउनु पर्ने बताएका हुन्। सदस्यता वितरणको केन्द्र केन्द्रलाई नबनाइ वार्डलाई बनाउनुपर्छ। जबसम्म वडा मजबुत हुन्न, जबसम्म गाउँ मजबुत हुन्न, जबसम्म स्थानीय संरचना मजबुत हुन्न तबसम्म हामीले सदस्यता चाङ जति बढाए पनि हामीले उपलब्धि हासिल गर्न सक्दैनौँ, परराष्ट्रमन्त्रीसमेत रहेका नेता साउदले भने। उनले कूल क्रियाशील सदस्यमध्ये २० प्रतिशत सदस्यले पार्टीको चुनाव चिन्हमा मत नदिने र अन्य २० प्रतिशत सदस्यले आशिंक रुपमा मत दिने गरेको पनि बताए। साउदले ती ४० प्रतिशत क्रियाशील सदस्यहरुलाई पार्टीलाई भोट दिने बनाउनतर्फ ध्यान दिनुपर्नेमा जोड दिए। उनले भने,क्रियाशील सदस्यमध्ये पनि ४० प्रतिशत क्रियाशील सदस्यहरु हामीले पार्टीलाई भोट दिने बनाउनेतर्फ ध्यान दिनुपर्छ। परराष्ट्र नीति र विदेशी सम्बन्धमाथि प्रहार परराष्ट्रमन्त्री साउदले विपक्षी दलहरुबाट नेपाली सेना, मुलुकको परराष्ट्र नीति र विदेशी सम्बन्धमाथि प्रहार भइराखेको बताए। विपक्षमा रहेका दलहरु सत्ता नपाएपछि रन्थनिएका जस्तो अवस्थामा देखिएका पनि टिप्पणी गरे। आज आर्मीजस्ता संस्थामा केही पार्टीहरुले आक्रमण गरिराखेका छन्। आज मुलुकको असंलग्न परराष्ट्र नीति, विदेशी सम्बन्धमाथि प्रहार गर्ने काम भइराखेको छ, साउदले भने, उनीहरु सत्ता नपाएर बौखलाएको जस्तो अवस्था अहिले देखिएको छ। उनले सत्ता साझेदार दल कांग्रेस सही बाटोमा हिँडेको र सही बाटोमा हिँड्न आत्मविश्वास राखेर अगाडि बढ्नु पर्नेमा पनि जोड दिए। नेपाली कांग्रेस ठिक बाटोमा छ। ठिक ट्रयाकमा छ, साउदले भने, यो ठिक ट्रयाकमा जाने कुरामा आत्मविश्वास राखेर अगाडि बढ्नुपर्छ।"
एकीकृत समाजवादी रामेछापका अध्यक्ष बस्नेत एमाले प्रवेश,रामेछाप : नेकपा एकीकृत समाजवादी रामेछापका जिल्ला अध्यक्ष रमेशकुमार बस्नेत आइतबार नेकपा एमाले प्रवेश गरेका छन्। २०७४ सालको स्थानीय निर्वाचनमा नेकपा एमालेको तर्फबाट मन्थली नगरपालिकाको प्रमुखमा निर्वाचित बस्नेत पार्टी विभाजनपछि माधवकुमार नेपालले नेतृत्व गरेको एकीकृत समाजवादी रामेछापको जिल्ला अध्यक्षको जिम्मेवारीमा थिए। कम्युनिस्ट पार्टी का संस्थापक महासचिव पुष्पलाल श्रेष्ठको ४५ औं स्मृति दिवसका अवसरमा नेकपा एमाले रामेछापले आयोजना गरेको कार्यक्रममा बस्नेत एमाले प्रवेश गरेका हुन्। बस्नेतलाई स्मृति दिवसलाई सम्बोधन गर्न रामेछाप आएका नेकपा एमालेका महासचिव शंकर पोखरेलले पार्टी प्रवेश गराएका थिए। पछिल्लो समय एकीकृत समाजवादीमा आफ्नो भूमिका केही नरहेको र पार्टीमा फरक मत राख्दै आएको बस्नेतको भनाइ छ। कम्युनिस्ट आन्दोलनलाई सशक्त बनाउन पनि आफू नेकपा एमालेमै फर्किएको बस्नेतले बताए। बस्नेतसँगै विभिन्न पार्टी परित्याग गरी दर्जनौं नेता कार्यकर्ता एमाले प्रवेश गरेको नेकपा एमाले रामेछापले जनाएको छ।
"चिनियाँ कम्युनिस्ट पार्टीका उच्चस्तरीय टोली काठमाडौंमा, राष्ट्रपतिसँग भेट गर्दै","काठमाडौं : चिनियाँ कम्युनिस्ट पार्टी (सीपीसी)का उच्च स्तरीय टोली आज नेपाल आइपुगेको छ। सत्तारुढ दल नेकपा माओवादी केन्द्रको निमन्त्रणामा पोलिटव्युरो सदस्य एवं चोङ्गिङ नगरका पार्टी सचिवसमेत रहेका युयान च्याच्युन नेतृत्वको २६ सदस्यीय टोली आइतबार दिउँसो काठमाडौं आइपुगेको हो। श्रीलंकन एयरमार्फत उनीहरु नेपाल आएको टोलीलाई माओवादी केन्द्रका महासचिव देवप्रसाद गुरुङ र नेपालका लागि चिनियाँ राजदूत छन् सोङले स्वागत गरेका थिए। भ्रमण दलमा चिनियाँ कम्युनिस्ट पार्टीका नेता र विदेश मन्त्रालयका अधिकारीहरु छन्। शनिबार एयर चाइनाको उडानबाट ५ चिनियाँ विदेश मन्त्रालयका अधिकारीहरु काठमाडौं आइपुगिसकेका छन्। युयानको टोली सिंगापुर र श्रीलंका हुँदै नेपाल आएको हो। नेपाल बसाईंका क्रममा उनीहरुले राष्ट्रपति रामचन्द्र पौडेल, उपप्रधामन्त्री र शीर्ष नेतृत्वसँग भेटवार्ता गर्ने छन्। उनीहरुले सुरक्षा निकायका अधिकारीहरुसँग समेत छलफल गर्ने स्रोतले बताएको छ। चिनियाँ टोलीले आज अपरान्ह राष्ट्रपतिलाई भेट्ने कार्यतालिका छ। उनीहरुले ऐतिहासिक स्थलहरूको भ्रमण गर्ने बताइएको छ। चीनले प्रधानमन्त्रीका भ्रमणका बेला बीआरआई परियोजना कार्यान्वयनको ठोस खाकाका विषयमा छलफल गर्ने तयारी समेत गरिरहेको छ। सीपीसीको केन्द्रीय कमिटी बैठकले जुलाई १६ देखि २५ तारिखमा युयानको नेतृत्वमा तीन देशमा भ्रमणमा पठाउने निर्णय गरेको थियो। प्रधानमन्त्री पुष्पकमल दाहालको चीन भ्रमणको तयारी भइरहेका बेला सीपीसी नेताहरूको नेपाल भ्रमणलाई अर्थपूर्णरूपमा हेरिएको छ। प्रधानमन्त्री दाहालको चीन भ्रमण सेप्टेम्बरमा हुने भनिए पनि आधिकारिक मिति अझै तय भएको छैन। भ्रमण तयारीका लागि प्रधानमन्त्री दाहालले परराष्ट्रमन्त्री र अर्थमन्त्रीलाई एजेण्डा तय गर्न निर्देशन दिइसकेका छन्।"
कोसी सरकारविरुद्धको रिट 'हेर्न नमिल्ने' सूचीमा,"विराटनगर : कोसी प्रदेशका मुख्यमन्त्री उद्धव थापाविरुद्ध सर्वोच्च अदालतमा परेको रिटमाथि आज सुनुवाइ हुन सकेन। रिट 'हेर्न नमिल्ने' सूचीमा राखिएको छ। न्यायाधीशद्वय कुमार रेग्मी र नहकुल सुवेदीको संयु्क्त इजलासमा रिटको पेशी तोकिएको थियो। कोसीमा असंवैधानिक तरिकाले नयाँ सरकार गठन भएको भन्दै नेकपा (एमाले)ले असार २२ गते सर्वोच्चमा रिट दर्ता गराएको थियो। एमाले कोसी प्रदेश संसदीय दलका नेता एवं निवर्तमान मुख्यमन्त्री हिक्मतकुमार कार्कीका तर्फबाट एमालेका प्रमुख सचेतक रेवतीरमण भण्डारीसहितले परमादेशको माग गर्दै रिट दिएका थिए। असार २७ गते रिटमाथि सुनुवाइ गर्दै सर्वोच्चले साउन ३ गतेभित्र महान्यायाधिवक्तामुख्य महान्यायाधिवक्ताको कार्यालय प्रदेशमार्फत लिखित जवाफ पेस गर्न विपक्षीका नाममा आदेश दिएको थियो। सर्वोच्चले दीर्घकालीन असर पर्ने निर्णय नगर्न प्रदेश सरकारका नाममा आदेश दिएको थियो। रिटमाथिको सुनुवाइका लागि साउन ७ गतेलाई पेसी तोकिएको थियो। नेकपा (एमाले) प्रदेश संसदीय दलका नेता एवं पूर्वमुख्यमन्त्री कार्कीका तर्फबाट दायर रिटउपर सुनुवाइ गर्दै न्यायाधीश सपना प्रधान मल्लको इजलासले प्रदेश प्रमुख खापुङ, मुख्यमन्त्री थापा र सभामुख बाबुराम गौतमलाई सरकार गठनका बेला भएको दाबी र समर्थनको सक्कल कागजातसहित लिखित जवाफ पठाउन आदेश दिएको थियो। आदेश अनुसार प्रदेश प्रमुख, मुख्यमन्त्री र सभामुखले सक्कल कागजातसहित लिखित जवाफ पठाइसकेका छन्। उनीहरूले प्रदेश सरकार संविधान र कानुन अनुसार नै गठन भएको भन्दै मुख्य न्यायाधिवक्ताको कार्यालयमार्फत सर्वोच्चमा जवाफ पठाइएको छ। नेपाली कांग्रेस कोसी प्रदेश संसदीय दलका नेता उद्धव थापालाई प्रदेश प्रमुख पर्शुराम खापुङले असार २१ गते मुख्यमन्त्री नियुक्त गरेका थिए । सरकार गठनमा गठबन्धनले सभामुख बाबुराम गौतमको प्रयोग गरेपछि त्यसविरुद्ध एमालेले सर्वोच्चमा रिट दिएको हो। रिटमा प्रदेश प्रमुख पर्शुराम खापुङग, मुख्यमन्त्री थापा,सभामुख गौतमलाई प्रतिवादी बनाइएको छ। गठबन्धनका तर्फबाट नेपाली कांग्रेसका २९,नेकपा (माओवादी केन्द्र) का १२, नेकपा (एकीकृत समाजवादी) का ४ र जनता समाजवादी पार्टी (जसपा) का १ जना प्रदेशसभा सदस्य तथा सभामुख बाबुराम गौतमसमेतको समर्थनमा थापा मुख्यमन्त्री नियुक्त भएका हुन् ।"
रामेछापबाट महासचिव पोखरेलले भने : पुष्पलालले स्थापना गरेको नेकपा अहिलेको एमाले हो,"काठमाडौं : नेकपा (एमाले) का महासचिव शंकर पोखरेलले पुष्पलाल श्रेष्ठले स्थापना गरेको नेकपा, अहिले एमालेको रुपमा जनतामाझ लोकप्रिय रुपमा स्थापित भएको दाबी गरेका छन्। नेपाल कम्युनिष्ट पार्टीका संस्थापक महासचिव पुष्पलालको ४५ औं स्मृति दिवसका अवसरमा आइतबार रामेछापको भंगेरीमा एमालेद्वारा आयोजित श्रद्धाञ्जली सभालाई सम्बोधन गर्दै पोखरेलले पुष्पलालले कम्युनिष्ट पार्टीमा गरेको योगदानको चर्चा गरे। उनले विश्व प्रसिद्ध कम्युनिष्ट घोषणापत्र का प्रथम नेपाली भाषामा अनुवादक गरेर नेपाली जनतामाझ पुष्पलालले ऐतिहासिक कार्य गरेको समेत उल्लेख गरे। एमाले जनताको विकासको आकांक्षा र परिवर्तनलाई नेतृत्व गर्ने सामार्थ्य राख्ने पार्टी भएको बताउँदै पोखरेलले सरकारको नेतृत्व गरेको बेला जनतामाझ देखाउन सफल भएकोसमेत दाबी गरे। उनले एमाले नेपालमा मात्र नभई विश्वस्तरीय कम्युनिष्टको लोकप्रिय आन्दोलनको रुपमा एमाले स्थापित भएको धारणा राखे। महासचिव पोखरेलले जनताको विकास र समृद्धिको पक्षमा लागिरहेको एमालेलाई घेराबन्दी गर्ने काम भइरहेको बताए। क पुष्पलालले स्थापना गरेको पार्टी राष्ट्रिय स्वाधिनता र राष्ट्रिय हितका पक्षमा अडान लिन्छ। उनले भने, तर, नेपालमा कम्युनिष्ट पार्टी नामका अन्य पार्टीहरु राष्ट्रिय हित र स्वाधीनता सवालमा आत्मसमर्पणवाद अबलम्बन गर्दै अगाडि बढिरहेको तपाईंहरुलाई थाहै छ, कहिले कम्फरटेबल छु भनिरहेका छन्, आत्मसमर्पण गरिरहेका छन्। पोखरेलले कम्युनिष्ट पार्टीको सरकार ढालेर कांग्रेसको नेतृत्वमा सरकार बनाउन हिँडेका माधव नेपाल अवसरवादको दलदलमा फसेको दाबी गरे। उनले एमालेलाई समाप्त पार्ने, सत्ताको कांग्रेससँग बार्गेनिङ गर्ने व्यक्ति र पार्टी कम्युनिष्ट हुन नसक्ने स्पष्ट पारे। राष्ट्रियताको रक्षा गर्ने पार्टी एमाले मात्रै हो भन्ने कुरा एमालेको अडानले पुष्टि गर्ने उनको भनाई छ। उनले अहिले कम्युनिष्टकै सरकार भएपनि एमालेले पुष्पलालको जन्मभूमिमा गुरु योजनासहित अगाडि बढाएका योजनाका बजेट कटौती गर्ने वा बजेट नै नदिने गरेकोप्रति आक्रोश व्यक्त गरे। संघ र प्रदेश सरकारलाई म गम्भीर हुन आग्रह गर्दछु, कम्युनिष्टकै सरकार छ, राष्ट्रका विभुतिहरु, राष्ट्रका शहिदहरु राज्यका हुन्। कुनै पार्टीका हुँदैनन्। तीनलालको भूमि, पुष्पलालको जन्मभूमी एमालेले अगाडि बढाएका गुरु योजनामा बजेट छुट्याउनुहोस्। उनले रामेछाप नगरपालिकाले समेत पुष्पलाल र गंगालाललाई उच्च प्राथमिकता दिएर अगाडि बढाउनुपर्ने धारणा राखे। महासचिव पोखरेलले विभूति कुनै पार्टीका नहुने भएकाले रामेछापलाई राजनीतिक पर्यटनको विकास गर्न सबै राजनीतिक दल लाग्न आग्रह गरे। पुष्पलालको जन्मथलोमा तीनलालको शालिक स्थापना गर्नुपर्छ। उनले भने, एमाले नेतृत्वको सरकारका पालामा बनेका तीनलालका शालिक अहिलेसम्म रामेछापमा ल्याएर स्थापना गर्न सकिएको छैन। पोखरेलले धेरै राजनीतिक दलभन्दा बलियो राष्ट्रिय दल नेपाललाई आवश्यकता परेको बताए। उनले धेरै राजनीतिक दल हुँदा वैदेशिक चलखेल, विचारमा विचलन र राजनीतिक अस्थिरता भएकाले पुष्पलालले स्थापना गरेको एमालेलाई बलियो शक्ति बनाउन आह्वान गरे। दिवसको अवसरमा वृक्षारोपणसमेत गरिएको छ। आज दिउँसो नै मन्थलीको तीनलाल पार्कमा एमाले रामेछापले विशेष कार्यक्रमसमेत आयोजना गरेको छ।"
देशलाई समृद्ध र नागरिकलाई सुखी बनाउन पुष्पलालले मार्गनिर्देश गरेको बाटोमा हिडौं : पोखरेल,"काठमाडौं : नेकपा (एमाले) का कार्यवाहक अध्यक्ष ईश्वर पोखरेलले पुष्पलालले मार्गनिर्देश गर्नुभएको बाटोमा अघि बढ्नु आवश्यक रहेको बताएका छन्। नेपाल कम्युनिष्ट पार्टीका संस्थापक महासचिव पुष्पलालको ४५ औं स्मृति दिवसका अवसरमा उनले पार्टी बलियो बनाउँदै देशलाई समृद्ध र नागरिकलाई सुखी बनाउन पुष्पलालले मार्गनिर्देश गरेको बाटोमा अघि बढ्नु आवश्यक रहेको बताएका हुन्। पोखरेलले श्रद्धाञ्जली सन्देशमार्फत् विश्व प्रसिद्ध कम्युनिष्ट घोषणापत्रका प्रथम नेपाली अनुवादक, नेपाली कम्युनिष्ट आन्दोलनका संस्थापक नेता, वामलोकतान्त्रिक संयुक्त आन्दोलनका वैचारिक प्रणेता पुष्पलालप्रति हार्दिक श्रद्धासुमन अर्पण गरेका छन्। संस्थापक महासचिव पुष्पलालले विचार, दर्शन र सामाजिक मूल्य मान्यताको तहबाट एउटा नयाँ वास्तविक र सम्पूर्ण रूपमा परिवर्तनकारी र वैज्ञानिक विचार प्रारम्भ गरी त्यस विचारलाई व्यवहारमा प्रयोग गर्न संगठन चाहिन्छ भन्ने सैद्धान्तिक आधारमा संगठन निर्माण गर्नुभएको छ। पोखरेलले सन्देशमा भनेका छन्, यो नेपालको वामलोकतान्त्रिक आन्दोलनमा पुष्पलालको साँच्चिकै श्रेष्ठ योगदान हो। सामन्तवादको अन्त्य र गणतन्त्रको स्थापनालाई राजनीतिक उद्देश्य बनाई स्थापना गरिएको नेपाल कम्युनिष्ट पार्टीले क पुष्पलालकै अगुवाइमा पार्टीलाई सामाजिक न्याय, समानता र देशभक्तिपूर्ण आन्दोलनको पर्यायका रूपमा अघि बढाउने काम भयो। नेकपा (एमाले) ले सांगठनिक शक्तिको बलमा राज्य सञ्चालनको नेतृत्व गरेका बेला समृद्ध नेपाल, सुखी नेपालीको राष्ट्रिय आकांक्षालाई आत्मसात गर्दै जनताको जीवनमा परिवर्तन ल्याउन नेपाललाई सुशासनयुक्त, आधुनिक, समृद्ध र सुविधासम्पन्न देश बनाउने काम अघि बढाएको र एमालेको सरकारले थालनी गरेका दूरगामी महत्वका काम जनताको साझा राष्ट्रिय उपलब्धिका रूपमा रहेको सन्देशमा उल्लेख छ। पोखरेलले एमाले देशभक्तिपूर्ण, लोकतान्त्रिक, परिवर्तनकारी, विकासमुखी र नेपालको सर्वोपरी राष्ट्रिय आकांक्षालाई प्रतिनिधित्व गर्दै जनताबीच सक्रिय रहेको र लोकतन्त्रलाई राजनीतिक अधिकारको सङ्कुचित परिभाषाबाट माथि उठाउँदै जनताका सम्पूर्ण आवश्यकता परिपूर्तिको जीवनमूल्य समेटिएको परिपूर्ण लोकतन्त्रका रूपमा अघि सारेको उल्लेख गरे। कार्यवाहक अध्यक्ष पोखरेलले भने, क पुष्पलालको सपना साकार पार्न लोकतन्त्रको यही परिभाषालाई व्यवहारमा अनुवाद गर्दै आमजनताको जीवनस्तर माथि उठाउने कार्यक्रमहरू अगाडि बढाउनु हाम्रो कर्तव्य हो। र, पुष्पलालका नीतिहरूको सान्दर्भिकता पनि यिनै कुरामा छ। उनले संस्थापक महासचिव पुष्पलालको वैचारिक मार्गदर्शनमा मुलुकलाई अग्रसर गराउने सङ्कल्प समेत गरे। संस्थापक महासचिव पुष्पलालको स्मरण र उनीप्रति श्रद्धासुमन अर्पण गर्न आज देशभर विभिन्न कार्यक्रम आयोजना गरी पुष्पलाल स्मृति दिवस मनाइँदैछ।"
माओवादी केन्द्रका नेताहरू आज भारत भ्रमणमा जाने,"काठमाडौं : सत्तारुढ दल नेकपा माओवादी केन्द्रका नेताहरू आज भारत भ्रमणमा जाने भएका छन्। भारतीय जनता पार्टी (भाजपा)को निमन्त्रणामा माओवादी केन्द्रकी उपाध्यक्ष पम्फा भुसालका नेतृत्वमा पाँच सदस्य टोली ६ दिने भारत भ्रमणमा जान लागेका हुन्। पार्टी अध्यक्ष जेपी नड्डाले भाजपाको विगत, वर्तमान र आगामी रणनीतिबारे जानकारी दिन माओवादी केन्द्रका नेताहरूलाई भारत भ्रमणमा बोलाउने निर्णय गरेका हुन्। टोलीमा सचिव चक्रपाणि खनाल, स्थायी समिति सदस्य सत्य पहाडी, केन्द्रीय सदस्यद्वय रामेश्वर राय यादव र सुरेशकुमार राई रहनेछन् । भारतीय जनता पार्टीले 'भाजपालाई जान्नुस् ( )' अभियान सञ्चालन गरिरहेको छ। भारत बसाईका क्रममा माओवादी केन्द्रका नेताहरूले अध्यक्ष नड्डासहित भाजपाका शीर्ष नेताहरूसँग अन्तर्क्रिया गर्नेछन्। पछिल्लो समयमा माओवादी केन्द्रका नेताहरु भारत र चीन भ्रमणमा व्यस्त रहेका छन्।"
"जसपाले गर्यो विधान संशोधन, निर्वाचन आयोगलाई जानकारी","काठमाडौं : जनता समाजवादी पार्टी नेपालले संशोधन गरेको विधान निर्वाचन आयोगमा बुझाएको छ । जसपाका केन्द्रीय प्रचार विभाग प्रमुख पूर्ण बस्नेतका अनुसार पार्टीको प्रमाणीकरण गरिएको विधान निर्वाचन आयोगमा बुझाइएको हो। उनका अनुसार विधानमा १५१ सदस्यीय रहने केन्द्रीय समितिमा अध्यक्ष एक, सहअध्यक्ष एक, उपाध्यक्ष तीन, महासचिव एक, उपमहासचिव तीन, सचिव सात र कोषाध्यक्ष एक रहने व्यवस्था गरिएको छ। केन्द्रीय समितिको निर्वाचनमा कम्तीमा एक तिहाई महिलासहित विविधता प्रतिविम्बित हुने गरी खस आर्य, आदिवासी, मधेसी, थारू, दलित, मुस्लिम र अल्पसङ्ख्यक समुदायका जातिय सामाजिक समूहबाट ७० प्रतिशत र खुला प्रतिस्पर्धाबाट ३० प्रतिशत केन्द्रीय सदस्य निर्वाचित हुने व्यवस्था गरिएको छ । यसरी निर्वाचित गर्दा कम्तीमा ४० प्रतिशत युवा हुनुपर्ने व्यवस्था गरिएको छ । विधानमा उमेर हद हटाइएको छ। विधानमा सङ्घीय समाजवादलाई मार्गदर्शक सिद्धान्तका रूपमा मान्दै सङ्घीयता, सुशासन, सामाजिक न्याय र समाजवाद पार्टीको मूल नारा हुने उल्लेख गरिएको छ।"
चिनियाँ कम्युनिस्ट पार्टीका उच्चस्तरीय टोली आज नेपाल आउँदै,काठमाडौं : सत्तारुढ दल नेकपा माओवादी केन्द्रको निमन्त्रणामा चिनियाँ कम्युनिस्ट पार्टी (सीपीसी)का उच्च स्तरीय टोली आज नेपाल आउँदै छन्। पोलिटव्युरो सदस्य एवं चोङ्गिङ नगरका पार्टी सचिवसमेत रहेका युयान च्याच्युन नेतृत्वको टोली आज नेपाल आउन लागेको हो। युयानको टोली सिंगापुर र श्रीलंका हुँदै नेपाल आउन लागेको हो। नेपालमा रहँदा युयानको टोलीले शीर्ष नेताहरूसँग भेटवार्ता गर्नुका साथै ऐतिहासिक स्थलहरूको भ्रमण गर्ने छन्। सीपीसीको केन्द्रीय कमिटी बैठकले जुलाई १६ देखि २५ तारिखमा युयानको नेतृत्वमा तीन देशमा भ्रमणमा पठाउने निर्णय गरेको थियो। यसैबीच शनिबार एयर चाइनाको उडानबाट ५ चिनियाँ विदेश मन्त्रालयका अधिकारीहरु काठमाडौं आइपुगेका छन्। पछिल्लो समय सीपीसी र माओवादी केन्द्रबीचको सम्बन्धमा बढोत्तरी भएको देखिन्छ। केही समयअघि सीपीसीको निमन्त्रणामा पूर्वसभामुखसमेत रहेका माओवादी नेता अग्निप्रसाद सापकोटाको नेतृत्वमा माओवादी नेताहरू चीन भ्रमण गरेका थिए। त्यसलगत्तै राष्ट्रियसभाका अध्यक्ष गणेसप्रसाद तिमिल्सिनाको नेतृत्वमा सांसदहरूको टोलीले पनि चीन भ्रमण गरेको थियो। प्रधानमन्त्री पुष्पकमल दाहालको चीन चीन भ्रमणको तयारी भइरहेका बेला सीपीसी नेताहरूको नेपाल भ्रमणलाई अर्थपूर्णरूपमा हेरिएको छ। प्रधानमन्त्री दाहालको चीन भ्रमण सेप्टेम्बरमा हुने भनिए पनि आधिकारिक मिति अझै तय भएको छैन। भ्रमण तयारीका लागि प्रधानमन्त्री दाहालले परराष्ट्रमन्त्री र अर्थमन्त्रीलाई एजेण्डा तय गर्न निर्देशन दिइसकेका छन्। यसबीचमा परराष्ट्र मन्त्रालय र नेपालस्थित चिनियाँ दूतावासले पनि प्रधानमन्त्री दाहालको भ्रमणबारे आवश्यक तयारी गरिरहेको स्रोतको भनाइ छ। चीनले प्रधानमन्त्रीका भ्रमणका बेला बिआरआई परियोजना कार्यान्वयनको ठोस खाकाका विषयमा तयारी गरिरहेको बताइएको छ।
"कोसी सरकारविरुद्धको रिटमा आज सुनुवाइ, न्यायाधीश रेग्मी र सुवेदीको इजलासमा पेशी तोकियो","विराटनगर : कोसी प्रदेशका मुख्यमन्त्री उद्धव थापाविरुद्ध सर्वोच्च अदालतमा परेको रिटमाथि आजबाट निरन्तर सुनुवाइ हुने भएको छ। रिटको पेशी न्यायाधीशद्वय कुमार रेग्मी र नहकुल सुवेदीको संयु्क्त इजलासमा तोकिएको छ। कोशीमा असंवैधानिक तरिकाले नयाँ सरकार गठन भएको भन्दै नेकपा (एमाले) ले असार २२ गते सर्वोच्चमा रिट दर्ता गराएको थियो। एमाले कोसी प्रदेश संसदीय दलका नेता एवं निवर्तमान मुख्यमन्त्री हिक्मतकुमार कार्कीका तर्फबाट एमालेका प्रमुख सचेतक रेवतीरमण भण्डारीसहितले परमादेशको माग गर्दै रिट दिएका थिए। असार २७ गते रिटमाथि सुनुवाइ गर्दै सर्वोच्चले साउन ३ गतेभित्र महान्यायाधिवक्तामुख्य महान्यायाधिवक्ताको कार्यालय प्रदेशमार्फत लिखित जवाफ पेस गर्न विपक्षीका नाममा आदेश दिएको थियो। सर्वोच्चले दीर्घकालीन असर पर्ने निर्णय नगर्न प्रदेश सरकारका नाममा आदेश दिएको थियो। रिटमाथिको सुनुवाइका लागि साउन ७ गतेलाई पेसी तोकिएको थियो। नेकपा (एमाले) प्रदेश संसदीय दलका नेता एवं पूर्वमुख्यमन्त्री कार्कीका तर्फबाट दायर रिटउपर सुनुवाइ गर्दै न्यायाधीश सपना प्रधान मल्लको इजलासले प्रदेश प्रमुख खापुङ, मुख्यमन्त्री थापा र सभामुख बाबुराम गौतमलाई सरकार गठनका बेला भएको दाबी र समर्थनको सक्कल कागजातसहित लिखित जवाफ पठाउन आदेश दिएको थियो। आदेश अनुसार प्रदेश प्रमुख, मुख्यमन्त्री र सभामुखले सक्कल कागजातसहित लिखित जवाफ पठाइसकेका छन्। उनीहरूले प्रदेश सरकार संविधान र कानुन अनुसार नै गठन भएको भन्दै मुख्य न्यायाधिवक्ताको कार्यालयमार्फत सर्वोच्चमा जवाफ पठाइएको छ। नेपाली कांग्रेस कोसी प्रदेश संसदीय दलका नेता उद्धव थापालाई प्रदेश प्रमुख पर्शुराम खापुङले असार २१ गते मुख्यमन्त्री नियुक्त गरेका थिए । सरकार गठनमा गठबन्धनले सभामुख बाबुराम गौतमको प्रयोग गरेपछि त्यसविरुद्ध एमालेले सर्वोच्चमा रिट दिएको हो। रिटमा प्रदेश प्रमुख पर्शुराम खापुङग, मुख्यमन्त्री थापा,सभामुख गौतमलाई प्रतिवादी बनाइएको छ। गठबन्धनका तर्फबाट नेपाली कांग्रेसका २९,नेकपा (माओवादी केन्द्र) का १२, नेकपा (एकीकृत समाजवादी) का ४ र जनता समाजवादी पार्टी (जसपा) का १ जना प्रदेशसभा सदस्य तथा सभामुख बाबुराम गौतमसमेतको समर्थनमा थापा मुख्यमन्त्री नियुक्त भएका हुन् ।"
"पुष्पलालको स्मृति दिवस मनाइँदै, रामेछापमा विशेष कार्यक्रम",काठमाडौं : नेपाल कम्युनिस्ट पार्टीका संस्थापक महासचिव पुष्पलाल श्रेष्ठको ४५ औँ स्मृति दिवस आज देश तथा विदेशमा विभिन्न कार्यक्रमको आयोजना गरी मनाइँदैछ । विभिन्न कम्युनिस्ट पार्टी र उनीहरूको भातृ सङ्गठनले विभिन्न कार्यक्रमका साथ स्मृति दिवस मनाउन लागेका छन्। नेकपा (एमाले)ले संस्थापक महासचिवको योगदानको विभिन्न कार्यक्रमका साथ स्मरण गर्ने तयारी गरेको छ। एकीकृत समाजवादीले पनि पुष्पलाल स्मृति उद्यानमा एक कार्यक्रमको आयोजना गर्ने भएको छ। एमालेले पुष्पलालको जन्मभूमि रामेछापमा आज विशेष कार्यक्रम गर्दैछ। उक्त कार्यक्रमका लागि एमाले महासचिव शंकर पोखरेल शनिबार साँझ नै रामेछाप पुगेका छन्। एमाले रामेछापका सचिव पुरुषोत्तम कडेरियाका अनुसार आज रामेछाप नगरपालिकाको भंगेरीमा श्रद्धाञ्जली सभा र मन्थली नगरपालिकाको तीनलाल पार्कमा स्मृति दिवसको अवसरमा विशेष कार्यक्रमको आयोजना गरिएको छ। शनिबार एमाले मन्थली नगर काठमाडौं सम्पर्क मञ्चले काठमाडौंमा रक्त दान कार्यक्रमको समेत आयोजना गरेको थियो। रामेछापमा पुष्पलालको नाममा स्थापना भएको रामेछापको पुष्पलाल स्मृति उद्यानको काम सरकारको प्राथमिकतामा नपरेकाले अघि नबढेको नेता कार्यकर्ताको गुनासो छ। सरकारले ५२ रोपनी बढी जग्गा अधिग्रहण गरेर उद्यान निर्माणको काम अघि बढाएको भएपनि अहिले अति सुस्त गतिमा काम भइरहेको छ। विसं २००६ मा भारतको कोलकतामा नेपाल कम्युनिस्ट पार्टीको स्थापना गर्दा पुष्पलालले सम्मुन्नत राष्ट्र निर्माण गर्ने र नेपाली जनताको वास्तविक मुक्तिको कार्यभार पूरा गर्ने लक्ष्य राखेका थिए । विसं १९८१ असारमा रामेछापको भङ्गेरीमा जन्मिएका पुष्पलाल वैचारिकरूपले सशक्त र आम नेपालीका लागि एक प्रेरणादायी नेताका रूपमा परिचित छन् । जनमतका हिसाबले ठूलो हिस्सा कम्युनिस्ट र वामपन्थी भएपछि विभिन्न टुक्रामा विभक्त हुँदा उनले देख्नुभएको सपना पूरा हुन नसकेको गुनासो कायमै छ । संस्थापक महासचिव श्रेष्ठले नेपालको परिवर्तनका लागि प्रस्ताव गरेको कृषिक्रान्ति र गरिब एवं गरिखाने वर्गको मुक्तिको अभियान अझै पनि उत्तिकै महत्त्वपूर्ण रहेको छ ।
दोलाखाका गाउँमा बाँदर आतंक,"दोलखा : दोलखाको गाउँहरूमा पछिल्ला केही वर्षयता बाँदर आतंकले स्थानीय किसानहरू हैरान भएका छन्। खेतबारीको अन्नबाली बाँदरले खाइदिने र नाश गर्न थालेपछि किसान आजित भएका हुन्। बाली नष्ट गर्ने मात्र होइन मानिसलाई समेत आक्रमण गर्ने गरेको किसानहरूले बताएका छन्। बाँदरका हुल घर करेसामै पसेर मानिसलाई समेत आक्रमण गर्न थालेपछि समस्या भएको दोलखा कालिञ्चोक गाउँपालिका८ साखल्पुका किसान दिलबहादुर आचार्यले बताए। पाक्न लागेको मकै बाँदरबाट जोगाउन हरेक दिन गौडा कुर्नुपर्ने दिलबहादुरको भनाइ छ। असारसाउनमा मकै जोगाउन र माघचैत्रमा आलु जोगाउन बाँदर हिँड्ने गौडामा धर्ना कस्नैपर्ने दिलबहादुरको गुनासो छ। अझ बाँदले महिलाहरूलाई घर करेसामै आएर आक्रमणनै गर्न थालेपछि थप समस्या भएको दिलबहादुरको भनाई छ। लगाएको अन्नबाली बाँदरले नष्ट गर्न थालेपछि किसानहरू खेतबारी बाझै छोडेर विदेश जानुपर्ने दिन आएको छ। कालिञ्चोक८ कै गोपीनी सार्कीले बाली जोगाउन बाँदर आउँछ की भनेर बस्नुपर्ने तर बाँदरले आक्रमण गर्ने भएकाले अर्को समस्या आएको बताइन्। साखल्पु क्षेत्रमा दुई सय बढी बाँदर रहेको स्थानीयको भनाइ छ। बाँदरले मकै र आलुको अलवा गहुँ, फापर, कोदो, धान लगायतका बालीमा समेत क्षति पुर्याउने स्थानीय कृष्ण खड्काले बताए। अहिले वडा नम्बर ८ को डेढ दुई सय घरका स्थानीयको दिनचर्या बाँदर रुघेरै बित्ने गरेको कृष्ण खड्का बताउँछन्। 'बारीमा लगाएको अन्न बाली बाँदरले नष्ट गरेपछि अन्नबाली लगाउन नै छाड्नुपर्ने अवस्था छ',उनले भने। बाँदर आतंक नेपाल र भारतको धेरै ठाउँमा ठूलो समस्याका रूपमा देखिएको वन विज्ञान अध्यन संस्थान हेटौडाको जीवविज्ञान विभागका उपप्राध्यापक विष्णुप्रसाद पाण्डेले बताए।"
झोलुंगे जोगाउन जैविक तटबन्ध,"टीकापुर : कैलालीको दक्षिणी भजनी नगरपालिका९ आम्बारीको झोलुंगे पुल जोगाउनका लागि स्थानीयहरू जैविक तटबन्ध निर्माणमा जुटेका छन्। नगरपालिकाको वडा नम्बर ९ आम्बारी र वडा नम्बर ४ खैलाडलाई जोड्ने कान्द्रा नदीमा निर्माण गरिएको झोलुंगे पुल जोगाउन स्थानीयहरू जैविक तटबन्ध निर्माण जुटेका हुन्। स्थानीय होमबहादुर बोहराले ७ महिना अघि निर्माण सम्पन्न भएको कान्द्राको झोलुंगे पुलदेखि उत्तरतर्फ कान्द्रा नदीले कटान शुरु गरेपछि चार दिनदेखि स्थानीयहरू तटबन्ध निर्माणमा जुटेको बताए। नदीले ५ मिटरभन्दा बढी जमिन कटान गरिसकेको छ, बलौटे माटो छ, एकदिन आएको बाढीले नै पुल जोखिममा पर्यो बोहराले भने १५ मिटर तल झोलुंगे पुल छ, पुलको दायाँ बायाँ तटबन्ध नहुँदा कटानको जोखिममा परेको हो। स्थानीयहरूले नदी नियन्त्रणका लागि कुकाठ, बाँस, झारपातको प्रयोग गरेर बोरामा बालुवा भर्दै जैविक तटबन्ध निर्माण गरिरहेका छन्। वडा नम्बर ९ र ४ का १ शय ५० जनाभन्दा बढी गाउँलेहरूले चार दिनदेखि निरन्तर दैनिक श्रमदान गरेर तटबन्ध निर्माण गरिरहेको वडा नम्बर ९ का अध्यक्ष सञ्जित चौधरीले अन्नपूर्ण पोष्टलाई बताए। ९ नम्बर र ४ नम्बर वडाका गरी दैनिक डेढ शयदेखि २ शय बढी गाउँलेहरूले श्रमदान गरिरहेका छौं वडाध्यक्ष चौधरीले भने वर्षौंदेखिको गाउँलेको माग रहेको झोलुंगे पुल नै खतरामा पर्ने देखेपछि श्रमदान गरेरै बचाउने प्रयास गरिरहेका छौं। वडाध्यक्ष चौधरीले झोलुंगे पुल निर्माण गरिएको क्षेत्रमा तारजालीसहितको तटबन्ध निर्माणका लागि नगरपालिकालाई पहल गर्न अनुरोध गरिएको बताए। नदी नियन्त्रणका लागि दीर्घकालीन योजना नहुँदा बर्सेनि सो क्षेत्रका स्थानीयहरूले नदी कटानको जोखिम मोल्दै आएका छन्। नदीको कटानका कारण सयौं विघा उब्जाऊ जमिन बालुवामा परिणत भएको स्थानीयहरू बताउँछन्। कैलालीको चुरे क्षेत्रबाट बग्ने कान्द्रा नदीले दक्षिणी क्षेत्रको भजनी नगरपालिकामा कटान गर्दा आम्बारी, गञ्जावा, खैलाड क्षेत्रको जमिनमा क्षति पुग्दै आएको छ।"
पहिरोले पाँचवटा बस्ती जोखिममा,"बेनी : म्याग्दीको सदरमुकाम बेनी बजारसँगै रहेको पर्वतको जलजला गाउँपालिका५ कुवापानीको पहाडबाट खसेको पहिरोले पाँच वटा बस्ती जोखिममा परेको छ। पहाडको डिल चिरा परेर जंगलमा खसेको पहिरो लेदो बनेर बग्न थालेपछि सँयौ रोपनी खेतीयोग्य जमिनमा क्षति पुग्नुका साथै छ घरपरिवार विस्थापित भएका छन्। पाँचवटा बस्तीका एक सय भन्दा बढी घर जोखिममा परेका छन्। असार ११ गते राति कुवापानीको चिहानडाँडा (सेतोपहाड)बाट खसेको पहिरो बगेर तलका बस्तीमा आएपछि जोखिम बढेको हो। मुलघडेरीका पदमबहादुर कार्की, रेशमबहादुर कार्की, नगेन्द कार्की, रजिन मगर, अमिर मगर र डम्मरबहादुर खत्रीका परिवार पहिरोका कारण विस्थापित भएका जलजला२ का वडाध्यक्ष प्रकाश जिसीले बताए। पहिरोले जलजला२ को मुलघडेरी, पूर्णगाउँ, नेपाने, टमिलाखर्क, गौरेटो हुँदै कालीगण्डकी किनारमा रहेको म्याग्दीको गलेश्वरसम्म जोखिम बनाएको छ। स्थानीय पदमबहादुर कार्कीले पहिरो खस्न थालेपछि पूर्णगाउँको नवगारण आमा समूहको भवनमा बस्ने गरेको बताए। यसअघि जंगल र मुलघडेरीको पाखोमा अडिएको पहिरोको लेदो शनिबारको वर्षातपछि पूर्णगाउँको तालसम्म पुगेको छ, उनले भने बराहताल परिसरमा रहेका दुईवटा मन्दिर पनि जोखिममा परेका छन्। पौवाभित्र बाढी पसेको छ। डम्मरबहादुर खत्रीको सुन्तला बगैंचा र बारी बाढीले पुरेको छ। मुलघडेरीमा करिब ७० रोपनी खेत र बारी पहिरोको लेदोले पुरिएर क्षति पुगेको छ। लेदोले पुरिएपछि यसपाली धान र कोदो रोपाइँ पाएका छैनन्। खेतीयोग्य जमिन बाँझै राख्नुपर्ने अवस्था आएको छ। पहिरो र जोखिममा परेका ठाउँका तीन चरणमा स्थलगत अध्ययन गरी थप क्षति हुन नदिन सतर्कता अपनाइएको जलजला गाउँपालिकाका अध्यक्ष राजुप्रसाद आचार्यले बताए।"
वडा वडामा धारा जडान र ट्यांकी राखेर पानीको प्रबन्ध मिलाउँदै महानगर,"वीरगन्ज : केही दिन यता खानेपानी अभावको समस्यासँग जुधिरहेका वीरगन्जवासीका लागि वीरगन्ज महानगरपालिकाले पानीको व्यवस्था गर्न थालेको छ। महानगरपालिकाले खानेपानी संस्थानको पाइपलाइन विस्तार भएका वडा नम्बर १ देखि १७ र १९ गरी १८ वटा वडामा सोमबारदेखि निःशुल्क धारा जडान गर्ने तयारी गरेको छ। यस्तै खानेपानी संस्थानको पाइपलाइन नपुगेका वडाहरूमा भने अहिले ट्यांकरमार्फत पानी ओसारेर अस्थायी रूपमा व्यवस्था महानगरले मिलाएको छ। महानगरका ९० प्रतिशत चापाकलहरू सुकेर पानीको समस्यासँग जुधिरहेका महानगरवासीलाई तत्काल आवश्यक पानीको व्यवस्था मिलाउन महानगरका मेयर राजेशमान सिंहले महानगरका कर्मचारी र वडाका जनप्रतिधिनीहरूलाइ निर्देशन दिएका थिए। निर्देशन अनुरुप महानगरपालिकाले आइतबार वडा नम्वर १ र १५ को सार्वजनिक स्थानमा १० हजार लिटर क्षमतको ट्यांकी राखेर त्यसमा ट्यांकरबाट पानी ओसारेर पिउने पानीको प्रबन्ध मिलाएको हो। यस्तै खानेपानी संस्थानको धारा सार्वजनिक स्थानहरूमा जडान गर्ने कार्य भने सोमबारदेखि नै सुरु गर्ने गरी आवश्यक सबै प्रक्रिया मिलाइसकेको महानगरपालिकाका प्रमुख प्रशासकीय अधिकृत लक्ष्मी प्रसाद पौडेलले बताए। खानेपानी पाइपको लाइन भएका वडाहरूमा सार्वजनिक चोक तथा बढी चाप भएका स्थानमा सोमबारदेखि नै धारा जडान कार्य सुरु गरिने उनले बताए। उनले भने,हरेक वडामा आवश्यकता अनुसार १०देखि १५ स्थानमा धारा जडान गरिन्छ, धारा जडानको खर्च र त्यसको बिलिङ महानगरपालिकाले नै व्यहोर्छ।' यस्तै संस्थानको पाइप लाइन विस्तार नभएका वडा तथा स्थानमा भने आइतबारदेखि नै १० हजार लिटरको ट्यांकी राखेर पानीको प्रबन्ध मिलाइएको पौडेलले बताए। यसैबिच आइतबार वीरगन्ज महानगरपालिका२४ मा भने वडाअध्यक्ष आशुतोष चतुर्वेदीले भने आफ्नो व्यक्तिगत खर्चमा ट्यांकी राखेर वडाका बासिन्दालाई पानीको व्यवस्था मिलाएका छन्।"
विद्यार्थीलाई पोशाक र शैक्षिक सामग्री,"जोमसोम : मुस्ताङको थासाङ गाउँपालिका५ अन्तर्गतका पाँचवटा सामुदायिक विद्यालयलाई पोशाक र शैक्षिक सामग्री वितरण गरिएको छ। विद्यालयका १२५ जना विद्यार्थीलाई पुग्ने गरी उपल्लो मुस्ताङको लोघेकर दामोदरकुण्ड गाउँपालिका अध्यक्ष लोप्साङ छोम्फेल बिष्टले ५ लाख ३ हजार आर्थिक सहयोग गरेका थिए। सोही आर्थिक सहयोगबाट थासाङ५ अन्तर्गतका कुञ्जो, टिटी, छयो, देउराली र पैरोथाप्लाका विद्यार्थीलाई पोशाक र शैक्षिक सामग्री संरक्षण व्यवस्थापन समिति कुञ्जोले खरिद गररेको हो। ती सामग्री गाउँपालिका अध्यक्ष बिष्टकै हातबाट विद्यार्थीलाई वितरण गरिएको ताक्लुङ आधारभूत विद्यालयका प्रधानाध्यापक अर्जुन पुनले जानकारी दिए। ओझेलमा परेको विद्यालय र विद्यार्थीलाई आर्थिक सहयोग गरी पोशाक, शैक्षिक सामग्री र विद्यालयलाई चाहिने साउन्ड सिस्टम खरिद गरिएको हो। गाउँघरका विद्यालयलाई शिक्षाप्रति जागरुक बनाउन आफूले आर्थिक सहयोग गरी शैक्षिक सामग्री हस्तान्तरण गरेको अध्यक्ष विष्टले बताए।"
"अछाममा मलामी बोकेको ट्याक्टर दुर्घटना: एकजनाको मृत्यु, १४ घाइते",अछाम : अछाममा मलामी बोकेको ट्याक्टर दुर्घटना हुँदा एकजनाको मृत्यु भएको छ । आइतबार जिल्लाको पञ्चदेवल बिनायक नगरपालिका ४ कालिकास्थानमा मलामी बोकेको ट्याक्टर दुर्घटनामा एकजना मृत्यु भएको हो । पञ्चदेवल बिनायक नगरपालिकाबाट बेल्खेत कर्णाली लास बोकेको भे १ त ६७५६ नम्बरको ट्याक्टर सडकमा अनियन्त्रित भइ दुर्घटना भएको हो । मृत्यु हुनेमा पञ्चदेवल बिनायक नगरपालिका ६ का दिर्घ विक रहेका छन् । दुर्घटनामा १४ जना घाइते भएका छन् । घाइतेहरूको स्थानीय स्वास्थ संस्था र जिल्ला अस्पताल उपचार भइरहेको प्रहरीले जनाएको छ।
मृगौला पीडित महिलाको उपचारका लागि गाउँलेको सहयोग,डडेल्धुरा : डडेल्धुराकी एक मृगौला पीडित महिलालाई बचाउनका लागि गाउँलेले आर्थिक सहयोग जुटाउन सुरु गरेका छन्। आर्थिक अवस्था कमजोर भएकी डडेल्धुरा अजयमेरु गाउँपालिका५ ओडिगाउकी पशुपतीदेवी खड्काको मृगौला सम्बन्धीको रोगको उपचारका लागि गाउँलेले नै जुटेर सहयोग जुटाइरहेका छन्। उनको एक मृगौला पुरै काम नलाग्ने भएको र अर्को मृगौलाको पनि चाडै अपरेसन गर्नुपर्ने भएकाले गाउँलेले सहयोग अभियान सुरु गरेका हुन्। लामो समयदेखि स्वास्थ्य उपचार गराई रहेकी उनको पारिवारको आर्थिक अवस्था दिनप्रतिदिन कमजोर बन्दै गएको छ। उनलाई सेती अस्पताल धनगढीले थप उपचारका लागि काठमाडौं टिचिङमा रिफर गरेको भए पनि आइतबार उनलाई वीर अस्पतालमा उपचार गर्ने स्थानीयले जनाएका छन्। रिफर भएको लाम समयसम्म पनि आर्थिक समस्याका कारण बिरामीलाई उपचारका लागि काठमाडौं लैजान नसकेको बिरामीका आफन्त राजसिंह खड्काले बताए। हालसम्म एक लाख १० हजार जम्मा गरी बिरामीलाई बुझाएको उनको भनाइ छ।
महाकाली सिँचाइको नहरमा शव भेटियो,शव पहिचान गर्न तथा घटनाबारे अनुसन्धान गर्न प्रहरी निरीक्षक भरतराज गिरीको नेतृत्वमा टोली घटनास्थलमा पुगेको जिल्ला प्रहरी कार्यालयका प्रवक्ता प्रहरी नायव उपरीक्षक प्रकाश डाँगीले जानकारी दिए। कञ्चनपुर : कञ्चनपुरको गड्डाचौकीस्थित महाकाली सिँचाइको नहरमा एक शव भेटिएको छ । नहरमा बग्दै गरेको शव देखेपछि स्थानीयले प्रहरीलाई खबर गरेका थिए । शव पहिचान गर्न तथा घटनाबारे अनुसन्धान गर्न प्रहरी निरीक्षक भरतराज गिरीको नेतृत्वमा टोली घटनास्थलमा पुगेको जिल्ला प्रहरी कार्यालयका प्रवक्ता प्रहरी नायव उपरीक्षक प्रकाश डाँगीले जानकारी दिए। यसैबीच भीमदत्त नगरपालिका१३ दोधारा चादँनी झोलुङ्गे पुलबाट महाकाली नदीमा हाम फालेका युवकको प्रहरीले खोजी गरिरहेको छ । कृष्णपुर नगरपालिका६ का २८ वर्षीय जनक भट्टले गए राति नौ बजे झोलुङ्गे पुलबाट हाम फालेका थिए । डिएसपी डाँगीका अनुसार भट्टसंगै झोलुङ्गे पुल पुगेका अर्का एक युवकलाई घटनाबारे अनुसन्धानका लागि प्रहरीले नियन्त्रणमा लिएको छ । उनको खोजीमा सुरक्षाकर्मी र रेडक्रसको टोली खटिएको छ । रासस
पुरुषोत्तम ज्ञान महायज्ञ सञ्चालन,अर्घाखाँची : अर्घाखाँचीको चुत्राबेसीमा रहेको सिद्धेश्वर शिवालयमा पुरुषोत्तम ज्ञान महायज्ञ सञ्चालन भएको छ। मलमास अर्थात पुरुषोत्तममास भगवान विष्णुको प्रिय महिना भएकोले श्रावण ३ गतेदेखि १० गतेसम्म पुरुषोत्तम ज्ञान महायज्ञ सञ्चालन गरिएको हो। महायज्ञमा कथावाचक पंडित नारायणप्रसाद आचार्य (वैदिक)ले संगीतमय कथावाचन गरेका छन्। सन्धिखर्क२ चुत्राबेसीको सिद्धेश्वर शिवालयमा सिद्धेश्वर शिवालय तथा यज्ञसम्पादन पुरुषोत्तम ज्ञान महायज्ञ मूल समितिको आयोजनामा भजन कृतनसहित संगीतमय महायज्ञ सञ्चालन गरिएको संयोजक डिलाराम भुसालले बताए।
इनारमा डुबेर युवकको मृत्यु,विराटनगर : मोरङको सुन्दरहरैँचा नगरपालिका९ मुस्लिम टोलमा खानेपानीको इनार सफा गर्ने क्रममा डुबेर आइतबार दिउँसो एक जनाको मृत्यु भएको छ। अब्दुल मल्लिकको जग्गामा रहेको इनार सफा गर्ने क्रममा इनारभित्र डुबेर बेलबारी नगरपालिका७ का २५ वर्षीय बौका कुमालको मृत्यु भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार इनारमा खसेर डुबेपछि कुमाललाई घाइते अवस्थामा दिउँसो २:३० बजेतिर उद्धार गरेर उपचारका लागि विराटनगरको कोसी अस्पताल ल्याइएको थियो। अस्पताल ल्याइपुर्याउनासाथ चिकित्सकले मृत घोषित गरेको प्रहरीले जनाएको छ। शवलाई कोसी अस्पतालमै राखिएको छ। इलाका प्रहरी कार्यालय बेलबारीका प्रहरी निरीक्षक उदय शम्शेर राणा नेतृत्वको टोलीले घटनाको अनुसन्धान सुरु गरेको छ।
अवैध उत्खनन् गर्ने ट्याक्टर प्रहरी नियन्त्रणमा,ढल्केवर(धनुषा): अवैध उत्खनन् गर्ने दुई वटा ट्याक्टरलाई धनुषा प्रहरीले नियन्त्रणमा लिएको छ। आइतबार धनुषाको मिथिला नगरपालिका५ स्थित औरही खोलामा अवैध उत्खनन् गर्ने ट्याक्टरलाई नियन्त्रणमा लिएको प्रहरीले जनाएको छ। इलाका प्रहरी कार्यालय ढल्केवरबाट खटिएको प्रहरी टोलीले अवैध रूपमा उत्खनन् कार्यमा संलग्न ज १ त २६५० र नम्बर नखुलेको ट्याक्टर गरी दुई वटा ट्याक्टरलाई नियन्त्रणमा लिएको धनुषाका प्रहरी प्रवक्ता प्रहरी नायव उपरीक्षक वेदप्रसाद गौतमले जानकारी दिए। उनका अनुसार नियन्त्रणमा लिइएको ट्याक्टर इलाका प्रहरी कार्यालय ढल्केवरमा राखेर थप अनुसन्धान भइरहेको छ।
पोखरीमा हामफालेका पुरुषको मृत्यु,विराटनगर : पोखरीमा हामफालेका मोरङको धनपालथान गाउँपालिका५ बबियाका ५७ वर्षीय अगमलाल सरदारको आइतबार दिउँसो मृत्यु भएको छ। घरनजिकको पोखरीमा हामफालेका उनलाई उद्धार गरेर उपचारका लागि रंगेली अस्पताल लगिएको थियो। घाइते अवस्थामा अगमलाललाई अस्पताल पुर्याउनासाथ चिकित्सकले मृत घोषित गरेका हुन्। मोरङ प्रहरीका प्रवक्ता डीएसपी रन्जनकुमार दाहालका अनुसार घरबाट अन्दाजी १ सय ५० मिटर पश्चिममा रहेको माछा पोखरीमा दिउँसो १ः४० बजेतिर अगमलाल हामफालेको प्रारम्भिक अनुसन्धानबाट खुलेको छ। माछापालन हुँदै आएको उक्त पोखरी धनपालथान५ का प्रेमनिधी तिवारीको हो। अगमलाल पोखरीमा हामफालेको उनका दाजु विष्णु सरदारले देखेका थिए। त्यसलगत्तै छरछिमेकीलाई घटनाको जानकारी गराएर उनी भाइको उद्धारमा लागे। स्थानीयको सहयोगमा उद्धार गर्दै अगमलाललाई अस्पताल पुर्याउँदा दिउँसो २:४० बजेतिर चिकित्सकले मृत घोषित गरेको प्रहरीले जनाएको छ। शवलाई पोस्टमार्टमका लागि रंगेली अस्पतालमै राखिएको छ। डीएसपी दाहालले घटनाको अनुसन्धान सुरु गरिएको जानकारी दिए।
उदयपुरको चौदण्डीगढी नगरपालिकामा एकै दिन चार योजना उद्घाटन,"उदयपुर : उदयपुरको चौदण्डीगढी नगरपालिका९ मा विकास निर्माणले तीव्रता पाएको छ। तुलनात्मक रूपमा संघ, प्रदेश र नगरपालिकाको सबैभन्दा बढी बजेट भित्रिने गरेको उक्त वडामा शनिबार एकैदिन चार वटा योजनाको उद्घाटन गरिएको छ। आर्थिक वर्ष २०७९०८० को असार मसान्तमा सम्पन्न चार वटै योजनाको मेयर कालुमान लामा, उपमेयर मणिकादेवी दुलालले संयुक्त रूपमा गरेका छन्। वडाध्यक्ष प्रकाश राउतका अनुसार ७९ लाख ९६ हजार ७३५ रुपैयाँको लागतमा सुविधासम्पन्न स्वास्थ्य चौकी भवन निर्माण गरिएको हो। त्यसैगरी विपीचौकशुक्रबारे हटिया१० नम्बर वडा कार्यालय हुँदै पश्चिम वकनिया देवधारसम्म जोड्न साढे चार किलोमिटर कालोपत्रे निर्माण गरिएको उनले बताए। वडाध्यक्ष राउतका अनुसार शुक्रबारे हटियालाई बस्तीमा जोड्न सात लाखको लागतमा वगुवाखोला र तीन लाखको लागतमा मर्लेखोलामा कल्भर्ट पुल निर्माण गरिएको छ। झण्डै तीन कठ्ठा क्षेत्रफलमा निर्मित स्वास्थ्य चौकी भवनमा औषधि कक्ष, बिरामी जाँच, ड्रेसिङ, गर्भवती जाँच, प्रयोगशाला, कार्यालय प्रमुख, कर्मचारी कक्ष, बिरामी करुवाका अलगअलग कक्ष बनाइएको छ। यसै आर्थिक वर्षबाट एमबीबीएस चिकित्सक राख्ने गरी भवन निर्माण गरिएको वडाध्यक्ष राउतले बताए। उनले भने, चालू आर्थिक वर्षमा माथिल्लो तला कर्मचारी निवासका लागि तयार गरी २४ सै घण्टा स्वास्थ्य सुविधा उपलब्ध गराइने छ।' सम्पन्न योजनाको उद्घाटन गर्दै मेयर लामाले निर्वाचनमा गरेका प्रतिवद्धता अनुसार विकास निर्माणले गति लिएको बताए। उनले भने, हिजो चुनावमा हामी सहभागी हुँदा जनतासँग जे प्रतिवद्धता गरेका थियौँ, त्यसमा रत्तिभर विचलित छैनौं र तलमाथि नगरी कार्यान्वयन गरेका छौं।' सुसासन र विकास निर्माणका काममा नीति बनाएर अघि बढ्दा मुठ्ठीभरका व्यक्तिको घेराउमा परेको र संघीय सरकारले समेत अंकुश लगाउने गरेकाले तीन तहका सरकार मिलेर अघि बढ्नुको विकल्प नभएको बताए। मेयर लामाले भने, न्युन विद्यार्थी संख्या भएका विद्यालयलाई मर्ज गर्नु, कक्षा घटुवा गर्नु र कामै नगरी सेवासुविधा खाँदै आएका शिक्षकलाई सरुवा गरेर शैक्षिक सुधारको प्रयास गर्दा घेराबन्दी भयो? शैक्षिक क्षेत्रमा आमुल परिवर्तन भएको छ, नतिजा दिन सुरु गरेको छ,' उनले भने, मलाई चौतर्फी अवरोध गरिएको छ, तर म गल्नेवाला छैन, नीतिलाई टेकेर नगरपालिकाको गुणात्मक सुधारका लागि लडीनै रहनेछु।' प्रतिनिधिसभा र प्रदेश सभाका सदस्यहरू प्रति लक्षित गर्दै मेयर लामाले भने, चालू आर्थिक वर्षमा चौदण्डिगढी नगर क्षेत्रमा संघ र प्रदेशको बजेट हेर्दा सारै दुःखी छु, झण्डै झण्डै शून्य अवस्थामा छ, अनि सधै चुनावको बेला पुल, सडक बनाईदिन्छु भन्दै सिलान्यास गर्ने र चुनाव जित्ने त्यसपछि बेपत्ता हुने कसैकसैलाई लत लागेको छ, यदि काम नै गर्ने भए चुनावअघि योजना सम्पन्न गर्नुस्, अन्यथा गलत प्रचार गरेर चुनावी फण्डा नबनाउनुस्।' उपमेयर मणिकादेवी दुलालले एक गाउँबाट अर्को गाउँ जोड्न खोलाखहरेमा कल्भर्ट र ट्रष्टपुल निर्माण गर्ने नगरपालिकाको नीति अनुरूप गत आर्थिक वर्षमा १७ वटा पुलपुलेसा निर्माण गरिएको बताइन्। उनले शिक्षा, स्वास्थ्य, कृषिलाई प्राथमिकता राखी विकास निर्माणलाई तीव्रता दिएको र त्यसको नतिजा आउन थालेको बताइन्।"
प्रधानमन्त्रीको सुशासन सल्लाहकार भन्दै ठगी गर्ने पक्राउ,काठमाडौं : प्रधानमन्त्रीको सुशासन सल्लाहकार हुँ भन्दै ठगी गर्ने दुई जना पक्राउ परेका छन्। पक्राउ पर्नेमा काठमाडौंको नागार्जुन नगरपालिका८ का ४४ वर्षीय राजेन्द्रप्रसाद खनाल र २३ वर्षीय विशाल खनाल रहेका छन्। दुवै जनाले प्रधानमन्त्रीको सुशासन सल्लाहकार हुँ तथा अन्य प्रमुख नेताहरूसँग चिनजान रहेको भनी विभिन्न कम्पनी तथा व्यवसायमा सहभागी गराउने विश्वास दिलाएर ठगी गर्ने गरेका थिए। विभिन्न कागजातहरूमा सही छाप गराई ४५ लाख रुपैयाँ भन्दा बढी रकम ठगी गरेको तथा ना४ च ८६७० नम्बर को स्कारपियो जीपसमेत लिई गई फरार रहेकोमा उनीहरूलाई काठमाडौं उपत्यका अपराध अनुसन्धान कार्यालयको टोलीले पक्राउ गरेको हो। उनीहरूबिरुद्ध इलाका प्रहरी कार्यालय दमक झापामा ठगीसम्बन्धी कसुरमा मुद्दा दर्ता भई जिल्ला अदालत झापाबाट पक्राउ पुर्जीसमेत जारी भएको थियो। पक्राउ परेका दुवै जनालाई थप अनुसन्धान एंव कारबाहीका लागि इलाका प्रहरी कार्यालय दमक पठाइएको छ।
खेतमा छटपटाइरहेको अवस्थामा भेटिएका पुरुषको मृत्यु,विराटनगर : मोरङको लेटाङ नगरपालिका१ स्थित खेतमा छटपटाइरहेको अवस्थामा भेटिएका पुरुषको आइतबार दिउँसो मृत्यु भएको हो। लेटाङ१ का अन्दाजी ४५ वर्षीय ऋषिराम दाहाल घरदेखि लगभग १५ मिटर पश्चिममा रहेको खेतमा छटपटाइरहेको अवस्थामा दिउँसो २:५० बजेतिर भेटिएका थिए। मोरङ प्रहरीका प्रवक्ता डीएसपी रन्जनकुमार दाहालका अनुसार भीमबहादुर लामाको खेतमा उनलाई छटपटाइरहेको अवस्थामा फेला पारिएको हो। बाबु छटपटाइरहेको देखेपछि छोरीले आमा (दाहालकी श्रीमती)लाई घटनाको जानकारी गराइन्। श्रीमतीले उपचारका लागि प्राथमिक स्वास्थ्य केन्द्र लेटाङ पुर्याउनासाथ चिकित्सकले मृत घोषित गरेका हुन्। पुरुषको मृत्युको कारण यकिन हुन बाँकी रहेको डीएसपी दाहालले बताए। उनका अनुसार शवलाई पोस्टमार्टमका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टर लगिएको छ। इलाका प्रहरी कार्यालय लेटाङका प्रहरी निरीक्षक विकाश थपलिया नेतृत्वको टोलीले घटनाको अनुसन्धान सुरु गरेको छ।
"कोसी प्रदेशमा लम्पी स्किन भयावह, नियन्त्रणमा सरकार उदासिन","विराटनगर : पशु चौपायामा लाग्ने संक्रामक रोग लम्पी स्किनले कोसी प्रदेशमा भयावह रूप लिएको छ। किसानका गोठ नै रित्तिने गरी संक्रमणले महामारीको रूप लिँदा पनि नियन्त्रणका लागि सरकार उदासिन देखिएको छ। रोग नियन्त्रण गर्न तीनै तहका सरकार असफल देखिएका छन्। लम्पी स्किनले पशु संक्रमित हुँदा कोसी प्रदेशमा हजारौं किसान प्रभावित बनेका छन्। कोसीमा हालसम्म २ लाख १४ हजार ६ सय ४५ भन्दा बढी पशु संक्रमित भएका छन्। पशुपन्छी तथा मत्स्य विकास निर्देशनालय विराटनगरका अनुसार हालसम्म २ लाख १२ हजार ८ सय ५७ गाई गोरु र १ लाख ७ हजार ८८ भन्दा धेरै भैंसी राँगामा यसको संक्रमण पुष्टि भइसकेको छ। लम्पी स्किनकै कारण ४ हजार ८ सय १४ वटाभन्दा बढी पशु मरिसकेका छन्। मृत्यु हुनेमा ४ हजार ७ सय ५७ गाई गोरु र ६२ वटा राँगा छन्। यो असार अन्तिमसम्मको तथ्यांक हो। प्रदेशमा हालसम्म १ लाख ३ हजार ७ सय ७१ पशुलाई संक्रमणविरुद्धको खोप लगाइएको छ। संखुवासभा, तेह्रथुम र भोजपुरमा खोप कार्यक्रम पुग्न सकेको छैन। खोप पुगेका स्थानमा पनि पर्याप्त छैन। प्रदेशका १४ वटै जिल्ला लम्पी स्किनबाट प्रभावित छन्। प्रदेशभरि हालसम्म २ लाख १४ हजार ६ सय ४५ पशु संक्रमित हुँदा १ लाख ३ हजार ७ सय ७१ पशुलाई मात्रै खोप लगाइएको हो। संक्रमितमध्ये आधा पनि पशुले खोप पाएका छैनन्। खोपको उपलब्धताको अवस्थाले पनि संक्रमण नियन्त्रण प्रभावकारी हुन नसकेको देखाउँछ। पाँचथरमा सबैभन्दा धेरै पशु संक्रमित भएका छन्। ३२ हजार ९ सय ६२ पशु संक्रमित हुँदा पाँचथरमा ३ सय ७६ वटाको मृत्यु भइसकेको छ। संक्रमणका कारण मृत्यु हुने पशुको संख्या इलाममा धेरै छ। इलाममा हालसम्म १ हजार ३ सय ८२ पशु मरिसकेका छन्। ३१ हजार ३ सय ४९ वटा पशुमा संक्रमण पुष्टि भइसकेको छ। धनकुटामा २१ हजार ५ सय ५८, झापामा २० हजार ९ सय २५, उदयपुरमा २० हजार ८ सय ९९, मोरङमा १९ हजार ८ सय ६९, सुनसरीमा १६ हजार २ सय ४४, तेह्रथुममा १५ हजार ९ सय ८६, संखुवासभा १३ हजार, खोटाङमा १० हजार ३ सय २४, ताप्लेजुङमा ६ हजार ९ सय २, भोजपुरमा ६ हजार ६ सय १९, ओखलढुंगामा ६ हजार ३ सय ३ र सोलुखुम्बुमा ७ सय ५ वटा पशुमा संक्रमण यकिन भइसकेको छ। संक्रमणले झापामा ५ सय ४, मोरङमा ४ सय २९, उदयपुरमा ३ सय ७६, सुनसरीमा ३ सय ४३, खोटाङमा २ सय ७९, धनकुटामा २ सय ७५, संखुवासभामा २ सय ७२, ओखलढुंगामा २ सय २, तेह्रथुममा १ सय ४४, ताप्लेजुङमा १ सय २५, भोजपुरमा ७२ र सोलुखुम्बुमा ३५ पशु मरिसकेका छन्। गोठका गाईवस्तु मरेर किसानले ठूलो क्षति बेहोर्नुपर्ने अवस्था आइरहँदा तीनै तहका सरकार संक्रमण नियन्त्रणमा उदासिन देखिएका छन्। कृषकको गोठ नै रित्तिने अवस्था आउँदा पनि सरकारमा एकअर्काबीच प्रभावकारी समन्वयको अभाव देखिएको छ। पीडाले किसान छटपटाइरहँदा सरकार रमिते बनेको छ। भोजपुरको षडानन्द नगरपालिकाका मेयर सुरेन्द्र उदासले लम्पी स्किन नियन्त्रणमा केन्द्र र प्रदेश सरकारको कुनै भूमिका नदेखिएको बताए। माथिका सरकारले कुनै सहयोग नगरेपछि स्थानीय स्तरमै नियन्त्रणको प्रयास गर्यौं। सीमित स्रोत हुने हुँदा पालिकाको प्रयासले मात्रै नियन्त्रण सम्भव हुन सकेन, उदासले भने, सुरुमा महामारीको रूप लिएको संक्रमण अहिले केही मत्थर भएजस्तो छ। तर, पूर्ण रूपमा नियन्त्रण हुन सकिरहेको छैन। प्रदेशले बाँड्नुपर्ने औषधि र खोप अहिलेसम्म नपठाएको उनले बताए। नगरपालिकाबाटै १६ लाखको औषधि किनेर वितरण गरियो। ग्रामीण स्वास्थ्य कार्यकर्ताको तालिम लिएकालाई औषधि वितरणमा परिचालन गरियो, उदासले भने, प्रदेशबाट अहिलेसम्म १ डोज खोप पनि उपलब्ध भएन। संक्रमणको मारले किसान संकटमा परेका छन्। पशुपन्छी तथा मत्स्य विकास निर्देशनालय विराटनगरका सूचना अधिकारी एवं पशु चिकित्सक विनोदकुमार साह संक्रमण नियन्त्रणका लागि औषधि वितरण गर्ने र खोप लगाउने काम भइरहेको दाबी गर्छन। संक्रमण धेरै देखिएको स्थानलाई लक्षित गरेर खोप कार्यक्रम सञ्चालन गरिएको छ। स्थानीय तहहरूमा खोप पठाइएको छ, उनले भने, प्रदेशमा १ सय ३७ वटा पालिकाहरू छन्। सबैमा पुर्याउन भने सकिएको छैन। बजेट, स्रोधसाधन र जनशक्ति अभावकै कारण लम्पी स्किन नियन्त्रणलाई प्रभावकारी बनाउन नसकिएको साह स्वीकार्छन्। उनका अनुसार हालसम्म २३ लाख रूपैयाँ बढीको औषधि खरिद गरेर वितरण गरिसकिएको छ। साहले रकमको अभाव भएकाले खोप र औषधिको अभाव झेल्नु परेको बताए। संक्रमण नियन्त्रणमा सक्दो प्रयास गरिरहेका छौं। संघीय सरकारले अधिकारसहित बजेट स्थानीय तहलाई पठाएको छ, उनले भने, धेरै गर्ननसक्ने अवस्थाका बीच हामीबाट सहजीकरण भइरहेको छ। त्यहाँमाथि सबै कुराको अभाव छ। साह आफूहरूले समन्वयकारी भूमिका निर्वाह गरिरहेको बताउँछन्। पशुमा संक्रमण नदेखिएका बेला पशुसेवाका दरबन्दी कटौती गरिएकाले पनि समस्या भएको उनले बताए। ११ जनासम्म दरबन्दी भएको ठाउँमा अहिले ३ जनासम्मले काम गर्नुपर्ने अवस्था रहेको पशुपन्छी तथा मत्स्य विकास निर्देशनालयले जनाएको छ। २ वटा जिल्ला हेर्ने गरी प्रदेश सरकारको एउटा पशु अस्पताल छ। अस्पतालमा ५ जनासम्म मात्रै कर्मचारी छन्। उनीहरूले दुईवटा जिल्लामा सेवा पुर्याउन समस्या हुने निर्देशनालयको भनाइ छ। पशु चिकित्सकका अनुसार लामखुट्टे (मच्छर), झिँगा, किर्नाजस्ता कीराको टोकाइबाट पशुमा यो रोग सर्छ। संक्रमण भएपछि पशु चौपायालाई ज्वरो आउने, गाईंभैंसीले दूध कम दिने, तौल घट्ने हुँदै अन्तमा मृत्यु हुने समस्या छ। संक्रमित पशुको छालामा १ देखि ५ सेन्टिमिटरसम्मका गोला र साह्रा गाँठा देखिने, थुतुनो, मुख एवं नाकमा घाउ आउने तथा आँखा र नाकबाट अत्यधिक मात्रामा तरल पदार्थ बग्ने हुन्छ।"
"घरबाटै प्रतिबन्धित औषधिको खरिदबिक्री, धमाधम पक्राउ पर्दै कारोबारी","विराटनगर : मोरङको उत्तरी लेटाङमा व्यक्तिका घरबाटै प्रतिबन्धित औषधिको खरिदबिक्री हुने गरेको पाइएको छ । खुला सीमाको फाइदा उठाउँदै भारतबाट भित्राइने प्रतिबन्धित औषधि घरघरमा राखेर सेवनकर्तालाई बिक्री गर्ने गरिएको हो । घरघरमा भण्डारण गरेर राखिने अवैध औषधि रकम लिएर लागुऔषधका प्रयोगकर्तालाई उपलब्ध गराउने गरिएको प्रहरीको अनुसन्धानबाट खुलेको छ । नेपालमा प्रयोगमा प्रतिबन्ध लगाइएको औषधि लुकाइछिपाइ भारतबाट ल्याउने गरिएको हो । लागुऔषधका सेवनकर्तालाई लक्षित गरेर भित्राइने औषधिको खरिदबिक्री घरघरबाटै हुने गरेको छ । घरबाटै प्रतिबन्धित औषधि बिक्री गरिरहेका एकजना युवालाई प्रहरीले शनिबार राति लेटाङ नगरपालिका३ बाट पक्राउ गरेको छ । बिना इजाजत अवैध औषधि खरिदबिक्री भइरहेको विशेष सूचनाका आधारमा इलाका प्रहरी कार्यालय लेटाङबाट पुगेको टोलीले राति ८:३० बजेतिर लुसान बर्देवालाई पक्राउ गरेको हो । बर्देवाको घरमा खानतलासी गर्दा स्पासपेन ३ सय १२ र ट्रामाडोल ३ सय ट्याब्लेट बरामद भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए । उनका अनुसार घरबाटै प्रतिबन्धित औषधि बरामद भएपछि उनलाई पक्राउ गरिएको छ । बर्देवाका सम्बन्धमा इन्सपेक्टर विकाश थपलिया नेतृत्वको टोलीले अनुसन्धान अघि बढाएको छ । थप अनुसन्धान र कारबाही अघि बढाउन उनलाई औषधि व्यवस्था विभागको जिम्मा लगाउने तयारी छ । इन्स्पेक्टर थपलियाको नेतृत्वमा प्रहरीले लेटाङका ग्रामीण क्षेत्र लक्षित विशेष अप्रेशन चलाइरहेको छ । प्रहरी सक्रियतासँगै प्रतिबन्धित औषधि एवं लागूऔषधका कारोबारी र प्रयोगकर्ता धमाधम पक्राउ परिरहेका छन् । लागुऔषधसहित पक्राउ परेकालाई प्रहरीले लागुऔषध ऐनअन्तर्गतको मुद्दा चलाउँछ भने प्रतिबन्धित औषधिसहित पक्राउ पर्नेलाई आवश्यक कारबाहीका लागि विभागमा बुझाउने गरिएको छ । लागुऔषध गाँजा मुद्दाको अनुसन्धानका लागि प्रहरीले असार २८ गते लेटाङबाटै ४ जनालाई पक्राउ गरेको थियो । लेटाङ९ का २२ वर्षीय झुप्पे भनिने बसन्त मगर,२१ वर्षीय संयोग बुर्जामगर,२० वर्षीय आशुतोष राई र १९ वर्षीय प्रयास राई पक्राउ परेका हुन् । प्रहरीले असार २६ गते लेटाङ३ कृतिमानबाट लागूऔषध खैरो हेरोइन (ब्राउन सुगर) २३ वर्षीय थीरबहादुर राउत र २२ वर्षीय एनोश तामाङलाई पक्राउ गरेको थियो । राउत बिक्रेता र तामाङ खरिदकर्ता हुन् । खैरो हेरोइन खरिद गर्न तामाङ राउतको घरमा पुगेका थिए । उनीहरूबाट ४९ मिलिग्राम हेरोइन बरामद भयो । गाँजा र प्रतिबन्धित औषधिसहित असार २० गते लेटाङ९ का २० वर्षीय दिवाहाङ राई र पवन बाग्दास पक्राउ परे । प्रहरीले खानतलासी गर्दा घरबाट लागुऔषध गाँजा आधा किलो तथा प्रतिबन्धित औषधि स्पासपेन २ सय र ट्रामाडोल २ सय ट्याब्लेट बरामद भएको थियो । राई र बाग्दाससँगै गाँजाको अवैध धन्दामा संलग्न रहेको पाइएपछि असार २८ गते थप ४ जना पक्राउ परेका हुन् । प्रहरीले असार २० गते नै लेटाङ८ का २० वर्षीय सुवास कार्की र २५ वर्षीय लोकेश राईलाई पनि पक्राउ गरेको थियो । घरबाट स्पासपेन ५ सय ५३ र ट्रामाडोल ४ सय ४५ ट्याब्लेट बरामद भएपछि लेटाङ९ का २६ वर्षीय अभिषेक दर्जी पनि पक्राउ परे । असार १६ गते लेटाङका २ वटा घरमा प्रहरीले छापा हानेको थियो । बिना इजाजत प्रतिबन्धित औषधि लुकाएर एवं संचय गरेर घरमा राखेको पाइएपछि लेटाङ३ का तेजनकुमार राई पक्राउ परेका थिए । प्रतिबन्धित औषधिको कारोबारमा संलग्न लेटाङ३ का श्यामकुमार लिम्बू फरार छन् । लेटाङका ग्रामीण क्षेत्रका घरघरमा पछिल्लो समय लागुऔषध एवं प्रतिबन्धित औषधि छ्यापछ्याप्ती फेला पर्न थालेको डीएसपी दाहालले बताए । उनका अनुसार कारोबार र दुव्र्यसनीको संख्या बढेसँगै ग्रामीण क्षेत्रमा अपराधिक घटना बढ्ने सम्भावनालाई मध्यनजर गरेर कारबाही तीव्र पारिएको छ । औषधिजन्य वस्तुसँग जोडिएको अवैधधन्दा नियन्त्रण गर्न र लागुऔषधको दुव्र्यसनबाट समाजलाई मुक्त गर्न प्रहरी सक्रियता बढाइएको मोरङ प्रहरी प्रमुख एसपी दीपक पोखरेलले बताए । उनका अनुसार प्रहरी सक्रियतासँगै लागुऔषध तथा प्रतिबन्धित औषधिको कारोबार र दुव्र्यसनमा संलग्न धमाधम पक्राउ परिरहेका छन् । घरघरमा लागुऔषध तथा नेपालमा प्रयोगमा प्रतिबन्ध लगाइएको औषधि फेला पर्ने गरेको पाइयो, उनले भने, प्रहरी टोली परिचालन गरेर विशेष अभियान चलाइएसँगै प्रहरीले सफलता प्राप्त गरिरहेको छ । पछिल्लो समय प्रतिबन्धित औषधि मिसाएर लागूऔषधका रूपमा प्रयोग गर्ने क्रम बढेको प्रहरी अनुसन्धानबाट खुलेको छ । लागुऔषधका दुव्र्यसनीले ट्रामाडोल र स्पासपेन मिसाएर सेवन गर्ने गरेका हुन् । लागुऔषधको दुव्र्यसनले व्यक्तिगत स्वास्थ्यसँगै धन सम्पत्तिसमेत सखाप पारिहेको र अपराधिक घटना पनि बढाउने गरेको एसपी पोखरेल बताउँछन् । दुव्र्यसनले व्यक्ति,परिवार र समाजमा पारिरहेको नाकारात्मक असरका बारेमा सबैलाई प्रष्ट पार्न जनचेतनामूलक कार्यक्रम तथा कानुनी कारबाहीलाई प्राथमिकतामा राखिएको छ, उनले भने, दुव्र्यसन र कारोबार रोक्न प्रहरी आक्रामक बनेको छ । बेलैमा सबैले ध्यान नदिए लागुऔषधले ठूलै समस्या निम्त्याउने अवस्था रहेको एसपी पोखरेल बताउँछन् । अपराधिक घटनामा दुव्र्यसनीको संलग्नता हुने गरेको बताउँदै उनले दुव्र्यसन र यसको जालोमा युवापुस्ताको संलग्नता धेरै पाइने उल्लेख गरे ।"
मुस्ताङमा तिब्बती शरणार्थीले मनाए स्वर्ण जयन्ती,"जोमसोम : मुस्ताङमा बसोबास गर्ने तिब्बती शरणार्थीले आइतबार आफ्नो तिब्बती शिविर स्वर्ण जयन्ती मनाएका छन्। घरपझोङ गाउँपालिका१ छैरो गाउँको छेरोक नाम्ग्यालिङ समाजघरमा तिब्बती शरणार्थी समुदायका मानिसहरूले औपचारिक कार्यक्रम गरी स्वर्ण जयन्ती मनाएका हुन्। स्वर्ण जयन्ती मनाउन मुस्ताङ बाहेकका सातवटा स्थानका शरणार्थी क्याम्पका प्रतिनिधिहरू मुस्ताङ आएको छेरोक तिब्बती क्याम्पका पूर्व मुखिया नर्वु फुन्छोक लामाले जानकारी दिए। उनका अनुसार मुस्ताङी तिब्बती शिविरको स्वर्ण जयन्तीमा सहभागी हुन पोखराको हेम्जा तिब्बती क्याम्प,पोखरा पृथ्वी चोक तिब्बती क्याम्प,पोखराको छोरेपाटन तिब्बती क्याम्प,दुलेगौडा तनहुँ तिब्बती क्याम्प,काठमाडौं जावलाखेल तिब्बती क्याम्प ,काठमाडौं स्वंम्भु तिब्बती क्याम्प र काठमाडौं बौद्ध तिब्बती क्याम्पका शरणार्थी प्रतिनिधि टोली मुस्ताङ आएका हुन्। तर, स्वर्ण जयन्तीमा दोलखा,मनाङ,ताप्लेजुङ र रसुवामा बस्ने तिब्बती शरणार्थी प्रतिनिधि टोली उपस्थित हुन नसकेको पूर्व शरणार्थी मुखिया नर्वु फुन्छोक लामाले बताए। नेपालमा तिब्बती शरणार्थीहरूको एक दर्जन शरणार्थी शिविर छ। जयन्ती समारोहको काठमाडौं लाजिम्पाटस्थित शरणार्थी क्याम्पमा बस्ने काठमाडौं क्षेत्रका शरणार्थी संघका अध्यक्ष लोफेन टुल्कुले उद्घाटन गरेका थिए। स्वर्ण जयन्तीमा तिब्बती शरणार्थी संघका अध्यक्ष रोम्वा छिरिङ र सभामुखले भर्चुअल माध्यमबाट शुभकामना दिएका थिए। स्वर्ण जयन्तीमा घरपझोङ गाउँपालिका अध्यक्ष मोहनसिंह लालचन ,वडाध्यक्ष आशबहादु थकाली र छैरो गाउँका मुखिया दुरेन गौचनलाई आमन्त्रण गरिएको थियो। मुस्ताङको शरणार्थी क्याम्पमा सुरुवाती ५० घरधुरीका २२४ जना नागरिक बस्ने भए पनि अहिले जम्मा २१६ जना मात्रै छन्।"
सय किलो सुन तस्करीमा सहयोग गरेको आरोपमा भन्सार कार्यालयका तीन कर्मचारी पक्राउ,"काठमाडौं : राजस्व अनुसन्धान विभागले सुन तस्करीमा सघाएको आरोपमा त्रिभुवन विमानस्थलस्थित भन्सार कार्यालयका तीन जना कर्मचारीलाई पक्राउ गरेको छ। पक्राउ पर्नेमा भन्सार अधिकृत सन्तोष चन्द, भन्सार जाँचकी सरोज श्रेष्ठ र प्राविधिक कुमार ढकाल रहेको विभाग स्रोतले जनाएको छ। भन्सारका कर्मचारीसँगै विभागले थप अनुसन्धानका लागि तीन जना भन्सार एजेन्टलाई समेत पक्राउ गरेको छ। विभागले गत साता विमानस्थल भन्सार कार्यालयको गोदामबाट बाहिर लैजाँदै गरेको अवस्थामा एक क्विन्टल सुन बरामद गरेको थियो। सो प्रकरणमा विभागले चिनियाँ र भारतीय नागरिकलाई समेत पक्राउ गरी अनुसन्धान गरिरहेको छ।"
गरगहनासहित ३० लाख रुपैयाँ बराबरको धनमाल चोरी,काठमाडौं : काठमाडौंस्थित बूढानीलकण्ठ नगरपालिका३ बूढानीलकण्ठ गैरीगाउँका सुजन श्रेष्ठको घरमा चोरी भएको छ। प्रहरी प्रधान कार्यालयका अनुसार उनको घरबाट विभिन्न सुन तथा हीराका गरगहनासहित आठ हजार पाँच सय गरी करिब ३० लाख रुपैयाँ बराबरको धनमाल चोरी भएको हो। प्रहरीले चोरीमा संलग्न हाल फरार व्यक्तिलाई खोजी गर्नाका साथै यस सम्बन्धमा थप अनुसन्धान भइरहको जनाएको छ।
सुदूरपश्चिममा गत आवमा दुई सय ४९ सवारी साधन दुर्घटना,बैतडी : सुदूरपश्चिम प्रदेशमा आर्थिक वर्ष २०७९८० मा दुई सय ४९ सवारी साधन दुर्घटनामा परेका थिए। आव २०७८७९ भन्दा आव २०७९८० मा आधाभन्दा कम दुर्घटना भएको प्रदेश ट्राफिक प्रहरी कार्यालयको तथ्यांकले देखाएको छ। आर्थिक वर्ष २०७८७९ मा यहाँ पाँच सय एक सवारी साधन दुर्घटनामा परेकामा गत आवमा घटेर दुई सय ४९ पुगेको अत्तरियास्थित सुदूरपश्चिम प्रदेश ट्राफिक प्रहरी कार्यालयका प्रमुख तथा नायव प्रहरी उपरीक्षक नेत्रमणि गिरीले जानकारी दिए। यस्तै आर्थिक वर्ष २०७७७८ मा पाँच सय ५८ सवारी साधन दुर्घटनामा परेका थिए। सवारी दुर्घटना कमी भएसँगै अंगभंग र मृत्यु हुनेको संख्या पनि घटेको छ। आव २०७९८० मा यहाँ दुई सय ४९ सवारी साधन दुर्घटनामा परेर एक सय ७७ जनाको मृत्यु भएको र चार सयजना ६३ घाइते भएका थिए। आव २०७८७९ मा पाँच सय एक सवारी साधनको दुर्घटनामा एक सय ९६ जनाले ज्यान गुमाएका थिए। आर्थिक वर्ष २०७७७८ मा पाँच सय ५८ सवारी साधनको दुर्घटनामा एक सय ८६ जनाको मृत्यु भएको र सयौं अंगभंग भएका थिए। ट्राफिक प्रहरीको सक्रियताले दुर्घटना न्यूनीकरणमा सहयोग पुगेको प्रहरी नायब उपरीक्षक गिरीको जिकिर थियो।
ललिता निवास प्रकरण : तत्कालीन नापी विभागका कर्मचारी श्रेष्ठ पक्राउ,"काठमाडौं : बालुवाटारस्थित ललिता निवासभित्रको सरकारी जग्गा हिनामिना गरेको आरोपमा थप एक जना पक्राउ परेका छन्। नेपाल प्रहरीको केन्द्रीय अनुसन्धान ब्युरोका एसएसपी दिनेश आचार्यका अनुसार तत्कालीन नापी विभागका कर्मचारी अरुणकुमार श्रेष्ठलाई पक्राउ गरेको हो। श्रेष्ठलाई सीआइबीले काठमाडौंबाट पक्राउ गरेको हो। सीआइबीले यस प्रकरणमा पूर्व सचिव, बहालवाला सचिव र पूर्वमन्त्री समेत संलग्न भएको प्रमाण प्रहरीले फेला पारेको छ।"
मिटरब्याजी पीडित भनिएका युवाले प्रशासनभित्रै गरे विष सेवन,"विराटनगर : मिटरब्याजीबाट आफू पीडित भएको बताउने एक युवाले आइतबार दिउँसो जिल्ला प्रशासन कार्यालय मोरङ परिसरभित्रै विष सेवन गरेका छन्। अर्कै घटनामा प्रहरी पक्राउ गर्न आएको थाहा पाएपछि मिटरब्याजपीडित भनिएका मोरङको कटहरी गाउँपालिका३ का अन्दाजी ३२ वर्षीय विनित सोनारले दिउँसो ४ बजेतिर प्रशासन परिसरमै कीटनाशक औषधि सेवन गरेका हुन्। अनुचित लेनदनमा फसाएकाले मिटरब्याजबाट पीडित भएको भनेर सोनारकी पत्नी रीता सोनारले गत असारमा डा नितेष तिवारीविरुद्ध प्रशासनमा उजुरी दिएकी थिइन्। प्रशासनले दुवै पक्षलाई आइतबार छलफलका लागि बोलाएको थियो। तर, चेक बाउन्ससँग सम्बन्धित अर्कै घटनामा सोनारविरुद्ध त्यसअघि नै पक्राउ पूर्जी जारी भइसकेको पाइएको छ। मोरङका सहायक प्रमुख जिल्ला अधिकारी प्रदीप साहले सोनार र डा तिवारीबीच आइतबार छलफल गराएका थिए। छलफलमा दुई पक्षबीच सहमति हुन सकेन। साहका अनुसार तत्काल सहमति नजुटेपछि दुवै पक्षलाई थप ५ दिनको समय दिइएको थियो। दुवै पक्षलाई ५ दिनभित्र सहमति भएमा जानकारी गराउनु, हैन भने कानुन अनुसार अघि बढ्नुपर्छ भनेर पठाइएको थियो, उनले भने, तर, कार्यकक्षबाट बाहिर निस्किएपछि विष सेवन गरेको कुरा आयो। उनका अनुसार गाडी किन्ने भनेर आफूसँग सोनारले १५ लाख रूपैयाँ लिएको दाबी डा तिवारीले गरेका छन्। तर, सोनार भने ७ लाख मात्रै लिएको बताउँछन्। लेनदेनका विषयमा दुवै पक्षको आआफ्नै हिसाबको मौखिक दाबी मात्रै छ। लेनदेन कागजपत्र वा लिखित प्रमाण केही पनि छैन, सहायक प्रजिअ साहले भने, पैसा लेनदेनको मिति पनि यकिनसाथ भन्न सक्दैनन्। एकले अर्काको कुरा स्वीकार गर्दैनन्। सम्बन्ध राम्रो हुनजेल विश्वासमा कारोबार गरेको देखिन्छ। तर, कति रकमको लेनदेन भयोभन्ने यकिन छैन, प्रशासनका एक कर्मचारी भन्छन्, मिटरब्याजसँग जोडिएको घटनामा मौखिक कारोबारलाई हेरेर न्याय दिनुपर्ने हुन्छ। प्रमाण केही पनि हुँदैन। प्रमाण केही नहुने र दुवै पक्षले आआफ्नो दाबी प्रस्तुत गर्ने हुँदा समस्यालाई टुंग्याउन गाह्रो पर्ने गरेको उनको भनाइ छ। सोनारको विराटनगर महानगरपालिका७ स्थित आर, के चिल्ड्रेन अस्पतालअगाडि चियानास्ताको पसल थियो। पसल चलाउने क्रममा उनले डा तिवारीसँग ४ वर्षअघि ७ लाख लिएको दाबी गरेका छन्। १५ लाख तिरिसक्दा पनि अझै १२ लाख बाँकी रहेको भनेर तनाव दिन थालेपछि अनुचित लेनदेनमा उजुरी दिनु परेको सोनारले बताउँदै आएका छन्। प्रशासनका अनुसार डाक्टरसँग ऋण लिएका बेला हस्ताक्षर गरेर आफूले खाली चेक दिएको सोनारको भनाइ थियो। त्यही चेक बाउन्स गराएर हैरानी दिएको उनले बताएका थिए। तर, डाक्टर तिवारीले भने आफूले नगद दिएर चेक लिएको बताएको प्रशासनले जनाएको छ। तिवारीले विनितका भाइ अजितलाई १५ लाख रकम दिएपनि रकम फिर्ता नपाएको बताउँदै आएका छन्। प्रशासनमा छलफल गरेर बाहिर निस्किँदै गरेका सोनारलाई पक्राउ गर्न प्रहरी पुगेको थियो। प्रहरीका अनुसार उनी चेक बाउन्ससँग सम्बन्धित अर्कै २ वटा मुद्दामा फरार थिए। प्रहरीले खोजी गरिरहेको थियो। प्रशासन आएको जानकारी पाएपछि पक्राउका लागि प्रहरी पुग्यो। प्रहरी आएको थाहा पाउनसाथ गोजीबाट निकालेर सोनारले विष सेवन गरेको मोरङ प्रहरीका प्रवक्ता डीएसपी रन्जनकुमार दाहालले बताए। लामो समयदेखि फरार रहेका सोनार जिल्ला प्रशासन कार्यालय पुगेको जानकारी पाएपछि पक्राउ गर्नका लागि प्रहरी गएको थियो, उनले भने, आफू पक्राउ पर्ने थाहा पाउनसाथ गोजीमा बोकेको कीटनाशक विषादी प्रशासनभित्रै सेवन गरिदिए। दाहालका अनुसार प्रशासनमा प्रहरी पुग्नसाथ सोनारले आफ्नै गोजीबाट बट्टा निकालेर विष सेवन गरेका हुन्। ट्रिक्कल नामक विषादी सेवन गरेपछि उनलाई तत्काल प्रहरीले उद्धार गरेर उपचारका लागि कोसी अस्पताल लगेको थियो। अवस्था गम्भीर रहेका सोनारको उपचार कोसीमा सम्भव भएन। थप उपचारका लागि विराटनगरकै नोबेल शिक्षण अस्पताल पुर्याइएको दाहालले बताए। परिवारका अनुसार सोनारले पछिल्लो समय माटोको ठेक्कापट्टा गर्दै आएका थिए। जिल्ला प्रहरी कार्यालय मोरङमा सोनारविरुद्ध चेक बाउन्ससँग सम्बन्धित २ वटा अलगअलग जाहेरी परेको थियो। विराटनगर महानगरपालिका१२ का प्रदीप भुजेलले २०७९ चैत २६ गते र विराटनगर१ का विनोद ढकालले गत जेठ २२ गते उनीविरुद्ध किटानी जाहेरी दिएका थिए। भुजेलले २ लाख र ढकालले ६ लाख रकम उल्लेख गरेर जाहेरी दिएपछि प्रहरीले अलगअलग पक्राउ पूर्जी जारी गरेको थियो। प्रहरीले भुजेलको जाहेरीका आधारमा गत वैशाख २९ गते र ढकालको जाहेरीका आधारमा असार १ गते अदालतबाट पक्राउ अनुमति लिएको हो। तर, फरार रहेका सोनार पक्राउ परेका थिएनन्। कानुनी कारबाहीका लागि अदालतबाट अनुमित लिइएको भएपनि सोनार पक्राउ परेका थिएनन्। फरार रहेकाले खोजी जारी राखिएको थियो, डीएसपी दाहालले भने, तर, प्रहरीले पक्राउ गर्नै नपाइकन विष सेवन गरिदिए। अहिले उपचार भइरहेको छ। उनका अनुसार डा तिवारीसँग जोडिएको घटनामा पक्राउ गर्न प्रहरी गएको हैन। प्रदीप भुजेल र विनोद ढकालसँग जोडिएको जाहेरीका आधारमा अदालतबाट अनुमति लिएर पक्राउ गर्न प्रहरी पुगेको हो, उनले भने, तिवारीसँग जोडिएको घटना हामीलाई थाहा भएन। आफूविरुद्ध केही भइहाल्यो भने विष सेवन गर्छुभन्ने मनस्थिति बनाएर त्यो तयारीका साथ सोनार प्रशासन आएको देखिएको प्रहरीको बुझाइ छ। घटनाका सम्बन्धमा थप अनुसन्धान भइरहेको जानकारी डीएसपी दाहालले दिए।"
मुगुमा दुई सातादेखि विद्युत् अवरुद्ध,"गत असार २७ गतेदेखि गमगाढ साना जलविद्युत् आयोजनको मुहानमा समस्या आउँदा विद्युत् सेवा ठप्प भएको हो । अहिले जिल्ला सदरमुकाम गमगढीलगायत आसपासका ८७ बस्ती अन्धकारमा छन् । मुगु : मुगुमा करिब दुई सातादेखि विद्युत् सेवा अवरुद्ध हुँदा जनजीवन प्रभावित भएको छ । विद्युत् सेवा अवरुद्ध भएपछि जिल्लाको एकमात्र नगरपालिका छायाँनाथ रारा नगरपालिकाको पाँच हजार घरधुरीका २६ हजार परिवार साथै यहाँ रहेका सरकारी तथा गैरसरकारी सङ्घसंस्था प्रभावित भएका हुन् । गत असार २७ गतेदेखि गमगाढ साना जलविद्युत् आयोजनको मुहानमा समस्या आउँदा विद्युत् सेवा ठप्प भएको हो । अहिले जिल्ला सदरमुकाम गमगढीलगायत आसपासका ८७ बस्ती अन्धकारमा छन् । विसं २०६८ मा स्थापना भएको सो आयोजनामा पटकपटक समस्या आउने गरेको छ । यसका कारण मुगुका तीन हजार एक सय घरधुरी प्रत्यक्ष मारमा परेका छन् । विद्युत् नहुँदा सरकारी कामकाजका साथै बैंक तथा वित्तीय संस्थाको सेवा प्रवाहमा बाधा पुगेको राष्ट्रिय वाणिज्य बैंक शाखा कार्यालय मुगुका सहायक प्रबन्धक प्रकाश भाम बताए। विद्युत्गृहको मुहानमा बाढी पस्दा नहरमा बालुवा र लेदोले पुरीदिँदा नहरमा पानी प्रवाह नभएपछि विद्युत् उत्पादन बन्द भएको जनाइएको छ । पटकपटक बालुवा हटाउन प्रयास गरे पनि सम्भव नभएको र गत वर्षको बाढीका कारण खोलाले धार परिर्वतन गरेपछि वर्षात्को समयमा भलसँगै आउने लेदो र बालुवाले नहर जाम हुने गरेको छ । यसका कारण विद्युत् उत्पादनमा समस्या भएको गमगाढ साना जलविद्युत् आयोजनाका प्राविधिक छिरिङ लामाले जानकारी दिए। चार सय किलोवाट विद्युत् उत्पादन क्षमता भएको आयोजनामा रहेका विद्युत् उत्पादन गर्ने दुई मेसिनमध्ये एक लामो समयदेखि चालु अवस्थामा छैन भने चालु रहेको मेसिनले जेनतेन एक सय ६० किलोवाट विद्युत् उत्पादन गरिरहेको थियो । हरेक वर्ष वर्षाको समयमा गमगाढ वितरण केन्द्रको मुहान, पावरहाउसमा पटकपटक समस्या आउने र विद्युत् सेवा अवरुद्ध हुने गरेको छ । समस्या समधानका लागि काम त गरिन्छ । त्यो प्रभावकारी र दिगो हुनसकेको छैन । दीर्घकालीन समाधानको योजना विद्युत् प्राधिकरणले नबनाउँदा हरेक वर्ष पानी र हिउँ पर्दा विद्युत् सेवाबाट नागरिकले सास्ती खेप्नु परिरहेको छायाँनाथ रारा नगरपालिका६ का स्थानीय धनबहादुर भाम बताए। नेपाल विद्युत् प्राधिकरणका कार्यकारी निर्देशक कुलमान घिसिङले मुगुमा राष्टिय प्रसारण लाइन असारमा पुर्याउने घोषणा गरेका थिए। विद्युत् सेवा अवरुद्ध भएपछि नहरको बालुवा हटाउन सशस्त्र प्रहरीदेखि प्राधिकरणका कर्मचारी दिनरात काममा खटिँदै आए पनि साँघुरो नहर, एक जनामात्र भित्र पस्न सक्ने अवस्था भएकाले बालुवा र लेदो हटाउन समस्या भएको जनाइएको छ । गमगाढ खोला सिधैँ नहरमा जोडिएकाले पनि प्रत्येक वर्षामा बालुवा तथा लेदो थपिँदै जाने गरेको छ । रासस"
लम्पी स्किनबाट गोरु मरेपछि रोपाइँ प्रभावित,"कृषि ज्ञान केन्द्र भोजपुरका प्रमुख गणेश खत्रीले जिल्ला हालसम्म ६५ प्रतिशतमात्र धान रोपाइँ भएको बताए। उनका अनुसार गत वर्ष अहिलेको समयसम्म ७६ प्रतिशत रोपाइँ सम्पन्न हुने गर्दथ्यो । भोजपुर : पूर्वी पहाडी जिल्ला भोजपुरमा हालसम्म ६५ प्रतिशतमात्र धान रोपाइँ भएको छ । समयमा पानी नपरेको र लम्की स्किनबाट गोरु मरेपछि रोपाइँ प्रभावित भएको हो । कृषि ज्ञान केन्द्र भोजपुरका प्रमुख गणेश खत्रीले जिल्ला हालसम्म ६५ प्रतिशतमात्र धान रोपाइँ भएको बताए। उनका अनुसार गत वर्ष अहिलेको समयसम्म ७६ प्रतिशत रोपाइँ सम्पन्न हुने गर्दथ्यो । 'समयमा वर्षात् नभएको कारण रोपाइँमा त ढिलाइ थियो नै, फेरि पशुचौपायामा देखिएको लम्की स्किनका कारण पनि रोपाइँमा यस वर्ष ढिला भयो', उनले भने। जिल्लामा १८ हजार ९२ हेक्टरमा धानखेती रोपाइँ हुन्छ भने जिल्लाको कुल खेतीयोग्य क्षेत्रफल ६२ हजार दुई सय ९९ छ । कार्यालयको तथ्याङ्कानुसार अहिलेसम्म करिब ११ हजार सात सय ६० हेक्टर क्षेत्रफलमा रोपाइँ सकिएको छ । जिल्लामा अझै पनि ३५ प्रतिशत धान रोपाइँ हुन बाँकी छ । कृषक कुमार खड्काले समयमा वर्षात् नहुँदा र लम्पी स्किन रोगबाट गोरु मरेपछि रोपाइँ गर्न ढिला भएको बताए । उनले भने, 'समयमा पानी परेन ,फेरि रोपाइँ गर्ने समयमा गोरुमा पनि रोग देखापर्यो ।' आकाशे पानीको भरमा धान रोपाइँ गर्नुपर्ने बाध्यता रहेका कृषकलाई भने रोपाइँमा बढी समस्या हुने गरेको छ । 'रोपाइँका लागि कृषक खेतीमा व्यस्त थिए । पानीको समस्या भए पनि कुलो भएकोठाउँमा त रोपाइँ गर्न सकिन्थ्यो, सोही बेला पशुचौपायामा लम्की स्किन रोगले गोरु नै मर्ने अवस्था आयो । यसका कारण पनि समयमा रोपाइँ सम्पन्न हुन सकेन', कृषक रणबहादुर थापाले भने। जिल्लामा पछिल्लो समयमा हात्ते ट्र्याक्टरको समेत प्रयोग बढे पनि सबै खेतमा ट्र्याक्टरले धान रोपाइँ नहुने भएकाले रोपाइँमा समस्या देखिएको कृषि ज्ञान केन्द्र जनाएको छ । कार्यालयका अनुसार जिल्लाको देउराली, टक्सार, कोट, बोखिम, गुप्तेश्वर, मुलपानी, याकुलगायतका क्षेत्र धानका लागि पकेट क्षेत्र मानिएको छ । रासस"
महोत्तरीमा डीएसपी कुटिए,जनकपुरधाम : महोत्तरी सदरमुकाम जलेश्वरमा प्रहरीका नायब उपरीक्षक (डीएसपी) कुटिएको घटना बाहिरिएको छ। जनकपुरधामस्थित प्रदेश प्रहरी गणमा कार्यरत प्रहरी नायब उपरीक्षक चन्देश्वर यादव कुटिएका स्रोतले जनाएको छ। जलेश्वर नगरपालिका२ बसपार्क नजिक विद्यापति नगरमा बिहीबार राति करिब १० बजे कुटिएको घटना बाहिरिएको हो। बिहीबार रातिको घटना प्रहरीले लुकाउन खोजे पनि ढिला गरी बाहिरिएको हो। यादवको हाल उपचार हुँदै छ। स्थानीय बासिन्दाले दिएको जानकारी अनुसार बिहीबार अचानक होहल्ला सुनिएपछि घर बाहिर निस्किँदा रगतमा लतपतिएको अवस्थामा डीएसपी यादव भेटिएका थिए। उनले स्थानीयसामू आफूलाई बचाउन गुहार मागेका थिए। त्यसपछि उनलाई ट्राफिक प्रहरीले उठाएर प्रादेशिक अस्पताल पुर्याएका थिए। होहल्ला भएपछि घटनास्थल भन्दा करिब एक सय मिटरको दूरीमा रहेको जलेश्वर ट्राफिक कार्यालयका प्रहरीले घाइते यादवको उद्धार गरेर जलेश्वर प्रादेशिक अस्पताल लगेका स्थानीयले जानकारी दिए। घाइते यादवको खुट्टा भाँचिएको छ। हाल यादवको काठमाडौं स्थित प्रहरी अस्पतालमा उपचार भैरहेको श्रोतले जनाएको छ। धनुषामा कार्यरत डीएसपी यादव राति १० बजे एक्लै जलेश्वरमा किन गएको र घटना के कारण भएको भन्ने विषयमा प्रहरीको कुनै पनि निकायले बोल्न नमाने पनि घटनाको छानविन गर्न समिति गठन गरिएको छ। मधेश प्रदेश प्रहरी कार्यालयका प्रवक्ता एसपी महेन्द्रकुमार श्रेष्ठको नेतृत्वमा तीन सदस्य छानविन टोली गठन गरिएको छ। टोलीले शनिबार घटनास्थलको निरीक्षणसमेत गरेको छ। घटना रहस्यमय भएकाले प्रहरीले लुकाउन खोजेका थिए। तर बाहिरिएपछि प्रहरीले औपचारिक रुपमा छानविन तथा अनुसन्धान थालेको हो। स्रोतकाअनुसार प्रदेश प्रहरीको टोलीले शनिबार घटनास्थलको निरीक्षण गरेको छ। डीएसपी यादव केही महिना अगाडि महोत्तरीबाट सुरुवा भई धुनषा जनकपुर आएका थिए।
वन मन्त्रालयका आठ सहसचिवको सरुवा,वन तथा भूसंरक्षण विभागको रिक्त महानिर्देशकमा मन्त्रालयको योजना अनुगमन तथा समन्वय महाशाखा प्रमुख शिवकुमार वाग्लेलाई सरुवा गरिएको छ। काठमाडौं : वन तथा वातावरण मन्त्रालयले मातहतका आठ सहसचिवको सरुवा गरेको छ। मन्त्रालयले बिहिबार सहसचिवहरु सरुवा गरेको जनाएको छ। वन तथा भूसंरक्षण विभागको रिक्त महानिर्देशकमा मन्त्रालयको योजना अनुगमन तथा समन्वय महाशाखा प्रमुख शिवकुमार वाग्लेलाई सरुवा गरिएको छ। उक्त विभागका महानिर्देशक देवेशमणि त्रिपाठीले उमेरहदका कारण अनिवार्य अवकाशमा लिएपछि महानिर्देशक पद रिक्त थियो। सो विभागका निमित्त महानिर्देशक नवराज पुडासैनीलाई रेड कार्यान्वयन केन्द्रको प्रमुखमा सरुवा गरिएको छ। यसैगरी राष्ट्रिय निकुञ्ज तथा वन्यजन्तु संरक्षण विभागको महानिर्देशकमा राष्ट्रिपति चुरेतराई मधेस संरक्षण विकास समितिका सदस्य सचिव डा सिन्धुप्रसाद ढुङ्गानालाई सरुवा गरिएको छ। निकुञ्ज विभागका महानिर्देशक डा महेश्वर ढकाललाई चुरे उत्थानशील आयोजनाको प्रमुखमा सरुवा गरिएको छ भने चुरे उत्थानशील आयोजनाका प्रमुख बद्रीराज ढुंङ्गानालाई मन्त्रालयमा सरुवा गरिएको छ। मन्त्रालयका प्रवक्तासमेत रहेका मेघनाथ काफ्लेलाई राष्ट्रिपति चुरेतराई मधेस संरक्षण विकास समितिको सदस्यसचिवमा सरुवा गरिएको छ भने रेड कार्यान्वयन केन्द्रका प्रमुख डा रामचन्द्र कँडेललाई मन्त्रालयमा सरुवा गरिएको छ।
आगामी तीन दिन देशका यी स्थानमा हुने छ मेघ गर्जनसहित वर्षा,"आज दिउँसो बागमती, गण्डकी, कर्णाली र सुदूरपश्चिम प्रदेशका केही स्थानहरू तथा देशका बाँकी भूभागका थोरै स्थानहरूमा मेघ गर्जनचट्याङ्ग सहित हल्का देखि मध्यम वर्षाको सम्भावना रहेको मौसम पूर्वानुमान महाशाखाले जनाएको छ। काठमाडौं : मनसुनी वायुको आंशिक प्रभाव देशरभर रहेको र अहिले कोशी, बागमती, गण्डकी र कर्णाली प्रदेशका एकदुई स्थानमा मेघ गर्जनचट्याङ्ग सहित हल्का वर्षा भइरहेको छ। आज दिउँसो बागमती, गण्डकी, कर्णाली र सुदूरपश्चिम प्रदेशका केही स्थानहरू तथा देशका बाँकी भूभागका थोरै स्थानहरूमा मेघ गर्जनचट्याङ्ग सहित हल्का देखि मध्यम वर्षाको सम्भावना रहेको मौसम पूर्वानुमान महाशाखाले जनाएको छ। त्यस्तै आज राती कोशी प्रदेश, बागमती प्रदेश र गण्डकी प्रदेशका पहाडी भूभागका थोरै स्थानहरू तथा बाँकी भूभागका एकदुई स्थानमा मेघ गर्जनचट्याङ्ग सहित हल्का देखि मध्यम वर्षाको सम्भावना रहेको महाशाखाले जनाएको छ। सोमबार र मंगलबार पनि देशका विभिन्न स्थानमा वर्षा हुने जनाउँदै महाखाशाले पेजमा उल्लेख गरेको छ, 'सोमबार सबै प्रदेशका पहाडी भूभागका केहि स्थानहरूमा मेघ गर्जनचट्याङ्ग सहित हल्का देखि मध्यम वर्षाको सम्भावना तथा देशका बाँकी भूभागका थोरै स्थानहरूमा हल्का वर्षाको सम्भावना रहेको छ। मंगलबार सुदूरपश्चिम प्रदेश लगायत देशको पहाडी भूभागका थोरै स्थानहरूमा तथा बाँकी भूभागका एकदुई स्थानमा मेघ गर्जनचट्याङ्ग सहित हल्का देखि मध्यम वर्षाको सम्भावना रहेको छ।' वर्षाका कारण हुन सक्ने बाढी,पहिरो तथा भूक्षयका जस्ता प्रकोपको र हावाहुरीको जोखिम वा क्षतिबाट बच्न आवश्यक सतर्कता अपनाउन अनुरोध गरेको छ।"
हिन्दी भाषालाई सरकारी कामकाजको मान्यता दिन माग,"मधेसभित्र नागरिक तह र राजनीतिकरूपमा दुई देशबीच महत्त्वपूर्ण सन्देश आदानप्रदानका लागि हिन्दीले महत्त्वपूर्ण योगदान पुर्याएको उनको भनाइ थियो । जनकपुर : हिन्दी भाषालाई सरकारी कामकाज र सम्पर्क भाषाको मान्यता दिनुपर्नेमा सरोकारवालाले माग गरेका छन् । त्रिभुवन विश्वविद्यालय हिन्दी केन्द्रीय विभागले शनिबार जनकपुरधाममा आयोजना गरेको मधेसको राजनीतिमा हिन्दी भाषाको अन्तरसम्बन्ध विषयक परिचर्चा कार्यक्रममा सरोकारवालाले मधेसमा धेरै पहिलेदेखि नै बोलिने हिन्दी भाषा अधिकांशको सम्पर्क भाषाको रूपमा रहेकाले सरकारले हिन्दीलाई कामकाजको भाषाको मान्यता दिनुपर्ने बताए। कार्यक्रममा सङ्घीय सरकारका शिक्षा, विज्ञान तथा प्रविधि राज्यमन्त्री प्रमिलाकुमारी यादवले हिन्दी भाषाले विगतदेखि नै नेपाल र भारतको सम्बन्ध जोड्नमा महत्त्वपूर्ण भूमिका खेल्दै आएकाले यसलाई सम्पर्क भाषाको मान्यता दिनु अपरिहार्य रहेको बताए। मधेसभित्र नागरिक तह र राजनीतिकरूपमा दुई देशबीच महत्त्वपूर्ण सन्देश आदानप्रदानका लागि हिन्दीले महत्त्वपूर्ण योगदान पुर्याएको उनको भनाइ थियो । सांसद रेखा यादव र किरणकुमार साहले मधेसमा हिन्दी भाषा सूचना, भावना र आफ्नो विचार तथा अभिव्यक्तिको सहज माध्यमका रूपमा रहेकाले सरकारले उचित मान्यता दिन आफूहरूले सदन र सरकारलाई दबाब दिने धारणा राखिन्। मधेस प्रज्ञा प्रतिष्ठानका अध्यक्ष रामभरोस कापडीले पनि दुई देशबीच नागरिकस्तरमा रहेको सम्बन्धलाई थप मजबुत गर्न र मधेसभित्रै धेरै नागरिकको सम्पर्क भाषाका रूपमा हिन्दी नै रहेकाले यसलाई उचित सम्मान दिन सरकारलाई आग्रह गरे। त्रिवि हिन्दी केन्द्रीय विभाग कीर्तिपुरका विभागीय प्रमुख डा सङ्गीता बर्माले नेपालमा भाषा तथा शिक्षाको प्रचारप्रसार र राजनीतिक पुनर्जागरणका लागि हिन्दी भाषाको अतुलनीय योगदान रहेकाले सरकारले यसलाई उचित महत्त्व दिन आवश्यक रहेको बताइन्। उनले भाषा, साहित्य र शिक्षाको विकास, विस्तारका साथै खुला सिमानाका कारण मधेस तथा अन्य क्षेत्रमा सामाजिक, संस्कृतिक सम्बन्ध सदृढ गर्न पनि हिन्दी भाषाको योगदान नकार्न नसकिने बताइन्। 'नेपालमा प्रजातान्त्रिक जागरण ल्याउन हिन्दी भाषा र साहित्यको असाधारण योगदानबारे हामी सबै जानकार छौँ । इसं १९५१ सम्म त हिन्दी नेपालमा शिक्षा र प्रशासनिक भाषाको रूपमा थियो', उनले भनिन्, 'अहिले पनि वाणिज्य, व्यापार, सञ्चार, मनोरञ्जन तथा शिक्षामा निकै प्रभाव र महत्त्व छ । त्यसैले यसको वैधानिक प्रयोगलाई सबै तह र क्षेत्रमा मान्यता दिन आवश्यक छ । म यसमा सबैको ध्यानाकर्षण गर्न चाहन्छु ।' कार्यक्रममा हिन्दी भाषाका अभियानी सुदर्शनलाल कर्ण, साहित्यकार पुनम झा, प्राध्यापक चन्द्रेश्वरप्रसाद यादव, आभा सिन्हालगायतले हिन्दी भाषालाई भारतीय भाषाका रूपमा नभई ठूलो सङ्ख्यामा रहेका नेपालीहरूको सम्पर्क भाषाका रूपमा बुझ्न आग्रह गरे। त्रिवि केन्द्रीय विभागले हिन्दी भाषालाई औपचारिकरूपमा मान्यता दिएर पठनपाठन गरिरहे पनि नागरिक र राजनीतिक तहमा यो भाषाप्रतिको बुझाइलाई थप मजबुत बनाउन विभागले सातै प्रदेशमा परिचर्चा गर्न लागेको हिन्दी विभागमा प्राध्यापनरत विनोदकुमार विश्वकर्माले जानकारी दिए। रासस"
आँपका ५० बोटबाट ७ लाख बढी आम्दानी,"सन्धिखर्क : अर्घाखाँचीको सन्धिखर्क ८ किमडाँडाका युवा ठाकुर भुसालको आपको बगैंचामा लटरम्म आँप फलेका छन्। वैदेशिक रोजगारबाट फर्किएर कृषि पेशामा लागेका भुसालले यस वर्ष आँप बिक्रीबाट ७ लाखभन्दा बढी आम्दानी हुने अपेक्षा गरेको बताए। झन्डै ५० वटा आपको बोटमा अहिले ९० क्वीन्टलभन्दा बढी फलेको छ। उत्पादन भएको आपको बिक्रीको लागि कुनै समस्या छैन। सन्धिखर्कमा मात्र हैन बुटवल र पोखरासम्मका व्यपारी घरमै पुगेर खरिद गर्ने गरेको कृषक भुसालले बताएका छन्।अहिले घरमै होलसेल ८० रुपैयाँ केजीमा आपको बिक्री हुने गरेको छ। कृषक भुसालको भनाइ छ। व्यवसायिक फलफूल तथा तरकारी खेतीबाट वार्षिक १६ लाखभन्दा बढी कमाउने गरेका छन्। उनले वेमौषमी तरकारी उत्पादन गरेर मनग्ये आम्दानी गरेका छन्। विदेशमा जस्तो दुःख गरे यहीँ माटोमा सुन फलाउन सकिन्छ भन्ने सोचले शुरु गरेको कृषि पेशा सबै युवाको लागि प्रेरणाको स्रोत पनि बनेको छ। १८ वर्ष पहिले मकै, गहुँ र तोरी छर्ने बारीमा आँप लगाउने चलन थिएन। तर व्यवसायिक रुपमा तरकारी र फलफूल खेती गरेर पनि केही गर्न सकिन्छ भन्ने मान्यताका साथ आँपका बिरुवा लगाएको कृषक भुसालले बताए। तराईमा मात्र आँप खेती हुन्छ भन्नेका लागि यो उत्पादनले सबैलाई चकित पारेको छ।"
"अन्नपूर्ण संरक्षण क्षेत्र, बढ्यो पर्यटक आगमन","पोखरा : अन्नपूर्ण संरक्षण क्षेत्र (एक्यापमा) पदयात्रामा जाने पर्यटकको संख्या कोभिड अघिकै हाराहारीमा पुगेको छ। पर्यटक आगमन लयमा फर्कने क्रममा आर्थिक वर्ष २०७९०८० मा अन्नपूर्ण क्षेत्रमा पर्यटकको आगमन १ लाख ७२ हजार १ सय ८ जना पुगेको एक्यापका सूचना अधिकारी रविन कडरियाले जानकारी दिए। यो संख्या कोभिड अघिको वर्ष २०७५०७६ मा १ लाख ८३ हजार ३ सय ५७ जना थियो। अन्नपूर्ण क्षेत्रमा सबैभन्दा धेरै पर्यटक आव २०७५०७६ मा १ लाख ८३ हजार ३ सय ५८ जनाले पदयात्रा गरेका थिए। कोभिडका कारण पर्यटकको आगमन कमी हुँदै जाँदा २०७६०७७ मा १ लाख ४ हजार १ सय ६५ जना पदयात्रामा पुगेका थिए। कोरोना संक्रमण विश्वव्यापी बन्दै जाँदा पर्यटकको आगमन खस्कँदै जाँदा अन्नपूर्ण क्षेत्रमा पदयात्रामा जाने पर्यटकको संख्या कमी भएर आव २०७७०७८ मा ४ हजार ९ सय १६ जना मात्रै पुगेका थिए। यसपछि विस्तारै कोरोना संक्रमण नियन्त्रणमा आउन थालेपछि पर्यटकको आगमन बढ्दै गएर आव २०७८०७९ मा ७५ हजार ८ सय २४ जनाले भ्रमण गरेका थिए। आव २०७९०८० मा अन्नपूर्ण संरक्षण क्षेत्रमा पर्यटक प्रवेश शुल्कबाट भ्याटसहित एक्यापले २९ करोड ९४ लाख ३९ हजार रुपैयाँँ आम्दानी गरेको सूचना अधिकारी कडरियाले जानकारी दिए। गण्डकी प्रदेशमा पर्यटक कति आउँछन् भन्ने आधिकारिक तथ्यांक एक्याप र पोखरा विमानस्थलबाहेक अन्यत्र राखिँदैन। गण्डकी प्रदेशको उद्योग, पर्यटन, वन तथा वातावरण मन्त्रालयले कोभिडअघिको दुई वर्ष प्रदेशमा आउने पर्यटकको तथ्यांक राख्न सुरु गरे पनि त्यसपछि राख्न छाडेको हो। यसैले गण्डकी प्रदेशमा वार्षिक कति पर्यटकले भ्रमण गर्छन् भन्ने यकिन तथ्यांक नै छैन। गण्डकी प्रदेशको राजधानी पोखरामा पनि बर्सेनि कति पर्यटक आउँछन् भन्ने यकिन तथ्यांक नै राखिने गरेको छैन। गण्डकी प्रदेशको राजधानी पोखरामा अन्तर्राष्ट्रिय विमानस्थल बनेपछि पर्यटक आगमन बढ्ने विश्वासमा पर्यटकीय पूर्वाधारमा लगानी बढिरहेको छ। पछिल्लो पाँच वर्षमा पोखरामा होटलमा मात्र एक खर्ब रुपैयाँँभन्दा बढी लगानी भएको होटल संघ पोखरा नेपालका अध्यक्ष लक्ष्मण सुवेदीले बताए। पोखरामा होटलमा मात्र लगानी करिब साढे चार खर्ब रुपैयाँँ रहेको पनि सुवेदीले जानकारी दिए। होटल संघ पोखरा नेपालमा आबद्ध होटल ४ सय २५ वटा रहेका छन्। त्यसभन्दा बाहेक करिब ३ सय होटल पोखरामा रहेको पनि उनले सुनाए। पोखरामा रेस्टुरेन्ट, साहसिक खेल प्याराग्लाइडिङ, बन्जी, जिप लाइन, अल्ट्रालाइट, राफ्टिङ, कायकिङलगायत पर्यटन क्षेत्रमा गरी खर्बांैको लगानी रहेको पोखरा पर्यटन परिषद्का अध्यक्ष पोमनारायण श्रेष्ठले बताए। पर्यटन क्षेत्रको पूर्वाधारमा लगानी थपिँदो क्रममा छ तर पर्यटक आगमन र आएका पर्यटकको बसाइ पनि थोरै हुँदा पर्यटन क्षेत्रको लगानी जोखिममा परेको व्यवसायी सुनाउँछन्।"
"नेपालभारत सीमा क्षेत्रमा गोली चल्यो, एक महिलाको मृत्यु","धनुषा : धनुषाको मुखियापट्टि मुसहरनिया गाउँपालिकास्थित नेपालभारत सीमामा अज्ञात समूहको गोली प्रहारबाट एक महिलाको मृत्यु भएको छ। शनिबार बेलुका साढे ८ बजे पहिचान खुल्न नसकेको ३५ वर्षीया महिलाको गाली हानी हत्या गरिएको प्रहरीले जनाएको छ। घटनास्थल भारततर्फ रहेको धनुषाका प्रहरी प्रवक्ता एवं प्रहरी नायव उपरीक्षक वेदप्रसाद गौतमले जानकारी दिए। भारतीय भूमिमा घटना भएकाले भारतीय प्रहरीले शवको पोस्टमार्टमका लागि लगेको प्रहरी नायव उपरीक्षक गौतमले बताए। उनका अनुसार ती महिला नेपाली हुन् कि भारतीय भन्ने पनि खुल्न सकेको छैन। सीमाक्षेत्र रहेकोले घटनास्थालमा हाम्रो एसपी साब(विश्वराज खड्का)पनि पुग्नुभएको थियो, गौतमले भने। मोटरसाइकलमा सवार दुईजना अज्ञात व्यक्तिले ती महिलालाई दुई राउन्ड गोली हानेर भारततर्फ नै भागेको बुझिएको छ। नेपाल प्रहरी र भारतीय प्रहरीले समन्वय गरी घटनाको अनुसन्धान गरिरहेको जिल्ला प्रहरी कार्यालय धनुषाले जनाएको छ।"
नेपाल प्रहरीका ६४ वरिष्ठ सई इन्स्पेक्टरमा बढुवा (सूचीसहित),काठमाडौं : नेपाल प्रहरीका ६४ जना वरिष्ठ नायब निरीक्षक (वरिष्ठ सई) प्रहरी निरीक्षक (इन्स्पेक्टर) पदमा बढुवाका लागि सिफारिस भएका छन्। शनिबार बढुवा समितिको सचिवालय बैठकले ६४ जना वरिष्ठ सईलाई इन्स्पेक्टर बढुवाका लागि सिफारिस गरेको हो।
कोलकातामा भानु जयन्ती,"नेपाली जनकल्याण समितिको आयोजनामा पश्चिम बङ्गालको हावडास्थित सरत सदनमा भएको कार्यक्रममा नेपाल प्रज्ञा प्रतिष्ठानका कुलपति भूपाल राई प्रमुख अतिथि र पश्चिम बङ्गाल सरकारका सहकारीमन्त्री अरुप राय विशेष अतिथिका रूपमा उपस्थित थिए। कोलकाता : भारतको कोलकातामा आदिकवि भानुभक्त आचार्यको दुई सय १०औँ जन्मजयन्तीका अवसरमा यहाँका नेपालीभाषीले शनिबार विशेष कार्यक्रम आयोजना गरेका छन्। नेपाली जनकल्याण समितिको आयोजनामा पश्चिम बङ्गालको हावडास्थित सरत सदनमा भएको कार्यक्रममा नेपाल प्रज्ञा प्रतिष्ठानका कुलपति भूपाल राई प्रमुख अतिथि र पश्चिम बङ्गाल सरकारका सहकारीमन्त्री अरुप राय विशेष अतिथिका रूपमा उपस्थित थिए। कुलपति राईले आफूले सानो हुँदा कथाका रूपमा सुनेको कोलकातामा भानुभक्तको यस प्रकारको महत्त्व र गतिविधि देखेर खुसी लागेको बताए। उनले प्रज्ञा प्रतिष्ठानले आगामी दिनमा यस्ता कार्यक्रममा सहकार्य विस्तार गरी नेपाली रहेका स्थानमा नेपालको साहित्यप्रतिको रुचिबारे समाजशास्त्रीय अध्ययनमा ध्यान दिने जनाए। प्रदेश मन्त्री रायले भानुभक्तका नाममा हावडामा सडकमार्ग नामकरणको निर्णय भइसकेको र भानुभक्तको प्रतिमा निर्माणका लागि पनि सघाउन तयार रहेको जानकारी दिए। भानुभक्तको तस्बिरमा श्रद्धाञ्जलि दिएर सुरु भएको कार्यक्रममा प्राज्ञ परिषद् सदस्य डा मधुसुदन गिरी नेपाली महावाणिज्य दूतावासका उपमहावाणिज्यदूत कर्णप्रसाद तिमल्सिना, जनकल्याण समितिका प्रमुख सल्लाहकार धर्मराज बराल, प्राध्यापक डा सत्यप्रकाश तिवारी, प्रवासी नेपाली सङ्घ भारतका अध्यक्ष नारायणप्रसाद होमागाईँलगायतले आदिकविको व्यक्तित्व र कृतित्व देशविदेशमा रहेका नेपालीमाझ फैलिएको र आदिकविका कारण नेपालीबीच साहित्यिक एकताको मार्ग बनेको उल्लेख गरेका थिए। सो अवसरमा साहित्यका योगदानका लागि कुलपति राईलाई समितिले अभिनन्दन गरेको थियो भने समितिको प्रकाशन बिहानीको २४औँ अङ्कको विमोचन गरिएको थियो। कविहरु धर्मराज बराल, मोहनकुमार सिंह, सञ्जीव गुरुङ, रामबहादुर कार्कीलगायतले भानुभक्तको रामायणसहित आफ्ना रचना वाचन गरेका थिए। पछिल्लो समयमा बरालले नेपाली र कोलकाताका साहित्यकारबीच सेतुको कार्य गर्दै आएका छन्। समितिका सभापति बद्रीविक्रम थापाले लामो समयदेखि यहाँ विभिन्न सेवा र व्यवसाय गर्दै आएका नेपालीभाषीहरूको सहयोग र समन्वय भानुभक्त जयन्ती र अन्य मानवीय सहयोगका कार्यक्रम हुँदै आएको जानकारी दिए। राष्ट्रिय विभूति भानुभक्तको जन्मदिन हरेक असार २९ गते परे पनि साताव्यापी जयन्ती मनाइन्छ। शनिबार रातिसम्म चलेको कार्यक्रममा युवा र विद्यार्थीहरूले नेपाली र हिन्दी गीतमा मनमोहक सांस्कृतिक नृत्य र प्रस्तुति गरेका थिए।"
सामुदायिक वनका पदाधिकारी नै वन फडानीमा,"कैलाली : कैलालीको चुरे पहाडसँग जोडिएको गोदावरी नगरपालिका१२ मा रहेको रातोपानी सामुदायिक वनमा पछिल्लो समयमा फडानी गरिएको छ। सामुदायिक वनका अध्यक्ष कैलाश विकसहितका पदाधिकारी, केही वनका कर्मचारीको मिलेमतोमा वन फडानी भएको आरोप स्थानीयवासीले लगाएका छन्। फडानीमा संलग्न भएको आरोपमा वन उपभोक्ता समितिका सदस्य कर्णबहादुर विक र टेकराज ओझालाई स्थानीयले पक्राउ गरी वन कार्यालयमा बुझाएका छन्। यी दुईसहित १२ जनाविरुद्ध वन मुद्दा दर्ता गरिएको डिभिजनल वन कार्यालय कैलालीका सूचना अधिकारी डबलबहादुर बोहराले बताए। 'रातोपानी सामुदायिक वन क्षेत्रबाट तीन सय क्युफिट सालको काठ बरामद गरिएको छ, १६ रुख काटिएको फेला परेको छ', उनले भने, 'वनका कर्मचारीको समेत वन फडानीमा मिलेमतो भएको कुरा चलेपछि डिभिजनल वन अधिकृत भीमप्रसाद ढकालको संयोजकत्वमा छानबिन समिति गठन गरिएको छ।' काठ तस्करी गर्नेले सालका हरिया र सुकेका रुख काटेर वनभित्रै चिरान गरेर सःमिललाई काठ बेच्ने गरिएको स्थानीयको भनाइ छ। चुरे पहाडी क्षेत्रसँग जोडिएको यो सामुदायिक वन चुरेको महत्त्वपूर्ण भावर हो। यो वनमा भइरहेको फडानी र तस्करी रोक्न स्थानीयले पटकपटक वन कार्यालयसँग आग्रह गर्दा पनि चासो नराखिएपछि फडानीमा संलग्न हुनेलाई उपभोक्ताले स्वयं पक्राउ गरी वन कार्यालयको जिम्मा लगाएका हुन्। वन फडानीसँगै तस्करले बँदेल, चित्तललगायतका वन्यजन्तुको सिकारसमेत गर्ने गरेको स्थानीयको भनाइ छ। सामुदायिक वनका अध्यक्षको प्रत्यक्ष संलग्नतामा वन फडानी भएको आरोप लगाउँदै स्थानीय उपभोक्ताले उनको राजीनामा समेत माग गरेका छन्। वनका अध्यक्ष विकले वन फडानीको विरोध गर्दै आएका भनिएका समितिका सदस्य केशवराज जोशी र पदमराज जोशीलाई पदबाट हटाएर करन विक र ललिता ओडलाई सदस्य नियुक्त गरेको बताइएको छ। कैलाली जिल्लामा विगतदेखि नै सुकुम्बासी, मुक्तकमैया, बाढीपीडितका नाममा वन क्षेत्रको जग्गा अतिक्रमण हुने गरेको बताइएको छ। 'खासगरी जिल्लाका मुख्य सडक र सहायक सडक आसपासको वन क्षेत्र अतिक्रमण गर्ने प्रवृत्ति छ', सूचना अधिकारी बोहराले भने, 'कतिय ठाउँमा वन उपभोक्ता समितिका पदाधिकारी स्वयं अतिक्रमणमा लाग्दा अतिक्रमण रोकथाम गर्न समस्या भइरहेको छ।' सामुदायिक वनको अवधारणा कार्यान्वयनमा आएसँगै विगतमा फडानीले उजाड बनेका धेरैजसो वन क्षेत्र भने उपभोक्ता आफैं संरक्षणमा अग्रसर हुँदा हराभरा भएका पनि छन्। तर कतिपय वनमा सम्बन्धित उपभोक्ता जागरुक नहुँदा वन संरक्षण हुन नसकिरहेको बताइएको छ। डिभिजनल वन कार्यालयले गोदावरी नगरपालिकाको पूर्वपश्चिम सडक छेउको वन क्षेत्र अतिक्रमण गरी बनाइएका घरटहरा हटाई वन क्षेत्रको संरक्षण गरेको छ। यस्तै चुरे गाउँपालिका४ को दुई ठाउँमा भएको अतिक्रमणा पनि हटाएको छ। गएको एक वर्षमा जिल्लाभरिमा एक सय १५ हेक्टर वन क्षेत्रमा भएको अतिक्रमण हटाइएको छ। आगामी दिनमा जैविक विविधताका दृष्टिमा जिल्लामा महत्त्वपूर्ण मानिने वसन्ता अन्तर्राष्ट्रिय जैविक मार्गमा भइरहेको अतिक्रमण हटाउने योजना डिभिजनल वन कार्यालयको छ। कैलारी गाउँपालिकाको वडा नं ५ र ७ को वसन्ता वन क्षेत्रमा अतिक्रमण भइरहेको बताइएको छ। यस्तै गोदावरी नगरपालिकाको भ्यागुतेपानी, खाँनीडाँडालगायतका क्षेत्रमा भएको अतिक्रमण हटाउने योजना कार्यालयको छ। एक तथ्याङ्कका अनुसार जिल्लामा कुल क्षेत्रफलको झन्डै ६३ प्रतिशत भूभागमा वन क्षेत्र रहेको छ। योमध्ये झन्डै २१ हजार हेक्टर वन क्षेत्र अतिक्रमणमा रहेको जनाइएको छ। जिल्लाभरि तीन सय २९ सामुदायिक वन छन्। यसै बीच प्रदेशका पर्यटन, उद्योग वन तथा वातावरणमन्त्री रमेशसिंह धामीको नेतृत्वको टोलीले फडानी भएको रातोपानी सामुदायिक वन क्षेत्रको स्थलगत अनुगमन निरीक्षण गरेको छ। रासस"
सार्वजनिक यातायातका चालक र सहचालकलाई अनिवार्य ड्रेस र परिचय पत्र,"काठमाडौं : देशभरका सार्वजनिक यातायातका चालक र सहचाकलाई अनिवार्य ड्रेस र परिचय पत्र अनिवार्य गरिने भएको छ। भौतिक पूर्वाधार तथा यातायात मन्त्रालयले आइतबार सार्वजनिक यातायातका कर्मचारीलाई ड्रेस,परिचयपत्र र सवारी साधनको सफाइ अभियान सुरू गरेको हो । मन्त्री प्रकाश ज्वालाले यातायात व्यवस्था विभाग र सार्वजनिक यातायात केन्द्रीय महासंघ नेपालले आयोजना गरेको एक कार्यक्रममा सवारी चालक र सहचालकलाई परिचय पत्र,ड्रेस हस्तान्तरण गरेका हुन्। मन्त्री ज्वालाले चालक र सहचालकको बोली, भाषा र व्यवहार यात्रुमैत्री हुनुपर्ने बताए। उनले बोलीकै कारणले कतिपय यात्रुहरूले समस्या भोग्नु परेको बताउँदै पोशाक र परिचय पत्र अनिवार्य गरेपछि पीडितहरूले गुनासो सम्बन्धित ठाउँमा गर्नसक्ने बताए। मन्त्री ज्वालाले चालक र सहचालकले पनि यस विषयमा गम्भीर हुन अनुरोध गरे। सार्वजनिक यातायात केन्द्रीय महासंघ नेपालले सार्वजनिक बसको सफाइको प्रतिबद्धता जनाएको छ । काठमाडौं उपत्यकामा सञ्चालन हुने सबै सवारी साधनमा अब ड्रेस र सफाइ अभियान सञ्चालन हुने भएको छ । यसअघि काठमाडौंमा चल्ने ट्याक्सी र टेम्पोलाई मात्रै ज्याकेज अनिवार्य रुपमा लगाउनुपर्ने व्यवस्था गरिएको थियो।"

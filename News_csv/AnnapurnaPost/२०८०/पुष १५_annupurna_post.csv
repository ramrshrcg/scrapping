शीर्षक,विवरण
राज्यको बन्दुक कुनै खेलौना होइन,"बालकुमारी घटनाले कोरिया जाने दुई युवाको सपना अधुरो रह्यो। सँगै दुई परिवारको मुटु चुँडियो अनि हजारौं युवाको सरकारप्रतिको भरोसा पनि तोडियो। कोरियन भाषा परीक्षा ईपीएस कार्यालय परिसरमा भएको आन्दोलनमा युवा ज्यानको बाजी लगाउन किन तयार भए ? यस घटनामा प्रहरीले गोली चलाउँदा दैलेखका सुजन राउत र चौरपाटी, अछामका वीरेन्द्र शाहको मृत्यु भएको घटना व्यक्तिमात्र होइन, देशकै दुर्भाग्य हो। घटनाले देशमा विद्यमान बेरोजगारीको भयावह अवस्थाको चित्रण पनि गरेको छ। युवाले देशभित्र किन भविष्य खोज्न सकिरहेका छैनन् ? किन राज्यप्रति आमनागरिकको भरोसा यति कमजोर भइरहेछ ? यी गम्भीर प्रश्नहरू सिंहदरबारतर्फ तेर्सिएका छन्। प्रतिदिन हजारौं युवा रोजगारीका लागि देश छाड्न बाध्य छन्। विदेश जानेहरू पनि सबै दक्ष छैनन्हुँदैनन्। अदक्ष जनशक्तिले विदेशी भूमिमा भोगेको पीडा यसै पनि असैह्य छ। देशमा पटकपटक शासन ब्यवस्था बदलिँदा पनि जनताको अवस्था उस्तै हुनु बिडम्वना नै हो। यो बालकुमारी घटनामा प्रतिबिम्बित भएको छ। रोजगारीका लागि विदेश जान पाउँ भनेर आन्दोलन गर्दा ज्यानको बलिदानी दिनुपर्ने शासन व्यवस्थालाई कसरी केलाउने ? संसारकै उन्नत भनिएको संघीय लोकतान्त्रिक गणतन्त्रात्मक व्यवस्था र यसका शासकलाई यो घटनाले गिज्याएको छ। राज्यका प्रशासकहरूले गम्भीरताका साथ सोच्नुपर्ने बेला आएको छ कि आमनागरिक र विषेशगरी युवामा किन यस्तो नैराश्यता बढ्दैछ ? के सरकारको नेतृत्व गर्नेहरूलाई यति पनि थाहा थिएन र, राज्यको बन्दुक कुनै खेलौना होइन भनेर ? गोली चलिसकेपछि वा नागरिकले ज्यानै गुमाएपछि त्यसप्रति संवेदनशील हुनु एउटा कुरो तर खासमा गोली चलाउनुअघि नै यति संवेदनशील हुनुपथ्र्यो। सरकारले सिंहदरबार गाउँघरमा पुर्याउने नारा लगाए तर सिंहदरबार जान काठमाडौं धाउनैपर्छ। के चाहिँ भने, त्यसभित्रको विकृति, कुशासन, अनियमितता र भ्रष्टाचार भने गाउँगाउँमा पुगेको छ। हुनुपर्ने त राज्यले अवलम्बन गरेको खुल्ला अर्थतन्त्रमा ठूला उद्योग र कलकारखाना धमाधम खुल्ने चाहिँ हो। अनि आर्थिक समृद्धिसँगै रोजगारीको पर्याप्त अवसर सिर्जना हुनुपर्ने थियो। तर ठिक उल्टो भएको छ। उनीहरूलाई सत्तामोहबाहेक आमनागरिकको दैनिक जीवनमा परिवर्तनमा कुनै चासै देखिएन। सबै पक्ष हरसमय संवेदनशील नहुने हो भने देश झनै कमजोर हुनेछ अनि यस्ता घटना दोहोरिरहने छन्। सरकार ! समयमै चेत्ने कि ?"
राज्यको बन्दुक कुनै खेलौना होइन,"बालकुमारी घटनाले कोरिया जाने दुई युवाको सपना अधुरो रह्यो। सँगै दुई परिवारको मुटु चुँडियो अनि हजारौं युवाको सरकारप्रतिको भरोसा पनि तोडियो। कोरियन भाषा परीक्षा ईपीएस कार्यालय परिसरमा भएको आन्दोलनमा युवा ज्यानको बाजी लगाउन किन तयार भए ? यस घटनामा प्रहरीले गोली चलाउँदा दैलेखका सुजन राउत र चौरपाटी, अछामका वीरेन्द्र शाहको मृत्यु भएको घटना व्यक्तिमात्र होइन, देशकै दुर्भाग्य हो। घटनाले देशमा विद्यमान बेरोजगारीको भयावह अवस्थाको चित्रण पनि गरेको छ। युवाले देशभित्र किन भविष्य खोज्न सकिरहेका छैनन् ? किन राज्यप्रति आमनागरिकको भरोसा यति कमजोर भइरहेछ ? यी गम्भीर प्रश्नहरू सिंहदरबारतर्फ तेर्सिएका छन्। प्रतिदिन हजारौं युवा रोजगारीका लागि देश छाड्न बाध्य छन्। विदेश जानेहरू पनि सबै दक्ष छैनन्हुँदैनन्। अदक्ष जनशक्तिले विदेशी भूमिमा भोगेको पीडा यसै पनि असैह्य छ। देशमा पटकपटक शासन ब्यवस्था बदलिँदा पनि जनताको अवस्था उस्तै हुनु बिडम्वना नै हो। यो बालकुमारी घटनामा प्रतिबिम्बित भएको छ। रोजगारीका लागि विदेश जान पाउँ भनेर आन्दोलन गर्दा ज्यानको बलिदानी दिनुपर्ने शासन व्यवस्थालाई कसरी केलाउने ? संसारकै उन्नत भनिएको संघीय लोकतान्त्रिक गणतन्त्रात्मक व्यवस्था र यसका शासकलाई यो घटनाले गिज्याएको छ। राज्यका प्रशासकहरूले गम्भीरताका साथ सोच्नुपर्ने बेला आएको छ कि आमनागरिक र विषेशगरी युवामा किन यस्तो नैराश्यता बढ्दैछ ? के सरकारको नेतृत्व गर्नेहरूलाई यति पनि थाहा थिएन र, राज्यको बन्दुक कुनै खेलौना होइन भनेर ? गोली चलिसकेपछि वा नागरिकले ज्यानै गुमाएपछि त्यसप्रति संवेदनशील हुनु एउटा कुरो तर खासमा गोली चलाउनुअघि नै यति संवेदनशील हुनुपथ्र्यो। सरकारले सिंहदरबार गाउँघरमा पुर्याउने नारा लगाए तर सिंहदरबार जान काठमाडौं धाउनैपर्छ। के चाहिँ भने, त्यसभित्रको विकृति, कुशासन, अनियमितता र भ्रष्टाचार भने गाउँगाउँमा पुगेको छ। हुनुपर्ने त राज्यले अवलम्बन गरेको खुल्ला अर्थतन्त्रमा ठूला उद्योग र कलकारखाना धमाधम खुल्ने चाहिँ हो। अनि आर्थिक समृद्धिसँगै रोजगारीको पर्याप्त अवसर सिर्जना हुनुपर्ने थियो। तर ठिक उल्टो भएको छ। उनीहरूलाई सत्तामोहबाहेक आमनागरिकको दैनिक जीवनमा परिवर्तनमा कुनै चासै देखिएन। सबै पक्ष हरसमय संवेदनशील नहुने हो भने देश झनै कमजोर हुनेछ अनि यस्ता घटना दोहोरिरहने छन्। सरकार ! समयमै चेत्ने कि ?"
किन बढ्यो हात्तीमानव द्वन्द्व ?,"विराटनगर झापा : पछिल्लो ६ महिनामा कोशी प्रदेशका झापा, मोरङ र सुनसरी जिल्लमा जंगली हात्तीले ७ जनाको ज्यान लियो। हात्तीसम्बन्धी ८१ वटा घटनामा १० जना घाइते भए। ७३ घर र ८३ गोठ मात्र भत्काएन, कृषकले लगाएको बालीमा दैनिक क्षति पुर्याइरहेको छ। यो क्रम साउन महिनायता रोकिएको छैन। क्षतिको ग्राफले करोड नाघिसकेको छ। सबैभन्दा बढी मानवीय र भौतिक क्षति पुर्याएको झापामा हात्ती प्रभावित क्षेत्रका स्थानीय पछिल्लो समय रातभर जाग्राम बस्न थालेका छन्। किनभने दिनमा भन्दा रातमा हात्तीले पुर्याउने क्षति उच्च छ। झापामा मात्रै साउन यता ५ जनाले हात्तीको आक्रमणमा परी ज्यान गुमाइसकेका छन्। हात्तीको पीर खेप्न नसकेपछि झापाका स्थानीयले शनिबार जिल्लाको चारकोशे जलथल जंगलमा रहेका रैथाने जंगली हात्तीले मानवीय तथा भौतिक क्षति पुर्याइरहेको भन्दै कोशी प्रदेशका आन्तरिक मामिला तथा कानुनमन्त्री शमशेर राईको ध्यानाकर्षण गराएका छन्। झापाको दक्षिणी पालिकाहरूको अवलोकन भ्रमण गर्ने क्रममा शनिबार हल्दिबारी पुगेका मन्त्री राईलाई पाथीभरा कालिका सामुदायिक वन उपभोक्ता समितिका पदाधिकारीहरूले जंगली हात्तीले पुर्याउँदै आएको मानवीय तथा भौतिक क्षतिका बारेमा जानकारी गराउँदै ज्ञापनपत्र बुझाएका हुन्। जलथल जंगल आसपास बस्तीका बासिन्दा हात्तीको डर र त्रासले बाचिरहेको बारेमा मन्त्री राईलाई भेटेरै अवगत गराउनुका साथै लिखित रूपमै ज्ञापनपत्र बुझाएको पाथीभरा कालिका सामुदायिक वन उपभोक्ता समितिका अध्यक्ष सागर पोर्तेलले जानकारी दिए। ३ जिल्लामा हात्तीको बढी क्षतिकोशीका तराईको झापा, मोरङ र सुनसरी जिल्लामा हात्तीले सबैभन्दा बढी दुःख दिने गरेको छ। दैनिक आतंक मच्चाउँदै निरन्तर भौतिक तथा मानवीय क्षति गर्न थालेपछि सर्वसाधारण त्रसित बनेका छन्। कोशी प्रदेश प्रहरी कार्यालय विराटनगरका अनुसार हात्तीका कारण झापा, मोरङ र सुनसरी बढी प्रभावित बनेका छन्। उपद्रो मच्चाएर सबैभन्दा धेरै क्षति झापा र मोरङमा गरिरहेको प्रहरीले जनाएको छ। हात्तीको कारण पूर्वपश्चिम राजमार्गमा प्रभावित भएको सवारी आवागमन र सडक पार गर्दै हात्ती। तस्बिर सौजन्य : नरेन्द्र बस्नेत हात्तीको आक्रमणबाट झापामा शुक्रबार मात्रै एकजनाको मृत्यु भएको थियो। शिवसताक्षी नगरपालिका११ सृष्टि टोलका ४५ वर्षीय मेघराज राईको मृत्यु भएको झापा प्रहरी प्रमुख एसपी दुर्गाराज रेग्मीले बताए। उनका अनुसार हात्तीले राईको घर पनि भत्काइदिएको छ। साउनयता कोशीका झापा, मोरङ र सुनसरीमा हात्तीको आक्रमणबाट ७ जनाको मृत्यु भइसकेको छ। झापामा ५ तथा मोरङ र सुनसरीमा ११ जनाको मृत्यु भएको हो। हात्तीको आक्रमणबाट १० जना घाइते भएका छन्। आक्रमण गरेर मोरङमा ४, झापामा ३, सुनसरीमा २ र उदयपुरमा १ जनालाई घाइते बनाएको प्रहरीको भनाइ छ। पछिल्लो समय मंसिरको पहिलो साताबाट हात्तीको बिज्याइँ बढेको हो। हात्तीको हुलले साउनयता मात्रै झापामा ४९, मोरङमा २६, सुनसरीमा ५ र उदयपुरमा १ गरेर ८१ वटा घटना गराइसकेको छ। झापामा ५४, मोरङमा १६ र सुनसरीमा ३ गरेर ७३ वटा घरमा क्षति पुर्याएको प्रदेश प्रहरी कार्यालय विराटनगरका प्रवक्ता एसपी ऋषिराम कँडेलले जानकारी दिए। उनका अनुसार मोरङमा ८१ र झापामा २ वटा गोठमा क्षति गरेको छ। कृषकले ७ बिघा १५ धुर क्षेत्रफलमा लगाएको बालीनाली नष्ट गरिसकेको एसपी कँडेलको भनाइ छ। हात्तीले हालसम्म ३ वटा जिल्लामा ४८ लाख ७४ हजार रुपैयाँभन्दा बढीको क्षति गरेको उनले बताए। उनका अनुसार सबैभन्दा धेरै झापामा ३७ लाख ६८ हजार बढीको क्षति पुर्याएको छ। भारतबाट आएका हात्ती आहारामा लोभिएपछि भारतबाट झापा हुँदै नेपाल प्रवेश गरेका हात्ती पूर्वी मोरङ र झापाका जंगललाई बासस्थान बनाएर बसिरहेका छन्। हात्तीले उत्पात मच्चाउँदा सर्वसाधारणमा त्रास बढेको डिभिजन वन कार्यालय झापाका प्रमुख मेघराज राईले बताए। भारतबाट झापा हुँदै छिरेको २७ वटा जतिको हुल मोरङतिर लागेको थियो। साथमा बच्चा (छावा) पनि छन्। बच्चा हुर्काउनतिर लागेकाले होला, त्यो हुल फर्किएको छैन, उनले भने, झापाका जंगलमा पनि झुन्डझुन्ड भएर बसेका छन्। एउटा झुन्डमा १० वटासम्म छन्। झापामा मात्रै ३७ देखि ४० वटा हात्ती रहेको अनुमान छ। झापामा हात्तीका दुइटा छावा पनि रहेको राईले बताए। उनका अनुसार केही समययता झापाका जंगलमा हात्ती नियमित बसिरहेका छन्। भारतबाट छिरेका हात्ती फर्किएका छैनन्। पुस अन्तिमसम्ममा हात्ती फर्किने अनुमान गरिएको छ। झापा छिरेपछि छावा जन्माएको र हात्तीले फर्किन नचाहेको राईको भनाइ छ। छावाप्रति निक्कै संवेदनशील हुने हात्तीले झापाको जंगललाई आफ्नो वासस्थान नै बनाएको उनले बताए। छावा साथमा भएकाले पनि हात्ती धेरै आक्रमक बनेको हुनसक्ने राई बताउँछन्। उनका अनुसार विगतमा हात्ती सानो संख्यामा नेपाल छिर्ने गरेका थिए। अहिले यतै (झापा, मोरङतिर)का जंगलमा हात्तीलाई आहारा (खानेकुरा) पर्याप्त पाइन्छ जस्तो छ। जंगलबाट निस्किएर कृषकले लगाएका केरा, मकै, उखुलगायतका बाली खाइरहेका छन्, राईले भने, खान पाइरहेको र बच्चा पनि हुर्काउनतिर लागेकाले फर्कने मुडमा छैनन्। रेकी गर्दै भारततिर फर्काउने प्रयास भइरहेको छ। अरू बेला पनि हात्ती झापाका जंगलमा भेटिने उनले सुनाए। खेतमा लगाएको धान कृषकले उठाइसकेका कारण गाउँबस्ती छिरेर भण्डारण गरेको ठाउँमा क्षति गर्दै धानसमेत खाइदिने गरेको राईको भनाइ छ। अहिले खेतबारीमा छिरेर केरा, मकै, उखुलगायतका बाली खाइदिने र नष्ट गर्ने गरिरहेको उनले बताए। उनका अनुसार विशेष गरेर पूर्वी नेपालका जंगलमा मंसिर र पुसमा हात्तीको चहलपहल धेरै हुन्छ। वैशाख लागेपछि नेपाल छिरेका केही हात्ती भारत फर्किएनन्। यतै बसिरहेका छन्, उनले भने, पछिल्लो समय भारतबाट थप संख्यामा छिरेर उधुम मच्चाइरहेको छ। साउनयता मात्रै झापामा दुइटा जंगली हात्ती मृत भेटिइसकेका छन्। मानवीय र भौतिक क्षति बढ्दै हात्तीको आक्रमणबाट ज्यान गुमाउनेको संख्या बढ्दै गएको डिभिजन वन प्रमुख राईले बताए। हात्तीका कारण सर्वसाधारण त्रसित मात्रै भएका छैनन्। ज्यान पनि गुमाइरहेका छन्, उनले भने, बस्तीनजिक छिरेर आतंक मच्चाइरहेको छ। बालीनाली खाइदिएर कृषकलाई हैरान पारेको छ। नियमितजस्तै देखापर्ने जंगली हात्तीले बितन्डा मच्चाइरहँदा सर्वसाधारण त्रसित एवं भयभीत भइरहेको जानकारी राईले दिए। हात्तीले भत्काइएको घर। तस्बिर सौजन्य : नरेन्द्र बस्नेत हात्तीले पूर्वपश्चिम राजमार्ग नियमित वारपार गरिरहँदा सवारी आवागमन प्रभावित हुने गरेको छ। सडकमा लामो समयसम्म सवारी जाम हुने गरेको हो। लस्करै हिँड्ने हात्तीको बथानले सर्वसाधारणको घर भत्काइदिनेदेखि बालीनाली खाने र मान्छे मार्नेसम्मको बितन्डा मच्चाइरहेको मोरङ प्रहरीका प्रवक्ता डीएसपी रञ्जनकुमार दाहालले जानकारी दिए। जंगल क्षेत्रमा हात्तीको आवतजावत बाक्लो भएकाले एक्लै हिँडडुल नगर्न, सचेत हुन र हात्तीबाट सुरक्षित रहन सबैमा अनुरोध गरिएको उनको भनाइ छ। डीएसपी दाहालका अनुसार बच्चा साथमा भएका कारण निक्कै आक्रामक बनेको हात्तीले धेरै क्षति गरिरहेको छ। रातदिन नै देखापर्ने हात्तीको बथानलाई स्थानीयको सहयोगमा जंगलतिर धपाउने गरिएको उनले बताए। हात्तीले घर भत्काइदिने, बाली खाइदिने र आक्रमण गर्ने डरले सर्वसाधारण रातभर जागा बस्ने गरेको जानकारी दाहालले दिए। उनका अनुसार हात्तीबाट स्थानीयलाई सुरक्षित बनाउन सक्रियता बढाउनुपर्ने भएका कारण प्रहरीको नियमित काममा समेत असर परिरहेको छ। मोरङको कानेपोखरीका जगत ठकुरी यसअघि हात्तीको बथान आएर यति लामो समयसम्म बसेको आफूलाई थाहा नभएको बताउँछन्। उनका अनुसार जंगलनजिक मकै पोलेर बेच्नेदेखि ससाना पसल राखेर व्यापार गर्नेहरू सबै त्रासमा छन्। हात्तीको त्रासले स्थानीय रातभर सुत्न नपाउने र जागा बस्नुपर्ने अवस्था रहेको ठकुरी बताउँछन्। मोरङको कानेपोखरीमा देखिएको हात्तीको बथान। बेलबारी क्षेत्रमा बसे हात्ती हात्तीले मोरङको बेलबारीमा सबैभन्दा बढी क्षति गरिरहेको छ। बेलबारीको १, २, ३, ४, १० र ११ मा हात्तीले धेरै सताइरहेको हो। सुन्दरहरैंचा, कानेपोखरीलगायतका स्थानमा बालीनाली सखाप पारिदिने गरेको स्थानीय बताउँछन्। त्योबाहेक झापाका विभिन्न स्थानमा पनि हात्तीले उपद्रो मच्चाइरहेका छन्। कानेपोखरी गाउँपालिका७ का वडाध्यक्ष मोहन अधिकारी भारतबाट नेपाल छिर्दै यति लामो समयसम्म बसेर हात्तीले आतंक मच्चाएको यसअघि थाहा नभएको बताउँछन्। हात्तीले बारम्बार दुःख दिइरहेको गुनासो सर्वसाधारणले गर्ने गरेको उनको भनाइ छ। हात्तीको यस्तो त्रासको अवस्था अहिलेसम्म थाहा थिएन। जनप्रतिनिधि, प्रहरीदेखि स्थानीयसम्म हैरान भइसकियो, अधिकारीले भने, दिउँसोको समयमा हात्ती प्रायः राजमार्गबाट उत्तरतर्फको जंगलमा बस्छन्। साँझ परेपछि खेतबारी छिरेर कृषकले लगाएका बालीनाली खाइदिन्छन्। जंगलमा खानेकुरा सकिएकाले हात्ती खेतबारीमा छिरेर बालीनाली सखाप पारिदिने उनको भनाइ छ। अधिकारीका अनुसार राजमार्गमा हुने हात्तीको दोहोरीलत्तले सवारी दुर्घटनाको जोखिम पनि बढाएको छ। हात्ती आवतजावत गर्दा लामो समयसम्म सवारी आवागमन प्रभावित हुने गरेको छ, उनले भने, दुर्घटनाको जोखिम पनि उत्तिकै बढ्यो। हात्ती र मानवबीचको द्वन्द्व कम गर्न सबैले आआफ्नो ठाउँबाट सहयोग गर्नुपर्ने अधिकारीले बताए। उनका अनुसार पछिल्लो समय हात्ती अटेरी बन्दै गएका छन्। साइरन बजाएर, भाँडाकुँडा ठटाएर, पुल्ठो बालेर र जेसीबी तथा दमकलको प्रयोग गरेर हात्ती भगाउने गरिएको थियो। तर, अहिले हात्तीले टेर्न छाडेको स्थानीय बताउँछन्। ड्रोन प्रयोग गरेर खेदाउने प्रयासबेलबारी१० मा बस्तीमा छिरेका हात्ती खेदाउन पछिल्लो समय ड्रोनको प्रयोग गर्न थालिएको छ। मौरीको आवाजसहितको ड्रोन उडाउँदा हात्ती भाग्ने गरेका छन्। बेलबारी नगरपालिकासँगको सहकार्यमा अनिल प्रधान नेतृत्वको टोलीले ड्रोन उडाएर हात्तीलाई धपाइरहेको छ। तत्काललाई ड्रोनको प्रभावकारिता देखिए पनि त्यो दिगो नहुने विज्ञहरू बताउँछन्। केही समयदेखि हात्तीले ड्रोनलाई पनि टेर्न छाड्ने उनीहरूको भनाइ छ। हात्ती धपाउन सुरक्षा निकाय, वन कार्यालय, वन उपभोक्ता समूह र स्थानीय तहले संयुक्त रूपमा काम गरिरहेको बेलबारी नगरपालिकाका मेयर दिलप्रसाद राई (डीपी)ले बताए। उनका अनुसार रातको समयमा बाल्न मिल्ने गरी वन र आवादी क्षेत्रमा बत्ती जडान गरिएको छ। हात्ती लखेट्न दमकल र जेसीबीसँगै ड्रोनको प्रयोग गर्न थालिएको राईले बताए। हात्ती प्रभावितले गुहारे मन्त्री झापाको चारकोशे जलथल जंगलमा रहेका रैथाने जंगली हात्तीले मानवीय तथा भौतिक क्षति पुर्याइरहेको भन्दै झापाका स्थानीयले कोशी प्रदेशका आन्तरिक मामिला तथा कानुनमन्त्री शमशेर राईलाई नियन्त्रणको प्रयास गरिदिन आग्रह गरेका छन्। हात्ती आतंक रोकथाम तथा न्यूनीकरणका लागि दिगो व्यवस्थापनको प्रबन्ध र जंगल वरिपरि जडित विद्युतीय तारबार तत्काल मर्मत सम्भारको व्यवस्था मिलाई दिन मन्त्रीलाई शनिबार उनीहरूले आग्रह गरेका हुन्। हात्ती आतंकका बारेमा प्रदेश सरकारको ध्यानाकर्षण भएको र यसको दिगो व्यवस्थापनका लागि तुरुन्त पहल गर्ने मन्त्री राईले आश्वासन दिएका थिए। मन्त्रीलाई ज्ञापनपत्र बुझाउँदा हल्दीबारी गाउँपालिकाका अध्यक्ष रवीन्द्रप्रसाद लिङ्देन, उपाध्यक्ष लक्ष्मी मैनाली, ४ नम्बर वडाध्यक्ष सन्तकुमार थापा, १ नम्बर वडाध्यक्ष देवी थापालगायतको उपस्थिति थियो। गत मंसिर १५ गते हात्तीले वनपालेको ज्यान लिएको थियो। रणकाली सामुदायिक वन जलथलका चौकीदार हल्दीबारी३ निवासी ४० वर्षीय धनबहादुर बनको हात्तीको आक्रमणबाट मृत्यु भएको थियो। हात्तीले उनलाई लछारपछार गर्दै जंगलभित्रै कुल्चिएर मारेका थिए। त्यस्तै जलथल जंगलबाट निस्किएको हात्तीले पुस ४ गते हल्दीबारी गाउँपालिका२ निवासी अन्दाजी ५५ वर्षीय पाथल राजवंशीको ज्यान लियो। राजवंशी हल्दिबारी २ नम्बर वडा कार्यालयमा कार्यालय सहयोगीमा रूपमा कार्यरत थिए। बिहान ४ बजे मर्निङ गर्न घरबाट निस्किएका उनलाई हात्तीले आक्रमण गरी मारेका थिए। क्षतिपूर्ति पाइन्छ ? यादवका अनुसार हात्तीबाट भएको क्षतिको अध्ययन गरेर क्षतिपूर्ति दिने गरिन्छ। हात्तीको आक्रमणबाट कसैको मृत्यु भएमा परिवारलाई १० लाख, गम्भीर घाइतेलाई २ लाख र सामान्य घाइतेलाई २० हजार रुपैयाँ क्षतिपूर्ति दिने गरिएको उनले बताए। बालीनाली क्षति गरेमा १० हजारसम्म क्षतिपूर्ति दिइने उनको भनाइ छ। हात्तीले पुर्याइएको क्षतिको क्षतिपूर्तिका लागि ठूलो रकमसमेत खर्च भइरहेको जानकारी यादवले दिए। मोरङको बेलबारीमा हात्तीले नष्ट गरेको मकै बाली झापाको बाहुनडाँगीदेखि कोशीटप्पु वन्यजन्तु आरक्षसम्मको उपयुक्त स्थानलाई हात्ती करिडोर क्षेत्र बनाउन सम्भाव्यता अध्ययनका लागि कोशी प्रदेश सरकारले ५० लाख बजेटसमेत छुट्ट्याएको छ। हात्ती प्रभावित क्षेत्रमा पुगेका बेला मुख्यमन्त्री केदार कार्कीले पर्यटन प्रवद्र्धनका लागि प्रदेशमा हात्ती करिडोर बनाउने बताएका थिए। हात्ती र मानिस सँगै मिलेर बस्नुपर्ने भएकाले जंगली जनवारको वासस्थान क्षेत्रमा हस्तक्षेप हुन नहुने उनी बताउँछन्। हात्तीलाई भुलाउन जंगल क्षेत्रमा खानाको व्यवस्थापन र उपयुक्त वातावरण बनाउन प्रयास गरिने कार्कीले बताउँदै आएका छन्। कोशीमा हात्तीको सास्ती वन्यजन्तु विज्ञहरू मानवीय स्वभाव र व्यवहारकै कारण हात्तीको आक्रमण बढेको बताउँछन्। हात्ती बस्तीनजिक आएपछि धपाउन ठूलो संख्या स्थानीय भेला भएर होहल्ला गर्ने, आगो बाल्ने तथा विभिन्न भाँडाकुँडा बजाएर हात्तीलाई त्रसित बनाउने काम गर्छन्। त्यसले हात्ती आक्रोसित भएर मानिसलाई आक्रमण गर्ने गरेको कोशी टप्पु वन्यजन्तु आरक्षका निमित्त प्रमुख संरक्षण अधिकृत रमेशकुमार यादवले बताए। उनका अनुसार विशेष गरेर वर्षमा २ पटक जंगली हात्ती बस्तीमा देखा पर्ने गरेका छन्। असारसाउन तथा कात्तिकमंसिरमा हात्तीको असर बढी देखिने यादवको भनाइ छ। उनका अनुसार यस वर्ष भने पुसको दोस्रो सातासम्म हात्तीले दुःख दिएको छ। असारदेखि पुससम्म लगाइने अन्नबाली हात्तीलाई धेरै मन पर्छ। अहिले त्यो नेपालको पूर्वीभेगमा प्रशस्तै पाइन्छ, यादवले भने, हात्तीले धान, मकै, गहुँ, केरा र उखु मन पराउँछ। हात्ती आइहाले जिस्क्याउने, सेल्फी खिच्ने र तर्साउने गर्न हुँदैन। जंगलमा आहार नपाइँदा खानेकुराको खोजीमा हात्ती बस्तीनजिक र बालीनाली लगाएको स्थानतर्फ आउने उनले बताए बताए। चिसो बढ्दै गएर जंगलमा आहारा पाउन छाडिएपछि अहिले जंगली हात्ती बस्ती छिरेर क्षति गरिरहेका छन्। कृषकले लगाएको बालीनाली खाइदिन्छन्, उनले भने, अर्कोतर्फ हात्ती हिँड्ने परम्परागत बाटो अतिक्रमणको चपेटामा परेको छ। जताततै घर, सडक र नहरहरू बनेका छन्। हात्तीले हिँड्न परम्परागत बाटो प्रयोग गर्ने गरेको यादवको भनाइ छ। उनका अनुसार मानवीय क्षति कम गर्नका लागि होहल्ला र हात्तीलाई अवरोध पुग्ने काम गर्न हुँदैन। आफू हिँडेको बाटोमा कसैले अवरोध गरेमा हात्तीले आक्रमण गर्ने उनले बताए। बस्तीनजिक आए पनि अवरोध नगर्दा हात्तीले मान्छेलाई आक्रमण गर्दैन। बालीनाली खाएर आफ्नो बाटो जान्छ, यादव भन्छन्, सबै सचेत हुँदा मात्रै मानवीय क्षति कम गर्न सकिन्छ। हात्तीसँगको द्वन्द्व कम गर्न हामीले आफ्नै व्यवहार सुधार्न जरुरी छ। जनावरलाई जंगलमा बस्ने अधिकार रहेको भन्दै उनले घाँस र पानी भएका ठाउँमा हात्ती आउनु स्वाभाविक रहेको उल्लेख गरे। हात्तीका विषयमा समुदाय सचेत हुनुपर्छ। हात्ती आउँछ र जान्छ। तर, त्यसलाई अवरोध गर्न भएन। हामी संयमित हुनुपर्छ। जंगल उसका लागि हो भन्ने बुझिदिन पर्यो, उनले भने, प्राकृतिक हिसाबले र शान्तिपूर्ण ढंगले जंगलमा डुलघुम गर्न दिनुपर्छ। हात्तीलाई तनाव दिने काम गर्दा मानिसप्रति आक्रामक बन्छ। तर, त्यो कुरा भुलेर हामी ढोल, झ्याम्टा र भाँडाकुँडा बजाएर हात्ती तर्साउँछौं। भाला, खुकुरी र ढुंगाले प्रहार गर्छौं। साइरन बजाउँदा र ठूलाठूला आवाजले तर्साउँदा हात्तीले पनि असुरक्षित महसुस गरी आक्रमण गर्ने यादवको भनाइ छ। साथमा बच्चा पनि भएकाले हात्ती लामो समयसम्म पूर्वी नेपालकै वनमा बसेको हुनसक्ने उनले बताए। हात्तीका छावा लामो समयसम्म हिँडडुल गर्न सक्दैनन्। त्यही भएकाले छावा हुर्काउनका लागि पूर्वी मोरङका वनलाई हात्तीले सुरक्षितस्थल मानेको हुनुपर्छ, उनले भने, यति लामो समयसम्म जंगली हात्ती एक ठाउँमा टिकेको थाहा छैन। छावा हुर्काउन नै पूर्वी वनहरू छाड्न नचाहेको हो। हात्तीको आक्रमणमा ज्यान गुमाउनेहरू१ हर्कबहादुर जोगी, शिवसताक्षी नगरपालिका१०, झापा२ पदमलाल तामाङ, बेलडाँगीस्थित भुटानी शरणार्थी शिविर, दमक झापा३ धनबहादुर वन, हल्दीबारी३, झापा४ मेघराज राई, शिवसताक्षी नगरपालिका११, झापा५ पाथल राजवंशी, हल्दीबारी गाउँपालिका२, झापा ६ कमल माझी, लेटाङ३ मोरङ७ रविन खड्का, इटहरी२ सुनसरी"
"भूकम्पपीडित बिरामी बढ्दै, स्वास्थ्य संस्थामा पाइँदैन सिटामोल पनि","जाजरकोट : त्रिपालमा बस्दै आएकी कुशे९, चौराठाकी २४ वर्षीया सुत्केरी कल्पना नेपालीको बुधबार ज्यान गयो। आर्थिक अभावले उचित उपचार नपाउँदा उनले अकालमै मृत्युवरण रोज्नुपर्यो। मंसिर १७ गते सुत्केरी भएकी उनले विपन्नताका कारण पेटभरी खाना खान नपाउने अवस्था थियो। बिहान बेलुकाको छाक टार्नै धौधौ भएकाले उचित उपचार पाउन सकिनन्। भूकम्पले घरमा क्षति पुगेपछि गर्भवती श्रीमतीसहित त्रिपालमा बस्दै आएका थियौं, श्रीमान् गोपे सुनारले भने, सुत्केरी भएदेखि नै बिरामी थिइन्। चिसोले मुख र जीउ सुन्निएको थियो। ठीक भइहाल्ला नि ! भनेर गाउँघरकै ओखतीमूलो गर्न तिर लाग्यौं। एक्कासि यसरी प्राण जाला भन्ने ठानेका थिएनौं। स्वास्थ्य संस्थाहरू नाम मात्रैका भएको र त्यहाँ लगे पनि राम्रोसँग उपचार नहुने गरेको उनले गुनासो गरे। अलि सुविधासम्पन्न अस्पताल लैजाने पैसा थिएन। त्यही भएर घरमै झारफुक र घरेलु उपचारमा लाग्यौं, सुनारले भने, २५ दिनको छोरा र २ वर्षको अर्को छोरालाई कसरी स्याहार्ने होला ? ज्याला मजदुरी गरी गुजारा चलाउँदै आएका उनले भने, भूकम्पपछि काममा पनि जान पाएको छैन। घरमा खानेकुरा पनि केही छैन। मेरो त बिजोग भयो, चिसोकै कारण जाजरकोटमा तीन बालबालिकासहित ३० जनाको ज्यान गइसकेको छ। रुकुमपश्चिममा ५ जना गरी ३५ जना भूकम्पपीडितको निधन भइसकेको छ। धेरैजसो निमोनिया र दमका रोगीहरूको निधन भएको स्वास्थ्यकर्मी बताउँछन्। चिसोले गर्दा निमोनिया र दमका रोगीलाई निकै असर गरिरहेको उनीहरूको भनाइ छ। चिसोका कारण जिल्लाभर श्वासप्रश्वास, निमोनिया, पखाला र दमका बिरामी बढेका छन्। नलगाड, बारेकोट, भेरी, जुनीचाँदे, छेडागाड, शिवालय र कुशे गाउँपालिकामा बिरामीको संख्या बढेको स्वास्थ्य सेवा कार्यालय जाजरकोटले जनाएको छ। भूकम्पपछि त्रिपालको बसाईले चिसोका बिरामी बढ्दै गएको नलगाड स्वास्थ्य शाखाका जनस्वास्थ्य निरीक्षक तप्त चनाराले बताए। चिसोबाट बिरामी भएर दैनिक १ सयभन्दा बढी बिरामी उपचारका लागि स्वास्थ्य संस्थामा आउने गरेको चनाराले बताए। चिसोले निकै सताएको नलगाड नगरपालिका७ की माया बादीले बताइन्। चिसोले टाउको दुख्ने, पखाला लाग्ने, रुघाखोकी लाग्नेलगायतका समस्या देखिएको उनले बताइन्। त्रिपालको शीतले अनुहार नै सुन्निने गरेको बताइन्। भूकम्पले बाँचे पनि चिसोले निकै सताइरहेको छ, उनले भनिन्, नलगाड खोला किनारमा ३५ घरधुरी बादी बस्ती छ। त्यहाँ घरैपिच्छे बिरामी छन्। बच्चाबच्ची र बूढाबूढी सबै बिरामी छन्। साना बच्चालाई निमोनिया र वृद्धलाई दमले सताएको स्थानीय रमेश बादीले बताए। रुघाखोकी, पखाला, ज्वरो त सामान्य भइसक्यो, उनले भने, गाउँमा सबै बिरामी छन्। नलगाडका चिउरी, पाली, कट्के, करुवा, गर्छिना, लहाँ, डाँडागाउँलगायतका गाउँमा चिसोले बिरामी बढेको जनस्वास्थ्य निरीक्षक चनाराले बताए। नगर अस्पताल दल्लीमा कार्यरत डा विशाल उप्रेती बिदामा बसेको र बिरामीको चाप बढ्दै गएपछि जिल्ला अस्पताल जाजरकोटबाट डाअविनव टिंकरीलाई पठाइएको स्वास्थ्य सेवा कार्यालय जाजरकोटका प्रमुख डा प्रतीक्षा भारतीले बताइन्। जिल्लाभर चिसोका बिरामी बढेका छन्। अरू ठाउँमा भन्दा नलगाडमा बिरामीको चाप निकै बढेको छ। जिल्लाका सबै स्वास्थ्य संस्थामा करिब ४ सयको हाराहारीमा चिसोका बिरामी उपचारका लागि आउने गरेको डा भारतीको भनाइ छ। पखाला, निमोनिया, दम र रुघाखोकीले धेरै भूकम्पपीडितलाई थला पारेको छ। हामीले उपचारको व्यवस्था मिलाइरहेका छौं, उनले भनिन्, कुनै पनि रोगको आउट ब्रेक हुन नदिन हामी सतर्क छौं। जुनीचाँदेमा सिटामोलसमेत छैन जुनीचाँदे५ की कमला शाही ज्वरोले थलिएपछि उपचारका लागि प्राथमिक स्वास्थ्य केन्द्र गर्खाकोट पुगिन्। तर, त्यहाँ उनले सिटामोलसमेत पाइनन्। ज्वरो आउँदा सिटामोल नै नपाउनु दुःखद भएको उनले बताइन्। औषधि नहुँदा बिरामी उपचारका लागि आउन छोडेको प्राथमिक स्वास्थ्य केन्द्र गर्खाकोटका इन्चार्ज विनोदकुमार बुढाले बताए। ६ महिनादेखि स्वास्थ्य संस्थामा औषधि आएको छैन। पटकपटक माग गर्दा पनि सुनुवाइ भएन, उनले भने, ज्वरो, टाइफाइड, निमोनिया, पखाला, दमलगायतका रोगका बिरामी बढेका छन्। तर, सिटामोल, जीवनजल, एडबान्डाजोल, मेट्रोनिराजोल लगायतका सामान्य खालका औषधिसमेत छैनन्। जुनीचाँदेका कुनै पनि स्वास्थ्य संस्थामा औषधि छैन। जुनीचाँदेका ११ वटै स्वास्थ्य संस्थामा औषधि नहुँदा उपचार सेवा प्रभावित भएको छ। उपचारका लागि आउने बिरामी रित्तै फर्कन बाध्य छन्। पालिकाले बुधबार मात्र औषधिका लागि टेन्डर गरेको छ। जुनीचाँदेबाट सिटामोल, जीवनजल, बालभिटा, एल्वेन्डाजोल, मेट्रोनिराजोललगायतका औषधि माग गरेको स्वास्थ्य सेवा कार्यालयका प्रमुख डाभारतीले बताइन्। हालसम्म औषधि नै माग नगर्दा जुनीचाँदेमा औषधि अभाव भएको उनको भनाइ छ। स्वास्थ्य शाखाको लापरबाही र जनप्रतिनिधिको उदासीनताका कारण समयमा औषधि खरिद र आपूर्तिको काम हुन नसकेको हो। जसको मारमा भूकम्पपीडित छन्। जाजरकोटमा भूकम्पपीडित लाभग्राहीको संख्या ३५ हजार १ सय ४० छ। त्यसमध्ये अस्थायी आवासका लागि पहिलो किस्ताको रकम ९ हजार ३ सय २५ घरधुरीले मात्र पाउन सकेका छन्। रकम पाउन नसक्दा अहिलेसम्म जाजरकोटमा एकाधबाहेक अस्थायी आवास निर्माण हुन सकेका छैनन्। मानिस अहिले पनि पुसको कठ्यांग्रिँदो चिसोमा त्रिपालमा रात कटाउन बाध्य छन्। भूकम्प प्रभावित क्षेत्रमा महामारी फैलिन नदिन सरकारले दादुरारुवेला र टाइफाइडविरुद्धको खोप अभियान सञ्चालन गरेको छ। यही पुस ४ गतेदेखि सुरु गरिएको खोप अभियानलाई सरकारले जाजरकोट र रुकुमपश्चिममा १४ गतेसम्म निरन्तरता दिने भएको छ। आपतकालीन अबस्थामा श्वासप्रश्वास, दूषित पिउने पानी र विभिन्न खानेकुराबाट सर्ने रोगहरू फैलिन सक्ने जोखिमलाई कम गर्न सरकारले भूकम्प प्रभावित जाजरकोट, रुकुमपश्चिमलगायत आसपासका सुर्खेत, सल्यान, दैलेख, कालीकोट र जुम्ला जिल्लामा दादुरारुवेला र टाइफाइडविरुद्धको खोप अभियान सञ्चालन गरेको स्वास्थ्य सेवा कार्यालय जाजरकोटका निमित्त व्यवस्थापक डा प्रतिक्षा भारतीले जानकारी दिइन्।"
ढलान नहुँदै भत्कियो पुल,"भोजपुर : उत्तरी क्षेत्रको विकासे ढोका मानिएको षडानन्द नगरपालिका र साल्पासिलिछो गाउँपालिका जोड्ने इर्खुवा खोलाको निर्माणाधीन मोटरेबल पुल भत्किएको छ। प्राविधिक निर्माण र ठेकेदारको लापरबाहीका कारण उक्त निर्माणाधीन पुल ढलान अगावै भत्किएको हो। प्रदेश सरकारको ६ करोड ३० लाख रुपैयाँ लागतको उक्त पुल आर्थिक वर्ष ०७८७९ को योजनाबाट निर्माण ठेक्का आह्वान गरिएको थियो। पुल निर्माण सम्पन्न गर्ने जिम्मा पाएको दिव्यज्योति धनञ्जय जेभीले चालू आर्थिक वर्षभित्र पुलको काम सक्ने गरी काम गरिरहेको थियो। पुलको दुवै पिल्लरमा सिमेन्ट स्ल्याप बनाउन रड बिछ्याइए पनि स्काफोल्डिङ (फलामका टेकाहरू) काठको चेक दिने क्रममा अनियन्त्रित भई पुल टुटेको प्राविधिक निचोड छ। मापदण्ड बमोजिम गुणस्तरीय कच्चापदार्थको सन्तलुन नमिलाउँदा पुलको दुर्दशा भएको ताँबुटारका स्थानीय सरकारवाला ईश्वर कार्कीले बताए। उनले भने, चरम प्राविधिक त्रुटिका कारण पुल भत्किएको छ, पुल निर्माणमा देखिएको यस्तो कमजोरीले विकासमा पनि धक्का पुगेको छ, हामी सम्बन्धित निकाय र ठेकेदार कम्पनीलाई खबरदारी गर्छौं। पुल नहुँदा उत्तरी भेगका नागरिकलाई जोखिमपूर्ण झोलुंगे पुल तथा फड्केको सहायतामा नदी वारपार गर्ने गरेका छन्। पुल भत्किएपछि स्थानीय निराश बनेका छन्। निर्माणाधीन पुल भत्किएपछि वर्षौंदेखिको सपना पुनः अधुरोमा परिणत भएको अर्का स्थानीय दिलीप राईले बताए। पुल बनेपछि गाउँमा विकास लहर आउला भन्ने थियो। तर, पुल क्षतिवक्षत भयो। अब कहिले बन्ने हो पत्तो छैन, उनले सुनाए। ढलान गर्न तयारी अवस्थामा रहेको मोटरेबल पुल भत्किएसँगै स्थानीयको सहजरूपमा आवतजावत गर्ने चाहना पनि निराशामा परिणत भएको छ। स्थानीयले ठेकेदार, ठेकेदार कम्पनीको लापरबाही र इन्जिनियरको कमजोरीका कारण पुल भत्किएको आरोप लगाएका छन्। पूर्वाधार विकास कार्यालय भोजपुरबाट ठेक्का लगाइएको पुल नबन्दै भत्किएपछि नियमनकारी निकायले यसको तत्काल छानबिन गर्नुपर्ने माग स्थानीयको माग छ। यस्तै, ठेकेदार कम्पनीको लापरबाहीकै कारण निर्माणका क्रममा भाँचिएको दक्षिणी कावाखोलाको पुल वर्षदिन बित्दासमेत पुनःनिर्माण हुन सकेको छैन। हतुवागढी गाउँपालिका २, रानीबास र रामप्रसादराई गाउँपालिका ५, मानेभञ्याङ जोड्ने उक्त पुलको पुनः निर्माण अझै अलपत्र बनेको छ। गत मंसिर ११ गते प्रदेश १ सरकारको पहलमा स्विस सरकारको ५ करोड अनुदान सहयोगबाट बनेको उक्त पुलको पुनःनिर्माणमा वेवास्ता देखिएको छ। ०७८ चैत मसान्तसम्म काम सक्ने सर्वपक्षीय निर्णय भए पनि अहिलेसम्म उक्त पुल बेवारिसे अवस्थामै रहेको छ। वर्षदिन बितिसक्दा पनि पुलको निकासमा कसैले पनि चासो नदेखाएको स्थानीयको गुनासो छ। काम गर्दा गल्ती हुन्छ। के कारणले भाँचियो भन्ने विषयमा खोजी त गर्नुपर्ला नि ! तर भत्किएको यतिका समयसम्म पुल बेवारिसे हुँदा सास्ती बढेको छ। स्थानीय नारायणप्रसाद निरौलाले भने। भोजपुर मानेभञ्ज्याङ रानीबास घोडेटार सडकखण्डमा पर्ने उक्त पुलको काम २०७७ असार मसान्तसम्म सक्नुपर्ने प्रावधान थियो। तर, समयमा सम्पन्न नभएपछि पछि पुनः म्याद थपिए पनि निर्माण सामाग्री नै गुणस्तरहीन भएकाका कारण पुल भाँचिएको प्राविधिक अनुगमनले देखाएको छ।"
युवाको ज्यान जानेगरी भएको घटनाका दोषीलाई कारबाहीको माग गर्दै सुर्खेतमा चर्कियो आन्दोलन,"वीरेन्द्रनगर : ललितपुरको बालकुमारीमा भएको आन्दोलनका क्रममा दैलेखका २१ वर्षीय सुजन रावत र अछामका वीरेन्द्र शाहको मृत्यु भएको घटनालाई लिएर शनिबारदेखि सुर्खेतको वीरेन्द्रनगर तनावग्रस्त बनेको छ। वीरेन्द्रनगरमा प्रदर्शनकारीले गृहमन्त्री नारायणकाजी श्रेष्ठ र भौतिक पूर्वाधारमन्त्री प्रकाश ज्वाललाको राजीनामाको माग गर्दै प्रदर्शन गरेका थिए। आइतबार सुर्खेतमा पुनः आन्दोलन चर्काएर वीरेन्द्रनगरको मुख्य राजमार्ग मंगलगढी चोकदेखि यरीचोकसम्मको सडक ठप्प पारेका हुन्। रत्न राजमार्गअन्तर्गत एरिचोकमंगलगढी चोकको अवस्था आज तनावग्रस्त छ। जहाँ कुनै पनि सवारीसाधन चल्न पाएका छैनन्। प्रदर्शनकारीले सडक छोपेर विरोध प्रदर्शन गरिरहेका छन्। उनीहरूले मृतक युवाहरूलाई सहिद घोषणाको माग गरेका छन्। त्यस्तै पीडित परिवारलाई उचित शिक्षा, स्वास्थ्य, लालन पालनको सम्पूर्ण ग्यारेन्टी राज्यले गर्नुपर्ने उनीहरूको माग छ। प्रदर्शनकारीले गोली हान्न आदेश दिने ललितपुरका तत्कालीन प्रमुख जिल्ला अधिकारी रुद्रप्रसाद पण्डित र प्रहरी प्रमुख एसएसपी सिद्धिबिक्रम शाहलाई निलम्बन गर्नसमेत माग गरेको छ। प्रदर्शनमा विभिन्न राजनीतिक दलका कार्यकर्ता तथा मृतकका आफन्तहरू सहभागी छन्। आन्दोलनकारीले टायर बाल्ने काम पनि गरिरहेका छन्। आन्दोलन भइरहेको ठाउँमा प्रहरी तैनाथ छ। आन्दोलनको अगुवाइ गरिरहेका नवीन योगीले सडकका सवारी साधन चलाएको खण्डमा जुनसुकै घटना पनि हुनसक्ने चेतावनी दिएका छन् । आन्दोलनकारीले घटनाका दोषीलाई कारबाही गर्नुपर्ने पनि माग राखेका छन्। वैदेशिक रोजगार विभागअन्तर्गतको इपीएस कोरिया शाखाको एउटा हचुवा निर्णयका कारण शुक्रबार दुई युवकको ज्यान गएको थियो। मंसिर १९ गतेदेखि आन्दोलनरत युवामध्ये १८ जनालाई मात्रै आवेदन भर्न इपीएस शाखाले बिहीबार आह्वान गरेपछि अन्य युवाहरू भड्किएका थिए।"
लुम्बिनीमा संसदीय समितिको निर्वाचन पुनः स्थगित,"लुम्बिनी : लुम्बिनी प्रदेशसभाका विषयगत समितिका सभापतिको निर्वाचन पुन: स्थगित भएको छ। सभामुख तुलारामको घर्तीको निर्देशनअनुसार अर्को सूचना जारी नभएसम्मका लागि विशेष कारण देखाउँदै आज जारी गरिएको सूचनामा निर्वाचन स्थगित भएको प्रदेशसभा सचिवालयका सचिव दुर्लभकुमार पुनले जानकारी दिए। सभामुख घर्तीको अध्यक्षतामा अघिल्लो साता बसेको कार्यव्यवस्था परामर्श समितिको आठौं बैठकले यही पुस १६ गते विषयगत समितिको सभापतिको उम्मेदवारी दर्ता र १७ गते निर्वाचनको मिति तय गरेको थियो। तर, प्रदेशसभा सचिव पुनले आज जारी गरेको सूचनामा प्रदेशसभा कार्यव्यवस्था समितिको यही १७ पुसमा तोकिएको समितिका सभापतिको निर्वाचन स्थगित भएको जानकारी गराए। प्रदेशसभा सचिव पुनले समितिको निर्वाचनका लागि आवश्यक तयारी हुन नसकेका कारण एक सातालाई सार्न सभामुख घर्तीलाई मुख्यमन्त्री डिल्लीबहादुर चौधरी र प्रमुख विपक्षीदलका नेता लिला गिरीले अनुरोध गरेकाले सभामुखको निर्देशनमा स्थगित गरिएको जानकारी दिए। प्रदेशसभामा प्रमुख विपक्षीदल नेकपा ( एमाले ) प्रमुख सचेतक तुलसीप्रसाद चौधरीले प्रदेशसभामा समितिको नेतृत्व नहुँदा संसदीय प्रक्रियाका अधिकांश काम प्रभावित भएकाले आफूहरूले नेतृत्वको टुंगो लगाउन पहिलेदेखि नै माग राखे पनि सत्ता गठबन्धनकै कारण रोकिएको बताए। उनले समितिको नेतृत्वका लागि मितिसमेत तोकेर अन्तिम समयमा स्थगित गरिएकामा असन्तुष्टि जनाए। प्रदेशसभामा नेपाली कांग्रेस प्रमुख सचेतक जन्मजय तिमल्सिनाले समितिको निर्वाचनका लागि मिति तोकर अन्तिम अवस्थामा स्थगित हुनाका कारण आफूले बुझिनसकेको बताए। उनले निर्वाचनको तयारीका लागि प्रदेश राजधानी जाँदै गर्दा मुख्यमन्त्रीले हाललाई सभामुखसँग सल्लाह गरेर निर्वाचन स्थगित भएको जानकारी दिएपछि मात्र आफूले जानकारी पाएको बताए। प्रदेशसभा निर्वाचन भएको एक वर्षभन्दा बढी भइसके पनि लुम्बिनी प्रदेशका संसदीय समिति अझै नेतृत्वविहीन छन्। लुम्बिनीमा अर्थ, उद्योग तथा पर्यटन समिति, प्रदेश मामिला तथा कानुन, सार्वजनिक लेखा, भौतिक पूर्वाधार तथा विकास, सामाजिक विकास र कृषि वन तथा वातावरण समिति छन्। प्रदेशसभाको ६ समितिमा लेखासहित दुईवटा समितिको सभापति प्रमुख प्रतिपक्षी दल एमालेलाई दिने र बाँकी सत्ता गठबन्धनले लिने विषयमा छलफल भएको छ। सत्तारूढ गठबन्धनभित्र कसले कुन समितिको नेतृत्व लिने भन्ने टुंगो लागेको छैन।"
पृथ्वी जयन्तीमा चियापान कार्यक्रम गर्ने राप्रपा पदाधिकारी बैठकको निर्णय,"काठमाडौं : राष्ट्रिय प्रजातन्त्र पार्टी (राप्रपा)को पदाधिकारी बैठकले राष्ट्रियसभा निर्वाचनका लागि उम्मेदवार छान्ने जिम्मा संसदीय समितिलाई दिएको छ। बैठकले पुस १८ गतेभित्र उम्मेदवार सिफारिस पठाउन प्रदेश कार्यसमितिलाई निर्देशनसमेत दिएको छ। त्यस्तै बैठकले ३०२औं पृथ्वी जयन्ती प्रत्येयक जिल्लामा मनाउन निर्देशन दिएको छ। सो अवसरमा काठमाडौंमा चियापान कार्यक्रम गर्ने र सिंहदरबार अगाडि रहेको पृथ्वी शालिकसम्म ऱ्याली गर्ने पदाधिकारी बैठकले निर्णय गरेको हो। त्यस्तै निकट भविष्यमा गर्ने आन्दोलनलाई व्यवस्थित र प्रभावकारी ढंगबाट सञ्चालन गर्न महामन्त्री डा धवल शमसेर राणाको संयोजकत्वमा रहेको आन्दोलन परिचालन समितिलाई पूर्णता दिइएको छ। त्यस्तै नविन राप्रपा कार्ययोजनाअन्तर्गत ४० वर्षमुनिका २० जना युवााई पार्टीको केन्द्रीय समितिमा लैजाने यसअघिको निर्णयलाई कार्यान्वयन गर्न र प्राप्त निवेदनहरु मध्येबाट छनौटका लागि योग्यता र मापदण्ड तय गर्न वरिष्ठ उपाध्यक्ष रवीन्द्र मिश्र, प्रवक्ता गोपाल दाहाल र सहमहामन्त्री प्रकाश रिमाल रहेको समिति गठन गरिएको छ।"
उपेन्द्र यादवलाई मधेसबाट बहिष्कार गरी दण्डित गर्नुपर्छ : प्रभु साह,"वीरगन्ज : आम जनता पार्टीका अध्यक्ष प्रभु साहले प्रमुख दलका शीर्ष नेताहरूकै कारण देश असफल भई आर्थिक संकट गहिँरिदै गएको बताएका छन्। पर्साको पोखरियामा आइतबार पार्टी प्रवेश कार्यक्रमलाई सम्बोधन गर्दै अध्यक्ष साहले मुलुकमा आर्थिक संकट गहिँरिदै गएका कारण विभिन्न समस्या देखा परेको बताए। कांग्रेस, माओवादी, एमालेलगायत दलका नेताहरू सत्ता प्राप्तिको मात्रै दौडमा छन्। समृद्धि, सुशासन कसरी कायम गर्न सकिन्छ, नेपाली जनताका चाहना कसरी पूरा गर्न सकिन्छ भन्नेमा सोच्ने उनीहरूलाई फुर्सद छैन,' उनले भने। रोजगार खोजिरहेका युवालाई सरकारले रोजगार दिन नसकेको उनको आरोप छ। रोजगारका लागि विदेश जन्छु भन्ने युवाहरूलाई सरकारले गोली हानेर हत्या गर्ने दृश्य सबैले देखेको उनले बताए। उनले समृद्ध नेपाल निर्माणका लागि प्रत्यक्ष निर्वाचित राष्ट्रपतीय व्यवस्थामा जानुको विकल्प नभएको बताए। अहिलेको सरकार, दल र दलका मठाधिशहरू असफल भइसकेको बताउँदै उनले यो सरकार विघटन गरी अन्तरिम सरकार गठन गरेर देशलाई निकास र विकास दिएर मुलुक समृद्ध बनाउन सकिने बताए। अध्यक्ष साहले मधेसलाई उजाड बनाउने काम उपेन्द्र यादवले गरेको बताए। उनले उपेन्द्रलाई मधेसबाट बहिष्कार गरी दण्डित गर्नुपर्ने बताए। देशकै आर्थिक राजधानी रहेको वीरगन्जसहित मधेसलाई तहसनहन गर्दै बर्बाद गरेर उजाड बनाएको उनको आरोप थियो। सबैभन्दा सुगम भनिएको मधेसको मानव सूचांक अहिले कर्णालीभन्दा पनि पछाडि छ। मधेसलाई बर्बाद गर्ने, उजाड बनाउने, तहसनहस गर्नेलाई अब बहिष्कार गरेर दण्डित गर्नुपर्ने बेला आइसकेको छ,' उनले भने। कार्यक्रममा नेपाली कांग्रेसका सुवाश कुशवाहा, जसपाका बशिष्ट कुशवाहा, जनमत पार्टीका केदार कुशवाहा, लोसपाका ओमप्रकाश कुशवाहा, जसपाका महम्द इस्तिखार फगायत आजपामा प्रवेश गरेका थिए।"
तमु ल्होसारको शुभकामना दिंदै राष्ट्रपतिले भने : यसले आपसी विश्वास र एकताको भावना बढाउँछ,"काठमाडौं : राष्ट्रपति रामचन्द्र पौडेलले गुरुङ समुदायको चाड तमु ल्होसार का अवसरमा दिंदै यसले आपसी सद्भाव र विश्वास बढाउने बताए। स्वदेश तथा विदेशमा रहेका सम्पूर्ण दिदीबहिनी तथा दाजुभाइमा सुख, शान्ति र सुस्वास्थ्यको शुभकामना दिंदै राष्ट्रपतिले तमु ल्होसार पर्वले आपसी विश्वास र एकताको भावनालाई अभिवृद्धि गर्दै आर्थिक र सामाजिक रूपले समृद्ध मुलुक निर्माणमा अग्रसर हुन सबैलाई उर्जा प्रदान गर्ने बताएका हुन् राष्ट्रपति पौडेलले बहुजातीय, बहुभाषिक, बहुसांस्कृतिक विविधतायुक्त नेपाली समाजमा तमु ल्होसार जस्ता पर्वबाट सबै नेपालीबीच आपसी सद्भाव, सहिष्णुता र बन्धुत्वको भावना अभिवृद्धिका साथै यसबाट राष्ट्रिय एकतालाई थप सुदृढ गर्न मद्धत पुग्नेछ विश्वास व्यक्त गरेका छन् । 'नेपालका हिमाली र उच्च पहाडी भेगमा बसोबास गर्ने गुरुङ समुदायद्वारा तमु ल्होसार पर्वलाई नयाँ वर्ष सुरूभएको अवसरको रूपमा पुरानो वर्षलाई बिदाई र नयाँ वर्षलाई स्वागत गर्दै हर्षोल्लासका साथ यो पर्व मनाउने चलन छ । गुरुङ समुदायको बाहुल्यता रहेका विभिन्न जिल्लाहरूमा यो पर्व धुमधामसँग मनाउने गरिन्छ ।', उनले भने, 'नेपालको साँस्कृतिक परम्पराको संरक्षण तथा संवर्द्धन गर्दै पर्यटन प्रवर्द्धनमार्फत आर्थिक र सामाजिक रूपमा समृद्ध मुलुक निर्माण गर्न समेत गुरुङ समुदायले निर्वाह गर्दै आएको भूमिका प्रशंसनीय छ ।' नेपालका हिमाली र उच्च पहाडी भेगमा बसोबास गर्ने गुरुङ समुदायद्वारा तमु ल्होसार पर्वलाई नयाँ वर्ष सुरू भएको अवसरको रूपमा पुरानो वर्षलाई बिदाई र नयाँ वर्षलाई स्वागत गर्दै हर्षोल्लासका साथ मनाइन्छ। ल्होसार पर्वका अवसरमा आज सरकारले सार्वजनिक बिदा दिएको छ ।"
"राष्ट्रियसभा निर्वाचनमा कांग्रेस एक्लै चुनाव नलड्ने, सत्तारुढ दलसँग गठबन्धन गरेर उम्मेदवार उठाउने","काठमाडौं : नेपाली कांग्रेसले आसन्न राष्ट्रियसभा निर्वाचनमा सत्तारुढ गठबन्धनमा आवद्ध दलसँग गठबन्धन गरेर जाने निर्णय भएको छ। आइतबार दिउँसो पत्रकार सम्मेलनमा पार्टीका सूचना विभाग प्रमुख मीन विश्वकर्माले सहमतिको आधारमा साझा उम्मेदवार उठाउने केन्द्रीय समितिले निर्णय गरेको जानकारी दिए। यस अगाडि कांग्रेस महामन्त्री गगन थापा, शेखर कोइरालाले आगामी निर्वाचन कांग्रेस एक्लै लड्ने उद्घोष गरेपनि सत्तारुढ गठबन्धनमा आवद्ध दलसँग गठबन्धन गरेर जाने निर्णय गरेको हो। विश्वकर्माका अनुसार प्रदेश समितिले विधान अनुसार सिफारिस आएका नाम, स्वच्छ छवि भएका, हालसम्म अवसर नपाएका, पार्टीमा लामो समयसम्म योगदान पुर्याए पनि पटकपटक छुटेका व्यक्ति, समुदाय र भूगोललाई प्राथमिकता दिने निर्णय गरेको छ। नेपालको संविधानमा राष्ट्रियसभाका एक तिहाई सदस्यको पदावधि २०८० फागुन २० गते समाप्त हुन लागेको र राष्ट्रियसभा सदस्य निर्वाचन ऐन, २०७५ बमोजिम पद रिक्त हुनुभन्दा ३५ दिन पहिले निर्वाचन गरिसक्नुपर्ने कानुनी व्यवस्था छ। आगामी फागुन २० गते निर्वाचित १९ र सरकारबाट मनोनित एक गरी २० सदस्यको पद रिक्त हुँदैछ। पदावधि सकिनेमा एमालेका ९ जना छन्, जसमा एमाले सरकारले आफ्नो तर्फबाट मनोनित सिफारिस गरेको विमला राई पौड्याल पनि छिन्। त्यसैगरी कांग्रेसका ४, माओवादी केन्द्रका ३, एकीकृत समाजवादीका २, जसपाको एक र स्वतन्त्र एक जना सांसद छन्। पौड्यालबाहेक बाँकी १९ पदका लागि निर्वाचन हुँदैछ भने एक जनालाई सरकारले मनोनित सिफारिस गर्नेछन्। राष्ट्रिय सभामा प्रत्येक दुई वर्षमा रिक्त हुने एक तिहाइ सदस्य पदको निर्वाचन हुँदै आएको छ।"
"प्रदेशहरू अधिकार मागेको माग्यै, केन्द्र सुनेको नसुन्यै","हेटौंडा : संघीयता कार्यान्वयन भएको ७ वर्ष भयो। तर, प्रदेश सरकारको मुख्य काम जारी नै छ केन्द्रसँग अधिकार माग्ने। कहिले सामूहिक बैठक गरेर त कहिले एक्लाएक्लै पनि केन्द्र सरकारमाथि उनीहरूको दबाब कायमै छ। तर, उनीहरूले मुख्य रूपमा अघि सारेका प्रहरी समायोजन र निजामती कर्मचारी ऐनको माग पूरा भएको छैन। यसअघि गत असारमा ७ वटै प्रदेशका मुख्यमन्त्रीहरू पोखरामा भेला भएर केन्द्र सरकारसँग १७ बुँदे माग पेस गरेका थिए। तर, एउटै पूरा नभएको भन्दै उनीहरूले फेरि हेटौंडामा भेला गरेर असन्तुष्टि जनाएका छन्। एक वर्षयता संघ र प्रदेश सरकारबीच बढेको रस्साकस्सीमा मुख्यमन्त्रीहरू संविधानतः प्रदेशले पाउनुपर्ने अधिकार प्रदान गर्न संघ सरकार इच्छुक नदेखिएको निष्कर्षमा पुगेका छन्। हेटौंडामा शुक्रबार सम्पन्न अन्तर प्रदेश मुख्यमन्त्री बैठकले नौबुँदे साझापत्र तयार गर्दै आवश्यक परे चरणबद्ध आन्दोलनमा जाने चेतावनी दिएको छ। उनीहरूले उक्त चेतावनीसहितको साझापत्र प्रधानमन्त्री पुष्पकमल दाहाललाई भेटेर शनिबार बिहान बुझाएका छन्। मुख्यतः प्रहरी समायोजन गर्ने, संघीय निजामती सेवा ऐन जारी गर्ने प्रमुख मुद्दा हुन्, बागमती प्रदेशका मुख्यमन्त्री शालिकराम जम्कट्टेलले भने, तर, संघीय सरकार यो मुद्दालाई आलटाल गर्दै बसेको छ। त्यसैकारण पटकपटक आवाज उठाउनुपरेको हो। प्रहरी समायोजन गर्ने, संघीय निजामती सेवा ऐन जारी गर्ने, प्रदेशले प्रयोग गरिरहेका सरकारी भवन तथा जग्गाको स्वामित्व हस्तान्तरण गर्ने, साझा अधिकारका विषयका कानुन निर्माणमा सहकार्य गर्ने, राष्ट्रिय वनलगायतका प्राकृतिक स्रोतको उपयोग एवं राजस्व बाँडफाँट, वित्तीय हस्तान्तरण, सवारी चालक अनुमतिपत्र र सवारी साधन करशुल्कसम्बन्धी सफ्टवेयर प्रणाली प्रदेशबाट नै सञ्चालन गर्ने, ट्राफिक नियम उल्लंघन जरिवाना बापतको रकम प्रदेश सञ्चित कोषमा जम्मा हुने व्यवस्था गर्ने, आयोजना वर्गीकरण र व्यवस्थापनलगायतका विषय प्रदेश सरकारहरूको साझा माग हो। मधेस सरकारले प्रधानमन्त्रीलाई गत कात्तिक २३ गते बुझाएको ध्यानाकर्षण पत्र र प्रदेशसभाले पारित गरेको संकल्प प्रस्ताव बमोजिमका माग संघीय सरकारले दिनुपर्ने उसको माग छ। गत असार १६ गते पोखरामा बसेको राष्ट्रिय समन्वय परिषद्को पहिलो बैठकबाट मुलुकको संविधानको कार्यान्वयन र नागरिकमा प्रवाह हुने सेवा एवं विकासमा शीघ्रता एवं प्रभावकारिता ल्याउने विषयमा महत्वपूर्ण निर्णय भएका थिए। तहगत अधिकारको कार्य विस्तृतीकरण परिमार्जन गर्ने, तीनै तहबाट प्रदान गरिने अनुदानको दोहोरोपना हटाउने, एउटै प्रकृतिको कामका लागि स्थापना भएका अलगअलग संरचना हटाउने, तीन तहका सरकारबीच विकास आयोजनामा दोहोरोपना हटाउने एवं तादाम्यता कायम गर्ने, साझा सूचीमा रहेका अधिकारसम्बन्धी कानुन निर्माणमा सहकार्य गर्ने, जनशक्ति व्यवस्थापन र सेवा प्रवाह, राष्ट्रिय तथ्यांकको एकीकृत अभिलेख प्रणाली विकास गर्ने एवं जग्गाप्राप्तिमा सहजता कायम गर्नेलगायतका निर्णय भएका थिए। तर, ६ महिनासम्म पनि यी निर्णय कार्यान्वयन नभएको प्रदेश सरकारहरूको आरोप छ। संघीय सरकारको फेरि ध्यानाकर्षण गराउनुपर्ने स्थिति आएको मधेस प्रदेशका मुख्यमन्त्री सरोजकुमार यादवले बताए। गत असार १५ गते पोखरामा बसेको अन्तर प्रदेश मुख्यमन्त्री बैठकले पारित गरी प्रधानमन्त्री दाहाललाई पेस गरेको १७ बुँदे साझापत्र कार्यान्वयनको अवस्था पनि कमजोर रहेको उनले बताए। अधिकार दिन किन कञ्जुस्याइँ ?पटकपटक संघीय सरकारमा प्रहरी र कर्मचारी समायोजन र यससम्बन्धी ऐनबारे बहस भइरहेको छ। तर, जो नेतृत्वमा आए पनि अधिकार बाँडफाँटको सवालमा अनिच्छुक देखिन्छन्। केन्द्रीकृत मानसिकता र प्रदेशप्रतिको अविश्वासका कारण केन्द्र सरकार अधिकार बाँडफाँटमा अनुदार बन्दै आएको संघीयताका जानकार खिमलाल देवकोटा बताउँछन्। अझै पनि प्रदेश संरचनामाथि संघीय सरकारले पूर्ण भरोसा गरेको देखिँदैन, यो वातावरण बनाउनुमा कर्मचारी प्रशासनको महत्वपूर्ण भूमिका छ, उनले भने। मुख्यमन्त्रीहरूले सिंहदरबार र बालुवाटारमा धर्ना नदिएसम्म भेला र बैठकले मात्र संघीय सरकार अधिकार प्रत्यायोजनका लागि तयार नहुने देवकोटाको भनाइ छ। समाजवादी मोर्चा नेपालले पनि सरकारलाई संविधानतः प्रदेश सरकारहरूलाई दिनुपर्ने अधिकार तत्काल बाँडफाँट गर्न सुझाव दिएको छ। गत बुधबार बसेको मोर्चाको बैठकले संविधान प्रदत्त अधिकार प्रदेशले नपाउँदा संघीयता विरोधी शक्तिहरूसँग लड्न प्रदेश कमजोर भएको प्रधानमन्त्री दाहाललाई सुझाव दिएको छ। प्रदेश र संघबीचको सम्बन्ध बलियो र काम प्रभावकारी बनाउन संविधानले तोकेको अधिकार क्षेत्र बाँडफाँटमा संघ सरकार सहज बन्नुपर्ने मधेस प्रदेशका मुख्यमन्त्री यादवले बताए। तर, संविधानले प्रदेशलाई दिएको अधिकारसमेत पाउन सकेका छैनौं। समस्या र गाँठो केन्द्रीकृति मानसिकतामा छ, उनले भने। मधेस प्रदेशसँग तर्सिएर प्रदेशलाई अधिकार दिन आनाकानी भइरहेको हेटौंडाका क्याम्पसका प्रमुख डा देवचन्द्र मानन्धरको भनाइ छ। ब्युरोक्रेसी र कतिपय हाम्रा नेताको मानसिकतामा परेको गलत छापले अधिकार बाँडफाँटमा समस्या छ, उनले भने। अधिकार नपाउँदा अन्योलमा प्रदेश केन्द्र सरकारले अधिकार हस्तान्तरण नगर्दा प्रदेश सरकारहरूले पूर्ण क्षमतामा काम गर्न सकेको छैनन्। संघका कर्मचारीबाट प्रदेश सरकारहरूले सोचेजस्तो काम लिन सकेको छैन। प्रहरी प्रशासन संघ मातहत हुँदा राज्य संयन्त्र परिचालनमा समेत प्रदेश सरकारहरूले समस्या भोग्दै आएका छन्। अधिकार बाँडफाँटको विवादले प्राकृतिक स्रोतको उपयोग एवं राजस्व बाँडफाँट पनि प्रभावित हुँदै आएको छ। सुदूरपश्चिम प्रदेशका मुख्यमन्त्री कमलबहादुर शाहले प्रदेश तथा स्थानीय तहले प्राप्त गर्नुपर्ने अधिकार नदिने हो भने थप द्वन्द्व बढ्दै जाने बताए। कर्णाली प्रदेशका मुख्यमन्त्री राजकुमार शर्माले संघीय सरकारले संघीयतालाई दिगो र सबल तुल्याउन प्रमुख जिल्ला अधिकारी र प्रहरी प्रदेशमा समायोजन गर्न यथाशीघ्र अधिकार प्रत्यायोजित गर्नुपर्ने बताए। कोशी प्रदेशका मुख्यमन्त्री केदार कार्कीले संघीय सरकार र संसद्मा केन्द्रीकृत मानसिकता हाबीभएकाले अधिकार बाँडफाँट हुन नसकेको बताए। संघ, प्रदेश र स्थानीय तहको प्रशासनिक संयन्त्रका बीचमा समन्वय कायम गर्न प्रदेशले आफ्नै कर्मचारी व्यवस्थापन नगरुन्जेलसम्म प्रदेश सचिव, स्थानीय तहका प्रमुख प्रशासकीय अधिकृतलगायत रिक्त पदमा नेपाल सरकारले मुख्यमन्त्री तथा मन्त्रिपरिषद्को कार्यालयमा एकमुस्ट खटाउने र सम्बन्धित प्रदेश एवं स्थानीय तहमा पदस्थापना र सरूवा नियमानुसार प्रदेशबाट गर्ने व्यवस्था हुनुपर्ने उनले बताए।"
विवादमा कोशी प्रदेशका मुख्यमन्त्री,"विराटनगर : कोशी प्रदेशका मुख्यमन्त्री केदार कार्कीले आइतबार बिहान तमु ल्होसारको शुभकामना सन्देश जारी गरे। गुरुङ समुदायले मनाउने तमु ल्होसारको शुभकामना सन्देश जारी गर्दा मुख्यमन्त्री कार्कीले 'लेटर हेडमा कोशी प्रदेश लेख्न छुटाएका थिए। संविधान र राज्यले चिन्ने मुख्यमन्त्री पदको जिम्मेवारीमा रहेका कार्कीले प्रदेशको नाम लेख्न बिर्सिएपछि उनी आलोचनाको सिकार भइरहेका छन्। मुख्यमन्त्रीले कोसी प्रदेशको नाम उल्लेख नगरेपछि यस घटनालाई अर्थपूर्ण रूपमा हेरिएको छ। यस विषयमा अनेकन अड्कलबाजी गर्दै विभिन्न खाले प्रतिक्रिया आइरहेका छन्। कतिपयले पूर्वी नेपालमा पहिचान पक्षधरको आन्दोलन जारी रहेको बेला उनीहरूको मागलाई सम्मान गर्दै कोसी प्रदेश उल्लेख नगरेको हुनसक्ने अनुमान गरेका छन्। कतिपयले भने मुख्यमन्त्रीको गम्भीर लापरबाही भनेका छन्। मुख्यमन्त्री कार्कीले आफ्नोसमेत मतले प्रदेश १ लाई कोसी प्रदेश नामाकरण गर्न योगदान गरेका थिए। तर, मुख्यमन्त्री बनेपछि भने उनले नियतबस यसो गरेको कतिपयको आक्षेप छ। प्रमुख प्रतिपक्षी दल नेकपा एमाले कोसी प्रदेशका प्रमुख सचेतक रेवतीरमण भण्डारीले मुख्यमन्त्री कार्कीले प्रदेशवासीको नाममा स्पष्टीकरण जारी गर्नुपर्ने बताउँछन्। जानेर हो या भूलबस हो, यो त गम्भीर त्रुटी हो,उनले भने, उहाँ आजै प्रतिपक्षी दल र प्रदेशवासीलाई स्पष्ट पार्नुपर्छ। मुख्यमन्त्रीको शुभकामना सन्देशमा के छ ? गुरुङ समुदायको विशेष पर्व तमु ल्होसारको उपलक्ष्यमा वक्तव्यमार्फत जारी गरिएको शुभकामना सन्देशमा उनले नेपाल बहुधार्मिक एवम् बहुसाँस्कृतिक मुलुक भएको बताउँदै तमु ल्होसारले आम नेपालीबीच भातृत्व र एकताको भावना बढाउने विश्वास पनि व्यक्त गरेका छन्। तर, उनले शुभकामना व्यक्त गरेको मुख्यमन्त्रीको लेटरहेडमा भने प्रदेशको नाम उल्लेख गरिएको थिएन। लेटरहेडको दाइनेतिर मुख्यमन्त्री लेखेर निशान छापको चिह्न राखिएको थियो भने देब्रेतिर विराटनगर नेपाललेखिएको थियो। शुभकामनाको व्यहोरा लेखेर अन्तिमतिर मुख्यमन्त्रीको नाम र हस्ताक्षर छ। यसरी प्रदेशको नाम उल्लेखै नगरी शुभकामना दिएपछि सामाजिक सञ्जालमा उनको चर्को आलोचना भयो। सबैतिर विरोध र टीकाटिप्पणी हुन थालेपछि मुख्यमन्त्री कार्कीको सचिवालयले सच्याएर पुन: शुभकामना सन्देश जारी गरेको छ। तमु ल्होसारको अवसरमा माननीय मुख्यमन्त्रीज्यूले जारी गर्नुभएको शुभकामना सन्देशमा कोशी प्रदेश छुट्न गएकोमा सच्याइएको छ भन्दै मुख्यमन्त्री कार्यालयले फेरि प्रदेशको नाम राखेर सन्देश जारी गरेको छ। गत वर्षको फागुन १७ गते प्रदेशको नाम कोशी राखिएपछि असन्तुष्ट पक्षले यस विषयलाई लिएर आन्दोलन गरिरहेको छ। आन्दोलनका क्रममा घाइते भएका पदमबहादुर लिम्बु लाजेहाङको गत चैत १० गते मृत्यु भएको थियो।"
संविधानले विविधतामा आधारित पहिचानलाई संस्थागत गरेको छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्ड ले संविधानले विविधतामा आधारित पहिचानलाई संस्थागत गरेको बताएका छन्। तमु ल्होसारको अवसरमा आज शुभकामना दिँदै उनले नेपालको संविधानले विविधतामा आधारित राष्ट्रिय एकता र पहिचानलाई संस्थागत गरेको बताएका हुन्। 'नेपालको संविधानले विविधतामा आधारित राष्ट्रिय एकता र पहिचानलाई संस्थागत गर्दै बहुजातीय, बहुभाषिक, बहुधार्मिक र बहुसांस्कृतिक विशेषता एवं भौगोलिक विविधतासहितको एकत्वलाई राष्ट्रियको मेरुदण्डका रुपमा आत्मसात गरेको छ ', प्रधानमन्त्रीले शुभकामना सन्देशमा उल्लेख गरेका छन्। उनले देशको विशेषता र मौलिकताको आत्मसातीकरणसहित सङ्घीय लोकतान्त्रिक गणतन्त्रको सौन्दर्यलाई स्थापित गर्नु सबैको साझा जिम्मेवारी भएको बताए। राष्ट्रियताको सम्वर्द्धन र समुदायको पहिचानमा नै मुलुकको एकता, स्वाधीनता, समृद्धि र राष्ट्रिय हित निर्भर रहेको प्रधानमन्त्री दाहालको भनाइ छ। प्रधानमन्त्री दाहालले विभिन्न जाति एवं समुदायका धार्मिक तथा सांस्कृतिक आस्थालाई सम्मान गर्दै विभिन्न सभ्यता, भाषा, कला, संस्कृति, लिपि, भेषभूषा र सांस्कृतिक सम्पदाको संरक्षण हुँदै आएको बताए । 'लोकतन्त्र, सामाजिक न्याय, राष्ट्रिय एकता, स्वाधीनता, अखण्डता र देशभक्तिलाई केन्द्रमा राख्दै अनुसरण गरिने अक्षुण एकता, सद्भाव र सहिष्णुता नेपालको राष्ट्रिय विशेषता र पहिचानका रुपमा रहेको छ । यस विशेषतालाई आत्मसात गरी देशमा विद्यमान चुनौतीको सम्बोधन गर्दै समुन्नतिको राष्ट्रिय आकाङ्क्षा प्राप्तिका निम्ति सरकार निरन्तर प्रयत्नशील रहेको छ।', प्रधानमन्त्री दाहालले भने।' मौलिक चाडपर्वले नेपालीबीच सामाजिक एकता, सद्भाव, धार्मिक सहिष्णुता र राष्ट्रिय एकता मजबुत बनाउने बताउँदै प्रधानमन्त्री दाहालले ल्होसारले राष्ट्रिय एकता र राष्ट्रिय मौलिक संस्कृतिको निर्माणमा ऊर्जा एवं सामाजिक न्याय, सुशासन र समृद्धिको राष्ट्रिय कार्यभारमा एकीकृत हुन सम्पूर्ण नेपालीमा उत्प्रेरणा पैदा हुने विश्वास व्यक्त गरेका छन्। प्रधानमन्त्री दाहालले ल्होसारका अवसरमा स्वदेश तथा विदेशमा रहेका समस्त नेपाली दिदीबहिनी तथा दाजुभाइमा सुख, शान्ति, सुस्वास्थ्य, दीर्घायु र समृद्धिको शुभकामना व्यक्त गरेका छन् ।"
टुँडिखेलमा प्रधानमन्त्रीले भने ल्होसार विश्वकै पुरानो सांस्कृतिक पर्व हो,"काठमाडौं : प्रधानमन्त्री पुस्पकमल दाहालले तमू (गुरुङ) समुदायको महत्वपूर्ण पर्व ल्होसार विश्वकै पुरानो सांस्कृतिक पर्व भएको बताएका छन्। काठमाडौंको टुडिखेलमा आयोजित महोत्सवको उद्घाटन गर्दै प्रधानमन्त्री दाहालले ल्होसार पर्वलाई पृथ्वीको वार्षिक गतिसँग पनि सम्बन्धित वैज्ञानिक पर्वको संज्ञा दिँदै नेपालको राष्ट्रिय संस्कृतिको एउटा कडी ल्होसार परम्परा र संस्कृति भएको बताए। उनले नेपालमा गुरुङ समुदायले २०४६ सालमा बहुदलीय व्यवस्था स्थापनापछि ल्होसारलाई अधिकार प्राप्तिको आन्दोलनसँग जोडेर मनाउन थालेको बताए। नेपालको संविधानले विविधतामा आधारित राष्ट्रिय एकता र पहिचानलाई संस्थागत गर्दै बहुजातीय, बहुभाषिक, बहुधार्मिक र बहुसांस्कृतिक विशेषता एवं भौगोलिक विविधतालाई राष्ट्रियताको मेरूदण्डका रूपमा आत्मसात गरेको उल्लेख गर्दै नेपालका सबै संस्कृतिको एकीकृत स्वरूप नै नेपालको राष्ट्रिय संस्कृति रहेको उनको भनाइ थियो। प्रधानमन्त्री दाहालले विभिन्न जाति र समुदायका धार्मिक तथा सांस्कृतिक आस्थालाई सम्मान गर्दै विभिन्न सभ्यता, भाषा, कला, संस्कृति, लिपि, भेषभूषा र सांस्कृतिक सम्पदाको संरक्षण हुँदै आएको बताए। लोकतन्त्र, सामाजिक न्याय, राष्ट्रिय एकता, स्वाधीनता, अखण्डता र देशभक्तिलाई केन्द्रमा राख्दै अनुशरण गरिने अक्षुण एकता, सद्भाव र सहिष्णुता हाम्रो राष्ट्रिय विशेषता र पहिचानसमेत भएको उनको भनाइ छ। यस विशेषतालाई आत्मसात गर्दै देशमा विद्यमान चुनौतीहरुको सम्बोधन गर्दै समुन्नतिको राष्ट्रिय आकांक्षा प्राप्तिका निम्ति सरकार निरन्तर प्रयत्नशील रहँदै आएको उनले बताए।"
"सरकारले गठन गरेको समितिप्रति कांग्रेसले उठायो प्रश्न, उच्चस्तरीय न्यायिक समिति बनाउन माग","काठमाडौं : नेपाली कांग्रेसले ललितपुरको बालकुमारी क्षेत्रमा भएको घटनाको छानविन गर्न उच्चस्तरीय न्यायिक छानविन समिति गठन गर्न माग गरेको छ। पार्टी कार्यालय सानेपामा तीन दिन चलेको केन्द्रीय समितिको बैठकको निर्णय सार्वजनिक गर्दै कांग्रेसको सूचना सञ्चार तथा प्रचार विभाग प्रमुख मीन विश्वकर्माले उच्चस्तरीय न्यायिक छानविन छानबिन गठन गर्ने निर्णय गरेको जानकारी दिएका हुन्। बालकुमारीमा भएको घटनाको अनुसन्धान गर्न गृह मन्त्रालयले उपत्यका प्रहरी कार्यालयका डीआईजी लालमणि आचार्यको संयोजकत्वमा तीन सदस्यीय छानबिन समिति बनाएको छ। समितिमा ललितपुरका सहायक प्रमुख जिल्ला अधिकारी अमरदीप सुनुवार र राष्ट्रिय अनुसन्धानका उपअनुसन्धान निर्देशक बासु सिग्देल सदस्य रहेका छन्। सरकारले गठन गरेको छानबिन समितिप्रति चित्तबुझ्दो नभएको भन्दै कांग्रेसले न्यायिक समिति गठन गर्न माग गरेको हो। कांग्रेसले न्यायिक क्षेत्र कै छानविन समिति बनाएर दोषीलाई कारबाहि गर्नुपर्ने निर्णय गरेको छ। उनले मुलुकमा रोजगारीको वातावरण सिर्जना गर्नुपर्नेमा जोड दिए। ललितपुर जिल्लाका प्रमुख जिल्ला अधिकारी रुद्रप्रसाद पण्डितको आदेशमा नै आन्दोलनमा गोली चलाइएको थियो। उक्त दिन प्रदर्शनमा उत्रिएका दैलेखका सुजन राउत र चौरपाटी१ सिउडी अछामका वीरेन्द्र शाहको गोली लागेर मृत्यु भएको थियो। श्रम रोजगार तथा सामाजिक सुरक्षा मन्त्रालयका सहसचिव डन्डुराज घिमिरेका अनुसार कोरियाले एउटा क्षेत्र रोजेर भाषा परीक्षामा सहभागी भएकालाई एक वर्षभित्रै अर्को भाषा परीक्षामा सहभागी नगराउने नीति छ। जहाज निर्माणको क्षेत्र रोजेर भाषा परीक्षा दिएकाहरूलाई उत्पादन क्षेत्रको लागि खुलाइएको भाषा परीक्षामा सहभागी गराइएको थिएन। उनीहरूले आफूहरूलाई पनि उत्पादन क्षेत्रको भाषा परीक्षामा सहभागी गराउनुपर्ने भन्दै शुक्रबार वैदेशिक रोजगार विभाग, रोजगार अनुमति प्रणाली शाखा (ईपीएस)को कार्यालयमा प्रदर्शन गरेका थिए। यही क्रममा बालकुमारीमा प्रदर्शन भएको हो।"
"उच्चस्तरीय जाँचबुझ आयोग गठन गर्न सरकार तयार, प्रस्ताव ल्याउन गृहमन्त्रीलाई प्रधानमन्त्रीको निर्देशन","काठमाडौं : प्रहरीको गोली लागी दुई जनाको ज्यान जानेगरी शुक्रबार बालकुमारीमा भएको घटनाको छानबिन गर्न उच्चस्तरीय जाँचबुझ आयोग गठन गर्न सरकार तयार भएको छ। प्रधानमन्त्री पुष्पकमल दाहालले पूर्वन्यायाधीशको अध्यक्षता हुनेगरी उच्चस्तारीय जाँचबुझ आयोग गठन गर्नेसम्बन्धी प्रस्ताव ल्याउन गृहमन्त्री नारायणकाजी श्रेष्ठलाई आइतबार निर्देशन दिएका छन्। उनले जाँचबुझ आयोग ऐन २०२६ को दफा ३ को उपदफा (२) बमोजिम प्रस्ताव ल्याउन निर्देशन दिएको प्रधानमन्त्री कार्यालयले जनाएको छ। गृहमन्त्री श्रेष्ठले प्रस्ताव लगेपछि भोलि (सोमबार) बस्ने मन्त्रिपरिषद् बैठकले जाँचबुझ आयोग गठन गर्नेबारे निर्णय गर्नेछ। प्रधानमन्त्री कार्यालयका अनुसार उक्त आयोगले भोलिदेखि नै काम सुरू गर्नेछ। नेपाली कांग्रेसको केन्द्रीय कार्यसमितिको बैठकले बालकुमारी घटनाको छानबिन गर्न उच्चस्तरीय आयोग बनाउन सरकारसँग माग गरेको थियो। पार्टीका सूचना विभाग प्रमुख मीन विश्वकर्माले आयोजित पत्रकार सम्मेलनमा घटनाको सत्यतथ्य छानबिन गरी दोषीलाई कारबाही हुनुपर्ने माग गरेका थिए। गत शुक्रबार ललितपुरको बालकुमारीमा प्रहरीको गोली लागेर दैलेखका सुजन रावत र अछामका वीरेन्द्र शाहीको मृत्यु भएको थियो। ललितपुरका प्रमुख जिल्ला अधिकारी रुद्रप्रसाद पण्डित र प्रहरी प्रमुख एसएसपी सिद्धिबिक्रम शाहले सावधानी नअपनाउँदा घटना घटेको सुरक्षा विज्ञहरूले बताएका छन्। घटनाको छानबिन गर्न गृह मन्त्रालयले उपत्यका प्रहरी कार्यालयका डीआईजी लालमणि आचार्यको संयोजकत्वमा तीन सदस्यीय समिति बनाएको छ। समितिमा ललितपुरका सहायक प्रमुख जिल्ला अधिकारी अमरदीप सुनुवार र राष्ट्रिय अनुसन्धानका उपअनुसन्धान निर्देशक बासु सिग्देल सदस्य छन्। घटनाको निष्पक्ष छानविन गर्न गृहले प्रमुख जिल्ला अधिकारी पण्डित र प्रहरी प्रमुख एसएसपी शाहलाई फिर्ता बोलाएको छ भने इपीएस शाखा कार्यालयका निर्देशक गुरुदत्त सुवेदी, ललितपुरका प्रहरी नायब उपरीक्षक उमेश लम्साल र भौतिक पूर्वाधार तथा यातायात मन्त्री प्रकाश ज्वालाका पीएसओ सहायक प्रहरी निरीक्षक बोधराज दनुवारलाई निलम्बन गरेको छ।"
कांग्रेस बैठकमा सरकारको आलोचना,"काठमाडौं : महामन्त्री गगन थापाले सरकारमा सहभागी कांग्रेस मन्त्रीहरूलार्ई ८ महिनामा गरेका ८ वटा कामको सूची मागेका छन्। नेपाली कांग्रेस सानेपामा भएको केन्द्रीय कमिटीको बैठकमा बोल्दै उनले भने, कांग्रेसका प्रत्येक मन्त्रीले ८ महिनामा गरेका यस्ता ८ वटा कामको सूची दिनुस् जसको कारणले नागरिकको जीवनमा सकारात्मक परिवर्तन आयो र ती काम तपाईंं नभएको भए हुँदैन थियो। उनले मन्त्रीले ती कामको प्रचार कांग्रेसका तमाम सदस्यले गर्नेछन् भन्दै, अब एक वर्षमा सरकारमा बसेर के गर्ने भन्ने लक्ष्य निर्धारण गरौं। त्यो लक्ष्य पूरा गर्न भनेजस्तो काम गरेनन् भने मन्त्री फेरौं। अरू सबै दलसँग समय पनि छ। सुविधा पनि छ। अहिले भएन हामी आउँछौं र ठीक बनाउँछौं भन्ने तर हामीले त्यो भन्न पाउँदैनौं। अरूले मिसन ८४ भन्न पाउँछन् तर हामीले भन्न पाउँदैनौं। हामी छलफल गरौं र नीति अधिवेशनबाट मिसन गुणस्तरीय शिक्षा, मिसन सर्वसुलभ स्वास्थ, मिसन मर्यादित रोजगारी तय गरौं। अनि यी ४ वर्षमा यी कुरा पूरा गरौं। यसको आधारमा बल्ल जनतासामु जान पाइन्छ। थापाले सभापति देउवातिर लक्षित गर्दै भने, गठबन्धन बैठक भन्ने अनि पार्टीभित्र सरसल्लाह सम्वाद समझदारी नगरी पार्टीको धारणा भनेर निर्णय गर्ने। त्यस्तो निर्णयको भारी निर्णय गर्ने एक्लैले बोक्नुपर्छ। बैठकमा बोल्दै महामन्त्री थापाले भने, अरूले मिसन ८४ चलाउँछन्। त्यो उनीहरूको कुरा भयो। तर कांग्रेसले अहिले मिसन ८४ होइन, मिसन रोजगारी, मिसन शिक्षा र मिसन स्वास्थ्य चलाउनुपर्छ। कांग्रेस जनताको जीवनप्रति जिम्मेवार हुनुपर्छ। केन्द्रीय सदस्य प्रदीप पौडेलले सरकारले उपलब्धिमूलक काम गर्न नसकेको र मन्त्रीहरूले पनि उल्लेख्य परिणाम दिन नसकेको भन्दै उनले कांग्रेस ९ महिनादेखि सरकारमा रहे पनि मन्त्रीहरूले जनताको बीचमा लैजाने गरी कुनै पनि काम गर्न नसकेको गुनासो गरे। सरकारमा सहभागी कांग्रेसकै मन्त्रीहरूले समेत राम्रो कार्यसम्पादन नगरेको भन्दै पौडेलले मन्त्रीहरूको डिफेन्स गर्ने अवस्था नरहेको बताए। कार्यप्रगति हेरेर मैले कांग्रेस नेतृत्व र मन्त्रीहरूको डिफेन्स गर्न सक्दिनँ। समुदायमा कांग्रेस कार्यक्रममा आफूहरू गाउँगाउँमा जाँदा जनतालार्ई बताउने विषय नभएको र नेतृत्वका कारण कांग्रेस प्रतिरक्षात्मक मात्र हुनुपर्ने अवस्था आएको उल्लेख गरे। पौडेलले भने, सरकारले काम पनि नगर्ने, आफ्नो पालो आउँदा समर्थन पनि प्राप्त हुँदैन भन्ने डरले केही पनि नगर्ने। नभन्ने हो भने ८४ को निर्वाचनमा कांग्रेस पत्तासाफ हुनसक्छ। कांग्रेसले देशलार्ई कता लैजाने भन्ने योजना र रणनीति नल्याएसम्म अहिलेकै अवस्थामा कम्तीमा म कांग्रेस नेतृत्व र मन्त्रीहरूलार्ई डिफेन्स गर्न सक्दिनँ। बैठकमा पौडेलले भौतिक विकासमा नियमित काम मात्र गरेर जनताले सरकारले काम गरेको अनुभूति गर्ने अवस्था नभएको बताए। जनतालार्ई चाहिएको सुशासन हो, भ्रष्टाचारको अन्त्य हो। अहिले जनताले हामीलार्ई भ्रष्टाचारमा मुछिएको पार्टी भनेर बुझ्छन् कि भ्रष्टाचार अन्त्य गर्ने अभियान छेडेको पार्टी भनेर ? पौडेलले ललितपुरमा घटेको घटनाप्रति ध्यानाकर्षण गराउँदै भने, ललितपुरमा जे भयो। त्यसले युवा, नेपाली जनताको आक्रोश बढ्दै गएको स्पष्ट पारेको छ, हामीले छिट्टै कार्यशैली फेरेर प्राथमिकता बदलेर अगाडि बढ्यौँ भने मात्र कांग्रेस भएको अनुभूत जनताले गर्न पाउँछन्। यही शैलीमा हिडियो भने कहीँ पनि पुगिदैन। गुटका लागि नबाजौं : राणा बैठकमा बोल्दै केन्द्रीय सदस्य आरजु राणा देउवाले पार्टीभित्र गुटका नाममा आफैंमा बाझ्ने काम नगर्न नेताहरूलार्ई अनुरोध गरेकी छन्। राणाले नेताहरू आफैंमा बाझ्दा पार्टीलार्ई क्षति भइरहेको बताइन्। हामी कांग्रेसमा रहेर बाहिर इम्प्रेसन दिन्छौं कि हामी बाझेको बाझ्यै हुन्छौं, त्यो राम्रो इम्प्रेसन होइन, भोट हाम्रै काटिन्छ। कोही न कोही विभिन्न गुटको नेता होला, तर जहिले पनि आफैंमा बाझ्ने पार्टी भनेर सबैतिर भोट काटिइरहेको हुन्छ, त्यसकारण त्यसो नगरिदनुस्। तपाईंंहरू आपसमा कार्यसमितिमा बस्नुस् र निष्कर्षमा पुग्नुस्। राणाले बालकुमारी घटनाको जिम्मेवार दलहरू नै रहेको बताइन्। मारिएका युवाको घरायसी अवस्था र जाँच दिन नपाउँदै ज्यान गुमाउनुपरेको अवस्थाले आफू दुखी भएको भन्दै उनले सरकार गम्भीर बन्नुपर्ने बताइन्।"
विपिनको रिहाइका लागि सरकारले सबै उपाय अपनाएको छ : परराष्ट्रमन्त्री साउद,"महेन्द्रनगर : परराष्ट्रमन्त्री एनपी साउदले हमासको अपहरणमा परेका कञ्चनपुरका विपिन जोशीको सकुशल रिहाईका लागि सरकारको तर्फबाट गर्ने सबै प्रयास भइरहेको बताएका छन्। आइतबार महेन्द्रनगरमा सामुदायिक रेडियो शुक्लाफाँटा एफएमको १७ वार्षिकोत्सव समारोहमा बोल्दै उनले जोशीको रिहाइका लागि सरकारले सबै उपायबाट निरन्तर पहल गरिरहेको बताए। 'इजरायल लगायत शाक्तिराष्ट्रसँग विपिनको रिहाइका लागि प्रयास गरिरहेका छौं,' मन्त्री साउदले भने, 'प्यालेस्टाइनसँग राम्रो सम्बन्ध रहेको कतारसँग म आफैं गएर त्यहाँका प्रधानमन्त्री र विदेशमन्त्रीसँग आग्रह गरेको छु।' उनले दोस्रो युद्ध विरामा विपिनको रिहाइ हुनेमा आफू विश्वस्त रहेको बताए। कार्यक्रममा विपिनका आमाबुबाले समेत मन्त्री साउदसँग भेट गरेर विपिनको जीवन रक्षाका लागि पहल गरिदिन आग्रह गरेका थिए। 'कतारले दोस्रो युद्ध विरामका लागि आफूहरू प्रयासरत रहेको जवाफ दिएको छ दोस्रो युद्ध विराममा विपिन सकुशल फर्किनेछन्,' उनले भने, 'पहिलो चरणमा महिला र बालिबालिका प्राथमिकतामा परे। अब विपिनको रिहाइ हुनेमा आशावादी छौं।' उनले अहिले छिमेकीहरूसँगको सम्बन्धसमेत सन्तुलितरूपमा अघि बढिरहेको बताए। 'अन्तर्राष्ट्रिय सम्बन्धमा पनि अत्यन्तै जादा कटुटता आएकोजस्तो देखिन्थ्यो। छमेकीहरूलाई प्राथमिकता दिएर सन्तुलितरूपमा अघि बढिरहेको छ,' उनले भने।"
सोमबार देशका यी स्थानमा हुने छ हिमपात,"काठमाडौं : सोमबार देशका पहाडी भूभागमा आंशिक बदली रही र बाँकी भूभागमा मौसम सामान्यतया सफा रहनेछ। मौसम पूर्वानुमान महाशाखाका अनुसार कोशी, बागमती र गण्डकी प्रदेशका उच्च पहाडी तथा हिमाली भूभागको थोरै स्थानहरूमा हल्का हिमपातको सम्भावना रहेको छ। सोमबार राति देशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ। कोशी र गण्डकी प्रदेशको उच्च पहाडी तथा हिमाली भूभागको एकदुई स्थानमा हल्का हिमपातको सम्भावना रहेको छ।"
कालीगण्डकी करिडोर : नागढुंगाकाभ्रे खण्डको काम सुरु,"म्याग्दी : राष्ट्रिय गौरवको कालीगण्डकी करिडोर, बेनीजोमसोमकोरला सडक योजनाअन्तर्गत म्याग्दीको अन्नपूर्ण गाउँपालिकाको नागढुंगादेखि काभ्रे खण्डमा चार वर्षपछि सडक निर्माण पुनः प्रारम्भ भएको छ। २०७६ चैतमा कोरोना महामारी फैलिएपछि रोकिएको अन्नपूर्ण गाउँपालिका२ नागढुंगादेखि वडा नम्बर ३ को काभ्रे खण्डमा सडक निर्माणको काम यसै महिनादेखि सुरु भएको हो। नागढुंगाकाभ्रे खण्डको सडक विस्तार र कालोपत्रेका लागि सञ्चालित योजनाका ठेकेदार चार वर्षपछि काममा फर्किएका अन्नपूर्ण गाउँपालिका३ का वडाध्यक्ष रमेश पुर्जाले जानकारी दिए। लामो समयको प्रतीक्षापछि ठेकेदार काममा फर्किएकाले सडकको अवस्था सुधार हुने अपेक्षा गरेका छौँ। निर्माणलाई गति दिन सहजीकरण र समन्वय गरिरहेका छौँ, उनले भने। २०७४ मा निर्माण कम्पनी शर्मागजुरमुखी नागढुंगाकैकुखोला खण्डको १६ दशमलव ५ किलोमिटर सडक कालोपत्रेसहित स्तरोन्नति गर्न ठेक्का सम्झौता गरेको थियो। २०७७ असार र साउनको पहिरोको तथा कालीगण्डकी नदीको कटानका कारण नागढुंगाकाभ्रे खण्डको सडकमा क्षति भएको थियो। पहिरोपछि बीमा दाबी प्रक्रियामा भएको ढिलाइले रोकिएको सडक निर्माणलाई पुनः थालिएको शर्मागजुरमुखीका आयोजना व्यवस्थापक नरेन्द्र न्यौपानेले बताए। आगामी जेठ महिनाभित्र सडक निर्माणलाई पूर्णता दिने कार्ययोजनाका लागि उपकरण, मजदुर परिचालन गरेका छौँ, उनले भने, हाल १ सय १० जना मजदुर, चारवटा ब्रेकरसहितको डोजरलगायत आवश्यक उपकरण निर्माणस्थलमा ल्याइएको छ। २०७६ सालमा निर्माण सकिनुपर्ने यो सडकको निर्माण अवधिसँगै लागत पनि बढेको छ। पछिल्लोपटक भएको भेरियसन अर्डरसहित लागत ६३ करोड रुपैयाँ पुगेको छ। हालसम्म ६५ प्रतिशत भौतिक प्रगति भएको बेनीजोमसोमकोरला सडक योजनाका इञ्जिनियर विष्णु चापागाईले बताए। घाँसाकैकुखोला खण्डको दुई किलोमिटर सडकमा डिबिएसडी प्रविधिको कालोपत्रे गर्ने काम सकिएको छ। म्याग्दी र मुस्ताङको सिमानामा पर्ने काभ्रे र बाँदरजुङभिर क्षेत्रमा करिब एक किलोमिटर दूरीमा विस्फोटक पदार्थको प्रयोग गरी सडकलाई आठ मिटर फराकिलो बनाएर ढलान गरिएको छ। सोही सडकमा ६ सय मिटर ढलानको तयारी गरिएको छ। पहिरो र कटानको उच्च जोखिमका कारण विभिन्न ठाउँमा २ दशमलव ५ किलोमिटर सडकलाई कालोपत्रेबाट झिकिएको छ। नागढुंगाकाभ्रे खण्डमा ८ दशमलव ५ किलोमिटर दूरीमा डिबिएसडी प्रविधिको कालोपत्रे गर्ने तयारी भएको हो। बेनीजोमसोमकोरला सडक योजनाअन्तर्गत म्याग्दीको बेगखोलानागढुंगा खण्डको करिब १० किलोमिटर सडक पनि कालोपत्रे सुरु भएको छ। शर्मायुनाइटेड कम्पनीले ठेक्का लिएको यो सडकको नागढुंगाादेखि बेगखोलातर्फ प्राइम कोड बिछ्याउन थालिएको हो। यो खण्डमा सडक विस्तार, नाली, पर्खाल निर्माण सकेर बेस र सब बेससँगै प्राइम कोड बिछ्याउने काम भइरहेको आयोजनाले जनाएको छ। राहुघाटबेगखोला खण्डको राहुपारेदेखि कुनौटासम्म ६ किलोमिटर सडक चार वर्षअघि नै कालोपत्रे भए पनि धेरै ठाउँमा जीर्ण बनिसकेको छ। राहुघाटबेगखोला खण्डको बाँकी भाग स्तरोन्नति र कालोपत्रेको कामलाई नागढुंगाबेगखोलाको काम सकेपछि पूर्णता दिने निर्माण कम्पनीले जनाएको छ। भारत र चीनलाई जोड्ने ४ सय ३५ किलोमिटर लामो कालीगण्डकी करिडोर सडकलाई गण्डकी प्रदेशको भाग्यरेखा मानिएको छ। पर्वतको मालढुंगादेखि म्याग्दी हुँदै मुस्ताङस्थित चीनको स्वशासित क्षेत्र तिब्बतको कोरला नाका जोड्ने २ सय २ किलोमिटर सडक दुई लेनको कालोपत्रे र ग्राभेल बनाउन २०७३०७४ देखि सुरु भएको योजनाको हालसम्म ७५ प्रतिशत भौतिक प्रगति भएको छ। उक्त सडकको ६ खण्डमा ८५ किलोमिटर ग्राभेल र तीन खण्डमा १९ किलोमिटर कालोपत्रे गरिएको छ। उक्त सडक योजनाअन्तर्गत १३ वटा पक्की पुल र तीनवटा बेलिब्रिज निर्माण भएका छन्। रासस"
खोलामा डुबेर बालिकाको मृत्यु,काभ्रे : काभ्रेमा खोलामा डुबेर बालिकाको मृत्यु भएको छ। सोमबार दिउँसो ३ बजे काभ्रेको धुलिखेल नगरपालिका६ ईतोल घर भई हाल भुम्लु गाउँपालिका१० दोलालघाटमा बस्दै आएका बुद्धराम खड्गीको ५ वर्षीया छोरी रोजिनाको इन्द्रावती पोखरीमा डुबेर मृत्यु भएको प्रहरीले जनाएको छ। घर नजिकैको पोखरीमा बालिका डुबेको खबर पाएपछि प्रहरी चौकी दोलालघाटको टोली घटनास्थलमा पुगेको थियो। प्रहरी टोलीले बालिकालाई उद्धार गरी धुलिखेल अस्पताल पठाएकोमा अस्पतालले मृत घोषणा गरेको जिल्ला प्रहरी कार्यालय काभ्रेले जनाएको छ।
सुदूरपश्चिममा आज ठूलीरात मनाइँदै,"कञ्चनपुर : सुदूरपश्चिममा आज ठूलीरात अथवा पुसे १५ हर्षोल्लासका साथ मनाइँदै छ। हरेक वर्ष पुस महिनाको १५ गतेलाई सुदूरपश्चिममा विशेष महत्त्वका साथ मनाउने गरिन्छ। यो पर्वमा गाउँका सबै एक ठाउँमा भेला भएर रातभर आगो तापेर जाग्राम बस्ने तरुल, पिँडालु, सखरखण्ड लगायतका कन्दमूल र डोटेली खानाका मीठा परिकार पकाएर खाने प्रचलन रहिआएको छ। साहित्यकार जगदीश ओझाका अनुसार आजको दिनमा गाउँका सबै एकआपसमा भेटघाट गर्ने र कहानी स्थानीय भाषामा (आइना, बातै) सुन्ने र सुनाउने गरिन्छ। कन्दमूल खाँदा चिसो समयमा शरीर फूर्तिलो हुने र तागत बढ्ने किम्बदन्ती रहेको उनले बताए। अन्य पात्रो अनुसार भिन्न भए पनि सुदूरपश्चिममा पुस १५ को रातलाई सबैभन्दा लामो रात मानिने ओझाले बताए। 'आजको रात सबैभन्दा ठूलो हुने भएकाले गाउँका एक ठाउँमा भेला भएर कथा, कहानी, बातैलगायत लोक साहित्यका गाथा सुन्नेसुनाउने गरिन्छ', उनले भने, 'यो पर्वमा आफन्तसँग विशेष घेटघाट हुने कन्दमूल खाने र लोकगाथा सुनेर रात बिताउने प्रचलन छ।' सुदूरपश्चिमका अछाम, बझाङ र बाजुरामा यस पर्वलाई भुवा पर्वका रुपमा समेत मनाउने गरिएको छ। डोटी राज्य भएका बेला सुदूरपश्चिममा कृषि र पशुपालनमा आधारित अर्थतन्त्र थियो। गरिबीका कारण खान लगाउन समस्या हुने भएकाले कठ्याङ्ग्रिदो चिसो छल्न रातभरी आगो बालेर पौष्टिक आहार खाने प्रचलन रहेको साहित्यकार रमेश पन्त मीतबन्धुले बताए। 'तत्कालीन सभ्यता अनुसार कपडा नभएकाले आगो तापेर पनि चिसो छल्न सक्छौं भन्ने सन्देश यो पर्वले दिन्छ', उनले भने, 'विशेष गरी आज राति लोक साहित्य प्रस्तुत गरिन्छ।' मीतबन्धुले सुदूरपश्चिमको लोक मान्यता अनुसार पुस १५ सबै भन्दा ठुलो रात हुनेभएकाले पनि यसलाई ठूलीरात भनेर मनाइने बताए। उनका अनुसार सुदूरपश्चिम र भारतको उत्तराखण्डमा पुस १५ देखि उत्तरायण सुरु हुने तथा दिन बढ्ने र रात घट्दै जाने लोक मान्यता रहेको छ। साहित्यकार कविराज भट्टले पुस १५ को सांस्कृति एवं सामाजिक महत्त्व रहेको बताए। 'यो रातमा बुढापाकाबाट अर्ती उपदेश सुन्ने, मनोरञ्जन गर्ने र कन्दमुल खाने गरिन्छ', उनले भने, 'एकआपसमा भेटघाट हुने, सामाजिक सद्भाव र एकता कायम राख्दछ।' यो पर्वले नैतिकताको पाठसमेत सिकाउने उनको भनाइ थियो। पछिल्लो सयम आइना, बातै भन्ने चलन हराउँदै जान थालेको छ। आइना, बातै जान्ने व्यक्तिको अभाव हुनु, युवा पुस्तामा लोक संस्कृति पुस्तान्तरण हुन नसक्दा यसको मौलिकता हराउन थालेको स्थानीय बताउँछन्।"
रुकुमपश्चिमका २० हजार लाभग्राहीले प्राप्त गरे पहिलो किस्ता,"रुकुमपश्चिम : रुकुमपश्चिममा करिब २० हजार लाभग्राहीले अस्थायी आवास निर्माण गर्न पहिलो किस्ता प्राप्त गरेका छन्। जिल्लाका छवटै स्थायीय तहमा गरेर हालसम्म १९ हजार सात सय १७ लाभग्राहीले पहिलो किस्ताबापतको २५ हजार रुपैयाँका दरले रकम प्राप्त गरेका हुन्। जिल्ला विपद् व्यवस्थापन कोषबाट २३ हजार छ सय आठ लाभग्राहीका लागि पहिलो किस्ताबापतको रकम पठाइए पनि स्थायीय विपद् न्यूनीकरण कोषबाट १९ हजार सात सय १७ लाभग्राहीले रकम प्राप्त गरेको सहायक प्रमुख जिल्ला अधिकारी प्रवेश बढुवालले जानकारी दिए। उनका अनुसार हालसम्म सबैभन्दा बढी आठबिसकोट नगरपालिकामा सात हजार लाभग्राहीले रकम प्राप्त गर्दा बाँफीकोट गाउँपालिकामा भने प्रमुख प्रशासकीय अधिकृत नहुँदा कुनै पनि लाभग्राहीले पहिलो किस्ता प्राप्त गर्न सकेका छैनन्। त्यस्तै चौरजहारी नगरपालिकामा पाँच हजार नौ सय ३८, मुसिकोट नगरपालिकामा दुई सय ११, सानीभेरी गाउँपालिकामा चार हजार चार सय ९९ र त्रिवेणी गाउँपालिकाका दुई हजार ६९ लाभग्राहीले पहिलो किस्ताबापतको २५ हजारका दरले ४९ करोड २९ लाख २५ हजार रुपैयाँ प्राप्त गरेका छन्। जिल्ला विपद् व्यवस्थापन कोषबाट भने ५९ करोड दुई लाख रकम स्थानीय विपद् जोखिम न्यूनीकरण कोषमा पठाइएको छ। जिल्ला विपद् व्यस्थापन कोषबाट पठाइएको पहिलो किस्ताबापतको रकम अझै तीन हजार ९१ लाभग्राहीले पाउन बाँकी छ। जिल्लाभर हालसम्म २६ हजार आठ सय पाँच लाभग्राहीको प्रहरी लगत संकलन भएको जिल्ला प्रशासन कार्यालयले जनाएको छ।"
किन बढ्यो हात्तीमानव द्वन्द्व ?,"विराटनगर झापा : पछिल्लो ६ महिनामा कोशी प्रदेशका झापा, मोरङ र सुनसरी जिल्लमा जंगली हात्तीले ७ जनाको ज्यान लियो। हात्तीसम्बन्धी ८१ वटा घटनामा १० जना घाइते भए। ७३ घर र ८३ गोठ मात्र भत्काएन, कृषकले लगाएको बालीमा दैनिक क्षति पुर्याइरहेको छ। यो क्रम साउन महिनायता रोकिएको छैन। क्षतिको ग्राफले करोड नाघिसकेको छ। सबैभन्दा बढी मानवीय र भौतिक क्षति पुर्याएको झापामा हात्ती प्रभावित क्षेत्रका स्थानीय पछिल्लो समय रातभर जाग्राम बस्न थालेका छन्। किनभने दिनमा भन्दा रातमा हात्तीले पुर्याउने क्षति उच्च छ। झापामा मात्रै साउन यता ५ जनाले हात्तीको आक्रमणमा परी ज्यान गुमाइसकेका छन्। हात्तीको पीर खेप्न नसकेपछि झापाका स्थानीयले शनिबार जिल्लाको चारकोशे जलथल जंगलमा रहेका रैथाने जंगली हात्तीले मानवीय तथा भौतिक क्षति पुर्याइरहेको भन्दै कोशी प्रदेशका आन्तरिक मामिला तथा कानुनमन्त्री शमशेर राईको ध्यानाकर्षण गराएका छन्। झापाको दक्षिणी पालिकाहरूको अवलोकन भ्रमण गर्ने क्रममा शनिबार हल्दिबारी पुगेका मन्त्री राईलाई पाथीभरा कालिका सामुदायिक वन उपभोक्ता समितिका पदाधिकारीहरूले जंगली हात्तीले पुर्याउँदै आएको मानवीय तथा भौतिक क्षतिका बारेमा जानकारी गराउँदै ज्ञापनपत्र बुझाएका हुन्। जलथल जंगल आसपास बस्तीका बासिन्दा हात्तीको डर र त्रासले बाचिरहेको बारेमा मन्त्री राईलाई भेटेरै अवगत गराउनुका साथै लिखित रूपमै ज्ञापनपत्र बुझाएको पाथीभरा कालिका सामुदायिक वन उपभोक्ता समितिका अध्यक्ष सागर पोर्तेलले जानकारी दिए। ३ जिल्लामा हात्तीको बढी क्षति कोशीका तराईको झापा, मोरङ र सुनसरी जिल्लामा हात्तीले सबैभन्दा बढी दुःख दिने गरेको छ। दैनिक आतंक मच्चाउँदै निरन्तर भौतिक तथा मानवीय क्षति गर्न थालेपछि सर्वसाधारण त्रसित बनेका छन्। कोशी प्रदेश प्रहरी कार्यालय विराटनगरका अनुसार हात्तीका कारण झापा, मोरङ र सुनसरी बढी प्रभावित बनेका छन्। उपद्रो मच्चाएर सबैभन्दा धेरै क्षति झापा र मोरङमा गरिरहेको प्रहरीले जनाएको छ। हात्तीको कारण पूर्वपश्चिम राजमार्गमा प्रभावित भएको सवारी आवागमन र सडक पार गर्दै हात्ती। तस्बिर सौजन्य : नरेन्द्र बस्नेत हात्तीको आक्रमणबाट झापामा शुक्रबार मात्रै एकजनाको मृत्यु भएको थियो। शिवसताक्षी नगरपालिका११ सृष्टि टोलका ४५ वर्षीय मेघराज राईको मृत्यु भएको झापा प्रहरी प्रमुख एसपी दुर्गाराज रेग्मीले बताए। उनका अनुसार हात्तीले राईको घर पनि भत्काइदिएको छ। साउनयता कोशीका झापा, मोरङ र सुनसरीमा हात्तीको आक्रमणबाट ७ जनाको मृत्यु भइसकेको छ। झापामा ५ तथा मोरङ र सुनसरीमा ११ जनाको मृत्यु भएको हो। हात्तीको आक्रमणबाट १० जना घाइते भएका छन्। आक्रमण गरेर मोरङमा ४, झापामा ३, सुनसरीमा २ र उदयपुरमा १ जनालाई घाइते बनाएको प्रहरीको भनाइ छ। पछिल्लो समय मंसिरको पहिलो साताबाट हात्तीको बिज्याइँ बढेको हो। हात्तीको हुलले साउनयता मात्रै झापामा ४९, मोरङमा २६, सुनसरीमा ५ र उदयपुरमा १ गरेर ८१ वटा घटना गराइसकेको छ। झापामा ५४, मोरङमा १६ र सुनसरीमा ३ गरेर ७३ वटा घरमा क्षति पुर्याएको प्रदेश प्रहरी कार्यालय विराटनगरका प्रवक्ता एसपी ऋषिराम कँडेलले जानकारी दिए। उनका अनुसार मोरङमा ८१ र झापामा २ वटा गोठमा क्षति गरेको छ। कृषकले ७ बिघा १५ धुर क्षेत्रफलमा लगाएको बालीनाली नष्ट गरिसकेको एसपी कँडेलको भनाइ छ। हात्तीले हालसम्म ३ वटा जिल्लामा ४८ लाख ७४ हजार रुपैयाँभन्दा बढीको क्षति गरेको उनले बताए। उनका अनुसार सबैभन्दा धेरै झापामा ३७ लाख ६८ हजार बढीको क्षति पुर्याएको छ। भारतबाट आएका हात्ती आहारामा लोभिएपछि भारतबाट झापा हुँदै नेपाल प्रवेश गरेका हात्ती पूर्वी मोरङ र झापाका जंगललाई बासस्थान बनाएर बसिरहेका छन्। हात्तीले उत्पात मच्चाउँदा सर्वसाधारणमा त्रास बढेको डिभिजन वन कार्यालय झापाका प्रमुख मेघराज राईले बताए। भारतबाट झापा हुँदै छिरेको २७ वटा जतिको हुल मोरङतिर लागेको थियो। साथमा बच्चा (छावा) पनि छन्। बच्चा हुर्काउनतिर लागेकाले होला, त्यो हुल फर्किएको छैन, उनले भने, झापाका जंगलमा पनि झुन्डझुन्ड भएर बसेका छन्। एउटा झुन्डमा १० वटासम्म छन्। झापामा मात्रै ३७ देखि ४० वटा हात्ती रहेको अनुमान छ। झापामा हात्तीका दुइटा छावा पनि रहेको राईले बताए। उनका अनुसार केही समययता झापाका जंगलमा हात्ती नियमित बसिरहेका छन्। भारतबाट छिरेका हात्ती फर्किएका छैनन्। पुस अन्तिमसम्ममा हात्ती फर्किने अनुमान गरिएको छ। झापा छिरेपछि छावा जन्माएको र हात्तीले फर्किन नचाहेको राईको भनाइ छ। छावाप्रति निक्कै संवेदनशील हुने हात्तीले झापाको जंगललाई आफ्नो वासस्थान नै बनाएको उनले बताए। छावा साथमा भएकाले पनि हात्ती धेरै आक्रमक बनेको हुनसक्ने राई बताउँछन्। उनका अनुसार विगतमा हात्ती सानो संख्यामा नेपाल छिर्ने गरेका थिए। अहिले यतै (झापा, मोरङतिर)का जंगलमा हात्तीलाई आहारा (खानेकुरा) पर्याप्त पाइन्छ जस्तो छ। जंगलबाट निस्किएर कृषकले लगाएका केरा, मकै, उखुलगायतका बाली खाइरहेका छन्, राईले भने, खान पाइरहेको र बच्चा पनि हुर्काउनतिर लागेकाले फर्कने मुडमा छैनन्। रेकी गर्दै भारततिर फर्काउने प्रयास भइरहेको छ। अरू बेला पनि हात्ती झापाका जंगलमा भेटिने उनले सुनाए। खेतमा लगाएको धान कृषकले उठाइसकेका कारण गाउँबस्ती छिरेर भण्डारण गरेको ठाउँमा क्षति गर्दै धानसमेत खाइदिने गरेको राईको भनाइ छ। अहिले खेतबारीमा छिरेर केरा, मकै, उखुलगायतका बाली खाइदिने र नष्ट गर्ने गरिरहेको उनले बताए। उनका अनुसार विशेष गरेर पूर्वी नेपालका जंगलमा मंसिर र पुसमा हात्तीको चहलपहल धेरै हुन्छ। वैशाख लागेपछि नेपाल छिरेका केही हात्ती भारत फर्किएनन्। यतै बसिरहेका छन्, उनले भने, पछिल्लो समय भारतबाट थप संख्यामा छिरेर उधुम मच्चाइरहेको छ। साउनयता मात्रै झापामा दुइटा जंगली हात्ती मृत भेटिइसकेका छन्। मानवीय र भौतिक क्षति बढ्दै हात्तीको आक्रमणबाट ज्यान गुमाउनेको संख्या बढ्दै गएको डिभिजन वन प्रमुख राईले बताए। हात्तीका कारण सर्वसाधारण त्रसित मात्रै भएका छैनन्। ज्यान पनि गुमाइरहेका छन्, उनले भने, बस्तीनजिक छिरेर आतंक मच्चाइरहेको छ। बालीनाली खाइदिएर कृषकलाई हैरान पारेको छ। नियमितजस्तै देखापर्ने जंगली हात्तीले बितन्डा मच्चाइरहँदा सर्वसाधारण त्रसित एवं भयभीत भइरहेको जानकारी राईले दिए। हात्तीले भत्काइएको घर। तस्बिर सौजन्य : नरेन्द्र बस्नेत हात्तीले पूर्वपश्चिम राजमार्ग नियमित वारपार गरिरहँदा सवारी आवागमन प्रभावित हुने गरेको छ। सडकमा लामो समयसम्म सवारी जाम हुने गरेको हो। लस्करै हिँड्ने हात्तीको बथानले सर्वसाधारणको घर भत्काइदिनेदेखि बालीनाली खाने र मान्छे मार्नेसम्मको बितन्डा मच्चाइरहेको मोरङ प्रहरीका प्रवक्ता डीएसपी रञ्जनकुमार दाहालले जानकारी दिए। जंगल क्षेत्रमा हात्तीको आवतजावत बाक्लो भएकाले एक्लै हिँडडुल नगर्न, सचेत हुन र हात्तीबाट सुरक्षित रहन सबैमा अनुरोध गरिएको उनको भनाइ छ। डीएसपी दाहालका अनुसार बच्चा साथमा भएका कारण निक्कै आक्रामक बनेको हात्तीले धेरै क्षति गरिरहेको छ। रातदिन नै देखापर्ने हात्तीको बथानलाई स्थानीयको सहयोगमा जंगलतिर धपाउने गरिएको उनले बताए। हात्तीले घर भत्काइदिने, बाली खाइदिने र आक्रमण गर्ने डरले सर्वसाधारण रातभर जागा बस्ने गरेको जानकारी दाहालले दिए। उनका अनुसार हात्तीबाट स्थानीयलाई सुरक्षित बनाउन सक्रियता बढाउनुपर्ने भएका कारण प्रहरीको नियमित काममा समेत असर परिरहेको छ। मोरङको कानेपोखरीका जगत ठकुरी यसअघि हात्तीको बथान आएर यति लामो समयसम्म बसेको आफूलाई थाहा नभएको बताउँछन्। उनका अनुसार जंगलनजिक मकै पोलेर बेच्नेदेखि ससाना पसल राखेर व्यापार गर्नेहरू सबै त्रासमा छन्। हात्तीको त्रासले स्थानीय रातभर सुत्न नपाउने र जागा बस्नुपर्ने अवस्था रहेको ठकुरी बताउँछन्। मोरङको कानेपोखरीमा देखिएको हात्तीको बथान। बेलबारी क्षेत्रमा बसे हात्ती हात्तीले मोरङको बेलबारीमा सबैभन्दा बढी क्षति गरिरहेको छ। बेलबारीको १, २, ३, ४, १० र ११ मा हात्तीले धेरै सताइरहेको हो। सुन्दरहरैंचा, कानेपोखरीलगायतका स्थानमा बालीनाली सखाप पारिदिने गरेको स्थानीय बताउँछन्। त्योबाहेक झापाका विभिन्न स्थानमा पनि हात्तीले उपद्रो मच्चाइरहेका छन्। हात्तीले क्षति गरे के पाइन्छ ? हात्तीको आक्रमणबाट कसैको मृत्यु भएमा परिवारलाई १० लाख । गम्भीर घाइतेलाई २ लाख । सामान्य घाइतेलाई २० हजार रुपैयाँ क्षतिपूर्ति । बालीनाली क्षति गरेमा १० हजारसम्म क्षतिपूर्ति । कानेपोखरी गाउँपालिका७ का वडाध्यक्ष मोहन अधिकारी भारतबाट नेपाल छिर्दै यति लामो समयसम्म बसेर हात्तीले आतंक मच्चाएको यसअघि थाहा नभएको बताउँछन्। हात्तीले बारम्बार दुःख दिइरहेको गुनासो सर्वसाधारणले गर्ने गरेको उनको भनाइ छ। हात्तीको यस्तो त्रासको अवस्था अहिलेसम्म थाहा थिएन। जनप्रतिनिधि, प्रहरीदेखि स्थानीयसम्म हैरान भइसकियो, अधिकारीले भने, दिउँसोको समयमा हात्ती प्रायः राजमार्गबाट उत्तरतर्फको जंगलमा बस्छन्। साँझ परेपछि खेतबारी छिरेर कृषकले लगाएका बालीनाली खाइदिन्छन्। जंगलमा खानेकुरा सकिएकाले हात्ती खेतबारीमा छिरेर बालीनाली सखाप पारिदिने उनको भनाइ छ। अधिकारीका अनुसार राजमार्गमा हुने हात्तीको दोहोरीलत्तले सवारी दुर्घटनाको जोखिम पनि बढाएको छ। हात्ती आवतजावत गर्दा लामो समयसम्म सवारी आवागमन प्रभावित हुने गरेको छ, उनले भने, दुर्घटनाको जोखिम पनि उत्तिकै बढ्यो। हात्ती र मानवबीचको द्वन्द्व कम गर्न सबैले आआफ्नो ठाउँबाट सहयोग गर्नुपर्ने अधिकारीले बताए। उनका अनुसार पछिल्लो समय हात्ती अटेरी बन्दै गएका छन्। साइरन बजाएर, भाँडाकुँडा ठटाएर, पुल्ठो बालेर र जेसीबी तथा दमकलको प्रयोग गरेर हात्ती भगाउने गरिएको थियो। तर, अहिले हात्तीले टेर्न छाडेको स्थानीय बताउँछन्। ड्रोन प्रयोग गरेर खेदाउने प्रयास बेलबारी१० मा बस्तीमा छिरेका हात्ती खेदाउन पछिल्लो समय ड्रोनको प्रयोग गर्न थालिएको छ। मौरीको आवाजसहितको ड्रोन उडाउँदा हात्ती भाग्ने गरेका छन्। बेलबारी नगरपालिकासँगको सहकार्यमा अनिल प्रधान नेतृत्वको टोलीले ड्रोन उडाएर हात्तीलाई धपाइरहेको छ। तत्काललाई ड्रोनको प्रभावकारिता देखिए पनि त्यो दिगो नहुने विज्ञहरू बताउँछन्। केही समयदेखि हात्तीले ड्रोनलाई पनि टेर्न छाड्ने उनीहरूको भनाइ छ। हात्ती धपाउन सुरक्षा निकाय, वन कार्यालय, वन उपभोक्ता समूह र स्थानीय तहले संयुक्त रूपमा काम गरिरहेको बेलबारी नगरपालिकाका मेयर दिलप्रसाद राई (डीपी)ले बताए। उनका अनुसार रातको समयमा बाल्न मिल्ने गरी वन र आवादी क्षेत्रमा बत्ती जडान गरिएको छ। हात्ती लखेट्न दमकल र जेसीबीसँगै ड्रोनको प्रयोग गर्न थालिएको राईले बताए। हात्ती प्रभावितले गुहारे मन्त्री झापाको चारकोशे जलथल जंगलमा रहेका रैथाने जंगली हात्तीले मानवीय तथा भौतिक क्षति पुर्याइरहेको भन्दै झापाका स्थानीयले कोशी प्रदेशका आन्तरिक मामिला तथा कानुनमन्त्री शमशेर राईलाई नियन्त्रणको प्रयास गरिदिन आग्रह गरेका छन्। हात्ती आतंक रोकथाम तथा न्यूनीकरणका लागि दिगो व्यवस्थापनको प्रबन्ध र जंगल वरिपरि जडित विद्युतीय तारबार तत्काल मर्मत सम्भारको व्यवस्था मिलाई दिन मन्त्रीलाई शनिबार उनीहरूले आग्रह गरेका हुन्। हात्ती आतंकका बारेमा प्रदेश सरकारको ध्यानाकर्षण भएको र यसको दिगो व्यवस्थापनका लागि तुरुन्त पहल गर्ने मन्त्री राईले आश्वासन दिएका थिए। मन्त्रीलाई ज्ञापनपत्र बुझाउँदा हल्दीबारी गाउँपालिकाका अध्यक्ष रवीन्द्रप्रसाद लिङ्देन, उपाध्यक्ष लक्ष्मी मैनाली, ४ नम्बर वडाध्यक्ष सन्तकुमार थापा, १ नम्बर वडाध्यक्ष देवी थापालगायतको उपस्थिति थियो। गत मंसिर १५ गते हात्तीले वनपालेको ज्यान लिएको थियो। रणकाली सामुदायिक वन जलथलका चौकीदार हल्दीबारी३ निवासी ४० वर्षीय धनबहादुर बनको हात्तीको आक्रमणबाट मृत्यु भएको थियो। हात्तीले उनलाई लछारपछार गर्दै जंगलभित्रै कुल्चिएर मारेका थिए। त्यस्तै जलथल जंगलबाट निस्किएको हात्तीले पुस ४ गते हल्दीबारी गाउँपालिका२ निवासी अन्दाजी ५५ वर्षीय पाथल राजवंशीको ज्यान लियो। राजवंशी हल्दिबारी २ नम्बर वडा कार्यालयमा कार्यालय सहयोगीमा रूपमा कार्यरत थिए। बिहान ४ बजे मर्निङ गर्न घरबाट निस्किएका उनलाई हात्तीले आक्रमण गरी मारेका थिए। क्षतिपूर्ति पाइन्छ ? यादवका अनुसार हात्तीबाट भएको क्षतिको अध्ययन गरेर क्षतिपूर्ति दिने गरिन्छ। हात्तीको आक्रमणबाट कसैको मृत्यु भएमा परिवारलाई १० लाख, गम्भीर घाइतेलाई २ लाख र सामान्य घाइतेलाई २० हजार रुपैयाँ क्षतिपूर्ति दिने गरिएको उनले बताए। बालीनाली क्षति गरेमा १० हजारसम्म क्षतिपूर्ति दिइने उनको भनाइ छ। हात्तीले पुर्याइएको क्षतिको क्षतिपूर्तिका लागि ठूलो रकमसमेत खर्च भइरहेको जानकारी यादवले दिए। मोरङको बेलबारीमा हात्तीले नष्ट गरेको मकै बाली झापाको बाहुनडाँगीदेखि कोशीटप्पु वन्यजन्तु आरक्षसम्मको उपयुक्त स्थानलाई हात्ती करिडोर क्षेत्र बनाउन सम्भाव्यता अध्ययनका लागि कोशी प्रदेश सरकारले ५० लाख बजेटसमेत छुट्ट्याएको छ। हात्ती प्रभावित क्षेत्रमा पुगेका बेला मुख्यमन्त्री केदार कार्कीले पर्यटन प्रवद्र्धनका लागि प्रदेशमा हात्ती करिडोर बनाउने बताएका थिए। हात्ती र मानिस सँगै मिलेर बस्नुपर्ने भएकाले जंगली जनवारको वासस्थान क्षेत्रमा हस्तक्षेप हुन नहुने उनी बताउँछन्। हात्तीलाई भुलाउन जंगल क्षेत्रमा खानाको व्यवस्थापन र उपयुक्त वातावरण बनाउन प्रयास गरिने कार्कीले बताउँदै आएका छन्। कोशीमा हात्तीको सास्ती वन्यजन्तु विज्ञहरू मानवीय स्वभाव र व्यवहारकै कारण हात्तीको आक्रमण बढेको बताउँछन्। हात्ती बस्तीनजिक आएपछि धपाउन ठूलो संख्या स्थानीय भेला भएर होहल्ला गर्ने, आगो बाल्ने तथा विभिन्न भाँडाकुँडा बजाएर हात्तीलाई त्रसित बनाउने काम गर्छन्। त्यसले हात्ती आक्रोसित भएर मानिसलाई आक्रमण गर्ने गरेको कोशी टप्पु वन्यजन्तु आरक्षका निमित्त प्रमुख संरक्षण अधिकृत रमेशकुमार यादवले बताए। उनका अनुसार विशेष गरेर वर्षमा २ पटक जंगली हात्ती बस्तीमा देखा पर्ने गरेका छन्। असारसाउन तथा कात्तिकमंसिरमा हात्तीको असर बढी देखिने यादवको भनाइ छ। उनका अनुसार यस वर्ष भने पुसको दोस्रो सातासम्म हात्तीले दुःख दिएको छ। असारदेखि पुससम्म लगाइने अन्नबाली हात्तीलाई धेरै मन पर्छ। अहिले त्यो नेपालको पूर्वीभेगमा प्रशस्तै पाइन्छ, यादवले भने, हात्तीले धान, मकै, गहुँ, केरा र उखु मन पराउँछ। हात्ती आइहाले जिस्क्याउने, सेल्फी खिच्ने र तर्साउने गर्न हुँदैन। जंगलमा आहार नपाइँदा खानेकुराको खोजीमा हात्ती बस्तीनजिक र बालीनाली लगाएको स्थानतर्फ आउने उनले बताए बताए। चिसो बढ्दै गएर जंगलमा आहारा पाउन छाडिएपछि अहिले जंगली हात्ती बस्ती छिरेर क्षति गरिरहेका छन्। कृषकले लगाएको बालीनाली खाइदिन्छन्, उनले भने, अर्कोतर्फ हात्ती हिँड्ने परम्परागत बाटो अतिक्रमणको चपेटामा परेको छ। जताततै घर, सडक र नहरहरू बनेका छन्। हात्तीले हिँड्न परम्परागत बाटो प्रयोग गर्ने गरेको यादवको भनाइ छ। उनका अनुसार मानवीय क्षति कम गर्नका लागि होहल्ला र हात्तीलाई अवरोध पुग्ने काम गर्न हुँदैन। आफू हिँडेको बाटोमा कसैले अवरोध गरेमा हात्तीले आक्रमण गर्ने उनले बताए। बस्तीनजिक आए पनि अवरोध नगर्दा हात्तीले मान्छेलाई आक्रमण गर्दैन। बालीनाली खाएर आफ्नो बाटो जान्छ, यादव भन्छन्, सबै सचेत हुँदा मात्रै मानवीय क्षति कम गर्न सकिन्छ। हात्तीसँगको द्वन्द्व कम गर्न हामीले आफ्नै व्यवहार सुधार्न जरुरी छ। जनावरलाई जंगलमा बस्ने अधिकार रहेको भन्दै उनले घाँस र पानी भएका ठाउँमा हात्ती आउनु स्वाभाविक रहेको उल्लेख गरे। हात्तीका विषयमा समुदाय सचेत हुनुपर्छ। हात्ती आउँछ र जान्छ। तर, त्यसलाई अवरोध गर्न भएन। हामी संयमित हुनुपर्छ। जंगल उसका लागि हो भन्ने बुझिदिन पर्यो, उनले भने, प्राकृतिक हिसाबले र शान्तिपूर्ण ढंगले जंगलमा डुलघुम गर्न दिनुपर्छ। हात्तीलाई तनाव दिने काम गर्दा मानिसप्रति आक्रामक बन्छ। तर, त्यो कुरा भुलेर हामी ढोल, झ्याम्टा र भाँडाकुँडा बजाएर हात्ती तर्साउँछौं। भाला, खुकुरी र ढुंगाले प्रहार गर्छौं। साइरन बजाउँदा र ठूलाठूला आवाजले तर्साउँदा हात्तीले पनि असुरक्षित महसुस गरी आक्रमण गर्ने यादवको भनाइ छ। साथमा बच्चा पनि भएकाले हात्ती लामो समयसम्म पूर्वी नेपालकै वनमा बसेको हुनसक्ने उनले बताए। हात्तीका छावा लामो समयसम्म हिँडडुल गर्न सक्दैनन्। त्यही भएकाले छावा हुर्काउनका लागि पूर्वी मोरङका वनलाई हात्तीले सुरक्षितस्थल मानेको हुनुपर्छ, उनले भने, यति लामो समयसम्म जंगली हात्ती एक ठाउँमा टिकेको थाहा छैन। छावा हुर्काउन नै पूर्वी वनहरू छाड्न नचाहेको हो। हात्तीको आक्रमणमा ज्यान गुमाउनेहरू १ हर्कबहादुर जोगी, शिवसताक्षी नगरपालिका१०, झापा २ पदमलाल तामाङ, बेलडाँगीस्थित भुटानी शरणार्थी शिविर, दमक झापा ३ धनबहादुर वन, हल्दीबारी३, झापा ४ मेघराज राई, शिवसताक्षी नगरपालिका११, झापा ५ पाथल राजवंशी, हल्दीबारी गाउँपालिका२, झापा ६ कमल माझी, लेटाङ३ मोरङ ७ रविन खड्का, इटहरी२ सुनसरी"
दार्चुलामा भीरबाट खसेको ढुंगा लागेर एक महिलाको ज्यान गयो,दार्चुला : दार्चुलामा भीरबाट खसेको ढुंगा लागेर एक महिलाको ज्यान गएको छ। जिल्लाको दुहुँ गाउँपालिका२ गोकुलकी ४० वर्षीया दुरी देवी बडालको ज्यान गएको जिल्ला प्रहरी कार्यालय दार्चुलाले जनाएको छ। आइतबार आज दिउँसो घरभन्दा केही मिटर टाढा रोडमा गिट्टी फुटाउने क्रममा भीरमाथि बाट खसेको ढुंगा लागेर महिला घाइते भएकी थिइन्। भीरबाट खसेको ढुंगा उनको मुख र छातीमा लागेको थियो। ढुंगा लागेर घाइते भएकी महिलालाई उपचारका लागि जिल्ला अस्पताल दार्चुलामा ल्याइएको थियो। घाइते महिलाको अस्पतालमै उपचारका क्रममा ज्यान गएको प्रहरी निरीक्षक गोविन्द भण्डारीले बताए। घटनाबारे प्रहरीले थप अनुसन्धान गरिरहेको छ।
बर्दियाबाट कृषि भ्रमणमा गएको बस दाङमा र्दुघटना,गुलरिया : बर्दियाको बढैयाताल गाउँपालिका वडा नम्बर ६ स्थित मैनापोखरबाट दाङ कृषि भ्रमणमा गएको रिजर्व बस र्दुघटना भएको छ । भे १ ख २०४१ नम्बरको बस सडक किनारको पहाडी ढिस्कोमा ठोकिएर र्दुघटना भएको हो । तुल्सीपुर नगरपालिका वडा नम्बर १३ स्थित सडकखण्डमा ३० जना सवार गाडी ढिस्कोमा ठोकिएर पल्टीएको नेपाल यातायात ब्यवसायी राष्ट्रिय महासंघका उप महासचिव शम्भु रिजालले जानकारी दिए । र्दुघटनामा परी गम्भीर घाइते भएका ४ जनालाई उपचारको लागि नेपालगञ्ज रेफर गरिएको र अन्य २६ जनाको राप्ती प्रादेशिक अस्पताल दाङमा उपचार भैरहेको उनले बताए । गाडी किन र कसरी र्दुघटना भयो भन्ने बारेमा अनुसन्धान भैरहेको छ ।
बालकुमारी प्रदर्शनमा पक्राउ परेका ७३ जना रिहा,"काठमाडौँ : ललितपुरको बालकुमारीमा शुक्रबार भएको प्रदर्शनमा पक्राउ परेका ७३ जनालाई प्रहरीले रिहा गरेको छ । रोजगार अनुमति प्रणाली (इपिएस)मार्फत कोरिया जान भाषा परीक्षाको आवेदन भर्न पाउनुपर्ने माग राख्दै भएको प्रदर्शनका क्रममा पक्राउ परेका उनीहरुलाई छाडिएको केन्द्रीय प्रहरी प्रवक्ता तथा प्रहरी नायब महानिरीक्षक कुवेर कडायतले जानकारी दिए। उनका अनुसार सो प्रदर्शनका क्रममा थुनामा रहेका सबै रिहा भएका हुन् । उनले भने, 'प्रदर्शनका क्रममा पक्राउ परेका सबैलाई छोडिएको छ र उनीहरुलाई मुद्दा नचलाउने निर्णय भएको छ ।' भौतिक पूर्वाधार तथा यातायातमन्त्री प्रकाश ज्वाला चढ्ने गाडीमा आगजनी गरी भौतिक सम्पत्तिमा समेत तोडफोड गरेको आरोपमा प्रहरीले उनीहरुलाई पक्राउ गरी थुनामा राखेको थियो। उक्त प्रदर्शनका क्रममा दैलेखको महाबु गाउँपालिका६ का २३ वर्षीय सुजन रावत र अछामको चौरपाटी गाउँपालिका१ का २२ वर्षीय वीरेन्द्र शाहको मृत्यु भएको थियो। सरकारले ज्यान गुमाएका रावत र शाहका परिवारलाई जनही १० लाखका दरले राहत उपलब्ध गराउने निर्णयसमेत गरेको छ । रासस"
बागलुङका दुर्गम गाउँमा विद्युत् प्रसारण लाइन विस्तार,"ढोरपाटन : नेपाल विद्युत् प्राधिकरण, बागलुङ वितरण केन्द्रले जिल्लाका दुर्गम गाउँमा विद्युत् प्रसारण लाइन विस्तार थालेको छ। ढोरपाटन नगरपालिकाको केन्द्र बुर्तिबाङ बजारदेखि अधिकारीचौरसम्म लाइन विस्तार गरी गत माघदेखि विद्युत् सेवा सुरु गरे पनि बोबाङ हुँदै ढोरपाटनसम्म प्रसारण लाइन विस्तार हुन सकेको थिएन। अहिले बोबाङ, फल्लेखर हुँदै ढोरपाटन देउरालीसम्म पोल गाड्ने र तार टाग्ने काम भइ रहेको छ। तमानखोलामा पनि गत वर्षदेखि नै पोल गाड्न थालिए पनि अहिलेसम्म बिजुली बलेको छैन। अहिले तार विस्तार गर्ने कार्य भइरहेको छ। निसीखोला क्षेत्रमा पनि बुर्तिबाङ बजारदेखि पोल गाड्ने र तार तान्ने काम तीव्र गतिमा भइरहेको छ। जिल्ला सदरमुकाम बागलुङ बजारसँग जोडिएका पालिकाहरूमा केही वर्ष अगाडि नै केन्द्रीय लाइन पुगे पनि पश्चिम बागलुङका धेरै पालिकामा पुग्न सकेको थिएन। विद्युत् प्राधिकरणले गत वर्षदेखि नै केन्द्रीय लाइन नपुगेका ठाउँलाई प्राथमिकतामा राखेर काम जारी राखेको छ। गाउँगाउँमा विद्युत विस्तार हुन थालेपछि स्थानीय हर्षित भएका छन्। नेपाल विद्युत प्राधिकरणले यस वर्ष निसीखोला, तमानखोला र ढोरपाटनमा केन्द्रीय लाइन बाल्ने गरि काम गरि रहेको छ। पश्चिम बागलुङका लागि गलकोटमा सबस्टेशन निर्माण भएको छ भने बुर्तिबाङमा पनि १३२ किलोभोल्टको सबस्टेशन निर्माण भइरहको छ। यस वर्ष नेपालको एक मात्रै सिकार आरक्ष ढोरपाटन उपत्यकासम्म केन्द्रीय लाइन पुर्याउने गरी काम भइरहेको नेपाल विद्युत् प्राधिकरण बागलुङ शाखाका प्रमुख पवन पौडेलले बताए। आगामी एक महिना भित्रमा बत्ती बाल्ने गरी काम भइरहेको उनले बताए। ढोरपाटन उपत्यका, निसीखोलाको देवीस्थान र तमानखोलाको बोङ्गादोभानमा चाँडै केन्द्रीय लाइन सञ्चालन हुने पौडेलले जानकारी दिए। अघिल्लो आर्थिक वर्षमा विनियोजन भएको १४ करोड रुपैयाँबाट प्रसारण लाइन विस्तार गरिएको हो। रासस"
गोरखामा तमु ल्होसार धुमधामले मनाइयो,"गोरखा : तमु समुदायको उद्गमस्थल गण्डकी प्रदेशका विभिन्न जिल्लामा तमु ल्होसार हर्षोल्लासका साथ मनाइएको छ। गोरखामा पनि तमु ह्युला छोँजधि, गुरुङ राष्ट्रिय परिषद जिल्ला कार्य समिति एवं भ्रातृ तथा भगिनी संस्थाहरूले संयुक्त रुपमा विभिन्न कार्यक्रम गरी तमु ल्होसार धुमधामले मनाएका हुन्। बिरालो वर्गलाई बिदाइ र गरुड वर्गलाई स्वागत गर्दै तमु समुदायले आइतबार धुमधामले ल्होसार मनाएका हुन्। आइतबार बिहान विभिन्न झाँकीसहित मौलिक भेषभुषामा ठाँटिएका तमु समुदायका र्यालीले गोरखा बजार परिक्रमा गरी रंगशालामा औपचारिक कार्यक्रमको आयोजना गरेका थिए। उनीहरूले गोरखा जिल्ला एवं गण्डकी प्रदेश तमु समुदायको बाहुल्यता भएको क्षेत्र भएकाले यहाँ तमु एवं अरू आदिवासी जनजातिहरूकै अग्राधिकार हुनुपर्ने बताएका थिए। आइएलओ १६९ मा जल, जमिन, जंगलमा आदिवासी जनजातिको अग्राधिकार हुनुपर्नेमा त्यसो नभइरहेको भन्दै सरकारको ध्यानाकर्षण गराएका थिए। ल्होसार गुरुङ समुदायको प्रमुख चाड भएकाले यसको ठूलो महत्व रहेको संरक्षक समितिका संयोजक टेकबहादुर गुरुङको भनाइ छ। गोरखा गुरुङ समुदायको बाहुल्यता भएको जिल्ला हो। दुई लाख ५१ हजार २७ जनसंख्या रहेको गोरखामा सबैभन्दा धेरै जनसंख्या गुरुङ समुदायको छ। २०७८ सालको जनगणनाअनुसार गोरखामा गुरुङ समुदायको जनसंख्या ५२ हजार २२१ रहेको छ। गोरखाका ११ वटा पालिकामध्य विशेषगरी धार्चे, बारपाक सुलीकोट, अजीरकोट र सिरानचोक गाउँपालिकामा अधिकांश गुरुङ समुदायको बसोबास छ। प्रत्येक गाउँपालिकामा तमु समुदायको बसोबास रहेको छ।"
भेडेटारमा खाना महोत्सव,"धनकुटा : अंग्रेजी नयाँ वर्षका अवसरमा धनकुटाको पर्यटकीय नगरी भेडेटारमा ११ औं खाना महोत्सव आजदेखि सुरु भएको छ। होटल एसोसिएसन भेडेटारद्वारा आयोजित सो महोत्सव यही १७ गतेसम्म जारी रहने छ। कोशी प्रदेशको पर्यटन तथा वन वातावरणमन्त्री गणेशप्रसाद उप्रेतीले महोत्सवको शुभारम्भ गर्दै यस्ता महोत्सवले प्रर्यटन प्रवद्र्धनमा सहयोग पुग्ने विश्वास व्यक्तः गरे। महोत्सवमा स्थानीय खाना, अर्गानिक खेतीबाट उत्पादित सागसब्जी, फलफूल, हस्तकला, कृषि तथा घरेलु सामग्रीको २५ कक्ष छन्। स्थानीय तथा राष्ट्रिय कलाकारको प्रस्तुति महोत्सवमा रहने आयोजकले जनाएका छन्। महोत्सवमा एक करोड रुपैयाँ बराबरको कारोबार हुने अनुमान गरिएको महोत्सव आयोजक संस्थाका अध्यक्ष तुमराज लिम्बूले जानकारी दिए। भेडेटारका होटलमा महोत्सव अवधिभर खाना तथा लजमा २० प्रतिशतसम्म छुटको व्यवस्था गरिएको आयोजक समितिका सचिव लालबहादुर श्रेष्ठ (रमेश)ले जानकारी दिए। हरेक वर्षझैँ महोत्सवमा भारतको विहारलगायत पूर्वी तराईबाट पर्यटक भेडेटार आइपुगेका छन्। उनीहरूले स्थानीय स्तरमा उत्पादित खानपान र परिकारका स्वाद लिन पाउनेछन्। साथै पर्यटकहरूले साँगुरीगढी, पाथीभरा मन्दिर, नाम्जे गाउँ, नमस्ते झरना, ध्वजेडाँडा शूलीकोट, मोरङे राजाको दरबार, खिबेकलुङलगायत स्थान घुम्न र जिपलाइन, प्याराग्लाइडिङलगायत साहसिक खेलको आनन्द लिन सक्नेछन्। भेडेटारमा जाडोमा दैनिक दुई हजारसम्म र गर्मीमा सात हजारसम्म आन्तरिक तथा बाह्य पर्यटकहरू आउने गरेको होटल एसोसिएसन भेडेटारको तथ्यांक छ।"
इच्छाकामनाको सुन्तला बोटबाटै बिक्री,"चितवन : पृथ्वी राजमार्गको मुग्लिनदेखि फिस्लिङसम्म यतिबेला प्रशस्तै सुन्तला बिक्रीका लागि राखिन्छ। यो राजमार्ग भएर यात्रा गर्नेहरूले यहाँको सुन्तला किन्ने र मिठो मानेर खाने गर्दछन्। बिक्रीका लागि राखिएका सुन्तला चितवनको इच्छाकामना गाउँपालिकामा उत्पादन हुन्छ। यसबाहेक यहाँ गोरखा र तनहुँका विभिन्न क्षेत्रबाट सुन्तला ल्याएर बिक्री गरिन्छ। इच्छाकामनामा उत्पादन भएका सुन्तला रसिलो हुने भएका कारण ग्राहकको रोजाइमा पर्ने हुँदा किसानलाई सुन्तला बिक्रीको चिन्तै छैन। उनीहरूको बोटबाटै सुन्तला बिक्री हुँदै आएको छ। वडा नं ३ को माथिल्लो डुँडेका किसान कुसुम गुरुङ आफ्नो बगैँचामा सानो दाना भए पनि सुन्तला निकै रसिलो र गुलियो रहेको बताउँछन्। उनी भन्छन्, सुन्तलामा कुनैपनि औषधि प्रयोग नगरिएको र प्राङ्गारिक मल मात्रै प्रयोग गर्ने गरेका छौँ। गतवर्ष झण्डै तीन लाख रुपैयाँ बराबरको सुन्तला बिक्री गरेका गुरुङको बगैँचामा सुन्तलाको उत्पादन राम्रो छ। बोटबाटै किन्नका लागि व्यापारी आइरहेकाले राम्रो मूल्य पाएपछि बिक्री गर्ने तयारीमा रहेको उनको भनाइ थियो। तल्लो डुँडेका किसान वीरबहादुर गुरुङ रातो माटो भएको ठाउँका सुन्तलाको स्वाद मिठो हुने गरेको बताउँछन्। उनी रसिलो सुन्तला भएकै कारण किन्न आउने व्यापारीको लर्को लाग्ने गरेको बताउँछन्। यहाँ उत्पादन भएको सुन्तला बिक्रीका लागि कुनै चिन्ता छैन,उनी भन्छन्, बोटबाटै सुन्तला ठेक्कामा दिन्छौँ। गत वर्ष पाँच लाख ५० हजार रुपैयाँ बराबरको सुन्तला बिक्री गरेका गुरुङको बारीमा चार सय पचास सुन्तलाका बोट छन्। बजारमा पाइने रसिलो र मिठो सुन्तला इच्छाकामनाको भएको गाउँपालिका अध्यक्ष दानबहादुर गुरुङ बताउँछन्। सुन्तला खाने मान्छेलाई थाहा छैन, राजमार्गमा विभिन्न ठाउँको भनेर बिक्री गर्ने गरिएको छ, उनी भन्छन्, गाउँपालिकाले यहाँको सुन्तलाको प्रवर्द्धन र बजारीकरण गर्न थालेको छ। यहाँ बजारको समस्या नभएका कारण पनि सुन्तला खेतीतर्फ किसानको आकर्षण बढेको हो। पहिला झाडीमा परिणत भएका जमिनमा किसानले सुन्तलाखेती गरेका छन्। अहिले भिरपाखामा सुन्तला लगाउन थालिएको छ। गाउँपालिकाकी उपप्रमुख माया सिलवाल इच्छाकामनामा उत्पादन भएको सुन्तला सानो खालको चिल्लो दाना भएको बताउँछिन्। यहाँ उत्पादन भएको सुन्तलाको रंग पनि राम्रो भएको र अधिकांश सुन्तला यहाँकै बिक्री हुन्छ। गाउँपालिकाका प्रमुख प्रशासकीय अधिकृत जगतप्रसाद भुसाल यहाँको सुन्तलालाई देशव्यापी रुपमा चिनाउने गरी प्रवर्द्धन गर्न थालिएकाले गाउँपालिकाले नर्सरी स्थापना गर्ने तयारी गरेको बताउँछन्। सुन्तला बिक्री भएन भने गाउँपालिकाले सहजीकरण गरे बिक्री गरिदिन्छ, अधिकृत भुसाल भन्छन्, फिस्लिङ तरकारी केन्द्रमा कोल्डस्टोर समेत सञ्चालनमा आइसकेको छ। गाउँपालिकाको झण्डै ८० हजार हेक्टर जमिनमा सुन्तलाखेती गरिएको छ। त्यसमध्ये ६० हेक्टर जमिनमा सुन्ताला उत्पादन भएको छ। अहिले किसानको बारीबाट ७५ देखि ९० सम्ममा सुन्तला बिक्री हुने गरेको छ। गाउँपालिकाका कृषि शाखा प्रमुख आशिष त्रिपाठी मंसिरको पहिलो सातादेखि यस क्षेत्रको सुन्तला बजारमा पठाउन थालिएको बताउँछन्। गाउँपालिका३ को तोकदाङ, ढाप, माझगाउँ, सिरनागाउँ, तल्लाडुँडे, र माथिल्लो डुँडे, वडा नं ५ को तामिन, साठिमुरे, ठङरङ, पामडाँडा र वडा नं २ को तल्लो काउलेमा सुन्तला राम्रो उत्पादन हुने गरेको छ। यहाँ उत्पादन भएको सुन्तला मुग्लिन, केबुलकार, कुरिनटार, र फिस्लिङमा बिक्रीका लागि राख्ने गरिएको छ। फिस्लिङको तरकारी तथा फलफूल बिक्री केन्द्रबाट होलसेलमा नारायणगढ, काठमाडौं, पोखरालगायत सहरमा सुन्तला पठाउने गरिएको छ। सुन्तलाको प्रवर्द्धन गर्न महोत्सव गाउँपालिकाले सुन्तला प्रवर्द्धनका लागि महोत्सव आयोजना गर्दैछ। यही पुस १६ गतेदेखि १८ गतेसम्म महोत्सव आयोजना गरिएको गाउँपालिका अध्यक्ष गुरुङ बताउँछन्। महोत्सवमा तीन दिनसम्म सुन्तलासँग सम्बन्धित गतिविधि हुने उनको भनाइ छ। फिस्लिङको शक्तिखोर सडकमा पर्ने माझगाउँमा महोत्सव आयोजना गरिँदैछ। सुन्तला खान आउँदा यहाँका पर्यटकीयस्थलको समेत अवलोकन गर्न पाइनेछ। अध्यक्ष गुरुङ भन्छन्, यहाँबाट सबैभन्दा लामो हिमशृङ्खला देख्न सकिन्छ। महोत्सवमा यहाँका रैथाने बालीका परिकार खुवाइन्छ। महोत्सव अवधिभर कृषि विज्ञलाई किसानका खेतबारीमा लैजानाका साथै माटो परीक्षण र रोगव्यादी निराकरणको उपाय खोजिने र महोत्सवमा पाहुनालाई आकर्षण गर्न बोटमै टिपेर सुन्तला खुवाउन पाइने, सुन्तला कसले धेरै खाने प्रतियोगिताका साथै बजारमा भन्दा सहुलियत मूल्यमा ताजा सुन्तलाको स्टल राखिनेजस्ता क्रियाकलाप गरिने उनी बताउँछन्। रासस"
"आज तराईमा हुस्सु र कुहिरो , चिसोबाट बच्न अनुरोध","काठमाडौं : आज बिहानैदेखि तराईका स्थानहरुमा हुस्सुकुहिरो लागेको छ। हाल देशका सुदूर पश्चिम, कर्णाली र लुम्बिनी प्रदेशमा आंशिक बदली तथा बाँकी भूभागमा मौसम सामान्यतया सफा रहेको मौसम पूर्वानुमान महाशाखाले जनाएको छ। तराईका भूभागमा बिहानीपख हुस्सुकुहिरोको कारण हुन सक्ने चिसोबाट बच्न आवश्यक उपायहरू तथा सतर्कता अपनाउन महाशाखाले अनुरोध गरेको हो। साथै तराईका केही भूभागमा आज बिहानैदेखि शितलहर पनि भइरहेको छ। पहाडी भूभागमा आंशिकदेखि सामान्य बदली, उच्च पहाडी तथा हिमाली भूभागका थोरै स्थानहरुमा हल्का हिमपातको सम्भावना रहेको पनि महाशाखाले जनाएको छ। 'आज देशका पहाडी भूभागमा आंशिक देखि सामान्य बदली रहनेछ र बांकी भूभागमा मौसम सामान्यतया सफा रहने जनाइएको छ। देशको उच्च पहाडी तथा हिमाली भूभागको थोरै स्थानहरूमा हल्का हिमपातको सम्भावना छ ।', महाशाखाको बुलेटिनमा उल्लेख छ।"
यसो गरे हात्तीबाट क्षति कम हुन्छ,"पछिल्लो समय कोशी प्रदेशमा हात्तीको बिज्याइँ बढिरहेको छ। यसले मानवीय र भौतिक क्षति पुर्याउँदा स्थानीय आक्रोशित हुनु स्वाभाविकै हो। तर, यहाँ बुझ्नुपर्ने कुरा के हो भने, हात्तीले यसो किन गर्छ ? मानवीय स्वभाव र व्यवहारको कारण पनि हात्तीले यो रूप देखाएको हो। हात्ती बस्तीनजिक आएपछि धपाउन ठूलो संख्यामा स्थानीय भेला भएर होहल्ला गर्ने, आगो बाल्ने तथा विभिन्न भाँडाकुँडा बजाएर हात्तीलाई त्रसित बनाउने काम गर्छन्। अनि, हात्ती आक्रोशित भएर मानिसलाई आक्रमण गर्छ। विशेष गरेर वर्षमा २ पटक जंगली हात्ती बस्तीमा देखा पर्ने गरेका छन्। असारसाउन तथा कात्तिकमंसिरमा हात्तीको असर बढी देखिने गरेको छ। यसवर्ष भने पुसको दोस्रो सातासम्म हात्तीले दुःख दिइरहेको छ। असारदेखि पुससम्म लगाइने अन्नबाली हात्तीलाई धेरै मन पर्छ। अहिले त्यो नेपालको पूर्वी भेगमा प्रशस्तै पाइन्छ। हात्तीले धान, मकै, गहुँ, केरा र उखु मन पराउँछ। जंगलमा आहार नपाइँदा खानेकुराको खोजीमा हात्ती बस्तीनजिक र बालीनाली लगाएको स्थानतर्फ आउने गरेको देखिन्छ। चिसो बढ्दै गएर जंगलमा आहारा पाउन छाडिएपछि अहिले जंगली हात्ती बस्ती छिरेर क्षति गरिरहेका छन्। कृषकले लगाएको बालीनाली खाइदिन्छन्। अर्कोतर्फ हात्ती हिँड्ने परम्परागत बाटो अतिक्रमणको चपेटामा परेको छ। जताततै घर, सडक र नहरहरू बनेका छन्। हात्तीले हिँड्न परम्परागत बाटो प्रयोग गर्छ। हात्ती आइहाले जिस्क्याउने, सेल्फी खिच्ने र तर्साउने गर्न हुँदैन। मानवीय क्षति कम गर्नका लागि होहल्ला र हात्तीलाई अवरोध पुग्ने काम गर्न हुँदैन। (संरक्षण अधिकृत यादव कोशीटप्पु वन्यजन्तु आरक्षका निमित्त प्रमुख हुन्।)"
भेडेटारमा फुड फेस्टिबल सुरु,"धनकुटा : अंग्रेजी नयाँ वर्ष सन् २०२४ को अवसर पारेर पर्यटकीय स्थल भेडेटारमा ११ औं फुड फेस्टिबल सुरु भएको छ। होटल एशोसिएसन भेडेटारको आयोजनामा सुरु भएको फेस्टिबल तीन दिनसम्म सञ्चालन हुनेछ। फेस्टिबलको औपचारिक उद्घाटन कोशी प्रदेश सरकारका पर्यटन, वन तथा वातारण मन्त्री गणेश उप्रेतीले गरेका थिए। कोशी प्रदेशको प्रमुख पर्यटकीय गन्तव्यमध्येको एक भेडेटारमा हरेक वर्ष नयाँ वर्षको अवसर पारेर फेस्टिबलको आयोजना हुँदै आइरहेको छ। फेस्टिबलमा स्थानीय खानाका परिकार, स्थानीय अर्गानिक खेतीबाट उत्पादित तरकारी तथा फलफूलको प्रदर्शनी, हस्तकला, कृषि तथा घरेलु सामग्रीहरू प्रदर्शनीमा राखिएको छ। फेस्टिबलमा आउने आगन्तुकहरूले स्थानीय जातीय परम्परागत खानेकुराहरूको स्वाद लिन र हेर्ने अवसर पाउनेछन्। ओझेलमा परेका ऐतिहासिक, धार्मिक, सांस्कृतिक परम्परागत तथा पर्यटकीय स्थलहरूको प्रचारप्रसार फेस्टिबल मार्फत हुने भेडेटार होटल एशोसिएसनका अध्यक्ष तुमराज लिम्बुको भनाइ छ। फेस्टिबलमा साँगुरीगढी गाउँपालिकाले कृषि मेला प्रदर्शनी समेत गरेको छ। साँगुरीगढी गाउँपालिका अध्यक्ष जितेन्द्र राईले पर्यटकीय गतिविधि बढाउन फेस्टिबलले सहयोग पुग्ने बताए। फेस्टिबल भरि ३० हजार आन्तरिक तथा बाह्य पर्यटक आउने र १ करोड रुपैयाँ बराबरको आर्थिक कारोबार गर्ने लक्ष्य राखिएको होटल एसोसिएसनका सचिव लालबहादुर श्रेष्ठले बताए। फेस्टिबलमा राष्ट्रिय र स्थानीय कलाकारहरूको सांगीतिक प्रस्तुति समेत रहने छ। फेस्टिबल अवधिभर भेडेटारका होटलमा खानामा १० प्रतिशत र बस्न १५ प्रतिशत छुटको व्यवस्था गरिएको छ। भेडेटार आउने पर्यटकहरूलाई साँगुरीगढी गाउँपालिकाभित्र रहेको साँगुरीगढी, पाथिभरा मन्दिर, शंखेश्वर महादेवको मन्दिर, नाम्जे, नमस्ते झर्ना, शैलुङडाँडा, आत्म बस्ने घर थुम्की, बौद्धबिहार, गुम्बा, ध्वजेडाँडा अजङ्गको बरको रुख लगायतका ठाउँमा घुमाइने छ।"
टुँडिखेलमा मनाइयो तमु ल्होसार (फोटो फिचर),"काठमाडौं : तमु ल्होसार, गुरुङ समुदायले नयाँ वर्षका रुपमा भव्यरुपमा मनाएका छन्। पुरानो वर्षलाई बिदाइ गरी नयाँ वर्षलाई स्वागत गर्न तमु ल्होसार मनाउने चलन छ। तमु ल्होसारका अवसरमा काठमाडौंको टुँडिखेलमा गुरुङ समुदायले विशेष कार्यक्रमको आयोजना गरेको थियो। ल्हो को अर्थ वर्ष र सारको अर्थ फेरिनुभएकाले वर्ष फेरिने दिनलाई तमु ल्होसार भनिएको हो। तमु ल्होसार पर्व सूर्यको किरणसँग सम्बन्धित छ। गुरुङ बाहूल्य रहेको लमजुङ, गोरखा, तनहुँ, स्याङ्जा, मनाङ, कास्की, पर्वतलगायत जिल्लामा सूर्यको ताप पहिले आउने भएकाले पुस १५ मा यो पर्व मनाउने गरिएको हो। यसपछि क्रमशः तामाङ र शेर्पा जातिको बसोबास भएको क्षेत्रमा सूर्यको ताप आउने भएकाले माघ र फागुनमा यो पर्व मनाउने विश्वास गरिन्छ।"
व्यवस्थित बनाइँदै सुर्खेत विमानस्थल,"वीरेन्द्रनगर : कर्णाली प्रदेशको राजधानी सुर्खेतस्थित नागरिक उड्ययन कार्यालयले सुर्खेत विमानस्थलको व्यवस्थापकीय पक्षको सुधार गर्न थालेको छ। पछिल्लो समय ७२ सिटे जहाज उडान तथा अवतरण थालेपछि विमानस्थल कार्यालयले व्यवस्थापकीय पक्षमा पनि सुधार गर्न थालेको हो। सुर्खेत विमानस्थलमा आज आयोजित समारोहमा नागरिक उड्ययन कार्यालयले सुर्खेतका प्रमुख राजनराज ढुंगेलले सुर्खेत विमानस्थलमा न्यूनतम सुविधाहरुको अभावका कारण मानविय चहलपहल निकै कम भएको भन्दै सुधारका लागि पहल लिइएको बताए। उनले भने, 'सानो जहाजको हबका रुपमा लिइने सुर्खेत विमानस्थलमा पछिल्लो समय गाउँगाँउमा सडक निर्माण भई यातायात सञ्चालन भएपछि सुर्खेत विमानस्थल सुनसान बनेको थियो।' गत वर्षको बैशाख अगाडि यो विमानस्थलमा न्यून रुपमा कार्बो (सानो जहाज) को उडान अवतरण हुन्थ्यो। तर पछिल्लो समय विमानस्थलमा चाप बढेको छ। यस्तै विमानस्थलमा एटिएम मेसिन, कफिसप, लाइटिङ लगायत अन्य भौतिक निर्माणका कामहरु पनि गरिएको छ। कतिपय कामहरु भइरहेका छन्। यसले विमानस्थल थप सुविधायुक्त बन्दैछ। प्रदेशको राजधानीसमेत रहेको वीरेन्द्रनगरमा रहेको यो विमानस्थल विस्तार गर्ने कार्यका लागि पनि पहल भइरहेको छ।"
जबरजस्ती करणी गरेको अभियोगमा बुढानिलकण्ठबाट एक जना पक्राउ,काठमाडौं : १५ वर्षीया किशोरीलाई जबरजस्ती करणी गरेको अभियोगमा प्रहरीले एक जनालाई पक्राउ गरेको छ। बुढानीलकण्ठ नगरपालिका२ भंगाल डेरा गरी बस्ने उदयपुर घर भएका २४ वर्षीय दिल बहादुर तामाङलाई प्रहरीले पक्राउ गरेको छ । तामाङले ती किशोरीलाई भंगालस्थित कालिका पार्कमा जबरजस्ती करणी गरेको भन्ने उजुरीको आधारमा प्रहरी प्रभाग बुढानिलकण्ठबाट खटिएको प्रहरीले शुक्रबार उनलाई पक्राउ गरेको हो । प्रहरीले घटनाको आवश्यक अनुसन्धान गरिरहेको जनाएको छ ।
पेट्रोलियम पदार्थको मूल्य यथावत,काठमाडौं : पेट्रोलियम पदार्थको मूल्य यथावत राखिएको छ। नेपाल आयल निगमको सञ्चालक समितिको बैठकले भारतबाट सामान्य वृद्धि भएर आए पनि पेट्रोलको मूल्य यथावत राखेको हो। निगमका अनुसार इन्डियन आयल कर्पोरेशनले पेट्रोलमा ०४१ रुपैयाँ मूल्य बढाएर पठाइएको थियो भने डिजेलमा ०१२ र ग्यासमा प्रतिसिलिण्डर ०२० रुपैयाँ घटाएर पठाएको थियो। ग्यासमा प्रतिसिलिण्डर ३००४१ रुपैयाँ नोक्सानी रहेको भन्दै निगमले पेट्रोलियम पदार्थको मूल्य यथावत राख्ने निर्णय गरेको हो। काठमाडौं उपत्यकामा पेट्रोलको मूल्य १६७ रुपैयाँ रहेको छ भने डिजेलको मूल्य १५७ रुपैयाँ रहेको छ। त्यस्तै ग्यासको मूल्य देशभरिक १८९५ रहेको छ।
मातातीर्थ र फाखेलफर्पिङ सडक दुई महिना बन्द हुने,मकवानपुर : मकवानपुरको इन्द्रसरोवर गाउँपालिकाअन्तर्गत पर्ने मातातीर्थ र फाखेलफर्पिङ सडकखण्ड स्तरोन्नति गर्नुपर्ने भएकाले दुई महिना बन्द हुने भएको छ। कुलेखानीहुमानेफाखेल खण्ड र हुमानेमातातीर्थ हुँदै काठमाडौँको टेकु जोड्ने सडक निर्माण र स्तरोन्नति गर्नुपर्ने भएकाले भोलि (पुस १६ गते बिहान)देखि फागुन १५ गतेसम्मका लागि यातायात आवागमन बन्द गरिएको इन्द्रसरोवर गाउँपालिकाले जनाएको छ। उक्त खण्ड बन्द हुँदा वैकल्पिक सडकको व्यवस्था गरिएको छ। यातायातका साधनका लागि हेटौँडा भीमफेदी हुँदै कुलेखानीबाट इन्द्रसरोवरको सिस्नेरीदक्षिणकाली तथा कुलेखानीको कलङ्की हुँदै मार्खु र चित्लाङको बाटो हुँदै काठमाडौँको थानकोट पुग्न सकिने गाउँपालिकाका सूचना अधिकारी दीपक चापागाईँले जानकारी दिए। उनका अनुसार भोलि बिहानदेखि वैकल्पिक मार्गका रुपमा हेटौँडाबाट आउने हल्का सवारी साधन उक्त खण्डमा सञ्चालन हुनेछन्। वैकल्पिक सडकका रुपमा काठमाडौँको चापागाउँ हुँदै कान्तिलोकपथबाट हेटौँडातर्फ आउने सवारी साधनलाई पनि सञ्चालनमा ल्याइने गाउँपालिकाका अध्यक्ष देवकृष्ण पुडासैनीले जानकारी दिए। रासस
प्यूठानमा बेवारिसे शव फेला,बुटवल : नौवहिनी गाउँपालिका६ बाहानेस्थित कुलाखोला सामुदायिक वनको भवनमा बेवारिसे शव फेला परेको छ। पहिचान नखुलेको शव आइतबार फेला परेको जिल्ला प्रहरी कार्यालय प्यूठानले जनाएको छ। बेवारिसे महिलाको उमेर अन्दाजी ३०३२ वर्षको रहेको प्रहरीले जनाएको छ।
"भूकम्पपीडित बिरामी बढ्दै, स्वास्थ्य संस्थामा पाइँदैन सिटामोल पनि","जाजरकोट : त्रिपालमा बस्दै आएकी कुशे९, चौराठाकी २४ वर्षीया सुत्केरी कल्पना नेपालीको बुधबार ज्यान गयो। आर्थिक अभावले उचित उपचार नपाउँदा उनले अकालमै मृत्युवरण रोज्नुपर्यो। मंसिर १७ गते सुत्केरी भएकी उनले विपन्नताका कारण पेटभरी खाना खान नपाउने अवस्था थियो। बिहान बेलुकाको छाक टार्नै धौधौ भएकाले उचित उपचार पाउन सकिनन्। भूकम्पले घरमा क्षति पुगेपछि गर्भवती श्रीमतीसहित त्रिपालमा बस्दै आएका थियौं, श्रीमान् गोपे सुनारले भने, सुत्केरी भएदेखि नै बिरामी थिइन्। चिसोले मुख र जीउ सुन्निएको थियो। ठीक भइहाल्ला नि ! भनेर गाउँघरकै ओखतीमूलो गर्न तिर लाग्यौं। एक्कासि यसरी प्राण जाला भन्ने ठानेका थिएनौं। स्वास्थ्य संस्थाहरू नाम मात्रैका भएको र त्यहाँ लगे पनि राम्रोसँग उपचार नहुने गरेको उनले गुनासो गरे। अलि सुविधासम्पन्न अस्पताल लैजाने पैसा थिएन। त्यही भएर घरमै झारफुक र घरेलु उपचारमा लाग्यौं, सुनारले भने, २५ दिनको छोरा र २ वर्षको अर्को छोरालाई कसरी स्याहार्ने होला ? ज्याला मजदुरी गरी गुजारा चलाउँदै आएका उनले भने, भूकम्पपछि काममा पनि जान पाएको छैन। घरमा खानेकुरा पनि केही छैन। मेरो त बिजोग भयो, कसरी बाचूँ ? चिसोकै कारण जाजरकोटमा तीन बालबालिकासहित ३० जनाको ज्यान गइसकेको छ। रुकुमपश्चिममा ५ जना गरी ३५ जना भूकम्पपीडितको निधन भइसकेको छ। धेरैजसो निमोनिया र दमका रोगीहरूको निधन भएको स्वास्थ्यकर्मी बताउँछन्। चिसोले गर्दा निमोनिया र दमका रोगीलाई निकै असर गरिरहेको उनीहरूको भनाइ छ। चिसोका कारण जिल्लाभर श्वासप्रश्वास, निमोनिया, पखाला र दमका बिरामी बढेका छन्। नलगाड, बारेकोट, भेरी, जुनीचाँदे, छेडागाड, शिवालय र कुशे गाउँपालिकामा बिरामीको संख्या बढेको स्वास्थ्य सेवा कार्यालय जाजरकोटले जनाएको छ। भूकम्पपछि त्रिपालको बसाईले चिसोका बिरामी बढ्दै गएको नलगाड स्वास्थ्य शाखाका जनस्वास्थ्य निरीक्षक तप्त चनाराले बताए। चिसोबाट बिरामी भएर दैनिक १ सयभन्दा बढी बिरामी उपचारका लागि स्वास्थ्य संस्थामा आउने गरेको चनाराले बताए। चिसोले निकै सताएको नलगाड नगरपालिका७ की माया बादीले बताइन्। चिसोले टाउको दुख्ने, पखाला लाग्ने, रुघाखोकी लाग्नेलगायतका समस्या देखिएको उनले बताइन्। त्रिपालको शीतले अनुहार नै सुन्निने गरेको बताइन्। भूकम्पले बाँचे पनि चिसोले निकै सताइरहेको छ, उनले भनिन्, नलगाड खोला किनारमा ३५ घरधुरी बादी बस्ती छ। त्यहाँ घरैपिच्छे बिरामी छन्। बच्चाबच्ची र बूढाबूढी सबै बिरामी छन्। साना बच्चालाई निमोनिया र वृद्धलाई दमले सताएको स्थानीय रमेश बादीले बताए। रुघाखोकी, पखाला, ज्वरो त सामान्य भइसक्यो, उनले भने, गाउँमा सबै बिरामी छन्। नलगाडका चिउरी, पाली, कट्के, करुवा, गर्छिना, लहाँ, डाँडागाउँलगायतका गाउँमा चिसोले बिरामी बढेको जनस्वास्थ्य निरीक्षक चनाराले बताए। नगर अस्पताल दल्लीमा कार्यरत डा विशाल उप्रेती बिदामा बसेको र बिरामीको चाप बढ्दै गएपछि जिल्ला अस्पताल जाजरकोटबाट डाअविनव टिंकरीलाई पठाइएको स्वास्थ्य सेवा कार्यालय जाजरकोटका प्रमुख डा प्रतीक्षा भारतीले बताइन्। जिल्लाभर चिसोका बिरामी बढेका छन्। अरू ठाउँमा भन्दा नलगाडमा बिरामीको चाप निकै बढेको छ। जिल्लाका सबै स्वास्थ्य संस्थामा करिब ४ सयको हाराहारीमा चिसोका बिरामी उपचारका लागि आउने गरेको डा भारतीको भनाइ छ। पखाला, निमोनिया, दम र रुघाखोकीले धेरै भूकम्पपीडितलाई थला पारेको छ। हामीले उपचारको व्यवस्था मिलाइरहेका छौं, उनले भनिन्, कुनै पनि रोगको आउट ब्रेक हुन नदिन हामी सतर्क छौं। जुनीचाँदेमा सिटामोलसमेत छैन जुनीचाँदे५ की कमला शाही ज्वरोले थलिएपछि उपचारका लागि प्राथमिक स्वास्थ्य केन्द्र गर्खाकोट पुगिन्। तर, त्यहाँ उनले सिटामोलसमेत पाइनन्। ज्वरो आउँदा सिटामोल नै नपाउनु दुःखद भएको उनले बताइन्। औषधि नहुँदा बिरामी उपचारका लागि आउन छोडेको प्राथमिक स्वास्थ्य केन्द्र गर्खाकोटका इन्चार्ज विनोदकुमार बुढाले बताए। ६ महिनादेखि स्वास्थ्य संस्थामा औषधि आएको छैन। पटकपटक माग गर्दा पनि सुनुवाइ भएन, उनले भने, ज्वरो, टाइफाइड, निमोनिया, पखाला, दमलगायतका रोगका बिरामी बढेका छन्। तर, सिटामोल, जीवनजल, एडबान्डाजोल, मेट्रोनिराजोल लगायतका सामान्य खालका औषधिसमेत छैनन्। जुनीचाँदेका कुनै पनि स्वास्थ्य संस्थामा औषधि छैन। जुनीचाँदेका ११ वटै स्वास्थ्य संस्थामा औषधि नहुँदा उपचार सेवा प्रभावित भएको छ। उपचारका लागि आउने बिरामी रित्तै फर्कन बाध्य छन्। पालिकाले बुधबार मात्र औषधिका लागि टेन्डर गरेको छ। जुनीचाँदेबाट सिटामोल, जीवनजल, बालभिटा, एल्वेन्डाजोल, मेट्रोनिराजोललगायतका औषधि माग गरेको स्वास्थ्य सेवा कार्यालयका प्रमुख डाभारतीले बताइन्। हालसम्म औषधि नै माग नगर्दा जुनीचाँदेमा औषधि अभाव भएको उनको भनाइ छ। स्वास्थ्य शाखाको लापरबाही र जनप्रतिनिधिको उदासीनताका कारण समयमा औषधि खरिद र आपूर्तिको काम हुन नसकेको हो। जसको मारमा भूकम्पपीडित छन्। जाजरकोटमा भूकम्पपीडित लाभग्राहीको संख्या ३५ हजार १ सय ४० छ। त्यसमध्ये अस्थायी आवासका लागि पहिलो किस्ताको रकम ९ हजार ३ सय २५ घरधुरीले मात्र पाउन सकेका छन्। रकम पाउन नसक्दा अहिलेसम्म जाजरकोटमा एकाधबाहेक अस्थायी आवास निर्माण हुन सकेका छैनन्। मानिस अहिले पनि पुसको कठ्यांग्रिँदो चिसोमा त्रिपालमा रात कटाउन बाध्य छन्। भूकम्प प्रभावित क्षेत्रमा महामारी फैलिन नदिन सरकारले दादुरारुवेला र टाइफाइडविरुद्धको खोप अभियान सञ्चालन गरेको छ। यही पुस ४ गतेदेखि सुरु गरिएको खोप अभियानलाई सरकारले जाजरकोट र रुकुमपश्चिममा १४ गतेसम्म निरन्तरता दिने भएको छ। आपतकालीन अबस्थामा श्वासप्रश्वास, दूषित पिउने पानी र विभिन्न खानेकुराबाट सर्ने रोगहरू फैलिन सक्ने जोखिमलाई कम गर्न सरकारले भूकम्प प्रभावित जाजरकोट, रुकुमपश्चिमलगायत आसपासका सुर्खेत, सल्यान, दैलेख, कालीकोट र जुम्ला जिल्लामा दादुरारुवेला र टाइफाइडविरुद्धको खोप अभियान सञ्चालन गरेको स्वास्थ्य सेवा कार्यालय जाजरकोटका निमित्त व्यवस्थापक डा प्रतिक्षा भारतीले जानकारी दिइन्।"

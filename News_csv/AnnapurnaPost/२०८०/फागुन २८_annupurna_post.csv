शीर्षक,विवरण
कान्तिपुर सहकारीका १२ जनाविरुद्द मुद्दा दायर,"काठमाडौं : मिनभवनमा रहेको कान्तिपुर सहकारी ठगी गर्ने १२ जनाविरुद्ध जिल्ला अदालत काठमाडौंमा मुद्दा दर्ता भएको छ। एक अर्ब ५१ करोड ८५ लाख ५२ हजार २७ रुपैयाँ विगो मागदाबी गर्दै ठगी कसूरमा मुद्दा दर्ता भएको हो। जिल्ला प्रहरी परिसर काठमाडौंका प्रवक्ता नवराज अधिकारीका अनुसार कान्तिपुर सहकारीका सञ्चालकहरूले बचतकर्तालाई आर्कषक व्याज दिन्छु भन्दै फिक्स डिपोजिटमा पैसा राख्न लगाई ठूलो रकम ठगी गरेका हुन्। संस्थाका अध्यक्ष हिमालय विक्रम ठकुरीलाई प्रहरीले गत फागुन १ गते काठमाडौंबाट पक्राउ गरेको थियो। अन्य ११ जना फरार छन्। उनीसहित १२ जनाविरुद्ध जिल्ला अदालत काठमाडौंमा आइतबार ठगी मुद्दा दर्ता भएको हो। आफूहरू ठगिएको भन्दै चक्रलाल श्रेष्ठसहित ८५२ जनाले जिल्ला प्रहरी परिसर काठमाडौंमा जाहेरी दिएका छन्। प्रहरीका अुनसार फरार हुनेमा कोषाध्यक्ष ५२ वर्षीय प्रेमध्वज लामा, सचिव ४९ वर्षीय जोगलाल लामा, सदस्य ५२ वर्षीय सानुकान्छा लामा, सदस्य ५२ वर्षीय नारायणप्रसाद रिमाल, सदस्य इन्दु थापा सदस्य ४४ वर्षीय देवराज पराजुली, लेखा सुपरिवेक्षण समितिको संयोजक ४६ वर्षीय कञ्चन तामाङ रहेका छन्। त्यस्तैगरी लेखा सुपरीवेक्षण समितिका सदस्य ६० वर्षीय उद्धवप्रसाद पाण्डे, लेखा सुपरीवेक्षण समितिका सदस्य २८ वर्षीय अम्बिका थपलिया र पूर्व अध्यक्ष एव् व्यवस्थापक सिबी लामा भन्ने चन्द्र बहादुर लामा समेतलाई विपक्षी बनाई मुद्दा दायर गरिएको छ। फरार रहेका सिबी लामा नेपाली कांग्रेस काभ्रेका पूर्व कोषाध्यक्ष हुन्।"
डोटीमा भारतको सहयोगमा बन्ने क्याम्पस भवनको शिलान्यास,"काठमाडौं : डोटीमा भारत सरकारको सहयोगमा बन्न लागेको क्याम्पस भवनको शिलान्यास गरिएको छ। भारत सरकारको २ करोड ८९ लाख आर्थिक सहयोगमा डोटीको बडीकेदार गाउँपालिकास्थित केदार ज्योतिपुञ्ज बहुमुखी क्याम्पसको लागि निर्माण गरिने भवनको शिलान्यास गरिएको हो। बडीकेदार गाउँपालिकाका अध्यक्ष भैरवबहादुर साउद र काठमाडौंस्थित भारतीय दूतावासका द्वितीय सचिव प्रशान्त कुमार सोनाले संयुक्तरूपमा शिलान्यास गरेका हुन्। नेपालभारत विकास सहकार्य अन्तर्गतको भारत सरकारको अनुदान सहयोग विभिन्न सुविधाहरुसहितको दुई तल्ले क्याम्पस भवनको निर्माणका लागि उपयोग गरिएको दूतावासले जनाएको छ। भारत सरकार र नेपाल सरकारबीच भएको सम्झौता अन्तर्गत यो परियोजनालाई उच्च प्रभाव सामुदायिक विकास परियोजनाको रुपमा अघि बढाइएको हो र बडीकेदार गाउँपालिका, डोटीमार्फत कार्यान्वयन गरिएको हो। कार्यक्रममा बोल्दै बडीकेदार गाउँपालिकाका अध्यक्षले प्राथमिकताका क्षेत्रमा नेपाली जनताको उन्नतिका लागि भारत सरकारले पुर्याउँदै आएको निरन्तर विकास सहयोगको प्रशंसा गरे। भारतीय दूतावासका अनुसार सन् २००३ यता नेपालका विभिन्न क्षेत्रमा ५५० वटा भन्दा बढी उच्च प्रभाव सामुदायिक विकास परियोजना अघि बढाइएका छन् र ४८८ वटा परियोजना सम्पन्न भइसकेका छन् । यी मध्ये सुदूरपश्चिम प्रदेशका विभिन्न क्षेत्रमा ४० वटा परियोजना रहेका छन् जसमा ४ वटा परियोजना डोटीमा छन्।"
"नागरिक उन्मुक्तिले बनायो ३ सदस्यीय वार्ता टोली, सुदूरपश्चिममा मुख्यमन्त्री माग्ने","टिकापुर : सरकारमा सहभागी हुने र नहुने विषयमा आन्तरिक विवादमा रहेको नागरिक उन्मुक्ति पार्टीको संस्थापक केन्द्रीय सदस्यहरूको टिकापुरमा बैठक सम्पन्न भएको छ। बैठकले सुदूरपश्चिम प्रदेश र संघीय सरकारमा जानका लागि सत्तापक्ष र विपक्षी दलसँग वार्ता गर्न ३ सदस्य कमिटी गठन गरेको छ। पार्टीका संस्थापक उपाध्यक्ष दामोदर शर्मा पण्डितको अध्यक्षतामा बसेको केन्द्रीय समिति बैठकले दुवै पक्षसँग वार्ता गर्नका लागि पण्डितकै अध्यक्ष संयोजकत्वमा तीन सदस्य वार्ता टोली गठन गरेको हो। वार्ता टोलीमा केन्द्रीय सदस्य रामलाल थारू र रमेश विश्वकर्मा रहेका छन्। बैठकस्थलबाट वार्ता टोलीका सदस्य रमेश विश्वकर्माले दिएको जानकारी अनुसार नागरिक उन्मुक्ति पार्टीले सुदूरपश्चिममा मुख्यमन्त्रीको दाबी गर्ने र त्यसका लागि सत्तापक्ष र विपक्षी दलहरूसँग वार्ता गर्ने बताए। 'बैठकले सुदूरपश्चिममा मुख्यमन्त्रीको माग राख्ने निर्णय गरेको छ,' सदस्य विश्वकर्माले भने 'त्यसका लागि भोलिदेखि नै दुवै पक्षसँग वार्ता गर्ने गरी समिति गठन गरिएको हो।' टिकापुरमा केन्द्रीय समितिको बैठक जारी रहँदा आजमात्रै बिना विभागीय मन्त्री बनेका नागरिक उन्मुक्ति पार्टीका प्रदेशसभा सदस्य लक्ष्मण किशोर चौधरी र केही दिनअघि मन्त्री बनेका अन्य तीन सदस्यबारे भने बैठकले केही निर्णय गरेको छैन। वार्ता समितिका सदस्य रामलाल डंगोरा थारुका अनुसार तत्काल कुनै पक्षलाई समर्थन नगर्ने बताउँदै सरकारमा सहभागी भएका मन्त्री, र प्रदेश सभा सदस्य र सत्ता र विपक्षी दलका नेताहरूसँग वार्ता गर्ने निर्णय गरिएको छ। कूल ५३ प्रदेश सभा सदस्य रहेको सुदूरपश्चिम प्रदेशमा निर्णायक शक्तिका रूपमा रहेको नागरिक उन्मुक्ति पार्टीसँग ७ जना प्रदेश सभा सदस्य रहेका छन्। ती ७ मध्ये चार जना मुख्यमन्त्री कमलबहादुर शाह नेतृत्वको सरकारमा मन्त्री बनिसकेका छन्। पार्टीका अध्यक्ष रञ्जिता श्रेष्ठ अनुपस्थित रहेको बैठकले अहिले नै कसलाई समर्थन गर्ने र नगर्ने विषयमा निर्णय गर्न सकेको छैन। पार्टी अध्यक्ष श्रेष्ठ र पार्टीका संरक्षक रेशमलाल चौधरी मतभेद उत्कर्षमा पुगेपछि सरकारमा जाने वा नजाने विषयमा टुंगो लागिसकेको छैन। संस्थापक अध्यक्ष श्रेष्ठ प्रधानमन्त्री पुष्पकमल दाहाल नेतृत्वको गठबन्धनलाई सहयोग गर्ने पक्षमा छन् भने संरक्षक चौधरी केन्द्रमा विपक्षमा बसेर सुदूरपश्चिम प्रदेशमा कमलबहादुर शाह नेतृत्वको सरकारलाई समर्थन गर्ने पक्षमा छन्। उक्त पार्टीको विधानमा सरकारमा को जाने? कसले नेतृत्व गर्ने विषय टुंग्याउने अधिकार केन्द्रिय समितिलाई छ। आज गठन गरिएको वार्ता टोलीले पार्टी अध्यक्ष र संरक्षक बिचको विवाद समाधानका लागि समेत प्रयास गर्ने एक केन्द्रिय सदस्यले बताए। आज बसेको बैठकमा केन्द्रीय अध्यक्ष श्रेष्ठ अनुपस्थित रहे पनि पार्टीका संरक्षक रेशमलाल चौधरी भने उपस्थित भएका थिए। ती केन्द्रीय सदस्यका अनुसार बैठकमा केहीबेर बसेर चौधरी निस्किएका हुन्।"
जापानले नेपाललाई १२ वटा वारुणयन्त्र सहयोग गर्ने,"काठमाडौं : जापानले नेपाललाई १२ वटा वारुणयन्त्र सहयोग गर्ने भएको छ। नेपाल र जापानबीच वारुणयन्त्र उपलब्ध गराउने विषयमा औपचारिक सहमति भएको हो। नेपालका लागि जापानी राजदूत किकुता युताका र नेपाल युनाइटेड मिसन (युएमएन)का कार्यकारी निर्देशक धना लामाबीच सोमबार उक्त सहमतिपत्रमा हस्ताक्षर भएको हो। उक्त सम्झौतापत्र अनुसार जापानले कोशी, लुम्बिनी, मधेस, बागमती र गण्डकी प्रदेशका १२ नगरपालिकामा १२ वटा वारुणयन्त्र सहयोग गर्नेछ। नेपाल युनाइटेड मिसन ७० वर्षदेखि समाज सेवा गर्ने नेपालको सबैभन्दा पुरानो गैरसरकारी संस्थाहरू मध्येको एक हो। आगलागीलगायत विपद् राहतमा हासिल गर्ने स्वयंसेवी कोर्प्स नेपाल (भिसीएन) का अध्यक्ष दीपक चापागाईंले विशेषज्ञता हासिल गरिरहेका छन्।"
गृह सचिवमा एकनारायण अर्याल,काठमाडौं : सरकारले गृह सचिवमा एकनारायण अर्याललाई सरुवा गरेको छ। सोमबार बसेको मन्त्रिपरिषद् बैठकले दिनेश भट्टराईलाई प्रधानमन्त्री कार्यालयमा पठाएर अर्याललाई गृहमा सरुवा गरेको स्रोतले बताएको छ। यसअघि अर्याल प्रधानमन्त्री कार्यालयमा थिए। अर्याल गृह प्रशासन बुझेका कर्मचारीको रूपमा चिनिन्छन्। सत्ता गठबन्धन परिवर्तन भएसँगै सरकारले सचिव परिवर्तन गरेको हो।
सरकार र मिटरव्याज पीडितबीच ४ बुँदे सहमति,"काठमाडौं : सरकार र मिटरव्याज पीडितबीच ४ बुँदे सहमति भएको छ। गृहमन्त्री रवि लामिछानेको उपस्थितिमा सिंहदरवारस्थित गृह मन्त्रालयमा सोमबार ४ बुँदे सहमति भएको हो। यससँगै मिटरव्याज पीडितहरूको आन्दोलन ४२औं दिनपछि स्थगित भएको छ। गृहमन्त्री रवि लामिछानेले आफ्नो जायम मागको लागि दुःख गरेर काठमाडौं आउनुपर्ने अवस्था नै गलत भएको बताए। उनले आफूले मिटरव्याजहरूको माग सम्बोधन गर्न निरन्तर सदनमा बोलेको बताए। उनले कार्यभार सम्हालेको केही दिनमै समस्या समाधान गर्ने थप जिम्मेवारी आफ्नो काँधमा आएको बताए। 'यति धेरै दुःख गरेर काठमाडौंसम्म आउनु नै गलत थियो। मैले सदनमा पनि यो कुरा उठाएको छु। मैले कार्यभार सम्हालेको केही दिनमै यो जिम्मेवारी पूरा गर्ने मलाई अवसर मिल्यो। समस्या समाधान गर्ने थप जिम्मेवारी हाम्रो काँधमा आएको छ। उचित मागलाई सम्बोधन गर्न र तपाइँहरूको पीडालाई अन्त्य गर्ने प्रतिवद्धता जनाउँछु,' गृहमन्त्री लामिछानेले भने। उनले पीडितको मागलाई सम्बोधन गर्न गृह मन्त्रालय हरदम तयार हुने बताए।"
इंग्ल्याण्डसँग फुटबल खेल्न बेलायत आउँदै नेपाली राष्ट्रिय टोली,"लन्डन : नेपालको राष्ट्रिय फुटबल टोलीले पहिलोपटक इंल्याण्डमा खेल्ने भएको छ। आगामी मे महिनाको ६ तारिखमा इंग्ल्याण्डको राष्ट्रिय सीसँग नेपालले ऐतिहासिक खेलको अवसर पाउने भएको हो। बेलायतमा उल्लेख्य नेपालीको बसोबास रहेको अल्डरसटस्थित अल्डरसट टाउन फुटबल क्लबको पहलमा नेपाली टवलीम बेलायत आउन लागेको हो। सोमबार आयोजित पत्रकार सम्मेलनमा अल्डरसट टाउन फुटबल क्लबकै होम ग्राउण्ड इबीबी स्टेडियममा खेल आयोजना हुने जानकारी दिइयो। क्लबका अध्यक्ष साहिद अजिमले खेल हुने पक्का भइसकेको जानकारी दिँदै क्लब, इंग्ल्याण्ड एफए तथा एन्फाबीच त्रिपक्षीय सम्झौता हस्ताक्षर भइसकेको उल्लेख गरे। क्लबले इंग्लिस एफए र एन्फासँगको सहकार्य तथा समन्वयमा खेलको तयारी गरिरहेको उनले बताए। पत्रकार सम्मेलनमा जनाइएअनुसार नेपालबाट खेलाडी, कोच, फिजियो, अफिसियल गरी करिब ३० जनाको टोली अप्रिल २९ मा बेलायत आइपुग्नेछ। उनीहरूले बेलायतको भिसासमेत बुझिसकेको जनाइएको छ। करिब ५० हजार पाउण्ड बजेट लाग्ने बताइएको उक्त खेल खेल्न आएका नेपाली खेलाडीको प्रशिक्षण, खान, बस्न, यातायात आदि खर्च आयोजकले नै व्यहोर्नेछन्। इंग्लिस एफएले विकासोन्मुख देशलाई फुटबल खेलमा आकर्षित गराइरहँदा नेपालबाट आउने टोलीलाई पनि सहयोग गर्न लागेको हो। अध्यक्ष अजिमले ६ मेको दुई देशीय ऐतिहासिक खेल सफल बनाउन यहाँस्थित नेपाली समुदायसँग पनि सहयोग र सहभागिताको लागि अपिल गरेका छन्। अल्डरसटमा सयौं वर्षदेखि गोर्खा रेजिमेन्ट रहेको र यहाँ हालः करिब १५ हजार नेपाली बसोबास गर्ने भएकाले नेपाली र बेलायती समुदायलाई एकीकृत गर्ने आफ्नो मुख्य उद्देश्य रहेको क्लब अध्यक्ष अजिमले बताए। एक साता बेलायतमा रहँदा नेपाली टोलीले बिहान तालिम लिने र बाँकी समय विभिन्न गतिविधिमा सहभागी हुने तय भएको छ। बेलायत आउने नेपाली टवलीले वेम्ली स्टेडियममा नेशनल लिग फाइनल खेल हेर्ने, ह्याम्पसायर एफसी अवलोकन भ्रमण गर्ने र गोर्खा रेजिमेन्टसंग फ्रेण्ड्ली म्याच खेल्ने तय भइसकेको छ। नेपालसँग खेल्ने इंग्ल्यान्ड सी यहाँको राष्ट्रिय टोलीकै मान्यता भएको टीम हो। जसले इंग्ल्यान्डको प्रतिनिधित्व गर्दै विभिन्न मुलुकसँग सद्भावना खेलहरू खेल्ने गर्छ र यस्तै खेलहरूमार्फत् विकासशील राष्ट्रको फुटबल विकासलाई प्रोत्साहन गर्ने लक्ष्य राख्छ। इंग्ल्याण्ड सी र नेपालबीच हुन लागेको यो ऐतिहासिक खेल मैत्रीपूर्ण मात्र होइन, यो त यहाँको फुटबल एशोसिएसन (एफए) ले मान्यता दिएको एक पूर्ण अन्तर्राष्ट्रिय खेल हो। जसमा अंग्रेज खेलाडीहरू इंग्ल्याण्डको राष्ट्रिय टीमकै क्यापमा खेल्नेछन् र यो इंग्ल्याण्डले खेलेका अन्तर्राष्ट्रिय खेलहरूको सूचीमा रेकर्ड हुनेछ,' आयोजक अल्डरसट टाउन फुटबल क्लब अध्यक्ष अजिमले स्पष्ट पारे। उनले यो खेल नेपाली प्रतिभावान खेलाडीलाई बेलायती क्लबमा अवसरको लागि प्लेटफर्म बन्नसक्ने बताए। म आशा गर्छु नेपाली खेलाडीहरूले प्राप्त अवसरलाई सदुपयोग गर्नेछन् र आफ्नो खेल कौशलले सबैलाई प्रभावित गर्नेछन्,' अजिमले थपे, यो खेल हेर्न यहाँका विभिन्न लिगका प्रशिक्षकहरू पनि आउनेछन्। उनीहरूले मन पराए भने अनुबन्धनका लागि प्रस्ताव राख्न सक्छन्। भोलि हाम्रै अल्डरसट टाउन क्लबमा पनि कुनै नेपाली खेलाडीले खेलेको हेर्न मलाई चाहना छ। तर त्यो प्रशिक्षक प्रभावित भएपछि मात्र सम्भव छ। इंग्ल्याण्ड एफएको नेश्नल लिग सिस्टम प्रमुख लरेन्स जोन्सले नेपाली टोलीलाई स्वागत गर्न आफूहरू आतुर रहेको जनाउँदै यो खेलले बेलायतको नेपाली समुदाय र गोर्खा रेजिमेन्टसँग स्थानीय समुदायको घुलमिल बढाएर सम्बन्ध झन् प्रगाढ बनाउने आशा व्यक्त गरेका छन्। एन्फाले पनि इंग्ल्याण्डसँगको पहिलो खेललाई नेपाली खेलाडीहरूलाई अन्तर्राष्ट्रिय मञ्चमा आफ्नो प्रतिभा देखाउन तथा उपयोगी अनुभव आर्जन गर्न सुन्दर अवसरका रूपमा लिएको जनाएको छ। खेल घोषणा गर्न आयोजित पत्रकार सम्मेलनमा अल्डरसट टाउन फुटबल र इंग्ल्याण्ड एफएका अधिकारीहरूसँगै स्थानीय नेपाली समुदायका अगुवाहरूको पनि उपस्थिति थियो।"
चर्च ब्वाइज बन्यो झापा गोल्डकप च्याम्पियन,"झापा : चर्च ब्वाइज युनाइटेड छैटौं झापा गोल्डकपको च्याम्पियन बनेको छ। बिर्तामोडस्थित डोमालाल रंगशालामा सोमबार भएको फाइनल खेलमा विभागीय टोली सशस्त्र प्रहरी बलको एपिएफलाई ३० गोलको फराकिलो अन्तरले पराजित गर्दै झापा गोल्डकपको नयाँ च्याम्पियन बनेको हो। सहिद स्मारक ए डिभिजन लिग विजेता चर्च ब्वाइजका नाइजेरियिन स्ट्राइकर अबयोमी ओलुवासेउन फकुन्लेको दुई गोल र राजेश परियारले एक गोल गरेका थिए। च्याम्पियन बनेका चर्च ब्वाइजले नगद १३ लाख रुपैयाँसहित ट्रफी प्राप्त गरेको छ। पहिलो पटक च्याम्पियन बन्ने लक्ष्य राखेको एपिएफ उपविजेता चित्त बुझाउँदै नगद सात लाख पाएको छ। खेलको १२औं मिनेटमा फकुन्लेले चर्च ब्वाइजका पहिलो गोल गरे। गोलकिपर एन्जल श्रेष्ठ अगाडि बढको अवस्थामा फकुन्लेले चलाखीपूर्ण रुपमा गोल गर्न सफल भए । दोस्रो गोल ७२औं फकुन्लेले नै गरे। मध्यभागबाट बल अगाडि बढाउँदै फकुन्लेले गोलकिपर एन्जललाई बिट गरेर सुन्दर गोल गरे । तेस्रो गोल ८७औं मिनेटमा भयो। वैकल्पिक खेलाडी राजेश परियारले तेस्रो गोल गरे । विजय भुजेलको स्थानमा मैदान प्रवेश गरेका राजेशले फकुन्लेको सुन्दर पासमा गोल गरेका हुन्। पहिलोपटक उपाधि जित्ने लक्ष्यसहित मैदान उत्रिएका एपिएफले फाइनलमा भने आशा गरिएअनुसार प्रदर्शन गर्न सकेनन्। खेलमा एपिएफले केही अवसर बनाए पनि सदुपयोग गर्न सकेन। १८औं मिनेटमा एपिएफका फोडे फोफानाको पासमा अनीश महर्जन गोल गर्न चुके। पहिलो हाफको इन्जुरी समयमा फोडेकै प्रहार चर्च ब्वाइजका कप्तान दीप कार्कीले पञ्च गरेर बचाए। खेलको ८१औं मिनेटमा एपिएफका विदेशी खेलाडी आन्द्रे थेरी वियिक वियिकको फ्रिकिक गोलकिपर दीपले पञ्च गर्दै क्लिन सिट राख्न सफल भए। चर्च ब्वाइजले केही अवसर बनाएपछि थप गोल गर्न सकेन। ३१औं मिनेटमा विकु राईले हानेको प्रहार एपिएफ गोलकिपर एञ्जल श्रेष्ठले बचाए। ७२औं मिनेटमा विजय भुजेलले गोलकिपर एञ्जल बिट गरेको अवस्थामा पनि गोल गर्न चुकेका थिए। खेलको म्यान अफ द म्याच चर्च ब्वाइजका सुरज जिउ ठकुरी घोषित भए । उनले नगद ११ हजार रुपैयाँ पुरस्कार पाए। त्यस्तै विधागत पुरस्कारमा पनि चर्च ब्वाइजको वर्चस्व रह्यो। चर्च ब्वाइजका दीप कार्की उत्कृष्ट गोलकिपर, उत्कृष्ट डिफेन्डर चर्च ब्वाइजका सर्ज डिका, उत्कृष्ट फरवार्डसँगै उच्च गोलकर्ताको पुरस्कार अवयोमी फकुन्लेले पाउँदा एपिएफका शरण बस्नेत उत्कृष्ट मिडफिल्डर घोषित भए ।यस्तै, उत्कृष्ट प्रशिक्षक चर्च ब्वाइजका अध्यक्ष रुवेन राई भए । उदीयमान खेलाडी झापा ११ का कप्तान पेमा तामाङ भए । उनीहरूले जनही नगद २५ हजार पुरस्कार पाए। गोल्डकपको उत्कृष्ट खेलाडी चर्च ब्वाइजका डिफेन्डर सञ्जित राई घोषित भए। उनले एक थान यामाहा कम्पनीको मोटरसाइकल प्राप्त गरे। गोल्डकप समापनको अवसरमा झापा ११ का पूर्व खेलाडीहरूलाई सम्मान गरिएको थियो। झापाका गोलकिपर मीनबहादुर बस्नेत, कुमार गिरी, कर्ण लिम्बु, खमिर गिल्सन कन्दङवा, विशाल राई, योगेश गुरुङ, सचिन्द्र धिमाललाई झापा खेल रत्न प्रदान गरिएको थियो। उनीहरूले पाएको पुरस्कार डोमालाल राजवंशीको घर निर्माणमा सहयोग गर्ने घोषणा गरेका छन्। विजेता तथा उपविजेता टिम र खेलाडीलाई प्रमुख अतिथि प्रतिनिधिसभा सदस्य विश्वप्रकाश शर्मा, कोशी प्रदेश खेलकुद विकास बोर्डका सदस्य सचिव हंसराज वाग्ले, एन्फा अध्यक्ष पंकज नेम्वाङ, अन्तर्राष्ट्रिय झापाली समाजका अध्यक्ष मुकुन्द ढुंगाना, गोल्डकपका अध्यक्ष विनोद बस्नेत, पूर्वअध्यक्षहरु जलकुमार गुरुङ, महेन्द्रकुमार गिरीलगायतले नगद, ट्रफी तथा मेडल प्रदान गरेका थिए।"
दाङमा बसको ठक्करबाट एक जनाको मृत्यु,तुल्सीपुर : दाङमा बसको ठक्करबाट एक जनाको मृत्यु भएको छ। लमही नगरपालिका४ निवासी करिब ४० वर्षीय हरिप्रसाद पौडेलको बुटवलबाट नेपालगञ्ज जाँदै गरेको भे१ख ३९९८ नम्बरको बसले ठक्करबाट मृत्यु भएको वडा प्रहरी कार्यालय लमहीले जनाएको छ। साइकलमा घर फर्कँदै गर्दा लमही नगरपादिलका३ वनगाउँ नजिक पौडेललाई बसले ठक्कर दिएको थियो। घाइते पौडेललाई उपचारका लागि लमही अस्पताल पुर्याइएको र उपचारका क्रममा मृत्यु भएको प्रहरीले जनाएको छ। ठक्कर दिने बस र चालकलाई प्रहरीले नियन्त्रणमा लिएको छ।
"एमालेमाओवादी गठबन्धनमा सहभागी नहुने राप्रपाको निर्णय, प्रधानमन्त्रीको विपक्षमा मतदान गर्ने","काठमाडौं : राष्ट्रिय प्रजातन्त्र पार्टी (राप्रपा)ले एमालेमाओवादी गठबन्धनमा सहभागी नहुने निर्णय गरेको छ। सोमबार पार्टी कार्यालय धुम्बाराहीमा बसेको केन्द्रीय कार्यसम्पादन समितिको बैठकले प्रधानमन्त्री पुष्पकमल दाहालको विपक्षमा मतदान गर्ने निर्णयसमेत गरेको छ। त्यस्तै कुनै पनि प्रदेश सरकारमा तत्काल सहभागी नहुने र समर्थन गर्नुपर्ने परिस्थिति आएमा पार्टी अध्यक्षले उपयुक्त समयमा सम्बन्धित प्रदेशको परामर्श लिएर निर्णय लिने निर्णय भएको पार्टी प्रवक्ता मोहनकुमार श्रेष्ठले जानकारी दिए। त्यस्तै बैठकले इलाममा हुने प्रतिनिधिसभाको र बझाङमा हुने प्रदेश सभाको उपनिर्वाचनमा सहभागी हुने निर्णयसमेत गरेको छ। उम्मेदवार छनौटका लागि सम्बन्धित प्रदेशका अध्यक्षले सम्बन्धित जिल्लाको अध्यक्षसँग समन्वय गरेर उम्मेदवार सिफारिश गर्ने प्रवक्ता श्रेष्ठले जानकारी दिए। त्यस्तै काठमाडौंमा हुने भनिएको जनप्रदर्शनको मिति परिवर्तन गरिएको छ। एसईई परीक्षा प्रभावित हुने भन्दै चैत १६ गते भनिएको प्रदर्शन चैत २७ गते गर्ने निर्णय गरिएको श्रेष्ठको भनाइ छ। यी हुन् निर्णयहरू १। राप्रपाले नेपाल सरकार समक्ष पेश गरेको ४० बुँदे माग पूरा गराउन जनदबाव सिर्जना गर्न चैत १६ गते काठमाण्डौंमा जनप्रदर्शन गर्ने पार्टीको पूर्ववत निर्णय रहेकोमा एसईइ परिक्षाको समय र लाखौं विद्यार्थी, अभिभावकको असुविधा र संवेदनशीलतालाई ध्यान दिइ काठमाण्डौं केन्द्रीत जनप्रदर्शनको मिति परिवर्तन गर्ने र चैत २७ गते गर्ने निर्णय गरिएको छ। साथै पार्टीले गर्न लागेको बृहत जनप्रदर्शनको स्वरूप तय गर्न पार्टीका बरिष्ठ नेता उपाध्यक्षहरू र सबै उपाध्यक्षहरु रहने गरी समिति गठन गर्ने र सो समितिले तीन दिनभित्र अध्यक्षलाई प्रतिवेदन दिने निर्णय गरिएको छ। २। राप्रपा वर्तमान सत्ता गठबन्धनमा सहभागी नहुने, विपक्षमा मतदान गर्ने र विपक्षमा बस्ने निर्णय गरिएको छ। प्रदेश सरकारमा पनि तत्त्काल सहभागी नहुने, समर्थन गर्नुपर्ने परिस्थिति आएमा पार्टी अध्यक्षले उपयुक्त समयमा सम्बन्धित प्रदेशको परामर्श लिएर निर्णय लिने निर्णय गरिएको छ। ३। राष्ट्रिय राजनीतीमा केन्द्रीय स्तरमा हुने निर्णय प्रदेशस्तरमा हुनु, गरिनु उपयुत्त होईन यो दृष्टिकोणलाई हाल कोसी प्रदेशको सभामुखको चुनावमा उपेक्षा भएको छ। भविष्यमा यस्तो घटना दोहोरिन नदिने निर्णय भएको छ। ४। फागुन २७ गते कार्यसम्पादन समितिको बैठकका क्रममा खानाका लागि बैठक स्थगन गरेको समयमा कार्यसम्पादन समितिका सदस्य डा। ठाकुरमोहन श्रेष्ठमाथि अप्रत्यासित रुपमा भएको आक्रमण आपत्तिजनक र निन्दनीय भएको ठहर गर्दै आक्रमणप्रति बैठक गम्भीर खेद व्यक्त गर्दछ। तत्काल सामाजिक सञ्जालमा आएका भिडियो, घटनास्थलमा देखिएका नेता र पीडित समेतबाट जानकारी लिएर थप अनुसन्धान समेत गरि ४८ घण्टा भित्र अनुशासनको अधिकतम कारवाहीका लागि पेश गर्न केन्द्रिय अनुशासन समितिमा कार्यसम्पादन समितिका सदस्य डा। ठाकुरमोहन श्रेष्ठको निवेदन पठाईनेछ। अनुशासन समितिको सिफारिसलाई कार्यान्वयन गर्ने जिम्मा पार्टी अध्यक्षलाई प्रदान गरिएको छ। अन्य कानुनी कारवाहीका लागि पिडित डा। श्रेष्ठले सम्बन्धित निकायमा निवेदन दिनुहुनेछ। ५। इलाममा हुने प्रतिनिधिसभाको र बझाङमा हुने प्रदेश सभाको उपनिर्वाचनमा पार्टी सहभागी हुने निर्णय गरिएको छ। साथै, उम्मेदवार छनौटका लागि सम्बन्धित प्रदेशका अध्यक्षले सम्बन्धित जिल्लाको अध्यक्षसंग समन्वय गरि उम्मेदवार सिफारिश गर्न जिम्मेवारी दिने निर्णय गरिएको छ। ६। चालिस वर्ष मुनिका केन्द्रीय सदस्यलाई कार्यसम्पादन समितिमा र चालिस वर्ष मुनिकालाई खुला रुपमा केन्द्रीय सदस्यमा चयन गर्ने वरिष्ठ उपाध्यक्ष रबीन्द्र मिश्र नेतृत्वको कार्यदलले तयार पारेको आधारलाई परिमार्जन सहित स्वीकृत गरिएको छ। साथै, खुला केन्द्रीय सदस्य छनौट गर्न वरिष्ठ नेता उपाध्यक्ष ध्रुव बहादुर प्रधानको संयोजकत्वमा डा। गीताभक्त जोशी र डा। जयन्तनाथ खनाल सदस्य रहने समिति गठन गरिएको छ। ७। पार्टीको जिल्ला कार्यसमितिको निर्वाचन गर्नुपर्ने अवस्थाका लागि पार्टीका केन्द्रीय सम्पादन समितिका सदस्य श्री तोरण बहादुर गुरुङलाई निर्वाचन समितिको अध्यक्ष तोक्ने र सदस्यको हकमा पछि अध्यक्षले मनोनयन गर्ने गरी निर्णय गरिएको छ। ८। राष्ट्रिय प्रजातान्त्रिक इन्जिनियर्स संगठनको भेलाले इन्जिनीयर अमित ढुंगानाको अध्यक्षतामा गठन भएको कार्यसमितिलाई मान्यता प्रदान गर्ने निर्णय गरिएको छ। ९। नविन राप्रपा कार्ययोजना २०८० को म्याद २०८० चैत्रसम्म रहेकोमा पार्टीको आन्दोलनका कारण भूगोल केन्द्रीत जिम्मेवारीमा रहेका सदस्यहरु आन्दोलनको कार्यक्रममा सहभागी हुनुपर्ने भएकोले भूगोल केन्द्रित जिम्मेवारीको म्याद २०८१ असारसम्म थप गर्ने निर्णय गरिएको छ। १०। पार्टीको अनुशासन उल्लंघन सम्बन्धमा परेका उजुरीहरुमाथि केन्द्रीय अनुशासन समितिबाट प्राप्त सिफारिशहरुमध्ये बाँके र शंखरापुर नगर कार्यसमिति बाहेकका विषयमा समितिको सिफारिस अनुसार गर्ने, बाँके तथा शंखरापुरको हकमा बरिष्ठ नेता उपाध्यक्ष विक्रम पाण्डे र बागमती प्रदेश अध्यक्ष बिक्रम बहादुर थापालाई शंखरापुर र बरिष्ठ उपाध्यक्ष रवीन्द्र मिश्र र लुम्विनी प्रदेश अध्यक्ष प्रदिपकुमार उदयलाई बाँकेको समस्या समाधानका लागि एकपटक मेलमिलापको प्रयास गर्ने जिम्मेवारी प्रदान गरिएको छ। गत आमनिर्वाचनमा बाँके क्षेत्र नं। १ को प्रतिनिधि सभा र प्रदेश सभामा क्रमशः प्रदिप शाह र अर्जुनजंग शाहले पार्टीको निर्णय विपरित उम्मेदवारी दिई पार्टी अनुशासन उल्लघंन गरेकाले एक वर्षका लागि पार्टीबाट निश्कासन गर्ने। तर, निजहरूले आत्मालोचना सहित पार्टीमा फर्किन चाहे साधारण सदस्यता लिई पार्टीमा प्रवेश गर्नसक्ने निर्णय गरिएको छ । ११। मिटरब्याज, सहकारी, लघुवित्त, बैंक तथा वित्तीय संस्थाका कारवाहीका कारण समस्यामा परेका ऋणी तथा वचतकर्ताहरुको समस्या समाधानका लागि भइरहेको आन्दोलनप्रति ऐक्यवद्धता जनाउँदै उक्त समस्या तत्काल समाधान गर्न राप्रपा सरकारको ध्यानाकर्षण गर्ने निर्णय गराउँदछ। १२। रुसी सेनामा कार्यरत नेपालीलाई स्वदेश फिर्ताको व्यवस्थाका लागि कुटनैतिक पहल गर्न, युद्धका क्रममा ज्यान गुमाउन पुगेकाहरुको शव ल्याउन आवश्यक पहल गर्न तथा पीडित परिवारलाई क्षतिपूर्ति प्रदान गर्न नेपाल सरकारसंग राप्रपा माग गर्दछ। १३। दुग्ध किसान तथा उखु किसानको भुक्तानी दिन बाँकी रकम तत्काल भुक्तानी पाउने व्यवस्था गर्न राप्रपा सरकारको ध्यानाकर्षण गराउदछ। १४। सुन तस्करीमा पुर्व उपराष्ट्रपति नन्द बहादुर पुन र उनका छोरा जितेन्द्र पुनको संलग्नता सम्बन्धि भिडियो सन्चार माध्यममा सार्वजनिक भएको विषयमा छानबिन गरि तत्काल कानुनी कारवाहीको प्रकृया अघि बढाउन राप्रपा सरकारसंग माग गर्दछ।"
कर्णाली पुलमा गुडिरहेको ट्रकमा आगो लागेपछि,टीकापुर : लुम्बिनी र सुदूरपश्चिम प्रदेशलाई जोड्ने कैलालीको चिसापानीस्थित कर्णाली पुलमा गुडिरहेको ट्रकमा अचानक आगलागी भएको छ। पूर्वबाट पश्चिमतर्फ आउँदै गरेको एक मालबाहक ट्रकमा लागेको आगो कर्णाली पुलमासमेत सल्किएको छ। गुडिरहेको ट्रकबाट सल्किएको आगो पुलका डोरीहरूमा पनि सल्किएको रेडक्रसकर्मी मार्कण्डे उपाध्यायले जानकारी दिए। आगलागीका कारण भने खुलेको छैन। स्थानीय र प्रहरीहरूले आगो निभाउने प्रयास गरिरहेका छन्।
अध्यक्ष विरामी भएपछि नागरिक उन्मुक्तिको केन्द्रीय समिति बैठक स्थगित,"टीकापुर : टीकापुरमा आज हुने भनिएको नागरिक उन्मुक्ति पार्टीको केन्द्रीय समितिको बैठक स्थगित भएको छ। अध्यक्ष रञ्जीता श्रेष्ठ चौधरी विरामी परेर अस्पताल भर्ना भएकाले बैठक स्थगित भएको संस्थापक केन्द्रीय सदस्य रमेश विकले बताए। अध्यक्षज्यू काठमाडौं हुनुहुन्थ्यो। विरामी भएर अस्पताल भर्ना हुनुभएको रहेछ। आउन नसक्ने भएपछि बैठक स्थगित गरिएको हो,' केन्द्रीय सदस्य विकले भने। अध्यक्ष रञ्जीताले नयाँ गठबन्धनमा जाने वा नजाने र सुदूरपश्चिम प्रदेश सरकारको समर्थन फिर्ता लिने वा कायमै राख्ने भन्ने विषयमा आज टीकापुर केन्द्रीय समितिको बैठक आह्वान गरेकी थिइन्। माओवादी केन्द्र र एकीकृत समाजवादी पार्टीले समर्थन फिर्ता लिएपछि अल्पमतमा परेका सुदूरपश्चिमका मुख्यमन्त्री कमलबहादुर शाहले नाउपाबाट राज्यमन्त्रीसहित तीन जना मन्त्री थपेपछि उक्त पार्टीमा विवाद सिर्जना भएको छ। अध्यक्ष श्रेष्ठले नेतृत्वसँगको सल्लाह बिना सरकारमा गएको भन्दै तत्काल फिर्ता हुन निर्देशन दिएकी थिइन् भने उनका श्रीमानसमेत रहेका पार्टी संरक्षक रेशम चौधरीले सरकारलाई समर्थन कायमै हुने भन्दै राम्रो काम गर्न निर्देशन दिएका छन्। सोही विषयलाई लिएर नाउपामा विवाद देखिएको छ। मुख्यमन्त्री शाहले नाउपासहित राप्रपा र स्वतन्त्र सांसदलाई सरकारमा सहभागी गराएर आफू नेतृत्वको सरकारलाई बहुमत पुर्याउने प्रयास गरिरहेका छन्।"
"गोठमा आगलागी हुँदा ५ वटा खसी मरे, २८ क्विन्टल धान जल्यो","विराटनगर : मोरङको बेलबारी नगरपालिका२ रमिते डाँडास्थित एउटा गोठमा आइतबार राति आगलागी भएको छ। प्रहरीका अनुसार पदमबहादुर खड्काको कर्कट पाताको छानो र इँटाको गारो भएको गोठमा राति ११:५० बजेतिर आगलागी भएको हो। आगलागीमा परेर गोठ पूर्णरूपमा ध्वस्त भएको मोरङ प्रहरी प्रमुख एसपी नवराज कार्कीले जानकारी दिए। उनका अनुसार आगोले जलेर ५ वटा खसी मरेका छन्। गोठभित्र राखिएको ७० मन धान जलेको उनले बताए। साथै, घाँस काट्ने मेसिन र पानी तान्ने मोटर समेत जलेको जानकारी कार्कीले दिए। उनका अनुसार आगलागीमा १० लाख रूपैयाँ बराबरको क्षति भएको छ। गोठमा आगो लागेको देखेपछि पदमकी बुहारी उमादेवी खड्का बेहोस भएर ढलेकी थिइन्। प्रहरीका अनुसार उमादेवीलाई उपचारका लागि सुकुना सामुदायिक अस्पताल विराटचोकमा भर्ना गरिएको छ। अवस्था सामान्य रहेको जानकारी प्रहरीले दिएको छ। विद्युत सर्ट भएर आगलागी भएको प्रहरीको प्रारम्भिक अनुसन्धानबाट खुलेको छ। प्रहरी र स्थानीय तथा बेलबारी, सुन्दरहरैँचा एवं कानेपोखरीबाट पुगेका दमकलको सहयोगमा लगभग १ घण्टापछि आगो नियन्त्रणमा लिइएको थियो। प्रहरीले घटनाको अनुसन्धान भइरहेको जनाएको छ।"
नारायण दाहाल 'होलटाइमर' कार्यकर्ता पनि हो : रेखा शर्मा,"काठमाडौं : सरकारका प्रवक्तासमेत रहेकी सञ्चार तथा सूचना प्रविधिमन्त्री रेखा शर्माले राष्ट्रिय सभा अध्यक्षका उम्मेदवार नारायण दाहाल गठबन्धनको साझा उम्मेदवार भएको बताएकी छन्। सिंहदरवारमा सञ्चारकर्मीसँग कुरा गर्दै उनले सबै दलको सहमतिमा दाहालले मनोनयन दर्ता गराएको प्रस्ट पारिन्। उनले नारायण दाहाल प्रधानमन्त्री पुष्पकमल दाहालका टाढाको नाता पर्ने भाइ भए पनि पार्टीको होलटाइमर कार्यकर्ता भएको बताइन्। 'उहाँ दाहाल मात्र हो। टाढाको नाता पर्ने भाइ पनि हो। त्यसको साथसाथै होलटाइमर कार्यकर्ता र नेता पनि हो,' उनले भनिन्। मन्त्री शर्माले नारायण दाहाल निरन्तर आन्दोलनमा सहभागी भएको नेता भएको बताइन्। उनले माओवादी मन्त्रीहरूलाई दोहोर्याउने निर्णय पार्टी आन्तरिक कुरा भएको बताइन्। 'मन्त्री दोहोर्याउने विषय पार्टीको आन्तरिक कुरा हो। सबैका आआफ्नो मत हुन्छ। रिजल्ट दिन सजिलो हुने भएर मन्त्ती दोहोर्याउनुभएको कुरा अध्यक्षज्युले भनिसक्नुभएको छ,' उनले भनिन्।"
सरकारी छाप किर्ते तथा ठगी मुद्दाका फरार अभियुक्त पक्राउ,कपिलवस्तु : सरकारी छाप दस्तखत किर्ते तथा ठगी मुद्दामा फरार रहेका एकजना प्रतिवादीलाई प्रहरीले पक्राउ गरेको छ । पक्राउ पर्नेमा कपिलवस्तु नगरपालिका १ बस्ने ३३ वर्षीय विकास चौधरी रहेको जिल्ला प्रहरी कार्यालयले जनाएको छ । यशोधरा गाउँपालिका ७ मर्यादपुरबाट उनलाई पक्राउ गरिएको प्रहरी नायब उपरीक्षक हरिबहादुर वलीले बताए । पक्राउ परेका चौधरीको ३ वर्ष २ महिना १६ दिन कैद भुक्तान गर्न बाँकी रहेको र ३ लाख रुपैयाँ जरिवाना असुल गर्न बाँकी रहेको प्रहरी उपरीक्षक नवरत्न पौडेलले बताए ।
सिंहदरबारमा मन्त्रिपरिषद बैठक,काठमाडौं : मन्त्रिपरिषद बैठक सिंहदरबारस्थित प्रधानमन्त्री कार्यालयमा सुरू भएको छ। बैठकमा सरकारका नियमित कामकारबाही र समसामयिक विषयमा छलफल हुने प्रधानमन्त्रीको सचिवालयले जनाएको छ।
रञ्जिताको अनुपस्थितिमै नागरिक उन्मुक्तिको बैठक टीकापुरमा जारी,"टीकापुर : सत्ता गठबन्धन फेरिएसँगै आन्तरिक विवादमा परेको नागरिक उन्मुक्ति पार्टीका संस्थापक केन्द्रीय सदस्यहरूको बैठक टीकापुरमा सुरु भएको छ। प्रधानमन्त्री पुष्पकमल दाहाल नेतृत्वको सरकारमा जाने वा नजाने विषयमा आन्तरिक विवादमा परेको उन्मुक्ति पार्टीका केन्द्रीय सदस्यहरूको बैठक पार्टीका संस्थापक उपाध्यक्ष दामोदर पण्डितको अध्यक्षतामा टीकापुरमा सुरु भएको हो। केही समयअघि टीकापुरमा सम्पन्न पार्टीको प्रथम अधिवेशनबाट अध्यक्षमा चयन भएका रेशमलाल चौधरीलाई निर्वाचन आयोगले मान्यता नदिएपछि संस्थापक अध्यक्ष रञ्जिता श्रेष्ठको अध्यक्षतामा बस्ने भनिएको बैठक उनको अनुपस्थितिमै बसेको एक केन्द्रीय सदस्यले बताए। 'संस्थापक २१ सदस्यमध्ये बैठकमा १५ सदस्य उपस्थित भएका छन्' बैठकमा सहभागी एक सदस्यले भने 'अध्यक्षज्यूकै निर्देशनअनुसार निर्धारित भएको बैठक उहाँको उपस्थितिबिना नै सुरु भएको छ।' बैठकमा पछिल्लो राजनीतिक घटनाक्रम, सरकारमा जाने वा प्रतिपक्षमा बस्ने जस्ता महत्त्वपूर्ण विषयमा छलफल सुरु भएको ती सदस्यले बताए । उक्त पार्टीबाट अध्यक्ष श्रेष्ठसहित चारजना प्रतिनिधि सभा सदस्य छन् भने सुदूरपश्चिम प्रदेशमा ७ जना प्रदेश सभा सदस्य छन्। पार्टीका अध्यक्ष श्रेष्ठ र संरक्षक रेशमलाल चौधरीबीच विवाद उत्कर्षमा पुगेपछि पहिलोपटक उक्त पार्टीको बैठक बस्न लागेको हो। वर्तमान गठबन्धनमा सहभागी नहुने पक्षमा संरक्षक चौधरी रहेका छन् भने वर्तमान गठबन्धनमै रहेको अध्यक्ष श्रेष्ठले बताउँदै आएकी छन्।"
मन्त्रिपरिषद्अन्तर्गतका समितिको जिम्मेवारी उपप्रधानमन्त्रीहरूलाई,"काठमाडौं : सरकारले मन्त्रिपरिषद्अन्तर्गत रहेका समितिहरूको जिम्मेवारी तोकेको छ। सोमबार बसेको मन्त्रिपरिषद् बैठकले समितिहरूको जिम्मेवारी उपप्रधानमन्त्रीहरूलाई तोकिएको सरकारका प्रवक्ता रेखा शर्माले बताइन्। उनका अनुसार राजनीतिक समितिमा प्रधानमन्त्री पुष्पकमल दाहाल, आर्थिक समितिमा भौतिक पूर्वाधारमन्त्री पदम गिरी, विधेयक समितिमा गृहमन्त्री रवि लामिछाने, प्रशासन समितिमा परराष्ट्रमन्त्री नारायणकाजी श्रेष्ठ र सामाजिक समितिमा स्वास्थ्यमन्त्री उपेन्द्र यादव रहेका छन्।"
"रास्वपाले प्रदेश उपनिर्वाचनमा भाग नलिने, इलाम२ मा भने उम्मेदवारी दिने","काठमाडौं : राष्ट्रिय स्वतन्त्र पार्टी (रास्वपा)ले इलाम२ मा हुन लागेको उपनिर्वाचनमा पार्टीका तर्फबाट उम्मेदवार उठाउने निर्णय गरेको छ। सोमबार काठमाडौंमा बसेको रास्वपा केन्द्रीय समिति बैठकले इलाम२ मा हुन लागेको उपनिर्वाचनमा भाग लिन दल दर्ता गर्ने र पार्टीका तर्फबाट उम्मेदवार उठाउने निर्णय गरेको महामन्त्री मुकुल ढकालले जानकारी दिए। त्यस्तै प्रदेश सभाका लागि बझाङमा हुने निर्वाचनमा भने भाग नलिने निर्णय गरेको उनले बताए। उपनिर्वाचनमा कुनै पनि दलसँग गठबन्धन र सहकार्य नगर्ने निर्णय बैठकले गरेको छ। त्यस्तै बैठकले सरकारमा सहभागी हुने निर्णयलाई अनुमोदन गरेको छ भने पार्टीबाट सरकारमा गएका मन्त्रीहरूलाई सहयोग गर्दै अवसरलाई आवश्यक योगदान र समन्वय गर्ने निर्णय गरिएको महामन्त्री ढकालले बताए। उनले सरकारको कार्यसम्पादनको आवधिक समीक्षा गर्ने र पार्टीका विविध मोर्चा सरकार, संसद र संगठनमा सल्लाहका आधारमा सहयोगी टिमहरू गठन गर्दै पार्टीलाई हरेक मोर्चामा सफल बनाउन हरसम्भव कार्य गर्ने निर्णय गरिएको उनले बताए। त्यस्तै रास्वपा नेता रमेश प्रसाईले उपनिर्वाचनमा घण्टीको बलमा चुनाव लड्ने र पार्टीले जित हासिल गर्ने दाबी गरे। रास्वपाले इलाम२ को उपनिर्वाचन लक्षित गरेर सहमहामन्त्री कविन्द्र बुर्लाकोटीलाई यसअघि नै खटाइसकेको छ। एमाले सांसद सुवास नेम्वाङको निधनपश्चात् खाली भएको इलाम २ मा वैशाख १५ गते उपनिर्वाचन हुँदैछ।"
नेपालमा सहायता बढाउन विश्व बैंकलाई अर्थमन्त्री पुनको आग्रह,"काठमाडौं : अर्थमन्त्री वर्षमान पुनले नेपालमा थप सहायता बढाउन विश्व बैंकलाई आग्रह गरेका छन्। विश्व बैंकका नेपाल, माल्दिभ्स र श्रीलंका हेर्ने कन्ट्री डाइरेक्टर फेरिस हदाद जेर्बोससँग सोमबार सिंहदरबारस्थित अर्थ मन्त्रालयमा भएको भेटमा मन्त्री पुनले अर्थतन्त्र अझै केही दबाबमा रहेकाले नेपाललाई प्राथमितामा राख्न आग्रह गरे। विश्व बैंक नेपालको ठूलोमध्येको विकास साझेदार भएकाले समन्वय र सहकार्यको अपेक्षा पनि उच्चस्तरकै रहेको उनको भनाइ थियो। सरकारको खर्च बढाउने, रोजगारी सिर्जना र आर्थिक गतिविधिमा तिव्रता पैदा गरेर अर्थतन्त्र चलायमान बनाउने सरकारको नीति सफल बनाउन महत्वपूर्ण विकास साझेदारका हैसियतले विश्व बैंकको सहयोग जरुरी रहेकामा उनले जोड दिए। कतिपय आन्तरिक र कतिपय बाह्य कारणले अर्थतन्त्र केही दबाबमा छ,' पुनले भने, यो चुनौतीपूर्ण अवस्थामा विश्व बैंकबाट थप सहयोगको अपेक्षा गरेको छु। आफूसँग विगतमा अर्थसहित विकासे मन्त्रालय सम्हालेको अनुभव रहेको र १२ वर्षपछि फेरि अर्थ मन्त्रालयको नेतृत्वमा आएकाले पुँजीगत खर्च बढाउनेगरी काम गर्ने विश्वास पुनले व्यक्त गरे। मन्त्री पुनले विश्व बैंकको लगानीमा निर्माण हुने भनिएको महत्वाकांक्षी माथिल्लो अरुण जलविद्युत आयोजना, प्रदेश तथा स्थानीय सडक, डिजिटल नेपालसम्बन्धी आयोजनाको काम अगाडि बढाइने बताए। भेटमा डाइरेक्टर जेर्बोसले विश्व बैंकको लगानीमा सञ्चालित आयोजनाहरूको प्रगति सन्तोषजनक बनाउन सरकारका तर्फबाट गर्नुपर्ने समन्वयका लागि मन्त्री पुनको ध्यानाकर्षण गराए। उनले विश्व बैंकले निर्माण गर्दै गरेको नयाँ साझेदारी रणनीतिको खाकाबारे समेत मन्त्री पुनलाई अवगत गराए। उनले आगामी जुनमा काठमाडौंमा हुने विश्व बैंकअन्तर्गतको अन्तर्राष्ट्रिय विकास संघ (आइडीए) २१ सम्बन्धी बैठकको तयारीबारे मन्त्री पुनलाई जानकारी दिएका थिए। आइडीएले विकासोन्मुख मुलुकका लागि वित्तिय सहायता, सहुलियतपूर्ण ऋण र अनुदान प्रदान गर्दै आएको छ।"
सुवास नेम्वाङलाई सम्झिँदै छोरा सुहाङले भने विहानै अंगालो हालेर 'ह्यापी बर्थडे बुबा' भन्न पाइएन,"काठमाडौं : संविधानसभा अध्यक्ष एवं नेकपा एमालेका नेता स्वर्गीय सुवासचन्द्र नेम्वाङको आज जन्मदिन। तर, उनका पारिवारले साथमै जन्मदिन मनाउन पाएनन्। गत भदौ २७ गते प्रतिनिधिसभा सदस्यसमेत रहेका नेम्वाङको हृदयघातबाट निधन भएको थियो। घरको अभिभावकको शोकमा परिवारका सदस्यले उनैले रोपेका रूखहरूमा जल चढाएर सोमबार जन्मजयन्ती मनाएका छन्। तिनकुनेस्थित बागमती करिडोरमा रहेको मदन मण्डारी स्मृति पार्कमा सुवासचन्द्र नेम्वाङले रोपेका रूखमा जल चढाएर जन्मजयन्ती मनाइएको कानुन व्यवसायी राधिका खतिवडाले बताइन्। पार्क व्यवस्थापन समितिको आयोजनामा सुवासकी धर्मपत्नी र छोरा सुहाङले जल चढाएका थिए। बुबाले रोपेको रुद्राक्षको रूखमा जल चढाएर छोरा सुहाङले बुबालाई सम्झिएका थिए। उनले बुबालाई अंगालो हालेर 'ह्यापी बर्थडे' भन्न नपाएको भन्दै भावविह्वल बनेका थिए। 'आज उहाँ (बुबा)को जन्मदिन। विहानै अंगालो हालेर 'ह्याप्पी बर्थडे' बुबा भनेर शुभकामना दिनुपर्ने। तर, त्यो इच्छा आज पूरा हुन सकेन,' उनले भने। आजमात्र होइन, सुहाङले अब बुबालाई अंगालो हालेर जन्मदिनको शुभकामना दिन पाउने छैनन्। 'तर उहाँका याद र मिठा पलहरू सधैं सम्झनामा बसेको छ, बसिरहनेछ,' छोरा सुहाङले भने। यति बोल्दै गर्दा उनी केही समय निशब्द बनेका थिए। सुहाङले बुबाको विचार र सिद्धान्तमा आफू पनि हिंड्ने वाचा गरेका थिए। एकीकृत भएर अगाडि बढ्ने बुबाको सिद्धान्त अपनाउने उनको भनाइ छ। 'राम्रो व्यक्तित्वको आयु छोटो हुने गर्छ भन्ने मैले सुन्ने गरेको छु। उहाँ हामीमाझ नरहे पनि उहाँले देखाउनुभएका बाटोहरू, उहाँका विचार र सिद्धान्त हामीबीच बाँचिरहनेछ। एकै ठाउँमा उभिएर बलियो भएर अगाडि बढ्ने उहाँको संकल्पलाई मैले पनि निरन्तरता दिनुपर्छ,' उनले भने। कानुन व्यवसायी खतिवडाका अनुसार संविधानसभा अध्यक्ष भएलगत्तै सुवासचन्द्र नेम्वाङले बागमती करिडोरमा रहेको मदन भण्डारी स्मृति पार्कमा वृक्षारोपण गर्दै आएका थिए। नेता नेम्वाङले धेरै रुख रोपेको खतिवडाले बताइन्। 'उहाँले यो पार्कमा धेरै रुख रोप्नुभयो। त्यसमध्ये ३ वर्षअघि रुद्राक्षको रुख रोप्नुभएको थियो। त्यही रुखमा जल चढाएर उहाँको जन्मदिन मनाएका हौं,' उनले अन्नपूर्णसँग भनिन्।"
चैतको पहिलो साता काठमाडौंमा फ्लोरा एक्स्पो हुँदै,"काठमाडौं : २५ औं फ्लोरा एक्स्पो चैतको पहिलो साता काठमाडौंमा आयोजना हुने भएको छ । फ्लोरिकल्चर एशोसिएशन नेपालले सोमबार काठमाडौंमा पत्रकार सम्मेलन गर्दै चैत १ गतेदेखि ४ गतेसम्म काठमाडौंको भृकुटीमण्डपमा पुष्प मेला आयोजना हुने जानकारी दिएको हो। स्वच्छ वातावरण तथा आर्थिक सम्बृद्धिको लागि पुष्प व्यवसाय भन्ने मुल नारासहित पुष्प व्यवसायको विकास, विस्तार तथा प्रबर्द्धनका लागि एक्स्पो आयोजना गरिएको फ्लोरिकल्चर एशोसिएशन नेपालका उपाध्यक्ष एवं मेला संयोजक सिताराम पन्तले जानकारी दिए । एक्स्पोमा व्यवसायिक स्टल ६० वटा , ल्याण्डस्केपिङ्ग स्टल ३ वटा, अफिसियल स्टल ८ वटा, प्रतियोगितात्मक प्रदर्शनी स्टल १ वटा, र १ वटा फूड स्टलसहित जम्मा ७३ वटा स्टल रहनेछन् भने मेलामा आलंकारीक बोट बिरुवाहरू, कट फ्लावर, सुनाखरी, कम्पोष्ट मल, फूलको गानो, विउविजन, ग्रीनहाउस, कृषि औजार, उपकरण, प्याकेजिगंका सामाग्री लगायतको प्रदर्शनी तथा विक्री कक्ष रहने उनले बताए। मेलामा सहभागि भएका विभिन्न पुष्प व्यवसायीहरूद्वारा उत्पादित फूल बिरुवाबीच स्वच्छ प्रतिस्पर्धा गराई विभिन्न विधामा प्रथम हुने पुष्प व्यवसायीलाई नगद,सिल्ड तथा प्रमाण पत्रद्वारा पुरस्कृत गरिने समेत आयोजकले जनाएको छ । एक्स्पो अवधिभर ५० हजार अवलोकन कर्ताद्वारा अवलोकन हुने तथा करिब एक करोडसम्मको व्यवसायीक कारोबार हुने अपेक्षा लिएको मेला संयोजक पन्तले बताए। हाल देशभरका ४८ जिल्लामा करिव २२१ हेक्टर क्षेत्रफलमा पुष्प व्यवसाय भइरहेको फ्लोरिकल्चर एशोसिएशनले जनाएको छ । आर्थिक बर्ष ०७९८० मा रु ३ अर्ब ७ करोड भन्दा बढिको कारोबार भएको र अघिल्लो आर्थिक वर्षका तुलनामा ३३ दशमलव ६३ प्रतिशतले वार्षिक कारोबारमा वृद्धि भएको एशोसिएशनको भनाइ छ । त्यस्तै आर्थिक वर्ष ०७९८० मा पुष्प तथा पुष्पजन्य वस्तुको निर्यात ६८ दशमलव १८ लाख र आयाततर्फ भने करिव ३३ करोड बराबरको कारोवार भएको भन्सार विभागको तथ्यांक छ।"
"मदिरा खाएर अर्काको घरमा पसेका एकजनाको कुटपिटबाट मृत्यु, दम्पतीसहित पाँचजना पक्राउ","धनगढी : मदिरा खाएर अर्काको घरमा पसेका एकजनाको कुटपिटपछि ज्यान गएको छ । धनगढी उपमहानगरपालिका८ को धनगढी गाउँमा सोमबार राति ३५ वर्षीय महेश रानाको कुटपिटपछि ज्यान गएको हो । जिल्ला प्रहरी कार्यालयका प्रवक्ता प्रहरी नाउव उपरीक्षक कुलदीप चन्दले सोमबार राति स्थानीय मीनबहादुर चौधरीको घरमा प्रवेश गरेका बेला उनीमाथि कुटपिट भएको बताए । कुटपिटबाट गम्भीर घाइते भएका चौधरीको सेती प्रादेशिक अस्पतालमा उपचारका क्रममा ज्यान गएको डीएसपी चन्दले बताए । प्रहरीले रानाले मदिरा सेवन गरेर अर्काको घरमा पसेको खुल्न आएको जानकारी दिए। रानाको हत्या भएको आशंकामा प्रहरीले सोधपुछका लागि चौधरी दम्पत्तीसहितका पाँचजनालाई पक्राउ गरेको छ । पक्राउ पर्नेमा मीनबहादुर चौधरी,उनकी पत्नी पुनम चौधरी, छोरीसहित ५ जना रहेको प्रहरीले जनाएको छ । मृतक राना र उनीमाथि कुटपिट गर्ने चौधरी दम्पत्ती छिमेकी समेत हुन् । राना चौधरी घरभित्र प्रवेश गरेका बेला उनीमाथि कुटपिट भएको थियो । अवस्था गम्भीर भएपछि रानालाई अस्पताल लगिएको थियो । घटनाबारे थप अनुसन्धान भइरहेको प्रहरीले जनाएको छ ।"
नागरिक उन्मुक्तिका लक्ष्मण किशोर चौधरी बने बिना विभागीय मन्त्री,"धनगढी : मुख्यमन्त्री कमलबहादुर शाहले नागरिक उन्मुक्तिबाट एक जना मन्त्री थपेका छन्। उनले नागरिक उन्मुक्ति पार्टीका लक्ष्मण किशोर चौधरीलाई बिना विभागीय मन्त्री बनाएका हुन्। प्रदेश प्रमुख देवराज जोशीले सोमबार लक्ष्मण किशोर चौधरीलाई पद तथा गोपनियताको सपथ खुवाए। योसँगै सुदूरपश्चिम प्रदेश सरकारमा नागरिक उन्मुक्ति पार्टीका ४ जना मन्त्री र एक जना राज्यमन्त्री भएका छन्। ७ प्रदेश सभा सदस्यमध्ये ५ जना मन्त्री भएका हुन्। मुख्यमन्त्री शाहले शुक्रबारमात्रै सो पार्टीका संसदीय दलका नेता घनश्याम चौधरीलाई आर्थिक मामिला मन्त्री, खुशीराम चौधरीलाई विना विभागीय मन्त्री र इन्द्रा गिरीलाई भूमि ब्यवस्था कृषि तथा सहकारी राज्य मन्त्री बनाएका थिए। नागरिक उन्मुक्तिका रामेश्वर चौधरी यसअघि नै भूमी ब्यवस्था कृषि तथा सहकारी मन्त्री थिए। योसँगै सुदूरपश्चिमको मन्त्रिमण्डलमा आन्तरिक मामिला मन्त्री शिवराज भट्टबाहेक ७ जना मन्त्री कैलालीका मात्रै भएका छन्। भट्ट बैतडीबाट कांग्रेसका प्रदेश सभा सदस्य हुन्।"
बाजुराको जुगाडा केन्द्रविन्दु भएर गयो भूकम्प,बाजुरा : बाजुरा जिल्लाको जुगाडा केन्द्रविन्दु भएर भूकम्प गएको छ। राष्ट्रिय भूकम्प मापन तथा अनुसन्धान केन्द्र लैनचौरका अनुसार आज साँझ चार बजेर ५७ मिनेट जाँदा बाजुराको जुगाडा आसपास केन्द्रविन्दु भएर ४३ रेक्टरस्केलको भूकम्प गएको हो। पछिल्लो समय नेपालको पश्चिमी क्षेत्रमा भूकम्प जाने क्रम जारी छ। नेपालको हिमालय क्षेत्रलाई भूकम्पको जोखिमको क्षेत्रका रुपमा लिने गरिन्छ।
झापामा साइकलबाट लडेर एकजनाको मृत्यु,"झापा : झापामा साइकलबाट लडेर एकजनाको मृत्यु भएको छ । मृत्यु हुनेमा बिर्तामोड नगरपालिका६ स्थायी घर भइ हाल वडा नम्बर ३ मा डेरा बस्दै आएका ४२ वर्षीय सन्तोष राई रहेको जिल्ला प्रहरी कार्यालय झापाले जनाएको छ । प्रहरीका अनुसार सोमबार बिहान बुट्टावारि नजिकैको सडक किनारमा राई मृत फेला परेका थिए । मादक पदार्थ सेवन गरी यात्रा गर्दा साइकलबाट लडेर उनको मृत्यु भएको हुन सक्ने प्रहरीको अनुमान छ । टाउको सडकमा बजारिएको,एकापट्टिको गाला धसारिएको र मुखबाट पानी बगिरहेको अवस्थामा उनको शव फेला परेको प्रहरीले जनाएको छ । राईको शव पोस्टमार्टमको लागि धरान पठाइएको छ।"
लिखितरूपमा सहमति भएपछि मात्रै प्रधानमन्त्रीलाई विश्वासको मत दिने एकीकृत समाजवादीको निर्णय,"काठमाडौं : नेकपा एकीकृत समाजवादी पार्टीले आफ्ना अघि सारेका मागहरूमा लिखितरूपमा सहमति भएपछि मात्रै प्रधानमन्त्री पुष्पकमल दाहाल 'प्रचण्ड' लाई विश्वासको मत दिने निर्णय गरेको छ। सोमबार बसेको पार्टीको संसदीय दलको बैठकले प्रधानमन्त्री 'प्रचण्ड'ले लिखितरूपमा सहमति जनाएपछि मात्रै विश्वासको मत र राष्ट्रियसभा अध्यक्षमा सहयोग गर्ने निर्णय गरेको हो। पार्टीका प्रमुख सचेतक मेटमणि चौधरीले पार्टीले अघि सारेका मागहरू प्रधानमन्त्री प्रचण्डले लिखितरूपमा सहमति जनाएपछि मात्रै विश्वासको मत र राष्ट्रिय सभा अध्यक्षमा सहयोग गर्ने निर्णय भएको जानकारी दिए। तर, उनले मागहरू के के हुन् यसबारे भने केही बोलेनन्। उनले भने,'भोलि हुने राष्ट्रियसभाको अध्यक्षको निर्वाचन र पर्सी प्रधानमन्त्री प्रचण्डले लिने विश्वासको मतबारे आज निर्णय गरेका छैनौं। उहाँलाई हामीले केही कुरा भनेका छौं। यद्दपि उहाँले त्यो कुरामा लिखितरुपमा सहमति गर्नुभयो भने हामीले राष्ट्रियसभाको निर्वाचन र प्रतिनिधिसभामा उहाँले लिने विश्वासको मतमा पोजिटिभ हुनसक्छौं।' उनले पार्टीले अघि सारेका विषयहरू कार्यान्वयन भएन भने भोट दिइरहन आवश्यक नहुने बताए। उनले सरकार रहिरहने वा ढाल्न कुरा प्रधानमन्त्री प्रचण्डको भरमा रहेको उल्लेख छ। उनले भने,'उहाँले हाम्रा कुरामा सुनुवाइ भोट दिइरहनु आवश्यक देख्ननौं। सरकार रहिरहने वा ढल्ने कुरा प्रधानमन्त्री प्रचण्डको व्यवहारमा भर पर्ने उल्लेख छ। उनले भने,'सहमति भयो भने प्रधानमन्त्रीले भोट पाउनु हुन्छ, सहमत हुनु भएन भने पाउनु हुन्न।' राष्ट्रिय सभा अध्यक्षको निर्वाचन भोलि हुँदैछ। नयाँ सत्ता गठबन्धनबाट माओवादी केन्द्रका नारायण दाहालले उम्मेदवारी दिएका छन् भने प्रमुख प्रतिपक्षी नेपाली कांग्रेसबाट युवराज शर्मा उम्मेदवार बनेका छन्।"
"तीन वटा प्रदेशका प्रमुख पदमुक्त, सुमित्रा, डिल्लीराज र नजिर मियाँलाई सिफारिस गर्ने सरकारको निर्णय","काठमाडौं : सरकारले मधेस, गण्डकी र सुदूरपश्चिम प्रदेश प्रमुखलाई पदमुक्त गर्न राष्ट्रपति रामचन्द्र पौडेलसमक्ष सिफारिस गरेको छ। सोमबार बसेको मन्त्रिपरिषद् बैठकले कांग्रेस मधेस प्रदेशका प्रमुख हरिशंकर मिश्र, गण्डकी प्रदेशका प्रमुख पृथ्वीमान गुरुङ र सुदूरपश्चिम प्रदेशका प्रमुख देवराज जोशीलाई पदमुक्त गर्न राष्ट्रपतिलाई सिफारिस निर्णय भएको सञ्चार तथा सूचना प्रविधिमन्त्री रेखा शर्माले बताइन्। त्यस्तै उनीहरूको ठाउँमा नयाँ प्रदेश प्रमुख नियुक्तिको सिफारिससमेत गरिएको उनले बताइन्। उनका अनुसार मधेस प्रदेश प्रमुखमा सुमित्रा भण्डारी, गण्डकी प्रदेश प्रमुखमा डिल्लीराज भट्ट र सुदूरपश्चिम प्रदेश प्रमुखमा नजिर मियाँलाई सिफारिस गर्ने निर्णय भएको हो। सरकारका प्रवक्तासमेत रहेकी मन्त्री शर्माले संघ र प्रदेशबीच आवश्यक समन्वयका लागि पदमुक्त गरिएको बताए। 'प्रदेश र संघबीच आवश्यक समन्वय हुन जरुरी छ। प्रदेशहरूमा मन्त्री नियुक्ति र बर्खास्त गर्ने काम भइरहेको छ। समन्वय सहज होस् भनेरै यसो गरिएको हो,' उनले भने।"
वीरगन्ज नाकाको मितेरी पुलबाट एसएसबीले हटायो चेकपोष्ट,"वीरगन्ज : वीरगन्जरक्सौल नाकाको दशगजा क्षेत्रमा पर्ने मितेरी पुलमा गत असोज महिनादेखि स्थापना गरिएको भारतीय एसएसबीको चेकपोष्ट हटाइएको छ । तेस्रो मुलुकका नागरिकको निगरानीका साथै सुरक्षाका लागि भन्दै मितेरी पुलमै गत असोज ३ गतेदेखि एसएसबीको चेकपोष्ट स्थापना गरिएको थियो । एसएसबीको केन्द्रीय सर्कुलर अनुसार नै नाकाहुँदै आवतजावत गर्ने तेस्रो मुलुकका नागरिकमाथि निगरानी बढाउनुपर्ने आवश्यकता भएको भन्दै मितेरी पुलमा विगत पाँच महिनादेखि एसएसबीको चेकपोस्ट स्थापना गरिएको थियो । तर, यसले पुल झन् साँघुरो भएको र त्यसले खासगरी नेपालबाट आउजाउ गर्ने यात्रुहरूलाई सास्ती भएपछि पुलबाट एसएसबीको चेकपोष्ट हटाउने निर्णय गरिएको एसएसबीका उच्च अधिकारीले बताएका छन् । अहिलेलाई मितेरी पुलबाट चेकपोष्ट हटाए पनि भविष्यामा आवश्यकता परेको खण्डमा पुन:चेकपोष्ट राख्न सकिने एसएसबीका उच्च अधिकारीको भनाइ छ। मितेरी पुलमा एसएसबीको चेकपोष्ट स्थापनाले नेपाली यात्रुलाई सास्ती भएको जनगुनासो बढेपछि वीरगन्जस्थित भारतीय महावाणिज्य दूतावासकोपनि ध्यानाकर्षण गराइएको थियो । महावाणिज्य दूतावासकै अग्रसरतामा दुवै देशका सुरक्षा अधिकारीबीच छलफल भएको र त्यसपछि मितेरी पुलबाट चेकपोष्ट हटाउन एसएसबी सहमत भएको छलफलमा सहभागी ग्रिनसिटी आदर्शनगर वीरगन्जका अध्यक्ष जयप्रकाश खेतानले जानकारी दिए । यता एसएसबीका इन्स्पेक्टर मनोजकुमार शर्माले दुवै देशका जनताबीचको रोटीबेटीको सम्बन्धलाई मध्यनजर गर्दै हालका लागि मितेरी पुलबाट एसएसबीको चेकपोष्ट हटाउने निर्णय गरिएको बताए । उनले भने,यदि भविष्यमा फेरि आवश्यकता पर्यो भने पोष्ट फेरि राख्न सकिनेछ । मितेरी पुलमा भारतबाट तर्फबाट स्थापना गरिएको एसएसबीको चेकपोष्टका कारण दुई देशबीचको जनस्तरको सम्बन्धमा असर पुगेको गुनासो आएपछि गत शनिबार मात्रै दिल्लीबाट एसएसबीका डीआइजी सुरेश सुब्रमण्यमले आफै मितेरी पुलमा आएर निरीक्षण गरेका थिए । त्यसक्रममा उनले पर्साका सुरक्षा प्रमुख लगायतसँग भेटेर छलफल पनि गरेका थिए । त्यसअघि गत फाल्गुन तेस्रो साता मितेरी पुलमै एसएसबीको जवानले कुटपिट गरी एक नेपालीलाई घाइतेसमेत बनाएका थिए । भारतको रक्सौलबाट एक बोरा चामल लिएर वीरगन्ज आउँदै गरेका वीरगन्ज १ छपकैयाका बलिराम साह सोनारलाई मितेरी पुलको चेकपोष्टमा खटिएका एसएसबीले दुर्व्यवहार गर्दै कुटपिट गरेका थिए । कुटपिटबाट साहको टाउको फुटेको थियो ।"
घुससहित प्रहरी सहायक निरीक्षक र बरिष्ठ हवल्दार पक्राउ,"काठमाडौं : घुस रकमसहित प्रहरी सहायक निरीक्षक र बरिष्ठ हवल्दार पक्राउ परेका छन्। अख्तियार दुरूपयोग अनुसन्धान आयोगले प्रहरी चौकी कान्तिबजार महोत्तरी इन्चार्ज प्रहरी सहायक निरीक्षक शर्माप्रसाद यादव र बरिष्ठ हवल्दार मन्जित कुमार झालाई २० हजार घुससहित नियन्त्रणमा लिएको हो। अदालतबाट भएको फैसला कार्यान्वयन नगराइदिने भन्दै सेवाग्राहीबाट घुस लिएको अवस्थामा सहायक निरीक्षक यादव र वरिष्ठ हवल्दार झालाई पक्राउ गरेको अख्तियारका प्रवक्ता नरहरि घिमिरेले जानकारी दिए। लिजमा लिइ भोगचलन गर्दै आएको जग्गामा खेतिपाति तथा व्यवसाय गर्न बाधा अवरोध पुर्याएको हुँदा बाधा अवरोध रोक्नको लागि महोत्तरी जिल्ला अदालतमा मुद्दा दर्ता गराएकोमा उक्त बाधा अवरोध रोकी विद्यालयले ठेक्का दिइ भोगचलन गर्न चलन पूर्जी दिएको सो जग्गा र जग्गामा भएको फलफूलहरू,खेतिपाति उपभोग गर्न कुनै प्रकारको अवरोध सिर्जना गराउने कार्य नगर्नुनगराउनु भनी महोत्तरी जिल्ला अदालतबाट भएको फैसलाको कार्यान्वयन नगर्नका लागि छलफल गराउने भनी सेवाग्राहीसँग घुस रिसवत माग गरिरहेको भन्ने सूचना एवं उजुरी निवेदनका आधारमा अख्तियार दुरुपयोग अनुसन्धान आयोग, बर्दिबास टोलिले उनीहरूलाई नियन्त्रणमा लिएको अख्तियारको जनाएको छ। महोत्तरीको गौशाला नगरपालिका १२ स्थित गैरीटोलबाट उनीहरूलाई आइतबार नियन्त्रणमा लिएको हो। उनीहरूमाथि थप अनुसन्धान भइरहेको अख्तियारले जनाएको छ।"
प्रधानमन्त्री प्रचण्ड र एमाले अध्यक्ष ओलीबीच बालुवाटारमा भेटवार्ता,"काठमाडौं : प्रधानमन्त्री पुष्पकमल दाहाल प्रचण्डर एमाले अध्यक्ष केपी शर्मा ओलीबीच बालुवाटारमा भेटवार्ता भएको छ। सोमबार बिहान प्रधानमन्त्री प्रचण्डलाई भेट्न ओली प्रधानमन्त्री निवास बालुवाटारमा पुगेका हुन्। उनीहरुबीच राष्ट्रिय सभा अध्यक्षको निर्वाचन र फागुन ३० गते संसदमा प्रधानमन्त्री लिन लागेको विश्वासको मतको विषयमा छलफल भएको बालुवाटार स्रोतले जनाएको छ। राष्ट्रियसभाको अध्यक्ष पदको निर्वाचनका लागि आज उम्मेदवारी दर्ता हुँदैछ। मंगलबार हुने राष्ट्रियसभा अध्यक्षको लागि सत्ता गठबन्धनका तर्फबाट माओवादी केन्द्रका नारायण दाहाल र कांग्रेसका युवराज शर्माले उम्मेदवारी दर्ता गरेका छन्। प्रधानमन्त्री प्रचण्डले फागुन ३० गते विश्वासको मत लिनका लागि व्यवस्था मिलाउन संघीय संसद् सचिवालयलाई पत्र पठाएको सभामुखका प्रेस सल्लाहकार शेखर अधिकारीले जानकारी दिए। संवैधानिक व्यवस्था अनुसार विश्वासको मत लिनका लागि प्रधानमन्त्री कार्यालयबाट सङ्घीय संसद्लाई विश्वासको मत लिनका लागि दिएको सूचना आइतबार संसद् सचिवालयमा पत्र आइपुगेको छ। सभामुखका प्रेस सल्लाहकार अधिकारीका अनुसार फागुन २९ गते कार्यव्यवस्था समितिको बैठकमा छलफलपश्चात कार्यसूचीमा विश्वासको मत लिने समय तय हुनेछ। अधिकारीले भने,सभामुख ज्यूले २९ गते कार्यव्यवस्था समितिको बैठक बोलाउनुभएको छ। कार्यव्यवस्था परामर्श समितिको परामर्शमा सम्भवतः प्रधानमन्त्रीले मागेकै दिन अर्थात् फागुन ३० गते बिहान ११ बजेलाई तोक्नुहुनेछ। प्रचण्डले तेस्रो पटक विश्वासको मत लिन लागेका हुन्। प्रधानमन्त्री प्रचण्डले पहिलो पटक २६ पुसमा २६८ मत पाएका थिए भने दुई जनाले विपक्षमा मत हालेका थिए। गत सोमबार चारदलीय गठबन्धनबीच सहमति भएपछि पुन: एमाले, माओवादी केन्द्र, रास्वपा, जसपा र एकीकृत समाजवादी सरकारमा छन्। कांग्रेसले सरकारलाई दिएको समर्थन फिर्ता लिएपछि प्रधानमन्त्री प्रचण्डले विश्वासको मत लिन लागेका हुन्। संवैधानिक व्यवस्थाअनुसार सरकारलाई समर्थन गरेको दलले समर्थन फिर्ता लिएमा एक महिनाभित्र विश्वासको मत लिनुपर्नेछ। उनले संविधानको धारा १०० (२) अनुसार प्रतिनिधिसभाबाट विश्वासको मत लिन लागेका हुन्। एमाले, माओवादी लगायत सत्ता गठबन्धनमा आवद्ध दलले ह्वीप तयारी गरेका छन्।"
प्रधानमन्त्री प्रचण्डलाई विश्वासको मत नदिन कांग्रेसको ह्विप,"काठमाडौं : प्रधानमन्त्री पुष्पकमल दाहाल प्रचण्डलाई विश्वासको मत नदिन नेपाली कांग्रेसले ह्विप जारी गरेको छ। प्रधानमन्त्री प्रचण्डले बुधबार प्रतिनिधिसभामा विश्वासको मत लिने प्रयोजनका लागि संसद सचिवालयमा जानकारी गराएसँगै कांग्रेसले ह्विप जारी गरेको हो। कांग्रेसका प्रमुख सचेतक रमेश लेखकले जारी गरेको ह्विपमा भनिएको छ,'सम्माननीय प्रधानमन्त्री पुष्पकमल दाहाल प्रचण्डले आफूमाथि प्रतिनिधि सभाको विश्वास छ भन्ने प्रस्तावको विपक्षमा मतदान गर्न यो निर्देशन (ह्विप) जारी गरिन्छ।' सभामुख देवराज घिमिरेका प्रेस सल्लाहकार शेखर अधिकारीका अनुसार मंगलबार कार्य समितिको बैठकमा विश्वासको मतको विषयमा छलफल हुनेछ र सभामुखले संभवत: प्रधानमन्त्रीले मागेको समयमा नै विश्वासको मत लिने समय कार्यसूचीमा राख्नेछन्। गत सोमबार माओवादी केन्द्रका अध्यक्ष एवं प्रधानमन्त्री प्रचण्डले एमालेसँगको सहकार्यमा चार दलीय गठबन्धन बनाउँदै कांग्रेससँगको सहकार्य तोडेका छन्। नयाँ सत्ता समीकरणअनुसार नयाँ सरकार गठन भएपछि कांग्रेसले समर्थन फिर्ता लिएको हो। संवैधानिक व्यवस्थाअनुसार सरकारलाई समर्थन दिएको कुनै दलले समर्थन फिर्ता लिएमा एक महिनाभित्र विश्वासको मत लिनुपर्छ। प्रधानमन्त्री प्रचण्डले तेस्रो पटक विश्वासको मत लिन लागेका हुन्।"
साइकल यात्रुलाई ठक्कर दिने बस स्थानीयले जलाए,मलंगवा : साइकल यात्रुलाई ठक्कर दिने बसलाई सर्लाहीको कविलासी नगरपालिका १० सलेमपुरमा स्थानीयबासीले जलाएका छन्। नवलपुरबाट मलंगवातर्फ आउँदै गरेको ग २ ख १४४० नम्बरको बसले सोही वडाका जुगल महतोलाई ठक्कर दिएको थियो। ठक्कर दिएपछि आक्रोशित बनेका स्थानीयबासीले बसमा आगजनी गरेको छ। आगजनीबाट बस पूर्ण रुपमा क्षतिग्रस्त बनेको हो। घाइते भएका महतोलाई प्रादेशिक अस्पताल मलंगवामा सामान्य उपचारपश्चात थप उपचारका लागि काठमाडौंतर्फ पठाइएको जिल्ला प्रहरी कार्यालय सर्लाहीले जनाएको छ। घटनाबारे थप अनुसन्धान भइरहेको प्रहरीले जनाएको छ।
पहिलो सर्किट निर्माण सम्पन्न,"काठमाडौं : कोशी करिडोर २२० किलोभोल्ट (केभी) प्रसारण लाइन आयोजनाअन्तर्गत संखुवासभाको धर्मदेवी नगरपालिकास्थित वसन्तपुर सबस्टेसनबाट ताप्लेजुङको मैवाखोला गाउँपालिकास्थित ढुंगेसाँघु सबस्टेसनसम्मको प्रसारण लाइनको पहिलो सर्किट निर्माण सम्पन्न भएको छ। तमोर नदी र त्यसका सहायक खोलानालाहरूमा निर्माण भएकाहुने जलविद्युत् आयोजनाहरूको विद्युत् राष्ट्रिय प्रसारण प्रणालीमा समाहित गर्न वसन्तपुरढुंगेसाँघु २२० केभी डबल प्रसारण लाइन निर्माण गरिएको हो। समुद्र सतहबाट तीन हजार मिटर उचाइसम्म भएर जाने वसन्तपुरढुंगेसाँघु २२० प्रसारण लाइनको लम्बाइ ३५ किलोमिटर छ। प्रसारण लाइनका लागि १२७ वटा टावरहरू निर्माण गरिएका छन्। वसन्तपुरढुंगेसाँघु प्रसारण लाइनअन्तर्गत नै वसन्तपुर सबस्टेसनमा ६ वटा वे विस्तार भइरहेको छ। त्यसमध्ये तीन वटा बेका उपकरणहरू जडान र परीक्षण कार्य भइरहेको छ। उक्त कार्य आगामी चैतको पहिलो हप्ताभित्रमा सम्पन्न गर्ने लक्ष्य राखिएको छ। नेपाल विद्युत् प्राधिकरणका कार्यकारी निर्देशक कुलमान घिसिङले वसन्तपुरढुंगेसाँघु प्रसारण लाइन निर्माण सम्पन्न भएपछि मुख्य रूपमा सानिमा मिडिल तमोर हाइड्रोपावरले ताप्लेजुङमा निर्माण गरिरहेको ७३ मेगावाटको मध्य तमोर जलविद्युत् आयोजनाको विद्युत् प्रवाहमा कुनै समस्या नरहेको बताए। वसन्तपुरढुंगेसाँघु प्रसारण लाइनमा केही हप्ताभित्रमा मध्य तमोरको विद्युत् जोडिनेछ, आयोजनाको हाल अन्तिम चरणका परीक्षणका कार्यहरू भइरहेको जानकारी पाएका छौं, घिसिङले भने, आयोजनाको विद्युत् जोड्न वसन्तपुर सबस्टेसनमा वे विस्तारका लागि उपकरण जडान र परीक्षणका कार्यहरू भइरहेका छन्, मध्य तमोरले विद्युत्उत्पादन सुरु गर्ने बेलासम्ममा वसन्तपुर सबस्टेसनमा वे विस्तार सम्पन्न भई विद्युत् प्रवाहका लागि तयार हुनेछ। प्रसारण लाइन र सबस्टेसन तयार भए पनि जलविद्युत् आयोजनाहरू निर्माण हुन नसक्दा २२० केभी लाइन कम क्षमतामा चलाउनु पर्ने स्थिति अहिले छ। मध्य तमोरलगायतका जलविद्युत् आयोजनाहरूको विद्युत् उक्त लाइनमा जोडिएर इनरुवा सबस्टेसनमार्फत मोरङ र सुनसरी जिल्ला आपूर्ति गरिने हुँदा त्यस क्षेत्रमा विद्युत् आपूर्तिका लागि उत्पादन स्रोत भएको छ जसले गर्दा भोल्टेज सुधार भई विद्युत् आपूर्ति भरपर्दो र गुणस्तरीय हुने प्राधिकरणको दाबी छ। कोशी करिडोर प्रसारण लाइन आयोजना प्याकेज३ अन्तर्गत वसन्तपुरढुंगेसाँघु २२० केभी प्रसारण लाइन र ढुंगेसाँघुमा १३२३३ केभी सबस्टेसन निर्माणका लागि केईसी इन्टरनेसनल, भारतसँग २०७४ माघमा २ करोड ४५ लाख अमेरिकी डलरमा ठेक्का सम्झौता भएको थियो। उक्त ठेक्का सम्झौता २०७५ जेठबाट कार्यान्वयनमा आएको थियो। प्रसारण लाइन निर्माण सम्पन्न भएको छ भने ढुंगेसाँघु सबस्टेसन निर्माण अन्तिम चरणमा छ। नेपाल सरकार तथा प्राधिकरणको लगानी र भारत सरकारको एक्जिम बैंकको सहुलितपूर्ण ऋणमा वसन्तपुरढुंगेसाँघु प्रसारण लाइन निर्माण गरिएको हो। कोशी करिडोर प्रसारण लाइन आयोजना प्याकेज४ अन्तर्गत वसन्तपुरढुंगेसाँघु प्रसारण लाइनको दोस्रो सर्किट निर्माण र वसन्तपुर सबस्टेसनमा वे विस्तार कार्य भइरहेको छ। कुल ३५ किलोमिटरमध्ये प्रसारण लाइनमध्ये हालसम्म १५ किलोमिटर तार तानिएको छ। वे विस्तार कार्य जारी छ। यस प्याकेजका काम गर्न नेपाल हाइड्रो एन्ड इलेक्ट्रिकसँग २०७९ कात्तिकमा ठेक्का सम्झौता भएको थियो। नेपाल सरकार र प्राधिकरणको लगानीमा निर्माण भइरहेको यस प्याकेजका सम्पूर्ण काम आगामी डेढ महिनाभित्रमा सक्ने लक्ष्य राखिएको छ। कोशी करिडोर प्रसारण लाइन प्याकेज१ अन्तर्गत संखुवासभाको तुम्लिङटारबाट सुनसरीको भोक्राहा नरसिंह गाउँपालिकास्थित इनरुवा सबस्टेसनसम्मको २२० केभी डबल सर्किट टावर निर्माण गरी टावरको एकतर्फ मात्र तार तानेर इंगल सर्किट स्ट्रिंगिङ लाइन सञ्चालनमा ल्याइएको छ। प्याकेज२ अन्तर्गत सुनसरीको इनरुवा र संखुवासभाको तुम्लिङटार, बानेश्वर तथा वसन्तपुरमा २२० केभी सबस्टेसन निर्माण सम्पन्न गरी सञ्चालनमा ल्याइएको छ। वसन्तपुर सबस्टेसनमा तुम्लिङटार र ढुंगेसाँघु सबस्टेसनबाट विद्युत् आउनेछ। वसन्तपुरबाट २२० केभी प्रसारण लाइन हुँदै विद्युत् इनरुवा सबस्टेसनमा पुर्याएर राष्ट्रिय प्रसारण प्रणालीमा समाहित हुनेछ। नेपाल सरकार तथा प्राधिकरणको लगानी र एक्जिम बैंकको सहुलितपूर्ण ऋणमा कोशी करिडोर २२० केभी प्रसारण लाइन आयोजनाअन्तर्गत तुम्लिङ्टार, वसन्तपुर र बानेश्वरमा सबस्टेसन र प्रसारण लाइनको निर्माण गरिएको हो। अरुण तथा तमोर नदी र त्यसका सहायक खोलानालामा निर्माण हुने र भइरहेका जलविद्युत् आयोजनाबाट उत्पादित विद्युत् कोशी करिडोर २२० केभी प्रसारण लाइनमार्फत इनरुवा सबस्टेसनमा जोडिने छ। कोशी प्रदेशका भोजपुर, संखुवासभा, तेह्रथुम र ताप्लेजुङमा निर्माण हुने जलविद्युत् आयोजनाको विद्युत् राष्ट्रिय प्रसारण लाइनमा जोड्न कोशी करिडोरको निर्माण गरिएको हो। कोशी करिडोर प्रसारण लाइन आयोजनामार्फत तुम्लिङटारदेखि बसन्तपुरसम्म करिब एक हजार मेगावाट, ढुंगेसाँघुदेखि वसन्तपुरसम्म करिब एक हजार मेगावाट र वसन्तपुरदेखि इनरुवासम्म करिब दुई हजार मेगावाट विद्युत् प्रसारण गर्न सकिन्छ। कोशी करिडोर नेपालको हालसम्मको सबैभन्दा लामो दूरीको २२० केभी प्रसारण लाइन हो। समुद्र सतहबाट तीन हजार मिटर उचाइसम्म भएर जाने वसन्तपुरढुंगेसाँघु २२० प्रसारण लाइनको लम्बाइ ३५ किलोमिटर छ।"
"सडक बनेको ६ वर्ष बित्यो,रोक्का जग्गा भएन फुकुवा","दैलेख : गुराँस गाउँपालिका८ का कवे खड्काको नाममा कित्ता नं ७९६ मा ३२२ वर्गमिटर जग्गा छ। खड्काको नाममा रहेको जग्गामध्ये रातानांलाधरमपोखरा सडक निर्माणका क्रममा १५ वर्गमिटर जग्गा सडकको नाममा कायम भइसकेको छ। तत्कालीन जिविसअन्तर्गगत जिल्ला प्राविधिक कार्यालय सुर्खेतबाट राष्ट्रिय ग्रामीण सडक सुदृढीकरण कार्यक्रमका नाममा कार्यान्वयन गरिएको रातानांलाधरमपोखरा सडक निर्माणका क्रममा खड्काको जग्गा रोक्का राखिएको थियो। उक्त सडकमा ओटासिलसहितको काम सम्पन्न भएको ६ वर्ष बितिसक्दासमेत उनको जग्गा फुकुवा भएको छैन। जग्गा रोक्का हुँदा खड्काले आफ्नो सम्पत्ति बेच्न, बैंकिङ कारोबारलगायतका अन्य गतिविधि गर्न पाएका छैनन्। मैले जग्गा बेच्न खोजेको लामो समय भयो। पास गर्न जाँदा मालपोत कार्यालय दैलेखले तपाईंको जग्गा रोक्का छ भन्ने जवाफ दिने गरेको छ, खड्काले भने। कित्ता नम्बर ८१२ मा स्थानीय जसबिरे दमाईको ८८४ वर्गमिटर जग्गा थियो। त्यसमध्ये ३६ वर्गमिटर जग्गा सडकको नाममा गइसकेको छ। सडक निर्माणका क्रममा रोक्का राखिएको उनको जग्गा फुकुवा हुन सकेको छैन। जग्गा फुकुवा नहुँदा भोगचलनबाहेक कुनै पनि गतिविधि गर्न नपाएको उनको गुनासो छ। गुराँस गाउँपालिका८ का पूर्णबहादुर ओलीले पनि २०६६ मा किनेको जग्गा पास नभएको गुनासो गरेका छन्। उनले स्थानीय खिमा खड्काको नाममा रहेको जग्गा खरिद गरेका थिए। किनेको जग्गा आफ्नो नाममा पास गर्न मालपोत कार्यालय दैलेखमा जाँदा जग्गा नै रोक्का रहेको भेटियो। जग्गा फुकुवाका लागि जिल्ला समन्वय समिति सुर्खेत, पूर्वाधार विकास निर्देशनालयलगायतका निकायमा धाएँ। तर, जग्गा फुकुवाको कुनै टुंगो लागेको छैन, उनले भने। यी जग्गाधनी मात्र होइन, रातानांलादेखि धरमपोखरा सडक क्षेत्रमा रहेका ७८ जग्गाधनीको जग्गा फुकुवा नहुँदा मारमा परेका छन्। रातानांलाधरमपोखरा सडक स्तरोन्नति (ओटासिल) को काम सकिएको वर्षांै बितिसक्दासमेत आसपासका जग्गा फुकुवा नगर्दा नागरिकहरू मारमा परेका हुन्। बाँकी पृष्ठ ६"
राष्ट्रिय सभा अध्यक्ष निर्वाचन : दाहाल र शर्माको उम्मेदवारी दर्ता,"काठमाडौं : राष्ट्रियसभाको अध्यक्ष पदको निर्वाचनका लागि आज दुई जनाको उम्मेदवारी दर्ता भएको छ। मंगलबार हुने राष्ट्रियसभा अध्यक्षको लागि सत्ता गठबन्धनका तर्फबाट माओवादी केन्द्रका नारायण दाहाल र कांग्रेसका युवराज शर्माले उम्मेदवारी दर्ता गरेका हुन्। संसद सचिवालयका अनुसार दाहालको प्रस्तावकमा माओवादी केन्द्रका गोपीबहादुर सार्की र समर्थकमा एमालेका देवेन्द्र दाहाल, नेकपा एकीकृत समाजवादीका बेदुराम भुसाल र जसपाका मोहम्मद खालिद छन् । आइतबार बसेको माओवादी केन्द्रको पदाधिकारी बैठकले दाहाललाई राष्ट्रिय सभाको अध्यक्षमा उठाउने निर्णय गरेको थियो। दाहाल माओवादी केन्द्रका अध्यक्ष एवम् प्रधानमन्त्री पुष्पकमल दाहाल प्रचण्डका भाई हुन्। दाहाल २०७८ सालमा सरकारको सिफारिसमा राष्ट्रपतिबाट राष्ट्रिय सभा सदस्यमा मनोनीत भएका थिए । एमाले नेतृत्वमा नयाँ राजनीतिक समीकरण बनेसँगै एमाले अध्यक्ष केपी शर्मा ओली, नेकपा माओवादी केन्द्रका अध्यक्ष पुष्पकमल दाहाल, रास्वपाका सभापति रवि लामिछाने र जनता समाजवादी पार्टीका अध्यक्ष उपेन्द्र यादवबीच राष्ट्रिय सभाका अध्यक्षमा माओवादी केन्द्रका उम्मेदवार र उपाध्यक्षमा एमालेका उम्मेदवारलाई समर्थन गर्ने सहमति भएको थियो। गत सोमबार साँझ प्रधानमन्त्री निवास बालुवाटारमा बसेको एमाले, माओवादी केन्द्र, एकीकृत समाजवादी र जसपाबीच भएको आठ बुँदे सहमतिको दोस्रो बुँदामा राष्ट्रिय सभाको भागबण्डाको विषय टुंगो लगाएको हो। कांग्रेसबाट यसअघि नेता कृष्णप्रसाद सिटौलालाई राष्ट्रियसभाको अध्यक्ष बनाउने प्रस्तावसहित कांग्रेसले राष्ट्रियसभा सदस्य बनाएको थियो। तर, प्रधानमन्त्री दाहालले कांग्रेससँगको समीकरण तोडेर एमालेसँग जोडिएपछि सिटौलालाई नदिई कांग्रेस संसदीय दलको बैठकले शर्मालाई उम्मेदवार बनाउने निर्णय गरेको हो। संसद सचिवालयका अनुसार शर्माको प्रस्तावकमा कांग्रेसका आनन्दप्रसाद ढुङ्गाना, समर्थकमा किरणबाबु श्रेष्ठ र लोकतान्त्रिक समाजवादी पार्टीका शेखर कुमार सिंह छन्। ७४ वर्षीय शर्मा बाँके जिल्लाका हुन्। ४५ सालमै पार्टीको बाँके सभापति भएर काम गरेका उनी ०२८ सालमा पार्टी सभापति शेरबहादुर देउवा नेविसंघको सभापति हुँदा उपाध्यक्ष थिए। निर्वतमान अध्यक्ष गणेशप्रसाद तिमिल्सनाको कार्यकाल यही फागुन २० गते सकिएको छ। संघीय संसदका महासचिव पद्मप्रसाद पाण्डेयका अनुसार आज बिहान ११ बजेदेखि १ बजेसम्म ल्होत्से हलमा उम्मेदवारी दर्ता हुने कार्यतालिका छ। उनका अनुसार दिउँसो १:३० बजे दर्ता भएका प्रस्तावको सूचनाको दर्ता क्रमानुसार सूची प्रकाशन हुनेछ।"
चालु आवको ७ महिनाको तथ्यांक भन्छ : मन्दीबाट उठ्न सकेन अर्थतन्त्र,"काठमाडौं : अर्थतन्त्रका पछिल्लो सूचकले अर्थतन्त्र मन्दीबाट उठ्न नसकेको संकेत गरेका छन्। अर्थतन्त्रको परिसूचकसँगै विज्ञले पनि अंकमा शाह्य क्षेत्र बलियो देखिँदा आन्तरिक क्षेत्र भने कमजोर पाइएको बताएका छन्। नेपाल राष्ट्र बैंकले सार्वजनिक गरेको आर्थिक वर्ष २०८००८१ को सात महिनाको देशको वर्तमान आर्थिक तथा वित्तीय स्थितिले रेमिट्यान्सले बाह्य क्षेत्र धानेको देखाउँछ। अघिल्लो आर्थिक वर्षझैं चालु आर्थिक वर्षको सात महिना समाप्तिसम्म विप्रेषण आप्रवाह उल्लेख्य दरले बढेको छ। विप्रेषण आप्रवाहको बढोत्तरीले बाह्य क्षेत्रतर्फको चालु खाता र शोधनान्तर स्थितिमा बचत कायम भएको छ भने तरलतामा सुधार ल्याउन, ब्याजदरमाथि परेको चाप कम गर्न र आन्तरिक माग बढाउन सहयोग पुगेको छ। रेमिट्यान्स वृद्धिसँगै आयातमा आएको संकुचनले शोधनान्तर बचत बढेको हो। तथ्यांकअनुसार माघ महिनासम्ममा चालु खाता १ खर्ब ६१ अर्ब ६९ करोड रुपैयाँ र शोधनान्तर स्थिति २ खर्ब ९७ अर्ब ७२ करोड रुपैयाँले बचतमा छ। अघिल्लो आर्थिक वर्षको सोही अवधिमा चालु खाता ४० अर्ब १६ करोडले घाटामा र शोधनान्तर स्थिति १ खर्ब २८ अर्ब ५५ करोडले बचतमा थियो। शोधनान्तर स्थितिमा आएको सुधारका कारण विदेशी विनिमय सञ्चिति बढ्न गई गत माघ मसान्तमा १८ खर्ब ४४ अर्ब ९४ करोड (अमेरिकी डलर १३ अर्ब ८९ करोडबराबर) पुगेको छ। यो सञ्चिति १४७ महिनाको वस्तु आयात र १२३ महिनाको वस्तु तथा सेवा आयात धान्न पर्याप्त छ। आर्थिक वर्ष २०८०८१ को ७ महिनामा कुल वैदेशिक व्यापार अघिल्लो वर्षको सोही अवधिको तुलनामा १८ प्रतिशतले घटेको छ भने निर्यात ७१ प्रतिशतले घटेको छ। के भन्छन् विज्ञ ? आर्थिक परिसूचकमाथि टिप्पणी गर्दै नेपाल राष्ट्र बैंकका पूर्वकार्यकारी निर्देशक नरबहादुर थापा भन्छन्, आयात बढेको भए यति धेरै शोधनान्तर बचत हुँदैनथियो। विदेशी विनिमय सञ्चिति पनि कम हुन्थ्यो र अन्तरबैंक ब्याजदर तीन प्रतिशतभन्दा मुनि जाँदैनथियो। ब्याजदर घट्नु मन्दीको संकट भएको उनको टिप्पणी छ। मन्दी नरोकिएको र मानिसहरू निराश भएर विदेश लागेकाले माग घटेर आयात खुम्चिएको उनको तर्क छ। यो राम्रो संकेत होइन, थापाले भने। पछिल्लो प्रवृत्तिले आयात विकासका निमित्त नभएको देखिन्छ। सबै परिसूचकले अर्थतन्त्रमा सुधार नआएको देखिने दाबी गर्दै अर्थविद् थापा भन्छन्, सरकारले नीतिगत सक्रियता बढाउन जरुरी छ। बजारमा माग बढाउने नीति राज्यले ल्याउन आवश्यक छ। यस्तै सरकारले विकास खर्च समयमै गर्नुपर्ने, आकार बढाउनुपर्ने र बाँकी भुक्तानी गर्नुपर्ने सुझाव उनको छ। उपभोक्ताबाट वस्तु र व्यवसायबाट कर्जाको माग घट्दा बैंक तथा वित्तीय संस्थामा रकम थुप्रिएको छ। अर्थतन्त्रका बाह्य सूचक राम्रो देखिए पनि दिगो नभएको दाबी गर्छन्, अर्थविद् डा चन्द्रमणि अधिकारी। रेमिट्यान्स बढ्नाले बाह्य क्षेत्र राम्रो देखियो। रेमिट्यान्स बढ्दा वैदेशिक मुद्रा सञ्चिति बढेको हो, डा अधिकारी भन्छन्। साढे १२ महिनाको वस्तु तथा सेवा आयात धान्न सक्ने स्थिति बन्नुको कारण सरकार नभएको उनको तर्क छ। यो सञ्चिति आयात र ऋणको साँवाब्याज भुक्तानी गर्दा प्रयोग हुन सक्छ। यी सूचकलाई देखाएर अर्थतन्त्र बलियो भयो भन्न नसकिने अर्थविद् अधिकारी बताउँछन्। उल्टै मुलुकको परनिर्भरता देखाएको भन्दै उनले थपे, आन्तरिक लगानी नबढ्नाले अर्थतन्त्रको ग्याप देखाउँछ, किनकि निर्यात ७ प्रतिशतले घटेको छ, उनले थपे। शिक्षा, स्वास्थ्य र घुमघाममै खर्ब बढी खर्च अर्थतन्त्रको सेवा आय झन् नाजुक छ। वैदेशिक शिक्षा, स्वास्थ्य र भ्रमणमा हुने खर्च बढ्दा सेवा खाता दबाबमा छ। सात महिनामा खुद सेवा आय ३७ अर्ब २६ करोड रुपैयाँले घाटामा छ। नेपाल घुम्न आउनेले गत वर्षको भन्दा ४४५ प्रतिशत बढी अर्थात् ४५ अर्ब ४० करोड रुपैयाँ खर्च गरेका छन् भने नेपालबाट बाहिर जानेले १ खर्ब ४ अर्ब ७५ करोड रुपैयाँ लगेका छन्। जसमध्ये शिक्षात को व्यय ६६ अर्ब ६४ करोड छ। जबकि अघिल्लो वर्षको सोही अवधिमा भ्रमण व्यय ६९ अर्ब ८९ करोड रुपैयाँ रहेकोमा शिक्षातर्फको व्यय ४३ अर्ब ७४ करोड रुपैयाँरहेको थियो। विकास खर्च सुस्त हुँदा निजी क्षेत्रको मनोबल बढेन सरकारको कुल राजस्व परिचालन (प्रदेश सरकार तथा स्थानीय सरकारमा बाँडफाँट हुने रकमसमेत) ५ खर्ब ६७ अर्ब ४० करोड भएको छ। गत आर्थिक वर्षको पहिलो सात महिनामा १६१ प्रतिशतले घटेको राजस्व, समीक्षा अवधिमा १०२ प्रतिशतले बढेको छ। ७ महिना बितिसक्दा राजस्व अहिलेसम्ममा ४४ प्रतिशतमात्रै उठेको छ। अर्थविद् अधिकारी भोलि राजस्व कम भयो भने थप ऋण लिनुपर्ने स्थिति रहेको ध्यानाकर्षण गराउँछन्। चालु खर्च ५० प्रतिशत भइसकेको छ तर पुँजीगत खर्च २५ प्रतिशतबाट नाघेको छैन। यसो हुँदा निजी क्षेत्रको लगानी आउन सकेको छैन, उनले भने। यता सात महिना अवधिमा बैंक तथा वित्तीय संस्थामा निक्षेप संकलन ७ प्रतिशतले वृद्धि भएको छ तर कर्जा प्रवाह ४१ प्रतिशतले मात्रै बढेको छ। यसरी समग्रमा हेर्दा मुलुकको आन्तरिक लगानी खुम्चिएर गएको छ। आन्तरिक रोजगारी पनि खुम्चिएका छन्। राजस्व पनि बढी उठ्ने अवस्था छैन। उठेको राजस्व पनि आयातीत वस्तुबाट बढी उठ्ने गरेको छ, यसलाई औंल्याउँदै अर्थविद् डा अधिकारीले अन्नपूर्णसँग भने, हिजो आन्तरिक अर्थतन्त्र सबल बनाउनु पर्नेमा चुनौती थिए। हिजो जहाँ थियौं अहिले पनि त्यहीँ छौं। मूल्यको चाप क्रमशः घट्दै मूल्य स्थितिमा परेको चाप क्रमशः कम हुँदै गएको राष्ट्र बैंकको तथ्यांकमा देखिन्छ। पछिल्लो समय दाल तथा गेडागुडीको, दुग्ध पदार्थ तथा अन्डाको, खाद्य तथा खाद्यजन्य पदार्थको र तरकारीको मूल्य बढेको छ। तर घिउ तथा तेलको मूल्य १२३३ प्रतिशतले घटेको छ। यस्तै, खाद्य तथा सेवा समूहअन्तर्गत मनोरञ्जन तथा संस्कृति, विविध वस्तु तथा सेवाहरू र शिक्षाको बढेको छ भने यातायातको मूल्य १४१ प्रतिशतले घटेको छ। यसो हुँदा समग्रमा वार्षिक बिन्दुगत आधारमा उपभोक्ता मूल्य सूचकांकमा आधारित मुद्रास्फीति ५०१ प्रतिशत छ। तर लामो समयदेखि रुसयुक्रेन र पश्चिम एसियाली केही मुलुकहरूमा जारी द्वन्द्व र केही मुलुकहरूले खाद्यान्न निर्यातमा लगाएको प्रतिबन्धका कारण मुख्यगरी इन्धन र खाद्यवस्तुको मूल्यमा उत्तारचढाव आउन सक्ने जोखिम देखिन्छ।"
झापा गोल्डकपको उपाधिका लागि एपिएफ र चर्च ब्वाइज भिड्दै,"झापा : छैठौं झापा गोल्डकपको उपाधिका लागि सशस्त्र प्रहरीको एपीएफ क्लब र चर्च ब्वाइज युनाइटेड काठमाडौं भिडदैछन् । बिर्तामोडस्थित डोमालाल राजवंशी रंगशालामा सोमबार दिउँसो ३ बजेबाट हुने फाइनल खेलमा दुबै टिमले उपाधि जित्ने दाबी गरेका छन् । फाइनल खेलको पूर्वसन्ध्यामा बिर्तामोडमा आयोजित प्रिम्याच कन्फ्रेसमा दुबै टिम कोचले उपाधि हात पार्ने दाबी गरेका हुन् । यसअघिका पाँच संस्करणमा सहभागी भएको एपिएफ पहिलो पटक फाइनलमा पुगेको हो । सहिद स्मारक ए डिभिजन लिग बिजेता चर्च ब्वाइज युनाइटेड भने पहिलो पटक सहभागी जनाउँदै फाइनलमा पुग्न सफल भएको हो । उद्घाटन खेलमा संकटा यूथ क्लबलाई टाइब्रेकरमा ४२ ले हराउँदै एपिएफ क्वाटरफाइनल प्रवेश गरेका थिए । क्वाटरफाइनलमा एपीएफले टाइब्रेकरमा सर्लाहीको बागमती यूथ क्लबलाई ४३ ले हराउँदै सेमिफाइनल प्रवेश गरेका थिए । उपाधिको दाबेदार मानिएको त्रिभुवन आर्मी क्लबलाई सेमिफाइनलमा हराउँदै एपीएफ फाइनलसम्म पुगेको हो । त्यसैगरी चर्च ब्वाइजले पहिलो खेलमै नेपाल पुलिस क्लबलाई २० को हार चखायो । चर्च ब्वाइजले क्वाटरफाइनल खेलमा एनआरटीमाथि १० को नतिजा निकाल्यो । सेमिफाइनलमा आयोजक झापा ११ लाई टाइब्रेकरमा ४३ ले हराउँदै फाइनलमा आफ्नो स्थान बनायो । चर्च ब्वाइजका कोच रोबिन राईले एपिएफ बलियो टिम भएपनि उपाधि जित्न मैदानमा रणनीतिका साथ उत्रिने बताए । त्यस्तै एपीएफ टिम कोच सुशील अधिकारीले उपाधि जित्न कुनै कसुर बाँकी राख्ने बताए । गोल्डकपको बिजेताले १३ लाख रुपैयाँ नगद पुरस्कार,ट्रफी,मेडल र प्रमाणपत्र पाउने छ। उपबिजेताले सात लाख रुपैयाँ पाउने छ । फाइनलमा प्रत्येक खेलाडीले जनही २५ हजार रुपैयाँ विधागत पुरस्कारको रुपमा पाउने बताइएको छ । गोल्डकप गत फागुन १९ गतेबाट सुरू भएको थियो ।"
कोटेश्वरमा बसको ठक्करबाट घाइते भएका ट्राफिक प्रहरीको मृत्यु,काठमाडौं : बसको ठक्कसबाट गम्भीर घाइते भएका ट्राफिक प्रहरी टोपबहादुर खत्रीको मृत्यु भएको छ। काठमाडौं उपत्यका ट्राफिक प्रहरी कार्यालयका प्रवक्ता जीवन कुमार श्रेष्ठले उपचारका क्रममा खत्रीको मृत्यु भएको जानकारी दिए। सर्लाही घर भएका ट्राफिक प्रहरी खत्रीलाई फागुन २० गते कोटेश्वरमा ड्युटीमा रहेका बेला बसले ठक्कर दिएको थियो। उनको टाउकोमा गम्भीर चोट लागेको थियो । उपचारका क्रममा अन्नपूर्ण न्युरो अस्पताल माइतिघरमा आइतबार दिउँसो उनको मृत्यु भएको हो । जुनेली यातायातको प्रदेश३०१००५ ख ९७५५ नम्बरको बसले कोटेश्वरमा ठक्कर दिएको थियो । ठक्कर दिने बसका चालक नवराज गिरी प्रहरी हिरासतमा छन् । उनीविरुद्ध सवारी ज्यानसम्बन्धी कसुरमा अनुसन्धान भइरहेको प्रवक्ता श्रेष्ठले जानकारी दिए ।
कमलामाईका सुकुम्बासीलाई लालपुर्जा,"सिन्धुली : सिन्धुलीको कमलामाई नगरपालिका१२ का १५ जना भूमिहीन दलित तथा सुकुम्बासीहरूले जग्गा धनी प्रमाणपत्र (लालपुर्जा) प्राप्त गरेका छन्। कमलामाई नगरपालिकाले आइतबार वडामै पुगेर भूमिहीन दलित तथा भूमिहीन सुकुम्बासीहरूलाई लालपुर्जा वितरण गरेको हो। कमलामाई नगरपालिकाका नगर प्रमुख उपेन्द्रकुमार पोखरेलका अनुसार ३ जना भूमिहिन दलित र १२ जना भूमिहीन सुकुम्बासी गरी १५ जना सुकुम्बासीलाई लालपुर्जा वितरण गरिएको हो। राष्ट्रिय भूमि आयोग सिन्धुलीसँगको समन्वयमा कमलामाई नगरपालिका भूमिहीन दलित, भूमिहीन, सुकुम्बासी तथा अव्यवस्थित बसोबास सेवाकेन्द्रले १५ जना भूमिहीन सुकुम्बासीलाई ३ बिगाह १३ कठ्ठा १६ धुर जग्गाको लालपुर्जा वितरण गरेको पोखरेलले बताए। उक्त वडामा २३ जना भूमिहीन सुकुम्बासीसहित ३ सय ३६ जनाले जग्गा प्राप्तीका लागि सेवा केन्द्रमा निवेदन दिएका थिए। निवेदन दिएकामध्ये ८ जनाको प्रक्रियामा अयोग्य देखिएका थिए। जिल्ला समन्वय समितिका संयोजक कार्साङ लामा, नगर उपप्रमुख मन्जु देवकोटा भूमि आयोग सिन्धुलीका अध्यक्ष बाबुराम राई, नापी कार्यालय सिन्धुलीका प्रमुख सरोज श्रेष्ठ, मालपोत कार्यालयका प्रतिनिधि समेतको सहभागिता रहेको कार्यक्रममा भूमिहीनहरूलाई लालपुर्जा वितरण गरिएको बताइएको छ। आयोगले सो वडामा २ सय ६६ कित्ताअन्तर्गत ४८ बिघा २ कठ्ठा १२ धुर जग्गा नापजाँच गरेको थियो। नगरपालिकाले यसअघि कमलामाई नगरपालिका ७ का ८ जना भूमिहीन दलित तथा भूमिहीन सुकुम्बासीहरूलाई लालपुर्जा वितरण गरिसकेको छ। कमलामाई नगरपालिकामा मात्र ७ सय ११ जना भूमिहीन दलित तथा भूमिहीन सुकुम्बासीहरूले भूमि प्राप्तिका निवेदन दिएको कमलामाई नगरपालिका भूमिहीन दलित, भूमिहीन सुकुम्बासी तथा अव्यवस्थित बसोबास सेवाकेन्द्रका केन्द्र प्रमुख मुकेश तामाङले जानकारी दिए। नगरले वडा नम्बर ९ र १० का भूमिहीनहरूलाई समेत जग्गा उपलब्ध गराउन प्रक्रिया सुरु गरेको तामाङको भनाइ छ। यसबाहेक राष्ट्रिय भूमि आयोग सिन्धुलीले दूधौली नगरपालिका र हरिहरपुरगढी गाउँपालिकाका भूमिहीन दलित तथा भूमिहीन सुकुम्बासीहरूलाई लालपुर्जा वितरण गर्न थालेको छ।"
हतकडीसहित भागेका थुनुवा समात्न गएका प्रहरी जवानको भिरबाट लडेर मृत्यु,दार्चुला : दार्चुलामा प्रहरी जवान सुवान चौधरीको भिरबाट लडेर मृत्यु भएको छ। आज बिहान अन्दाजी ११: ३० बजेतिर जिल्ला प्रहरी कार्यालय पछाडी रहेको भिरबाट लडेर प्रहरी जवान चौधरीको मृत्यु भएको जिल्ला अस्पताल स्रोतले जनाएको छ। प्रहरी हिरासतमा रहेका महाकाली नगरपालिका१ का २३ वर्षीय उमेश कुवरलाई अस्पताल लैजान खोज्दा हतकडीसहित भागेपछि चौधरीले उनलाई समात्न खोज्दा लडेर टाउकोमा गम्भीर चोट लागेको थियो। भिरबाट लडेर टाउकोमा गम्भीर चोट लागेका उनको जिल्ला अस्पताल दार्चुलामा उपचारको क्रममा मृत्यु भएको छ। हिरासतमा रहेका कुवर हतकडीसहित महाकाली नदि पारगरी भारततर्फ फरार भएका छन्। कुवरलाई महाकाली नदि पारी पट्टि भारतमा रहेको (जीआर) ले नियन्त्रणमा लिएको र अहिले जिल्ला प्रहरी कार्यालय दार्चुलामा पुगेको खबर प्रहरी कार्यालय दार्चुलाले जनाएको छ। हिरासतमा रहेका कुवर यस अघि माघ ७ गते दुई जना प्रहरीमाथि चक्कु प्रहार गरी फरार भएका थिए। फरार रहेका कुँवरलाई प्रहरीले फागुन २० गते महाकाली नगरपालिका४ पुलघाट क्षेत्रबाट पक्राउ गरेको थियो। कुँवरले श्रीमती धनिशा कुँवरलाई घरमा बन्धक बनाई कुटपिट गर्ने गरेको भन्दै प्रहरीमा उजुरी आएपछि माघ ७ गते सामुदायिक प्रहरी केन्द्र बांगाबगरबाट प्रहरी टोली कुँवरको घर गएको थियो। घरमा पुगेका प्रहरी हवल्दार जय बहादुर खड्का र प्रहरी जवान डम्बर ठगुन्ना माथि कुँवरले चक्कु प्रहार गरी घाइते बनाएका थिए।
अस्थिरताको बढ्दो लहर,"गठबन्धन सरकारहरू र कमजोर गठबन्धनको शृंखला चलेको छ। नेपालले हालैका वर्षहरूमा निरन्तर राजनीतिक अस्थिरताको बढ्दो लहरको सामना गरिरहेको छ। सन् २००८ मा राजतन्त्रबाट संघीय लोकतान्त्रिक गणतन्त्रमा प्रवेशसँगै पारदर्शिता र जवाफदेहिताको युगको सुरुवात हुने अपेक्षा गरिएको थियो। तर, यसविपरीत दलहरूबीच बारम्बार सत्ता संघर्ष र व्यक्तिगत लाभका लागि व्यवस्थाको शोषण गर्ने भ्रष्ट सम्भ्रान्त वर्गको उदय भएको छ। राजतन्त्रको उन्मूलन भएदेखि देशले नेतृत्व परिवर्तन र गठबन्धन राजनीतिमा बारम्बार संघर्ष गरेको छ। गठबन्धन सरकारहरू र कमजोर गठबन्धनको शृंखला चलेको छ। जसले खण्डित राजनीतिक परिदृश्यको नेतृत्व गरेको छ। यो अस्थिरताले दीर्घकालीन विकास योजनाको कार्यान्वयनमा बाधा पुर्याएको छ। सामाजिकआर्थिक चुनौती थपिएको छ। र, प्रगतिमा बाधा पुगेको छ। राजनीतिक उथलपुथलको केन्द्रबिन्दु यसका नवधनाढ्य राजनीतिक अभिजात वर्गमा व्याप्त भ्रष्टाचारको संस्कृति छ। सरकारी र सहकारी रकमको हिनामिना, घूसखोरी र नातावादलगायत उच्च तहको भ्रष्टाचारले सरकारी संस्थाहरूलाई आक्रान्त बनाएको छ। प्रभावकारी शासन सञ्चालनमा बाधा पुर्याएको छ। स्रोतसाधनलाई सार्वजनिक सेवाबाट टाढा राखेको छ। व्यक्तिगत स्वार्थका लागि सत्ताको यो शोषणले राजनीतिक प्रणालीमाथिको जनविश्वास घटाएको छ। सामाजिक असमानता बढाएको छ। राजनीतिक अस्थिरता र गुटबन्दीका नतिजा गहिरो र दूरगामी छन्। यसले विकासको मार्गमा हानिकारक प्रभाव पार्छ। यी चुनौतीले देशको प्रगतिमा बाधा पुर्याउँछन्। विद्यमान सामाजिकआर्थिक असमानतालाई झन् बढावा दिन्छ। भ्रष्टाचारले विदेशी लगानीमा ठूलो बाधा पुर्याउँछ। आर्थिक वृद्धिमा बाधा पुर्याउँछ। जब सम्भावित लगानीकर्ताले भ्रष्टाचारको उच्च जोखिम महसुस गर्छन् तब तिनीहरू स्रोत परिचालन गर्न हिचकिचाउँछन्। परिणामस्वरूप आर्थिक विकासका अवसर गुम्छन्। नेपालको अर्थतन्त्र स्थिरताबाट ग्रस्त छ। रोजगारी कतै देखिँदैन। युवाको विदेश पलायन बढ्दो छ। नागरिकमा गरिबी स्थिति निराशाजनक छ। भ्रष्टाचारले यस्तो प्रणालीलाई निरन्तरता दिन्छ जहाँ धनी र राजनीतिक रूपमा जोडिएका व्यक्तिहरूले व्यक्तिगत लाभका लागि आफ्नो शक्तिको स्थानको शोषण गर्छन्। समाजका सीमान्तकृत र पिछडिएका वर्ग निरन्तर मारमा छन्। धनी र गरिबबीचको खाडल फराकिलो बनाउँदै स्रोत र अवसरको अनुचित रूपमा वितरण भएकाले यसबाट सामाजिक असमानता चुलिँदो छ। फलस्वरूप, सीमान्तकृत समुदायले आधारभूत सेवाहरू, शिक्षा, र रोजगारीका अवसरमा पहुँच गर्न बढ्दो अवरोधको सामना गर्नु परेको छ। यस्तो परिस्थितिले सामाजिकआर्थिक असमानतालाई अझ गहिरो बनाउँछ। भ्रष्टाचारको व्याप्तिले सरकारी निकाय र लोकतान्त्रिक प्रक्रियाप्रति जनताको विश्वास घटाउँछ। जब नागरिकले आफ्ना नेतालाई भ्रष्ट र स्वार्थी ठान्छन् तब तिनीहरूको राजनीतिक प्रणालीबाट मोह भंग हुन्छ। जसले गर्दा उदासीनता, असन्तुष्टि र उनीहरूका आवश्यकता सम्बोधन गर्ने सरकारको क्षमतामा विश्वासको कमी हुन्छ। सार्वजनिक विश्वासको यो क्षयले नागरिक अशान्ति र सामाजिक अस्थिरतालाई बढावा दिन सक्छ। देशको समग्र स्थायित्वलाई कमजोर बनाउँछ र विकास प्रयासमा बाधा पुर्याउँछ। यी डरलाग्दा चुनौतीका बाबजुद भ्रष्टाचार नियन्त्रण र सुशासन प्रवद्र्धन गर्ने प्रयास भएका छन्। उत्तरदायित्व र पारदर्शिताको वकालत गर्न, भ्रष्टाचारविरुद्ध चेतना जगाउन र अधिकारीहरूलाई उनीहरूका कार्यहरूका लागि जवाफदेही बनाउन नागरिक समाज संगठन र तल्लो तहका आन्दोलनले महत्त्वपूर्ण भूमिका निर्वाह गरेका छन्। साथै, अन्तर्राष्ट्रिय समुदायले सुशासन संस्थाहरूलाई सुदृढ गर्न र नेपाल सरकारभित्र जवाफदेहिता प्रवद्र्धन गर्न आर्थिक सहयोग र प्राविधिक सहयोग उपलब्ध गराएको छ। यी सामूहिक प्रयासले राजनीतिक अस्थिरता र गुटबन्दीविरुद्ध चलिरहेको संघर्षमा आशाको किरणलाई प्रतिनिधित्व गर्दछ। जसले थप पारदर्शी, जवाफदेही र समतामूलक समाज निर्माणमा सबै सरोकारवालाको निरन्तर संलग्नता र सहयोगको महत्त्वलाई उजागर गर्दछ। राजनीतिक अस्थिरता र गुटबन्दीलाई सम्बोधन गर्नु एउटा जटिल कार्य हो। जसका लागि बृहत् र समन्वयात्मक दृष्टिकोणको आवश्यकता छ। यी प्रणालीगत समस्यालाई प्रभावकारी रूपमा पराजित गर्न रणनीतिहरू अवलम्बन गरिनुपर्छ। न्यायपालिका र कानुन प्रवर्तन एजेन्सीहरूसहित नेपालको लोकतान्त्रिक संस्थाहरू जवाफदेहिता र शासनका महत्त्वपूर्ण स्तम्भहरू हुन्। भ्रष्ट नेताहरूलाई तिनीहरूका कार्यहरूका लागि जवाफदेही बनाइने सुनिश्चित गर्न यी संस्थाहरूलाई सुदृढ पार्नु महत्त्वपूर्ण छ। यसले यी संस्थाहरूको स्वतन्त्रता, दक्षता र पारदर्शितालाई अभिवृद्धि गर्ने उद्देश्यले सुधारहरू समावेश गर्दछ। तिनीहरूलाई डर वा पक्षपातबिना भ्रष्टाचारका मुद्दाहरूको अनुसन्धान र अभियोजन गर्न सक्षम बनाउँछ। कानुनको शासनलाई सुदृढ गर्दै र कानुनको अधीनमा समान व्यवहार सुनिश्चित गरेर नेपालले आफ्ना संस्थाहरूप्रति जनताको विश्वास र विश्वास पुनर्निर्माण गर्न सक्छ। भ्रष्टाचार रोक्न र सुशासन प्रवद्र्धन गर्न पारदर्शिता आवश्यक छ। सरकारले बजेट विनियोजन, सार्वजनिक खरिद, निर्णय प्रक्रियालगायत सबै कार्यमा पारदर्शितालाई प्राथमिकता दिनुपर्छ। यसमा खुला डाटा पहलहरू, सरकारी जानकारीमा सार्वजनिक पहुँच र सार्वजनिक अधिकारीहरूका लागि वित्तीय खुलासा आवश्यकताजस्ता उपाय लागू गर्ने समावेश हुनुपर्छ। पारदर्शिता प्रवद्र्धन गरेर, नेपालले भ्रष्टाचार कम हुने, जवाफदेहिता र सरकारका कार्यहरूमा विश्वास बढाउने वातावरण सिर्जना गर्न सक्छ। उत्तरदायित्व, पारदर्शिता र सुशासनको वकालत गर्न नागरिक समाजका संस्थाले महत्त्वपूर्ण भूमिका निर्वाह गर्छन्। नागरिक समाजले सरकारी कार्यहरूको अनुगमन गर्न, भ्रष्टाचारबारे चेतना जगाउन र सार्वजनिक अधिकारीहरूलाई उनीहरूको आचरणप्रति जवाफदेही बनाउन आफ्नो प्रयास जारी राख्नुपर्छ। नागरिक समाजले नागरिक शिक्षा र परिचालन प्रयासमा संलग्न हुन सक्छन्। ताकि नागरिकलाई उनीहरूका नेताहरूबाट बढी जवाफदेहिताको माग गर्न सशक्त बनाउन सकिन्छ। यसबाहेक, मिडियाले भ्रष्टाचारको पर्दाफास गर्न र सत्तामा रहेकाहरूलाई तिनीहरूको कार्यको लागि जवाफदेही बनाउन एक महत्त्वपूर्ण निगरानीको रूपमा काम गर्दछ। पारदर्शिता सुनिश्चित गर्न सुशासन र जवाफदेहिताका मुद्दाहरूमा सार्वजनिक बहसलाई बढावा दिन स्वतन्त्र र स्वतन्त्र मिडिया आवश्यक छ। नेपाल राजनीतिक अस्थिरता र गुटबन्दीविरुद्धको लडाइँमा गम्भीर मोडमा उभिएको छ। यी चुनौतीलाई सम्बोधन गर्न सरकार, नागरिक समाज, मिडिया र अन्तर्राष्ट्रिय साझेदारलगायत घरेलु सरोकारवालाको एकताबद्ध र ठोस प्रयास आवश्यक छ। संस्थाहरूलाई सुदृढ गर्दै, पारदर्शिता प्रवद्र्धन गर्दै, नागरिक समाजलाई संलग्न गराएर र अन्तर्राष्ट्रिय सहयोगलाई बढावा दिएर नेपालले सबै नागरिकका लागि थप पारदर्शी, जवाफदेही र समृद्ध भविष्य निर्माण गर्न सक्छ।"
तीनै तहमा लैंगिक प्रतिनिधित्व जरुरी,"मुलुकमा संघीय लोकतान्त्रिक गणतन्त्रात्मक शासन व्यवस्था छ। यो व्यवस्थासम्म आइपुग्नका लागि धेरै संघर्ष गर्नुपरेको छ। जसका कारण राजनीतिक व्यवस्थामा पटकपटक परिवर्तन भएको छ। राजनीतिक व्यवस्थामा परिवर्तन आए पनि अपेक्षाअनुरूप महिलाको नेतृत्वमा उल्लेखनीय प्रगति हासिल हुन सकेको छैन। मुलुकको राजनीतिक व्यवस्था तीन तहमा बाँडिएको छ। संघीय, प्रादेशिक र स्थानीय तह गरी तीन तहमा बाँडिएको राजनीतिक व्यवस्थाले धेरै सुधार आएको छ। तुलनात्मक रूपमा महिलाले धेरै कुरा पाएका छन्। तर, यो सुधार पर्याप्त छैन। महिलाको हकमा अझ धेरै हक अधिकारको सुनिश्चितता हुनुपर्ने खाँचो छ। संविधानमा प्रत्याभूत गरेका हकको प्रत्याभूतिसमेत सबै महिलाले गर्न सकेका छैनन्। संवैधानिक हकको व्यवहारमा अनुभूति हुने गरी कार्यान्वयन गर्नुपर्ने टड्कारो आवश्यकता छ। महिलाको क्षमता, सीप, निपूर्णता र समस्याको व्यवस्थापन गर्ने क्षमता अब्बल छ। पुरुषको तुलनामा कम आँक्न मिल्दैन। तर, त्यो क्षमतालाई झन् अभिवृद्धि गर्ने परिवेश यहाँ छैन। स्थानीय र प्रादेशिक मात्र नभई संघीय तहमा पनि महिलामैत्री परिवेश छैन। त्यसैले परिवेश सहज बनाइदिनुपर्छ। सहज परिवेशका लागि शिक्षा, चेतना र सामाजिकीकरणको आवश्यकता पर्छ। राजनीतिमा महिलाको अवस्थामा सुधार भएको छ। तर, जति हुनुपर्ने हो गुणकारी लैंगिक प्रतिनिधित्वको मार्ग खुलाउनुपर्ने जरुरी छ। मुलुकका हरेक क्षेत्रमा महिलाको प्रतिनिधित्व संख्यात्मक मात्र होइन, गुणात्मक रूपमा पनि हुनुपर्छ। अहिले संख्यात्मक रूपमा महिलाको प्रतिनिधित्वको आकार बढेको छ। तर, नेतृत्व तह वा प्रक्रियामा पुरुषहरू नै अघि छन्। यस अर्थमा निर्णायक तहमा महिला पछि नै छन्। पुरुष सरह अगाडि आउन सकेको अवस्था छैन। (मल्ल, त्रिभुवन विश्वविद्यालय राजनीतिशास्त्र केन्द्रीय विभागकी पूर्वविभागीय प्रमुख हुन्।)"
लय समातिरहेको पर्यटन,"सन् २०२३ मा नेपालीले आशा गरेभन्दा धेरै राम्रो संख्या अर्थात् १० लाख १४ हजार ८ सय ७६ जना विदेशी पर्यटकले नेपाल भ्रमण गरे। जुन हाम्रा लागि धेरै राम्रो र प्रेरणादायी कुरो हो। सन् २०२३ मा विश्वका विभिन्न देशमा १३ अर्ब मानिस पर्यटक भई घुम्न निस्किए। यो संयुक्त राष्ट्रसंघ मातहत रहेको विश्व पर्यटन संगठनको तथ्यांक हो। जसअनुसार सन् २०१९ मा विश्व भ्रमण गर्न निक्लिएका पर्यटकको संख्या भेटाउन लगभग ११ प्रतिशत बाँकी छ। साथै समीक्षा अवधिमा अन्तर्राष्ट्रिय क्षेत्रमा पर्यटन उद्योगले १४ खर्ब डलर आम्दानी गरेको छ। नेपालमा चाहिँ पर्यटन क्षेत्रबाट सरकारलाई कति विदेशी मुद्राबराबरको आम्दानी भयो ? व्यवसायीले आर्थिक रूपमा कति फाइदा गरे ? यस सम्बन्धमा सम्बन्धित निकायले तथ्यांकबाहिर ल्याइसकेको छैन। तर, सन् २०२३ मा नेपालीले आशा गरेभन्दा धेरै राम्रो संख्या अर्थात् १० लाख १४ हजार ८ सय ७६ जना विदेशी पर्यटकले नेपाल भ्रमण गरे। जुन हाम्रा लागि धेरै राम्रो र प्रेरणादायी कुरो हो। अर्थतन्त्रमा पर्यटनबाट हुने कुल योगदान वा भनौं आम्दानीमा एकरूपता भने छैन। किनभने, यो क्षेत्रको कुल योगदान अर्थात् वार्षिक आम्दानी कहिले साह्रै कम देखिन्छ भने कहिले ठीकठीकै। जस्तो कि पर्यटन विभागका अनुसार आर्थक वर्ष २०७४०७५ मा ६७ अर्ब ९ करोड ६० लाखबराबर विदेशी मुद्रा आम्दानी भयो। उक्त आम्दानी २०७५०७६ मा बढेर ७५ अर्ब ८ करोड ५६ लाख पुग्यो। २०७६०७७ मा भने ४८ अर्ब ७ करोड ५७ लाखमा खुम्चियो। २०७७०७८ मा झनै ३ अर्ब ८८ करोडबराबर मात्रै विदेशी मुद्रा आम्दानी भयो। यस्तो अवस्था आउनुको मुख्य जड चाहिँ कोरोना महामारीको असर नै हो। सन् २०१९, २०२० र सन् २०२१ मा नेपाल मात्रै नभएर विश्वभरि नै कोरोना महामारीले गर्दा पर्यटन क्षेत्रमा नकारात्मक असर परेको थियो। तथापि २०७८०७९ मा नेपालमा झन्डै दोब्बरले बढेर ११ अर्ब ३५ करोडबराबरको विदेशी मुद्रा आम्दानी भएको थियो। जे भए पनि विश्व पर्यटनका सन्दर्भमा कुरो गर्नुपर्दा सन् २०१८१९ कोभन्दा बढी पर्यटक संख्या पुग्न चाहिँ २०२५०२६ सम्म लाग्ने अनुमान छ। हुन त अझै कोरोना महामारी (कोभिड १९) निमिट्यान्नै भएको हो त ? कि बीचमा फेरि अस्वाभाविक रूपमा नयाँनयाँ भेरियन्ट (उत्परिवर्तित रूपमा) लिएर विश्वव्यापी रूपमा फैलिने हो ? सो सम्बन्धमा हालसम्म कसैले पनि केही ग्यारेन्टी लिएका छैनन्। तर आशा गरौं, आगामी दिनमा कहिल्यै त्यस्तो अवस्था नआओस्, त्यस्तो नहोस्। हुन पनि कोरोना महामारी पैलिएकोले त्यो समय सम्झँदा कहाली नै लागेर आउँछ। कोरोना महामारीपछि अहिले प्रायः सबै देशमा पर्यटनले गति लिएको छ। लय समातेको छ। नेपालमा सन् २०२० मा केवल २ लाख ३० हजार ८५ जना विदेशीले भ्रमण गरेका थिए। सन् २०२१ मा त झनै धेरै संख्यामा घटेर (अघिल्लो वर्ष अर्थात् सन् २०२० मा भन्दा आधा घटेर) १ लाख ५० हजार ९ सय ६२ जना विदेशी पर्यटकमात्रै नेपाल भ्रमणमा आएका थिए। जुन सन् २०२० को तुलनामा लगभग ४६ प्रतिशतले कम हो। तर सन् २०२२ देखि नेपाली पर्यटनले पनि विस्तारै लय समातेको छ। त्यसैले गर्दा नै सन् २०२२ मा अनपेक्षित रूपमा नेपाल भ्रमण गर्न आएका विदेशीको संख्या बढेर ६ लाख १४ हजार ८ सय ६९ जना पुग्यो। त्यस्तै सन् २०२३ मा पनि नेपाल भ्रमण गर्न आउने विदेशी पर्यटकको संख्या बढेर १० लाख १४ हजार ८ सय ७८ जना पुग्यो। लगभग तीनवर्षे कोरोना महामारीकालपछि लगातार रूपमा नेपाल भ्रमणमा आउने विदेशीको संख्या बढे पनि उनीहरूले नेपालमा रहँदा, बस्दा गर्ने दैनिक खर्चको बढोत्तरी चाहिँ खासै हुन सकेको छैन। यो चाहिँ सोचनीय विषय देखिन्छ। द ग्लोबल इकोनोमी डटकम का अनुसार सन् २०२० मा नेपाल भ्रमण गर्न आएका विदेशीको आर्थिक योगदान (जीडीपी) मा ०७१ प्रतिशत मात्रै रहेको देखिन्छ। सो तथ्यांकमा जनाइएअनुसार पर्यटनबाट सबैभन्दा धेरै योगदान (ग्रोस डेभलपमेन्ट प्रडक्टजीडीपी) आरुबा नामक सानो टापु देशको रहेको देखिन्छ। जुन देशको जीडीपीमा पर्यटनको योगदान ४१२६ प्रतिशत थियो। दोस्रो देश माल्दिभ्स थियो। माल्दिभ्सको जीडीपीमा पर्यटनको योगदान ३७६१ प्रतिशत थियो। तेस्रोमा मकाउ थियो। मकाउको जीडीपीमा पर्यटनको योगदान ३७०७ प्रतिशत थियो। चौथो स्थानमा एन्टिगुवा एन्ड बारबाडोेस थियो। उक्त सानो टापु देशको जीडीपीमा पर्यटनको योगदान चाहिँ २९३७ प्रतिशत थियो। पर्यटनबाट आफ्नो देशको जीडीपीमा बढी योगदान गरेको पाँचौं देशमा चाहिँ सेसेल्स थियो। विश्वको भूगोलमा एकदमै सानो टापु देशको रूपमा रहेको सेसेल्सको जीडीपीमा पर्यटनको योगदान भने १९२६ प्रतिशत थियो।"
माओवादीसँगको गठबन्धन टुटेपछि कांग्रेसले बनायो शर्मालाई उम्मेदवार,"काठमाडौं : नेकपा माओवादी केन्द्रसँगको गठबन्धन टुटेपछि नेपाली कांग्रेसले युवराज शर्मालाई राष्ट्रिय सभा अध्यक्षको उम्मेदवार बनाएको छ। कांग्रेस नेता कृष्णप्रसाद सिटौलालाई अध्यक्ष बनाउने प्रधानमन्त्री पुष्पकमल दाहालसमेतको सहमतिमा राष्ट्रियसभा सदस्य बनाइएको थियो। तर, प्रचण्डले एमालेसँग नयाँ गठबन्धन बनाएपछि कांग्रेसले तल्लो तहका नेतालाई उम्मेदवार छानेको हो। राष्ट्रियसभामा एमालेमाओवादीको वर्तमान गठबन्धन बलियो छ भने कांग्रेस र लोसपाको कमजोर देखिएको छ। प्रचण्डसँगको छलफलपछि कांग्रेस सभापति शेरबहादुर देउवाले सिटौलालाई अध्यक्ष बनाउने गरी कोशी प्रदेशबाट राष्ट्रिय सभामा ल्याएका थिए। तर,सत्ता परिवर्तन भएसँगै हार्ने निश्चित भएपछि सिटौलाले उम्मेदवारी नदिएका हुन्। सिटौलाले अध्यक्षमा नउठ्ने बताएपछि कांग्रेसले शर्मालाई उम्मेदवार बनाएको हो। राष्ट्रिय सभा अध्यक्षको निर्वाचन भोलि हुँदैछ। त्यसका लागि आज मनोनयन दर्ता हुँदैछ। उम्मेदवारी दर्ता बिहान ११ बजेदेखि दिउँसो १ बजेसम्मका लागि तोकिएको छ। राष्ट्रियसभा अध्यक्षका लागि नेपाली कांग्रेसका उम्मेदवार शर्माले उम्मेदवारी दर्ता गराइसकेका छन्। शर्माले सोमबार बिहान संसद सचिवालयमा अध्यक्षका लागि उम्मेदवारी दर्ता गराएका हुन्। मनोनयन दर्ता पछि कांग्रेस उम्मेदवार शर्माले पत्रकारसँग कुराकानी गर्दै लोकतन्त्रमा कसैको हार नहुने बताए। हार हुने निश्चित भएपछि तपाईंलाई कांग्रेसले उम्मेदवार बनाएको हो ? भन्ने प्रश्नको जवाफमा नेता शर्माले लोकतन्त्रमा सबैको जित हुने बताएका हुन्। उनले भने,'लोकतन्त्रमा जितहार हुनु स्वभाविकै हो। लोकतन्त्रमा कसैको हार हुँदैन। सबैको जित हुन्छ। यो लोकतन्त्रको सुन्दर पक्ष हो।' उनले आफू राष्ट्रियसभाको अध्यक्ष बने राष्ट्रिय सभाको गरिमा बढाउने गरी काम गर्ने बताए। राष्ट्रियसभा अध्यक्षमा शर्मालाई लोकतान्त्रिक समाजवादी पार्टीले समर्थन गरेको छ।"
नालीमा लडेर घाइते भएकी वृद्धाको मृत्यु,विराटनगर : मोरङमा निर्माणाधीन नालीमा लडेर घाइते भएकी वृद्धा महिलाको आइतबार राति मृत्यु भएको छ । मोरङको कानेपोखरी गाउँपालिका७ शुक्रबारे टोलकी ७३ वर्षीया इन्द्रकुमारी लिम्बूको मृत्यु भएको प्रहरीले जनाएको छ । प्रहरीका अनुसार राति ९ बजेतिर घरनजिकको निर्माणाधीन नालीमा अचानक लडेर लिम्बू गम्भीर घाइते भएकी उनलाई उपचारका लागि विराटनगरको आर्या न्यूरो अस्पताल ल्याइएको थियो । अस्पताल ल्याइपुर्याउन साथ चिकित्सकले मृत घोषित गरेको जानकारी प्रहरीले दिएको छ । प्रहरीका अनुसार घरमा वृद्धा एक्लै बस्दै आएकी थिइन् । प्रहरीले घटनाको अनुसन्धान सुरु गरिएको जानकारी दिएको छ ।
दुर्घटनामा मोटरसाइकल चालकको मृत्यु,उदयपुर: उदयपुरको त्रियुगा नगरपालिका ७ होक्सेमा सवारी दुर्घटनाबाट सोमबार बिहान मोटरसाइकल चालकको ज्यान गएको छ । मदन भण्डारी स्मृति लोकमार्गको पूर्वबाट पश्चिमतर्फ जाँदै गरेको प्र०१०१६प४७६ नम्बरको एनएस मोटरसाइकल र विपरित दिशाबाट आउँदै गरेको स१ख८१६ नम्बरको यात्रुवाहक बस ठोकिदा दुर्घटना भएको हो। दुर्घटनामा इलामको सुर्योदय नगरपालिका ११ का २३ वर्षीय प्रदित राईको ज्यान गएको जिल्ला प्रहरी कार्यालयका एसपी रमेश थापा जानकारी दिए । उनी झापाली नामको युट्युब चलाउने वाइक राइडर भएको परिचयपत्रबाट खुलेको छ । घटनालगत्तै प्रहरीले सवारी र चालकलाई नियन्त्रणमा लिइ अनुसन्धान सुरू गरिएको एसपी थापाले बताए ।
झापाको भगवती प्लाइउड उद्योगमा लागेको आगो अझै नियन्त्रणमा आएन,"झापा : झापाको मेचीनगर नगरपालिका१५ ज्यामिरगढीस्थित भगवती लेमिनेट्स (प्लाइउड) उद्योगमा लागेको आगो अझै नियन्त्रणमा आउन सकेको छैन। सोमबार बिहान करिब सवा ५ बजेदेखि आगलागी भएको हो। ६ घण्टादेखि आगो नियन्त्रणमा लिने प्रयास भइरहेको जिल्ला प्रहरी कार्यालय झापाका एसपी मिलन केसीले जानकारी दिए । आगो नियन्त्रणका लागि जिल्लाका आठवटा वारुणयन्त्र,नेपाली सेना,सशस्त्र प्रहरी,नेपाल प्रहरी र स्थानीयबासी खटिएको एसपी केसीले बताए । उद्योगका लागि भण्डारण गरी राखिएको गोलिया गोदामको मुख्य ब्लकमा आगो लागेको हो,'एसपी केसीले भने,त्यहाँ मजदुर नरहेकोले कुनै मानवीय क्षति हुन पाएन,तयारी प्लाइउडमा समेत कुनै क्षति पुगेको छैन । आगो नियन्त्रणमा आएपछि मात्र क्षतिको यकिन विवरण आउने उनले बताए। घटनास्थलमा प्रमुख जिल्ला अधिकारी बन्धुप्रसाद बास्तोला,प्रहरी कार्यालय झापाका एसपी मिलन केसी,सशस्त्र प्रहरी बल नेपाल नम्बर २ गण झापाका एसपी कवीन्द्र राईलगायतको टोली पुगेको थियो। सो उद्योगमा १४ सय मजदुर कार्यरत छन् ।"
नातावादबारे नारायण दाहालको प्रष्टोक्ति : पार्टीमा योगदान गरेकै कारण राष्ट्रिय सभा अध्यक्षको टिकट पाएको हुँ,"काठमाडौं : नेकपा माओवादी केन्द्रबाट राष्ट्रियसभा अध्यक्षको उम्मेदवारी दिएका नारायण दाहालले आफूलाई परिवारवादसँग जोडेको प्रति आपत्ती जनाएका छन्। उनले प्रधानमन्त्री पुष्पकमल दाहाल 'प्रचण्ड'को भाइ भएका नाताले मात्रै नभइ पार्टीमा योगदान गरेकै कारणले आफूले राष्ट्रियसभा अध्यक्षको टिकट पाएको स्पष्ट पारेका हुन्। प्रचण्डको भाइ भएका नाताले टिकट पाएको भन्ने चर्चा छ नि भन्ने पत्रकारले सोधेको प्रश्नको जवाफमा दाहालले परिवारवादसँग जोड्न न्यायोचित नहुने बताए। 'प्रचण्डको भाइ भएर टिकट पाएको भन्ने चर्चा छ । यो कुराले मेरो कान पाकिसक्यो। मुख थाकिसक्यो। २०६३ सालमा जुन आन्तरिक व्यवस्थापिकमा म प्रवेश गरेँ। त्यो बेलादेखि नै यो आरोप खेप्नु परेको हो। पार्टीको सानो जिम्मा लिनुपर्दा त्यो खालको आरोप लाग्ने गरेको छ। मैले भन्ने गरेको छु म चाहि २०३६ सालमा प्रवेश गरेको हुँ। युद्धमा कहाँ कति खटे भन्ने कुरा सबैलाई थाहा छैन। म युद्धमा हिँडेका बेला दाइ हिँड्या छ तँ हिड्नु हुँदैन भनेर किन भन्न आएनन्,'उनले भने,'अहिले जिम्मेवारी पाउँदा तैले पाउँदैनस् भनेर कसैले भन्छ भने मेरो भन्नु केही छैन। पार्टीमा गरेको योगदानले जिम्मेवारी पाएको हुँ।' शर्माले पाँच दशक लामो राजनीतिक यात्रापछि राष्ट्रियसभामा दुई वर्षअघि प्रवेश गरेको र त्यस अनुभवका आधारमा पार्टीले अध्यक्षका उम्मेदवार बनाएको धारणा राखे। उनले निर्वाचित भए राष्ट्रिय सभाको गरिमा बढाउनेगरी काम गर्ने बताए। उनले राष्ट्रिय सभा अध्यक्षमा आफ्नो जित सुनिश्चित भएको दावी गरे। राष्ट्रिय सभा अध्यक्षका लागि प्रमुख प्रतिपक्षी नेपाली कांग्रेसले युवराज शर्मालाई उम्मेदवार बनाएको छ। कांग्रेस नेता कृष्णप्रसाद सिटौलालाई अध्यक्ष बनाउने प्रधानमन्त्री पुष्पकमल दाहालसमेतको सहमतिमा राष्ट्रियसभा सदस्य बनाइएको थियो। तर,प्रचण्डले एमालेसँग नयाँ गठबन्धन बनाएपछि कांग्रेसले तल्लो तहका नेतालाई उम्मेदवार छानेको हो। उम्मेदवारी दर्तापछि शर्माले लोकतन्त्रमा कसैको हार नहुने बताए। उनले भने,'लोकतन्त्रमा जितहार हुनु स्वभाविकै हो। लोकतन्त्रमा कसैको हार हुँदैन। सबैको जित हुन्छ। यो लोकतन्त्रको सुन्दर पक्ष हो।' राष्ट्रिय सभामा माओवादी १७ सांसदसहित पहिलो दल रहेको छ। एमाले १०,एकीकृत समाजवादी ८ र जसपा ३ गरी सत्ता गठबन्धनसँग राष्ट्रिय सभामा ३९ सांसद छन । राष्ट्रिय सभा अध्यक्षमा मनोनित हुनका लागि ३० जना सांसद भए बहुमत पुग्छ। त्यस्तै कांग्रेससँग राष्ट्रिय सभामा १६ सांसद छन् भने लोसपाको १ सांसद छ । राष्ट्रिय सभा अध्यक्षको निर्वाचन मंगलबार हुँदैछ।"
मारुनी नाच संरक्षणमा जुट्यो मगर समुदाय,"रसुवा : लोक संस्कृतिको जगेर्ने हुन नसक्दा मगर समुदायको सबैभन्दा महत्वपूर्ण मानिने मारुनी नाच लोप हुने अवस्थामा पुगेको छ। आफ्नो मौलिक नाच लोप हुने अवस्थमा पुगेपछि गाउँका बुढापाकाहरू यसको जगेर्ना गर्न अहिले कम्मर कसेर लागेका छन्। यसै अवसरमा कालिका हिमालय कलेजमा रसुवा र नुवाकोटको गाउँबाट परम्परागत भेषभूषामा सजिएर आएका ७ वटा समूहले मारुनी नाच प्रदर्शन गरे । नाच हेरेर उत्तरगया गाउँपालिका२ डाडागाउँका उत्तम घले दङ्ग परे । उनका लागि मारुनी नाच विल्कुलै नयाँ भने होइन । घलेले डाँडागाउँको गुरुङ समुदायमा १३ वर्षअघि मारुनी नाच देखेका थिए । यसरी बुढापाकाहरू आएर मञ्चमा प्रतियोगिताकै रुपमा मारुनी नाच कहिल्यै देखेका थिएनन् । उत्तरगया३ का ठूलोगाउँका मारुनी नाच समूहका ८२ वर्षीय वृद्ध चमकबहादुर गुरुङले सुरिलो भाखा र मौलिक लयमा मारुनी भट्टयाए । मारुनी नेपालको परम्परागत नाच हो । मारुनी प्रारम्भ हुनुअघि दुईवटा मादलेले विशेष तालमा मादल बजाउनुपर्छ यसलाई ठोकन राख्ने भनिन्छ। यसमा कृष्ण चरित्र,रामायण,महाभारतका कथामा आधारित गीत गाइन्छ । सुरुवातमा ढोका खोल्ने गीत, मारुनी बाँध्ने गीत र देवी देवताहरूको प्रार्थना गीतहरू गाएर मारुनीलाई नचाइन्छ । पहिले देवी बाँध्ने गीत गाएर नाचको आरम्भ हुन्छ । विस्तारै बाधैला, ख्याली, झुमरी, डाँडी गीत गाइन्छ । सामरी मारुनी नित्य समूह म्यागङ गाउँपालिका५ सामरी नुवाकोटका ८३ वर्षीय बुद्धिबहादुर शाक्यले नेतृत्व गरेको समूहले निकै रोचक मारुनी नृत्य प्रर्दशन गरेको थियो। यो समूहले प्रथम पुरस्कार समेत हात पार्यो । गाउँगाउँबाट आएका ३ समूहका महिलाले माल गाए । ब्रतबन्ध वा विवाहको साइत गर्ने शुभ लग्नमा माल गाउने चलन छ । रसुवामा सम्भवत प्रतियोगिता कै रुपमा हालसम्मकै पहिलो कार्यक्रम हो । गुरुङ र मगर समुदायमा परम्परादेखि नै विभिन्न सरस्वती पूजा तथा अन्य शुभकार्यमा देखाइने मारुनी नाच अहिले लोप हुने अवस्थामा पुगेको छ । कालिका गाउँपालिका३ का पिताम्बर आचार्यले पनि लोप हुने अवस्थामा पुगेको मारुनी नाच झ्याली र मादलसँगै मारुनी नाचे । हाम्रा मौलिक संस्कृति मासिन लागेको समयमा यो कार्यक्रमले नयाँ पुस्तालाइ ब्युँझाउने उनले विश्वास व्यक्त गरे। मारुनी नाचमा दुई मारुनी,दुईदेखि तीन मादले, एकजना पुर्सिङ्गे र ६ देखि १० जनासम्म गायक हुन्छन् । पुर्सिङ्गेले महिलाको कपडा लगाएको हुँदैन । मारुनी नाचमा तीन मादले अथवा एक मात्र मारुनी सिङ्गारिएको भए पुर्सिङ्गेको मादलेसँग नाच्ने जिम्मा हुन्छ । हाउ भाउ तथा ताल र चाल पुरै मारुनीकै मिलाउनुपर्ने पुर्सिङ्गेहरु एकपछि अर्को बदलिएर नाच्न सक्छन् । ठाउँ अनुसार मारुनी नाचमा कम्मरमा पटुका बाँधेर पुर्सिङ्गे बनाइन्छ । पुरुषलाई महिलाको कपडा पहिराएर श्रृंगारपटार गरी मारुनी बनाएर मादलको तालमा पुराना पौराणिक कथामा आधारित गीत गाएर नाचिने यो नाच नेपालका मगर,गुरुङ,तामाङ,लिम्बू जातिको पुरानो मुख्य संस्कृति रुपमा विकास हुँदै गरेको पाइन्छ । अहिले पौराणिक कथामा आधारित गीतका साथ मादलको तालमा नाचिने मारुनी नाच रसुवामा लोप हुने अवस्थामा पुगेको छ । उत्तरगया र नौकुण्ड गाउँपालिकाको केही गाउँमा १२ वर्ष अघिसम्म गाउँमा मारुनीको चलन थियो । मारूनी नाचमा मादल नै मुख्य बाजा हो । मादलमा एक गुरु मादल हुन्छ । मादलेहरूले कम्मरमा मादल भिरेर बजाउदै नाच्ने गर्दछन् । अन्तिममा मारुनी फुकाउने गीतहरू गाएर मारुनीले लगाएका कपडा गहना फुकाल्छन् । गीत शिरैको शिरफूल खोलेर राख,हिजो थियौ जनाना आज मरिद आङको चोलिया खोलेर राख,हिजो थियौ जनाना आज मरिद । यो गीत गाएर मारुनीको पहिरन उतार्न लगाएर मारुनी नाचको समापन हुन्छ । नाच्ने समूहको तर्फबाट घरबेटीलाई आशिष दिँदै गाइन्छ । यो गीतलाई आशिका भनिन्छ । खुशीको अवसरमा नचाइने मारुनी नाचमा आशिका गीतहरू गाएर आयोजक वा घरबेटीलाई आशिष दिइन्छ । नाङ्लोमा गक्ष अनुसारको रुपैयाँ धान र सगुन अगाडि राखेर आशनमा बस्नु पर्ने हुन्छ । मारुनी तथा मादलेहरूले नाच्दा खुट्टामा खाँकर लगाउँछन् । खाँकर एक पितल र कासको मिश्रण धातुबाट बनेको हुन्छ । मंजिरा पनि मारूनी नाचमा प्रयोग हुन्छ । मारुनीमा आजभोलि बाँसुरी, मोरचंगा, हारमुनियम,गितार आदी आधुनिक बाजाहरूको पनि प्रयोग हुन्छ । मारुनी गाउन आएका नीलकण्ठ महांकाल भजन समूहका विष्णु देवकोटा नृतृत्वको बालन तथा खैजडी नृत्य समेत प्रदर्शन गरे । यो समूहबाट कमल पनेरु मारुनी सिङ्गारिएर छमछमी नाचे । कार्यक्रम हेर्न आएका उत्तरगया ५ का चन्द्रबहादुर विकले भने, हराउँदै गइसकेको मारुनी नाचेर धेरै रमाइलो मात्र भएन अब इतिहास नै ब्युझिने भयो । कार्यक्रममा बिदुरबाट नेवारी भेषभूषा हाकुपटासीमा सजिएर आएको सरिता जोशीको टिमले धिमेबाजा र बासुरीको रोचक प्रस्तुतिले दर्शकको ध्यान तानेको थियो । पञ्चेबाजा,लामा,झाँक्री नाच,खैजडी भजन, बालन,छत्रनाचले त रौनकता थपेको थियो । कार्यक्रमका कालिका गाउँपालिका अध्यक्ष हरिकृष्ण देवकोटा,जिल्ला समन्वय समिति प्रमुख अशोककुमार घिमिरे,बागमती प्रदेशसभा सदस्य इन्द्र गौतमलगायतले नेपालमा सामाजिक र साँस्कृतिक विविधता भएको सबैखाले संस्कृतिको जगेर्ना गर्न सबैले आआफ्नो ठाउँबाट लाग्नु पर्नेमा जोड्दिएका थिए ।"
उम्मेदवारीको चाहनासहित सुहाङले दिए निवेदन,"एमालेका उपाध्यक्ष तथा संविधानसभा अध्यक्ष सुवास नेम्बाङको निधन भएपछि उनको ठाउँमा इलाम क्षेत्र न २ मा उपनिर्वाचन हुन लागेको हो। इलाम : गत भदौ २६ गते नेकपा (एमाले) का उपाध्यक्ष तथा संविधानसभा अध्यक्ष सुवास नेम्बाङको निधन भएपछि एकाएक चर्चामा आएका नेम्बाङ पुत्र सुहाङ नेम्बाङ अचेल जिल्लातिरै भेटिन्छन्। इलाम क्षेत्र २ मा वैशाख १५ गते हुने प्रतिनिधिसभा सदस्य उपनिर्वाचन हुने तय भएपछि उनको दौडाहा त्यही निर्वाचन क्षेत्रमा केन्द्रित थियो। सुहाङले पिताको क्षेत्रमा उम्मेदवारीको चाहना राखेको चर्चा चलिरहेकै समयमा इलाम क्षेत्र न २ मा नेकपा एमालेका उनले निवेदन दिएका छन्। उनीसँगै नरेन्द्र भट्टराई, रवीन्द्र सुवेदी, बुद्धि खनाल, रिप्पल राई र देवी क्षेत्री दुलालले उम्मेदवार बनाउन निवेदन दिएको उम्मेदवार सिफारिस कार्यदलका सचिव एवं नेकपा एमाले जिल्ला कार्यसमितिका सचिव उमेश गुरुङले जानकारी दिए। चैत ५ गतेभित्र उम्मेदवार सिफारिस गर्न जिल्ला कमिटीले यसअघि नै कार्यदल गठन गरेको थियो। उम्मेदवारको नाम जिल्ला कमिटीमा पठाउन उपाध्यक्ष उदयबहादुर राईको संयोजकत्वमा कार्यदल गठन गरेको हो। कार्यदलमा सचिव उमेश गुरुङ, उपसचिव विष्णुमाया आचार्य र सदस्यद्वय मुखराज आङ्देम्बे तथा दीपकिशोर लिङ्दम छन्। कार्यदलले चैत ३ गतेसम्म उम्मेदवारको सूची जिल्ला कमिटीमा पेस गर्ने छ। सचिव गुरुङका अनुसार कार्यदलले जनमत सर्वेक्षण, योगदान, योग्यताको समेत अध्ययन गरेर चैत ३ गते सचिवालयमा प्रतिवेदन बुझाउने छ। जिल्ला कार्यसमितिले सोही प्रतिवेदनको आधारमा एक महिलासहित ३ जनाको नाम केन्द्रमा पठाउने छ। उपनिर्वाचनमा उम्मेदवार हुन इच्छुकले फागुन २७ सम्म आफ्नो व्यक्तिगत विवरणसहित कार्यदलमा इच्छा जाहेर गर्ने पार्टीले समय दिएको थियो। एमाले नेता सुवास नेम्बाङको निधन भएपछि उनको ठाउँमा इलाम क्षेत्र न २ मा उपनिर्वाचन हुन लागेको हो। सालिनता र शैलीमा पिता नेम्बाङको छनक दिने सुहाङको पहिलो परिचय कानुन व्यावसायीका रूपमा भए पनि पछिल्लो समयमा उनको यात्रा फुटबल, पार्टीका कार्यक्रमदेखि गरिबका झुपडीसम्म हुने गरेको छ। उनका हजुरबुवा इलाम जिल्ला अदालतका न्यायाधीश थिए। उनका पिता फुर्सद हुँदा कानुन व्यवसाय गर्थे तर पूर्णकालीन रूपमा भने एमालेका नेताका रूपमा सक्रिय थिए। दुई पटकको संविधानसभा अध्यक्ष र २०७२ को संविधान निर्माणमा भूमिका खेलेका पिताका पुत्र सुहाङले टिकट पाए मतमा प्रतिविम्बित हुने एमालेकै कतिपय नेता कार्यकर्ता बताउँछन्। धेरैले नचिनेका सुहाङलाई २०७९ मंसिर ४ गतेको प्रतिनिधिसभा र प्रदेश सभा निर्वाचनले भने इलाममा कार्यकर्तामाझ चिनाउन सुरु गरेको थियो। त्यहीबेला उनले राजनीति र चुनावलाई नजिकबाट नियालेका थिए। गत प्रतिनिधिसभाको निर्वाचनमा पिताको निर्वाचन क्षेत्रमा खटिँदा पितासँगै आफूलेसमेत कतिपय ठाउँमा प्रतिबद्धता जाहेर गरेका सुहाङ तिनै प्रतिबद्धता पूरा गर्न उम्मेदवार बन्न लागेको बताउँछन्। चैत २४ गते उम्मेदवारी दर्ता गर्ने गरी निर्वाचन आयोगले काम गरिरहेको छ। एमालेसहित अन्य दलका आकांक्षीहरूसमेत गाउँ प्रवेश गरेका छन्।"
राष्ट्रिय सभा अध्यक्ष निर्वाचन : दाहाल र शर्माले आज उम्मेदवारी दर्ता गर्ने,"काठमाडौं : राष्ट्रियसभाको अध्यक्ष पदको निर्वाचनका लागि आज उम्मेदवारी दर्ता हुने भएको छ। संघीय संसदका महासचिव पद्मप्रसाद पाण्डेयका अनुसार आज बिहान ११ बजेदेखि १ बजेसम्म ल्होत्से हलमा उम्मेदवारी दर्ता हुने कार्यतालिका छ। उनका अनुसार दिउँसो १:३० बजे दर्ता भएका प्रस्तावको सूचनाको दर्ता क्रमानुसार सूची प्रकाशन हुनेछ। मंगलबार हुने राष्ट्रियसभा अध्यक्षको लागि सत्ता गठबन्धनका तर्फबाट माओवादी केन्द्रका नारायण दाहाल र कांग्रेसका युवराज शर्माले उम्मेदवारी दर्ता गर्दैछन्। आइतबार बसेको माओवादी केन्द्रको पदाधिकारी बैठकले दाहाललाई राष्ट्रिय सभाको अध्यक्षमा उठाउने निर्णय गरेको माओवादी नेता चक्रपाणी खनालले जानकारी दिए। दाहाल माओवादी केन्द्रका अध्यक्ष एवम् प्रधानमन्त्री पुष्पकमल दाहाल प्रचण्डका भाई हुन्। दाहाल २०७८ सालमा सरकारको सिफारिसमा राष्ट्रपतिबाट राष्ट्रिय सभा सदस्यमा मनोनीत भएका थिए । एमाले नेतृत्वमा नयाँ राजनीतिक समीकरण बनेसँगै एमाले अध्यक्ष केपी शर्मा ओली, नेकपा माओवादी केन्द्रका अध्यक्ष पुष्पकमल दाहाल, रास्वपाका सभापति रवि लामिछाने र जनता समाजवादी पार्टीका अध्यक्ष उपेन्द्र यादवबीच राष्ट्रिय सभाका अध्यक्षमा माओवादी केन्द्रका उम्मेदवार र उपाध्यक्षमा एमालेका उम्मेदवारलाई समर्थन गर्ने सहमति भएको थियो। गत सोमबार साँझ प्रधानमन्त्री निवास बालुवाटारमा बसेको एमाले, माओवादी केन्द्र, एकीकृत समाजवादी र जसपाबीच भएको आठ बुँदे सहमतिको दोस्रो बुँदामा राष्ट्रिय सभाको भागबण्डाको विषय टुंगो लगाएको हो। कांग्रेसबाट यसअघि नेता कृष्णप्रसाद सिटौलालाई राष्ट्रियसभाको अध्यक्ष बनाउने प्रस्तावसहित कांग्रेसले राष्ट्रियसभा सदस्य बनाएको थियो। तर, प्रधानमन्त्री दाहालले कांग्रेससँगको समीकरण तोडेर एमालेसँग जोडिएपछि सिटौलालाई नदिई कांग्रेस संसदीय दलको बैठकले शर्मालाई उम्मेदवार बनाउने निर्णय गरेको हो। ७४ वर्षीय शर्मा बाँके जिल्लाका हुन्। ४५ सालमै पार्टीको बाँके सभापति भएर काम गरेका उनी ०२८ सालमा पार्टी सभापति शेरबहादुर देउवा नेविसंघको सभापति हुँदा उपाध्यक्ष थिए। निर्वतमान अध्यक्ष गणेशप्रसाद तिमिल्सनाको कार्यकाल यही फागुन २० गते सकिएको छ।"
"पानी त आयो, अब बिजुली भए अन्धकार हट्थ्यो","ओखलढुंगा : मोलुङ गाउँपालिका४ स्थित अति दुर्गम र लेकाली बस्तीमा खानेपानी पुग्दा स्थानीय खुसीले नाचे। उर्लेनी, माझखर्क र खस्रेनीका स्थानीयले विकास के हो भनेर अनुभूत गर्ने विषय भनेकै एउटा खानेपानी योजना भयो। यसले धेरैका अनुहारमा हाँसो ल्याएको छ। घण्टौं हिँडेर पानी बोक्नुपर्ने बाध्यता हटेर घरघरै धारा छन्। दैनिक निश्चित समयमा पानी आउँछ। पानी भर्न खाना बसालेर पनि सकिन्छ, पहिलेपहिले २ घण्टा हिँडेर पानी बोक्नुपथ्र्यो, स्थानीय महिलाले भनिन्। नेपाल रेडक्रस सोसाइटीले सञ्चालन गरेको दिगो र समावेशी खानेपानी, स्वच्छता तथा सरसफाइ प्रबद्र्धन कार्यक्रम र मोलुङ गाउँपालिकाको स्रोत साझेदारी तथा स्थानीयको श्रमदानबाट ६२ घरमा धारा जडान गरिएको छ। एउटा स्कुल र एउटा स्वास्थ्य एकाइसमेत उक्त खहरे खस्रेनी खानेपानी आयोजनाबाट ६४ धारा वितरण गरिएको छ। उपभोक्ताहरूले लगातार ३३ दिन श्रमदान गरेका छन्। पूर्ण अशक्तलाई श्रमदान लगाइएको छैन भने एकल महिला र एकल पुरुषलाई आधा समय श्रमदानमा लगाइएको छ। यसरी पालिकाबाट १५ लाख, दाताबाट ४४ लाख र स्थानीयको १५ लाख बराबरको श्रमदानले बनेको आयोजनाबाट २०८० पुसदेखि घरघरै पानी पुगेको छ। यसअघि यी गाउँमा २०४५ सालमा सामुदायिक अस्पताल मिसनको एक कार्यक्रममा २०२२ धारा पानी ल्याउने काम भएपनि त्यसपछि कुनै योजना पुगेको थिएन। अहिले यो खानेपानी आयोजना सम्पन्न भएपछि रेडक्रसकर्मी पुग्दा स्थानीयले पानी खुवाउने सर आयो भन्छन्। २०४५ सालपछि गाउँमा आएको यही योजनाले स्थानीयको मुहारमा खुसी ल्याएको रेडक्रसका जिल्ला कार्यक्रम संयोजक खिला गुरागाईँ बताउँछन्। गत वर्ष मात्रै यो कार्यक्रम सम्झौता भएर काम सुरु भएपछि स्थानीय बासिन्दा र पालिकाको सहजीकरणमा सहजै योजना सम्पन्न भएको उनको भनाइ छ। अघिल्लो वर्ष मात्रै उर्लेनी, माझखर्क र खस्रेनी भञ्ज्याङ जोड्न मोटरबाटोको ट्र्याक खुलेको छ। हिउँदमा जेनतेन बोलेरो र ट्र्याकटर चल्छन्। वर्षात्मा सबै बन्द हुन्छ। यही ट्र्याक खुलेपछि खानेपानी आयोजना पनि सफल भएको हो। यो गाउँमा अब सडक स्तरोन्नति र बिजुली अति आवश्यक देखिएको खानेपानी आयोजना अनुगमनमा पुगेका नेपाल रेडक्रस सोसाइटीका जिल्ला सभापति नारायण दाहालले बताए। यहाँ पानी पछि अब बिजुली अति आवश्यक देखिएको छ, उनले भने। गाउँपालिकाले पनि दुर्गममा सडक र बिजुली जोड्ने पालिकाको प्रथामिकता भएको बताएको छ। गाउँपालिका अध्यक्ष उत्तम राई स्थानीय आवश्यकता, योजनाको औचित्य र दिगोपनाको अवस्था हेरेर पालिकाले योजनाहरू वितरण गर्ने बताउँछन्। पालिकाले चाहेमा एक वर्षमै बिजुली बल्ने स्थानीय भीषण तामाङ बताउँछन्। हाम्रा कुरा सबैले सुनिदिए गाउँ सुगम हुने उनी बताउँछन्। यी तीन गाउँबाट पालिका केन्द्र आउन ३४ घण्टा भीर र जंगल पार गर्नुपर्छ। बारीमा आलु र मकै फल्छन्। उत्पादनले ३ महिना पनि पुग्दैन। यहाँ डेढ सय परिवारका काम गर्न सक्ने जनशक्ति भारतको लद्दाख, कास्मिर र सिक्किममा श्रम गर्न जान्छन्, १०१२ परिवार त उतै बस्न थालिसकेका छन्। गएकाहरू दशैं मनाउन मात्रै गाउँ आउँछन्। कमाएर ल्याएको पैसाले अन्नबाली र तरकारी किनेर जीविकोपार्जन गर्नुपर्छ। गाउँमा रोजगारी नहुँदा विदेसिनुको विकल्प नरहेको स्थानीय बुद्धमाया तामाङ बताउँछिन्। तीन वटै गाउँमा गरि कक्षा पाँचसम्म पढाइ हुने विद्यालय र कहिलेकाँही खुल्ने स्वास्थ्य इकाइ मात्रै यहाँका सरकारी निकाय हुन्। स्वास्थ्य, शिक्षा, रोजगारीको समस्याबाट उठाउन गाउँको विकास जरूरी भएको स्थानीयको भनाइ छ।"
३३ कलाकारका ४० बढी क्यारिकेचर,"काठमाडौं : कार्टुनिस्ट क्लब अफ नेपाल, नेपाल ललितकला प्रज्ञाप्रतिष्ठान, वास्तुकला तथा अन्य सिर्जनात्मक कला विभागको संयुक्त आयोजनामा नेपाली क्यारिकेचर २०८० प्रदर्शनी सुरु भएको छ। प्रदर्शनीको अग्रज कार्टुनिस्ट मोहन श्याम महर्जन खोकना ले आइतबार नक्सालस्थित नेपाल ललितकला प्रज्ञा प्रतिष्ठानमा उद्घाटन गरे। प्रदर्शनीमा अविन श्रेष्ठ, अकृन अधिकारी, अनिसा भण्डारी, अनुप गुरुङ, अर्पिता शाक्य, अशोकमान सिं, वामन चालिसे, बासु क्षितिज, भानु भट्टराई, विनय भण्डारी, विश्व थापा, चेतन गौतम, देवेन्द्र थुम्केली, हरिशरण ढुंगाना, केशवराज खनाल, महेश बस्ताकोटी, मनरा प्रजापति, एनबी गुरुङ, पल्पसा मानन्धर, पानसिंह तमोर, रवि मिश्र, रविन सायमी, रवीन्द्र मानन्धर, रामहरि रिमाल, राजेश मानन्धर, रामकृष्ण थापा, सविना रिजाल, सानुराज डंगोल, सागर शाह, सुजिता महर्जन, सुदर्शन सिग्देल, सौरभ कोइराला, उमेशचन्द्र अधिकारीलगायत कलाकारले सिर्जना गरेका ४० भन्दा बढी क्यारिकेचर राखिएको छ। कार्टुनिष्ट क्लब अफ नेपालका अध्यक्ष वासु क्षितिजले नेपालमा क्यारिकेचरलाई माथि उठाउन यस्ता कार्यक्रम महत्वपूर्ण हुने बताए। उनले क्यारिकेचरले व्यावसायिकदेखि अन्य विविध क्षेत्रमा करिअर नै बनाउनसमेत सक्ने ठूलो सम्भावना रहेको धारणा राखे। प्रदर्शनीमा कार्टुनिस्ट क्लब नेपालका निवर्तमान अध्यक्ष तथा वरिष्ठ कार्टुनिस्ट अविन श्रेष्ठले काठको ब्लकदेखि एआईसम्मको क्यारिकेचरको इतिहास, आधुनिक प्रविधि र प्रवृत्तिमाथिको कार्यपत्र प्रस्तुत गरेका थिए। प्रतियोगितामा सहभागी ३३ कलाकृतिहरूमा छनोट तथा मूल्यांकन मापडण्दभित्र परेका प्रतियोगी कलाकृतिहरूमध्ये ३ जनालाई प्रथम, द्वितीय र तृतीय पुरस्कार प्रदान गरियो। जसमध्ये प्रथम पुरस्कार अनुप गुरुङ (कुलदीप जंगबहादुर गुरुङ), द्वितीय पुरस्कार अनिशा भण्डारी र तृतीय पुरस्कार विश्व थापामगरले पाएका छन्। प्रदर्शनी चैत १ गतेसम्म सञ्चालन हुनेछ।"
दुबईले गरायो कृत्रिम वर्षा,"दुबई : गत साता यूएईको मौसम अनुमान शाखा (राष्ट्रिय मौसम विज्ञान केन्द्र) ले शुक्रबार बेलुकीदेखि ३ दिनसम्म लगातर मौसम परिवर्तन भई पानी पर्ने, बादल लाग्ने र हावा चल्ने प्रक्षेपण गर्यो। नभन्दै शुक्रबार रातिदेखि दुबईलगायत यूएईका प्रायः सबै सहरहरूमा ठूलो मात्रामा वर्षा भयो। पानीले सडक भरिँदा यातायात आवागमन प्रभावित बनेको छ। हवाई धावनमार्गमा पानी जमेकाले हवाई उडानमा पनि कठिनाइ भएको छ। दुबईमा मात्र ६ घण्टाको अवधिमा २ इन्च अर्थात् ५० मिलिमिटरसम्म पानी पर्यो। जब कि पछिल्लो तथ्यांकअनुसार पूरै देशमा वर्षभरिमा औसत ४५ इन्च अर्थात् १२० मिलिलिटर पानी पर्छ। त्यसैले शनिबार अचाक्लीकै पानी परेको थियो। दुबई विकासको लोभलाग्दो उदाहरण हो। यसले विज्ञानको चरम उपयोगसमेत गरेको छ भन्ने पुष्टि गराउँछ यो वर्षाद्ले। किनभने, यो थियो कृत्रिम वर्षा (क्लाउड सीडिङ)। के हो क्लाउड सीडिङ अर्थात् कृत्रिम वर्षा ? क्लाउड सीडिङमा हवाईजहाजको सहायताले आकाशमा रहेका बादलहरूका कणहरूमा कृत्रिम कणहरू प्रत्यारोपण गरेर वर्षा गराइन्छ। सिल्बर आयोडाइडलाई बादल फटाउने उत्प्रेरकका रूपमा प्रयोग गरिन्छ। सिल्बर आयोडाइड एक अकार्बनिक यौगिक हो। सिल्बर आयोडाइड सामान्य नुन वा अन्य विभिन्न नुनको मिश्रणलाई बादलमा परिमार्जन गर्न मौसम परिवर्तन गर्न वर्षाका लागि प्रोत्साहित गरिन्छ। क्रिस्टलहरूले कन्डेन्सेसनलाई वर्षाको रूपमा गठन गर्न प्रोत्साहित गर्छ। यूएईले क्लाउड सीडिङ गरेर पहिलोपटक १९९० को अन्त्य तिर कृत्रिम वर्षा गराएको थियो। त्यसपश्चात् हरेक वर्ष १५ प्रतिशतले वर्षाको मात्रा बढाउँदै लगेको छ। संसारका अन्य सुक्खाग्रस्त र मरुभूमि देशहरूले क्लाउड सीडिङबाट लाभ उठाउन सक्छन्। यूएई पृथ्वीको सबैभन्दा सुक्खाग्रस्त क्षेत्रहरूमध्ये एक भएकाले यहाँ थोरै वर्षा हुन्छ र यूएईले यही प्रविधिको उपयोग गर्दै लाभ लिइरहेको छ। यूएईका मौसम विज्ञान विशेषज्ञहरूले सन् २०२४ मा यूएई भरी ३०० वटा क्लाउड सीडिङ गर्ने लक्ष लिएका छन्। प्रकृतिलाई व्यवस्थित रहन सुनिश्चित गर्दै क्लाउड सीडिङ गर्ने यौगिक कति पर्यावरणमैत्री छन् वा छैनन् खोजी भइरहेको र विकल्पहरू खोज्न थप अनुसन्धान भइरहेको विज्ञहरू जनाएका छन्। वायु प्रदूषण कम गर्न अमेरिका, चीन र भारतलगायत धेरै देशहरूमा क्लाउड सीडिङ प्रविधि प्रयोग गरिएको छ। पाकिस्तानले गत वर्ष यूएईको सहयोगमा आफ्ना १० सहरहरूमा कृत्रिक वर्षा गराएको थियो। नेपालले पनि खडेरी लागेको बेला यूएईसँगको चार दशक लामो कूटनीतिक सम्बन्धको उपयोग गर्दै यो प्रविधिको प्रयोग गरी कृत्रिम वर्षाको लाभ लिन सक्छ। जसबाट किसानहरू त हुने नै लाभान्वित हुनेछन् भने बेला बखत खप्नै नसक्ने गरिको काठमाडौं र अन्य ठूला सहरहरूमा हुने गरेको वायु प्रदूषण कम गर्न पनि मद्दत पुग्नेछ। पूर्वसावधानी अहिलेको कृत्रिम वर्षामा यूएईका सरकारी निकायहरूले यहाँका बासिन्दालाई घरभित्र रहन, घरबाटै कार्यालयको काम गर्न (वर्क फ्रम होम), बिजुलीको पोल, रूखहरूको मुनि, समुद्री किनारा र पहाड तथा उपत्यकाहरूमा नजान सुझाव दिए। सार्हो गार्हो परेमा प्रहरी (९९७), एम्बुलेन्स (९९८) र सिभिल डिफेन्स (९९७) मा फोन गरेर जानकारी दिन भनेका छन्। यूएईलगायत मध्यपूर्वका देशहरू सुक्खाग्रस्त हुन्। यी देशमा नेपालमा जस्तो बार्खायाम छाउँदैन। साउने झरी पर्दैन। मरुभूमिको देशमा रोपाइँको चटारो पर्ने कुरै भएन। गर्मीमा औसत ५० डिग्री सेल्सियस र जाडो मौसममा साधारणतय १५२० डिग्री तापक्रम रहने गर्छ। नोभेम्बरदेखि सुरु भएको जाडोयाम मार्चसम्म रहन्छ। यही जाडोयाममा यो देशमा पानी पर्छ। अर्थात् वर्षा पनि यही जाडोयाममा हुन्छ। ४२ वर्षअघिदेखि यूएईमा बस्दै आएका नेपाली शारदाप्रसाद भट्टराईका अनुसार त्यो बेलामा वर्षमा मुस्किलले २ देखि ३ पटक पानी पथ्र्याे। पानी परेपछि स्थानीयहरू बाटोबाटोमा निस्किएर पानीमा रुझेर हर्षोउल्लास मनाउँथे। मानौं, यो देशमा पानी पर्नु भनेको हाम्रो देशमा चाडपर्व आउनु जत्तिकै हो। २२ वर्षभन्दा धेरै वर्षदेखि यूएईमा काम गरिरहेका नेपालीहरू पनि त्यो बेलामा बिरलै पानी पर्ने गरेको बताउँछन्। जाडो पनि अहिलेको जस्तो धेरै महसुस हुन्थेन। चिसो सिरेटो चलेको त थाहा नै थिएन। अहिलेको पानी पराई, सिरेटो चलाई र बेलाबखतको कठ्यांग्रिने जत्तिकै जाडो कतै जलवायु परिवर्तनको प्रभाव त हैन ? नेपाली समाज यूएईका अध्यक्ष बेदप्रसाद अर्यालले आफ्नो आंशका मिश्रित भोगाइ जस्ताको त्यस्तै सुनाए। अत्यधिक वर्षाका कारण शनिबारका दिन दुबईका बाटोमा सयौं कारहरू बन्द भएको र बिग्रिएको कारण अलपत्र परेको आफूले देखेको सुदीप कार्कीले बताए। ढल निकासको अभावमा बाटो पानीले भरिएको छ, उनले भने, दुबईको केही मुख्य सडकमा आवतजावत बन्द गरिएको थियो। दिनभर ट्राफिक अस्तव्यस्त भएको थियो। ट्यान्करहरू सडकमा जमेको पानी उठाउन र अन्यत्र फाल्न व्यस्त देखिन्थे। त्यसो भए २२ वर्ष अघिसम्म कम वर्षा हुने दुबईमा त्यस्तो के जादुमय जलवायु परिवर्तन भयो ताकि वर्षभरिमा हुने वर्षाको मात्रा आजकल एकदिनको वर्षामा नै भएको छ। नेपालका हिमशृंखलाहरू अनुकूल मौसममा पनि हिमपात नभएर नांगिदै जानु र अर्कोतर्फ अति कम पानी पर्ने मरुभूमि देशहरूमा सडकमै बाढी आउनेगरी पानी परिरहनुले विश्वमा हाल भइरहेको तीव्र गतिको जलवायु परिवर्तनकै कारणलाई नकार्न सकिन्न । विश्वमा हुँदै गरेको जलवायु परिवर्तनको कारणले मात्र दुबईमा यत्रो तीव्रगतिको परिवर्तन भने गरेको हैन। विश्वका हरेक अन्वेषणलाई आफ्नो देशमा पहिलो प्रयोग गर्न मन पराउने दुबईले आधुनिक विज्ञानको साहारा (क्लाउड सीडिङ अर्थात् कृतिम वर्षा) को मद्दतले पनि पानी पारिरहेको छ। नियमित पानी पराइले हुने मरुभूमीकरणको न्यूनीकरण र चिसो तापक्रमको वृद्धिले दुबईको पर्यटनलाई झन् टेवा दिने विश्वास गरिएको छ। जाडो छल्न दुबई आउने, दुबईमा घर किन्ने र आधा वर्ष दुबईमै बसोबास गर्न मन पराउने साइबेरियन पश्चिमाहरूको लोभलाग्दो वृद्धिले त्यही देखाउँछ।"
आन्तरिक राष्ट्रिय एकता सुदृढ गर्दै समृद्धिको लक्ष्य हासिल गर्नु राष्ट्रिय कार्यभार हो : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले आन्तरिक राष्ट्रिय एकता सुदृढ गर्दै समृद्धिको लक्ष्य हासिल गर्नु राष्ट्रिय कार्यभार भएको बताएका छन्। ग्याल्बो ल्होसारको शुभकामना दिँदै उनले समानुपातिक समावेशी शासन व्यवस्था युगान्तकारी उपलब्धी भएको उल्लेख गरेका हुन्। नेपाली जनताले लामो संघर्षपछि प्राप्त गरेका लोकतान्त्रिक गणतन्त्र, सङ्घीयता, धर्म निरपेक्षता र सामाजिक न्यायसहितको समानुपातिक समावेशी शासन व्यवस्था युगान्तकारी उपलब्धी हुन्।प्रचण्डले भनेका छन्, यी उपलब्धीको रक्षा एवं सुदृढीकरण गर्दै एकअर्काको संस्कार र संस्कृतिको सम्मानसहित आन्तरिक राष्ट्रिय एकता सुदृढ गर्दै राष्ट्रिय स्वाधीनता, सुशासन, सामाजिक न्याय र समृद्धिको लक्ष्य हासिल गर्नु हाम्रो राष्ट्रिय कार्यभार हो। पूर्वी हिमाली क्षेत्र लगायत देशका विभिन्न भूभागमा बसोबास गर्ने शेर्पा समुदाय लगायतले नयाँ वर्षको रूपमा मनाउने ग्याल्बो ल्होसार प्राचीन उत्पादन पद्धतिमा आधारित मौलिक एवं ऐतिहासिक पर्व भएको उनको शुभकामना सन्देशमा उल्लेख छ। शेर्पा समुदायको मौलिक परम्परा अनुसारको सांस्कृतिक कार्यक्रमसहित हर्षोल्लासका साथ मनाउने यस पर्वमा मान्यजनहरूबाट आशिर्वाद ग्रहण गर्नुका साथै परिवार र आफन्तजनको सुस्वास्थ्य र दीर्घायुको कामना गर्ने प्रचलन रहिआएको छ। प्रचण्डले ल्होसारले आन्तरिक राष्ट्रियता, आपसी सद्भाव, सहिष्णुता, सहकार्य र एकता थप सुदृढ गर्ने विश्वासका व्यक्त गरेका छन्।"
"एमाले गोरखाको अध्यक्षमा सुरेन्द्र थापा, सचिवमा काजिराम रोका विजयी",गोरखा : नेपाल कम्युनिष्ट पार्टी एमालेको अध्यक्षमा सुरेन्द्रबहादुर थापा विजयी भएका छन्। एमाले गोरखाको आठौँ जिल्ला अधिवेशनबाट २८० मत प्राप्त गरी थापा विजयी भएका हुन्। अध्यक्ष पदका अर्का उम्मेद्वार कृष्ण नेपालीले २०५ मत प्राप्त गरेका थिए। त्यस्तै उपाध्यक्षमा मेनबहादुर अधिकारी निर्वाचित भएका छन्। २७० मत प्राप्त गरी अधिकारी निर्वाचित भएका हुन्। उपाध्यक्ष पदका निकटतम् प्रतिस्पर्धी कमल दानीले १२१ मत प्राप्त गरेका थिए भने अर्का उम्मेद्वार कृष्ण काप्रीले ७१ मत प्राप्त गरेका थिए। त्यस्तै सचिवमा काजिराम रोका विजयी भएका छन्। निकटतम प्रतिस्पर्धी उपेन्द्र देवकोटालाई भारी मतान्तरले पछि पार्दै रोका विजयी भएका हुन्। रोकाले ३५३ मत प्राप्त गरेका थिए भने देवकोटाले १०५ मत प्राप्त गरेका थिए। त्यस्तै उपसचिवमा मनोज जोशी र शान्ति चापागाई विजयी भएका छन्। निर्वाचित जोशीले २६५ मत प्राप्त गरेका थिए भने महिला उपसचिवमा विजयी चापागाईँले ३२० मत प्राप्त गरेकी छन्। खुल्लातर्फका उपसचिवका अर्का उम्मेद्वार विष्णु पन्तले ११४ र सञ्जित श्रेष्ठले ६७ मत प्राप्त गरेका थिए भने महिलातर्फकी उपसचिव नानुमाया थापा मगरले १५० मत प्राप्त गरेकी थिइन्।
तेक्वान्दो टोली चीन जाँदै,"काठमाडौं : फ्रान्सको पेरिसमा यही वर्ष हुने ओलिम्पक तथा पारालिम्पिक खेलकुदअन्तर्गत एसियाली छनोट प्रतियोगितामा सहभागी हुन तेक्वान्दोको दुई टोली चीन जाने भएको छ। छनोट प्रतियोगिता यही मार्च १५ देखि १७ तारिखसम्म चीनको ताइयाङमा हुँदैछ। पेरिस पारालिम्पिक छनोटअन्तर्गत के४४ विधाको पुरुष ५८ केजीमुनि भरतसिंह महता र ६३ केजीमुनि अमिर ब्लोन तथा महिला ५७ केजीमुनि पलेसा गोवद्र्धनले नेपालको प्रतिनिधित्व गर्ने छन्। पलेसा चौथो एसियाली पारा खेलकुदकी ऐतिहासिक कांस्य पदक विजेता हुन्। बाँकी दुईको भने यो डेब्यु अन्तर्राष्ट्रिय प्रतियोगिता हो। प्रशिक्षकमा कविराज नेगी लामा रहेका छन्। मार्च १७ तारिखमा हुने प्रतियोगितामा सहभागी हुन पारा टोली मार्च १४ तारिख चीन प्रस्थान गर्ने छ। हरेक स्पर्धामा पहिलो हुने खेलाडी पेरिस पारालिम्पिकमा छनोट हुने प्रावधान छ। यसैगरी पेरिस ओलम्पिक छनोटअन्तर्गत पुरुष ५८ केजीमुनि राहुल कुमाल र ६८ केजीमुनि वीरबहादुर महरा तथा महिला ४९ केजीमुनि अञ्जली तामाङ र ६७ केजीमुनि इन्दिरा बस्नेतले नेपालको चुनौती प्रस्तुत गर्ने छन्। प्रत्येक तौलसमूहमा पहिलो र दोस्रो हुने खेलाडी पेरिस ओलम्पिकका लागि छनोट हुने छन्। प्रशिक्षकमा टीकाप्रसाद लिम्बू छन्। छनोट मार्च १५ र १६ तारिखमा हुनेछ। त्यसका लागि टोली सोमबार चीन प्रस्थान गर्दैछ। राष्ट्रिय खेलकुद परिषद्का सदस्यसचिव टंकलाल घिसिङले टोलीलाई सफलताको शुभकामना दिँदै आइतबार बिदाइ गरे। सो अवसरमा सदस्यसचिव घिसिङले छनोट प्रतियोगिता खेलाडीका लागि चुनौतीसँगै इतिहास दोहोर्याउने अवसर भएको बताउँदै खेलाडीको तयारीका बारे चासो व्यक्त गरेका थिए। छनोट प्रतियोगिता तपाईंहरूका लागि चुनौतीसँगै इतिहास दोहोर्याउने अवसर पनि हो। नेपाली ओलम्पिकको इतिहासमा अहिलेसम्म तेक्वान्दो बाहेक कुनै पनि खेलका खेलाडीले छनोट चरण पार गरी ओलम्पिक खेलेको इतिहास छैन। संगीना वैद्य र दीपक विष्टले त्यो उपलब्धि हासिल गर्नु भएको थियो। उहाँहरू पछि तपाईंहरूलाई इतिहास रच्ने मौका छ, सदस्यसचिव घिसिङले भने, निर्भिक भएर उच्च मनोबलका साथ उत्कृष्ट प्रदर्शन गर्नुस्।"
राजनीति गरे कर्मचारीको जागिरै चट,"काठमाडौं : राज्यको स्थायी सरकार अर्थात् निजामती सेवा। दलीय छाया र अति राजनीतिका कारण यो सेवा जहिल्यै आलोचनाको केन्द्रमा छ। त्यसैकारण कर्मचारीलाई कस्ने गरी सरकारले निजामती सेवा ऐनको मस्यौदा संसद्मा पेस गरेको जनाएको छ। जसमा, राजनीतिक गतिविधिमा संलग्न हुन, सरकारको आलोचना गर्न, व्यापारव्यवसाय गर्न, बन्द हड्ताल गर्न नपाइने लगायतका कसिला व्यवस्थाको प्रस्ताव गरिएको छ। तीनवटै तहमा कर्मचारीको व्यवस्थापन र परिचालनका लागि फागुन २१ गते विधेयक संसद्मा दर्ता भएको हो। कांग्रेसमाओवादी गठबन्धनबाट सामान्य प्रशासनमन्त्री बनेकी अनितादेवीले विधेयक संसद्मा दर्ता गरेकी थिइन्। यद्यपि, विधेयक दर्ता भएको भोलिपल्टै सत्ता गठबन्धन फेरियो। तर, संसद्मा दर्ता भइसकेकाले नयाँ गठबन्धनले यसले स्वामित्व लिएर संसदीय प्रक्रियामा अघि बढाउन सक्छ। प्रधानमन्त्री नफेरिएकाले पनि यो विधेयक अघि बढाउन सरकारलाई सहज नै छ। देश संघीय संरचनामा गए पनि कर्मचारीसम्बन्धी ऐन नबन्दा कर्मचारीतन्त्रलाई संघीयताले छोएकै थिएन। विधेयकमा कर्मचारीलाई राजनीतिक गतिविधिबाट टाढा राख्नेदेखि सरकारको आलोचना गर्न नपाइने प्रस्ताव गरिएको छ। कर्मचारीलाई ट्रेड युनियन अधिकार दिने कि नदिने भन्ने बहसबीच विधेयकमा यसमाथि पनि कडाइका प्रावधान प्रस्ताव गरिएका छन्। विधेयकमा कर्मचारीले उद्योग व्यवसाय, बैंक तथा वित्तीय संस्थामा पनि लगानी गर्न पाउने छैनन्। लोकसेवा तयारी गरिरहेका विद्यार्थीलाई पढाउन नपाउनेसमेत नपाउने व्यवस्था प्रस्ताव गरिएको छ। वहालवाला मात्रै होइन अवकाश प्राप्त कर्मचारीमाथि पनि यो प्रस्तावित विधेयकले नजर लगाएको छ। अवकाश प्राप्त कर्मचारी पछिल्लो समयमा धेरै विवादमा आएका कारण पनि यो ऐन उनीहरूमाथि निगरानी गर्ने बाध्य भएको देखिन्छ। राजनीतिक क्रियाकलापबाटै टाढै राख्ने उद्देश्य सरकारले कर्मचारीलाई राजनीतिक गतिविधिबाट टाढै राख्ने उद्देश्यले राखेको छ। राजनीतिक संलग्नताले सेवा प्रवाह प्रभावित हुनुको साथै कर्मचारीमा मनपरी बढेको छ। राजनीतिक आस्थाकै कारण कर्मचारीमा चेनअफ कमान्ड भत्किएको थियो। कार्यालय सहयोगीले समेत सचिवसम्मलाई नटर्ने अवस्था आएको छ। प्रस्तावित विधेयकमा राजनीतिक वा अवाञ्छनीय प्रभाव पार्न नहुने व्यवस्था गरिएको छ। कुनै निजामती कर्मचारीले आफ्नो सेवासम्बन्धी कुरामा आफ्नो वा अन्य कसैको स्वार्थ पूरा गर्ने मनसायले अन्य कर्मचारी वा पदाधिकारीमाथि कुनै राजनीतिक वा अवाञ्छनीय प्रभाव पार्नु वा प्रभाव पार्ने प्रयत्न गर्नुहुँदैन, विधेयकमा छ। विधेयकमा निजामती कर्मचारीले राजनीतिक दल, राजनीतिक दलको भ्रातृ संगठन, राजनीतिक दलको जनवर्गीय संगठन वा राजनीतिक दलसँग आबद्ध पेसागत संगठनको सदस्यता लिन, राजनीतिक क्रियाकलापमा संलग्न हुन वा अन्य कुनै पनि राजनीतिक गतिविधिमा भाग लिन पाउने छैनन् । सरकारको आलोचना गर्न नहुने विधेयक जस्ताको तस्तै संसदबाट पारित भएमा कर्मचारीले सरकारको आलोचनासमेत गर्न नपाउने भएका छन्। चित्त बुझे पनि नबुझे पनि सरकारको कामकारबाहीको विपक्षमा कुनै लेख प्रकाशन गर्न पाउने छैनन्। विधेयकमा भनिएको छ, नेपाल सरकारको नीतिको विपरीत हुने गरी वा नेपाल सरकार, प्रदेश सरकार वा स्थानीय तह र जनताको पारस्परिक सम्बन्धमा वा कुनै विदेशी राष्ट्रसँगको सम्बन्धमा खलल पर्न सक्ने गरी कुनै निजामती कर्मचारीले आफ्नो वास्तविक वा काल्पनिक नामबाट वा बेनामी कुनै लेख प्रकाशन गर्न, सञ्चारमाध्यमलाई कुनै खबर दिन, रेडियो, टेलिभिजन आदिद्वारा मन्तव्य प्रसारण गर्न, कुनै सार्वजनिक मन्तव्य दिन वा कुनै वक्तव्य प्रकाशन गर्नुहुँदैन। तापनि प्रचलित कानुन र नेपाल सरकारको नीतिको विपरीत नहुने गरी लेख प्रकाशन वा प्रसारण गर्न बाधा पर्ने प्रस्तावित विधेयकमा उल्लेख छ। सरकारी कामकाजसम्बन्धी समाचार प्रकाशन गर्नमा प्रतिबन्ध सरकारी कामकाजसम्बन्धी समाचार प्रकाशन गर्नमा पनि विधेयकमा प्रतिबन्ध लगाइएको छ। प्रस्तावित विधेयकमा कुनै निजामती कर्मचारीले अख्तियारी नपाई आफूले सरकारी कर्तव्य पालना गर्दा जानकारीमा आएको कुनै गोप्य वा कानुनद्वारा निषेधित विषय आफूले लेखेको वा संकलन गरेको कुनै कागजपत्र वा समाचार प्रत्यक्ष वा अप्रत्यक्ष रूपबाट अरू अनधिकृत कर्मचारी वा गैरसरकारी व्यक्ति वा सञ्चारमाध्यमलाई दिनु वा बताउनुहुँदैन, उल्लेख छ। यो व्यवस्था अवकाश पाएका कर्मचारीमा समेत लागू हुने भएको छ। यो प्रावधानविपती कामकारबाही गरेमा ऐनबमोजिम पाउने सेवा सुविधासमेत खोसिनेछ। दान, उपहार लिन प्रतिबन्ध निजामती कर्मचारीलाई दान, उपहार, चन्दा आदि प्राप्त गर्न र सापटी लिन पनि विधेयकमा प्रतिबन्ध लगाइएको छ। विधेयकमा भनिएको छ, सरकारी काममा कुनै पनि प्रकारले असर पर्न सक्ने गरी कुनै निजामती कर्मचारीले नेपाल सरकारको पूर्वस्वीकृति नलिई आफूले वा आफ्नो परिवारको कुनै सदस्यद्वारा कुनै व्यक्तिबाट कुनै प्रकारको दान, दातव्य, कोसेली वा उपहार स्वीकार गर्न वा चन्दा माग्न वा सरकारी कामसँग सम्बन्धित व्यक्तिसँग सापटी लिनुहुँदैन। निजामती कर्मचारीलाई कुनै विदेशी सरकार वा विदेशी सरकारको कुनै प्रतिनिधिबाट कुनै उपहार प्राप्त हुन आएमा पनि नेपाल सरकारलाई सूचना दिएर मात्रै लिने पाउने छन्। तर कुनै द्विपक्षीय वा बहुपक्षीय वा अन्तर्राष्ट्रिय संस्था वा अन्य कुनै सरकारी निकायबाट कुनै कार्यक्रमको अन्त्यमा औपचारिक रूपमा प्रदान गरिने मायाको चिनो स्वीकार गर्न बाधा पर्ने पनि प्रस्तावित ऐनमा उल्लेख छ। उद्योग व्यवसाय गर्न नपाइने, बैंकमा लगानीमा निषेध निजामती कर्मचारीले कम्पनी स्थापना वा सञ्चालन गर्न वा व्यापार व्यवसाय गर्न नपाउने भएका छन्। कर्मचारीले कुनै बैंकमा लगानी गर्न नपाउने भएका छन्। प्रस्तावित विधेयक निजामती कर्मचारीले नेपाल सरकारको स्वीकृतिबिना कुनै बैंक, कम्पनी वा सहकारी संस्था स्थापना गर्न वा सञ्चालन काममा भाग लिन तथा कानुनबमोजिम दर्ता गराउनुपर्ने कुनै व्यापार वा व्यवसाय गर्नुहुँदैन। सेयर कारोबार गर्न पाउने कर्मचारी सेयर कारोबार भने गर्न पाउने भएका छन्। खुला बजारबाट सेयर खरिद गर्न पाउने छन्। खुला बजारबाट सेयर खरिद गर्न वा आधारभूत सेयरधनी नहुने गरी एक प्रतिशतभन्दा कम संस्थापक सेयर खरिद गर्न सकिनेछ। प्रस्तावित विधेयकमा भनिएको छ। अन्यत्र नोकरी गर्न वा सेवा गर्न नहुने निजामती कर्मचारीले अन्यत्र कुनै प्रकारको नोकरी गर्न गर्न नपाउने भएका छन्। प्रस्तावित विधेयकमा आर्थिक लाभ वा कुनै सुविधा प्राप्त गर्ने गरी परामर्शदाता, सल्लाहकार, विशेषज्ञ वा कुनै हैसियतले सेवा प्रदान गर्ने कार्य गर्न नपाउने प्रावधान राखिएको छ। आर्थिक लाभ वा कुनै सुविधा नलिने, कार्यालयको काममा बाधा नपर्ने र नेपाल सरकारको अहित नहुने गरी आफ्नो गैरराजनीतिक पेसागत संगठन वा अन्य कुनै सामाजिक संस्थामा आबद्ध हुन पाउने छन्। लोकसेवाका पढाउन नपाउने अब सरकारी कर्मचारीले लोक सेवा आयोग वा सार्वजनिक निकायबाट पदपूर्तिका लागि लिइने तयारी कक्षामा पढाउन नपाउने भएका छन्। हाल धेरै निजामती कर्मचारीहरू तयारी कक्षामा भेटिन्छन्। कतिपयले कार्यालय समयमा नै कार्यालयबाटै लोकसेवाका तयारी कक्षा सञ्चालन गर्ने गरेको पनि सुनिने गरेको छ। आगामी बन्ने ऐनमा लोक सेवा पढाउनमा निषेध गरिएिको छ। लोकसेवा आयोग वा सार्वजनिक निकायबाट पदपूर्तिका लागि लिइने प्रतियोगितात्मक परीक्षाको तयारीको लागि सञ्चालन गरिने प्रशिक्षण कार्यक्रममा कुनै पनि निजामती कर्मचारीले प्रशिक्षण दिन पाउने छैन, प्रस्तावित विधेयकमा उल्लेख छ। अवकाश पाएकालाई पनि कडाइ संघीय निजामती सेवाको राजपत्रांकित विशिष्ट वा प्रथम श्रेणीको पदबाट सेवा निवृत्त भएको व्यक्तिले सेवा निवृत्त भएको मितिले दुई वर्षसम्म नेपाल सरकारको पूर्वस्वीकृति नलिई आफू खुसी कुनै पनि काम गर्न नपाउने भएका छन्। विधेयकअनुसार संवैधानिक वा कूटनीतिक नियुक्ति तथा नेपाल सरकारले गर्ने अन्य कुनै नियुक्ति बाहेकको पदमा नियुक्ति लिन पाउने छैनन्। अन्तरसरकारी निकाय वा अन्तर्राष्ट्रिय विकास साझेदार बाहेकका निकायबाट सञ्चालित आयोजनामा कर्मचारी वा परामर्शदाताको रूपमा कार्य गर्न पाउने छैनन्। अवकाश हुने पछिल्लो एक वर्षभित्र बहाल रहेको निकायको कार्यक्षेत्रसँग सम्बन्धित रहेको संस्था वा त्यस्तो निकायले नियमन गर्ने संस्थाको कर्मचारी वा परामर्शदाताको रुपमा काम पाउने छैनन्। निर्वाचनमा भाग लिन नहुने निजामती कर्मचारीले कुनै पनि राजनीतिक पदका लागि हुने निर्वाचनमा भाग लिन पाउने छैनन्। उनीहरूले निर्वाचनको प्रचारप्रसार गर्न, जुलुसमा भाग लिन, चन्दा दिन वा कसैका लागि मत माग्न वा निर्वाचनमा कुनै प्रकारको प्रभाव पार्न नपाउने व्यवस्थाको प्रस्ताव गरिएको छ।तर प्रचलित कानुनबमोजिम मताधिकार प्रयोग गर्न बाधा पर्ने छैन। प्रदर्शन र हड्ताल गर्न प्रतिबन्ध निजामती कर्मचारीले प्रदर्शन गर्न बन्द हड्तालमा भाग लिन प्रतिबन्ध लगाइएको छ। उनीहरूले थुनछेक गर्न, बाधा अवरोध गर्न, घेराउ गर्न दबाब दिन, कलम बन्द गर्न, तालाबन्दी गर्न वा अन्य कुनै तरिकाबाट सरकारी काममा बाधा पुर्याउन वा सो कार्य गर्ने उद्देश्यले अरूलाई उक्साउनसमेत पाउने छैनन्। यीविपरीत कार्य गरी कुनै सार्वजनिक, सरकारी वा निजी सम्पत्तिमा क्षति पुर्याएमा वा कुनै पदाधिकारीलाई शारीरिक वा मानसिक क्षति पुर्याएमा त्यस्तो निजामती कर्मचारीलाई विभागीय कारबाही गरी क्षतिपूर्तिसमेत भराइनेछ, प्रस्तावित ऐनमा उल्लेख छ। प्रतिनिधित्व गर्न नहुने निजामती कर्मचारीले अरू व्यक्ति वा समूहको तर्फबाट प्रतिनिधित्व गरेर निवेदन दिनसमेत नपाउने भएका छन्। निजामती कर्मचारीले आफूलाई मर्का परेको विषयमा आफैंले वा वारेसद्वारा सम्बन्धित निकाय वा अधिकारीसमक्ष निवेदन दिनबाहेक अरू व्यक्ति वा समूहको तर्फबाट प्रतिनिधित्व गर्नु हुँदैन। विधेयकमा उल्लेख छ, कुनै निजामती कर्मचारीले यौनजन्य दुयवहार गर्नु हुँदैन, कसैलाई पनि यातना दिनु हुँदैन। सेवाग्राहीप्रति शिष्ट मर्यादित व्यवहार निजामती कर्मचारीले आफ्नो कामसँग सम्बन्धित सेवाग्राहीप्रति शिष्ट मर्यादित तथा समान किसिमको व्यवहार गर्नुपर्ने प्रस्तावित ऐनमा छ। कर्मचारीको सेवाग्राहीप्रतिको व्यवहार रुखो हुने गरेको छ। सेवाग्राही प्रतिको व्यवहारका कारण नै नेपालको कर्मचारीतन्त्र आलोचित रहँदै आएको छ। कर्मचारीले सेवाग्राहीको कामसँग सम्बन्धित विषय, प्रक्रिया र काम सम्पादन गर्न लाग्ने समयसमेतको स्पष्ट जानकारी सेवाग्राहीलाई यथासमयमा गराउनु पर्ने व्यवस्था पनि प्रस्ताव गरिएको छ। विद्युतीय माध्यम वा सामाजिक सञ्जालमा टिप्पणी गर्न नहुने कर्मचारीले विद्युतीय माध्यम वा सामाजिक सञ्जालमा टिप्पणी गर्न नहुने व्यवस्थाको प्रस्ताव गरिएको छ। सामाजिक सञ्जालमा सामाजिक द्वेष वा कलह बढ्ने, हिंसा भड्किने गरी वा सार्वजनिक पदाधिकारी वा कुनै राजनीतिक दल वा राजनीतिक दलको पदाधिकारीको पक्ष वा विपक्षमा कुनै टिप्पणी गर्न वा यस परिच्छेदविपरीत हुने गरी कुनै कुरा व्यक्त गर्न नहुने व्यवस्था प्रस्तावित ऐनमा छ। स्थायी आवासीय(पीआर) अनुमति लिन नहुने कुनै पनि निजामती कर्मचारीले अन्य मुलुकको स्थायी आवासीय अनुमति लिन वा सोका लागि आवेदन दिनु नपाउने व्यवस्था ऐनमा प्रस्ताव गरिएको छ। कुनै निजामती कर्मचारीको सगोलको पति वा पत्नीले स्थायी आवासीय अनुमति प्राप्त गरेमा प्राप्त भएको मितिले साठी दिनभित्र सम्बन्धित निजामती कर्मचारीले आफू कार्यरत कार्यालयमा विवरण पेस गर्नुपर्ने व्यवस्था प्रस्तावित ऐनमा छ। केके भयो भने कर्मचारी बर्खास्त हुन्छ ? राजनीतिक दल, त्यसको भ्रातृ संगठन, जनवर्गीय संगठन वा पेसागत संगठनको सदस्यता लिएमा कर्मचारीलाई भविष्यमा सरकारी सेवाको निमित्त अयोग्य नठहरिने गरी सेवाबाट हटाउन सकिने व्यवस्थाको प्रस्ताव गरिएको छ। राजनीतिक क्रियाकलापमा संलग्न भएमा वा राजनीतिक पदका लागि हुने निर्वाचनमा उम्मेदवार बनेमा कर्मचारीलाई सेवा हटाइने छ। बिदा स्वीकृत नगराई लगातार ३० दिनसम्म आफ्नो कार्यालयमा अनुपस्थित रहेमा, स्वीकृत गराएकोमा बाहेक वैदेशिक अध्ययन, तालिम वा अध्ययन भ्रमणमा गएको निजामती कर्मचारी त्यस्तो अध्ययन, तालिम वा अध्ययन भ्रमण पूरा गरेको मितिले सात दिनभित्र सम्बन्धित कार्यालयमा हाजिर नभएमा बर्खास्त हुनेछन्। निजामती कर्मचारीहरूको ट्रेड युनियनसम्बन्धी व्यवस्था निजामती कर्मचारीले यो प्रस्तावित ऐनको अधीनमा रही ट्रेड युनियन गठन गर्न सक्ने व्यवस्था गरेको छ। राजपत्राङ्कित तृतीय श्रेणीसम्मका कर्मचारी ट्रेड युनियनमा समावेश हुन पाउने छन्। राजपत्राङ्कित तृतीय श्रेणीका कर्मचारी कतै कार्यालय प्रमुख भइ काम गरेको छ भने उसले ट्रेड युनियनमा बस्न पाउने छैन्। प्रस्तावित ऐनका अनुसार कार्यालय प्रमुख भई काम गर्नुपर्ने बाहेकका राजपत्रांकित तृतीय श्रेणी वा सोभन्दा मुनिका निजामती कर्मचारीले आफ्नो पेसागत हक हितका लागि राष्ट्रियस्तरको निजामती कर्मचारीको ट्रेड युनियन गठन गरी सदस्यता लिन सक्ने छ। कर्मचारीको ट्रेड युनियनको दर्ता निजामती कर्मचारीको राष्ट्रियस्तरको ट्रेड युनियनका सदस्यहरूले छनोट गरेका पदाधिकारीहरू रहने गरी एक निजामती कर्मचारीको आधिकारिक ट्रेड युनियन गठन गर्न सक्ने प्रावधान विधेयकमा छ। निजामती कर्मचारीको आधिकारिक ट्रेड युनियनले जिल्लास्तर, विभागीयस्तर र राष्ट्रियस्तरमा आफ्नो पेसागत मागहरू सम्बन्धित निकायमा प्रस्तुत गरी सेवा प्रवाह अवरुद्ध नहुने गरी सामाजिक संवाद र सामूहिक सौदावाजी गर्न पाउने छ। दलगत ट्रेड युनियनले भने संवाद र सामूहिक सौदावाजीमा सहभागी हुन पाउने छैनन्। ट्रेड युनियनमा आबद्ध कर्मचारीले आफू खटिएको निकाय वा कार्यालयमा अनिवार्य रूपमा सेवा गर्नुपर्ने व्यवस्था पनि गरिएको छ। प्रस्तावित ऐनमा सम्बन्धित कार्यालयमा आफूलाई तोकिएको जिम्मेवारीमा असर पर्ने गरी कार्यालय समयमा ट्रेड युनियनसम्बन्धी गतिविधि गर्न नपाउने व्यवस्था गरिएको छ। नीतिगत विषय बाहेक कुनै पनि कर्मचारीको सरुवा, बढुवा वा वृत्ति विकास सम्बद्ध विषयमा दबाब दिन वा प्रभावमा पार्न नहुने, कुनै पनि कर्मचारीलाई ट्रेड युनियनमा आबद्ध हुन दबाब दिन वा बाध्य बनाउन पनि पाइने छैन्। ट्रेड युनियनसम्बन्धी कामका लागि दिइएको बाहेक अन्य कुनै सरकारी साधनस्रोतको प्रयोग गर्न नहने व्यवस्थाको प्रस्ताव पनि ऐनमा गरिएको छ । उमेरहद ६० वर्ष निजामती कर्मचारीले ६० वर्ष उमेरहद कायम गरिएको छ। चालु निजामती सेवा ऐनमा कर्मचारीको उमेरहद ५८ वर्ष थियो। तर संघीय निजामती ऐन प्रारम्भ भएको आर्थिक वर्ष भरी निजामती कर्मचारीको अनिवार्य अवकास उमेरको अधिकतम हद ५८ वर्ष कायम भएको छ। प्रदेश निजामती सेवा : १० वर्षपछि बाह्रौं तह यो ऐनले प्रत्येक प्रदेशमा प्रदेश निजामती सेवा रहने व्यवस्था गरेको छ। प्रस्तावित ऐनअनुसार प्रदेश निजामती सेवामा अधिकृत एघारौं तहसम्मका पदहरू रहने छन्। तर यो ऐन प्रारम्भ भएको दश वर्ष पछि प्रदेश निजामती सेवामा अधिकृत बाह्रौं तहसम्मका पद कायम हुनेछन्। यो ऐन प्रारम्भ हुनुअघि कर्मचारी समायोजनसम्बन्धी संघीय कानुनबमोजिम प्रदेशमा समायोजन भएका कर्मचारी सम्बन्धित प्रदेश निजामती सेवामा कायम रहेको मानिनेछ। प्रदेश सरकारको प्रमुख सचिव प्रदेश सरकारको प्रमुख सचिवको पद संघीय निजामती सेवाको पद हुनेछ। प्रदेशमा संघीय निजामती सेवा हुने एउटा मात्रै पद प्रमुख सचिव हुनेछ। प्रमुख सचिवमा संघीय निजामती सेवाको अधिकृत तेह्रौं तहका निजामती कर्मचारीमध्येबाट खटाउने व्यवस्था प्रताव गरिएको छ। प्रदेश सरकारको प्रमुख सचिवलाई प्रदेश सरकारको सहमति बिना एक वर्ष अवधि नपुगी अन्यत्र सरुवा गरिने छैन। प्रमुख सचिव पदमा खटाइएको कर्मचारी आफ्नो पदीय दायित्व निर्वाह गर्ने सन्दर्भमा सम्बन्धित प्रदेश सरकारप्रति उत्तरदायी हुनेछ। प्रदेश सचिव प्रदेश मन्त्रालयको सचिवको पद प्रदेश निजामती सेवाको बाह्रौं तहको पद हुनेछ। यो ऐन प्रारम्भ भएको दश वर्षसम्म नेपाल सरकारले संघीय निजामती सेवाको बाह्रौं तहको कर्मचारीलाई प्रदेश मन्त्रालयको सचिवका रूपमा कामकाज गर्न खटाउने प्रस्ताव गरिएको छ । प्रदेश सचिवको विषय लामो समयदेखि विवादमा रहँदै आएको छ। प्रदेश सचिव संघको हुने की प्रदेशको हुने भन्ने विषयमा रहेको विवादकै कारण संघीय निजामती सेवा ऐन आउन नसकेको हो। स्थानीय तहको प्रमुख प्रशासकीय अधिकृत स्थानीय तहको प्रमुख प्रशासकीय अधिकृतको पद स्थानीय सेवाको पद हुने प्रस्ताव गरिएको छ। यो विषयमा पनि लामो समयदेखि विवाद थियो। महानगरपालिका र उपमहानगरपालिकामा अधिकृत एघारौं तहको कर्मचारीको हुनेछन्। नगरपालिकामा अधिकृत दसौं तहको कर्मचारी वा त्यस्तो कर्मचारी उपलब्ध नभएमा राजपत्रांकित द्वितीय श्रेणी वा अधिकृत नवौं तहमा तीन वर्ष पूरा गरेको कर्मचारी हुने व्यवस्था प्रस्ताव गरिएको छ। गाउँपालिकामा अधिकृत आठौं तहको कर्मचारी वा त्यस्तो कर्मचारी नभएमा सातौं तहमा तीन वर्ष पूरा गरेको कर्मचारी खटाइने व्यवस्था गरिएको छ। खस आर्य र थारु आरक्षित प्रस्तावित ऐनमा खस आर्य र थारु आरक्षित पद थपिएको छ। खुला प्रतियोगिताद्वारा पूर्ति हुने पदमध्ये उनन्चास प्रतिशत पद छुट्याई सो प्रतिशतलाई शतप्रतिशत मानी त्यसको ५० प्रतिशत पदमा महिलाहरूबीच मात्र र बाँकी पचास प्रतिशत पदमासमूहका उम्मेदवारहरूबीच मात्र प्रतिस्पर्धा गराई पदपूर्ति गरिनेछ। महिलाहरूबीच मात्र प्रतिस्पर्धा गराई पदपूर्ति गर्नका लागि छुट्याइएको पचास प्रतिशत पदलाई शतप्रतिशत मानी देहायका समूहका महिला उम्मेदवारहरूबीच देहायबमोजिम छुट्टाछुट्टै प्रतिस्पर्धा गराई पदपूर्ति गरिनेछ। (क) खस आर्य : २७७ प्रतिशत ख) आदिवासी जनजाति : २५७ प्रतिशत (ग) मधेसी : १५३ प्रतिशत (घ) दलित : १२७ प्रतिशत (ङ) थारु : ६६ प्रतिशत (च) मुस्लिम : ४ प्रतिशत (छ) पिछडिएको क्षेत्र : ४ प्रतिशत (ज) अपांगता भएका व्यक्ति : ४ प्रतिशत बाँकी ५० प्रतिशत पदलाई शतप्रतिशत मानी देहायका समूहका उम्मेदवारहरूबीच देहायबमोजिम छुट्टाछुट्टै प्रतिस्पर्धा गराई पदपूर्ति गरिनेछ : (क) आदिवासी जनजाति : ३२५ प्रतिशत (ख) मधेसी : १९ प्रतिशत (ग) दलित : १५५ प्रतिशत (घ) विपन्न खस आर्य : १० प्रतिशत ङ) थारु : ९ प्रतिशत च) मुस्लिम : ५ प्रतिशत छ) पिछडिएको क्षेत्र : ५ प्रतिशत ज) अपाङगता भएका व्यक्ति : ४ प्रतिशत श्रेणी र तह दुवै प्रस्तावित ऐनमा श्रेणी र तह दुवै रहने व्यवस्थाको प्रस्ताव गरिएको छ। निजामती सेवा ऐनमा श्रेणीगत व्यवस्था थियो। तहगत प्रणाली बनाउनुपर्ने चौतर्फी दबाव थियो तर यो प्रस्तावित ऐनमा श्रेणी र तहको हुने व्यवस्था गरिएको छ। (क) श्रेणी : राजपत्रांकित विशिष्ट तह अधिकृत चौधौं अधिकृत तेह्रौं (ख) राजपत्रांकित प्रथम अधिकृत बाह्रौं अधिकृत एघारौं (ग) राजपत्रांकित द्वितीय अधिकृ दसौं अधिकृत नवौं (घ) राजपत्रांकित तृतीय अधिकृत अठौं अधिकृत सातौं अधिकृत छैटौं (ङ) राजपत्र अनंकित प्रथम सहायक पाँचौं (च) राजपत्र अनंकित द्वितीय सहायक चौथो (छ) राजपत्र अनंकित तृतीय सहायक तेस्रो (ज) राजपत्र अनंबित चतुर्थ सहायक दोस्रो झ) राजपत्र अनंकित पाँचौं सहायक पहिलो चौधौं तहसम्मको व्यवस्था प्रस्ताव गरिएको छ। (क) राजपत्रांकित विशिष्ट श्रेणीको मुख्य सचिव र मुख्य रजिष्ट्रारको पदमा बहाल रहेको कर्मचारी अधिकृत चौधौं तहमा, (ख) राजपत्रांकित विशिष्ट श्रेणीको सचिव वा सोसरहको पदमा बहाल रहेको कर्मचारी अधिकृत तेह्रौं तहमा, (ग) राजपत्रांकित प्रथम श्रेणीको पदमा बहाल रहेको कर्मचारी अधिकृत एघारौं तहमा, (घ) राजपत्रांकित द्वितीय श्रेणीको पदमा बहाल रहेको कर्मचारी अधिकृत नवौं तहमा, (ङ) राजपत्रांकित तृतीय श्रेणीको पदमा बहाल रहेको कर्मचारी अधिकृत सातौं तहमा, (च) राजपत्र अनंकित प्रथम श्रेणीको पदमा बहाल रहेको कर्मचारी सहायक पाँचौं तहमा (छ) राजपत्र अनंकित द्वितीय श्रेणीको पदमा बहाल रहेको कर्मचारी सहायक चौथो तहमा (ज) राजपत्र अनंकित तृतीय श्रेणीको पदमा बहाल रहेको कर्मचारी सहायक तेस्रो तहमा, (झ) राजपत्र अनंकित पाँचौं श्रेणी वा श्रेणीविहीन पदमा बहाल रहेको कर्मचारी सहायक पहिलो तहमा। संघीय निजामतीको पदपूर्ति : आप्र खारेज राजपत्रांकित प्रथम श्रेणीको अधिकृत एघारौंसम्म खुला प्रतियोगिताको व्यवस्था प्रस्तावित ऐनमा छ। आन्तरिक प्रतिस्पर्धाको व्यवस्था भने यो ऐनबाट खारेज गर्ने प्रस्ताव गरिएको छ। अधिकृत एघारौमा खुलाबाट १०, अन्तरतहबाट १० प्रतिशत तथा बढुवाबाट ८० प्रतिशत पदपूर्ति गरिनेछ। त्यस्तै राजपत्रांकित द्वितीय श्रेणीका अधिकृत नवौमा १० प्रतिशत खुला र २० प्रतिशत अन्तरतह र ७० प्रतिशत बढुवाको व्यवस्था गरिएको छ। राजपत्रांकित तृतिय श्रेणी अधिकृत सातौंमा ६५ प्रतिशत खुला, १० प्रतिशत अन्तरतह र २५ प्रतिशत बढुवाबाट पदपर्ति गरिनेछ। राजपत्र अनंकित प्रथमं श्रेणी सहायक पाँचांैमा १०० प्रतिशत नै बढुवा हुनेछ। राजपत्र अनंकित द्वितीय श्रेणीको सहायक चौथोमा ८० प्रतिशत खुला, अन्तरतह १० र १० प्रतिशत बढुवाबाट पूर्ति गरिने छ। राजपत्र अनंकित पाँचौं श्रेणीको १०० प्रतिशत खुला प्रतियोगिताबाट पदपूर्ति गरिनेछ। प्रस्तावित ऐनअनुसार अधिकृत नवौं र एघारौं खुला प्रतियोगिताद्वारा पदपूर्ति गरिने पदका लागि सम्बन्धित विषयमा स्नातकोत्तर उपाधि हासिल गरेको र संघीय निजामती सेवा, प्रदेश निजामती सेवा, स्थानीय सेवा वा अन्य कुनै सरकारी सेवा वा संठित संस्था वा अन्तर्राष्ट्रिय अन्तर सरकारी संस्थाको अधिकृतस्तरको पदमा राजपत्रांकित द्वितीय श्रेणीको पदको लागि कम्तीमा सात वर्ष र राजपत्रांकित प्रथम श्रेणीको पदको लागि दश वर्षको अनुभव प्राप्त गरेको व्यक्ति उम्मेदवार हुन सक्नेछ। ११ सेवा संघीय निजामती सेवामा अब ११ वटा सेवा हुने छन्। नेपाल सूचना प्रविधि सेवा थपिएको छ। योभन्दा अघि १० वटा सेवा रहेका थिए। ऐन प्रारम्भ हुँदाका बखत नेपाल विविध सेवाको तोकिएका पदमा बहा रहेका कर्मचारी नेपाल सूचना प्रविधि सेवामा समूहीकृत हुनेछन्। (१) नेपाल आर्थिक योजना तथा तथ्यांक सेवा, (२) नेपाल इन्जिनियरिङ सेवा, (३) नेपाल कृषि सेवा (४) नेपाल न्याय सेवा, (५) नेपाल परराष्ट्र सेवा, (६) नेपाल प्रशासन सेवा (७) नेपाल लेखापरीक्षण सेवा ८) नेपाल वन सेवा (९) नेपाल विविध सेवा (१०) नेपाल शिक्षा सेवा (११) नेपाल सूचना प्रविधि सेवा अधिकृत तेह्रांै तहसम्म नै सेवा शिष्टीकरण गर्ने प्रयोजनको लागि नेपाल कृषि तथा वन सेवा,नेपाल न्याय सेवा,नेपाल परराष्ट्र सेवा,नेपाल प्रशासन सेवा र नेपाल लेखापरीक्षण सेवाको समूहीकरण (क्लस्टर) गरिने व्यवस्था प्रस्ताव गरिएको छ। यो पनि पढ्नुहोस प्रतिनिधि सभामा दर्ता भएको निजामती कर्मचारीसम्बन्धी विधेयकमा के छ ? (पूर्णपाठ)"
लागु औषध हेरोइनको कारोबारमा संलग्न रहेको आरोपमा सातदोबाटोबाट एक जना पक्राउ,ललितपुर : ललितपुरको सातदोबाटोबाट लागु औषध हेरोइनको कारोबारमा संलग्न रहेको आरोपमा एक जना पक्राउ परेका छन् । ललितपुर महानगरपालिका२४ धापाखेल बस्ने ३६ वर्षीय अनिल गिरीलाई ललितपुर महानगरपालिका १० सातदोबाटो एरियाबाट पक्राउ गरिएको काठमाडौँ उपत्यका अपराध अनुसन्धान कार्यालयका प्रहरी नायब उपरीक्षक रवीन्द्र रेग्मीले जानकारी दिए । उनका अनुसार अवैध लागु औषध खैरो हेरोइनको कारोबार भइरहेको छ भन्ने गोप्य सूचनाको आधारमा काठमाडौँ उपत्यका अपराध अनुसन्धान कार्यालयको टोलीले गिरीलाई पक्राउ गरेको हो । प्रारम्भिक अनुसन्धान पश्चात् लागु औषध खैरो हेरोइन जस्तो देखिने करिब ४० ग्राम सानासाना प्लास्टिकको ८ पोका पारी बिक्री वितरण गरी रहेको अवस्थामा उनलाई पक्राउ गरिएको उनको भनाई छ। प्रहरीले थप अनुसन्धान एवं कारबाहीको लागि प्रहरी वृत्त सातदोबाटो पठाइएको जनाएको छ ।
पालिकाहरूमा अस्पताल निर्माणमा विलम्ब,"उपप्रधान एवं स्वास्थ्य तथा जनसंख्यामन्त्री उपेन्द्र यादवले आइतबार पहिलो निर्णय गरे संघीय तथा प्रादेशिक अस्पतालहरूमा शल्यक्रियामा देखिएको ढिलाइलाई छिटोछरितो व्यवस्था मिलाउने। उनले स्वास्थ्योपचारका लागि लामो लाइन बस्नुपर्ने सास्ती कम गराउन डिजिटल प्रविधिलाई अझ बढी प्रभावकारी बनाउने निर्णयसमेत गरे। तर, हामीकहाँ स्वास्थ्य क्षेत्रमा भौतिक पूर्वाधारकै अभाव देखिएको छ। जसकारण दुरदराजका नागरिक सामान्य उपचार सेवाबाटै वञ्चित छन्। विशेषज्ञ सेवा पाउनु त एकादेशको कथाझैं भएको छ। सरकारले हरेक स्थानीय तहमा आधारभूत अस्पताल बनाउने भने पनि लक्ष्यअनुरूप काम हुन सकेको छैन। यसकै ज्वलन्त उदाहरण बनेको छ कालिकोटको पचालझरना गाउँपालिका। जहाँ २०७४ को स्थानीय निर्वाचनलगत्तै १५ शय्याको अस्पताल निर्माण गरी सञ्चालनमा ल्याउने चर्चा चलेको थियो। तर, ६ वर्ष बित्दा पनि त्यसले मूर्तरुप पाउन सकेको छैन। अस्पतालको भौतिक पूर्वाधार नै निर्माण हुन नसकेपछि स्थानीयवासीले सुलभ ढंगले स्वास्थ्य सेवा पाउने कुरै रहेन। त्यसो त कर्णालीका ७९ मध्ये ६५ पालिका अस्पतालविहीन छन्। हालसम्म चारवटा मात्रै अस्पताल बनेका छन्। जिल्ला सदरमुकाम रहेका १० स्थानीय तहमा जिल्ला अस्पताल सञ्चालनमा छन्। २५ पालिका त एक स्थानीय तह : एक आधारभूत अस्पताल अभियानमा प्रक्रियामै गएका छैनन्। जो प्रक्रियामा गएका छन् ती ठाउँमा जग्गा प्राप्तिलगायत विभिन्न प्रक्रियागत समस्या देखिएका छन्। जुन समस्याले नागरिकलाई सहज रुपमा स्वास्थ्य सेवा पुर्याउनमा अवरोध खडा गरिरहेको छ। संघीय सरकारले स्वास्थ्य पूर्वाधार नभएका स्थानीय तहमा कम्तीमा एक प्राथमिक अस्पताल स्थापना गरी कम्तीमा एक चिकित्सकको व्यवस्था गर्ने घोषणा गरी बजेटसमेत छुट्याउँदै आएको छ। पछिल्लो २०८०८१ को बजेट वक्तव्यमा लेखिएको छ, बहुसंख्यक जनताले सेवा प्राप्त गर्ने गरी पायक पर्ने स्थानमा आधारभूत अस्पताल निर्माण तथा सञ्चालन गर्न प्राथमिकता दिइनेछ। हाल ३२२ स्थानीय तहमा निर्माणाधीन ५, १० र १५ शय्याका अस्पताल निर्माण कार्यका लागि रु ८ अर्ब विनियोजन गरेको छु। आगामी वर्ष सम्पन्न हुने १०० अस्पतालमा स्वास्थ्य उपकरण खरिद गर्न रु ८२ करोड विनियोजन गरेको छु। यसले गाउँगाउँमा स्वास्थ्य पूर्वाधार खडा गरी सेवा विस्तार गर्न बजेटको सुनिश्चिततासमेत गरेको देखिन्छ। तर, कर्णालीमा जुन परिस्थिति देखिएको छ त्यसले सरकारको नीति तथा कार्यक्रम कार्यान्वयनमा अल्झन रहेको स्पष्ट पार्छ। नवनियुक्त स्वास्थ्यमन्त्रीले प्रतिबद्धता जनाएअनुसार स्वास्थ्य सेवा उपलब्ध गराउने हो भने दुरदराजमा पूर्वाधार निर्माणलाई तीव्रता र जनशक्ति व्यवस्थापनमा जोड दिनुपर्ने देखिन्छ। प्रत्येक नागरिकले राज्यबाट आधारभूत स्वास्थ्य सेवा निःशुल्क प्राप्त गर्नु संवैधानिक हक नै हो। नागरिक कसैलाई पनि आकस्मिक स्वास्थ्य सेवाबाट वञ्चित गर्न पाइँदैन। संविधानमा भएको व्यवस्था कार्यान्वयन गर्नु पनि सरकारको दायित्व हुन आउँछ।"
पालिकाहरूमा अस्पताल निर्माणमा विलम्ब,"उपप्रधान एवं स्वास्थ्य तथा जनसंख्यामन्त्री उपेन्द्र यादवले आइतबार पहिलो निर्णय गरे संघीय तथा प्रादेशिक अस्पतालहरूमा शल्यक्रियामा देखिएको ढिलाइलाई छिटोछरितो व्यवस्था मिलाउने। उनले स्वास्थ्योपचारका लागि लामो लाइन बस्नुपर्ने सास्ती कम गराउन डिजिटल प्रविधिलाई अझ बढी प्रभावकारी बनाउने निर्णयसमेत गरे। तर, हामीकहाँ स्वास्थ्य क्षेत्रमा भौतिक पूर्वाधारकै अभाव देखिएको छ। जसकारण दुरदराजका नागरिक सामान्य उपचार सेवाबाटै वञ्चित छन्। विशेषज्ञ सेवा पाउनु त एकादेशको कथाझैं भएको छ। सरकारले हरेक स्थानीय तहमा आधारभूत अस्पताल बनाउने भने पनि लक्ष्यअनुरूप काम हुन सकेको छैन। यसकै ज्वलन्त उदाहरण बनेको छ कालिकोटको पचालझरना गाउँपालिका। जहाँ २०७४ को स्थानीय निर्वाचनलगत्तै १५ शय्याको अस्पताल निर्माण गरी सञ्चालनमा ल्याउने चर्चा चलेको थियो। तर, ६ वर्ष बित्दा पनि त्यसले मूर्तरुप पाउन सकेको छैन। अस्पतालको भौतिक पूर्वाधार नै निर्माण हुन नसकेपछि स्थानीयवासीले सुलभ ढंगले स्वास्थ्य सेवा पाउने कुरै रहेन। त्यसो त कर्णालीका ७९ मध्ये ६५ पालिका अस्पतालविहीन छन्। हालसम्म चारवटा मात्रै अस्पताल बनेका छन्। जिल्ला सदरमुकाम रहेका १० स्थानीय तहमा जिल्ला अस्पताल सञ्चालनमा छन्। २५ पालिका त एक स्थानीय तह : एक आधारभूत अस्पताल अभियानमा प्रक्रियामै गएका छैनन्। जो प्रक्रियामा गएका छन् ती ठाउँमा जग्गा प्राप्तिलगायत विभिन्न प्रक्रियागत समस्या देखिएका छन्। जुन समस्याले नागरिकलाई सहज रुपमा स्वास्थ्य सेवा पुर्याउनमा अवरोध खडा गरिरहेको छ। संघीय सरकारले स्वास्थ्य पूर्वाधार नभएका स्थानीय तहमा कम्तीमा एक प्राथमिक अस्पताल स्थापना गरी कम्तीमा एक चिकित्सकको व्यवस्था गर्ने घोषणा गरी बजेटसमेत छुट्याउँदै आएको छ। पछिल्लो २०८०८१ को बजेट वक्तव्यमा लेखिएको छ, बहुसंख्यक जनताले सेवा प्राप्त गर्ने गरी पायक पर्ने स्थानमा आधारभूत अस्पताल निर्माण तथा सञ्चालन गर्न प्राथमिकता दिइनेछ। हाल ३२२ स्थानीय तहमा निर्माणाधीन ५, १० र १५ शय्याका अस्पताल निर्माण कार्यका लागि रु ८ अर्ब विनियोजन गरेको छु। आगामी वर्ष सम्पन्न हुने १०० अस्पतालमा स्वास्थ्य उपकरण खरिद गर्न रु ८२ करोड विनियोजन गरेको छु। यसले गाउँगाउँमा स्वास्थ्य पूर्वाधार खडा गरी सेवा विस्तार गर्न बजेटको सुनिश्चिततासमेत गरेको देखिन्छ। तर, कर्णालीमा जुन परिस्थिति देखिएको छ त्यसले सरकारको नीति तथा कार्यक्रम कार्यान्वयनमा अल्झन रहेको स्पष्ट पार्छ। नवनियुक्त स्वास्थ्यमन्त्रीले प्रतिबद्धता जनाएअनुसार स्वास्थ्य सेवा उपलब्ध गराउने हो भने दुरदराजमा पूर्वाधार निर्माणलाई तीव्रता र जनशक्ति व्यवस्थापनमा जोड दिनुपर्ने देखिन्छ। प्रत्येक नागरिकले राज्यबाट आधारभूत स्वास्थ्य सेवा निःशुल्क प्राप्त गर्नु संवैधानिक हक नै हो। नागरिक कसैलाई पनि आकस्मिक स्वास्थ्य सेवाबाट वञ्चित गर्न पाइँदैन। संविधानमा भएको व्यवस्था कार्यान्वयन गर्नु पनि सरकारको दायित्व हुन आउँछ।"
पहिलो सर्किट निर्माण सम्पन्न,"काठमाडौं : कोशी करिडोर २२० किलोभोल्ट (केभी) प्रसारण लाइन आयोजनाअन्तर्गत संखुवासभाको धर्मदेवी नगरपालिकास्थित वसन्तपुर सबस्टेसनबाट ताप्लेजुङको मैवाखोला गाउँपालिकास्थित ढुंगेसाँघु सबस्टेसनसम्मको प्रसारण लाइनको पहिलो सर्किट निर्माण सम्पन्न भएको छ। तमोर नदी र त्यसका सहायक खोलानालाहरूमा निर्माण भएकाहुने जलविद्युत् आयोजनाहरूको विद्युत् राष्ट्रिय प्रसारण प्रणालीमा समाहित गर्न वसन्तपुरढुंगेसाँघु २२० केभी डबल प्रसारण लाइन निर्माण गरिएको हो। समुद्र सतहबाट तीन हजार मिटर उचाइसम्म भएर जाने वसन्तपुरढुंगेसाँघु २२० प्रसारण लाइनको लम्बाइ ३५ किलोमिटर छ। प्रसारण लाइनका लागि १२७ वटा टावरहरू निर्माण गरिएका छन्। वसन्तपुरढुंगेसाँघु प्रसारण लाइनअन्तर्गत नै वसन्तपुर सबस्टेसनमा ६ वटा वे विस्तार भइरहेको छ। त्यसमध्ये तीन वटा बेका उपकरणहरू जडान र परीक्षण कार्य भइरहेको छ। उक्त कार्य आगामी चैतको पहिलो हप्ताभित्रमा सम्पन्न गर्ने लक्ष्य राखिएको छ। नेपाल विद्युत् प्राधिकरणका कार्यकारी निर्देशक कुलमान घिसिङले वसन्तपुरढुंगेसाँघु प्रसारण लाइन निर्माण सम्पन्न भएपछि मुख्य रूपमा सानिमा मिडिल तमोर हाइड्रोपावरले ताप्लेजुङमा निर्माण गरिरहेको ७३ मेगावाटको मध्य तमोर जलविद्युत् आयोजनाको विद्युत् प्रवाहमा कुनै समस्या नरहेको बताए। वसन्तपुरढुंगेसाँघु प्रसारण लाइनमा केही हप्ताभित्रमा मध्य तमोरको विद्युत् जोडिनेछ, आयोजनाको हाल अन्तिम चरणका परीक्षणका कार्यहरू भइरहेको जानकारी पाएका छौं, घिसिङले भने, आयोजनाको विद्युत् जोड्न वसन्तपुर सबस्टेसनमा वे विस्तारका लागि उपकरण जडान र परीक्षणका कार्यहरू भइरहेका छन्, मध्य तमोरले विद्युत्उत्पादन सुरु गर्ने बेलासम्ममा वसन्तपुर सबस्टेसनमा वे विस्तार सम्पन्न भई विद्युत् प्रवाहका लागि तयार हुनेछ। प्रसारण लाइन र सबस्टेसन तयार भए पनि जलविद्युत् आयोजनाहरू निर्माण हुन नसक्दा २२० केभी लाइन कम क्षमतामा चलाउनु पर्ने स्थिति अहिले छ। मध्य तमोरलगायतका जलविद्युत् आयोजनाहरूको विद्युत् उक्त लाइनमा जोडिएर इनरुवा सबस्टेसनमार्फत मोरङ र सुनसरी जिल्ला आपूर्ति गरिने हुँदा त्यस क्षेत्रमा विद्युत् आपूर्तिका लागि उत्पादन स्रोत भएको छ जसले गर्दा भोल्टेज सुधार भई विद्युत् आपूर्ति भरपर्दो र गुणस्तरीय हुनेप्राधिकरणको दाबी छ। कोशी करिडोर प्रसारण लाइन आयोजना प्याकेज३ अन्तर्गत वसन्तपुरढुंगेसाँघु २२० केभी प्रसारण लाइन र ढुंगेसाँघुमा १३२३३ केभी सबस्टेसन निर्माणका लागि केईसी इन्टरनेसनल, भारतसँग २०७४ माघमा २ करोड ४५ लाख अमेरिकी डलरमा ठेक्का सम्झौता भएको थियो। उक्त ठेक्का सम्झौता २०७५ जेठबाट कार्यान्वयनमा आएको थियो। प्रसारण लाइन निर्माण सम्पन्न भएको छ भने ढुंगेसाँघु सबस्टेसन निर्माण अन्तिम चरणमा छ। नेपाल सरकार तथा प्राधिकरणको लगानी र भारत सरकारको एक्जिम बैंकको सहुलितपूर्ण ऋणमा वसन्तपुरढुंगेसाँघु प्रसारण लाइन निर्माण गरिएको हो। कोशी करिडोर प्रसारण लाइन आयोजना प्याकेज४ अन्तर्गत वसन्तपुरढुंगेसाँघु प्रसारण लाइनको दोस्रो सर्किट निर्माण र वसन्तपुर सबस्टेसनमा वे विस्तार कार्य भइरहेको छ। कुल ३५ किलोमिटरमध्ये प्रसारण लाइनमध्ये हालसम्म १५ किलोमिटर तार तानिएको छ। वे विस्तार कार्य जारी छ।यस प्याकेजका काम गर्न नेपाल हाइड्रो एन्ड इलेक्ट्रिकसँग २०७९ कात्तिकमा ठेक्का सम्झौता भएको थियो। नेपाल सरकार र प्राधिकरणको लगानीमा निर्माण भइरहेको यस प्याकेजका सम्पूर्ण काम आगामी डेढ महिनाभित्रमा सक्ने लक्ष्य राखिएको छ। कोशी करिडोर प्रसारण लाइन प्याकेज१ अन्तर्गत संखुवासभाको तुम्लिङटारबाट सुनसरीको भोक्राहा नरसिंह गाउँपालिकास्थित इनरुवा सबस्टेसनसम्मको २२० केभी डबल सर्किट टावर निर्माण गरी टावरको एकतर्फ मात्र तार तानेर इंगल सर्किट स्ट्रिंगिङ लाइन सञ्चालनमा ल्याइएको छ। प्याकेज२ अन्तर्गत सुनसरीको इनरुवा र संखुवासभाको तुम्लिङटार, बानेश्वर तथा वसन्तपुरमा २२० केभी सबस्टेसन निर्माण सम्पन्न गरी सञ्चालनमा ल्याइएको छ। वसन्तपुर सबस्टेसनमा तुम्लिङटार र ढुंगेसाँघु सबस्टेसनबाट विद्युत् आउनेछ। वसन्तपुरबाट २२० केभी प्रसारण लाइन हुँदै विद्युत् इनरुवा सबस्टेसनमा पुर्याएर राष्ट्रिय प्रसारण प्रणालीमा समाहित हुनेछ। नेपाल सरकार तथा प्राधिकरणको लगानी र एक्जिम बैंकको सहुलितपूर्ण ऋणमा कोशी करिडोर २२० केभी प्रसारण लाइन आयोजनाअन्तर्गत तुम्लिङ्टार, वसन्तपुर र बानेश्वरमा सबस्टेसन र प्रसारण लाइनको निर्माण गरिएको हो। अरुण तथा तमोर नदी र त्यसका सहायक खोलानालामा निर्माण हुने र भइरहेका जलविद्युत् आयोजनाबाट उत्पादित विद्युत् कोशी करिडोर २२० केभी प्रसारण लाइनमार्फत इनरुवा सबस्टेसनमा जोडिने छ। कोशी प्रदेशका भोजपुर, संखुवासभा, तेह्रथुम र ताप्लेजुङमा निर्माण हुने जलविद्युत् आयोजनाको विद्युत् राष्ट्रिय प्रसारण लाइनमा जोड्न कोशी करिडोरको निर्माण गरिएको हो। कोशी करिडोर प्रसारण लाइन आयोजनामार्फत तुम्लिङटारदेखि बसन्तपुरसम्म करिब एक हजार मेगावाट, ढुंगेसाँघुदेखि वसन्तपुरसम्म करिब एक हजार मेगावाट र वसन्तपुरदेखि इनरुवासम्म करिब दुई हजार मेगावाट विद्युत् प्रसारण गर्न सकिन्छ। कोशी करिडोर नेपालको हालसम्मको सबैभन्दा लामो दूरीको २२० केभी प्रसारण लाइन हो। समुद्र सतहबाट तीन हजार मिटर उचाइसम्म भएर जाने वसन्तपुरढुंगेसाँघु २२० प्रसारण लाइनको लम्बाइ ३५ किलोमिटर छ।"
उम्मेदवारीको चाहनासहित सुहाङले दिए निवेदन,"एमालेका उपाध्यक्ष तथा संविधानसभा अध्यक्ष सुवास नेम्बाङको निधन भएपछि उनको ठाउँमा इलाम क्षेत्र न २ मा उपनिर्वाचन हुन लागेको हो। इलाम : गत भदौ २६ गते नेकपा (एमाले) का उपाध्यक्ष तथा संविधानसभा अध्यक्ष सुवास नेम्बाङको निधन भएपछि एकाएक चर्चामा आएका नेम्बाङ पुत्र सुहाङ नेम्बाङ अचेल जिल्लातिरै भेटिन्छन्। इलाम क्षेत्र २ मा वैशाख १५ गते हुने प्रतिनिधिसभा सदस्य उपनिर्वाचन हुने तय भएपछि उनको दौडाहा त्यही निर्वाचन क्षेत्रमा केन्द्रित थियो। सुहाङले पिताको क्षेत्रमा उम्मेदवारीको चाहना राखेको चर्चा चलिरहेकै समयमा इलाम क्षेत्र न २ मा नेकपा एमालेका उनले निवेदन दिएका छन्। उनीसँगै नरेन्द्र भट्टराई, रवीन्द्र सुवेदी, बुद्धि खनाल, रिप्पल राई र देवी क्षेत्री दुलालले उम्मेदवार बनाउन निवेदन दिएको उम्मेदवार सिफारिस कार्यदलका सचिव एवं नेकपा एमाले जिल्ला कार्यसमितिका सचिव उमेश गुरुङले जानकारी दिए। चैत ५ गतेभित्र उम्मेदवार सिफारिस गर्न जिल्ला कमिटीले यसअघि नै कार्यदल गठन गरेको थियो। उम्मेदवारको नाम जिल्ला कमिटीमा पठाउन उपाध्यक्ष उदयबहादुर राईको संयोजकत्वमा कार्यदल गठन गरेको हो। कार्यदलमा सचिव उमेश गुरुङ, उपसचिव विष्णुमाया आचार्य र सदस्यद्वय मुखराज आङ्देम्बे तथा दीपकिशोर लिङ्दम छन्। कार्यदलले चैत ३ गतेसम्म उम्मेदवारको सूची जिल्ला कमिटीमा पेस गर्ने छ। सचिव गुरुङका अनुसार कार्यदलले जनमत सर्वेक्षण, योगदान, योग्यताको समेत अध्ययन गरेर चैत ३ गते सचिवालयमा प्रतिवेदन बुझाउने छ। जिल्ला कार्यसमितिले सोही प्रतिवेदनको आधारमा एक महिलासहित ३ जनाको नाम केन्द्रमा पठाउने छ। उपनिर्वाचनमा उम्मेदवार हुन इच्छुकले फागुन २७ सम्म आफ्नो व्यक्तिगत विवरणसहित कार्यदलमा इच्छा जाहेर गर्ने पार्टीले समय दिएको थियो। एमाले नेता सुवास नेम्बाङको निधन भएपछि उनको ठाउँमा इलाम क्षेत्र न २ मा उपनिर्वाचन हुन लागेको हो। सालिनता र शैलीमा पिता नेम्बाङको छनक दिने सुहाङको पहिलो परिचय कानुन व्यावसायीका रूपमा भए पनि पछिल्लो समयमा उनको यात्रा फुटबल, पार्टीका कार्यक्रमदेखि गरिबका झुपडीसम्म हुने गरेको छ। उनका हजुरबुवा इलाम जिल्ला अदालतका न्यायाधीश थिए। उनका पिता फुर्सद हुँदा कानुन व्यवसाय गर्थे तर पूर्णकालीन रूपमा भने एमालेका नेताका रूपमा सक्रिय थिए। दुई पटकको संविधानसभा अध्यक्ष र २०७२ को संविधान निर्माणमा भूमिका खेलेका पिताका पुत्र सुहाङले टिकट पाए मतमा प्रतिविम्बित हुने एमालेकै कतिपय नेता कार्यकर्ता बताउँछन्। धेरैले नचिनेका सुहाङलाई २०७९ मंसिर ४ गतेको प्रतिनिधिसभा र प्रदेश सभा निर्वाचनले भने इलाममा कार्यकर्तामाझ चिनाउन सुरु गरेको थियो। त्यहीबेला उनले राजनीति र चुनावलाई नजिकबाट नियालेका थिए। गत प्रतिनिधिसभाको निर्वाचनमा पिताको निर्वाचन क्षेत्रमा खटिँदा पितासँगै आफूलेसमेत कतिपय ठाउँमा प्रतिबद्धता जाहेर गरेका सुहाङ तिनै प्रतिबद्धता पूरा गर्न उम्मेदवार बन्न लागेको बताउँछन्। चैत २४ गते उम्मेदवारी दर्ता गर्ने गरी निर्वाचन आयोगले काम गरिरहेको छ। एमालेसहित अन्य दलका आकांक्षीहरूसमेत गाउँ प्रवेश गरेका छन्।"
"नागरिक उन्मुक्तिले बनायो ३ सदस्यीय वार्ता टोली, सुदूरपश्चिममा मुख्यमन्त्री माग्ने","टिकापुर : सरकारमा सहभागी हुने र नहुने विषयमा आन्तरिक विवादमा रहेको नागरिक उन्मुक्ति पार्टीको संस्थापक केन्द्रीय सदस्यहरूको टिकापुरमा बैठक सम्पन्न भएको छ। बैठकले सुदूरपश्चिम प्रदेश र संघीय सरकारमा जानका लागि सत्तापक्ष र विपक्षी दलसँग वार्ता गर्न ३ सदस्य कमिटी गठन गरेको छ। पार्टीका संस्थापक उपाध्यक्ष दामोदर शर्मा पण्डितको अध्यक्षतामा बसेको केन्द्रीय समिति बैठकले दुवै पक्षसँग वार्ता गर्नका लागि पण्डितकै अध्यक्ष संयोजकत्वमा तीन सदस्य वार्ता टोली गठन गरेको हो। वार्ता टोलीमा केन्द्रीय सदस्य रामलाल थारू र रमेश विश्वकर्मा रहेका छन्। बैठकस्थलबाट वार्ता टोलीका सदस्य रमेश विश्वकर्माले दिएको जानकारी अनुसार नागरिक उन्मुक्ति पार्टीले सुदूरपश्चिममा मुख्यमन्त्रीको दाबी गर्ने र त्यसका लागि सत्तापक्ष र विपक्षी दलहरूसँग वार्ता गर्ने बताए। 'बैठकले सुदूरपश्चिममा मुख्यमन्त्रीको माग राख्ने निर्णय गरेको छ,' सदस्य विश्वकर्माले भने 'त्यसका लागि भोलिदेखि नै दुवै पक्षसँग वार्ता गर्ने गरी समिति गठन गरिएको हो।'टिकापुरमा केन्द्रीय समितिको बैठक जारी रहँदा आजमात्रै बिना विभागीय मन्त्री बनेका नागरिक उन्मुक्ति पार्टीका प्रदेशसभा सदस्य लक्ष्मण किशोर चौधरी र केही दिनअघि मन्त्री बनेका अन्य तीन सदस्यबारे भने बैठकले केही निर्णय गरेको छैन। वार्ता समितिका सदस्य रामलाल डंगोरा थारुका अनुसार तत्काल कुनै पक्षलाई समर्थन नगर्ने बताउँदै सरकारमा सहभागी भएका मन्त्री, र प्रदेश सभा सदस्य र सत्ता र विपक्षी दलका नेताहरूसँग वार्ता गर्ने निर्णय गरिएको छ। कूल ५३ प्रदेश सभा सदस्य रहेको सुदूरपश्चिम प्रदेशमा निर्णायक शक्तिका रूपमा रहेको नागरिक उन्मुक्ति पार्टीसँग ७ जना प्रदेश सभा सदस्य रहेका छन्। ती ७ मध्ये चार जना मुख्यमन्त्री कमलबहादुर शाह नेतृत्वको सरकारमा मन्त्री बनिसकेका छन्। पार्टीका अध्यक्ष रञ्जिता श्रेष्ठ अनुपस्थित रहेको बैठकले अहिले नै कसलाई समर्थन गर्ने र नगर्ने विषयमा निर्णय गर्न सकेको छैन। पार्टी अध्यक्ष श्रेष्ठ र पार्टीका संरक्षक रेशमलाल चौधरी मतभेद उत्कर्षमा पुगेपछि सरकारमा जाने वा नजाने विषयमा टुंगो लागिसकेको छैन। संस्थापक अध्यक्ष श्रेष्ठ प्रधानमन्त्री पुष्पकमल दाहाल नेतृत्वको गठबन्धनलाई सहयोग गर्ने पक्षमा छन् भने संरक्षक चौधरी केन्द्रमा विपक्षमा बसेर सुदूरपश्चिम प्रदेशमा कमलबहादुर शाह नेतृत्वको सरकारलाई समर्थन गर्ने पक्षमा छन्। उक्त पार्टीको विधानमा सरकारमा को जाने? कसले नेतृत्व गर्ने विषय टुंग्याउने अधिकार केन्द्रिय समितिलाई छ। आज गठन गरिएको वार्ता टोलीले पार्टी अध्यक्ष र संरक्षक बिचको विवाद समाधानका लागि समेत प्रयास गर्ने एक केन्द्रिय सदस्यले बताए। आज बसेको बैठकमा केन्द्रीय अध्यक्ष श्रेष्ठ अनुपस्थित रहे पनि पार्टीका संरक्षक रेशमलाल चौधरी भने उपस्थित भएका थिए। ती केन्द्रीय सदस्यका अनुसार बैठकमा केहीबेर बसेर चौधरी निस्किएका हुन्।"
"रास्वपाले प्रदेश उपनिर्वाचनमा भाग नलिने, इलाम२ मा भने उम्मेदवारी दिने","काठमाडौं : राष्ट्रिय स्वतन्त्र पार्टी (रास्वपा)ले इलाम२ मा हुन लागेको उपनिर्वाचनमा पार्टीका तर्फबाट उम्मेदवार उठाउने निर्णय गरेको छ। सोमबार काठमाडौंमा बसेको रास्वपा केन्द्रीय समिति बैठकले इलाम२ मा हुन लागेको उपनिर्वाचनमा भाग लिन दल दर्ता गर्ने र पार्टीका तर्फबाट उम्मेदवार उठाउने निर्णय गरेको महामन्त्री मुकुल ढकालले जानकारी दिए। त्यस्तै प्रदेश सभाका लागि बझाङमा हुने निर्वाचनमा भने भाग नलिने निर्णय गरेको उनले बताए। उपनिर्वाचनमा कुनै पनि दलसँग गठबन्धन र सहकार्य नगर्ने निर्णय बैठकले गरेको छ। त्यस्तै बैठकले सरकारमा सहभागी हुने निर्णयलाई अनुमोदन गरेको छ भने पार्टीबाट सरकारमा गएका मन्त्रीहरूलाई सहयोग गर्दै अवसरलाई आवश्यक योगदान र समन्वय गर्ने निर्णय गरिएको महामन्त्री ढकालले बताए। उनले सरकारको कार्यसम्पादनको आवधिक समीक्षा गर्ने र पार्टीका विविध मोर्चा सरकार, संसद र संगठनमा सल्लाहका आधारमा सहयोगी टिमहरू गठन गर्दै पार्टीलाई हरेक मोर्चामा सफल बनाउन हरसम्भव कार्य गर्ने निर्णय गरिएको उनले बताए। त्यस्तै रास्वपा नेता रमेश प्रसाईले उपनिर्वाचनमा घण्टीको बलमा चुनाव लड्ने र पार्टीले जित हासिल गर्ने दाबी गरे। रास्वपाले इलाम२ को उपनिर्वाचन लक्षित गरेर सहमहामन्त्री कविन्द्र बुर्लाकोटीलाई यसअघि नै खटाइसकेको छ। एमाले सांसद सुवास नेम्वाङको निधनपश्चात् खाली भएको इलाम २ मा वैशाख १५ गते उपनिर्वाचन हुँदैछ।"
गृह सचिवमा एकनारायण अर्याल,काठमाडौं : सरकारले गृह सचिवमा एकनारायण अर्याललाई सरुवा गरेको छ। सोमबार बसेको मन्त्रिपरिषद् बैठकले दिनेश भट्टराईलाई प्रधानमन्त्री कार्यालयमा पठाएर अर्याललाई गृहमा सरुवा गरेको स्रोतले बताएको छ। यसअघि अर्याल प्रधानमन्त्री कार्यालयमा थिए। अर्याल गृह प्रशासन बुझेका कर्मचारीको रूपमा चिनिन्छन्। सत्ता गठबन्धन परिवर्तन भएसँगै सरकारले सचिव परिवर्तन गरेको हो।
"तीन वटा प्रदेशका प्रमुख पदमुक्त, सुमित्रा, डिल्लीराज र नजिर मियाँलाई सिफारिस गर्ने सरकारको निर्णय","काठमाडौं : सरकारले मधेस, गण्डकी र सुदूरपश्चिम प्रदेश प्रमुखलाई पदमुक्त गर्न राष्ट्रपति रामचन्द्र पौडेलसमक्ष सिफारिस गरेको छ। सोमबार बसेको मन्त्रिपरिषद् बैठकले कांग्रेस मधेस प्रदेशका प्रमुख हरिशंकर मिश्र, गण्डकी प्रदेशका प्रमुख पृथ्वीमान गुरुङ र सुदूरपश्चिम प्रदेशका प्रमुख देवराज जोशीलाई पदमुक्त गर्न राष्ट्रपतिलाई सिफारिस निर्णय भएको सञ्चार तथा सूचना प्रविधिमन्त्री रेखा शर्माले बताइन्। त्यस्तै उनीहरूको ठाउँमा नयाँ प्रदेश प्रमुख नियुक्तिको सिफारिससमेत गरिएको उनले बताइन्। उनका अनुसार मधेस प्रदेश प्रमुखमा सुमित्रा भण्डारी, गण्डकी प्रदेश प्रमुखमा डिल्लीराज भट्ट र सुदूरपश्चिम प्रदेश प्रमुखमा नजिर मियाँलाई सिफारिस गर्ने निर्णय भएको हो। सरकारका प्रवक्तासमेत रहेकी मन्त्री शर्माले संघ र प्रदेशबीच आवश्यक समन्वयका लागि पदमुक्त गरिएको बताए। 'प्रदेश र संघबीच आवश्यक समन्वय हुन जरुरी छ। प्रदेशहरूमा मन्त्री नियुक्ति र बर्खास्त गर्ने काम भइरहेको छ। समन्वय सहज होस् भनेरै यसो गरिएको हो,' उनले भने।"
प्रधानमन्त्री प्रचण्डलाई विश्वासको मत नदिन कांग्रेसको ह्विप,"काठमाडौं : प्रधानमन्त्री पुष्पकमल दाहाल प्रचण्डलाई विश्वासको मत नदिन नेपाली कांग्रेसले ह्विप जारी गरेको छ। प्रधानमन्त्री प्रचण्डले बुधबार प्रतिनिधिसभामा विश्वासको मत लिने प्रयोजनका लागि संसद सचिवालयमा जानकारी गराएसँगै कांग्रेसले ह्विप जारी गरेको हो। कांग्रेसका प्रमुख सचेतक रमेश लेखकले जारी गरेको ह्विपमा भनिएको छ,'सम्माननीय प्रधानमन्त्री पुष्पकमल दाहाल प्रचण्डले आफूमाथि प्रतिनिधि सभाको विश्वास छ भन्ने प्रस्तावको विपक्षमा मतदान गर्न यो निर्देशन (ह्विप) जारी गरिन्छ।' सभामुख देवराज घिमिरेका प्रेस सल्लाहकार शेखर अधिकारीका अनुसार मंगलबार कार्य समितिको बैठकमा विश्वासको मतको विषयमा छलफल हुनेछ र सभामुखले संभवत: प्रधानमन्त्रीले मागेको समयमा नै विश्वासको मत लिने समय कार्यसूचीमा राख्नेछन्। गत सोमबार माओवादी केन्द्रका अध्यक्ष एवं प्रधानमन्त्री प्रचण्डले एमालेसँगको सहकार्यमा चार दलीय गठबन्धन बनाउँदै कांग्रेससँगको सहकार्य तोडेका छन्। नयाँ सत्ता समीकरणअनुसार नयाँ सरकार गठन भएपछि कांग्रेसले समर्थन फिर्ता लिएको हो। संवैधानिक व्यवस्थाअनुसार सरकारलाई समर्थन दिएको कुनै दलले समर्थन फिर्ता लिएमा एक महिनाभित्र विश्वासको मत लिनुपर्छ। प्रधानमन्त्री प्रचण्डले तेस्रो पटक विश्वासको मत लिन लागेका हुन्।"
डोटीमा भारतको सहयोगमा बन्ने क्याम्पस भवनको शिलान्यास,"काठमाडौं : डोटीमा भारत सरकारको सहयोगमा बन्न लागेको क्याम्पस भवनको शिलान्यास गरिएको छ। भारत सरकारको २ करोड ८९ लाख आर्थिक सहयोगमा डोटीको बडीकेदार गाउँपालिकास्थित केदार ज्योतिपुञ्ज बहुमुखी क्याम्पसको लागि निर्माण गरिने भवनको शिलान्यास गरिएको हो। बडीकेदार गाउँपालिकाका अध्यक्ष भैरवबहादुर साउद र काठमाडौंस्थित भारतीय दूतावासका द्वितीय सचिव प्रशान्त कुमार सोनाले संयुक्तरूपमा शिलान्यास गरेका हुन्। नेपालभारत विकास सहकार्य अन्तर्गतको भारत सरकारको अनुदान सहयोग विभिन्न सुविधाहरुसहितको दुई तल्ले क्याम्पस भवनको निर्माणका लागि उपयोग गरिएको दूतावासले जनाएको छ। भारत सरकार र नेपाल सरकारबीच भएको सम्झौता अन्तर्गत यो परियोजनालाई उच्च प्रभाव सामुदायिक विकास परियोजनाको रुपमा अघि बढाइएको हो र बडीकेदार गाउँपालिका, डोटीमार्फत कार्यान्वयन गरिएको हो। कार्यक्रममा बोल्दै बडीकेदार गाउँपालिकाका अध्यक्षले प्राथमिकताका क्षेत्रमा नेपाली जनताको उन्नतिका लागि भारत सरकारले पुर्याउँदै आएको निरन्तर विकास सहयोगको प्रशंसा गरे। भारतीय दूतावासका अनुसार सन् २००३ यता नेपालका विभिन्न क्षेत्रमा ५५० वटा भन्दा बढी उच्च प्रभाव सामुदायिक विकास परियोजना अघि बढाइएका छन् र ४८८ वटा परियोजना सम्पन्न भइसकेका छन् । यी मध्ये सुदूरपश्चिम प्रदेशका विभिन्न क्षेत्रमा ४० वटा परियोजना रहेका छन् जसमा ४ वटा परियोजना डोटीमा छन्।"
रञ्जिताको अनुपस्थितिमै नागरिक उन्मुक्तिको बैठक टीकापुरमा जारी,"टीकापुर : सत्ता गठबन्धन फेरिएसँगै आन्तरिक विवादमा परेको नागरिक उन्मुक्ति पार्टीका संस्थापक केन्द्रीय सदस्यहरूको बैठक टीकापुरमा सुरु भएको छ। प्रधानमन्त्री पुष्पकमल दाहाल नेतृत्वको सरकारमा जाने वा नजाने विषयमा आन्तरिक विवादमा परेको उन्मुक्ति पार्टीका केन्द्रीय सदस्यहरूको बैठक पार्टीका संस्थापक उपाध्यक्ष दामोदर पण्डितको अध्यक्षतामा टीकापुरमा सुरु भएको हो। केही समयअघि टीकापुरमा सम्पन्न पार्टीको प्रथम अधिवेशनबाट अध्यक्षमा चयन भएका रेशमलाल चौधरीलाई निर्वाचन आयोगले मान्यता नदिएपछि संस्थापक अध्यक्ष रञ्जिता श्रेष्ठको अध्यक्षतामा बस्ने भनिएको बैठक उनको अनुपस्थितिमै बसेको एक केन्द्रीय सदस्यले बताए। 'संस्थापक २१ सदस्यमध्ये बैठकमा १५ सदस्य उपस्थित भएका छन्' बैठकमा सहभागी एक सदस्यले भने 'अध्यक्षज्यूकै निर्देशनअनुसार निर्धारित भएको बैठक उहाँको उपस्थितिबिना नै सुरु भएको छ।' बैठकमा पछिल्लो राजनीतिक घटनाक्रम, सरकारमा जाने वा प्रतिपक्षमा बस्ने जस्ता महत्त्वपूर्ण विषयमा छलफल सुरु भएको ती सदस्यले बताए । उक्त पार्टीबाट अध्यक्ष श्रेष्ठसहित चारजना प्रतिनिधि सभा सदस्य छन् भने सुदूरपश्चिम प्रदेशमा ७ जना प्रदेश सभा सदस्य छन्। पार्टीका अध्यक्ष श्रेष्ठ र संरक्षक रेशमलाल चौधरीबीच विवाद उत्कर्षमा पुगेपछि पहिलोपटक उक्त पार्टीको बैठक बस्न लागेको हो। वर्तमान गठबन्धनमा सहभागी नहुने पक्षमा संरक्षक चौधरी रहेका छन् भने वर्तमान गठबन्धनमै रहेको अध्यक्ष श्रेष्ठले बताउँदै आएकी छन्।"
मन्त्रिपरिषद्अन्तर्गतका समितिको जिम्मेवारी उपप्रधानमन्त्रीहरूलाई,"काठमाडौं : सरकारले मन्त्रिपरिषद्अन्तर्गत रहेका समितिहरूको जिम्मेवारी तोकेको छ। सोमबार बसेको मन्त्रिपरिषद् बैठकले समितिहरूको जिम्मेवारी उपप्रधानमन्त्रीहरूलाई तोकिएको सरकारका प्रवक्ता रेखा शर्माले बताइन्। उनका अनुसार राजनीतिक समितिमा प्रधानमन्त्री पुष्पकमल दाहाल, आर्थिक समितिमा भौतिक पूर्वाधारमन्त्री पदम गिरी, विधेयक समितिमा गृहमन्त्री रवि लामिछाने, प्रशासन समितिमा परराष्ट्रमन्त्री नारायणकाजी श्रेष्ठ र सामाजिक समितिमा स्वास्थ्यमन्त्री उपेन्द्र यादव रहेका छन्।"
सरकार र मिटरव्याज पीडितबीच ४ बुँदे सहमति,"काठमाडौं : सरकार र मिटरव्याज पीडितबीच ४ बुँदे सहमति भएको छ। गृहमन्त्री रवि लामिछानेको उपस्थितिमा सिंहदरवारस्थित गृह मन्त्रालयमा सोमबार ४ बुँदे सहमति भएको हो। यससँगै मिटरव्याज पीडितहरूको आन्दोलन ४२औं दिनपछि स्थगित भएको छ। गृहमन्त्री रवि लामिछानेले आफ्नो जायम मागको लागि दुःख गरेर काठमाडौं आउनुपर्ने अवस्था नै गलत भएको बताए। उनले आफूले मिटरव्याजहरूको माग सम्बोधन गर्न निरन्तर सदनमा बोलेको बताए। उनले कार्यभार सम्हालेको केही दिनमै समस्या समाधान गर्ने थप जिम्मेवारी आफ्नो काँधमा आएको बताए। 'यति धेरै दुःख गरेर काठमाडौंसम्म आउनु नै गलत थियो। मैले सदनमा पनि यो कुरा उठाएको छु। मैले कार्यभार सम्हालेको केही दिनमै यो जिम्मेवारी पूरा गर्ने मलाई अवसर मिल्यो। समस्या समाधान गर्ने थप जिम्मेवारी हाम्रो काँधमा आएको छ। उचित मागलाई सम्बोधन गर्न र तपाइँहरूको पीडालाई अन्त्य गर्ने प्रतिवद्धता जनाउँछु,' गृहमन्त्री लामिछानेले भने। उनले पीडितको मागलाई सम्बोधन गर्न गृह मन्त्रालय हरदम तयार हुने बताए।"
प्रधानमन्त्री प्रचण्ड र एमाले अध्यक्ष ओलीबीच बालुवाटारमा भेटवार्ता,"काठमाडौं : प्रधानमन्त्री पुष्पकमल दाहाल प्रचण्डर एमाले अध्यक्ष केपी शर्मा ओलीबीच बालुवाटारमा भेटवार्ता भएको छ। सोमबार बिहान प्रधानमन्त्री प्रचण्डलाई भेट्न ओली प्रधानमन्त्री निवास बालुवाटारमा पुगेका हुन्। उनीहरुबीच राष्ट्रिय सभा अध्यक्षको निर्वाचन र फागुन ३० गते संसदमा प्रधानमन्त्री लिन लागेको विश्वासको मतको विषयमा छलफल भएको बालुवाटार स्रोतले जनाएको छ। राष्ट्रियसभाको अध्यक्ष पदको निर्वाचनका लागि आज उम्मेदवारी दर्ता हुँदैछ। मंगलबार हुने राष्ट्रियसभा अध्यक्षको लागि सत्ता गठबन्धनका तर्फबाट माओवादी केन्द्रका नारायण दाहाल र कांग्रेसका युवराज शर्माले उम्मेदवारी दर्ता गरेका छन्। प्रधानमन्त्री प्रचण्डले फागुन ३० गते विश्वासको मत लिनका लागि व्यवस्था मिलाउन संघीय संसद् सचिवालयलाई पत्र पठाएको सभामुखका प्रेस सल्लाहकार शेखर अधिकारीले जानकारी दिए। संवैधानिक व्यवस्था अनुसार विश्वासको मत लिनका लागि प्रधानमन्त्री कार्यालयबाट सङ्घीय संसद्लाई विश्वासको मत लिनका लागि दिएको सूचना आइतबार संसद् सचिवालयमा पत्र आइपुगेको छ। सभामुखका प्रेस सल्लाहकार अधिकारीका अनुसार फागुन २९ गते कार्यव्यवस्था समितिको बैठकमा छलफलपश्चात कार्यसूचीमा विश्वासको मत लिने समय तय हुनेछ। अधिकारीले भने,सभामुख ज्यूले २९ गते कार्यव्यवस्था समितिको बैठक बोलाउनुभएको छ। कार्यव्यवस्था परामर्श समितिको परामर्शमा सम्भवतः प्रधानमन्त्रीले मागेकै दिन अर्थात् फागुन ३० गते बिहान ११ बजेलाई तोक्नुहुनेछ। प्रचण्डले तेस्रो पटक विश्वासको मत लिन लागेका हुन्। प्रधानमन्त्री प्रचण्डले पहिलो पटक २६ पुसमा २६८ मत पाएका थिए भने दुई जनाले विपक्षमा मत हालेका थिए। गत सोमबार चारदलीय गठबन्धनबीच सहमति भएपछि पुन: एमाले, माओवादी केन्द्र, रास्वपा, जसपा र एकीकृत समाजवादी सरकारमा छन्। कांग्रेसले सरकारलाई दिएको समर्थन फिर्ता लिएपछि प्रधानमन्त्री प्रचण्डले विश्वासको मत लिन लागेका हुन्। संवैधानिक व्यवस्थाअनुसार सरकारलाई समर्थन गरेको दलले समर्थन फिर्ता लिएमा एक महिनाभित्र विश्वासको मत लिनुपर्नेछ। उनले संविधानको धारा १०० (२) अनुसार प्रतिनिधिसभाबाट विश्वासको मत लिन लागेका हुन्। एमाले, माओवादी लगायत सत्ता गठबन्धनमा आवद्ध दलले ह्वीप तयारी गरेका छन्।"
लिखितरूपमा सहमति भएपछि मात्रै प्रधानमन्त्रीलाई विश्वासको मत दिने एकीकृत समाजवादीको निर्णय,"काठमाडौं : नेकपा एकीकृत समाजवादी पार्टीले आफ्ना अघि सारेका मागहरूमा लिखितरूपमा सहमति भएपछि मात्रै प्रधानमन्त्री पुष्पकमल दाहाल 'प्रचण्ड' लाई विश्वासको मत दिने निर्णय गरेको छ। सोमबार बसेको पार्टीको संसदीय दलको बैठकले प्रधानमन्त्री 'प्रचण्ड'ले लिखितरूपमा सहमति जनाएपछि मात्रै विश्वासको मत र राष्ट्रियसभा अध्यक्षमा सहयोग गर्ने निर्णय गरेको हो। पार्टीका प्रमुख सचेतक मेटमणि चौधरीले पार्टीले अघि सारेका मागहरू प्रधानमन्त्री प्रचण्डले लिखितरूपमा सहमति जनाएपछि मात्रै विश्वासको मत र राष्ट्रिय सभा अध्यक्षमा सहयोग गर्ने निर्णय भएको जानकारी दिए। तर, उनले मागहरू के के हुन् यसबारे भने केही बोलेनन्। उनले भने,'भोलि हुने राष्ट्रियसभाको अध्यक्षको निर्वाचन र पर्सी प्रधानमन्त्री प्रचण्डले लिने विश्वासको मतबारे आज निर्णय गरेका छैनौं। उहाँलाई हामीले केही कुरा भनेका छौं। यद्दपि उहाँले त्यो कुरामा लिखितरुपमा सहमति गर्नुभयो भने हामीले राष्ट्रियसभाको निर्वाचन र प्रतिनिधिसभामा उहाँले लिने विश्वासको मतमा पोजिटिभ हुनसक्छौं।' उनले पार्टीले अघि सारेका विषयहरू कार्यान्वयन भएन भने भोट दिइरहन आवश्यक नहुने बताए। उनले सरकार रहिरहने वा ढाल्न कुरा प्रधानमन्त्री प्रचण्डको भरमा रहेको उल्लेख छ। उनले भने,'उहाँले हाम्रा कुरामा सुनुवाइ भोट दिइरहनु आवश्यक देख्ननौं। सरकार रहिरहने वा ढल्ने कुरा प्रधानमन्त्री प्रचण्डको व्यवहारमा भर पर्ने उल्लेख छ। उनले भने,'सहमति भयो भने प्रधानमन्त्रीले भोट पाउनु हुन्छ, सहमत हुनु भएन भने पाउनु हुन्न।' राष्ट्रिय सभा अध्यक्षको निर्वाचन भोलि हुँदैछ। नयाँ सत्ता गठबन्धनबाट माओवादी केन्द्रका नारायण दाहालले उम्मेदवारी दिएका छन् भने प्रमुख प्रतिपक्षी नेपाली कांग्रेसबाट युवराज शर्मा उम्मेदवार बनेका छन्।"
राष्ट्रिय सभा अध्यक्ष निर्वाचन : दाहाल र शर्माको उम्मेदवारी दर्ता,"काठमाडौं : राष्ट्रियसभाको अध्यक्ष पदको निर्वाचनका लागि आज दुई जनाको उम्मेदवारी दर्ता भएको छ। मंगलबार हुने राष्ट्रियसभा अध्यक्षको लागि सत्ता गठबन्धनका तर्फबाट माओवादी केन्द्रका नारायण दाहाल र कांग्रेसका युवराज शर्माले उम्मेदवारी दर्ता गरेका हुन्। संसद सचिवालयका अनुसार दाहालको प्रस्तावकमा माओवादी केन्द्रका गोपीबहादुर सार्की र समर्थकमा एमालेका देवेन्द्र दाहाल, नेकपा एकीकृत समाजवादीका बेदुराम भुसाल र जसपाका मोहम्मद खालिद छन् । आइतबार बसेको माओवादी केन्द्रको पदाधिकारी बैठकले दाहाललाई राष्ट्रिय सभाको अध्यक्षमा उठाउने निर्णय गरेको थियो। दाहाल माओवादी केन्द्रका अध्यक्ष एवम् प्रधानमन्त्री पुष्पकमल दाहाल प्रचण्डका भाई हुन्। दाहाल २०७८ सालमा सरकारको सिफारिसमा राष्ट्रपतिबाट राष्ट्रिय सभा सदस्यमा मनोनीत भएका थिए । एमाले नेतृत्वमा नयाँ राजनीतिक समीकरण बनेसँगै एमाले अध्यक्ष केपी शर्मा ओली, नेकपा माओवादी केन्द्रका अध्यक्ष पुष्पकमल दाहाल, रास्वपाका सभापति रवि लामिछाने र जनता समाजवादी पार्टीका अध्यक्ष उपेन्द्र यादवबीच राष्ट्रिय सभाका अध्यक्षमा माओवादी केन्द्रका उम्मेदवार र उपाध्यक्षमा एमालेका उम्मेदवारलाई समर्थन गर्ने सहमति भएको थियो। गत सोमबार साँझ प्रधानमन्त्री निवास बालुवाटारमा बसेको एमाले, माओवादी केन्द्र, एकीकृत समाजवादी र जसपाबीच भएको आठ बुँदे सहमतिको दोस्रो बुँदामा राष्ट्रिय सभाको भागबण्डाको विषय टुंगो लगाएको हो। कांग्रेसबाट यसअघि नेता कृष्णप्रसाद सिटौलालाई राष्ट्रियसभाको अध्यक्ष बनाउने प्रस्तावसहित कांग्रेसले राष्ट्रियसभा सदस्य बनाएको थियो। तर, प्रधानमन्त्री दाहालले कांग्रेससँगको समीकरण तोडेर एमालेसँग जोडिएपछि सिटौलालाई नदिई कांग्रेस संसदीय दलको बैठकले शर्मालाई उम्मेदवार बनाउने निर्णय गरेको हो। संसद सचिवालयका अनुसार शर्माको प्रस्तावकमा कांग्रेसका आनन्दप्रसाद ढुङ्गाना, समर्थकमा किरणबाबु श्रेष्ठ र लोकतान्त्रिक समाजवादी पार्टीका शेखर कुमार सिंह छन्। ७४ वर्षीय शर्मा बाँके जिल्लाका हुन्। ४५ सालमै पार्टीको बाँके सभापति भएर काम गरेका उनी ०२८ सालमा पार्टी सभापति शेरबहादुर देउवा नेविसंघको सभापति हुँदा उपाध्यक्ष थिए। निर्वतमान अध्यक्ष गणेशप्रसाद तिमिल्सनाको कार्यकाल यही फागुन २० गते सकिएको छ। संघीय संसदका महासचिव पद्मप्रसाद पाण्डेयका अनुसार आज बिहान ११ बजेदेखि १ बजेसम्म ल्होत्से हलमा उम्मेदवारी दर्ता हुने कार्यतालिका छ। उनका अनुसार दिउँसो १:३० बजे दर्ता भएका प्रस्तावको सूचनाको दर्ता क्रमानुसार सूची प्रकाशन हुनेछ।"
जापानले नेपाललाई १२ वटा वारुणयन्त्र सहयोग गर्ने,"काठमाडौं : जापानले नेपाललाई १२ वटा वारुणयन्त्र सहयोग गर्ने भएको छ। नेपाल र जापानबीच वारुणयन्त्र उपलब्ध गराउने विषयमा औपचारिक सहमति भएको हो। नेपालका लागि जापानी राजदूत किकुता युताका र नेपाल युनाइटेड मिसन (युएमएन)का कार्यकारी निर्देशक धना लामाबीच सोमबार उक्त सहमतिपत्रमा हस्ताक्षर भएको हो। उक्त सम्झौतापत्र अनुसार जापानले कोशी, लुम्बिनी, मधेस, बागमती र गण्डकी प्रदेशका १२ नगरपालिकामा १२ वटा वारुणयन्त्र सहयोग गर्नेछ। नेपाल युनाइटेड मिसन ७० वर्षदेखि समाज सेवा गर्ने नेपालको सबैभन्दा पुरानो गैरसरकारी संस्थाहरू मध्येको एक हो। आगलागीलगायत विपद् राहतमा हासिल गर्ने स्वयंसेवी कोर्प्स नेपाल (भिसीएन) का अध्यक्ष दीपक चापागाईंले विशेषज्ञता हासिल गरिरहेका छन्।"
माओवादीसँगको गठबन्धन टुटेपछि कांग्रेसले बनायो शर्मालाई उम्मेदवार,"काठमाडौं : नेकपा माओवादी केन्द्रसँगको गठबन्धन टुटेपछि नेपाली कांग्रेसले युवराज शर्मालाई राष्ट्रिय सभा अध्यक्षको उम्मेदवार बनाएको छ। कांग्रेस नेता कृष्णप्रसाद सिटौलालाई अध्यक्ष बनाउने प्रधानमन्त्री पुष्पकमल दाहालसमेतको सहमतिमा राष्ट्रियसभा सदस्य बनाइएको थियो। तर, प्रचण्डले एमालेसँग नयाँ गठबन्धन बनाएपछि कांग्रेसले तल्लो तहका नेतालाई उम्मेदवार छानेको हो। राष्ट्रियसभामा एमालेमाओवादीको वर्तमान गठबन्धन बलियो छ भने कांग्रेस र लोसपाको कमजोर देखिएको छ। प्रचण्डसँगको छलफलपछि कांग्रेस सभापति शेरबहादुर देउवाले सिटौलालाई अध्यक्ष बनाउने गरी कोशी प्रदेशबाट राष्ट्रिय सभामा ल्याएका थिए। तर,सत्ता परिवर्तन भएसँगै हार्ने निश्चित भएपछि सिटौलाले उम्मेदवारी नदिएका हुन्। सिटौलाले अध्यक्षमा नउठ्ने बताएपछि कांग्रेसले शर्मालाई उम्मेदवार बनाएको हो। राष्ट्रिय सभा अध्यक्षको निर्वाचन भोलि हुँदैछ। त्यसका लागि आज मनोनयन दर्ता हुँदैछ। उम्मेदवारी दर्ता बिहान ११ बजेदेखि दिउँसो १ बजेसम्मका लागि तोकिएको छ। राष्ट्रियसभा अध्यक्षका लागि नेपाली कांग्रेसका उम्मेदवार शर्माले उम्मेदवारी दर्ता गराइसकेका छन्। शर्माले सोमबार बिहान संसद सचिवालयमा अध्यक्षका लागि उम्मेदवारी दर्ता गराएका हुन्। मनोनयन दर्ता पछि कांग्रेस उम्मेदवार शर्माले पत्रकारसँग कुराकानी गर्दै लोकतन्त्रमा कसैको हार नहुने बताए। हार हुने निश्चित भएपछि तपाईंलाई कांग्रेसले उम्मेदवार बनाएको हो ? भन्ने प्रश्नको जवाफमा नेता शर्माले लोकतन्त्रमा सबैको जित हुने बताएका हुन्। उनले भने,'लोकतन्त्रमा जितहार हुनु स्वभाविकै हो। लोकतन्त्रमा कसैको हार हुँदैन। सबैको जित हुन्छ। यो लोकतन्त्रको सुन्दर पक्ष हो।' उनले आफू राष्ट्रियसभाको अध्यक्ष बने राष्ट्रिय सभाको गरिमा बढाउने गरी काम गर्ने बताए। राष्ट्रियसभा अध्यक्षमा शर्मालाई लोकतान्त्रिक समाजवादी पार्टीले समर्थन गरेको छ।"
नारायण दाहाल 'होलटाइमर' कार्यकर्ता पनि हो : रेखा शर्मा,"काठमाडौं : सरकारका प्रवक्तासमेत रहेकी सञ्चार तथा सूचना प्रविधिमन्त्री रेखा शर्माले राष्ट्रिय सभा अध्यक्षका उम्मेदवार नारायण दाहाल गठबन्धनको साझा उम्मेदवार भएको बताएकी छन्। सिंहदरवारमा सञ्चारकर्मीसँग कुरा गर्दै उनले सबै दलको सहमतिमा दाहालले मनोनयन दर्ता गराएको प्रस्ट पारिन्। उनले नारायण दाहाल प्रधानमन्त्री पुष्पकमल दाहालका टाढाको नाता पर्ने भाइ भए पनि पार्टीको होलटाइमर कार्यकर्ता भएको बताइन्। 'उहाँ दाहाल मात्र हो। टाढाको नाता पर्ने भाइ पनि हो। त्यसको साथसाथै होलटाइमर कार्यकर्ता र नेता पनि हो,' उनले भनिन्। 'मन्त्री दोहोर्याउने विषय पार्टीको आन्तरिक कुरा हो। सबैका आआफ्नो मत हुन्छ। रिजल्ट दिन सजिलो हुने भएर मन्त्ती दोहोर्याउनुभएको कुरा अध्यक्षज्युले भनिसक्नुभएको छ,' उनले भनिन्।"
नागरिक उन्मुक्तिका लक्ष्मण किशोर चौधरी बने बिना विभागीय मन्त्री,"धनगढी : मुख्यमन्त्री कमलबहादुर शाहले नागरिक उन्मुक्तिबाट एक जना मन्त्री थपेका छन्। उनले नागरिक उन्मुक्ति पार्टीका लक्ष्मण किशोर चौधरीलाई बिना विभागीय मन्त्री बनाएका हुन्। प्रदेश प्रमुख देवराज जोशीले सोमबार लक्ष्मण किशोर चौधरीलाई पद तथा गोपनियताको सपथ खुवाए। योसँगै सुदूरपश्चिम प्रदेश सरकारमा नागरिक उन्मुक्ति पार्टीका ४ जना मन्त्री र एक जना राज्यमन्त्री भएका छन्। ७ प्रदेश सभा सदस्यमध्ये ५ जना मन्त्री भएका हुन्। मुख्यमन्त्री शाहले शुक्रबारमात्रै सो पार्टीका संसदीय दलका नेता घनश्याम चौधरीलाई आर्थिक मामिला मन्त्री, खुशीराम चौधरीलाई विना विभागीय मन्त्री र इन्द्रा गिरीलाई भूमि ब्यवस्था कृषि तथा सहकारी राज्य मन्त्री बनाएका थिए। नागरिक उन्मुक्तिका रामेश्वर चौधरी यसअघि नै भूमी ब्यवस्था कृषि तथा सहकारी मन्त्री थिए। योसँगै सुदूरपश्चिमको मन्त्रिमण्डलमा आन्तरिक मामिला मन्त्री शिवराज भट्टबाहेक ७ जना मन्त्री कैलालीका मात्रै भएका छन्। भट्ट बैतडीबाट कांग्रेसका प्रदेश सभा सदस्य हुन्।"
नातावादबारे नारायण दाहालको प्रष्टोक्ति : पार्टीमा योगदान गरेकै कारण राष्ट्रिय सभा अध्यक्षको टिकट पाएको हुँ,"काठमाडौं : नेकपा माओवादी केन्द्रबाट राष्ट्रियसभा अध्यक्षको उम्मेदवारी दिएका नारायण दाहालले आफूलाई परिवारवादसँग जोडेको प्रति आपत्ती जनाएका छन्। उनले प्रधानमन्त्री पुष्पकमल दाहाल 'प्रचण्ड'को भाइ भएका नाताले मात्रै नभइ पार्टीमा योगदान गरेकै कारणले आफूले राष्ट्रियसभा अध्यक्षको टिकट पाएको स्पष्ट पारेका हुन्। प्रचण्डको भाइ भएका नाताले टिकट पाएको भन्ने चर्चा छ नि भन्ने पत्रकारले सोधेको प्रश्नको जवाफमा दाहालले परिवारवादसँग जोड्न न्यायोचित नहुने बताए। 'प्रचण्डको भाइ भएर टिकट पाएको भन्ने चर्चा छ । यो कुराले मेरो कान पाकिसक्यो। मुख थाकिसक्यो। २०६३ सालमा जुन आन्तरिक व्यवस्थापिकमा म प्रवेश गरेँ। त्यो बेलादेखि नै यो आरोप खेप्नु परेको हो। पार्टीको सानो जिम्मा लिनुपर्दा त्यो खालको आरोप लाग्ने गरेको छ। मैले भन्ने गरेको छु म चाहि २०३६ सालमा प्रवेश गरेको हुँ। युद्धमा कहाँ कति खटे भन्ने कुरा सबैलाई थाहा छैन। म युद्धमा हिँडेका बेला दाइ हिँड्या छ तँ हिड्नु हुँदैन भनेर किन भन्न आएनन्,'उनले भने,'अहिले जिम्मेवारी पाउँदा तैले पाउँदैनस् भनेर कसैले भन्छ भने मेरो भन्नु केही छैन। पार्टीमा गरेको योगदानले जिम्मेवारी पाएको हुँ।' शर्माले पाँच दशक लामो राजनीतिक यात्रापछि राष्ट्रियसभामा दुई वर्षअघि प्रवेश गरेको र त्यस अनुभवका आधारमा पार्टीले अध्यक्षका उम्मेदवार बनाएको धारणा राखे। उनले निर्वाचित भए राष्ट्रिय सभाको गरिमा बढाउनेगरी काम गर्ने बताए। उनले राष्ट्रिय सभा अध्यक्षमा आफ्नो जित सुनिश्चित भएको दावी गरे। राष्ट्रिय सभा अध्यक्षका लागि प्रमुख प्रतिपक्षी नेपाली कांग्रेसले युवराज शर्मालाई उम्मेदवार बनाएको छ। कांग्रेस नेता कृष्णप्रसाद सिटौलालाई अध्यक्ष बनाउने प्रधानमन्त्री पुष्पकमल दाहालसमेतको सहमतिमा राष्ट्रियसभा सदस्य बनाइएको थियो। तर,प्रचण्डले एमालेसँग नयाँ गठबन्धन बनाएपछि कांग्रेसले तल्लो तहका नेतालाई उम्मेदवार छानेको हो। उम्मेदवारी दर्तापछि शर्माले लोकतन्त्रमा कसैको हार नहुने बताए। उनले भने,'लोकतन्त्रमा जितहार हुनु स्वभाविकै हो। लोकतन्त्रमा कसैको हार हुँदैन। सबैको जित हुन्छ। यो लोकतन्त्रको सुन्दर पक्ष हो।' राष्ट्रिय सभामा माओवादी १७ सांसदसहित पहिलो दल रहेको छ। एमाले १०,एकीकृत समाजवादी ८ र जसपा ३ गरी सत्ता गठबन्धनसँग राष्ट्रिय सभामा ३९ सांसद छन । राष्ट्रिय सभा अध्यक्षमा मनोनित हुनका लागि ३० जना सांसद भए बहुमत पुग्छ। त्यस्तै कांग्रेससँग राष्ट्रिय सभामा १६ सांसद छन् भने लोसपाको १ सांसद छ । राष्ट्रिय सभा अध्यक्षको निर्वाचन मंगलबार हुँदैछ।"
"एमालेमाओवादी गठबन्धनमा सहभागी नहुने राप्रपाको निर्णय, प्रधानमन्त्रीको विपक्षमा मतदान गर्ने","काठमाडौं : राष्ट्रिय प्रजातन्त्र पार्टी (राप्रपा)ले एमालेमाओवादी गठबन्धनमा सहभागी नहुने निर्णय गरेको छ। सोमबार पार्टी कार्यालय धुम्बाराहीमा बसेको केन्द्रीय कार्यसम्पादन समितिको बैठकले प्रधानमन्त्री पुष्पकमल दाहालको विपक्षमा मतदान गर्ने निर्णयसमेत गरेको छ। त्यस्तै कुनै पनि प्रदेश सरकारमा तत्काल सहभागी नहुने र समर्थन गर्नुपर्ने परिस्थिति आएमा पार्टी अध्यक्षले उपयुक्त समयमा सम्बन्धित प्रदेशको परामर्श लिएर निर्णय लिने निर्णय भएको पार्टी प्रवक्ता मोहनकुमार श्रेष्ठले जानकारी दिए। त्यस्तै बैठकले इलाममा हुने प्रतिनिधिसभाको र बझाङमा हुने प्रदेश सभाको उपनिर्वाचनमा सहभागी हुने निर्णयसमेत गरेको छ। उम्मेदवार छनौटका लागि सम्बन्धित प्रदेशका अध्यक्षले सम्बन्धित जिल्लाको अध्यक्षसँग समन्वय गरेर उम्मेदवार सिफारिश गर्ने प्रवक्ता श्रेष्ठले जानकारी दिए। त्यस्तै काठमाडौंमा हुने भनिएको जनप्रदर्शनको मिति परिवर्तन गरिएको छ। एसईई परीक्षा प्रभावित हुने भन्दै चैत १६ गते भनिएको प्रदर्शन चैत २७ गते गर्ने निर्णय गरिएको श्रेष्ठको भनाइ छ। यी हुन् निर्णयहरू १। राप्रपाले नेपाल सरकार समक्ष पेश गरेको ४० बुँदे माग पूरा गराउन जनदबाव सिर्जना गर्न चैत १६ गते काठमाण्डौंमा जनप्रदर्शन गर्ने पार्टीको पूर्ववत निर्णय रहेकोमा एसईइ परिक्षाको समय र लाखौं विद्यार्थी, अभिभावकको असुविधा र संवेदनशीलतालाई ध्यान दिइ काठमाण्डौं केन्द्रीत जनप्रदर्शनको मिति परिवर्तन गर्ने र चैत २७ गते गर्ने निर्णय गरिएको छ। साथै पार्टीले गर्न लागेको बृहत जनप्रदर्शनको स्वरूप तय गर्न पार्टीका बरिष्ठ नेता उपाध्यक्षहरू र सबै उपाध्यक्षहरु रहने गरी समिति गठन गर्ने र सो समितिले तीन दिनभित्र अध्यक्षलाई प्रतिवेदन दिने निर्णय गरिएको छ। २। राप्रपा वर्तमान सत्ता गठबन्धनमा सहभागी नहुने, विपक्षमा मतदान गर्ने र विपक्षमा बस्ने निर्णय गरिएको छ। प्रदेश सरकारमा पनि तत्त्काल सहभागी नहुने, समर्थन गर्नुपर्ने परिस्थिति आएमा पार्टी अध्यक्षले उपयुक्त समयमा सम्बन्धित प्रदेशको परामर्श लिएर निर्णय लिने निर्णय गरिएको छ। ३। राष्ट्रिय राजनीतीमा केन्द्रीय स्तरमा हुने निर्णय प्रदेशस्तरमा हुनु, गरिनु उपयुत्त होईन यो दृष्टिकोणलाई हाल कोसी प्रदेशको सभामुखको चुनावमा उपेक्षा भएको छ। भविष्यमा यस्तो घटना दोहोरिन नदिने निर्णय भएको छ। ४। फागुन २७ गते कार्यसम्पादन समितिको बैठकका क्रममा खानाका लागि बैठक स्थगन गरेको समयमा कार्यसम्पादन समितिका सदस्य डा। ठाकुरमोहन श्रेष्ठमाथि अप्रत्यासित रुपमा भएको आक्रमण आपत्तिजनक र निन्दनीय भएको ठहर गर्दै आक्रमणप्रति बैठक गम्भीर खेद व्यक्त गर्दछ। तत्काल सामाजिक सञ्जालमा आएका भिडियो, घटनास्थलमा देखिएका नेता र पीडित समेतबाट जानकारी लिएर थप अनुसन्धान समेत गरि ४८ घण्टा भित्र अनुशासनको अधिकतम कारवाहीका लागि पेश गर्न केन्द्रिय अनुशासन समितिमा कार्यसम्पादन समितिका सदस्य डा। ठाकुरमोहन श्रेष्ठको निवेदन पठाईनेछ। अनुशासन समितिको सिफारिसलाई कार्यान्वयन गर्ने जिम्मा पार्टी अध्यक्षलाई प्रदान गरिएको छ। अन्य कानुनी कारवाहीका लागि पिडित डा। श्रेष्ठले सम्बन्धित निकायमा निवेदन दिनुहुनेछ। ५। इलाममा हुने प्रतिनिधिसभाको र बझाङमा हुने प्रदेश सभाको उपनिर्वाचनमा पार्टी सहभागी हुने निर्णय गरिएको छ। साथै, उम्मेदवार छनौटका लागि सम्बन्धित प्रदेशका अध्यक्षले सम्बन्धित जिल्लाको अध्यक्षसंग समन्वय गरि उम्मेदवार सिफारिश गर्न जिम्मेवारी दिने निर्णय गरिएको छ। ६। चालिस वर्ष मुनिका केन्द्रीय सदस्यलाई कार्यसम्पादन समितिमा र चालिस वर्ष मुनिकालाई खुला रुपमा केन्द्रीय सदस्यमा चयन गर्ने वरिष्ठ उपाध्यक्ष रबीन्द्र मिश्र नेतृत्वको कार्यदलले तयार पारेको आधारलाई परिमार्जन सहित स्वीकृत गरिएको छ। साथै, खुला केन्द्रीय सदस्य छनौट गर्न वरिष्ठ नेता उपाध्यक्ष ध्रुव बहादुर प्रधानको संयोजकत्वमा डा। गीताभक्त जोशी र डा। जयन्तनाथ खनाल सदस्य रहने समिति गठन गरिएको छ। ७। पार्टीको जिल्ला कार्यसमितिको निर्वाचन गर्नुपर्ने अवस्थाका लागि पार्टीका केन्द्रीय सम्पादन समितिका सदस्य श्री तोरण बहादुर गुरुङलाई निर्वाचन समितिको अध्यक्ष तोक्ने र सदस्यको हकमा पछि अध्यक्षले मनोनयन गर्ने गरी निर्णय गरिएको छ। ८। राष्ट्रिय प्रजातान्त्रिक इन्जिनियर्स संगठनको भेलाले इन्जिनीयर अमित ढुंगानाको अध्यक्षतामा गठन भएको कार्यसमितिलाई मान्यता प्रदान गर्ने निर्णय गरिएको छ। ९। नविन राप्रपा कार्ययोजना २०८० को म्याद २०८० चैत्रसम्म रहेकोमा पार्टीको आन्दोलनका कारण भूगोल केन्द्रीत जिम्मेवारीमा रहेका सदस्यहरु आन्दोलनको कार्यक्रममा सहभागी हुनुपर्ने भएकोले भूगोल केन्द्रित जिम्मेवारीको म्याद २०८१ असारसम्म थप गर्ने निर्णय गरिएको छ। १०। पार्टीको अनुशासन उल्लंघन सम्बन्धमा परेका उजुरीहरुमाथि केन्द्रीय अनुशासन समितिबाट प्राप्त सिफारिशहरुमध्ये बाँके र शंखरापुर नगर कार्यसमिति बाहेकका विषयमा समितिको सिफारिस अनुसार गर्ने, बाँके तथा शंखरापुरको हकमा बरिष्ठ नेता उपाध्यक्ष विक्रम पाण्डे र बागमती प्रदेश अध्यक्ष बिक्रम बहादुर थापालाई शंखरापुर र बरिष्ठ उपाध्यक्ष रवीन्द्र मिश्र र लुम्विनी प्रदेश अध्यक्ष प्रदिपकुमार उदयलाई बाँकेको समस्या समाधानका लागि एकपटक मेलमिलापको प्रयास गर्ने जिम्मेवारी प्रदान गरिएको छ। गत आमनिर्वाचनमा बाँके क्षेत्र नं। १ को प्रतिनिधि सभा र प्रदेश सभामा क्रमशः प्रदिप शाह र अर्जुनजंग शाहले पार्टीको निर्णय विपरित उम्मेदवारी दिई पार्टी अनुशासन उल्लघंन गरेकाले एक वर्षका लागि पार्टीबाट निश्कासन गर्ने। तर, निजहरूले आत्मालोचना सहित पार्टीमा फर्किन चाहे साधारण सदस्यता लिई पार्टीमा प्रवेश गर्नसक्ने निर्णय गरिएको छ । ११। मिटरब्याज, सहकारी, लघुवित्त, बैंक तथा वित्तीय संस्थाका कारवाहीका कारण समस्यामा परेका ऋणी तथा वचतकर्ताहरुको समस्या समाधानका लागि भइरहेको आन्दोलनप्रति ऐक्यवद्धता जनाउँदै उक्त समस्या तत्काल समाधान गर्न राप्रपा सरकारको ध्यानाकर्षण गर्ने निर्णय गराउँदछ। १२। रुसी सेनामा कार्यरत नेपालीलाई स्वदेश फिर्ताको व्यवस्थाका लागि कुटनैतिक पहल गर्न, युद्धका क्रममा ज्यान गुमाउन पुगेकाहरुको शव ल्याउन आवश्यक पहल गर्न तथा पीडित परिवारलाई क्षतिपूर्ति प्रदान गर्न नेपाल सरकारसंग राप्रपा माग गर्दछ। १३। दुग्ध किसान तथा उखु किसानको भुक्तानी दिन बाँकी रकम तत्काल भुक्तानी पाउने व्यवस्था गर्न राप्रपा सरकारको ध्यानाकर्षण गराउदछ। १४। सुन तस्करीमा पुर्व उपराष्ट्रपति नन्द बहादुर पुन र उनका छोरा जितेन्द्र पुनको संलग्नता सम्बन्धि भिडियो सन्चार माध्यममा सार्वजनिक भएको विषयमा छानबिन गरि तत्काल कानुनी कारवाहीको प्रकृया अघि बढाउन राप्रपा सरकारसंग माग गर्दछ।"
सुवास नेम्वाङलाई सम्झिँदै छोरा सुहाङले भने विहानै अंगालो हालेर 'ह्यापी बर्थडे बुबा' भन्न पाइएन,"काठमाडौं : संविधानसभा अध्यक्ष एवं नेकपा एमालेका नेता स्वर्गीय सुवासचन्द्र नेम्वाङको आज जन्मदिन। तर, उनका पारिवारले साथमै जन्मदिन मनाउन पाएनन्। गत भदौ २७ गते प्रतिनिधिसभा सदस्यसमेत रहेका नेम्वाङको हृदयघातबाट निधन भएको थियो। घरको अभिभावकको शोकमा परिवारका सदस्यले उनैले रोपेका रूखहरूमा जल चढाएर सोमबार जन्मजयन्ती मनाएका छन्। तिनकुनेस्थित बागमती करिडोरमा रहेको मदन मण्डारी स्मृति पार्कमा सुवासचन्द्र नेम्वाङले रोपेका रूखमा जल चढाएर जन्मजयन्ती मनाइएको कानुन व्यवसायी राधिका खतिवडाले बताइन्। पार्क व्यवस्थापन समितिको आयोजनामा सुवासकी धर्मपत्नी र छोरा सुहाङले जल चढाएका थिए। बुबाले रोपेको रुद्राक्षको रूखमा जल चढाएर छोरा सुहाङले बुबालाई सम्झिएका थिए। उनले बुबालाई अंगालो हालेर 'ह्यापी बर्थडे' भन्न नपाएको भन्दै भावविह्वल बनेका थिए। 'आज उहाँ (बुबा)को जन्मदिन। विहानै अंगालो हालेर 'ह्याप्पी बर्थडे' बुबा भनेर शुभकामना दिनुपर्ने। तर, त्यो इच्छा आज पूरा हुन सकेन,' उनले भने। आजमात्र होइन, सुहाङले अब बुबालाई अंगालो हालेर जन्मदिनको शुभकामना दिन पाउने छैनन्। 'तर उहाँका याद र मिठा पलहरू सधैं सम्झनामा बसेको छ, बसिरहनेछ,' छोरा सुहाङले भने। यति बोल्दै गर्दा उनी केही समय निशब्द बनेका थिए। सुहाङले बुबाको विचार र सिद्धान्तमा आफू पनि हिंड्ने वाचा गरेका थिए। एकीकृत भएर अगाडि बढ्ने बुबाको सिद्धान्त अपनाउने उनको भनाइ छ। 'राम्रो व्यक्तित्वको आयु छोटो हुने गर्छ भन्ने मैले सुन्ने गरेको छु। उहाँ हामीमाझ नरहे पनि उहाँले देखाउनुभएका बाटोहरू, उहाँका विचार र सिद्धान्त हामीबीच बाँचिरहनेछ। एकै ठाउँमा उभिएर बलियो भएर अगाडि बढ्ने उहाँको संकल्पलाई मैले पनि निरन्तरता दिनुपर्छ,' उनले भने। कानुन व्यवसायी खतिवडाका अनुसार संविधानसभा अध्यक्ष भएलगत्तै सुवासचन्द्र नेम्वाङले बागमती करिडोरमा रहेको मदन भण्डारी स्मृति पार्कमा वृक्षारोपण गर्दै आएका थिए। नेता नेम्वाङले धेरै रुख रोपेको खतिवडाले बताइन्। 'उहाँले यो पार्कमा धेरै रुख रोप्नुभयो। त्यसमध्ये ३ वर्षअघि रुद्राक्षको रुख रोप्नुभएको थियो। त्यही रुखमा जल चढाएर उहाँको जन्मदिन मनाएका हौं,' उनले अन्नपूर्णसँग भनिन्।"
सिंहदरबारमा मन्त्रिपरिषद बैठक,काठमाडौं : मन्त्रिपरिषद बैठक सिंहदरबारस्थित प्रधानमन्त्री कार्यालयमा सुरू भएको छ। बैठकमा सरकारका नियमित कामकारबाही र समसामयिक विषयमा छलफल हुने प्रधानमन्त्रीको सचिवालयले जनाएको छ।
राजनीति गरे कर्मचारीको जागिरै चट,"काठमाडौं : राज्यको स्थायी सरकार अर्थात् निजामती सेवा। दलीय छाया र अति राजनीतिका कारण यो सेवा जहिल्यै आलोचनाको केन्द्रमा छ। त्यसैकारण कर्मचारीलाई कस्ने गरी सरकारले निजामती सेवा ऐनको मस्यौदा संसद्मा पेस गरेको जनाएको छ। जसमा, राजनीतिक गतिविधिमा संलग्न हुन, सरकारको आलोचना गर्न, व्यापारव्यवसाय गर्न, बन्द हड्ताल गर्न नपाइने लगायतका कसिला व्यवस्थाको प्रस्ताव गरिएको छ। तीनवटै तहमा कर्मचारीको व्यवस्थापन र परिचालनका लागि फागुन २१ गते विधेयक संसद्मा दर्ता भएको हो। कांग्रेसमाओवादी गठबन्धनबाट सामान्य प्रशासनमन्त्री बनेकी अनितादेवीले विधेयक संसद्मा दर्ता गरेकी थिइन्। यद्यपि, विधेयक दर्ता भएको भोलिपल्टै सत्ता गठबन्धन फेरियो। तर, संसद्मा दर्ता भइसकेकाले नयाँ गठबन्धनले यसले स्वामित्व लिएर संसदीय प्रक्रियामा अघि बढाउन सक्छ। प्रधानमन्त्री नफेरिएकाले पनि यो विधेयक अघि बढाउन सरकारलाई सहज नै छ। देश संघीय संरचनामा गए पनि कर्मचारीसम्बन्धी ऐन नबन्दा कर्मचारीतन्त्रलाई संघीयताले छोएकै थिएन। विधेयकमा कर्मचारीलाई राजनीतिक गतिविधिबाट टाढा राख्नेदेखि सरकारको आलोचना गर्न नपाइने प्रस्ताव गरिएको छ। कर्मचारीलाई ट्रेड युनियन अधिकार दिने कि नदिने भन्ने बहसबीच विधेयकमा यसमाथि पनि कडाइका प्रावधान प्रस्ताव गरिएका छन्। विधेयकमा कर्मचारीले उद्योग व्यवसाय, बैंक तथा वित्तीय संस्थामा पनि लगानी गर्न पाउने छैनन्। लोकसेवा तयारी गरिरहेका विद्यार्थीलाई पढाउन नपाउनेसमेत नपाउने व्यवस्था प्रस्ताव गरिएको छ। वहालवाला मात्रै होइन अवकाश प्राप्त कर्मचारीमाथि पनि यो प्रस्तावित विधेयकले नजर लगाएको छ। अवकाश प्राप्त कर्मचारी पछिल्लो समयमा धेरै विवादमा आएका कारण पनि यो ऐन उनीहरूमाथि निगरानी गर्ने बाध्य भएको देखिन्छ। राजनीतिक क्रियाकलापबाटै टाढै राख्ने उद्देश्य सरकारले कर्मचारीलाई राजनीतिक गतिविधिबाट टाढै राख्ने उद्देश्यले राखेको छ। राजनीतिक संलग्नताले सेवा प्रवाह प्रभावित हुनुको साथै कर्मचारीमा मनपरी बढेको छ। राजनीतिक आस्थाकै कारण कर्मचारीमा चेनअफ कमान्ड भत्किएको थियो। कार्यालय सहयोगीले समेत सचिवसम्मलाई नटर्ने अवस्था आएको छ। प्रस्तावित विधेयकमा राजनीतिक वा अवाञ्छनीय प्रभाव पार्न नहुने व्यवस्था गरिएको छ। कुनै निजामती कर्मचारीले आफ्नो सेवासम्बन्धी कुरामा आफ्नो वा अन्य कसैको स्वार्थ पूरा गर्ने मनसायले अन्य कर्मचारी वा पदाधिकारीमाथि कुनै राजनीतिक वा अवाञ्छनीय प्रभाव पार्नु वा प्रभाव पार्ने प्रयत्न गर्नुहुँदैन, विधेयकमा छ। विधेयकमा निजामती कर्मचारीले राजनीतिक दल, राजनीतिक दलको भ्रातृ संगठन, राजनीतिक दलको जनवर्गीय संगठन वा राजनीतिक दलसँग आबद्ध पेसागत संगठनको सदस्यता लिन, राजनीतिक क्रियाकलापमा संलग्न हुन वा अन्य कुनै पनि राजनीतिक गतिविधिमा भाग लिन पाउने छैनन् । सरकारको आलोचना गर्न नहुने विधेयक जस्ताको तस्तै संसदबाट पारित भएमा कर्मचारीले सरकारको आलोचनासमेत गर्न नपाउने भएका छन्। चित्त बुझे पनि नबुझे पनि सरकारको कामकारबाहीको विपक्षमा कुनै लेख प्रकाशन गर्न पाउने छैनन्। विधेयकमा भनिएको छ, नेपाल सरकारको नीतिको विपरीत हुने गरी वा नेपाल सरकार, प्रदेश सरकार वा स्थानीय तह र जनताको पारस्परिक सम्बन्धमा वा कुनै विदेशी राष्ट्रसँगको सम्बन्धमा खलल पर्न सक्ने गरी कुनै निजामती कर्मचारीले आफ्नो वास्तविक वा काल्पनिक नामबाट वा बेनामी कुनै लेख प्रकाशन गर्न, सञ्चारमाध्यमलाई कुनै खबर दिन, रेडियो, टेलिभिजन आदिद्वारा मन्तव्य प्रसारण गर्न, कुनै सार्वजनिक मन्तव्य दिन वा कुनै वक्तव्य प्रकाशन गर्नुहुँदैन। तापनि प्रचलित कानुन र नेपाल सरकारको नीतिको विपरीत नहुने गरी लेख प्रकाशन वा प्रसारण गर्न बाधा पर्ने प्रस्तावित विधेयकमा उल्लेख छ। सरकारी कामकाजसम्बन्धी समाचार प्रकाशन गर्नमा प्रतिबन्ध सरकारी कामकाजसम्बन्धी समाचार प्रकाशन गर्नमा पनि विधेयकमा प्रतिबन्ध लगाइएको छ। प्रस्तावित विधेयकमा कुनै निजामती कर्मचारीले अख्तियारी नपाई आफूले सरकारी कर्तव्य पालना गर्दा जानकारीमा आएको कुनै गोप्य वा कानुनद्वारा निषेधित विषय आफूले लेखेको वा संकलन गरेको कुनै कागजपत्र वा समाचार प्रत्यक्ष वा अप्रत्यक्ष रूपबाट अरू अनधिकृत कर्मचारी वा गैरसरकारी व्यक्ति वा सञ्चारमाध्यमलाई दिनु वा बताउनुहुँदैन, उल्लेख छ। यो व्यवस्था अवकाश पाएका कर्मचारीमा समेत लागू हुने भएको छ। यो प्रावधानविपती कामकारबाही गरेमा ऐनबमोजिम पाउने सेवा सुविधासमेत खोसिनेछ। दान, उपहार लिन प्रतिबन्ध निजामती कर्मचारीलाई दान, उपहार, चन्दा आदि प्राप्त गर्न र सापटी लिन पनि विधेयकमा प्रतिबन्ध लगाइएको छ। विधेयकमा भनिएको छ, सरकारी काममा कुनै पनि प्रकारले असर पर्न सक्ने गरी कुनै निजामती कर्मचारीले नेपाल सरकारको पूर्वस्वीकृति नलिई आफूले वा आफ्नो परिवारको कुनै सदस्यद्वारा कुनै व्यक्तिबाट कुनै प्रकारको दान, दातव्य, कोसेली वा उपहार स्वीकार गर्न वा चन्दा माग्न वा सरकारी कामसँग सम्बन्धित व्यक्तिसँग सापटी लिनुहुँदैन। निजामती कर्मचारीलाई कुनै विदेशी सरकार वा विदेशी सरकारको कुनै प्रतिनिधिबाट कुनै उपहार प्राप्त हुन आएमा पनि नेपाल सरकारलाई सूचना दिएर मात्रै लिने पाउने छन्। तर कुनै द्विपक्षीय वा बहुपक्षीय वा अन्तर्राष्ट्रिय संस्था वा अन्य कुनै सरकारी निकायबाट कुनै कार्यक्रमको अन्त्यमा औपचारिक रूपमा प्रदान गरिने मायाको चिनो स्वीकार गर्न बाधा पर्ने पनि प्रस्तावित ऐनमा उल्लेख छ। उद्योग व्यवसाय गर्न नपाइने, बैंकमा लगानीमा निषेध निजामती कर्मचारीले कम्पनी स्थापना वा सञ्चालन गर्न वा व्यापार व्यवसाय गर्न नपाउने भएका छन्। कर्मचारीले कुनै बैंकमा लगानी गर्न नपाउने भएका छन्। प्रस्तावित विधेयक निजामती कर्मचारीले नेपाल सरकारको स्वीकृतिबिना कुनै बैंक, कम्पनी वा सहकारी संस्था स्थापना गर्न वा सञ्चालन काममा भाग लिन तथा कानुनबमोजिम दर्ता गराउनुपर्ने कुनै व्यापार वा व्यवसाय गर्नुहुँदैन। सेयर कारोबार गर्न पाउने कर्मचारी सेयर कारोबार भने गर्न पाउने भएका छन्। खुला बजारबाट सेयर खरिद गर्न पाउने छन्। खुला बजारबाट सेयर खरिद गर्न वा आधारभूत सेयरधनी नहुने गरी एक प्रतिशतभन्दा कम संस्थापक सेयर खरिद गर्न सकिनेछ। प्रस्तावित विधेयकमा भनिएको छ। अन्यत्र नोकरी गर्न वा सेवा गर्न नहुने निजामती कर्मचारीले अन्यत्र कुनै प्रकारको नोकरी गर्न गर्न नपाउने भएका छन्। प्रस्तावित विधेयकमा आर्थिक लाभ वा कुनै सुविधा प्राप्त गर्ने गरी परामर्शदाता, सल्लाहकार, विशेषज्ञ वा कुनै हैसियतले सेवा प्रदान गर्ने कार्य गर्न नपाउने प्रावधान राखिएको छ। आर्थिक लाभ वा कुनै सुविधा नलिने, कार्यालयको काममा बाधा नपर्ने र नेपाल सरकारको अहित नहुने गरी आफ्नो गैरराजनीतिक पेसागत संगठन वा अन्य कुनै सामाजिक संस्थामा आबद्ध हुन पाउने छन्। लोकसेवाका पढाउन नपाउने अब सरकारी कर्मचारीले लोक सेवा आयोग वा सार्वजनिक निकायबाट पदपूर्तिका लागि लिइने तयारी कक्षामा पढाउन नपाउने भएका छन्। हाल धेरै निजामती कर्मचारीहरू तयारी कक्षामा भेटिन्छन्। कतिपयले कार्यालय समयमा नै कार्यालयबाटै लोकसेवाका तयारी कक्षा सञ्चालन गर्ने गरेको पनि सुनिने गरेको छ। आगामी बन्ने ऐनमा लोक सेवा पढाउनमा निषेध गरिएिको छ। लोकसेवा आयोग वा सार्वजनिक निकायबाट पदपूर्तिका लागि लिइने प्रतियोगितात्मक परीक्षाको तयारीको लागि सञ्चालन गरिने प्रशिक्षण कार्यक्रममा कुनै पनि निजामती कर्मचारीले प्रशिक्षण दिन पाउने छैन, प्रस्तावित विधेयकमा उल्लेख छ। अवकाश पाएकालाई पनि कडाइ संघीय निजामती सेवाको राजपत्रांकित विशिष्ट वा प्रथम श्रेणीको पदबाट सेवा निवृत्त भएको व्यक्तिले सेवा निवृत्त भएको मितिले दुई वर्षसम्म नेपाल सरकारको पूर्वस्वीकृति नलिई आफू खुसी कुनै पनि काम गर्न नपाउने भएका छन्। विधेयकअनुसार संवैधानिक वा कूटनीतिक नियुक्ति तथा नेपाल सरकारले गर्ने अन्य कुनै नियुक्ति बाहेकको पदमा नियुक्ति लिन पाउने छैनन्। अन्तरसरकारी निकाय वा अन्तर्राष्ट्रिय विकास साझेदार बाहेकका निकायबाट सञ्चालित आयोजनामा कर्मचारी वा परामर्शदाताको रूपमा कार्य गर्न पाउने छैनन्। अवकाश हुने पछिल्लो एक वर्षभित्र बहाल रहेको निकायको कार्यक्षेत्रसँग सम्बन्धित रहेको संस्था वा त्यस्तो निकायले नियमन गर्ने संस्थाको कर्मचारी वा परामर्शदाताको रुपमा काम पाउने छैनन्। निर्वाचनमा भाग लिन नहुने निजामती कर्मचारीले कुनै पनि राजनीतिक पदका लागि हुने निर्वाचनमा भाग लिन पाउने छैनन्। उनीहरूले निर्वाचनको प्रचारप्रसार गर्न, जुलुसमा भाग लिन, चन्दा दिन वा कसैका लागि मत माग्न वा निर्वाचनमा कुनै प्रकारको प्रभाव पार्न नपाउने व्यवस्थाको प्रस्ताव गरिएको छ।तर प्रचलित कानुनबमोजिम मताधिकार प्रयोग गर्न बाधा पर्ने छैन। प्रदर्शन र हड्ताल गर्न प्रतिबन्ध निजामती कर्मचारीले प्रदर्शन गर्न बन्द हड्तालमा भाग लिन प्रतिबन्ध लगाइएको छ। उनीहरूले थुनछेक गर्न, बाधा अवरोध गर्न, घेराउ गर्न दबाब दिन, कलम बन्द गर्न, तालाबन्दी गर्न वा अन्य कुनै तरिकाबाट सरकारी काममा बाधा पुर्याउन वा सो कार्य गर्ने उद्देश्यले अरूलाई उक्साउनसमेत पाउने छैनन्। यीविपरीत कार्य गरी कुनै सार्वजनिक, सरकारी वा निजी सम्पत्तिमा क्षति पुर्याएमा वा कुनै पदाधिकारीलाई शारीरिक वा मानसिक क्षति पुर्याएमा त्यस्तो निजामती कर्मचारीलाई विभागीय कारबाही गरी क्षतिपूर्तिसमेत भराइनेछ, प्रस्तावित ऐनमा उल्लेख छ। प्रतिनिधित्व गर्न नहुने निजामती कर्मचारीले अरू व्यक्ति वा समूहको तर्फबाट प्रतिनिधित्व गरेर निवेदन दिनसमेत नपाउने भएका छन्। निजामती कर्मचारीले आफूलाई मर्का परेको विषयमा आफैंले वा वारेसद्वारा सम्बन्धित निकाय वा अधिकारीसमक्ष निवेदन दिनबाहेक अरू व्यक्ति वा समूहको तर्फबाट प्रतिनिधित्व गर्नु हुँदैन। विधेयकमा उल्लेख छ, कुनै निजामती कर्मचारीले यौनजन्य दुयवहार गर्नु हुँदैन, कसैलाई पनि यातना दिनु हुँदैन। सेवाग्राहीप्रति शिष्ट मर्यादित व्यवहार निजामती कर्मचारीले आफ्नो कामसँग सम्बन्धित सेवाग्राहीप्रति शिष्ट मर्यादित तथा समान किसिमको व्यवहार गर्नुपर्ने प्रस्तावित ऐनमा छ। कर्मचारीको सेवाग्राहीप्रतिको व्यवहार रुखो हुने गरेको छ। सेवाग्राही प्रतिको व्यवहारका कारण नै नेपालको कर्मचारीतन्त्र आलोचित रहँदै आएको छ। कर्मचारीले सेवाग्राहीको कामसँग सम्बन्धित विषय, प्रक्रिया र काम सम्पादन गर्न लाग्ने समयसमेतको स्पष्ट जानकारी सेवाग्राहीलाई यथासमयमा गराउनु पर्ने व्यवस्था पनि प्रस्ताव गरिएको छ। विद्युतीय माध्यम वा सामाजिक सञ्जालमा टिप्पणी गर्न नहुने कर्मचारीले विद्युतीय माध्यम वा सामाजिक सञ्जालमा टिप्पणी गर्न नहुने व्यवस्थाको प्रस्ताव गरिएको छ। सामाजिक सञ्जालमा सामाजिक द्वेष वा कलह बढ्ने, हिंसा भड्किने गरी वा सार्वजनिक पदाधिकारी वा कुनै राजनीतिक दल वा राजनीतिक दलको पदाधिकारीको पक्ष वा विपक्षमा कुनै टिप्पणी गर्न वा यस परिच्छेदविपरीत हुने गरी कुनै कुरा व्यक्त गर्न नहुने व्यवस्था प्रस्तावित ऐनमा छ। स्थायी आवासीय(पीआर) अनुमति लिन नहुने कुनै पनि निजामती कर्मचारीले अन्य मुलुकको स्थायी आवासीय अनुमति लिन वा सोका लागि आवेदन दिनु नपाउने व्यवस्था ऐनमा प्रस्ताव गरिएको छ। कुनै निजामती कर्मचारीको सगोलको पति वा पत्नीले स्थायी आवासीय अनुमति प्राप्त गरेमा प्राप्त भएको मितिले साठी दिनभित्र सम्बन्धित निजामती कर्मचारीले आफू कार्यरत कार्यालयमा विवरण पेस गर्नुपर्ने व्यवस्था प्रस्तावित ऐनमा छ। केके भयो भने कर्मचारी बर्खास्त हुन्छ ? राजनीतिक दल, त्यसको भ्रातृ संगठन, जनवर्गीय संगठन वा पेसागत संगठनको सदस्यता लिएमा कर्मचारीलाई भविष्यमा सरकारी सेवाको निमित्त अयोग्य नठहरिने गरी सेवाबाट हटाउन सकिने व्यवस्थाको प्रस्ताव गरिएको छ। राजनीतिक क्रियाकलापमा संलग्न भएमा वा राजनीतिक पदका लागि हुने निर्वाचनमा उम्मेदवार बनेमा कर्मचारीलाई सेवा हटाइने छ। बिदा स्वीकृत नगराई लगातार ३० दिनसम्म आफ्नो कार्यालयमा अनुपस्थित रहेमा, स्वीकृत गराएकोमा बाहेक वैदेशिक अध्ययन, तालिम वा अध्ययन भ्रमणमा गएको निजामती कर्मचारी त्यस्तो अध्ययन, तालिम वा अध्ययन भ्रमण पूरा गरेको मितिले सात दिनभित्र सम्बन्धित कार्यालयमा हाजिर नभएमा बर्खास्त हुनेछन्। निजामती कर्मचारीहरूको ट्रेड युनियनसम्बन्धी व्यवस्था निजामती कर्मचारीले यो प्रस्तावित ऐनको अधीनमा रही ट्रेड युनियन गठन गर्न सक्ने व्यवस्था गरेको छ। राजपत्राङ्कित तृतीय श्रेणीसम्मका कर्मचारी ट्रेड युनियनमा समावेश हुन पाउने छन्। राजपत्राङ्कित तृतीय श्रेणीका कर्मचारी कतै कार्यालय प्रमुख भइ काम गरेको छ भने उसले ट्रेड युनियनमा बस्न पाउने छैन्। प्रस्तावित ऐनका अनुसार कार्यालय प्रमुख भई काम गर्नुपर्ने बाहेकका राजपत्रांकित तृतीय श्रेणी वा सोभन्दा मुनिका निजामती कर्मचारीले आफ्नो पेसागत हक हितका लागि राष्ट्रियस्तरको निजामती कर्मचारीको ट्रेड युनियन गठन गरी सदस्यता लिन सक्ने छ। कर्मचारीको ट्रेड युनियनको दर्ता निजामती कर्मचारीको राष्ट्रियस्तरको ट्रेड युनियनका सदस्यहरूले छनोट गरेका पदाधिकारीहरू रहने गरी एक निजामती कर्मचारीको आधिकारिक ट्रेड युनियन गठन गर्न सक्ने प्रावधान विधेयकमा छ। निजामती कर्मचारीको आधिकारिक ट्रेड युनियनले जिल्लास्तर, विभागीयस्तर र राष्ट्रियस्तरमा आफ्नो पेसागत मागहरू सम्बन्धित निकायमा प्रस्तुत गरी सेवा प्रवाह अवरुद्ध नहुने गरी सामाजिक संवाद र सामूहिक सौदावाजी गर्न पाउने छ। दलगत ट्रेड युनियनले भने संवाद र सामूहिक सौदावाजीमा सहभागी हुन पाउने छैनन्। ट्रेड युनियनमा आबद्ध कर्मचारीले आफू खटिएको निकाय वा कार्यालयमा अनिवार्य रूपमा सेवा गर्नुपर्ने व्यवस्था पनि गरिएको छ। प्रस्तावित ऐनमा सम्बन्धित कार्यालयमा आफूलाई तोकिएको जिम्मेवारीमा असर पर्ने गरी कार्यालय समयमा ट्रेड युनियनसम्बन्धी गतिविधि गर्न नपाउने व्यवस्था गरिएको छ। नीतिगत विषय बाहेक कुनै पनि कर्मचारीको सरुवा, बढुवा वा वृत्ति विकास सम्बद्ध विषयमा दबाब दिन वा प्रभावमा पार्न नहुने, कुनै पनि कर्मचारीलाई ट्रेड युनियनमा आबद्ध हुन दबाब दिन वा बाध्य बनाउन पनि पाइने छैन्। ट्रेड युनियनसम्बन्धी कामका लागि दिइएको बाहेक अन्य कुनै सरकारी साधनस्रोतको प्रयोग गर्न नहने व्यवस्थाको प्रस्ताव पनि ऐनमा गरिएको छ । उमेरहद ६० वर्ष निजामती कर्मचारीले ६० वर्ष उमेरहद कायम गरिएको छ। चालु निजामती सेवा ऐनमा कर्मचारीको उमेरहद ५८ वर्ष थियो। तर संघीय निजामती ऐन प्रारम्भ भएको आर्थिक वर्ष भरी निजामती कर्मचारीको अनिवार्य अवकास उमेरको अधिकतम हद ५८ वर्ष कायम भएको छ। प्रदेश निजामती सेवा : १० वर्षपछि बाह्रौं तह यो ऐनले प्रत्येक प्रदेशमा प्रदेश निजामती सेवा रहने व्यवस्था गरेको छ। प्रस्तावित ऐनअनुसार प्रदेश निजामती सेवामा अधिकृत एघारौं तहसम्मका पदहरू रहने छन्। तर यो ऐन प्रारम्भ भएको दश वर्ष पछि प्रदेश निजामती सेवामा अधिकृत बाह्रौं तहसम्मका पद कायम हुनेछन्। यो ऐन प्रारम्भ हुनुअघि कर्मचारी समायोजनसम्बन्धी संघीय कानुनबमोजिम प्रदेशमा समायोजन भएका कर्मचारी सम्बन्धित प्रदेश निजामती सेवामा कायम रहेको मानिनेछ। प्रदेश सरकारको प्रमुख सचिव प्रदेश सरकारको प्रमुख सचिवको पद संघीय निजामती सेवाको पद हुनेछ। प्रदेशमा संघीय निजामती सेवा हुने एउटा मात्रै पद प्रमुख सचिव हुनेछ। प्रमुख सचिवमा संघीय निजामती सेवाको अधिकृत तेह्रौं तहका निजामती कर्मचारीमध्येबाट खटाउने व्यवस्था प्रताव गरिएको छ। प्रदेश सरकारको प्रमुख सचिवलाई प्रदेश सरकारको सहमति बिना एक वर्ष अवधि नपुगी अन्यत्र सरुवा गरिने छैन। प्रमुख सचिव पदमा खटाइएको कर्मचारी आफ्नो पदीय दायित्व निर्वाह गर्ने सन्दर्भमा सम्बन्धित प्रदेश सरकारप्रति उत्तरदायी हुनेछ। प्रदेश सचिव प्रदेश मन्त्रालयको सचिवको पद प्रदेश निजामती सेवाको बाह्रौं तहको पद हुनेछ। यो ऐन प्रारम्भ भएको दश वर्षसम्म नेपाल सरकारले संघीय निजामती सेवाको बाह्रौं तहको कर्मचारीलाई प्रदेश मन्त्रालयको सचिवका रूपमा कामकाज गर्न खटाउने प्रस्ताव गरिएको छ । प्रदेश सचिवको विषय लामो समयदेखि विवादमा रहँदै आएको छ। प्रदेश सचिव संघको हुने की प्रदेशको हुने भन्ने विषयमा रहेको विवादकै कारण संघीय निजामती सेवा ऐन आउन नसकेको हो। स्थानीय तहको प्रमुख प्रशासकीय अधिकृत स्थानीय तहको प्रमुख प्रशासकीय अधिकृतको पद स्थानीय सेवाको पद हुने प्रस्ताव गरिएको छ। यो विषयमा पनि लामो समयदेखि विवाद थियो। महानगरपालिका र उपमहानगरपालिकामा अधिकृत एघारौं तहको कर्मचारीको हुनेछन्। नगरपालिकामा अधिकृत दसौं तहको कर्मचारी वा त्यस्तो कर्मचारी उपलब्ध नभएमा राजपत्रांकित द्वितीय श्रेणी वा अधिकृत नवौं तहमा तीन वर्ष पूरा गरेको कर्मचारी हुने व्यवस्था प्रस्ताव गरिएको छ। गाउँपालिकामा अधिकृत आठौं तहको कर्मचारी वा त्यस्तो कर्मचारी नभएमा सातौं तहमा तीन वर्ष पूरा गरेको कर्मचारी खटाइने व्यवस्था गरिएको छ। खस आर्य र थारु आरक्षित प्रस्तावित ऐनमा खस आर्य र थारु आरक्षित पद थपिएको छ। खुला प्रतियोगिताद्वारा पूर्ति हुने पदमध्ये उनन्चास प्रतिशत पद छुट्याई सो प्रतिशतलाई शतप्रतिशत मानी त्यसको ५० प्रतिशत पदमा महिलाहरूबीच मात्र र बाँकी पचास प्रतिशत पदमासमूहका उम्मेदवारहरूबीच मात्र प्रतिस्पर्धा गराई पदपूर्ति गरिनेछ। महिलाहरूबीच मात्र प्रतिस्पर्धा गराई पदपूर्ति गर्नका लागि छुट्याइएको पचास प्रतिशत पदलाई शतप्रतिशत मानी देहायका समूहका महिला उम्मेदवारहरूबीच देहायबमोजिम छुट्टाछुट्टै प्रतिस्पर्धा गराई पदपूर्ति गरिनेछ। (क) खस आर्य : २७७ प्रतिशत ख) आदिवासी जनजाति : २५७ प्रतिशत(ग) मधेसी : १५३ प्रतिशत (घ) दलित : १२७ प्रतिशत(ङ) थारु : ६६ प्रतिशत (च) मुस्लिम : ४ प्रतिशत (छ) पिछडिएको क्षेत्र : ४ प्रतिशत (ज) अपांगता भएका व्यक्ति : ४ प्रतिशत बाँकी ५० प्रतिशत पदलाई शतप्रतिशत मानी देहायका समूहका उम्मेदवारहरूबीच देहायबमोजिम छुट्टाछुट्टै प्रतिस्पर्धा गराई पदपूर्ति गरिनेछ : (क) आदिवासी जनजाति : ३२५ प्रतिशत (ख) मधेसी : १९ प्रतिशत (ग) दलित : १५५ प्रतिशत(घ) विपन्न खस आर्य : १० प्रतिशतङ) थारु : ९ प्रतिशत च) मुस्लिम : ५ प्रतिशत छ) पिछडिएको क्षेत्र : ५ प्रतिशत ज) अपाङगता भएका व्यक्ति : ४ प्रतिशत श्रेणी र तह दुवै प्रस्तावित ऐनमा श्रेणी र तह दुवै रहने व्यवस्थाको प्रस्ताव गरिएको छ। निजामती सेवा ऐनमा श्रेणीगत व्यवस्था थियो। तहगत प्रणाली बनाउनुपर्ने चौतर्फी दबाव थियो तर यो प्रस्तावित ऐनमा श्रेणी र तहको हुने व्यवस्था गरिएको छ। (क)श्रेणी : राजपत्रांकित विशिष्टतहअधिकृत चौधौंअधिकृत तेह्रौं (ख)राजपत्रांकित प्रथमअधिकृत बाह्रौंअधिकृत एघारौं(ग)राजपत्रांकित द्वितीयअधिकृ दसौंअधिकृत नवौं(घ)राजपत्रांकित तृतीयअधिकृत अठौं अधिकृत सातौंअधिकृत छैटौं(ङ)राजपत्र अनंकित प्रथमसहायक पाँचौं(च)राजपत्र अनंकित द्वितीयसहायक चौथो(छ)राजपत्र अनंकित तृतीयसहायक तेस्रो(ज) राजपत्र अनंबित चतुर्थसहायक दोस्रोझ) राजपत्र अनंकित पाँचौं सहायक पहिलो चौधौं तहसम्मको व्यवस्था प्रस्ताव गरिएको छ। (क) राजपत्रांकित विशिष्ट श्रेणीको मुख्य सचिव र मुख्य रजिष्ट्रारको पदमा बहाल रहेको कर्मचारी अधिकृत चौधौं तहमा,(ख) राजपत्रांकित विशिष्ट श्रेणीको सचिव वा सोसरहको पदमा बहाल रहेको कर्मचारी अधिकृत तेह्रौं तहमा,(ग) राजपत्रांकित प्रथम श्रेणीको पदमा बहाल रहेको कर्मचारी अधिकृत एघारौं तहमा,(घ) राजपत्रांकित द्वितीय श्रेणीको पदमा बहाल रहेको कर्मचारी अधिकृत नवौं तहमा,(ङ) राजपत्रांकित तृतीय श्रेणीको पदमा बहाल रहेको कर्मचारी अधिकृत सातौं तहमा,(च) राजपत्र अनंकित प्रथम श्रेणीको पदमा बहाल रहेको कर्मचारी सहायक पाँचौं तहमा(छ) राजपत्र अनंकित द्वितीय श्रेणीको पदमा बहाल रहेको कर्मचारी सहायक चौथो तहमा(ज) राजपत्र अनंकित तृतीय श्रेणीको पदमा बहाल रहेको कर्मचारी सहायक तेस्रो तहमा,(झ) राजपत्र अनंकित पाँचौं श्रेणी वा श्रेणीविहीन पदमा बहाल रहेको कर्मचारी सहायक पहिलो तहमा। संघीय निजामतीको पदपूर्ति : आप्र खारेज राजपत्रांकित प्रथम श्रेणीको अधिकृत एघारौंसम्म खुला प्रतियोगिताको व्यवस्था प्रस्तावित ऐनमा छ। आन्तरिक प्रतिस्पर्धाको व्यवस्था भने यो ऐनबाट खारेज गर्ने प्रस्ताव गरिएको छ। अधिकृत एघारौमा खुलाबाट १०, अन्तरतहबाट १० प्रतिशत तथा बढुवाबाट ८० प्रतिशत पदपूर्ति गरिनेछ। त्यस्तै राजपत्रांकित द्वितीय श्रेणीका अधिकृत नवौमा १० प्रतिशत खुला र २० प्रतिशत अन्तरतह र ७० प्रतिशत बढुवाको व्यवस्था गरिएको छ। राजपत्रांकित तृतिय श्रेणी अधिकृत सातौंमा ६५ प्रतिशत खुला, १० प्रतिशत अन्तरतह र २५ प्रतिशत बढुवाबाट पदपर्ति गरिनेछ। राजपत्र अनंकित प्रथमं श्रेणी सहायक पाँचांैमा १०० प्रतिशत नै बढुवा हुनेछ। राजपत्र अनंकित द्वितीय श्रेणीको सहायक चौथोमा ८० प्रतिशत खुला, अन्तरतह १० र १० प्रतिशत बढुवाबाट पूर्ति गरिने छ। राजपत्र अनंकित पाँचौं श्रेणीको १०० प्रतिशत खुला प्रतियोगिताबाट पदपूर्ति गरिनेछ। प्रस्तावित ऐनअनुसार अधिकृत नवौं र एघारौं खुला प्रतियोगिताद्वारा पदपूर्ति गरिने पदका लागि सम्बन्धित विषयमा स्नातकोत्तर उपाधि हासिल गरेको र संघीय निजामती सेवा, प्रदेश निजामती सेवा, स्थानीय सेवा वा अन्य कुनै सरकारी सेवा वा संठित संस्था वा अन्तर्राष्ट्रिय अन्तर सरकारी संस्थाको अधिकृतस्तरको पदमा राजपत्रांकित द्वितीय श्रेणीको पदको लागि कम्तीमा सात वर्ष र राजपत्रांकित प्रथम श्रेणीको पदको लागि दश वर्षको अनुभव प्राप्त गरेको व्यक्ति उम्मेदवार हुन सक्नेछ। ११ सेवा संघीय निजामती सेवामा अब ११ वटा सेवा हुने छन्। नेपाल सूचना प्रविधि सेवा थपिएको छ। योभन्दा अघि १० वटा सेवा रहेका थिए। ऐन प्रारम्भ हुँदाका बखत नेपाल विविध सेवाको तोकिएका पदमा बहा रहेका कर्मचारी नेपाल सूचना प्रविधि सेवामा समूहीकृत हुनेछन्। (१) नेपाल आर्थिक योजना तथा तथ्यांक सेवा,(२) नेपाल इन्जिनियरिङ सेवा,(३) नेपाल कृषि सेवा(४) नेपाल न्याय सेवा,(५) नेपाल परराष्ट्र सेवा,(६) नेपाल प्रशासन सेवा(७) नेपाल लेखापरीक्षण सेवा ८) नेपाल वन सेवा(९) नेपाल विविध सेवा(१०) नेपाल शिक्षा सेवा(११) नेपाल सूचना प्रविधि सेवा अधिकृत तेह्रांै तहसम्म नै सेवा शिष्टीकरण गर्ने प्रयोजनको लागि नेपाल कृषि तथा वन सेवा,नेपाल न्याय सेवा,नेपाल परराष्ट्र सेवा,नेपाल प्रशासन सेवा र नेपाल लेखापरीक्षण सेवाको समूहीकरण (क्लस्टर) गरिने व्यवस्था प्रस्ताव गरिएको छ।"
उम्मेदवारीको चाहनासहित सुहाङले दिए निवेदन,"एमालेका उपाध्यक्ष तथा संविधानसभा अध्यक्ष सुवास नेम्बाङको निधन भएपछि उनको ठाउँमा इलाम क्षेत्र न २ मा उपनिर्वाचन हुन लागेको हो। इलाम : गत भदौ २६ गते नेकपा (एमाले) का उपाध्यक्ष तथा संविधानसभा अध्यक्ष सुवास नेम्बाङको निधन भएपछि एकाएक चर्चामा आएका नेम्बाङ पुत्र सुहाङ नेम्बाङ अचेल जिल्लातिरै भेटिन्छन्। इलाम क्षेत्र २ मा वैशाख १५ गते हुने प्रतिनिधिसभा सदस्य उपनिर्वाचन हुने तय भएपछि उनको दौडाहा त्यही निर्वाचन क्षेत्रमा केन्द्रित थियो। सुहाङले पिताको क्षेत्रमा उम्मेदवारीको चाहना राखेको चर्चा चलिरहेकै समयमा इलाम क्षेत्र न २ मा नेकपा एमालेका उनले निवेदन दिएका छन्। उनीसँगै नरेन्द्र भट्टराई, रवीन्द्र सुवेदी, बुद्धि खनाल, रिप्पल राई र देवी क्षेत्री दुलालले उम्मेदवार बनाउन निवेदन दिएको उम्मेदवार सिफारिस कार्यदलका सचिव एवं नेकपा एमाले जिल्ला कार्यसमितिका सचिव उमेश गुरुङले जानकारी दिए। चैत ५ गतेभित्र उम्मेदवार सिफारिस गर्न जिल्ला कमिटीले यसअघि नै कार्यदल गठन गरेको थियो। उम्मेदवारको नाम जिल्ला कमिटीमा पठाउन उपाध्यक्ष उदयबहादुर राईको संयोजकत्वमा कार्यदल गठन गरेको हो। कार्यदलमा सचिव उमेश गुरुङ, उपसचिव विष्णुमाया आचार्य र सदस्यद्वय मुखराज आङ्देम्बे तथा दीपकिशोर लिङ्दम छन्। कार्यदलले चैत ३ गतेसम्म उम्मेदवारको सूची जिल्ला कमिटीमा पेस गर्ने छ। सचिव गुरुङका अनुसार कार्यदलले जनमत सर्वेक्षण, योगदान, योग्यताको समेत अध्ययन गरेर चैत ३ गते सचिवालयमा प्रतिवेदन बुझाउने छ। जिल्ला कार्यसमितिले सोही प्रतिवेदनको आधारमा एक महिलासहित ३ जनाको नाम केन्द्रमा पठाउने छ। उपनिर्वाचनमा उम्मेदवार हुन इच्छुकले फागुन २७ सम्म आफ्नो व्यक्तिगत विवरणसहित कार्यदलमा इच्छा जाहेर गर्ने पार्टीले समय दिएको थियो। एमाले नेता सुवास नेम्बाङको निधन भएपछि उनको ठाउँमा इलाम क्षेत्र न २ मा उपनिर्वाचन हुन लागेको हो। सालिनता र शैलीमा पिता नेम्बाङको छनक दिने सुहाङको पहिलो परिचय कानुन व्यावसायीका रूपमा भए पनि पछिल्लो समयमा उनको यात्रा फुटबल, पार्टीका कार्यक्रमदेखि गरिबका झुपडीसम्म हुने गरेको छ। उनका हजुरबुवा इलाम जिल्ला अदालतका न्यायाधीश थिए। उनका पिता फुर्सद हुँदा कानुन व्यवसाय गर्थे तर पूर्णकालीन रूपमा भने एमालेका नेताका रूपमा सक्रिय थिए। दुई पटकको संविधानसभा अध्यक्ष र २०७२ को संविधान निर्माणमा भूमिका खेलेका पिताका पुत्र सुहाङले टिकट पाए मतमा प्रतिविम्बित हुने एमालेकै कतिपय नेता कार्यकर्ता बताउँछन्। धेरैले नचिनेका सुहाङलाई २०७९ मंसिर ४ गतेको प्रतिनिधिसभा र प्रदेश सभा निर्वाचनले भने इलाममा कार्यकर्तामाझ चिनाउन सुरु गरेको थियो। त्यहीबेला उनले राजनीति र चुनावलाई नजिकबाट नियालेका थिए। गत प्रतिनिधिसभाको निर्वाचनमा पिताको निर्वाचन क्षेत्रमा खटिँदा पितासँगै आफूलेसमेत कतिपय ठाउँमा प्रतिबद्धता जाहेर गरेका सुहाङ तिनै प्रतिबद्धता पूरा गर्न उम्मेदवार बन्न लागेको बताउँछन्। चैत २४ गते उम्मेदवारी दर्ता गर्ने गरी निर्वाचन आयोगले काम गरिरहेको छ। एमालेसहित अन्य दलका आकांक्षीहरूसमेत गाउँ प्रवेश गरेका छन्।"
राष्ट्रिय सभा अध्यक्ष निर्वाचन : दाहाल र शर्माले आज उम्मेदवारी दर्ता गर्ने,"काठमाडौं : राष्ट्रियसभाको अध्यक्ष पदको निर्वाचनका लागि आज उम्मेदवारी दर्ता हुने भएको छ। संघीय संसदका महासचिव पद्मप्रसाद पाण्डेयका अनुसार आज बिहान ११ बजेदेखि १ बजेसम्म ल्होत्से हलमा उम्मेदवारी दर्ता हुने कार्यतालिका छ। उनका अनुसार दिउँसो १:३० बजे दर्ता भएका प्रस्तावको सूचनाको दर्ता क्रमानुसार सूची प्रकाशन हुनेछ। मंगलबार हुने राष्ट्रियसभा अध्यक्षको लागि सत्ता गठबन्धनका तर्फबाट माओवादी केन्द्रका नारायण दाहाल र कांग्रेसका युवराज शर्माले उम्मेदवारी दर्ता गर्दैछन्। आइतबार बसेको माओवादी केन्द्रको पदाधिकारी बैठकले दाहाललाई राष्ट्रिय सभाको अध्यक्षमा उठाउने निर्णय गरेको माओवादी नेता चक्रपाणी खनालले जानकारी दिए। दाहाल माओवादी केन्द्रका अध्यक्ष एवम् प्रधानमन्त्री पुष्पकमल दाहाल प्रचण्डका भाई हुन्। दाहाल २०७८ सालमा सरकारको सिफारिसमा राष्ट्रपतिबाट राष्ट्रिय सभा सदस्यमा मनोनीत भएका थिए । एमाले नेतृत्वमा नयाँ राजनीतिक समीकरण बनेसँगै एमाले अध्यक्ष केपी शर्मा ओली, नेकपा माओवादी केन्द्रका अध्यक्ष पुष्पकमल दाहाल, रास्वपाका सभापति रवि लामिछाने र जनता समाजवादी पार्टीका अध्यक्ष उपेन्द्र यादवबीच राष्ट्रिय सभाका अध्यक्षमा माओवादी केन्द्रका उम्मेदवार र उपाध्यक्षमा एमालेका उम्मेदवारलाई समर्थन गर्ने सहमति भएको थियो। गत सोमबार साँझ प्रधानमन्त्री निवास बालुवाटारमा बसेको एमाले, माओवादी केन्द्र, एकीकृत समाजवादी र जसपाबीच भएको आठ बुँदे सहमतिको दोस्रो बुँदामा राष्ट्रिय सभाको भागबण्डाको विषय टुंगो लगाएको हो। कांग्रेसबाट यसअघि नेता कृष्णप्रसाद सिटौलालाई राष्ट्रियसभाको अध्यक्ष बनाउने प्रस्तावसहित कांग्रेसले राष्ट्रियसभा सदस्य बनाएको थियो। तर, प्रधानमन्त्री दाहालले कांग्रेससँगको समीकरण तोडेर एमालेसँग जोडिएपछि सिटौलालाई नदिई कांग्रेस संसदीय दलको बैठकले शर्मालाई उम्मेदवार बनाउने निर्णय गरेको हो। ७४ वर्षीय शर्मा बाँके जिल्लाका हुन्। ४५ सालमै पार्टीको बाँके सभापति भएर काम गरेका उनी ०२८ सालमा पार्टी सभापति शेरबहादुर देउवा नेविसंघको सभापति हुँदा उपाध्यक्ष थिए। निर्वतमान अध्यक्ष गणेशप्रसाद तिमिल्सनाको कार्यकाल यही फागुन २० गते सकिएको छ।"
आन्तरिक राष्ट्रिय एकता सुदृढ गर्दै समृद्धिको लक्ष्य हासिल गर्नु राष्ट्रिय कार्यभार हो : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले आन्तरिक राष्ट्रिय एकता सुदृढ गर्दै समृद्धिको लक्ष्य हासिल गर्नु राष्ट्रिय कार्यभार भएको बताएका छन्। ग्याल्बो ल्होसारको शुभकामना दिँदै उनले समानुपातिक समावेशी शासन व्यवस्था युगान्तकारी उपलब्धी भएको उल्लेख गरेका हुन्। नेपाली जनताले लामो संघर्षपछि प्राप्त गरेका लोकतान्त्रिक गणतन्त्र, सङ्घीयता, धर्म निरपेक्षता र सामाजिक न्यायसहितको समानुपातिक समावेशी शासन व्यवस्था युगान्तकारी उपलब्धी हुन्।प्रचण्डले भनेका छन्, यी उपलब्धीको रक्षा एवं सुदृढीकरण गर्दै एकअर्काको संस्कार र संस्कृतिको सम्मानसहित आन्तरिक राष्ट्रिय एकता सुदृढ गर्दै राष्ट्रिय स्वाधीनता, सुशासन, सामाजिक न्याय र समृद्धिको लक्ष्य हासिल गर्नु हाम्रो राष्ट्रिय कार्यभार हो। पूर्वी हिमाली क्षेत्र लगायत देशका विभिन्न भूभागमा बसोबास गर्ने शेर्पा समुदाय लगायतले नयाँ वर्षको रूपमा मनाउने ग्याल्बो ल्होसार प्राचीन उत्पादन पद्धतिमा आधारित मौलिक एवं ऐतिहासिक पर्व भएको उनको शुभकामना सन्देशमा उल्लेख छ। शेर्पा समुदायको मौलिक परम्परा अनुसारको सांस्कृतिक कार्यक्रमसहित हर्षोल्लासका साथ मनाउने यस पर्वमा मान्यजनहरूबाट आशिर्वाद ग्रहण गर्नुका साथै परिवार र आफन्तजनको सुस्वास्थ्य र दीर्घायुको कामना गर्ने प्रचलन रहिआएको छ। प्रचण्डले ल्होसारले आन्तरिक राष्ट्रियता, आपसी सद्भाव, सहिष्णुता, सहकार्य र एकता थप सुदृढ गर्ने विश्वासका व्यक्त गरेका छन्।"
"एमाले गोरखाको अध्यक्षमा सुरेन्द्र थापा, सचिवमा काजिराम रोका विजयी",गोरखा : नेपाल कम्युनिष्ट पार्टी एमालेको अध्यक्षमा सुरेन्द्रबहादुर थापा विजयी भएका छन्। एमाले गोरखाको आठौँ जिल्ला अधिवेशनबाट २८० मत प्राप्त गरी थापा विजयी भएका हुन्। अध्यक्ष पदका अर्का उम्मेद्वार कृष्ण नेपालीले २०५ मत प्राप्त गरेका थिए। त्यस्तै उपाध्यक्षमा मेनबहादुर अधिकारी निर्वाचित भएका छन्। २७० मत प्राप्त गरी अधिकारी निर्वाचित भएका हुन्। उपाध्यक्ष पदका निकटतम् प्रतिस्पर्धी कमल दानीले १२१ मत प्राप्त गरेका थिए भने अर्का उम्मेद्वार कृष्ण काप्रीले ७१ मत प्राप्त गरेका थिए। त्यस्तै सचिवमा काजिराम रोका विजयी भएका छन्। निकटतम प्रतिस्पर्धी उपेन्द्र देवकोटालाई भारी मतान्तरले पछि पार्दै रोका विजयी भएका हुन्। रोकाले ३५३ मत प्राप्त गरेका थिए भने देवकोटाले १०५ मत प्राप्त गरेका थिए। त्यस्तै उपसचिवमा मनोज जोशी र शान्ति चापागाई विजयी भएका छन्। निर्वाचित जोशीले २६५ मत प्राप्त गरेका थिए भने महिला उपसचिवमा विजयी चापागाईँले ३२० मत प्राप्त गरेकी छन्। खुल्लातर्फका उपसचिवका अर्का उम्मेद्वार विष्णु पन्तले ११४ र सञ्जित श्रेष्ठले ६७ मत प्राप्त गरेका थिए भने महिलातर्फकी उपसचिव नानुमाया थापा मगरले १५० मत प्राप्त गरेकी थिइन्।
बाजुराको जुगाडा केन्द्रविन्दु भएर गयो भूकम्प,बाजुरा : बाजुरा जिल्लाको जुगाडा केन्द्रविन्दु भएर भूकम्प गएको छ। राष्ट्रिय भूकम्प मापन तथा अनुसन्धान केन्द्र लैनचौरका अनुसार आज साँझ चार बजेर ५७ मिनेट जाँदा बाजुराको जुगाडा आसपास केन्द्रविन्दु भएर ४३ रेक्टरस्केलको भूकम्प गएको हो। पछिल्लो समय नेपालको पश्चिमी क्षेत्रमा भूकम्प जाने क्रम जारी छ। नेपालको हिमालय क्षेत्रलाई भूकम्पको जोखिमको क्षेत्रका रुपमा लिने गरिन्छ।
दाङमा बसको ठक्करबाट एक जनाको मृत्यु,तुल्सीपुर : दाङमा बसको ठक्करबाट एक जनाको मृत्यु भएको छ। लमही नगरपालिका४ निवासी करिब ४० वर्षीय हरिप्रसाद पौडेलको बुटवलबाट नेपालगञ्ज जाँदै गरेको भे१ख ३९९८ नम्बरको बसले ठक्करबाट मृत्यु भएको वडा प्रहरी कार्यालय लमहीले जनाएको छ। साइकलमा घर फर्कँदै गर्दा लमही नगरपादिलका३ वनगाउँ नजिक पौडेललाई बसले ठक्कर दिएको थियो। घाइते पौडेललाई उपचारका लागि लमही अस्पताल पुर्याइएको र उपचारका क्रममा मृत्यु भएको प्रहरीले जनाएको छ। ठक्कर दिने बस र चालकलाई प्रहरीले नियन्त्रणमा लिएको छ।
नालीमा लडेर घाइते भएकी वृद्धाको मृत्यु,विराटनगर : मोरङमा निर्माणाधीन नालीमा लडेर घाइते भएकी वृद्धा महिलाको आइतबार राति मृत्यु भएको छ । मोरङको कानेपोखरी गाउँपालिका७ शुक्रबारे टोलकी ७३ वर्षीया इन्द्रकुमारी लिम्बूको मृत्यु भएको प्रहरीले जनाएको छ । प्रहरीका अनुसार राति ९ बजेतिर घरनजिकको निर्माणाधीन नालीमा अचानक लडेर लिम्बू गम्भीर घाइते भएकी उनलाई उपचारका लागि विराटनगरको आर्या न्यूरो अस्पताल ल्याइएको थियो । अस्पताल ल्याइपुर्याउन साथ चिकित्सकले मृत घोषित गरेको जानकारी प्रहरीले दिएको छ । प्रहरीका अनुसार घरमा वृद्धा एक्लै बस्दै आएकी थिइन् । प्रहरीले घटनाको अनुसन्धान सुरु गरिएको जानकारी दिएको छ ।
लागु औषध हेरोइनको कारोबारमा संलग्न रहेको आरोपमा सातदोबाटोबाट एक जना पक्राउ,ललितपुर : ललितपुरको सातदोबाटोबाट लागु औषध हेरोइनको कारोबारमा संलग्न रहेको आरोपमा एक जना पक्राउ परेका छन् । ललितपुर महानगरपालिका२४ धापाखेल बस्ने ३६ वर्षीय अनिल गिरीलाई ललितपुर महानगरपालिका १० सातदोबाटो एरियाबाट पक्राउ गरिएको काठमाडौँ उपत्यका अपराध अनुसन्धान कार्यालयका प्रहरी नायब उपरीक्षक रवीन्द्र रेग्मीले जानकारी दिए । उनका अनुसार अवैध लागु औषध खैरो हेरोइनको कारोबार भइरहेको छ भन्ने गोप्य सूचनाको आधारमा काठमाडौँ उपत्यका अपराध अनुसन्धान कार्यालयको टोलीले गिरीलाई पक्राउ गरेको हो । प्रारम्भिक अनुसन्धान पश्चात् लागु औषध खैरो हेरोइन जस्तो देखिने करिब ४० ग्राम सानासाना प्लास्टिकको ८ पोका पारी बिक्री वितरण गरी रहेको अवस्थामा उनलाई पक्राउ गरिएको उनको भनाई छ। प्रहरीले थप अनुसन्धान एवं कारबाहीको लागि प्रहरी वृत्त सातदोबाटो पठाइएको जनाएको छ ।
बाजुराको जुगाडा केन्द्रविन्दु भएर गयो भूकम्प,बाजुरा : बाजुरा जिल्लाको जुगाडा केन्द्रविन्दु भएर भूकम्प गएको छ। राष्ट्रिय भूकम्प मापन तथा अनुसन्धान केन्द्र लैनचौरका अनुसार आज साँझ चार बजेर ५७ मिनेट जाँदा बाजुराको जुगाडा आसपास केन्द्रविन्दु भएर ४३ रेक्टरस्केलको भूकम्प गएको हो। पछिल्लो समय नेपालको पश्चिमी क्षेत्रमा भूकम्प जाने क्रम जारी छ। नेपालको हिमालय क्षेत्रलाई भूकम्पको जोखिमको क्षेत्रका रुपमा लिने गरिन्छ।
घुससहित प्रहरी सहायक निरीक्षक र बरिष्ठ हवल्दार पक्राउ,"काठमाडौं : घुस रकमसहित प्रहरी सहायक निरीक्षक र बरिष्ठ हवल्दार पक्राउ परेका छन्। अख्तियार दुरूपयोग अनुसन्धान आयोगले प्रहरी चौकी कान्तिबजार महोत्तरी इन्चार्ज प्रहरी सहायक निरीक्षक शर्माप्रसाद यादव र बरिष्ठ हवल्दार मन्जित कुमार झालाई २० हजार घुससहित नियन्त्रणमा लिएको हो। अदालतबाट भएको फैसला कार्यान्वयन नगराइदिने भन्दै सेवाग्राहीबाट घुस लिएको अवस्थामा सहायक निरीक्षक यादव र वरिष्ठ हवल्दार झालाई पक्राउ गरेको अख्तियारका प्रवक्ता नरहरि घिमिरेले जानकारी दिए। लिजमा लिइ भोगचलन गर्दै आएको जग्गामा खेतिपाति तथा व्यवसाय गर्न बाधा अवरोध पुर्याएको हुँदा बाधा अवरोध रोक्नको लागि महोत्तरी जिल्ला अदालतमा मुद्दा दर्ता गराएकोमा उक्त बाधा अवरोध रोकी विद्यालयले ठेक्का दिइ भोगचलन गर्न चलन पूर्जी दिएको सो जग्गा र जग्गामा भएको फलफूलहरू,खेतिपाति उपभोग गर्न कुनै प्रकारको अवरोध सिर्जना गराउने कार्य नगर्नुनगराउनु भनी महोत्तरी जिल्ला अदालतबाट भएको फैसलाको कार्यान्वयन नगर्नका लागि छलफल गराउने भनी सेवाग्राहीसँग घुस रिसवत माग गरिरहेको भन्ने सूचना एवं उजुरी निवेदनका आधारमा अख्तियार दुरुपयोग अनुसन्धान आयोग, बर्दिबास टोलिले उनीहरूलाई नियन्त्रणमा लिएको अख्तियारको जनाएको छ। महोत्तरीको गौशाला नगरपालिका १२ स्थित गैरीटोलबाट उनीहरूलाई आइतबार नियन्त्रणमा लिएको हो। उनीहरूमाथि थप अनुसन्धान भइरहेको अख्तियारले जनाएको छ।"
झापामा साइकलबाट लडेर एकजनाको मृत्यु,"झापा : झापामा साइकलबाट लडेर एकजनाको मृत्यु भएको छ । मृत्यु हुनेमा बिर्तामोड नगरपालिका६ स्थायी घर भइ हाल वडा नम्बर ३ मा डेरा बस्दै आएका ४२ वर्षीय सन्तोष राई रहेको जिल्ला प्रहरी कार्यालय झापाले जनाएको छ । प्रहरीका अनुसार सोमबार बिहान बुट्टावारि नजिकैको सडक किनारमा राई मृत फेला परेका थिए । मादक पदार्थ सेवन गरी यात्रा गर्दा साइकलबाट लडेर उनको मृत्यु भएको हुन सक्ने प्रहरीको अनुमान छ । टाउको सडकमा बजारिएको,एकापट्टिको गाला धसारिएको र मुखबाट पानी बगिरहेको अवस्थामा उनको शव फेला परेको प्रहरीले जनाएको छ । राईको शव पोस्टमार्टमको लागि धरान पठाइएको छ।"
चैतको पहिलो साता काठमाडौंमा फ्लोरा एक्स्पो हुँदै,"काठमाडौं : २५ औं फ्लोरा एक्स्पो चैतको पहिलो साता काठमाडौंमा आयोजना हुने भएको छ । फ्लोरिकल्चर एशोसिएशन नेपालले सोमबार काठमाडौंमा पत्रकार सम्मेलन गर्दै चैत १ गतेदेखि ४ गतेसम्म काठमाडौंको भृकुटीमण्डपमा पुष्प मेला आयोजना हुने जानकारी दिएको हो। स्वच्छ वातावरण तथा आर्थिक सम्बृद्धिको लागि पुष्प व्यवसाय भन्ने मुल नारासहित पुष्प व्यवसायको विकास, विस्तार तथा प्रबर्द्धनका लागि एक्स्पो आयोजना गरिएको फ्लोरिकल्चर एशोसिएशन नेपालका उपाध्यक्ष एवं मेला संयोजक सिताराम पन्तले जानकारी दिए । एक्स्पोमा व्यवसायिक स्टल ६० वटा , ल्याण्डस्केपिङ्ग स्टल ३ वटा, अफिसियल स्टल ८ वटा, प्रतियोगितात्मक प्रदर्शनी स्टल १ वटा, र १ वटा फूड स्टलसहित जम्मा ७३ वटा स्टल रहनेछन् भने मेलामा आलंकारीक बोट बिरुवाहरू, कट फ्लावर, सुनाखरी, कम्पोष्ट मल, फूलको गानो, विउविजन, ग्रीनहाउस, कृषि औजार, उपकरण, प्याकेजिगंका सामाग्री लगायतको प्रदर्शनी तथा विक्री कक्ष रहने उनले बताए। मेलामा सहभागि भएका विभिन्न पुष्प व्यवसायीहरूद्वारा उत्पादित फूल बिरुवाबीच स्वच्छ प्रतिस्पर्धा गराई विभिन्न विधामा प्रथम हुने पुष्प व्यवसायीलाई नगद,सिल्ड तथा प्रमाण पत्रद्वारा पुरस्कृत गरिने समेत आयोजकले जनाएको छ । एक्स्पो अवधिभर ५० हजार अवलोकन कर्ताद्वारा अवलोकन हुने तथा करिब एक करोडसम्मको व्यवसायीक कारोबार हुने अपेक्षा लिएको मेला संयोजक पन्तले बताए। हाल देशभरका ४८ जिल्लामा करिव २२१ हेक्टर क्षेत्रफलमा पुष्प व्यवसाय भइरहेको फ्लोरिकल्चर एशोसिएशनले जनाएको छ । आर्थिक बर्ष ०७९८० मा रु ३ अर्ब ७ करोड भन्दा बढिको कारोबार भएको र अघिल्लो आर्थिक वर्षका तुलनामा ३३ दशमलव ६३ प्रतिशतले वार्षिक कारोबारमा वृद्धि भएको एशोसिएशनको भनाइ छ । त्यस्तै आर्थिक वर्ष ०७९८० मा पुष्प तथा पुष्पजन्य वस्तुको निर्यात ६८ दशमलव १८ लाख र आयाततर्फ भने करिव ३३ करोड बराबरको कारोवार भएको भन्सार विभागको तथ्यांक छ।"
कर्णाली पुलमा गुडिरहेको ट्रकमा आगो लागेपछि,टीकापुर : लुम्बिनी र सुदूरपश्चिम प्रदेशलाई जोड्ने कैलालीको चिसापानीस्थित कर्णाली पुलमा गुडिरहेको ट्रकमा अचानक आगलागी भएको छ। पूर्वबाट पश्चिमतर्फ आउँदै गरेको एक मालबाहक ट्रकमा लागेको आगो कर्णाली पुलमासमेत सल्किएको छ। गुडिरहेको ट्रकबाट सल्किएको आगो पुलका डोरीहरूमा पनि सल्किएको रेडक्रसकर्मी मार्कण्डे उपाध्यायले जानकारी दिए। आगलागीका कारण भने खुलेको छैन। स्थानीय र प्रहरीहरूले आगो निभाउने प्रयास गरिरहेका छन्।
हतकडीसहित भागेका थुनुवा समात्न गएका प्रहरी जवानको भिरबाट लडेर मृत्यु,दार्चुला : दार्चुलामा प्रहरी जवान सुवान चौधरीको भिरबाट लडेर मृत्यु भएको छ। आज बिहान अन्दाजी ११: ३० बजेतिर जिल्ला प्रहरी कार्यालय पछाडी रहेको भिरबाट लडेर प्रहरी जवान चौधरीको मृत्यु भएको जिल्ला अस्पताल स्रोतले जनाएको छ। प्रहरी हिरासतमा रहेका महाकाली नगरपालिका१ का २३ वर्षीय उमेश कुवरलाई अस्पताल लैजान खोज्दा हतकडीसहित भागेपछि चौधरीले उनलाई समात्न खोज्दा लडेर टाउकोमा गम्भीर चोट लागेको थियो। भिरबाट लडेर टाउकोमा गम्भीर चोट लागेका उनको जिल्ला अस्पताल दार्चुलामा उपचारको क्रममा मृत्यु भएको छ। हिरासतमा रहेका कुवर हतकडीसहित महाकाली नदि पारगरी भारततर्फ फरार भएका छन्। कुवरलाई महाकाली नदि पारी पट्टि भारतमा रहेको (जीआर) ले नियन्त्रणमा लिएको र अहिले जिल्ला प्रहरी कार्यालय दार्चुलामा पुगेको खबर प्रहरी कार्यालय दार्चुलाले जनाएको छ। हिरासतमा रहेका कुवर यस अघि माघ ७ गते दुई जना प्रहरीमाथि चक्कु प्रहार गरी फरार भएका थिए। फरार रहेका कुँवरलाई प्रहरीले फागुन २० गते महाकाली नगरपालिका४ पुलघाट क्षेत्रबाट पक्राउ गरेको थियो। कुँवरले श्रीमती धनिशा कुँवरलाई घरमा बन्धक बनाई कुटपिट गर्ने गरेको भन्दै प्रहरीमा उजुरी आएपछि माघ ७ गते सामुदायिक प्रहरी केन्द्र बांगाबगरबाट प्रहरी टोली कुँवरको घर गएको थियो। घरमा पुगेका प्रहरी हवल्दार जय बहादुर खड्का र प्रहरी जवान डम्बर ठगुन्ना माथि कुँवरले चक्कु प्रहार गरी घाइते बनाएका थिए।
"मदिरा खाएर अर्काको घरमा पसेका एकजनाको कुटपिटबाट मृत्यु, दम्पतीसहित पाँचजना पक्राउ","धनगढी : मदिरा खाएर अर्काको घरमा पसेका एकजनाको कुटपिटपछि ज्यान गएको छ । धनगढी उपमहानगरपालिका८ को धनगढी गाउँमा सोमबार राति ३५ वर्षीय महेश रानाको कुटपिटपछि ज्यान गएको हो । जिल्ला प्रहरी कार्यालयका प्रवक्ता प्रहरी नाउव उपरीक्षक कुलदीप चन्दले सोमबार राति स्थानीय मीनबहादुर चौधरीको घरमा प्रवेश गरेका बेला उनीमाथि कुटपिट भएको बताए । कुटपिटबाट गम्भीर घाइते भएका चौधरीको सेती प्रादेशिक अस्पतालमा उपचारका क्रममा ज्यान गएको डीएसपी चन्दले बताए । प्रहरीले रानाले मदिरा सेवन गरेर अर्काको घरमा पसेको खुल्न आएको जानकारी दिए। रानाको हत्या भएको आशंकामा प्रहरीले सोधपुछका लागि चौधरी दम्पत्तीसहितका पाँचजनालाई पक्राउ गरेको छ । पक्राउ पर्नेमा मीनबहादुर चौधरी,उनकी पत्नी पुनम चौधरी, छोरीसहित ५ जना रहेको प्रहरीले जनाएको छ । मृतक राना र उनीमाथि कुटपिट गर्ने चौधरी दम्पत्ती छिमेकी समेत हुन् । राना चौधरी घरभित्र प्रवेश गरेका बेला उनीमाथि कुटपिट भएको थियो । अवस्था गम्भीर भएपछि रानालाई अस्पताल लगिएको थियो । घटनाबारे थप अनुसन्धान भइरहेको प्रहरीले जनाएको छ ।"
साइकल यात्रुलाई ठक्कर दिने बस स्थानीयले जलाए,मलंगवा : साइकल यात्रुलाई ठक्कर दिने बसलाई सर्लाहीको कविलासी नगरपालिका १० सलेमपुरमा स्थानीयबासीले जलाएका छन्। नवलपुरबाट मलंगवातर्फ आउँदै गरेको ग २ ख १४४० नम्बरको बसले सोही वडाका जुगल महतोलाई ठक्कर दिएको थियो। ठक्कर दिएपछि आक्रोशित बनेका स्थानीयबासीले बसमा आगजनी गरेको छ। आगजनीबाट बस पूर्ण रुपमा क्षतिग्रस्त बनेको हो। घाइते भएका महतोलाई प्रादेशिक अस्पताल मलंगवामा सामान्य उपचारपश्चात थप उपचारका लागि काठमाडौंतर्फ पठाइएको जिल्ला प्रहरी कार्यालय सर्लाहीले जनाएको छ। घटनाबारे थप अनुसन्धान भइरहेको प्रहरीले जनाएको छ।
"गोठमा आगलागी हुँदा ५ वटा खसी मरे, २८ क्विन्टल धान जल्यो","विराटनगर : मोरङको बेलबारी नगरपालिका२ रमिते डाँडास्थित एउटा गोठमा आइतबार राति आगलागी भएको छ। प्रहरीका अनुसार पदमबहादुर खड्काको कर्कट पाताको छानो र इँटाको गारो भएको गोठमा राति ११:५० बजेतिर आगलागी भएको हो। आगलागीमा परेर गोठ पूर्णरूपमा ध्वस्त भएको मोरङ प्रहरी प्रमुख एसपी नवराज कार्कीले जानकारी दिए। उनका अनुसार आगोले जलेर ५ वटा खसी मरेका छन्। गोठभित्र राखिएको ७० मन धान जलेको उनले बताए। साथै, घाँस काट्ने मेसिन र पानी तान्ने मोटर समेत जलेको जानकारी कार्कीले दिए। उनका अनुसार आगलागीमा १० लाख रूपैयाँ बराबरको क्षति भएको छ। गोठमा आगो लागेको देखेपछि पदमकी बुहारी उमादेवी खड्का बेहोस भएर ढलेकी थिइन्। प्रहरीका अनुसार उमादेवीलाई उपचारका लागि सुकुना सामुदायिक अस्पताल विराटचोकमा भर्ना गरिएको छ। अवस्था सामान्य रहेको जानकारी प्रहरीले दिएको छ। विद्युत सर्ट भएर आगलागी भएको प्रहरीको प्रारम्भिक अनुसन्धानबाट खुलेको छ। प्रहरी र स्थानीय तथा बेलबारी, सुन्दरहरैँचा एवं कानेपोखरीबाट पुगेका दमकलको सहयोगमा लगभग १ घण्टापछि आगो नियन्त्रणमा लिइएको थियो। प्रहरीले घटनाको अनुसन्धान भइरहेको जनाएको छ।"
कोटेश्वरमा बसको ठक्करबाट घाइते भएका ट्राफिक प्रहरीको मृत्यु,काठमाडौं : बसको ठक्कसबाट गम्भीर घाइते भएका ट्राफिक प्रहरी टोपबहादुर खत्रीको मृत्यु भएको छ। काठमाडौं उपत्यका ट्राफिक प्रहरी कार्यालयका प्रवक्ता जीवन कुमार श्रेष्ठले उपचारका क्रममा खत्रीको मृत्यु भएको जानकारी दिए। सर्लाही घर भएका ट्राफिक प्रहरी खत्रीलाई फागुन २० गते कोटेश्वरमा ड्युटीमा रहेका बेला बसले ठक्कर दिएको थियो। उनको टाउकोमा गम्भीर चोट लागेको थियो । उपचारका क्रममा अन्नपूर्ण न्युरो अस्पताल माइतिघरमा आइतबार दिउँसो उनको मृत्यु भएको हो । जुनेली यातायातको प्रदेश३०१००५ ख ९७५५ नम्बरको बसले कोटेश्वरमा ठक्कर दिएको थियो । ठक्कर दिने बसका चालक नवराज गिरी प्रहरी हिरासतमा छन् । उनीविरुद्ध सवारी ज्यानसम्बन्धी कसुरमा अनुसन्धान भइरहेको प्रवक्ता श्रेष्ठले जानकारी दिए ।
३३ कलाकारका ४० बढी क्यारिकेचर,"काठमाडौं : कार्टुनिस्ट क्लब अफ नेपाल, नेपाल ललितकला प्रज्ञाप्रतिष्ठान, वास्तुकला तथा अन्य सिर्जनात्मक कला विभागको संयुक्त आयोजनामा नेपाली क्यारिकेचर २०८० प्रदर्शनी सुरु भएको छ। प्रदर्शनीको अग्रज कार्टुनिस्ट मोहन श्याम महर्जन खोकना ले आइतबार नक्सालस्थित नेपाल ललितकला प्रज्ञा प्रतिष्ठानमा उद्घाटन गरे। प्रदर्शनीमा अविन श्रेष्ठ, अकृन अधिकारी, अनिसा भण्डारी, अनुप गुरुङ, अर्पिता शाक्य, अशोकमान सिं, वामन चालिसे, बासु क्षितिज, भानु भट्टराई, विनय भण्डारी, विश्व थापा, चेतन गौतम, देवेन्द्र थुम्केली, हरिशरण ढुंगाना, केशवराज खनाल, महेश बस्ताकोटी, मनरा प्रजापति, एनबी गुरुङ, पल्पसा मानन्धर, पानसिंह तमोर, रवि मिश्र, रविन सायमी, रवीन्द्र मानन्धर, रामहरि रिमाल, राजेश मानन्धर, रामकृष्ण थापा, सविना रिजाल, सानुराज डंगोल, सागर शाह, सुजिता महर्जन, सुदर्शन सिग्देल, सौरभ कोइराला, उमेशचन्द्र अधिकारीलगायत कलाकारले सिर्जना गरेका ४० भन्दा बढी क्यारिकेचर राखिएको छ। कार्टुनिष्ट क्लब अफ नेपालका अध्यक्ष वासु क्षितिजले नेपालमा क्यारिकेचरलाई माथि उठाउन यस्ता कार्यक्रम महत्वपूर्ण हुने बताए। उनले क्यारिकेचरले व्यावसायिकदेखि अन्य विविध क्षेत्रमा करिअर नै बनाउनसमेत सक्ने ठूलो सम्भावना रहेको धारणा राखे। प्रदर्शनीमा कार्टुनिस्ट क्लब नेपालका निवर्तमान अध्यक्ष तथा वरिष्ठ कार्टुनिस्ट अविन श्रेष्ठले काठको ब्लकदेखि एआईसम्मको क्यारिकेचरको इतिहास, आधुनिक प्रविधि र प्रवृत्तिमाथिको कार्यपत्र प्रस्तुत गरेका थिए। प्रतियोगितामा सहभागी ३३ कलाकृतिहरूमा छनोट तथा मूल्यांकन मापडण्दभित्र परेका प्रतियोगी कलाकृतिहरूमध्ये ३ जनालाई प्रथम, द्वितीय र तृतीय पुरस्कार प्रदान गरियो। जसमध्ये प्रथम पुरस्कार अनुप गुरुङ (कुलदीप जंगबहादुर गुरुङ), द्वितीय पुरस्कार अनिशा भण्डारी र तृतीय पुरस्कार विश्व थापामगरले पाएका छन्। प्रदर्शनी चैत १ गतेसम्म सञ्चालन हुनेछ।"
दुर्घटनामा मोटरसाइकल चालकको मृत्यु,उदयपुर: उदयपुरको त्रियुगा नगरपालिका ७ होक्सेमा सवारी दुर्घटनाबाट सोमबार बिहान मोटरसाइकल चालकको ज्यान गएको छ । मदन भण्डारी स्मृति लोकमार्गको पूर्वबाट पश्चिमतर्फ जाँदै गरेको प्र०१०१६प४७६ नम्बरको एनएस मोटरसाइकल र विपरित दिशाबाट आउँदै गरेको स१ख८१६ नम्बरको यात्रुवाहक बस ठोकिदा दुर्घटना भएको हो। दुर्घटनामा इलामको सुर्योदय नगरपालिका ११ का २३ वर्षीय प्रदित राईको ज्यान गएको जिल्ला प्रहरी कार्यालयका एसपी रमेश थापा जानकारी दिए । उनी झापाली नामको युट्युब चलाउने वाइक राइडर भएको परिचयपत्रबाट खुलेको छ । घटनालगत्तै प्रहरीले सवारी र चालकलाई नियन्त्रणमा लिइ अनुसन्धान सुरू गरिएको एसपी थापाले बताए ।
सरकारी छाप किर्ते तथा ठगी मुद्दाका फरार अभियुक्त पक्राउ,कपिलवस्तु : सरकारी छाप दस्तखत किर्ते तथा ठगी मुद्दामा फरार रहेका एकजना प्रतिवादीलाई प्रहरीले पक्राउ गरेको छ । पक्राउ पर्नेमा कपिलवस्तु नगरपालिका १ बस्ने ३३ वर्षीय विकास चौधरी रहेको जिल्ला प्रहरी कार्यालयले जनाएको छ । यशोधरा गाउँपालिका ७ मर्यादपुरबाट उनलाई पक्राउ गरिएको प्रहरी नायब उपरीक्षक हरिबहादुर वलीले बताए । पक्राउ परेका चौधरीको ३ वर्ष २ महिना १६ दिन कैद भुक्तान गर्न बाँकी रहेको र ३ लाख रुपैयाँ जरिवाना असुल गर्न बाँकी रहेको प्रहरी उपरीक्षक नवरत्न पौडेलले बताए ।
झापा गोल्डकपको उपाधिका लागि एपिएफ र चर्च ब्वाइज भिड्दै,"झापा : छैठौं झापा गोल्डकपको उपाधिका लागि सशस्त्र प्रहरीको एपीएफ क्लब र चर्च ब्वाइज युनाइटेड काठमाडौं भिडदैछन् । बिर्तामोडस्थित डोमालाल राजवंशी रंगशालामा सोमबार दिउँसो ३ बजेबाट हुने फाइनल खेलमा दुबै टिमले उपाधि जित्ने दाबी गरेका छन् । फाइनल खेलको पूर्वसन्ध्यामा बिर्तामोडमा आयोजित प्रिम्याच कन्फ्रेसमा दुबै टिम कोचले उपाधि हात पार्ने दाबी गरेका हुन् । यसअघिका पाँच संस्करणमा सहभागी भएको एपिएफ पहिलो पटक फाइनलमा पुगेको हो । सहिद स्मारक ए डिभिजन लिग बिजेता चर्च ब्वाइज युनाइटेड भने पहिलो पटक सहभागी जनाउँदै फाइनलमा पुग्न सफल भएको हो । उद्घाटन खेलमा संकटा यूथ क्लबलाई टाइब्रेकरमा ४२ ले हराउँदै एपिएफ क्वाटरफाइनल प्रवेश गरेका थिए । क्वाटरफाइनलमा एपीएफले टाइब्रेकरमा सर्लाहीको बागमती यूथ क्लबलाई ४३ ले हराउँदै सेमिफाइनल प्रवेश गरेका थिए । उपाधिको दाबेदार मानिएको त्रिभुवन आर्मी क्लबलाई सेमिफाइनलमा हराउँदै एपीएफ फाइनलसम्म पुगेको हो । त्यसैगरी चर्च ब्वाइजले पहिलो खेलमै नेपाल पुलिस क्लबलाई २० को हार चखायो । चर्च ब्वाइजले क्वाटरफाइनल खेलमा एनआरटीमाथि १० को नतिजा निकाल्यो । सेमिफाइनलमा आयोजक झापा ११ लाई टाइब्रेकरमा ४३ ले हराउँदै फाइनलमा आफ्नो स्थान बनायो । चर्च ब्वाइजका कोच रोबिन राईले एपिएफ बलियो टिम भएपनि उपाधि जित्न मैदानमा रणनीतिका साथ उत्रिने बताए । त्यस्तै एपीएफ टिम कोच सुशील अधिकारीले उपाधि जित्न कुनै कसुर बाँकी राख्ने बताए । गोल्डकपको बिजेताले १३ लाख रुपैयाँ नगद पुरस्कार,ट्रफी,मेडल र प्रमाणपत्र पाउने छ। उपबिजेताले सात लाख रुपैयाँ पाउने छ । फाइनलमा प्रत्येक खेलाडीले जनही २५ हजार रुपैयाँ विधागत पुरस्कारको रुपमा पाउने बताइएको छ । गोल्डकप गत फागुन १९ गतेबाट सुरू भएको थियो ।"
कमलामाईका सुकुम्बासीलाई लालपुर्जा,"सिन्धुली : सिन्धुलीको कमलामाई नगरपालिका१२ का १५ जना भूमिहीन दलित तथा सुकुम्बासीहरूले जग्गा धनी प्रमाणपत्र (लालपुर्जा) प्राप्त गरेका छन्। कमलामाई नगरपालिकाले आइतबार वडामै पुगेर भूमिहीन दलित तथा भूमिहीन सुकुम्बासीहरूलाई लालपुर्जा वितरण गरेको हो। कमलामाई नगरपालिकाका नगर प्रमुख उपेन्द्रकुमार पोखरेलका अनुसार ३ जना भूमिहिन दलित र १२ जना भूमिहीन सुकुम्बासी गरी १५ जना सुकुम्बासीलाई लालपुर्जा वितरण गरिएको हो। राष्ट्रिय भूमि आयोग सिन्धुलीसँगको समन्वयमा कमलामाई नगरपालिका भूमिहीन दलित, भूमिहीन, सुकुम्बासी तथा अव्यवस्थित बसोबास सेवाकेन्द्रले १५ जना भूमिहीन सुकुम्बासीलाई ३ बिगाह १३ कठ्ठा १६ धुर जग्गाको लालपुर्जा वितरण गरेको पोखरेलले बताए। उक्त वडामा २३ जना भूमिहीन सुकुम्बासीसहित ३ सय ३६ जनाले जग्गा प्राप्तीका लागि सेवा केन्द्रमा निवेदन दिएका थिए। निवेदन दिएकामध्ये ८ जनाको प्रक्रियामा अयोग्य देखिएका थिए। जिल्ला समन्वय समितिका संयोजक कार्साङ लामा, नगर उपप्रमुख मन्जु देवकोटा भूमि आयोग सिन्धुलीका अध्यक्ष बाबुराम राई, नापी कार्यालय सिन्धुलीका प्रमुख सरोज श्रेष्ठ, मालपोत कार्यालयका प्रतिनिधि समेतको सहभागिता रहेको कार्यक्रममा भूमिहीनहरूलाई लालपुर्जा वितरण गरिएको बताइएको छ। आयोगले सो वडामा २ सय ६६ कित्ताअन्तर्गत ४८ बिघा २ कठ्ठा १२ धुर जग्गा नापजाँच गरेको थियो। नगरपालिकाले यसअघि कमलामाई नगरपालिका ७ का ८ जना भूमिहीन दलित तथा भूमिहीन सुकुम्बासीहरूलाई लालपुर्जा वितरण गरिसकेको छ। कमलामाई नगरपालिकामा मात्र ७ सय ११ जना भूमिहीन दलित तथा भूमिहीन सुकुम्बासीहरूले भूमि प्राप्तिका निवेदन दिएको कमलामाई नगरपालिका भूमिहीन दलित, भूमिहीन सुकुम्बासी तथा अव्यवस्थित बसोबास सेवाकेन्द्रका केन्द्र प्रमुख मुकेश तामाङले जानकारी दिए। नगरले वडा नम्बर ९ र १० का भूमिहीनहरूलाई समेत जग्गा उपलब्ध गराउन प्रक्रिया सुरु गरेको तामाङको भनाइ छ। यसबाहेक राष्ट्रिय भूमि आयोग सिन्धुलीले दूधौली नगरपालिका र हरिहरपुरगढी गाउँपालिकाका भूमिहीन दलित तथा भूमिहीन सुकुम्बासीहरूलाई लालपुर्जा वितरण गर्न थालेको छ।"
वीरगन्ज नाकाको मितेरी पुलबाट एसएसबीले हटायो चेकपोष्ट,"वीरगन्ज : वीरगन्जरक्सौल नाकाको दशगजा क्षेत्रमा पर्ने मितेरी पुलमा गत असोज महिनादेखि स्थापना गरिएको भारतीय एसएसबीको चेकपोष्ट हटाइएको छ । तेस्रो मुलुकका नागरिकको निगरानीका साथै सुरक्षाका लागि भन्दै मितेरी पुलमै गत असोज ३ गतेदेखि एसएसबीको चेकपोष्ट स्थापना गरिएको थियो । एसएसबीको केन्द्रीय सर्कुलर अनुसार नै नाकाहुँदै आवतजावत गर्ने तेस्रो मुलुकका नागरिकमाथि निगरानी बढाउनुपर्ने आवश्यकता भएको भन्दै मितेरी पुलमा विगत पाँच महिनादेखि एसएसबीको चेकपोस्ट स्थापना गरिएको थियो । तर, यसले पुल झन् साँघुरो भएको र त्यसले खासगरी नेपालबाट आउजाउ गर्ने यात्रुहरूलाई सास्ती भएपछि पुलबाट एसएसबीको चेकपोष्ट हटाउने निर्णय गरिएको एसएसबीका उच्च अधिकारीले बताएका छन् । अहिलेलाई मितेरी पुलबाट चेकपोष्ट हटाए पनि भविष्यामा आवश्यकता परेको खण्डमा पुन:चेकपोष्ट राख्न सकिने एसएसबीका उच्च अधिकारीको भनाइ छ। मितेरी पुलमा एसएसबीको चेकपोष्ट स्थापनाले नेपाली यात्रुलाई सास्ती भएको जनगुनासो बढेपछि वीरगन्जस्थित भारतीय महावाणिज्य दूतावासकोपनि ध्यानाकर्षण गराइएको थियो । महावाणिज्य दूतावासकै अग्रसरतामा दुवै देशका सुरक्षा अधिकारीबीच छलफल भएको र त्यसपछि मितेरी पुलबाट चेकपोष्ट हटाउन एसएसबी सहमत भएको छलफलमा सहभागी ग्रिनसिटी आदर्शनगर वीरगन्जका अध्यक्ष जयप्रकाश खेतानले जानकारी दिए । यता एसएसबीका इन्स्पेक्टर मनोजकुमार शर्माले दुवै देशका जनताबीचको रोटीबेटीको सम्बन्धलाई मध्यनजर गर्दै हालका लागि मितेरी पुलबाट एसएसबीको चेकपोष्ट हटाउने निर्णय गरिएको बताए । उनले भने,यदि भविष्यमा फेरि आवश्यकता पर्यो भने पोष्ट फेरि राख्न सकिनेछ । मितेरी पुलमा भारतबाट तर्फबाट स्थापना गरिएको एसएसबीको चेकपोष्टका कारण दुई देशबीचको जनस्तरको सम्बन्धमा असर पुगेको गुनासो आएपछि गत शनिबार मात्रै दिल्लीबाट एसएसबीका डीआइजी सुरेश सुब्रमण्यमले आफै मितेरी पुलमा आएर निरीक्षण गरेका थिए । त्यसक्रममा उनले पर्साका सुरक्षा प्रमुख लगायतसँग भेटेर छलफल पनि गरेका थिए । त्यसअघि गत फाल्गुन तेस्रो साता मितेरी पुलमै एसएसबीको जवानले कुटपिट गरी एक नेपालीलाई घाइतेसमेत बनाएका थिए । भारतको रक्सौलबाट एक बोरा चामल लिएर वीरगन्ज आउँदै गरेका वीरगन्ज १ छपकैयाका बलिराम साह सोनारलाई मितेरी पुलको चेकपोष्टमा खटिएका एसएसबीले दुर्व्यवहार गर्दै कुटपिट गरेका थिए । कुटपिटबाट साहको टाउको फुटेको थियो ।"
झापाको भगवती प्लाइउड उद्योगमा लागेको आगो अझै नियन्त्रणमा आएन,"झापा : झापाको मेचीनगर नगरपालिका१५ ज्यामिरगढीस्थित भगवती लेमिनेट्स (प्लाइउड) उद्योगमा लागेको आगो अझै नियन्त्रणमा आउन सकेको छैन। सोमबार बिहान करिब सवा ५ बजेदेखि आगलागी भएको हो। ६ घण्टादेखि आगो नियन्त्रणमा लिने प्रयास भइरहेको जिल्ला प्रहरी कार्यालय झापाका एसपी मिलन केसीले जानकारी दिए । आगो नियन्त्रणका लागि जिल्लाका आठवटा वारुणयन्त्र,नेपाली सेना,सशस्त्र प्रहरी,नेपाल प्रहरी र स्थानीयबासी खटिएको एसपी केसीले बताए । उद्योगका लागि भण्डारण गरी राखिएको गोलिया गोदामको मुख्य ब्लकमा आगो लागेको हो,'एसपी केसीले भने,त्यहाँ मजदुर नरहेकोले कुनै मानवीय क्षति हुन पाएन,तयारी प्लाइउडमा समेत कुनै क्षति पुगेको छैन । आगो नियन्त्रणमा आएपछि मात्र क्षतिको यकिन विवरण आउने उनले बताए। घटनास्थलमा प्रमुख जिल्ला अधिकारी बन्धुप्रसाद बास्तोला,प्रहरी कार्यालय झापाका एसपी मिलन केसी,सशस्त्र प्रहरी बल नेपाल नम्बर २ गण झापाका एसपी कवीन्द्र राईलगायतको टोली पुगेको थियो। सो उद्योगमा १४ सय मजदुर कार्यरत छन् ।"
मारुनी नाच संरक्षणमा जुट्यो मगर समुदाय,"रसुवा : लोक संस्कृतिको जगेर्ने हुन नसक्दा मगर समुदायको सबैभन्दा महत्वपूर्ण मानिने मारुनी नाच लोप हुने अवस्थामा पुगेको छ। आफ्नो मौलिक नाच लोप हुने अवस्थमा पुगेपछि गाउँका बुढापाकाहरू यसको जगेर्ना गर्न अहिले कम्मर कसेर लागेका छन्। यसै अवसरमा कालिका हिमालय कलेजमा रसुवा र नुवाकोटको गाउँबाट परम्परागत भेषभूषामा सजिएर आएका ७ वटा समूहले मारुनी नाच प्रदर्शन गरे । नाच हेरेर उत्तरगया गाउँपालिका२ डाडागाउँका उत्तम घले दङ्ग परे । उनका लागि मारुनी नाच विल्कुलै नयाँ भने होइन । घलेले डाँडागाउँको गुरुङ समुदायमा १३ वर्षअघि मारुनी नाच देखेका थिए । यसरी बुढापाकाहरू आएर मञ्चमा प्रतियोगिताकै रुपमा मारुनी नाच कहिल्यै देखेका थिएनन् । उत्तरगया३ का ठूलोगाउँका मारुनी नाच समूहका ८२ वर्षीय वृद्ध चमकबहादुर गुरुङले सुरिलो भाखा र मौलिक लयमा मारुनी भट्टयाए । मारुनी नेपालको परम्परागत नाच हो । मारुनी प्रारम्भ हुनुअघि दुईवटा मादलेले विशेष तालमा मादल बजाउनुपर्छ यसलाई ठोकन राख्ने भनिन्छ। यसमा कृष्ण चरित्र,रामायण,महाभारतका कथामा आधारित गीत गाइन्छ । सुरुवातमा ढोका खोल्ने गीत, मारुनी बाँध्ने गीत र देवी देवताहरूको प्रार्थना गीतहरू गाएर मारुनीलाई नचाइन्छ । पहिले देवी बाँध्ने गीत गाएर नाचको आरम्भ हुन्छ । विस्तारै बाधैला, ख्याली, झुमरी, डाँडी गीत गाइन्छ । सामरी मारुनी नित्य समूह म्यागङ गाउँपालिका५ सामरी नुवाकोटका ८३ वर्षीय बुद्धिबहादुर शाक्यले नेतृत्व गरेको समूहले निकै रोचक मारुनी नृत्य प्रर्दशन गरेको थियो। यो समूहले प्रथम पुरस्कार समेत हात पार्यो । गाउँगाउँबाट आएका ३ समूहका महिलाले माल गाए । ब्रतबन्ध वा विवाहको साइत गर्ने शुभ लग्नमा माल गाउने चलन छ । रसुवामा सम्भवत प्रतियोगिता कै रुपमा हालसम्मकै पहिलो कार्यक्रम हो । गुरुङ र मगर समुदायमा परम्परादेखि नै विभिन्न सरस्वती पूजा तथा अन्य शुभकार्यमा देखाइने मारुनी नाच अहिले लोप हुने अवस्थामा पुगेको छ । कालिका गाउँपालिका३ का पिताम्बर आचार्यले पनि लोप हुने अवस्थामा पुगेको मारुनी नाच झ्याली र मादलसँगै मारुनी नाचे । हाम्रा मौलिक संस्कृति मासिन लागेको समयमा यो कार्यक्रमले नयाँ पुस्तालाइ ब्युँझाउने उनले विश्वास व्यक्त गरे। मारुनी नाचमा दुई मारुनी,दुईदेखि तीन मादले, एकजना पुर्सिङ्गे र ६ देखि १० जनासम्म गायक हुन्छन् । पुर्सिङ्गेले महिलाको कपडा लगाएको हुँदैन । मारुनी नाचमा तीन मादले अथवा एक मात्र मारुनी सिङ्गारिएको भए पुर्सिङ्गेको मादलेसँग नाच्ने जिम्मा हुन्छ । हाउ भाउ तथा ताल र चाल पुरै मारुनीकै मिलाउनुपर्ने पुर्सिङ्गेहरु एकपछि अर्को बदलिएर नाच्न सक्छन् । ठाउँ अनुसार मारुनी नाचमा कम्मरमा पटुका बाँधेर पुर्सिङ्गे बनाइन्छ । पुरुषलाई महिलाको कपडा पहिराएर श्रृंगारपटार गरी मारुनी बनाएर मादलको तालमा पुराना पौराणिक कथामा आधारित गीत गाएर नाचिने यो नाच नेपालका मगर,गुरुङ,तामाङ,लिम्बू जातिको पुरानो मुख्य संस्कृति रुपमा विकास हुँदै गरेको पाइन्छ । अहिले पौराणिक कथामा आधारित गीतका साथ मादलको तालमा नाचिने मारुनी नाच रसुवामा लोप हुने अवस्थामा पुगेको छ । उत्तरगया र नौकुण्ड गाउँपालिकाको केही गाउँमा १२ वर्ष अघिसम्म गाउँमा मारुनीको चलन थियो । मारूनी नाचमा मादल नै मुख्य बाजा हो । मादलमा एक गुरु मादल हुन्छ । मादलेहरूले कम्मरमा मादल भिरेर बजाउदै नाच्ने गर्दछन् । अन्तिममा मारुनी फुकाउने गीतहरू गाएर मारुनीले लगाएका कपडा गहना फुकाल्छन् । गीत शिरैको शिरफूल खोलेर राख,हिजो थियौ जनाना आज मरिद आङको चोलिया खोलेर राख,हिजो थियौ जनाना आज मरिद । यो गीत गाएर मारुनीको पहिरन उतार्न लगाएर मारुनी नाचको समापन हुन्छ । नाच्ने समूहको तर्फबाट घरबेटीलाई आशिष दिँदै गाइन्छ । यो गीतलाई आशिका भनिन्छ । खुशीको अवसरमा नचाइने मारुनी नाचमा आशिका गीतहरू गाएर आयोजक वा घरबेटीलाई आशिष दिइन्छ । नाङ्लोमा गक्ष अनुसारको रुपैयाँ धान र सगुन अगाडि राखेर आशनमा बस्नु पर्ने हुन्छ । मारुनी तथा मादलेहरूले नाच्दा खुट्टामा खाँकर लगाउँछन् । खाँकर एक पितल र कासको मिश्रण धातुबाट बनेको हुन्छ । मंजिरा पनि मारूनी नाचमा प्रयोग हुन्छ । मारुनीमा आजभोलि बाँसुरी, मोरचंगा, हारमुनियम,गितार आदी आधुनिक बाजाहरूको पनि प्रयोग हुन्छ । मारुनी गाउन आएका नीलकण्ठ महांकाल भजन समूहका विष्णु देवकोटा नृतृत्वको बालन तथा खैजडी नृत्य समेत प्रदर्शन गरे । यो समूहबाट कमल पनेरु मारुनी सिङ्गारिएर छमछमी नाचे । कार्यक्रम हेर्न आएका उत्तरगया ५ का चन्द्रबहादुर विकले भने, हराउँदै गइसकेको मारुनी नाचेर धेरै रमाइलो मात्र भएन अब इतिहास नै ब्युझिने भयो । कार्यक्रममा बिदुरबाट नेवारी भेषभूषा हाकुपटासीमा सजिएर आएको सरिता जोशीको टिमले धिमेबाजा र बासुरीको रोचक प्रस्तुतिले दर्शकको ध्यान तानेको थियो । पञ्चेबाजा,लामा,झाँक्री नाच,खैजडी भजन, बालन,छत्रनाचले त रौनकता थपेको थियो । कार्यक्रमका कालिका गाउँपालिका अध्यक्ष हरिकृष्ण देवकोटा,जिल्ला समन्वय समिति प्रमुख अशोककुमार घिमिरे,बागमती प्रदेशसभा सदस्य इन्द्र गौतमलगायतले नेपालमा सामाजिक र साँस्कृतिक विविधता भएको सबैखाले संस्कृतिको जगेर्ना गर्न सबैले आआफ्नो ठाउँबाट लाग्नु पर्नेमा जोड्दिएका थिए ।"
"पानी त आयो, अब बिजुली भए अन्धकार हट्थ्यो","ओखलढुंगा : मोलुङ गाउँपालिका४ स्थित अति दुर्गम र लेकाली बस्तीमा खानेपानी पुग्दा स्थानीय खुसीले नाचे। उर्लेनी, माझखर्क र खस्रेनीका स्थानीयले विकास के हो भनेर अनुभूत गर्ने विषय भनेकै एउटा खानेपानी योजना भयो। यसले धेरैका अनुहारमा हाँसो ल्याएको छ। घण्टौं हिँडेर पानी बोक्नुपर्ने बाध्यता हटेर घरघरै धारा छन्। दैनिक निश्चित समयमा पानी आउँछ। पानी भर्न खाना बसालेर पनि सकिन्छ, पहिलेपहिले २ घण्टा हिँडेर पानी बोक्नुपथ्र्यो, स्थानीय महिलाले भनिन्। नेपाल रेडक्रस सोसाइटीले सञ्चालन गरेको दिगो र समावेशी खानेपानी, स्वच्छता तथा सरसफाइ प्रबद्र्धन कार्यक्रम र मोलुङ गाउँपालिकाको स्रोत साझेदारी तथा स्थानीयको श्रमदानबाट ६२ घरमा धारा जडान गरिएको छ। एउटा स्कुल र एउटा स्वास्थ्य एकाइसमेत उक्त खहरे खस्रेनी खानेपानी आयोजनाबाट ६४ धारा वितरण गरिएको छ। उपभोक्ताहरूले लगातार ३३ दिन श्रमदान गरेका छन्। पूर्ण अशक्तलाई श्रमदान लगाइएको छैन भने एकल महिला र एकल पुरुषलाई आधा समय श्रमदानमा लगाइएको छ। यसरी पालिकाबाट १५ लाख, दाताबाट ४४ लाख र स्थानीयको १५ लाख बराबरको श्रमदानले बनेको आयोजनाबाट २०८० पुसदेखि घरघरै पानी पुगेको छ। यसअघि यी गाउँमा २०४५ सालमा सामुदायिक अस्पताल मिसनको एक कार्यक्रममा २०२२ धारा पानी ल्याउने काम भएपनि त्यसपछि कुनै योजना पुगेको थिएन। अहिले यो खानेपानी आयोजना सम्पन्न भएपछि रेडक्रसकर्मी पुग्दा स्थानीयले पानी खुवाउने सर आयो भन्छन्। २०४५ सालपछि गाउँमा आएको यही योजनाले स्थानीयको मुहारमा खुसी ल्याएको रेडक्रसका जिल्ला कार्यक्रम संयोजक खिला गुरागाईँ बताउँछन्। गत वर्ष मात्रै यो कार्यक्रम सम्झौता भएर काम सुरु भएपछि स्थानीय बासिन्दा र पालिकाको सहजीकरणमा सहजै योजना सम्पन्न भएको उनको भनाइ छ। अघिल्लो वर्ष मात्रै उर्लेनी, माझखर्क र खस्रेनी भञ्ज्याङ जोड्न मोटरबाटोको ट्र्याक खुलेको छ। हिउँदमा जेनतेन बोलेरो र ट्र्याकटर चल्छन्। वर्षात्मा सबै बन्द हुन्छ। यही ट्र्याक खुलेपछि खानेपानी आयोजना पनि सफल भएको हो। यो गाउँमा अब सडक स्तरोन्नति र बिजुली अति आवश्यक देखिएको खानेपानी आयोजना अनुगमनमा पुगेका नेपाल रेडक्रस सोसाइटीका जिल्ला सभापति नारायण दाहालले बताए। यहाँ पानी पछि अब बिजुली अति आवश्यक देखिएको छ, उनले भने। गाउँपालिकाले पनि दुर्गममा सडक र बिजुली जोड्ने पालिकाको प्रथामिकता भएको बताएको छ। गाउँपालिका अध्यक्ष उत्तम राई स्थानीय आवश्यकता, योजनाको औचित्य र दिगोपनाको अवस्था हेरेर पालिकाले योजनाहरू वितरण गर्ने बताउँछन्। पालिकाले चाहेमा एक वर्षमै बिजुली बल्ने स्थानीय भीषण तामाङ बताउँछन्। हाम्रा कुरा सबैले सुनिदिए गाउँ सुगम हुने उनी बताउँछन्। यी तीन गाउँबाट पालिका केन्द्र आउन ३४ घण्टा भीर र जंगल पार गर्नुपर्छ। बारीमा आलु र मकै फल्छन्। उत्पादनले ३ महिना पनि पुग्दैन। यहाँ डेढ सय परिवारका काम गर्न सक्ने जनशक्ति भारतको लद्दाख, कास्मिर र सिक्किममा श्रम गर्न जान्छन्, १०१२ परिवार त उतै बस्न थालिसकेका छन्। गएकाहरू दशैं मनाउन मात्रै गाउँ आउँछन्। कमाएर ल्याएको पैसाले अन्नबाली र तरकारी किनेर जीविकोपार्जन गर्नुपर्छ। गाउँमा रोजगारी नहुँदा विदेसिनुको विकल्प नरहेको स्थानीय बुद्धमाया तामाङ बताउँछिन्। तीन वटै गाउँमा गरि कक्षा पाँचसम्म पढाइ हुने विद्यालय र कहिलेकाँही खुल्ने स्वास्थ्य इकाइ मात्रै यहाँका सरकारी निकाय हुन्। स्वास्थ्य, शिक्षा, रोजगारीको समस्याबाट उठाउन गाउँको विकास जरूरी भएको स्थानीयको भनाइ छ।"

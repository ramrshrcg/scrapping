शीर्षक,विवरण
"उद्घाटनमा हतारो, निर्माणमा बेवास्ता","संघ सरकारले अस्पतालको दीर्घकालीन सञ्चालनको कुनै योजनाबिनै हतारमा जुन निर्णय गरी योजना कार्यान्वयन थाल्यो, त्यो नितान्त राजनीतिक रोटी सेक्ने क्षणिक काइदा सावित भएको छ। कुनै पनि काम सुरु गर्नुमात्रै ठूलो होइन। त्यसको निरन्तरता र पूरा गर्नुचाहिँ महत्त्वपूर्ण हो। अनि, कुनै पनि योजना आफैंमा उत्कृष्ट हुँदैन, उत्कृष्ट हुन त त्यसको कार्यान्वयन हुनुपर्छ। देशभरका सबैजसो पालिकामा अस्पताल निर्माण गर्ने सरकारी योजना पनि त्यस्तै योजना भएको छ, योजना सुन्दर र उत्कृष्ट तर कार्यान्वयनका दृष्टिले भने कमजोर। कोरोना भाइरस संक्रमणको महामारीका बेला जसै त्यस्तो योजना आयो, निकै उत्कृष्ट प्रतीत भयो। तत्कालीन प्रधानमन्त्री केपी शर्मा ओलीले एकैसाथ साढे तीन सयभन्दा बेसी अस्पताल निर्माणको उद्घाटन पनि गरे। ६ सय ५५ अस्पताल निर्माण एकसाथ अघि बढाइयो। २०७७ मंसिरमा ओलीले उद्घाटन गरेका अस्पताल भनेको केवल ५ देखि १५ शड्ढयाको बनाउने योजना हो। योजना मुताबिक ती अस्पताल उहिल्यै पूरा हुनुपर्ने हो। तर अधिकतर अलपत्र छन्। ३० वटामात्रै बनेका छन्, अरू अधुरै। ९२ अर्ब रुपैयाँ लागत अनुमान गरिएको अस्पतालको योजना पूरा गर्न सरकारले न बजेट सुनिश्चित गर्यो, न जनशक्ति। त्यो आखिर सस्तो लोकप्रियतावादी योजना थियो भन्ने आज पुष्टि भएको छ। बनिसकेको अस्पतालमा पनि बरु गाउँपालिका कार्यालय राख्न लागिएको उदाहरण गुल्मीदरबार गाउँपालिका हो। जसरी सुरु गरेर पूरा गर्न बेवास्ता गरिएको छ, अर्को महत्त्वपूर्ण कुरा के भने बने पनि ती चल्छन् कसरी भन्ने योजनै छैन। त्यसो त अहिले भइरहेका कतिपय ठूलै सरकारी अस्पतालमा पनि चिकित्सक छैनन्, स्वास्थ्यकर्मी छैनन्। सरकारी छात्रवृत्तिमै पढेर डाक्टर बनेकाहरू पनि धमाधम देश छाडिरहेका छन्। तिनलाई सरासर अरूको सेवा गर भनेर सरकारले बाहिरिन दिइरहेको छ। तर, गाउँमा खोलिएका र खोलिने अस्पतालका लागि जनशक्ति बन्दोबस्तीको योजना छैन। अर्काेतिर अधिकतर गाउँपालिकाहरू आफ्नो खर्च आफैं जुटाउन पनि नसक्ने सामथ्र्यका छन्। तिनको आम्दानी आठआना, खर्च रुपैयाँको हालत छ। झन् अस्पताल उनीहरूकै थाप्लामा राखिदिने हो भने त असम्भवै हुन्छ। संघ सरकारले अस्पतालको दीर्घकालीन सञ्चालनको कुनै योजनाबिनै हतारमा जुन निर्णय गरी योजना कार्यान्वयन थाल्यो, त्यो नितान्त राजनीतिक रोटी सेक्ने क्षणिक काइदा सावित भएको छ।"
डीडीसीले छाड्छ बस्तीमा दूषित पानी,"त्यहाँ जम्मा भएका महिलाको हुलबाट एकस्वरमा आवाज निस्कियो अयनके नेतासुनके डेरीबला दूधदही खियबै है केना क बजौ हम सब केकरा कहु (यहाँका नेताहरूलाई डेरीवालाले दूध दही खुवाउँछन्, अनि कसरी बोलुन त उनीहरू, हामीले कसलाई भन्ने ?) धनुषा : पूर्वपश्चिम राजमार्गमै पर्छ, सुकजोर खोला। धनुषाको मिथिला७ मा स्थित सुकजोर खोलाकै पुल छेउमा छ, सुकुम्बासी बस्ती। जहाँ ३० घर छन्। खसीबाख्रालगायतका चौपाया पालेर सुकुम्बासीले जीवन गुजारिरहेका छन्। तर, खोलाको दूषित पानीले बस्तीका खसीबाख्रा र चौपाया भटाभट मर्न थालेका छन्। त्यसैकारण सुकुम्बासी बस्तीमा भोकमरीको समस्या देखिएको छ। जनकपुर दुग्ध वितरण आयोजना ढल्केबर (डीडीसी)ले आयोजनाबाट उत्पन्न हुने दूषित पानी सीधै खोलामा फ्याँक्छ। डीडीसीको फोहोरले खोला त दुर्गन्धित छ नै। बस्तीमा समेत नाक थुन्नुपर्ने अवस्था छ। दूषित पानीले खसीबाख्रा भटाभट मर्न थालेपछि सुकुम्बासीलाई जीवनयापन गर्न समस्या भएको छ, नेपाल सुकुम्बासी तथा अव्यवस्थित बसोबास संघका मधेस प्रदेश अध्यक्ष शिवचन्द्र यादव भन्छन्। आम्दानीका मुख्य स्रोत चौपाया नै भटाभट मर्दा के खाएर बाँच्ने भन्ने समस्या भएको बताउँछन् बस्तीका ८४ वर्षीय रामविलास यादव। यहाँ कसैको पनि रोजगारी छैन। हाम्रो अरू आयस्रोत पनि छैन, यादव भन्छन्, खसीबाख्रा पालेर कमाई हुन्थ्यो, त्यसैबाट पेट भथ्र्यौं। ती नै मर्न थालेपछि कसरी डीडीसीले खोलामा दूषित पानी हाल्ने गरेकाले त्यो पानी खानेबित्तिकै खसीबाख्राहरू मर्ने गरेको उनले बताए। त्यो(खोलाको) पानी खायो कि मरिहाल्छन्, उनी भन्छन्, घर छेउमा खोला छ। कतिबेला खसीबाख्रा त्यहाँ पुग्छन्, थाहै हुँदैन। खोलाको पानी खाएपछि आफ्ना तीनवटा खसी र एउटा बाख्राको पाठी मरेको यादवले बताए। अघिल्लो वर्ष त खोलाको पानी खाएर दुईतीन दिनमा ब्याउन लागेको भैंसी पनि मर्यो, यादवले भने, त्यतिबेला त मुटुमाथि ढुंगा राखेर मन बुझाएँ। बस्तीका रामचन्द्र महराको घर देखाउँदै रामविलासले भने, उनका त १८ भन्दा बढी खसीबाख्रा खोलाको पानी खाएर मरिसके। उनलाई कस्तो भयो होला ? शनिबार बस्तीकी ५० वर्षीया चन्दरदेवी यादव घर अगाडि ढलिरहेको ४ महिनाको बाख्राको पाठी हेर्दै टोलाइरहेकी थिइन्। के भयो पाठीलाई भन्ने जिज्ञासामा चन्दरले भनिन्, एकरा प्राण छुइट रहल है (यसले प्राण त्याग्दै छ)। धारके जहर बला पाइन पिलेल्कै आब हम कि करु केनाके बचबियै(खोलाको विषादी पानी खायो, अब म के गरूँ ? कसरी बचाऊ ? त्यहाँ जम्मा भएका महिलाको हुलबाट एकस्वरमा आवाज निस्कियो अयनके नेतासुनके डेरीबला दूधदही खियबै है केना क बजौ हम सब केकरा कहु (यहाँका नेताहरूलाई डेरीवालाले दूध दही खुवाउँछन्, अनि कसरी बोलुन त उनीहरू, हामीले कसलाई भन्ने ?) अमरेन्द्र महतो सुकुम्वासी बस्तीका समस्याबारे नेताहरूले सुन्न पनि नचाहेको बताउँछन्। धेरैपटक नगरपालिकालाई गुहारेको छु। त्यहाँका नेताहरू हामी सुकुम्बासीलाई नागरिक नै मान्दैनन्, अमरेन्द्र आक्रोश पोख्छन्, डेरीबालालाई भन्यो भने दिउँसो पानी हाल्न बन्द गर्छन्। तर, राति फेरि फालिहाल्छन्। न जनप्रतिनिधिले हाम्रो कुरा सुन्छन्, नत डेरीबालाले। दुर्गन्धका कारण बस्तीमा लामखुट्टे र सर्पको बिगबिगी बढेको अमरेन्द्र सुनाउँछन्। पहिला त गन्हाउँथ्यो मात्रै, उनी भन्छन्, नाकमुख थुनेरै सहन्थ्यौ। अब त जाडोमा पनि सर्प घरभित्रै पस्न थाले। हाम्रो त ज्यानै जोखिममा छ। दुर्गन्धित र दूषित पानीको विषयमा गुनासो गर्दा जनकपुर दुग्ध वितरण आयोजना ढल्केबरका प्रमुखले उल्टै राजनीतिक धाक लगाएको कांग्रेसनिकट एक जना स्थानीय नेता बताउँछन। दूषित पानीको विषयलाई लिएर डीडीसीका प्रमुख दिलीप सरलाई एक महिनाअघि फोन गरेको थिएँ, कांग्रेसका ती नेताले भने ।"
डोल्पामा यार्साले छाडेका दुःखद डोबहरू,"डोल्पा : श्रीमती निको भइन्, श्रीमान् बिते उनी श्रीमती, कान्छी छोरी तुलसीसहित २०७३ जेठ ७ गते यार्सा टिपेर मनग्य पैसा कमाउने सपना सजाएर गाउँनजिकै भोक्पा लेक पुगेका थिए। करिब चार हजार मिटर उचाइको लेकमा बाक्लो हिउँ जमेका कारण जाँदा नै धेरै समस्या भोग्नुपर्यो। शाही परिवारलाई यार्सा टिप्न जानु रहर नभई बाध्यता थियो। परिवारमा कसैको रोजगारी थिएन। यार्सा नै आम्दानीको स्रोत थियो। यो परिवारको जीवन धान्ने बाटो गाउँमा चार हल जग्गा मात्र थियो। यार्सा संकलन गर्न ज्यानको बाजी थापेर जानुपर्ने भए पनि बाध्यताका अघि केही सीप नचल्ने हीरालक्ष्मीले बताइन्। उनी पाटन पुगेको भोलिपल्ट नै निकै बिरामी परिन्। अत्यधिक चिसोले हातखुट्टा सुन्निए । दिसापिसाब रोकियो। पाटनबाट घर फर्किएलगत्तै मेडिकलमा उपचार पछि मलाई सञ्चो भयो। बाँच्ने लेखा (भाग्य) भएर होला म बाँचे। तर, श्रीमान् बचाउन सकिएन। नत्र दुवै जनाको एउटा चिहान हुन्थ्यो होला। छोराछोरीको बिचल्ली हुन्थ्यो, उनी भावुक बनिन्, म पाटनबाट गाउँ झरेको दुई दिनमा पाटनमै श्रीमान् सिकिस्त बिरामी पर्नुभए छ। अत्यधिक चिसोका कारण उहाँको शरीर पूरै सुन्निएर अन्तिम अवस्था भइसकेछ। उहाँलाई धेरै गाह्रो भएपछि यार्सा टिप्न गएका छिमेकीले बोकेर लेक कटाए छन्। देवर हतपत गरेर बोकेर ल्याउनबीच बाटोसम्म जानुभए छ। मलाई केही थाहा थिएन। मलाई त सबै कुरा गाउँका मान्छेले भनेपछि थाहा पाएँ। उनका अनुसार घर पुग्दासम्म श्रीमान्को अन्तिम अवस्था भइसकेको थियो। घरमा जडिबुटीको औषधिमुलो गर्दा पनि एकको दुई पनि भएन। सबैले भूत लाग्या छ भनेर झारफुक पनि गरायौँ सञ्चो भएन, उनले भनिन्, स्थानीय मेडिकलमा उपचार गर्न पनि लग्यौ। केही समयको उपचारपछि सञ्चो भयो। लगत्तै घर फर्कियौँ। त्यो बेला धेरै खुसी भएँ। तर, त्यो खुसी केही घण्टा पनि टिक्न सकेन। रातिखेर झन् गाह्रो भयो। भोलिपल्ट बिहान फेरि मलाई आईसीयूमा राखेको भए बाँच्छु कि भनेर उहाँले आफंैले भन्नुभयो। त्यही आशाले उपचार गर्न नेपालगञ्ज लैजान एकाबिहानै भनेर घरको सिँडी ओराल्नै लाग्दा बित्नुभयो। मेरो श्रीमान्को अकालमै जीउ जाने कारण गरिबी नै हो। आफूसँग पैसा भएको भए यार्सा टिप्न पठाउने थिइनँ। उनीहरूका दुई छोरा, दुई छोरी छन्। जो पढ्दै छन्। आयस्रोत केही छैन। जग्गाबाट उब्जनी हुँदैन। योजनाका काम, ढुंगा कुटेर, बालुवा बोकेर, पल्लिदार (ट्र्याक्टर, ट्रकमा ल्याइएको सामान झार्ने र हाल्ने काम) काम गरेर दुईचार सय रुपैयाँ संकलन गरेर खान्छु, बच्चाबच्ची पढाउँछु, उनले भनिन्। नयाँ घर बनाउने सपना अधुरै त्रिपुरासुन्दरी१० लिकुकी रीता पहाडीको यार्सागुम्बाकै कारण ३१ वर्षको उमेरमा सिउँदो पुछियो। उनका श्रीमान् ३३ वर्षीय नारायण पहाडीको ठूलीभेरीका नगरपालिकाअन्तर्गत पर्ने ग्यालबारा पाटनमा लेक लागेर ज्यान गयो। उनी यार्सा टिपेर नयाँ घर बनाउने आशा लिएर पाटन पुगेका थिए। तर, आशा पूरा नहुँदै साना सन्तान र श्रीमतीलाई सधैंका लागि छोडेर २०७५ जेठमा १३ गते ज्यान गुमाए। आजभन्दा पाँच वर्षअघि यार्सागुम्बा टिप्न पाटन पुगेर बिरामी परेका पति गुमाएपछि सम्झेर रुँदै त्रिपुरासुन्दरी १० कि ३१ वर्षीया रिता पहाडी । तस्बिर : रामचन्द्र न्यौपाने मेरो र श्रीमान्को घर सल्लाह भएर यार्सा टिप्न जानुभएको थियो। यार्सा टिपेर नयाँ घर बनाउने मिठो मसिने खाने सोच थियो। उहाँले घरको घोडामा सरसामान हालेर पाटन जानुभयो। त्यसपछि कहिल्यै फर्किनुभएन, उनले भनिन्, मैले त श्रीमान्को मुखसम्म देख्न पाइनँ। उतै बित्नुभयो। दाहासंस्कार पनि उतै भयो। मैले मरेको मुखसम्म देख्न पाइनँ। म बराबर अभागी को होला ? मृत्युको खबर पनि धेरैपछि थाहा पाएको उनले सुनाइन्। गरिबीकै कारण उहाँको ज्यान अकालमै गएको हो। यदि पैसा हुनेखाने भए मेरो श्रीमान्लाई पाटन पठाउने पनि थिइन्। यार्साले नै ज्यान लियो, उनले भनिन्। उनीहरूका दुई छोरी एक छोरा छन्। परिवारमा बिहान बेलुकी छाक टार्नै समस्या छ। उनकी जेठी छोरीको चाहना डक्टर बन्ने छ। रिताको जग्गा पनि दुई हलको मात्र छ। उब्जनी भने हुँदैन। मजदुरीमै उनको परिवार आश्रित छ। बुवाको निधनपछि परिवारको बिचल्ली त्रिपुरासुन्दरी८ देबकोटा वाडा गाउँ बस्ने ४५ वर्षीया सुनकुमारी जैसीले पति हरिप्रसाद जैसीलाई २०६७ जेठमा गुमाइन्। जो चार छोरीलाई राम्रो शिक्षादीक्षा दिन पैसा कमाउने आशा लिएर शेफोक्सुन्डो गाउँपालिकामा पर्ने कुनासा(पाटनको नाम) यार्सा पाटन पुगेका थिए। उनि जाँदाजाँदै लेक लागेर थला परे। बिरामी परेपछि आफन्त र इष्टमित्र मिलेर बोकेर घरसम्म ल्याए। धामी झाँक्री र स्थानीय घरेलु उपचार गरे। तर, उनको ज्यान बचेन। हामीसँग पैसा थिएन। बुझ्ने भइसकेको थिएँ। बुवा बित्नुभयो, छोरी प्रतिमा जैसीले भनिन्, बुवालाई उपचार गर्न आमाले गाउँभरि पैसा खोज्नुभयो। तर, कसैले पत्याएनन्। यदि पैसा भएको भए बुवालाई बचाउन सकिन्थ्यो होला। सानैमा टुहुरा हुनुपर्थेन होला। पैसा नभएर सहर लगेर उपचार गर्न सकिएन। स्थानीय धामी झाँक्रीले पनि उपचार गर्न नलैजा भनेका थिए। तापनि हामीले नमानेर लैजाने भन्यौं तर पैसा खोज्दा पाइएन। जेठी छोरीले बाल विवाह गरिन्। अहिले उनीबाट दुई छोरी छन् दिदीको श्रीमान्ले गरिबको परिवार भनेर छोडिसके। अहिले माइतीमै आमालाई सघाएर बस्नुभएको छ, प्रतिमाले भनिन्, बुवा बितेपछि ६ वर्षदेखि नै म पनि अर्काको घरमा छु। अहिले सिभिल इन्जिनियर कक्षा १२ मा पढ्छु। साइली बहिनी काठमाडौं अर्काको घरमा काम गर्ने गरी बसेको छ। कान्छी बहिनी जुफाल गाउँमा आफन्तकामा बस्छिन्। स्थायी जागिर खाएर पैसा कमाएर आमाको सपना पूरा गर्ने उनको चाहना छ। अधुरै रह्यो काठमाडौं गएर पढ्ने सपनात्रिपुरासुन्दरी १० दापु गाउँ बस्ने प्रीति शाहीलाका छोरा रुद्रि शाहीला १५ वर्षकै उमेरमा यार्सा पाटनमै अस्ताए। उनी यार्सा टिपेर पैसा कमाउन भनेर २०६६ साल जेठमा शेफोक्सुन्डो गाउँपालिकामा पर्ने सागर यार्सा पाटनमा गएका थिए। यार्सा टिपेर कमाएको पैसाले सहर गएर पढ्ने सपना देखेर पाटन गएका भाइको उतै मृत्यु भएको दाइ हरिचन्द्र शाहीलाले बताए। पाटनमै लेक लागेर उनी बिते। उनका सपना पनि अधुरै रहे, उनले भने। उनकी आमा हीरामती शाहिला ६५ वर्ष पुगिन्। उनका अनुसार रुद्रीसहित घरमा तीन छोरा हुन्। घरको आर्थिक अवस्था कमजोर भएकाले छोरो किरा खोज्न पाटन गएको थियो। लेकमा किरा टिपेर कमाएको पैसाले काठमाडौं पढ्न जाने सोच बनाएको थियो। तर, उसको सोच पूरा भएन्। घरपरिवारलाई शोकमा डुबाएर उतै बित्यो, उनले भनिन्, अहिले घरमा दुई छोरा छन्। उनीहरूसँग बस्छु। प्रत्येक वर्ष जेठ आउँछ। छोरालाई सम्झेर मन थामी नसक्नुहुन्छ। पाटन जानुपर्ने बाध्यताले गयो ज्यान त्रिपुरासुन्दरी ९ चुँ गाउँ बस्ने ५० वर्षकी उजेली पुन २०५७ सालमा यार्सा पाटनमै बितिन्। उनको दाहसंस्कार पनि उतै भयो। आमा पाटनमै बितेपछि उनकी जेठी छोरी च्यामा धरालाले बालविवाह गरिन्। घरज्वाइँ ल्याएर घरमै बसिन्। च्यामाकी तीन बहिनी छन्। घरको आर्थिक अवस्था कमजोर भएर सबैले सानैमा बिहे गरे। आमा बितेलगत्तै बुवा पनि बित्नुभयो हामी झन् टुहुरा भयौ, च्यामाले भनिन्, घर परिवार एकदमै विपन्न भएकाले उमेरले नेटो काटेकी आमा किरा खोज्न पाटन जानुपर्ने बाध्यता भयो। यदि पाटन नगएको भए आमा बित्नु हुने थिएन। घर बनाउने सल्लाह थियो, तर श्रीमान् फर्केनन् त्रिपुरासुन्दरी२ रुम गाउँ बस्ने ४६ वर्षीय आइतुरुपा बुढाका श्रीमान् नन्दबहादुर बुढाले २०६७ सालमा बाउलिगार्ड याचा पाटनमा ज्यान गुमाए। दमका बिरामीसमेत रहेका नन्दबहादुर बालबच्चालाई राम्रो शिक्षा दिक्षा दिने र नयाँ घर बनाउने आशाका साथ भनेर यार्सा टिप्न गएका थिए। पाटन पुगेको केही दिनमै बिरामी परे। अन्तिममा लगातार रगत बान्ता गरेपछि नन्दबहादुरको मृत्यु भएको उनकी श्रीमतीले बताइन्। घरमा आयस्रोत केही नहुँदा श्रीमान्लाई यार्सा टिप्न पठाएको उनले सम्झिइन्। यार्सा टिपेर कमाएको पैसाले घर बनाउने दुई जोइपोइस्थानीय भाषमा (श्रीमान् श्रीमती) को सल्लाह थियो। तर, उहाँ घरबाट पाटन हिँडेपछि फर्किनु भएन, उनले भनिन्, त्योभन्दा अगाडि पनि उहाँ किरा खोज्न जानुहुन्थ्यो केही हुन्थेन। त्यही वर्ष दशा लाग्यो। उनका अनुसार अघिल्ला वर्षहरूमा १०१५ हजारसम्म कमाइ हुन्थ्यो। तर, त्यो वर्ष यार्साले ज्यान खायो। सास त भेट्न पाइनपाइन लास पनि देख्न पाइन् उनले आँखाभरि आँसु पार्दै भनिन्, चिसो ठाउँ पुग्न पनि दुईतीन दिन लाग्ने भएकाले मैले आफ्नो हातबाट श्रीमान्को दाहसंस्कार गर्न पनि पाइनँ। कालगतिले मरेको भए पनि त्यस्तो केही मान्ने थिइनँ। अकालमै बित्नुभयो। त्यसपछि आमा बुवाको दुवैको भूमिका आफूले निभाउनुपर्यो। जीवनमा खास संघर्षका दिन सुरु भए। लाउँलाउँ खाउँखाउँ भन्ने उमेरमा छोरो बिते त्रिपुरासुन्दरीं७ छल गाउँका २५ वर्षका लालबहादुर रोकायले पनि यार्सा टिप्न गएका बेला ज्यान गुमाउनुपर्यो। लेक लागेर छोराको कलिलै उमेरमा मृत्यु भएको उनका बुवा शिवबहादुर रोकायले बताए। विस २०७७ सालमा सुम्से यार्सा पाटनमा खाँउ खाउँ लाउँ लाँउ भन्ने उमेरमा छोराले ज्यान गुमायो। छोरा त्यही एउटा मात्र थियो, त्यही पनि बित्यो, उनले भने, आर्थिक अवस्था कमजोर भएकै कारण छोरा किरा खोज्न गएको हो। घर फर्कन नपाएरै त्यहीबाट दैवले चुँडेर लग्यो। यार्सा टिप्न नगएको भए छोरो बाँच्ने थियो होला। शिवबहादुरको गाउँमा जग्गा छ। भेडा पनि पालेका छन्। त्यहीबाट जीवन धानेको उनले सुनाए। यी त केही प्रतिनिधि घटना मात्र हुन्। पछिल्लो पाँच वर्षमा यार्सा पाटनमा लेक लागेर १२ जनाले ज्यान गुमाएको रेकर्ड जिल्ला प्रहरी कार्यालय डोल्पासँग छ। यो अवधिमा दुई वर्ष कोरोनाका कारण यार्सा पाटन नै खुलेन। जुन हिसाबले यो तीन वर्षको तथ्यांक हो। यी घटनामा ज्यान गुमाउनेमध्ये चार डोल्पा र आठ जना जिल्लाबाहिरका हुन्। डोल्पाका उच्च हिमाली क्षेत्रमा पर्ने यार्सागुम्बा पाटनमा यार्सा संकलन गर्दै स्थानीय । सबै पाटनमा प्रहरी पुग्न सम्भव पनि हुँदैन। जानकारी आएसम्म प्रहरी पुग्छ। जानकारी आए नआएका गरेर प्रत्येक वर्ष एक दर्जन धेरैले ज्यान गुमाउने गरेका छन् डोल्पाका प्रहरी नायव उपरीक्षक शिव बुढाथोकीले भने। तर, पीडित परिवारलाई राज्यले न राहत दिएको छ न त क्षतिपूर्ति नै। स्वास्थ्य बिमासमेत उपलब्ध छैन। शेफोक्सुन्डो राष्ट्रिय निकुञ्जले यार्सा संकलन इजाजत र छोड पुर्जी वितरणबाट प्रत्येक वर्ष कम्तीमा ५० लाखभन्दा धेरै राजस्व संकलन गर्ने गरेको छ। यस वर्ष त दुई करोड तीन लाख रुपैयाँ संकलन भएको निकुञ्जका निमित्त प्रमुख संरक्षण अधिकृत विश्वबाबु श्रेष्ठले बताए। यार्सा संकलन गर्न निकुञ्ज र डिभिजन वनका छुट्टाछुट्टै पाटन हुने गर्छन्। प्रत्येक वर्ष जिल्लामा सर्व पक्षीय भेलाबाट मात्र यार्सा संकलन मिति तोकिने गरेको छ। निकुञ्जले बर्ग छुट्ट्याएर राजस्व उठाउँदै आएको छ। मध्येवर्ती क्षेत्र भित्रकालाई एक हजार, जिल्ला भित्रकालाई दुई हजार र जिल्ला बाहिरकालाई तीन हजार तोकिएको छ। संकलकबाट बर्सेनि लाखौं राजस्व उठाए पनि स्वास्थ्य बिमा भने गरिँदैन। निकुञ्जले यार्सा टिप्नेबाट राजस्व लिएर जोखिमको ग्यारेन्टी नगर्नु गलत भएको त्रिपुरासुन्दरी मध्येवर्ती क्षेत्र व्यवस्थापन समितिका अध्यक्ष चन्द्रमान सार्कीले बताए। जिल्लाका प्रत्येक गाउँमा यार्सा टिप्न पाटन जाँदा बर्सेनि धेरैले घरपरिवार र अभिभावक गुमाएको अवस्था छ। उनीहरूको जीवनस्तरसमेत दयनीय छ। छोराछोरीले पढ्न पाएका छैनन्। अभिभावक गुमाएकै कारण बालविवाह गर्न बाध्य छन्। राम्रोसँग खान पाएका छैनन्। धेरै पीडामा बाँचेका छन्, उनले भने, यार्सा टिप्न जाने जति सबैको बिमा सरकारले गर्नुपर्छ। यस विषयमा निकुञ्ज, विभागसम्म पनि कुरा उठाउँछु। उनका अनुसार स्वास्थ्य बिमा भए यार्सा टिप्न जाँदा ज्यान गुमाउनेहरूलाई केही न केही राहत हुनेछ। यार्सा संकलनमा बिमाको व्यवस्था नरहेको निमित्त प्रमुख संरक्षण अधिकृत श्रेष्ठको भनाइ छ। यार्सा पाटनमा जोखिम नभएको होइन जोखिम छ। तर, जोखिम न्यूनीकरणका लागि प्रत्येक वर्ष गृह मन्त्रालयसँग समन्वय गरेर हेलिकप्टरबाट आकस्मिक उद्धारको व्यवस्था गर्छौं, उनले भने। जोखिम बहनका लागि बिमा गर्न अत्यावस्यक रहेको उनको भनाइ छ। सरोकारवाला प्रत्येक वर्ष ज्यान गुमाउने नागरिकलाई १० लाखसम्म जोखिम बिमा गर्नुपर्ने बताउँछन्। बर्सेनि यार्सा संकलकले ज्यान गुमाउँदा त्यसको असर घरपरिवारमा पर्छ। बालविवाह हुन्छ। पढाइ छाड्छन्। जीविकोपार्जन मै समस्या पर्छ। प्रमुख जिल्ला अधिकारी तुलसीप्रसाद दाहालले यार्सा संकलन जोखिम बिमा आवश्यक रहेको बताए। यसका लागि राज्यले नीतिगत व्यवस्थानै गर्नुपर्ने उनको भनाइ छ। त्यतिमात्र नभई व्यक्तिगत सावधानीका कुराहरूमा सचेतना अपनाउन संकलन पुर्जी जारी गर्ने निकायले संकलकलाई जानकारी गराउनुपर्ने उनले बताए। यार्सा नै मुख्य आयस्रोत डोल्पामा वर्षभरिको उब्जनीले तीन महिना पनि खान पुग्दैन। जसकारण डोल्पालीको मुख्य जिउने आधार नै यार्सागुम्बा हुन पुगेको छ। त्यसो त २०३५ सालयता डोल्पालीको आम्दानीको मुख्य स्रोतनै यार्सा भएको त्रिपुरासुन्दरी१ का तुलराम सार्कीले बताए। डोल्पामा धेरै यार्सागुम्बा पाइने भएकाले छिमेकी जिल्ला रुकुम, जाजरकोट र जुम्लाबाट पनि प्रत्येक वर्ष डोल्पा आउने गर्छन्। रुकुम र जाजरकोटका मात्रै चार पाँच जनासम्मले ज्यान गुमाउने गरेको जिल्ला प्रहरी कार्यालय डोल्पाले जनाएको छ। हावापानीका हिसाबमा रुकुम जाजरकोटमा गर्मी हुन्छ। यार्सा चार हजार मिटरभन्दा माथि अत्याधिक चिसोमा पाइन्छ। तातो हावापानीमा बस्ने गरेकाहरू एक्कासि उच्च हिमाली पाटन पुग्दा लेक लाग्ने र चिसोको कारण ज्यान गुमाउने गरेको प्रहरी नायव उपरीक्षक बुढाथोकीले बताए। जगदुल्ला गाउँपालिकामा पर्ने टाङटुङे लेकमा २०६४ जेठ १५ गते हिमपहिरोले पुरेर १६ जनाको एउटै चिहान भयो। सबै यार्सा टिप्न पाटन पुगेका थिए। यार्सा उच्च भूभागमा पाइने भएकाले पनि राम्रोसँग तयारीबिना जाँदा चिसोले ज्यान गुमाउने गरेका जिल्ला अस्पताल डोल्पाका डा अखण्ड उपाध्यायले बताए। यार्सा पाइने हतारोले जंग फुड खाने, काँचो पाको खाने गरिन्छ। त्यसले गर्दा पनि स्वास्थ्यमा समस्या आउँछ, उनले भने, प्रत्येक वर्ष यार्सा पाटनमै मान्छे बित्नुको अर्को कारण प्रेसर, दम पनि हो। यी रोगले छोएका बिरामीहरू धेरैले ज्यान गुमाउँछन्। डोल्पा भित्रियो १ अर्ब ४७ करोड हिमाली जिल्ला डोल्पा जडिबुटीको भण्डारको रूपमा चिनिन्छ। यहाँ यार्सागुम्बा, जटामसी, गुच्ची च्याउ, सेतकचिनी, पदमचाल, पाँच औँलेलगायत विभिन्न प्रजातिका जडिबुटी प्रशस्त मात्रामा पाइन्छन्। यस वर्ष यार्सागुम्बा खरिदका लागि मात्रै डोल्पामा १ अर्व ४७ करोडभन्दा धेरै रकम भित्रिएको तथ्याकंले देखाएको छ। यार्सागुम्बा बिक्री वितरणकालागि शेफोक्सुण्डो राष्ट्रिय निकुञ्ज र डिभिजन वन कार्यालय डोल्पाबाट मात्रै ५ सय ८८ किलो बराबरको छोड पुर्जी जारी भएको छ। प्रतिकिलो २५ लाखले मात्र १ अर्व ४७ करोड रकम भित्रिएको स्थानीय व्यापारीले बताएका छन्। ३० लाखका दरले हिसाब गर्ने हो भने झन्डै दुई अर्ब पुग्ने उनीहरूको भनाइ छ। यस वर्ष डोल्पामा प्रतिकिलो १० लाखदेखि ३० लाखसम्म यार्सागुम्बाको खरिद बिक्री भएको दोलखाकी यार्सा व्यापारी मिमा फिन्जुक शेर्पाले बताइन्। उनका अनुसार यार्सा पहिलो दोस्रो र तेस्रो गरेर तीन प्रकारको हुने भएकाले मूल्य पनि त्यहि अनुसार हुने गर्छ।"
"कोशीमा सरकारको मनोमानीप्रति एमालेको आपत्ति, अध्यादेश फिर्ता लिन माग","विराटनगर : कोशी प्रदेश सरकारको मनोमानीप्रति प्रमुख प्रतिपक्षी दल नेकपा (एमाले)ले आपत्ति जनाएको छ। एमाले प्रदेश संसदीय दलका तर्फबाट प्रमुख सचेतक रेवतीरमण भण्डारीले सोमबार पत्रकार सम्मेलन गर्दै कानुनका मान्य सिद्धान्तविपरीत स्वेच्छाचारी र निरंकुश ढंगले सरकार चलिरहेको टिप्पणी गरे। एमालेले संसदीय दलका तर्फबाट पहिलोपटक पत्रकार सम्मेलन गर्दै औपचारिक धारणा सार्वजनिक गरेर सरकारको मनोमानीपूर्ण गतिविधिप्रति रोष प्रकट गरेको हो। प्रदेश सरकारले अध्यादेशमार्फत एकैपटक सातवटा ऐन संशोधन गरेसँगै सरकारका पछिल्ला काम कारबाहीप्रति एमाले आक्रोसित बनेको छ। सरकारले अध्यादेशमार्फत पारिश्रमिक तथा सेवा सुविधासम्बन्धी ऐन, २०७५ संशोधन गरेकोप्रति एमालेले सबैभन्दा आपत्ति जनाएको छ। मुख्यमन्त्री केदार कार्कीले गठबन्धनआवद्ध दलका नेतालाई सहज हुने गरी प्रदेशसभामा पदाधिकारी थप गरेर सेवा सुविधा उपलब्ध गराउन अध्यादेश ल्याएर ऐन संशोधन गरेका हुन्। कार्कीले यसअघि नभएका प्रदेशसभाका पदाधिकारीको संख्या थप्न ऐन संशोधनका लागि अध्यादेश ल्याएका छन्। जसबाट सरकारलाई ठूलो आर्थिक भार थपिने छ। सरकारले ऐन ल्याएर प्रदेशसभामा रहेका सभामुख, उपसभामुख, प्रमुख प्रतिपक्षी दलको नेता र प्रमुख सचेतक, सत्ता पक्षको प्रमुख सचेतक तथा सचेतक, प्रतिपक्षी दलको नेता तथा प्रदेशसभा समितिका सभापतिलाई सेवा सुविधा दिँदै आएको थियो। तर, माघ ६ गते अध्यादेशमार्फत पारिश्रमिक तथा सेवा सुविधासम्बन्धी ऐन संशोधन गरी पदाधिकारी थप गरेर प्रदेशसभाको बहालवाला सदस्य रहेको पूर्वमुख्यमन्त्री र सरकारमा सहभागी रहेका दलका संसदीय दलको नेतासमेतका लागि सेवा सुविधा थप गरिँदैछ। थपिएका पदाधिकारीलाई गाडी, इन्धन र चालकको व्यवस्था गर्ने सरकारको तयारी छ। जसका कारण प्रदेश सरकारलाई एकैपटक ८ करोड बढीको व्ययभार थपिने देखिन्छ। साथै, सरकारले गत माघ ६ गते अध्यादेशबाट प्रदेशसभाका पदाधिकारी तथा सदस्यको पारिश्रमिक र सुविधा सम्बन्धी ऐन २०७५ सहित कोशी प्रदेश वातावरण संरक्षण ऐन २०७६, प्रदेश सहकारी ऐन २०७६, प्रदेश भवन ऐन २०७६, सार्वजनिक निजी सहकारी साझेदारी तथा लगानी प्राधिकरण ऐन, कोशी प्रदेश जनस्वास्थ्य ऐन २०७७, कोशी प्रदेश वन ऐन २०७७ र प्रदेश निजामती सेवा ऐन २०७९ संशोधन गरेको छ। अध्यादेशमार्फत ऐन संशोधन गरिएको विषय गम्भीर रहेको भन्दै एमालेले विरोध गरेको हो। एमाले प्रमुख सचेतक भण्डारीले सरकारका काम कारबाही सुरुदेखि नै विधिसंवत, व्यवस्थित र पारदर्शी हुन नसकेको टिप्पणी गरे। धेरै मूल्य मान्यतालाई विस्थापित गर्दै सरकारले बजेटको प्रतिस्थापन विधेयक ल्यायो। बजेट अनुशासनको उल्लंघन गरेर प्रतिस्थापन विधेयक ल्याउँदै त्यसअघिका विभिन्न योजनाहरु गैरकानुनी ढंगले हटाइयो। आगामी दिनमा त्यस्तो गल्ती नगर्ने प्रतिबद्धता मुख्यमन्त्रीले जनाएपछि हामी चुप बस्यौं, उनले भने। यद्यपि, एमालेलगायतका दलकै समर्थनमा बजेट प्रतिस्थापन विधेयक पास भएको थियो। नेपाली कांग्रेसका प्रदेशसभा सदस्य कार्की कांग्रेसकै विद्रोही ८ र एमालेका ३९ जना प्रदेशसभा सदस्यको समर्थनमा गत असोज २७ गते मुख्यमन्त्री नियुक्त भएका हुन्। आफैंले समर्थन गरेर मुख्यमन्त्री बनाएकाले पनि कार्कीको विरोध गर्न एमालेलाई नैतिक संकट थियो। उनले मनोमानी गरिरहँदा पनि एमाले चुपचाप रह्यो। हामीले नै समर्थन गरेर कार्कीलाई मुख्यमन्त्री बनाएका हौं। त्यहाँमाथि सरकारको सय दिन पूरा भइसकेको थिएन, एमाले प्रमुख सचेतक भण्डारी भन्छन्, तर, सरकार एकदमै निरंकुश र स्वेच्छाचारी भएपछि चुप बस्ने कुरा भएन। कानुनका मान्य सिद्धान्त र संविधानवादले नै परिकल्पना नगरेको काम सरकारबाट भइरहेका छन्। एकैपटक ७ वटा ऐन संशोधन गर्न अध्यादेश ल्याउनु आपत्तिजनक रहेको उनको भनाइ छ। सरकार अप्ठेरोमा पर्ने र नीति तथा कार्यक्रम फेल हुने परिस्थिति भयो भने सबैसँग समन्वय गरेर आकस्मिक हिसाबले अध्यादेश ल्याउनुपर्ने मान्य सिद्धान्त रहेको उनले बताए। सरकार चल्न नसक्ने र राजस्व नै डुब्ने भयो भने त्यस्तो परिस्थितिमा अध्यादेश ल्याउने संसदीय अभ्यास र परम्परा छ, भण्डारी भन्छन्, तर, पदाधिकारी थपेर सेवा सुविधा दिन सेवा सुविधा सम्बन्धी ऐन संशोधन गर्नु गम्भीर र आपत्तिजनक विषय हो। भएभरका दलका नेतालाई सुविधा दिने प्रचलन तथा अभ्यास नहुँदा पनि ऐन संशोधन गरी प्रदेशसभामा पदाधिकारीको नयाँ परिभाषा गरेर सुविधा दिन खोजियो, उनले भने, खारेजीको विषय उठाउँदै प्रदेशसभामाथि चारैतिरबाट हमला भइरहेका बेला प्रदेश संरचनालाई थप बदनाम गराउने काम भयो। मुलुकको आर्थिक अवस्था बिग्रिएर चालु खर्च बढिरहेका बेला पदाधिकारी थपेर सुविधा दिन आवश्यक नभएको भण्डारीले बताए। कार्यान्वयन नै नभएर मृत अवस्थामा रहेको प्रदेश भवन ऐन संशोधन गर्नु ठीक नभएको उनको भनाइ छ। त्यस्तै, सीईओ नियुक्तिका लागि सार्वजनिक निजी सहकारी साझेदारी तथा लगानी प्राधिकरण ऐन संशोधन गर्नु गलत भएको उनले बताए। सूचना प्रकाशन गरेर सीईओ नियुक्त गर्न सकिन्थ्यो, भण्डारीले भने, कुनै एकजना व्यक्तिलाई नियुक्त गर्न ऐन संशोधन उपयुक्त हैन। सरकारले ऐन संशोधन गरेर थप एक कार्यकालका लागि प्रदेश लगानी प्राधिकरणको प्रमुख कार्यकारी निर्देशकमा डा सरोज कोइरालालाई पुनः नियुक्ति गर्ने निर्णय गरेको थियो। कार्यकारी निर्देशकको समयावधि ४ वर्षको हुने छ। यसअघि एकपटक समयावधि समाप्त भएपछि पुनः त्यही व्यक्तिलाई कार्यकारी निर्देशक बनाउने व्यवस्था ऐनमा थिएन। कोइरालालाई यसअघि २०७६ सालमा पनि कार्यकारी निर्देशक नियुक्त गरिएको थियो। भण्डारीले जनस्वास्थ्य ऐन संशोधन गर्नु अर्को आपत्तिजनक विषय भएको बताए। जिल्ला समन्वय समितिका प्रमुखहरु जिल्ला अस्पतालका अध्यक्ष हुने व्यवस्था ऐनमा थियो। जनप्रतिनिधिमूलक ढंगले लोकतान्त्रिक नै थियो। त्यसलाई खारेज गरेर मुख्यमन्त्री र मन्त्रीले आफूलाई मन लागेको मान्छेलाई अध्यक्ष नियुक्ति गर्ने गरी ऐन संशोधन गर्नु लोकतन्त्र विरोधी कुरा हो, उनले भने। गोजीबाट टिपेर ल्याएका मान्छेलाई जिल्ला अस्पतालको अध्यक्ष बनाएर गठबन्धन र कांग्रेसलाई भागबण्डा पुर्याउने खेल भएको आरोप उनको छ। राजनीतिक खेलोमेलोलाई हेरेर ऐन संशोधन गर्दै जनप्रतिनिधिलाई हटाएर गोजीको मान्छेलाई अस्पतालको अध्यक्ष बनाउने ? योग्यता र मापदण्ड खै ? यो आपत्तिजनक विषय छ, भण्डारीले भने। प्रदेशसभाप्रति नकारात्मक धारणा बढाउन तथा सुविधाका भरमा गठबन्धनलाई बलियो बनाएर आफू पदमा टिकिरहन मुख्यमन्त्री कार्कीले ऐन संशोधन गरेको आरोप एमालेले लगाएको छ। गठबन्धनका नेतालाई खुसी बनाएर आफू चैं मुख्यमन्त्रीमा टिकिरहने योजना हो। चोर बाटोबाट अध्यादेश ल्याएर राज्य कोषमा भार पार्ने मेलो हो, प्रमुख सचेतक भण्डारीले भने, यसले सरकारको चालू खर्च अनआवश्यक बढाउने र प्रदेश संरचनालाई थप बदनाम गराउने काम गर्यो। कि उहाँ (मुख्यमन्त्री कार्की)लाई सरकार सञ्चालनका आधारभूत मान्यता थाहा छैन, वा उहाँमा स्वेच्छाचारी प्रवृत्ति बढ्दै गयो। अध्यादेशको खण्डन गर्दै एमालेले तत्काल फिर्ता लिन सरकारलाई चेतावनीसमेत दिएको छ। तुरुन्तै अध्यादेश फिर्ता गर्न एमाले सरकारसँग जोडदार माग गर्दछ। दबाबमूलक ढंगले आह्वान गर्दछ। फिर्ता नलिने हो भने हामी यो अध्यादेशलाई निष्कर्षविहीन बनाउन तयारी अवस्थामा रहन्छौं। निस्कृय बनाउन र फेल गराउन बाध्य हुने छौं, भण्डारीले भने, अप्रिय कदम नै चाल्नुपर्छ कि भन्ने मनस्थितिमा पुगेका छौं। सरकारले अध्यादेश तत्काल फिर्ता लिओस्। लोकतन्त्र विरोधी र सरकारको निरंकुश एवं स्वेच्छाचारी कदम एमालेलाई मान्य हुँदैन। यति ठूलो शक्तिशाली आवाजलाई कमजोर नठान्न उनले मुख्यमन्त्री कार्कीलाई चेतावनी दिए। नत्र एमाले प्रदेशसभा चल्न नदिने, तत्काल विशेष अधिवेशनको माग गर्ने र सरकारको भण्डाफोर गर्ने भण्डारीको भनाइ छ। अध्यादेश फिर्ता गराउनसक्ने ल्याकत एमालेसँग रहेको दाबी उनले गरे। उनले बालबालिकालाई निःशुल्क उपचार गर्ने नाममा एउटै निर्वाचन क्षेत्रका निश्चित अस्पतालसँग मात्रै सरकारले सम्झौता गरेको बताए। मापदण्ड बनाउँदै प्रतिस्पर्धा गराएर सार्वजनिक सूचनामार्फत सम्झौता गर्नुपर्ने थियो। तर, एउटा संचित कोषबाट कार्यविधि बनाएर व्ययभार थपिने गरी सरकारले केही अस्पतालसँग सम्झौता गर्यो, भण्डारीले भने, विभिन्न ठूला अस्पताललाई बेवास्ता गरियो। बिना मापदण्ड अपारदर्शी ढंगले कार्यविधिका भरमा संचित कोषबाट खर्च गर्ने गरी निजी अस्पतालसँग सम्झौता गरियो। बालबालिकाको निःशुल्क उपचार गर्न धरानको बीपी कोइराला स्वास्थ्य विज्ञान प्रतिष्ठानदेखि जिल्लाका विभिन्न अस्पतालसँग सम्झौता नगरिएको उनको भनाइ छ। सरकारले विराटनगरको नोबेल र हाम्रो तथा मोरङको विराट शिक्षणलगायतका अस्पतालसँग सम्झौता गरेको थियो।"
"एनसेल सेयर खरिद बिक्रीको विषय एकदमै गम्भीर छ, प्रतिवेदनले सही निर्णय गर्न मद्दत गर्छ : प्रधानमन्त्री","काठमाडौं : प्रधानमन्त्री पुष्पकमल दाहालले एनसेल सेयर खरिद बिक्रीको विषय एकदमै गम्भीर रहेको बताएका छन्। उनले पूर्व महालेखा परीक्षक टंकमणि शर्मा दंगालको संयोजकत्वमा गठित ५ सदस्सीय छानबिन समितिको प्रतिवेदन बुझ्दै समयमै प्रतिवेदन आएकोमा धन्यवाद दिए। उनले गम्भीर अध्ययन र विश्लेषण गरेर सरकारलाई मद्दत गर्नेगरी प्रतिवेदन आएको विश्वास व्यक्त गरे। 'एनसेलको सेयर खरिद बिक्रीको कुरा एकदमै गम्भीर छ। तपाइँहरूले त्यो गम्भीर्यता बुझेर प्रतिवेदन पेस गर्नुभएको भन्ने विश्वास छ। यस विषयमा धेरैले चासो राख्नुभएको छ,' उनले भने। उनले प्रतिवेदनले सरकारलाई सही निर्णय गर्न मद्दत पुग्ने बताए।"
एकीकृत समाजवादीले भन्यो मुख्यमन्त्रीहरूको माग सम्बोधन गरौं,"काठमाडौं : नेकपा एकीकृत समाजवादीले प्रदेशलाई अधिकार सम्पन्न गर्ने विषयमा देखा परेको समस्या संविधानको भावनाअनुसार सम्बादको माध्यमबाट समाधान गर्न माग गरेको छ। दुई दिनसम्म काठमाडौंमा बसेको समाजवादीको केन्द्रीय परिषद् बैठकले संघीयताको कार्यान्वयन गर्न प्रदेशलाई अधिकार सम्पन्न गर्ने विषयमा समस्या देखापरी प्रदेशका मुख्यमन्त्रीले संघीय सरकारसमक्ष राखेका मागलाई संविधानको भावनाअनुसार आपसी सम्बादको माध्यमबाट समाधान गर्न माग गरेको हो। बैठकले राज्य र समाजको माथिल्लो तहसम्म संस्थागत हुँदै गएको भ्रष्टाचारलाई नियन्त्रण र उन्मुलन गर्दै सुशासन र समृद्धिको वातावरण निर्माण गर्न सरकारलाई आह्वान गरेको छ भने भ्रष्टाचारविरुद्धको अनुसन्धान तथा कारबाही कुनै पनि बहानामा नरोक्न आग्रह गरेको छ। त्यस्तै कृत्रिम मूल्यवृद्धि नियन्त्रण गर्न तथा बजार अनुगमन प्रभावकारी बनाउन पनि माग गरिएको महासचिव घनश्याम भुसालले जानकारी दिए। त्यस्तै संघीय लोकतान्त्रिक गणतन्त्रमाथि विभिन्न कोणवाट हमला भइरहेको अवस्थाप्रति सचेत रहँदै पुनरुत्थानवादी विचार र क्रियाकलापको राजनीतिक तथा वैचारिकरूपमा प्रतिवाद गर्न आवश्यक रहेको निष्कर्ष निकालेको उनले बताए। महासचिव भुसालले नेपाल र भारतबीच भएको २० करोड अनुदानलगायतका सम्झौता र समझदारीहरूबारे गम्भीर प्रश्न उठेकाले उक्त सम्झौता र सहमति सार्वजनिक गर्न सरकारसँग माग गरिएको जानकारी दिए। बैठकलाई समापन गर्दै नेकपा एकीकृत समाजवादीका अध्यक्ष माधव कुमार नेपालले सहमति र एकताबद्ध भएर पार्टीको आगामी महाधिवेशन सम्पन्न गर्ने बताए। पार्टी बलियो नभएरसम्म छुट्टै पहिचान बनाउन नसकिने उनको भनाइ छ। उनले अहिले प्रतिगामी शक्तिहरूले टाउको उठाउन खोजिरहेको अवस्थामा त्यसविरुद्ध लोकतन्त्रवादीहरू एक भएर जानुपर्ने बताए। उनले गठबन्धनलाई तोड्ने प्रयास प्रतिगामीको सेवा गर्ने कुरामात्रै भएको बताए। बैठकले पार्टीको विधानमा केन्द्रीय सदस्यको संख्या १९९ बनाउने निर्णय गरेको छ। त्यस्तै केन्द्रीय पदाधिकारीको संख्या १९ रहने निर्णय गरेको छ। प्रदेश कमिटीमा एक जना अध्यक्ष, दुईजान उपाध्यक्ष, एकजना सचिव र तीन जना उपसचिव रहने निर्णय गरेको छ। त्यस्तै पार्टीअन्तर्गत सबै पदाधिकारी तथा सदस्यहरू महाधिवेशन वा सम्बन्धित तहका अधिवशेनहरूबाट प्रत्यक्षरूपमा निर्वाचित हुने नेकपा समाजवादीले जनाएको छ।"
अदालतको अवहेलनामा प्रचण्डलाई सफाइ,"काठमाडौं : सर्वोच्च अदालतले प्रधानमन्त्री पुष्पकमल दाहाल प्रचण्डलाई अदालतको अवहेलनासम्बन्धी मुद्दामा सफाइ दिँदै न्यायालयले कुनै पूर्वाग्रह वा प्रतिशोध राखेर काम नगर्ने प्रष्ट्याएको छ। वरिष्ठ अधिवक्ता दिनेश त्रिपाठीले दायर गरेको रिट निवेदनमा सर्वोच्चले सफाइ दिएपछि फैसलाको पूर्णपाठ सार्वजनिक भएको छ। न्यायाधीश ईश्वरप्रसाद खतिवडा र कुमार रेग्मीको संयुक्त इजलासले गत पुस २० गते अवहेलना मुद्दामा प्रधानमन्त्री दाहाललाई सफाइ दिएको थियो। नेकपा माओवादी केन्द्रका अध्यक्षसमेत रहेका दाहालले २०७३ वैशाख ३१ गते एक कार्यक्रममा अदालतले द्वन्द्वकालीन मुद्दाहरू फैसला गरेर न्यायालयले शान्ति सम्झौताविरुद्ध भयानक षड्यन्त्र गरेको र दिउँसै रात पार्ने काम गरेको अभिव्यक्ति दिएका थिए। दाहालको अभिव्यक्तिप्रति लक्षित गर्दै सर्वोच्चको पूर्णपाठमा भनिएको छ, न्यायालय स्वभावले नै प्रतिक्रियात्मक बन्दैन, कुनै पूर्वाग्रह वा प्रतिशोध राखेर न्यायालयले काम गर्दैन। अदालतले दिउँसै रात पार्दैन। समाजमा विद्यमान अँध्यारोलाई न्यायको ज्योति देखाएर उज्यालोतर्फ डोर्याउने काम गर्छ। अदालतको जात छुट्ट्याउने, अदालतले षडयन्त्र गर्यो, संवैधानिक प्रक्रिया भाँड्न खोज्यो भन्ने जस्ता कुराहरू कल्पनातित भएको फैसलामा जनाइएको छ। कसैको कुनै अभिव्यक्ति अशोभनीय वा उत्तेजनापूर्ण छ भन्ने आधारमा नै स्वतः त्यसलाई अदालतको अवहेलनाजन्य विषय ठान्नु मनासिव हुँदैन, पूर्णपाठमा भनिएको छ, यसलाई विषय र सन्दर्भ अनुसार हेरिनु आवश्यक हुन्छ। अदालतको अवहेलनाजन्य कार्य मानेर सजायको विषय बनाउनु भने मनासिव देखिएन। अमुक समाचारपत्रमा प्रकाशित समाचारको कुरालाई नै निर्णायक विस्श्वसनीय आधार मानेर न्यायिक धारणा निर्माण गर्नु मनासिव देखिँदैन। दाहालको अभिव्यक्तिका सम्बन्धमा विश्वसनीय, तथ्यगत आधार वा प्रमाण पेश हुन नआएकाले अदालतको अवहेलना गरेको भनि ठहर गर्न मिल्ने सम्मको अवस्था नदेखिएको फैसलाको पूर्णपाठमा उल्लेख छ।"
लोसपाको विवाद उत्कर्षमा : आन्दोलन घोषणा गर्दै राजेन्द्र महतो,"काठमाडौं : लोकतान्त्रिक समाजवादी पार्टी, नेपालका वरिष्ठ नेता राजेन्द्र महतो राष्ट्रिय मुक्ति आन्दोलनका लागि राजनीतिक शक्तिसँग गहन तयारी गरिरहेका छन्। पार्टीको केन्द्रीय पदाधिकारी र केन्द्रीय समिति विस्तारमा असन्तुष्ट रहेका महतोले आफ्नो मत सुनुवाइ नभएको भन्दै लोकतान्त्रिक समाजवादी पार्टीको केन्द्रीय कार्य समिति बैठकसमेत बहिस्कार गरेका थिए। लोसपा अध्यक्ष महन्थ ठाकुरसँग खटपट भएपछि नेता महतो शक्ति केन्द्रसँग संवाद र छलफल गर्न भारतको दिल्ली पुगेका थिए। भारतका रक्षामन्त्री अमित साह र गृहमन्त्री राजनाथ साहसँग छलफल गरेर उनी नेपाल आएका हुन्। लोसपाका एक नेताले भने,राजेन्द्रजी इण्डिया जानुभएको थियो। राजनीतिक शक्तिसँग संवाद गरेर आउनुभएको छ। मधेश केन्द्रित दल मात्रै नेपालको राजनीतिमा सफल हुनका लागि दलका नेताहरु पावरको कसरतगर्न दिल्ली पुग्ने गर्छन्। त्यो पनि छिट्टै बताउँछु तपाई दिल्ली गएर त्यहाँका नेताहरुसँग भेटेको कुरा के हो ? भन्ने अन्नपूर्ण पोस्ट्को प्रश्नमा नेता महतोले हाँस्दै भने,मिडियाहरुले लेखि नै रहन्छ। मिडियाहरुले त त्यसै लेख्दैन नि ? भन्ने प्रश्नमा उनले थपे, म त्यस बारे छिट्टै बताउँछु। लोसपा पनि नछोड्ने अनि राष्ट्रिय मुक्ति आन्दोलन त्यहीँ बसेर कसरी बनाउनु हुन्छ ? भन्ने प्रश्नमा उनले भने, त्यो पनि छिट्टै बताउँछु। म छ्ट्टिै क्लियर गर्छु।उनको बोलीले प्रष्ट पार्छ, राजेन्द्र महतो शक्तिसँग संवाद गरेर दिल्ली सन्देशसहित स्वदेश फर्किएका हुन्। यो घटनाक्रमलाई नेता महतोको सक्रियाले पनि देखाउँछ। दिल्लीबाट फर्किएपछि उनको अस्वभाविक रुपमा सक्रियता बढेको छ। उनले हालै स्वर्गीय गजेन्द्र नारायणको २२ औं पुन्य तिथिका अवसरमा हालै देशैभरी गजेन्द्रबाबुको विचार र मधेसको वर्तमान राजनीतिविषायक संवाद गरे। पार्टीको बैठककमा नगएका उनी स्वर्गीय जगेन्द्र नारायण सिंह अध्ययन केन्द्रको मञ्चबाट अगामी आन्दोलनका लागि आधारभूमि तयारी गरिरहेका छन्। त्यसअघि नेता महतो मधेशका विभिन्नस्थलमा पुगेर मुख्य राजनीति कार्यकर्ताहरुसँग अगामी आन्दोलनका बारेमा छलफल गरेरपछि दिल्ली गएका थिए। महन्थ ठाकुर र राजेन्द्र महतोको बोलीचाली बन्द महन्थ ठाकुर र महतो बोलचाल बन्द भएको डेढ महिना भयो। आफैँले बनाएको घरमा आफूनिकट कार्यकर्ताहरुले बास नपाएपछि नेता महतो र अध्यक्ष ठाकुर बीच पानी बाराबारको अवस्था आएको थियो। डेढ महिना पछिल्ला सशस्त्र प्रहरीका असई थमन विक हत्याकाण्डमा लोसपाका नेतालाई महोत्तरी जिल्ला अदालतले जन्मकैदको फैसला सुनायो। त्यसलाई लिएर वरिष्ठ नेता राजेन्द्र महताले अध्यक्ष ठाकुरलाई सरकार छाडेर आन्दोलनमा जान भनेका थिए। तर, ठाकुरले यो प्रस्ताव अस्वीकार गरे। त्यसले उनीहरु बीच झनै तिक्तता बढेको छ। जसले गर्दा नेता महतो वैकल्पिक शक्ति निर्माण लागेको लोसपाका महासचिव केशव झाले बताए। आन्दोलन हाक्ने एक लाख नेता तयार गरिँदै लोसपामा के खिचडी पाक्दैछ ? भन्ने प्रश्नमा महासचिव झाले भने, हामी पार्टीबाट छुट्टिने अभियानमा लागिरहेका छौं।कोको ? छुट्टिँदै छन् ? भन्ने अर्को प्रश्नमा उनले भने, राष्ट्रिय मुक्ति क्रान्ति गर्नेहरु हाम्रो कित्तामा आउनुहुन्छ। नेपालका नयाँ पुराना अनुसारबाट राष्ट्रिय क्रान्ति सम्भव नहुने नेता झाले तर्क राखेका छन् । देखिएको र चिनिएको मान्छेले अब के हुन्छ क्रान्ति ?प्रश्न गर्दै उनले भने,पुराना सडेगलेका नेताहरुबाट संघर्ष हुँदैन। यिनीहरुले गर्छ भने पुरानै ढर्राको काम गर्छ। यसले कहिँ पुग्दैन। त्यसैले फरक सोचले आन्दोलनको तयारी भइरहेको छ। उनले भने, यसका लागि नयाँ अनुहारका १ लाख क्रान्तिकारी यौद्धा साथीहरुलाई तालिम दिइरहेका छौं। आन्दोलनको आधार : प्रदेशवाद र स्वदेशवाद देशका आन्दोलनबाटै वैकल्पिक शक्ति निर्माण गर्न राजेन्द्र महतो पक्षले राजनीतिक दस्तावेज तयारी गरेर लागेका छन्। लोसपाको कुरा हामीले गरेकै छैन। लोसपाको नेता लिएर मात्रै क्रान्ति हुँदैन। वैकल्पिक शक्ति बन्दैन,नेता झाले भने, कांग्रेस, एमाले, माओवादी लगायतलाई विस्थापित गर्न लोसपाको कुन नेताको हैसियत छ र ? लोसपामा भएको कार्यकर्ताले मात्रै वैकल्पिक शक्ति निर्माण हुन्छ त ? प्रश्न छ। उनले सबै दलका क्रान्तिकारी युवाहरुलाई आफूहरुले बटुलेर आन्दोलनको दस्ता तयारी गरेको बताए। एजेन्डा, विचारमा सहमति खोजिरहेका छौं। सहमत भयो भने ट्रनिङ दिन्छौं। अब विकल्पसहितको विद्रोह गर्छौं। विकल्प भनेको बहुल राज्यको स्थापना गर्ने हो। यसका लागि राष्टिय मुक्ति क्रान्ति गर्छौं , उनी भन्छन्, विचार भनेको प्रदेशवाद हुन्छ। स्वदेशवादको दार्शनिक भनेको सांस्कृतिक सापेक्षतावाद हुन्छ। स्वदेशवादको ऐतिहासिक पक्ष अहिलेसम्मका राष्ट्रिय संघर्षहरु, राजनीतिक अर्थशास्त्र सामुदायिक समाजवाद हुन्छ। यसमा काम गरिरहेका छौं। २०७२ सालको नाकाबन्दी सहितको ६ महिने आन्दोलन फेल खाएपछि नेता महतोले राष्ट्रिय मुक्ति आन्दोलनका लागि पाँच वर्ष आन्तरिक तयारीमा थिए। अब त्यो तयारी पूरा भएको नेता झाको भनाई छ।उनले भने,७७ जिल्लाका १ लाख मुख्य कार्यकर्तालाई तालिम दिदैँछौं। डेढ महिनाभित्र सडक प्रदर्शनमा प्रदर्शन गरेर आन्दोलनको घोषणा हुन्छ। नेता महतोले तत्काल लोसपा नछाड्ने तत्कालका लागि नेता महतो पक्षधर लोसपामै बसेर आन्दोलनको तयारी गर्ने मुडमा छन्। महतो पक्षधर नेता झाले भने,हामी पार्टी घोषणा गर्दैनौं, राष्ट्रिय मुक्ति क्रान्तिबाट बहुल राष्ट्रिय राज्य निर्माणका लागि अभियान चलाउँछौं। लोसपा परित्याग गरेका छैनौं। अहिले गर्ने कुरा पनि छैन। विकल्पसहितको मान्यतासहित काम गरिरहेका छौं। मधेसी, थारु, आदिवासी जानजाति, दलित, मुस्लिम सबैलाई जोडेर क्रान्तिबाटै बहुल राष्ट्रिय घोषणा हुने नेता महताको भनाई छ। उनले भने, नेपाललाई सबैको फूलबारी भनियो। तर, एकल जातीय राज्य चलाइरहेको छ। नेपाललाई बहुल राष्ट्रिय राज्यमा लैजानुपर्छ। अबको आन्दोलन साँस्कृतिक क्रान्तिकारीबाट सुरु हुने र त्यसले सबैको अधिकार र पहिचान दिलाउँछ। २०७२ सालमा ६ महिनासम्म चलेको मधेस आन्दोलनलाई शासक वर्गले बदनाम गराएर तुहाएकोले अधिकार र पहिचानको एजेन्डा अझै जीवितै रहेको नेता महतोले बताए। उनले शान्तिपूर्ण आन्दोलनबाटै हाम्रो मधेशी, आदिवासीको पहिचान र अधिकारको माथ सम्बोधन हुन्छ।"
मधेसी दलितलाई छुट्टै आरक्षणका लागि पहल गर्छु : गगन थापा,"सिरहा : नेपाली कांग्रेस महामन्त्री गगन थापाले पार्टीभित्र मधेसी दलितका लागि छुट्टै आरक्षण गर्न पहल गर्ने बताएका छन्। सिरहाको भगवानपुरमा भएको संवाद यात्रा सभामा महासमिति सदस्य श्रीचन पासमानले दलितको कोटामा पहाडी दलितले मात्रै आरक्षण पाइरहेको कुरा उठाएपछि महामन्त्री थापाले उक्त कुरा बताएका हुन्। 'पार्टीभित्र निर्णय गर्दा ध्यान नपुगेर यस्तो भएको हो। संवाद यात्रापछि पार्टीको महासमिति बैठकमा आवाज उठाउने छु', पासमानको प्रश्नको जवाफ दिँदै थापाले भने,'हामीले दलित समुदायको आरक्षण व्यवस्था गर्यौं तर, अहिले पार्टीको केन्द्रीय सदस्यमा पहाडीले दलित समुदायले मात्रै पाएको देखिन्छ। यसका विषयमा पार्टी गम्भीर हुनुपर्छ।' नेताहरूको निर्णयले यो सच्चिने उनले बताए। 'अहिले बजेट बनाउने समय छ। यसपालि मधेसको किसानको अन्य ठाउँको बजेट काटेर भए पनि उचित व्यवस्था गर्छौं,' थापाले भने, 'बजेट बनाउनुअघि पार्टीभित्र व्यापक छलफल गर्छौ।' कांग्रेस सरकारमा भएकाले समुदायमा कांग्रेस अभियानपश्चात छलफल गरेर देखा परेका समस्या समाधान गर्ने थापाले बताए। कुनै पनि तहमा उम्मेदवार छनौट गर्न सोही तहका कार्यकर्तालाई उम्मेदवार छनौट गर्न अधिकार हुनुपर्ने उनको भनाइ थियो।"
एनसेलको शेयर खरिदबिक्री अध्ययन समितिले प्रधानमन्त्रीलाई बुझायो प्रतिवेदन,"काठमाडौं : निजी क्षेत्रको दूरसञ्चार सेवा प्रदायक कम्पनी एनसेलको शेयर खरिद बिक्री सम्बन्धमा अध्ययन गर्न गठित छानबिन समितिले प्रधानमन्त्री पुष्पकमल दाहालसमक्ष प्रतिवेदन पेस गरेको छ। प्रधानमन्त्री कार्यालय सिंहदरबारमा आज सञ्चार तथा सूचना प्रविधि मन्त्री रेखा शर्माको उपस्थितिमा समितिका संयोजक टंकमणि शर्मा दंगालले उक्त प्रतिवेदन प्रधानमन्त्रीसमक्ष पेस गरे। सरकारले गत मङ्सिर २१ गते एनसेलको शेयर खरिद बिक्रीको निर्णयका सम्बन्धमा प्रचलित कानुनको परिपालनाको विषय, राजस्व र नेपालमा वैदेशिक लगानीको सम्बन्धमा पर्न सक्ने असरलगायतका विषयमा छानबिन गर्न पूर्वमहालेखापरीक्षक शर्माको संयोजकत्वमा समिति गठन गरेको थियो। समितिमा नेपाल सरकारका सचिव फणिन्द्र गौतम, अर्थमन्त्रालयका सहसचिव रितेशकुमार शाक्य, सञ्चार तथा सूचना प्रविधि मन्त्रालयका सहसचिव बाबुराम भण्डारी र नेपाल चार्टर्ड एकाउन्टेन्ट्स संस्था (आइक्यान)का अध्यक्ष सुजनकुमार काफ्ले सदस्य थिए। समितिलाई एक महिनाभित्र प्रतिवेदन पेस गर्ने समयावधि दिइएपछि छानबिन नसकिएपछि म्याद थप गरिएको थियो।"
विश्व भ्रमणका क्रममा नेपालको पहिचान र गरिमा बढाएको छु : प्रधानमन्त्री,"वीरगञ्ज : प्रधानमन्त्री पुष्पकमल दाहालले जनता र सबै राजनीतिक दलको सामूहिक सहभागितामा बजेट निर्माण गर्न सरकार केन्द्रित भएको बताएका छन्। वीरगञ्जमा आयोजित कार्यक्रमलाई सम्बोधन गर्दै प्रधानमन्त्री दाहालले नीति कार्यक्रम र बजेट सामाजिक न्याय र समाजवादको पक्षमा हुने बताए। 'नीति तथा कार्यक्रम र बजेट समाजवाद र सामाजिक न्यायको पक्षमा हुनेछ। यसमा क्रान्ति नै गर्न खोजिएको छ। यसको पक्षमा जनमत निर्माण गर्न अपील गर्दछु,' उनले भने। उनले आफ्नो ध्यान आगामी वर्षका लागि जनता केन्द्रित र सहभागितामूखि नीति, कार्यक्रम र बजेट निर्माणमा भएको बताए। उनले लोकतन्त्रको पक्षमा बजेट निर्माण गरेर आमुल सुधार गरिने विश्वास दिलाए। नीति तथा कार्यक्रम बनाउँदा स्थानीय र प्रदेश सरकार एवं मन्त्रालयहरूको पनि रायसुझाव लिइने बताउँदै उनले अब नयाँ तवरले सरकार अगाडि बढ्ने बताए। पुराना योजना पूरा नहुँदै नयाँ योजना निर्माण गर्ने प्रवृत्तिलाई निराकरण गर्ने योजनामा सरकार रहेको उल्लेख गर्दै प्रधानमन्त्री दाहालले केही सीमित मात्रामा अत्यन्त आवश्यक मात्र नयाँ योजना बनाएर बजेट निर्माण गर्नेगरी सरकार अगाडि बढेको बताए। सरकारले भ्रष्टाचार, भूमाफिया र मिटरब्याजविरुद्ध ससक्त कदम चालेको भन्दै उनले सामाजिक सुरक्षा कोषमा अनौपचारिक क्षेत्र, स्वरोजगारी तथा वैदेशिक रोजगारीमा रहेका श्रमिकलाई समेत समेट्ने महत्वपूर्ण कार्य सरकारले गरेको प्रधानमन्त्री दाहालको भनाइ छ। यसबीचमा आफूले विश्वका धेरै नेता र बुद्धिजीबीका माझमा नेपालको पहिचान र गरिमा बढाएको बताए। 'राष्ट्रसंघको महासभा र असंलग्न आन्दोलनसम्म आइपुग्दा नेपालको पहिचान धेरै माथि पुगेको छ भन्ने कुरा विश्वका नेताले महसुस गरेको पाएको छु,' उनले भने।"
सञ्चारमाध्यम भजनमण्डली बन्नु हुँदैन : सञ्चारमन्त्री,"काठमाडौं : सञ्चार तथा सूचना प्रविधिमन्त्री रेखा शर्माले सरकारी सञ्चारमाध्यमलाई स्वतन्त्र र जनउत्तरदायी बनाउनुपर्ने बताएकी छन्। सिंहदरबारमा सोमबार बसेको प्रतिनिधिसभा अन्तर्गतको शिक्षा, स्वास्थ्य तथा सूचना प्रविधि समिति बैठकमा सार्वजनिक सेवा प्रशारण विधेयकको सम्बन्धमा भएको छलफलमा मन्त्री शर्माले सरकारी सञ्चारमाध्यम भजनमण्डली जस्तो नभएर स्वतन्त्र र जनउत्तरदायी बनाउनुपर्ने बताएकी हुन्। जनताका अपेक्षा र सरकारको कामलाई सरकारी सञ्चारमाध्यमले जोड्न सक्नुपर्ने उनले बताइन् । उनले विधेयकलाई समयसापेक्ष बनाउन राष्ट्रियसभाको संशोधन र अहिले आउने संसोधनलाई ध्यान दिइने जिकिर गरिन् । मन्त्री शर्माले रेडियो नेपाल र नेपाल टेलिभिजनलाई एकठाउँमा मर्ज गरेर उन्नतस्तरको सञ्चारमाध्यम बनाउने गरि तयारी गरिएको धारणा राखिन्। उनले संसदको आगामी अधिवेशनमा विधेयकहरुलाई पेश गर्ने गरि पारित गर्नुपर्नेमा जोड दिइन्।"
दरबार हत्याकाण्डको छानविन हुन्छ : प्रधानमन्त्री,"सिमरा : प्रधानमन्त्री पुष्पकमल दाहालले २०५८ सालमा भएको दरबार हत्याकाण्डको छानविन हुने बताएका छन्। सोमबार दिउँसो बाराको सिमरा विमानस्थलमा सञ्चारकर्मीसँगको कुराकानीमा प्रधानमन्त्रीले सो कुरा बताएका हुन्। प्रधानमन्त्री दाहालले संघीय लोकतान्त्रिक गणतन्त्रले सबैलाई स्वतन्त्रतापूर्वक अधिकार दिए पनि व्यवस्थाका विरूद्ध उभिने र षड्यन्त्रूर्ण गतिविधि गर्ने अधिकार कसैलाई नभएको स्पष्ट पारे। त्यसअघि प्रधानमन्त्री दाहालले सिमरास्थित जीतपुरसिमरा उपमहानग पालिकास्थित विशेष आर्थिक क्षेत्र (सेज)को अवलोकन गरेका थिए। उनले स्थानीय व्यवसायीसँग अन्तर्क्रिया गर्दै निजी क्षेत्रलाई विश्वासमा लिएर लगानीको वातावरण बनाउने बताएका थिए। 'निजी क्षेत्रलाई संलग्न नगराई सेज परियोजना सफल हुँदैन, सरकार निजी क्षेत्रको साथमा छ,' उनले भने, 'रुग्ण उद्योग सञ्चालन हुन्छन्, विशेष आर्थिक क्षेत्रलाई महत्त्व दिएर निजीऔसरकारी साझेदारीमा उद्योग सञ्चालन गर्नुपर्छ।' सेजले उत्पादन र निर्यात प्रवर्द्धनमा सहयोग पुर्याइ देशलाई समृद्ध बनाउन महत्त्वपूर्ण भूमिका निर्वाह गर्ने प्रधानमन्त्री दाहालले विश्वास व्यक्त गरेका थिए।"
"एनसेल सेयर खरिद बिक्री अस्वभाविक, हालसम्म ६८ अर्ब बढी रकम विदेश लगेको छानबिन समितिको निष्कर्ष","काठमाडौं : एनसेल सेयर खरिद बिक्री स्वभाविक नभएको छानबिन समितिले निष्कर्ष निकालेको छ। पूर्व महालेखा परीक्षक टंकमणि शर्मा दंगालको संयोजकत्वमा गठित ५ सदस्सीय छानबिन समितिले सेयर बिक्री गर्दा स्वभाविकभन्दा बढी शर्तहरू राखेको निष्कर्ष निकालेको हो। वार्षिक अर्बौँ मुनाफा आर्जन गरिरहेको एनसेल आजियाटाले विज्ञप्तिमार्फत् सार्वजनिक गरेको सेयर कारोबारको व्यावसायिक मूल्य र सम्झौताका शर्तहरू स्वभाविक नदेखिएको भन्दै खरिदकर्ताको प्राविधिक सक्षमता र करोडौं ग्राहक रहेको टेलिकम कम्पनी सञ्चालन गर्न आवश्यक वित्तीय क्षमतासमेत सबल नदेखिएको समितिको निष्कर्ष छ। एनसेलले नेपालमा व्यवसाय सुरू गरेदेखि हालसम्म ८ करोड विदेशी लगानी र २ करोड स्वदेशी लगानी देखिएको छ। उसले वार्षिक एक खर्बभन्दा बढी नाफा कमाई विभिन्न शीर्षकमा ६८ अर्ब बढी रकम विदेश लगेको समितिको प्रतिवेदनमा उल्लेख छ। समितिले दिएको १० सुझाव यस्तो छ१ नेपाल सरकार मन्त्रिपरिषद्को मिति २०८० मङ्सिर २१ गतेको निर्णयबाट एनसेलको अधिकांश शेयर खरिद विक्री भएको सम्बन्धमा अध्ययन तथा छानविन गरी ३० दिनभित्र सुझावसहितको प्रतिवेदन पेश गर्नको लागि पूर्व महालेखा परीक्षक टंकमणि शर्मा दंगालको संयोजकत्वमा ५ सदस्यीय समिति गठन भएको थियो। अध्ययन तथा छानविनको क्रममा पूर्वनिर्धारित समय अपुग भएकोमा मन्त्रिपरिषद्को मिति द्दण्डण् पुस २४ गतेको निर्णयबाट माघ १५ गतेसम्म समितिको म्याद थप भएकोमा थपिएको म्यादभित्रै सरकारले दिएको कार्यादेशबमोजिम समितिले अध्ययन तथा छानविनको कार्य सम्पन्न गरी तयार पारेको प्रतिवेदन नेपाल सरकारलाई बुझाएको। २ समितिले अध्ययन तथा छानविनको क्रममा नेपाल दूरसञ्चार प्राधिकरण, उद्योग विभाग, ठूला करदाता कार्यालय, कम्पनी रजिष्ट्रारको कार्यालय, नेपाल राष्ट्र बैङ्कबाट आवश्यक कागज, प्रमाण, शेयर खरिद विक्री सम्झौता प्राप्त गर्ने, विभिन्न टेलिकम कम्पनीहरूको वेबसाइटबाट आवश्यक विवरणहरू सङ्कलन गर्ने, सङ्घीय संसद्का विभिन्न समितिहरूबाट प्राप्त निर्देशनहरू अध्ययन गर्ने, विज्ञ विशेषज्ञहरूसँग छलफल गरी राय सुझाव लिने, स्थलगत निरीक्षण गर्ने र सम्बन्धित पक्षहरूलाई समितिमा नै उपस्थित गराएर र भर्चुअल माध्यमबाट समेत सोधपुछ गर्ने समेतका कार्यहरू गरी त्यसको अध्ययन तथा विश्लेषण गरिएको। ३ नेपालमा दूरसञ्चार सेवा प्रदायक कम्पनी एनसेल आजियाटा ९साविकको स्पाइस सेल प्रा।लि।० वि।सं।२०५८ सालमा स्थापना भएदेखि यस कम्पनीको हालसम्म १द्ध पटक शेयर तथा स्वामित्व खरिद विक्री भएकोमा ती खरिद विक्रीमा धेरैजसो कारोबारहरू नेपालबाहिर नै अफसोररूपमा भएको तर उक्त कारोबारहरूसँग सम्बन्धित लेनदेनका अभिलेख तथा विवरणहरू कम्पनीले नेपालका आधिकारिक निकायहरूमा पेश गरेको नदेखिएको। कतिपय नेपाली शेयरधनीहरूको कारोबारको भुक्तानी नेपालको बैंकिङ्ग प्रणालीबाट नभई देशबाहिर समेत भएको देखिएको। ४ एनसेलले हालसम्म १ करोड ३० लाखभन्दा बढी सिमकार्ड वितरण गरी मोवाइल सेवा प्रदान गरिरहेको र हालसम्म कर र गैरकर राजस्व गरी नेपाल सरकारलाई करिब ३ खर्ब २ अर्ब रूपैया बुझाएको देखिएको। ५ एनसेलले नेपालमा व्यवसाय शुरू गरेदेखि हालसम्म जम्मा ८ करोड रुपैँया विदेशी लगानी र २ करोड रुपैँया स्वदेशी लगानी गरेको तथा रू।१ खर्बभन्दा बढी नाफा कमाई विभिन्न शीर्षकमा ६८ अर्ब रुपैंयाभन्दा बढी रकम विदेश लगेको देखिएको। ६ एनसेल आजियाटाले नेपाल सरकार समेतलाई कर र गैरकर गरी तिर्नु, बुझाउनु पर्ने ८५ अर्ब रुपैंयाभन्दा बढी रकमको विषय विभिन्न तहका अड्डा, अदालतहरूमा मुद्दाकारूपमा विचाराधीन रहेको देखिएको। ७ एनसेलको मातृ कम्पनी आजियाटा बर्हाडले दूरसञ्चार सेवाको क्षेत्रमा लगानी गरेका नेपाल बाहेकका मुलुकहरूको तुलनामा नेपालमा बढी प्रतिशतले करपछिको मुनाफा आर्जन गरेको देखिएको हुँदा आकर्षक मुनाफा कमाइरहेको अवस्थामा आजियाटाले १ डिसेम्बर २०२३ मा जारी गरेको विज्ञप्तिमा नेपालमा व्यावसायिक वातावरण अनुकूल नभएको भनी लगाएको आरोप तथ्यहीन रहेको। ८ आजियाटाले        ()  मा मध्यस्थको लागि दावी पेश गर्दा राज्य पक्षबाट वैधानिक अपेक्षा उल्लंघन गरेको आरोप लगाएकोमा सो  ले नेपालले वैधानिक अपेक्षा सिर्जना हुनेगरी कुनै कार्य गरेको प्रमाण आजियाटाले पेश गर्न सकेको नदेखिँदा वैधानिक अपेक्षाको उल्लङ्घन भएको नदेखिएको, स्वच्छ र समन्यायिक व्यवहार भएन भन्ने आजियाटाको दावी पनि स्थापित नभएको भनी निर्णय गरेको अवस्थामा उक्त कम्पनीले त्यस्तै प्रकृतिका आरोपहरू पुनस् दोहोर्याएर विज्ञप्ति प्रकाशन गर्नु तथ्यसंगत नदेखिएको। ९ आजियाटा ग्रुप बर्हाड र स्पेक्ट्रालाइट यूकेवीच १ डिसेम्बर २०२३ मा भएको एनसेल आजियाटाको शेयर खरिद बिक्री सम्झौतामा उल्लिखित कारोबार समान व्यावसायिक व्यवहारको सिद्धान्त (  ) मा आधारित भएको नदेखिएको, विक्रीकर्ता पक्ष हावी भई खरिदकर्ता पक्षमा स्वभाविकभन्दा बढी शर्तहरू राखेको, शेयर विक्रीपश्चात वर्षौसम्म पनि विक्रेताले आफूले विक्री गरेको कम्पनीको लाभांश लैजान पाउने, मुद्दा गर्न पाउने, कम्पनीको ऋण तथा दायित्वसमेत विक्रीकर्तामा नहुनेजस्ता शर्तहरू उल्लेख भएको देखिएकोले उक्त सम्झौता स्वतन्त्र ढङ्गले भएको स्वभाविक सम्झौता मान्न सकिने नदेखिएको। १० वार्षिकरूपमा नै अर्बौँ मुनाफा आर्जन गरिरहेको नेपालकै ठूलो दूरसञ्चार सेवा प्रदायक कम्पनी एनसेल आजियाटाले विज्ञप्तिमार्फत सार्वजनिक गरेको शेयर कारोबारको व्यावसायिक मूल्य र सम्झौताका शर्तहरू स्वभाविक नदेखिएको, खरिदकर्ताको प्राविधिक सक्षमता र करोडौँ ग्राहक रहेको टेलिकम कम्पनी सञ्चालन गर्न आवश्यक वित्तीय क्षमतासमेत सबल नदेखिएको ।"
मधेस पुगेर प्रधानमन्त्रीले भने नेता र जनप्रतिनिधि नै मिटरब्याजको पक्षमा लागे,"वीरगञ्ज : प्रधानमन्त्री पुष्पकमल दाहालले संघीय लोकतान्त्रिक गणतन्त्रको मर्म र व्यवस्थाबारे बुझाउन स्थानीय तहका जनप्रतिनिधि जनताको घरदैलोमा पुग्नुपर्ने बताएका छन्। जनतालाई गणतन्त्रको मर्म बुझाउन नसकिएको भन्दै उनले स्थानीय तहका जनप्रतिनिधिले त्यसतर्फ विशेष ध्यान दिनुपर्ने बताए। बारा र पर्सा जिल्लाका स्थानीय तहका जनप्रतिनिधिहरूसँगको छलफलमा प्रधानमन्त्री दाहालले भने, 'संविधानमा व्यवस्था भएका अधिकारबारे आम जनसमुदायलाई बुझाउन स्थानीय तहले नागरिकको प्रत्येक घरसम्म पुग्ने गरी जागरण अभियान वा घरदैलो कार्यक्रम सञ्चालन गर्नुस्।' संविधानले मधेसका नागरिक, महिला, दलितलगायत उत्पीडित वर्ग र समुदायको पहिचान र अधिकारको प्रबन्ध गरेको स्पष्ट पारे। 'आम जनसमुदायसम्म संविधानको मर्म र व्यवस्थालाई जसरी प्रस्तुत गर्नुपर्थ्यो, जसरी स्वामित्व लिनुपर्थ्यो, त्यसो हुन सकेको छैन। यसलाई जनतासम्म व्यवस्थितरूपमा बुझाउने जिम्मेवारी तपाईंहरूको हो।' संविधानमा व्यवस्था भएबमोजिमका संघीय कानुनहरूको निर्माणमा उच्च प्राथमिकताका साथ काम भइरहेको जानकारी दिँदै प्रधानमन्त्री दाहालले प्रहरी समायोजन ऐन कार्यान्वयनको प्रक्रियामा अगाडि बढेको बताए। माध्यमिक शिक्षा विधेयक संसद्मा छलफलको प्रक्रियामा रहेको बताउँदै उनले संघीय निजामती सेवा ऐन संसद्मा प्रस्तुत गर्ने तयारीमा रहेको जानकारी दिए। संघीय कानुनहरूको निर्माणलाई तीव्रता दिन आइतबार कार्यविस्तृतिकरण प्रतिवेदनमाथि आफूले उच्चस्तरीय छलफल चलाएको बताउँदै प्रधानमन्त्री दाहालले संविधानको अनुसूचिमा व्यवस्था भएबमोजिम संघ, प्रदेश र स्थानीय तहको एकल र साझा अधिकार सूचिको व्यवस्थित गरिने स्पष्ट पारे। हजारौं मिटरब्याजपीडित किसानले न्याय पाए प्रधानमन्त्री दाहालले मिटरब्याजपीडित लाखौं किसानहरूले इतिहासमा पहिलोपटक न्याय पाएको बताए। सरकारले कानुन निर्माण गरेर मिटरब्याजलाई जघन्य अपराधका रूपमा परिभाषित गरेको उनको भनाइ छ। मिटरब्याजपीडितका विषयमा सरकारले उच्चस्तरीय आयोग बनाएर काम गरिरहेको बताउँदै प्रधानमन्त्री दाहाल, 'हजारौं किसानले न्याय पाएका छन्, लाखौंले न्याय पाउँदैछन् । यो कुरा आम जनतालाई राम्रोसँग बुझाउनुस्।' कतिपय सन्दर्भमा राजनीतिक दलका स्थानीय नेताहरू र स्थानीय जनप्रतिनिधिहरू नै मिटरब्याजको पक्षमा लागेको भन्ने जनगुनासो आइरहेको बताए। 'तपाईंहरूले पीडकको पक्षमा होइन, पीडितमैत्री आचरण, व्यवहार र पक्षधरताका साथ न्यायको प्रत्याभूति गराउनुस्,' उनले भने। सरकारले लाखौं नागरिकताविहीन नेपाली युवालाई नागरिकता दिने व्यवस्था गरेको उनले स्मरण गराए। 'सबैभन्दा धेरै मधेसका युवाहरू छन्। यो निकै ठूलो काम हो। संघीय सरकारले गरेको यो ऐतिहासिक काम जनतासम्म पुर्याएर राज्यप्रति नागरिकको विश्वास र सम्बन्ध अभिवृद्धि गर्नुस्।'"
प्रधानमन्त्रीलाई भेटेर मेयर सिंहले भने वीरगन्ज विभेद्मा पर्यो,"वीरगन्ज : वीरगन्ज महानगरपालिकाका मेयर राजेशमान सिंहले वीरगन्ज संघीय सरकारको उपेक्षामा परेको गुनासो प्रधानमन्त्री पुष्पकमल दाहालसँग गरेका छन्। सोमबार वीरगन्जमा प्रधानमन्त्रीसँग पर्साबाराका स्थानीय तहका प्रमुखहरूको संवाद कार्यक्रममा वीरगन्ज महानगरका मेयर सिंहले आर्थिक नगरी भनेर चिनिने वीरगन्ज महानगर भए पनि सरकारको उपेक्षामा परेको गुनासो गरे। उनले वीरगन्ज महानगरपालिका भए पनि महानगरको मापदण्डअनुसारको न्यूनतम शहरी सुविधाबाट बञ्चित भएको बताएका थिए। प्रधानमन्त्री दाहाललाई मेयर सिंहले भने, 'वीरगन्जसँग विभेद् गरिदिनुभएन। काठमाडौं, भरतपुर, ललितपुर महानगरजस्तै वीरगन्जलाईपनि सरकारले हेरिदिनुपर्यो।' उनले सर्वोच्च अदालतमा वर्षौंदेखि अड्किएको वीरगन्जको मुख्य सडक विस्तारसम्बन्धी मुद्दा छिट्टै टुङ्ग्याउनका लागि पहल गरिदिन प्रधानमन्त्रीसँग आग्रह गरे। 'सर्वोच्चमा वीरगन्जको मुख्य सडक विस्तारको मुद्दाको पेशी २३औं पटक सरिसकेको छ। अब अर्को पेशी फागुनमा परेको छ। उक्त मुद्दाको किनारा लगाउन सरकारले पहल गरिदिनुपर्यो, उनले भने। देशकै दोस्रो ठूलो रंगशाला नारायणी रंगशालाको जीर्णेद्वार र विस्तारलाई राष्ट्रिय गौरवको योजनामा समावेश गरिदिन पनि उनले आग्रह गरेका थिए। मेयर सिंहले वीरगन्जका लागि केही ठूला परियोजनासहितको योजना सरकारको आगामी नीति, कार्यक्रम तथा बजेटमा समावेश गर्न आग्रहसहितको पत्र पनि उनले बुझाएका थिए। पत्रमा वीरगन्जमा चापकाल सुक्ने समस्या दोहोरिने सम्भावना भएकाले खानेपानी समस्या समाधानका लागि आवश्यक संख्यामा ओभरहेड ट्यांकी निर्माणका लागि आगामी बजेटमा ब्यवस्थापन गरिदिन माग गरिएको छ। त्यस्तै वीरगन्ज १७ र १९ मा अतिक्रमणमुक्त बनाइएको करिब ३५ बिघा जग्गामा पर्यटकीय स्थलका रूपमा आधुनीक ताल निर्माणको प्रक्रिया अगाडि बढाइएकाले त्यसका लागि आवश्यक ५० करोड रुपैयाँको बजेट विनियोजन गरिदिनपनि मेयर सिंहको आग्रह छ। त्यस्तै वीरगन्जमा व्यवस्थित ट्रान्सपोर्ट भिलेज निर्माणको लागि पनि आवश्यक बजेट विनियोजन गरिदिन आग्रह मेयर सिंहले गरे। त्यस्तै वीरगन्जमा रहेको १३५ वर्ष पुरानो पुरातात्विक तथा धार्मिक महत्व सहितको नृसिंह मन्दिर जिर्णोद्वार तथा सौन्दर्यकरणका लागि ३५ करोड, घण्टाघर छेउको खाली जग्गामा पार्क निर्माणका लागि ३९ करोड, सिर्सिया नदिको दुवैतर्फ तटबन्ध गरी १० किलोमिटरको कालोपत्रे सडक निर्माणका लागि ५० करोड, विन्दवासिनी मन्दिरको सौन्दर्यकरणका लागि १७ करोड रुपैयाँ सरकारको आगामी बजेटमा विनियोजन गरिदिनपनि मेयर सिंहले प्रधानमन्त्रीसँग आग्रह गरेका छन्। मेयर सिंहको आग्रहसहितको पत्र बुझेपछि प्रधानमन्त्री दाहालले वीरगन्ज महानगरका लागि मेयर सिंहले लिखितरूपमा पेस गरेका माग सरकारको नयाँ बजेटमा सम्बोधन गर्ने आश्वासन दिए। उनले भने, स्थानीय तहका मुद्दा र समस्या सम्बोधन गर्ने गरी नै नयाँ नीति, कार्यक्रम तथा बजेट सरकारले बनाउँदैछ। त्यसैका लागि सरकारले अहिलेदेखि नै काम थालिसकेको पनि उनले जानकारी गराए। तीन तहका ससरकारबीच देखिएको असन्तुलनलाई निराकरण हुने गरी नयाँ नीति, कार्यक्रम तथा बजेट ल्याउन सरकारले ध्यान केन्द्रित गरेको पनि उनले बताए। उक्त संवाद कार्यक्रममा पर्साका १४ र बाराका १६ पालिकाका प्रमुख, प्रमुख प्रशासकीय अधिकृत, वीरगन्ज उद्योग वाणिज्य संघका पदाधिकारी, सुरक्षा निकायका प्रमुख लगायतको सहभागीता थियो।"
"प्रचण्डले भने : औषधि उत्पादनमा लाग्नुस्, सरकारले सघाउँछ","काठमाडौं : प्रधानमन्त्री पुष्पकमल दाहाल प्रचण्डले कर्णाली स्वास्थ्य विज्ञान प्रतिष्ठानलाई औषधि उत्पादनका लागि आवश्यक गृहकार्य गर्न निर्देशन दिएका छन्। प्रतिष्ठानको नवौँ सभालाई सम्बोधन गर्दै उनले प्राकृतिक स्रोत र सम्पदाहरूको बहुआयामिक उपयोग गरेर कर्णालीले औषधि उत्पादनमा विशेष पहल लिनुपर्ने बताएका हुन्। प्रचण्डले भने,कर्णाली प्रदेश अथाह प्राकृतिक स्रोत र मुख्यतः जडीबुटी स्रोतमा महत्त्वपूर्ण छ। तसर्थ, प्राकृतिक स्रोत र सम्पदाहरूको बहुआयामिक उपयोगका साथै औषधि उत्पादनका क्षेत्रमा समेत पहल लिनुपर्दछ। प्रधानमन्त्री प्रचण्डले आगामी दिनमा कर्णालीको अथाह सम्भावनालाई सदुपयोग गर्ने योजनामा सरकारले सघाउने उल्लेख गरे। उनले भने, बाटोघाटोको असुविधा, दक्ष चिकित्सकहरू र प्राविधिकहरूको अभाव, अन्य साधनस्रोतको अभावजस्ता समस्याहरू छन्, जसले सेवा प्रवाह र दक्ष जनशक्ति उत्पादनमा चुनौती देखिएको छ। आगामी दिनमा यसको सम्बोधनका निम्ति सरकारको तर्फबाट उचित पहल हुनेछ। चिकित्सक, प्राविधिकहरू र कर्मचारीहरूको वृत्ति विकास र सेवा सुविधाबारे राखिएका चासो र मागबारे आफू जानकार रहेको उनको भनाई छ। प्रचण्डले भने, तपाईंहरूका मागहरू क्रमशः सम्बोधन गर्दै जाने विश्वाससमेत दिलाउँछु।"
प्रहरी समायोजन विवादको समाधान अन्तिम चरणमा,"काठमाडौं : प्रहरी समायोजनको विवादको समाधान अन्तिम चरणमा पुगेको छ। प्रदेश प्रहरीको कमाण्ड डीआईजीले गर्ने गरी प्रहरी समायोजनको मुद्दा अगाडि बढेको हो। गृह मन्त्रालयले एक महिनाभित्रै प्रहरी समायोजनको काम सुरु गर्ने गरी तयारी गरेको छ। प्रहरी समायोजनको विवाद समाधान गर्न उपप्रधान एवं गृहमन्त्री नारायणकाजी श्रेष्ठले प्रदेशका गृहमन्त्रीहरू, प्रहरी संगठनका प्रतिनिधिबीच छलफल गरेका छन्। गृह मन्त्रालयका प्रवक्ता नारायणप्रसाद भट्टराई संघीय प्रहरी ऐन निर्माण प्रक्रियासँगै समायोजनको काम पनि सुरु भएको बताएका छन्। प्रहरी समायोजन ऐन पहिल्यै नै आइसकेको र संघीय प्रहरी ऐनको मस्यौदा पनि बनेको बताए। उनका अनुसार गृहमन्त्रालयले संघीय प्रहरी ऐन र समायोजनको काम सँगसँगै अगाडि बढाउन लागेको छ। विवादित ऐन संशोधन गर्ने र समायोजनको प्रक्रिया पनि एकैसाथ सुरु गर्ने तयारीमा गृह मन्त्रालय छ। नेपाल प्रहरी र प्रदेश प्रहरी कार्य सञ्चालन सुपरिवेक्षण, समन्वय ऐन२०७६ र प्रहरी कर्मचारी समायोजन ऐन०७६ मै तयार भएको हो। यही ऐनअनुसार प्रहरी समायोजन हुनुपर्ने माग प्रदेश सरकारको छ। ऐन बनेको ४ वर्ष भइसक्दा पनि प्रहरी समायोजन हुन नसकेको भन्दै प्रदेश सरकार, प्रदेशको आन्तरिक मामिला तथा गृहमन्त्रालय असतुष्ट हुँदै आएको छ। प्रहरी समायोजन हुनुपर्ने र प्रदेश सरकारको मातहतमा प्रहरी हुनुपर्ने माग प्रदेशको हो। आइतबार गृह मन्त्रालयमा भएको छलफलमा प्रदेशका आन्तरिक मामिला तथा कानुन मन्त्रीहरूले प्रमुख जिल्ला अधिकारीलाई पनि प्रदेशको संरचनामा राख्न सुझाव दिएका छन्। गृहमन्त्री श्रेष्ठको अध्यक्षतामा बसेको गृह विषयगत समितिको बैठकमा विभिन्न चारवटा विषयमा छलफल गरेको थियो। यही माघ १७ गते प्रधानमन्त्रीले राष्ट्रिय समन्वय परिषद्को बैठक वोलाएका छन्। उक्त बैठकमा प्रहरी समायोजनको विषय टुंगो लाग्ने बताइएको छ। यसै सन्र्दभमा गृहमन्त्रीले प्रदेशका सम्बन्धित मन्त्रीहरूसँग छलफल गरेका हुन्। बैठकमा प्रदेश मन्त्रीहरूले ऐन बमोजिम नै कमान्ड सिस्टम मिलाउन प्रमुख जिल्ला अधिकारीलाई पनि प्रदेश सरकारको मातहतमा राख्नुपर्नेमा जोड दिएका थिए। बागमती प्रदेशका आन्तरिक मामिला तथा कानुन मन्त्री गंगानारायण श्रेष्ठले प्रहरी समायोजनको विषय छिटो किनारा लगाउनुपर्ने बताए। उनी भन्छन्, संघीय सरकारअन्र्तगत रहेको प्रमुख जिल्ला अधिकारीले प्रदेशको प्रहरीलाई कमाण्ड गर्ने विषय अलि व्यावहारिक देखिँदैन। प्रहरी परिचालन प्रजिअले गर्ने हो भने प्रजिअ पनि प्रदेश संरचनामा बाँधिनुपर्छ। उनी भन्छन्, प्रदेश सरकारअन्र्तगत प्रदेश प्रहरी परिचालन गरिनुपर्छ। काठमाडौं उपत्यका प्रहरीको जिम्मा पनि प्रदेश प्रहरीले नै लिन पाउनुपर्ने श्रेष्ठको भनाइ थियो। समायोजन हुने प्रहरी कर्मचारीको वृत्ति विकासबारे नयाँ प्रस्तावित संघीय प्रहरी ऐनमा व्यवस्था गर्ने विषयमा छलफल गरिएको थियो। नेपाल प्रहरी र प्रदेश प्रहरी कार्य सञ्चालन सुपरिवेक्षण, समन्वय ऐन२०७६ मा केही संशोधन गर्नुपर्ने सुझाव प्रदेश मन्त्रीहरूको थियो। केही ऐन नयाँ बनाउनुपर्ने पनि उनीहरूको माग थियो। गृह मन्त्रालयका प्रवक्ता नारायणप्रसाद भट्टराईका अनुसार प्रहरी समायोजनको प्रक्रिया केही समय लगत्तै सुरु हुन्छ। समायोजनमा जाने प्रहरी कर्मचारीका विषयमा ऐच्छिक रूपमा जान पाउनुपर्ने व्यवस्था गरिनेछ। बैठकमा प्रहरी समायोजन ऐन र नेपाल प्रहरी तथा प्रदेश प्रहरीको कार्य सञ्चालन सुपरीवेक्षण र समन्वय गर्नेसम्बन्धी ऐनका केही विषय परिमार्जन गर्नुपर्ने आवश्यकता देखिएकाले त्यसलाई समसामयिक रूपमा परिमार्जन गर्ने निर्णय भएको थियो। नेपाल प्रहरी ऐन र स्थानीय प्रशासन ऐन तर्जुमाको चरणमा रहेको छ। अन्य ऐनसँग तालमेल हुने गरी नयाँ कानुन निर्माण गर्ने सहमति भएको छ। गृह प्रवक्ता भट्टराईले प्रहरी समायोजन कर्मचारी समायोजनकै प्रक्रियामा हुने बताउँदै शान्ति सुरक्षासँग प्रत्यक्ष असर गर्ने विषय भएकाले प्रहरी समायोजनमा गृहमन्त्रालय संवेदनशील रहेको बताए। उनी भन्छन्, प्रदेश प्रहरीको दज्यार्नी चिन्ह कस्तो हुने विषयमा संविधानमा उल्लेख छैन र यो विषयलाई ऐनले पनि सम्बोधन गरेको छैन। यो विषय अटाउने गरी नयाँ कानुनमा सम्बोधन गरिनेछ। दज्र्यानी चिन्ह सबै प्रदेशमा एउटै हुनुपर्नेमा सबैको जोड छ। एकपटक प्रदेशमा समायोजन भएर गएको प्रहरी नेपाल प्रहरीमा पनि वृत्ति विकासमा आउने बाटो खुला राखिने भट्टराईले बताए। गृह प्रवक्ता भट्टराई भन्छन्, सरकारको केन्द्र र प्रदेशमा रहने प्रहरी दरबन्दी ४ वर्षअगाडि नै टुंगो भएको विषय हो। नेपाल प्रहरीको ७९ हजार ५ सय ४१ दरबन्दीमा ५४ हजार ७२० प्रहरी प्रदेश मातहत समायोजनमा जानेछन्। २४ हजार ८२१ जना केन्द्रमा रहनेछन्। सरकारले गरेको पुरानो निर्णयको आधारमा हरेक प्रदेशमा एक डीआईजी र तीन एसएसपीको दरबन्दी हुनेछ। प्रदेश प्रहरीको कमाण्ड डीआईजीले सम्हाल्नेछन्। नेपाल प्रहरीका प्रवक्ता भीमप्रसाद ढकालका अनुसार प्रदेश प्रहरी कार्यालयमा दुई तथा प्रदेश तालिम केन्द्रमा एक एसएसपीको दरबन्दी रहनेछ। प्रदेशअन्तर्गत ७ जना डिआइजी, २१ जना एसएसपी, ६९ एसपी र १८१ जना डीएसपी रहनेछन्। यस्तै ७३२ जना इन्सपेक्टरको दरबन्दी प्रदेश सरकारअन्तर्गत हुनेछ। प्रदेश सरकारमा ३९२६ जना प्राविधिक प्रहरी हुनेछन्। ढकाल भन्छन्, प्रहरी समायोजनका लागि नेपाल प्रहरीले सरकारलाई आवश्यक सहयोग गरिरहेको छ। गृहमन्त्रालयको तयारी अनुसार नै समायोजनको प्रक्रिया अगाडि बढ्ने ढकालले बताए। समायोजनमा जाने प्रहरीलाई आवेदन माग्ने र स्वेच्छिक रूपमा जान चाहनेलाई पठाउने बताए।"
इलामका लेकाली क्षेत्रका किसानलाई आलु रोप्न धमाधम,"इलाम : सूर्योदय नगरपालिका१ थुम्केका तीर्थ बुढाथोकीलाई आलु रोप्ने चटारो छ। बुढाथोकीले ८० मन आलु रोप्न घर माथिको १० रोपनी टारबारी जोतेर तयार बनाएका छन्। पहिलो दिन आलु रोप्न १५ जना खेताला भनेको छु, एकैपटक सबै खेताला भेटिँदैनन्। हप्ता दिनसम्म रोपेर सकिन्छ, गोदाममा राखिएको बीउ आलु देखाउँदै उनले भने, पहिलेपहिले त सयौँ मन रोपेको हो। तर अहिले काम गर्ने युवा विदेशतिर गए, पल्लो गाउँतिर पुगेर खेताला भन्नुपर्छ। सन्दकपुर, माईजोगमाई, देउमाई, सूर्योदयलगायत माथिल्लो लेकाली क्षेत्रका किसानको मुख्य नगदेबाली आलु हो। मकै र अन्य बाली मासिन थालेपछि किसानले आलुमात्र लगाउन थालेका छन्। आलुखेतीले नै घर चलाउने, बालबच्चा पढाउनेजस्ता सबै खर्च धान्दै आएको किसान बताउँछन्। एक मन बराबर कम्तीमा सात मन फल्छ। ८० मन रोप्दा साढे पाँच सय मन हराउँदै, बुढाथोकीले भने, बेच्नेबेला दुई हजार प्रतिमन हुँदा पनि ११ लाखजतिको कारोबार आलुबाट हुन्छ, खर्च कटाएर पनि वर्षमा पाँच लाखसम्म आम्दानी गरिन्छ। सडक सञ्जालको सहज पहुँच नपुगे पनि भारतीय सीमा क्षेत्र मानेभञ्ज्याङ बजार पुग्न थुम्केबाट पैदल डेढ घन्टा लाग्छ। उत्पादन भएको आलु बिक्री गर्न बजार अभाव नहुने भएकाले बर्सेनि ठूलोमात्रामा आलुखेती गरेर यहाँका किसानले मनग्य आम्दानी गरिरहेका छन्। जिल्लाको तल्लो क्षेत्रमा बीउ बिक्री गर्न र बाँकी मानेभञ्ज्याङ बजारमा लगेर फुट्टा आलु बेच्न सकिने भएकाले व्यावसायिक आलुखेती गरिरहेका हुन्। यतिबला रोपेको आलु असार, साउनमा उत्पादन हुन्छ। चिसो ठाउँ भएकाले घरको गोदाममा थन्क्याएर राखेको आलु कुहिने डर हुँदैन। केही बजार लगेर साउनमै बिक्री गर्छौं, आधाजति भण्डारण गरेर राख्छौँ। किसान सीता क्षेत्रीले भने। असोज, कात्तिकमा तल्लो क्षेत्रका किसान लेकमा पुगेर त्यही आलु बीउका रुपमा खरिद गर्छन्। बेचेर रहेको आलु लेकतिर यो याममा रोपिन्छ। यसरी आलुबाट किसानले आर्थिक उपार्जन गरिरहेका हुन्। आलुसहित कोपी, मुला, चिराइतोलगायतका कृषिउपज यहाँ धेरै उत्पादन हुन्छ। उत्पादित कृषिउपजको बजार मानेभञ्ज्याङ हो। बजार नजिकै भए पनि ढुवानीमा यातायात समस्या छ। कच्ची सडक भरपर्दो छैन। दुःखले माटोरसाइकल चलाउन सकिए पनि गाडीमा आलु ढुवानी गर्न सकिँदैन, बुढाथोकीले भने। यातायातको साधन घोडा हो। प्रायजसो सबैको घरमा घोडा पालिएको हुन्छ। उत्पादित कृषिउपजलाई बजार पुर्याउन र त्यहाँबाट घरका लागि आवश्यक नुन, तेल, चामल, गाईवस्तुका लागि अन्न घोडामा बोकाएर ल्याइन्छ। यो ठाउँ लोपोन्मुख वन्यजन्तु रेडपाण्डा पाइने क्षेत्र हो। यहाँबाट श्रीअन्तुमा जस्तै सूर्योदय देखिन्छ। भारतसहित तेस्रो मुलुकसम्मका पर्यटक रेडपाण्डाको अध्ययन अवोलकन गर्न आइपुग्छन्। पर्यटकका लागि होमस्टे बनाइएको छ। सडक नहुँदा सबै कुरा खल्लो भएको स्थानीय बताउँछन्। आलुलगायत खेती गर्ने किसानलाई सडक अभावको तीतो महसुस हुन्छ। वर्षामा पहिरो जान्छ, घोडा नै पुर्छ, बाटोमा चिप्लिएर भिरमा भारीसँगै खसिन्छ कि भन्ने चिन्ताले खेतीको उपलब्धि पनि दिक्क लाग्दो हुन्छ। तीर्थका छोरा रमन बुढाथोकीले भने, हामी विकासमा पछि परेका छौँ, अन्तुले घाम बेचेको छ। त्यहाँ देशविदेशका पर्यटक आउँछन्। उत्तिकै घाम देखिने थुम्के पुग्न भने सामान्य सडक बनाइएन। अरू त अरू रेडपाण्डाको संरक्षण गर्ने, प्रचारप्रसार गर्ने कुरामा कसैको ध्यान छैन। विशेषगरी जिल्लाको उच्च पहाडी भेगका किसानले आलुको व्यावसायिक खेती गर्ने गरेका छन्। आलुको नयाँनयाँ जात उत्पादन गर्ने उद्देश्यले सरकारले जौ बारीमा आलु विकास केन्द्र स्थापना गरेको छ। विशेष गरेर एमएस, डेजिरे, बिटे, सेतो आलु तथा झ्यालेलगायत जातका आलु उत्पादन हुने गरेको छ। लेकाली क्षेत्रका अधिकांश किसानले आलुलाई मुख्य आम्दानीको स्रोत बनाएका छन्। इलाममा बढी उत्पादन भएकै कारण सात अ मा पर्ने आलु पनि एक हो। हिउँ पर्ने जमिनमा समेत फस्टाउने आलु छ हजार ८१५ हेक्टर क्षेत्रफलभन्दा बढी जमिनमा खेती गर्ने गरिएको छ। कृषि ज्ञानकेन्द्र इलामका अनुसार गत आर्थिक वर्ष २०७९८० मा जिल्लामा छ हजार नौ सय ९६ हेक्टर क्षेत्रफलमा आलुखेती गरिएको थियो। सो क्षेत्रफलमा एक लाख १७ हजार आठ सय ८३ मेट्रिकटन उत्पादन भएको ज्ञानकेन्द्रका कर्मचारी रुजन खड्काले जानकारी दिए। उनका अनुसार आलुको उत्पादकत्व १६ दशमलव ८५ हेक्टर छ। संघीय कार्यक्रमअन्तर्गत यस वर्ष इलाममा आलु ब्लक विकास कार्यक्रम छ। यसका लागि फिल्ड भेरिफिकेसन र अनुगमन भइरहेको खड्काले बताए। ५० प्रतिशत साझेदारीमा १५ लाख बजेटमा चाँडै आलुको ब्लक क्षेत्र निर्धारण गरिने खड्काले बताएका छन्। रासस"
मासिक दुई लाख तलब पाउने प्रलोभन देखाएर ६ लाख ठगी गर्ने पक्राउ,काठमाडौं : पोल्यान्ड पठाइदिन्छु भन्दै ६ लाख ठगी गर्ने एक जना पक्राउ परेका छन्। काठमाडौं उपत्यका अपराध अनुसन्धान कार्यालयको टोलीले ४३ वर्षीय गिरिस विलास जोशीलाई पक्राउ गरेको हो। उनले सुस्मिता थापालाई पोल्यान्ड पठाइदिन्छु भन्दै पटकपटक गरी ६ लाख ठगी गरेका थिए। प्रहरीका अनुसार उनले पोल्यान्डको प्रतिष्ठित होटलमा वेटरको काम मिलाइदिने र मासिक दुई लाख तलब पाउने प्रलोभन देखाएका थिए। त्यसका लागि प्रतिव्यक्ति ३० लाख लाग्ने उनले बताएको प्रहरीको भनाइ छ। प्रहरी उपरीक्षक रविन्द्र रेग्मीले जानकारी दिए।
नियमविपरीत सञ्चालित आयुर्वेद पसलमा सिल,"गुल्मी : गुल्मीको सदरमुकाम तम्घासमा नियम विपरीत सञ्चालन गरिएको सम्पन्न आयुर्वेद पसलमा सिल गरिएको छ। सोमबार जिल्ला प्रशासन कार्यालय गुल्मीका प्रशासकीय अधिकृत नारायण घर्तीको नेतृत्वमा गएको टोलीले पसलमा सिल गरेको हो। उक्त आयुर्वेद केही वर्षदेखि सञ्चालनमा छ। आयुर्वेदले नियम विपरीत प्रयोगशाला सेवा सञ्चालन र औषधि बिक्री गरिरहेको नागरिकबाट गुनासो आएपछि अनुगमन गरेर पसल सिल गरिएको जिल्ला प्रशासन कार्यालय गुल्मीले जनाएको छ। अधिकृत घर्तीका अनुसार सम्पन्न आयुर्वेद पसलले प्रयोगशालाको सम्बन्धित निकायमा दर्ता नगरेको, एलोपेथी र होमोपेथी औषधि दुवै बिक्री गरेको, औषधिको खुला बिक्री तथा बिरामीको चेकजाँच गरेको पाइएको थियो। पसलले ८ कोठामा औषधि, प्रयोगशाला र बिरामी कुरुवा कक्ष सञ्चालन गरेको छ। रेसुंगा नगरपालिका वडा नम्बर ८ का वडाध्यक्ष निरञ्जन काउछाको रोहबरमा जिल्ला आयुर्वेद स्वास्थ्य कार्यालयका प्रतिनिधि र प्रहरी समेतले आयुर्वेद पसलमा सिल गरेका थिए। सिल गरेलगत्तै उक्त आयुर्वेद पसलबारे प्रहरी प्रशासनले थप अनुसन्धान गरिरहेको छ। सफल होमियो फार्मेसी र सम्पन्न आयुर्वेद औषधालय एकै ठाउँमा सञ्चालन भइरहेको थियो।"
अजरबैजान पठाइदिने भन्दै ३३ लाख रकम लिइ फरार कन्सलटेन्सी सञ्चालक पक्राउ,"काठमाडौं : वैदेशिक रोजगारीका लागि अजरबैजान पठाइदिने भन्दै लाखौं रकम ठगी गरेको आरोपमा एक कन्सलटेन्सीका सञ्चालक पक्राउ परेका छन्। पक्राउ पर्नेमा बाराको मिराकल कन्सलटेन्सीका सञ्चालक २३ वर्षीय राम शरण शिवाकोटी रहेको प्रहरीले जनाएको छ। उपत्यका अपराध अनुसन्धान कार्यालयका प्रवक्ता एवं सूचना अधिकारी प्रहरी उपरीक्षक रविन्द्र रेग्मीले शिवाकोटीलाई कञ्चनपुरको गड्डाचौकीबाट नियन्त्रणमा लिएको जानकारी दिए। उनले वैदेशिक रोजगारीका लागि अजरबैजान पठाइदिने भन्दै पीडित युनिसा आले मगरसहित केही व्यक्तिबाट ३३ लाख २ हजार रकम लिइ फरार भएका थिए। अजरबैजान पुगेपछि प्रतिष्ठित कम्पनीमा काम लगाइदिने,त्यहाँ २ लाख रुपैयाँ तलब हुने भनी विश्वास दिलाइ पीडितहरूबाट पटकपटक गरी ३३ लाख २ हजार रुपैयाँ लिइ भारतको नयाँ दिल्लीमा लुकिछिपी बस्दै आएको प्रहरी अनुसन्धानबाट खुलेको छ। उनलाई कञ्चनपुरको गड्डा चौकीबाट नियन्त्रणमा लिएको हो। उनले फ्रान्स,स्पेन,युक्रेनजस्ता देशहरूमा पठाइदिने भन्दै व्यक्तिहरूसँग रकम लिएको खुल्न आएको छ। शिवाकोटीलाई थप अनुसन्धानका तथा कारवाहीका लागि वैदेशिक रोजगार विभाग ताहाचाल पठाइएको छ।"
योजना सुरु भइसकेपछि डीपीआर संशोधन गर्न माग,"धनकुटा : एकीकृत शहरी पूर्वाधार विकास कार्यको डीपीआर संशोधन गर्न स्थानीयले माग गरेका छन्। सघन सहरी तथा भवन निर्माण आयोजना धनकुटामार्फत महालक्ष्मी नगरपालिका केन्द्र जीतपुर बजारमा निर्माणअघि बढेको कार्यक्रमको योजना संशोधन गर्न माग गरेका हुन्। उक्त योजना मार्फत् बन्ने केही संरचना मानव बस्तीभन्दा जंगलतिर निर्माण हुने भएकाले डीपीआर संशोधन गर्न स्थानीयले माग गरेका हुन्। एकीकृत सहरी पूर्वाधार विकास कार्यका लागि संघीय सरकारमार्फत ५० करोड रुपैयाँ विनियोजन भएको थियो। उक्त बजेटमार्फत जीतपुर बजारमा मिनिमार्केट र ४ वटा सडकको करिव ८ किलोमिटर क्षेत्र कालोपत्रे गरिने योजना छ। तर बजार क्षेत्रमा निर्माण हुने मिनिमार्केट र केही सडक पायक नभएकाले डीपीआर संशोधन हुनु पर्नेमा स्थानीयको जोड थियो। सघन शहरी आयोजना धनकुटाले महालक्ष्मी नगरपालिकाको सभाहलमा मिनी मार्केट भवन र बजारको पहुँचसम्म पुग्ने सडक निर्माणको कार्यान्वयन चरणको बारेमा जनप्रतिनिधि, स्थानीय बासिन्दा, राजनीतिक दलका प्रतिनिधिसहितको सरोकारवालाहरुसँग आइतबार छलफल कार्यक्रम सञ्चालन गरेको थियो। उक्त कार्यक्रममा बोल्ने अधिकांश जनप्रतिनिधि र स्थानीयले डीपीआर सच्याउनुपर्ने माग राखेका थिए। जीतपुरका स्थानीय गजेन्द्र पौडेलले पूर्वाधार निर्माणको छनोटदेखि कार्यान्वयनसम्म कसैको स्वार्थ देखिन नहुने बताए। उनले विकासको पूर्वाधार मानव वस्तीमा हुनुपर्नेमा जोड दिँदै बस्ती नभएको जंगलमा पूर्वाधार निर्माण गर्दा सरकारी लगानीको दुरुपयोग हुने बताए। त्यस्तै अर्का स्थानीय युवराज पौडेलले मिनी मार्केट भवनको सटर बजारतिर फर्किनु पर्नेमा विद्यालय तिर फर्किएकाले डीपीआर गलत भएको बताए। सघन शहरी तथा भवन निर्माण आयोजना धनकुटाले २०७८ चैतमा डीपीआर निर्माण गरेको थियो। ५० प्रतिशत बजेटले मुख्य शहरी पूर्वाधार योजनाहरु अन्तर्गत स्थानीय ६ वटा सडक तथा नाला व्यवस्थापन गर्ने, ३० प्रतिशत लगानीमा आयआर्जनसँग सम्बन्धी पूर्वाधार योजनाअन्तर्गत मिनीमार्केट, बसपार्क र बजार निर्माण व्यवस्थापन गर्ने उल्लेख छ। उक्त योजना अन्तर्गत बजार क्षेत्रमा २४९ किमी, अस्पताल लाइन क्षेत्रमा १५५ किमी, नगरपालिकादेखि प्रहरी चौकीसम्मको ०४४ किमी र जीतपुर, रातमाटे हुँदै छर्थीखोलादेखि अर्खौले बजगाउँसम्मको ३४० गरी करिब ८ किलोमिटर सडक र मिनि मार्केट निर्माण गर्ने योजना छ महालक्ष्मी नगरपालिका प्रमुख ध्रुवराज रायाले उक्त योजनामार्फत् कालोपत्रे हुने मानव वस्ती सट्टा जंगल क्षेत्रमा हुनेगरि डीपीआरमा भएकाले त्यस्ता सडकले दिर्घकालीन फाइदा नपुग्ने भएकाले सच्याउन पहल गर्ने बताए। आयोजना प्रमुख सुमनकुमार मिश्रले स्थानीय तहको सल्लाहमै डीपीआर तयार भएकाले सच्याउन नसकिने बताए।"
भीरबाट लडेर दुई जनाको मृत्यु,नुवाकोट : नुवाकोटको दुई छुट्टाछुट्टै स्थानमा भीरबाट खसेर दुई जनाको मृत्यु भएको छ। बेलकोटगढी नगरपालिका८ स्थित चिसापानीको भीरमा सोही स्थानका ५६ वर्षीय देवीबहादुर कार्कीको मृत्यु भएको जिल्ला प्रहरी कार्यालय नुवाकोटले जनाएको छ। उनको शव जिल्ला अस्पताल त्रिशूलीमा लगेर पोष्टमार्टम गरिएको प्रहरी नायव उपरीक्षक खगेन्द्रबहादुर खड्काले जानकारी दिए। उनका अनुसार तीन दिनदेखि उनी घरबाट बेखबर रहेका थिए। प्रहरीले घटनाको अनुसन्धान जारी राखी सोमबार कानुनी प्रक्रिया पूरा गरी शव पोष्टमार्टम गरी अन्तिम संस्कारका लागि आफन्तलाई बुझाएको छ। शिवपुरी गाउँपालिका५ मुलाबारीका ३७ वर्षीय सुमन खड्का आफ्नै घरदेखि २ सय मिटर दूरीमा रहेको मुलाबारी पहिरोमा लडेर मृत अवस्थामा फेला परेका छन्। उनका अनुसार शनिबारदेखि नै सम्पर्कमा नरहेका खड्कालाई स्थानीयवासी र घरपरिवारले खोज्दै जाने क्रममा भीरमा लडेर मृत अवस्थामा फेला पारेका थिए।
मृत भेटिएकी विदेशी महिलाको शव पोष्टमार्टमका लागि शिक्षण अस्पताल लगियो,काठमाडौं : ललितपुरको नागबहालमा एक जना जर्मन नागरिक मृत अवस्थामा फेला परेकी छन्। ग्रिन तारा हेरिटेज होम एण्ड अपार्टमेन्टमा बस्दै आएकी अन्दाजी ५७ वर्षीया एडल हिप डोरा नाम गरेकी जर्मन महिला मृत अवस्थामा फेला परेको प्रहरीले जनाएको छ। घटनाको जानकारी पाउने बितिकै प्रहरीको टोली घटनास्थलमा पुगेको थियो। कोठाको ढोका खोलेर हेर्दा लडेको अवस्थामा फेला परेको र टाउकोमा घाउ भएर धेरै रगत बगेको देखिएको ललितपुर प्रहरी प्रमुख एसएसपी शेखर खनालले जानकारी दिए। घटनापछि तालिमप्राप्त कुकुर र पाटन अस्पतालको फोरेन्सीक टोलीले जाँच गर्दा तत्काल शंकास्पद् अवस्था नदेखिएको खनालले बताए। शवको पोष्टमार्टमका लागि शिक्षण अस्पताल लगिएको प्रहरीले जनाएको छ। उक्त महिला विगत दुई वर्षदेखि अपार्टमेन्टमा बस्दै आएकी थिइन्। त्यस्तै उनले काभ्रेमा रिसोर्टसमेत सञ्चालन गरेको खुल्न आएको प्रहरीले जनाएको छ।
विराटनगरबाट १ सय २१ किलो गाँजासहित ४ जना पक्राउ,"विराटनगर : सशस्त्र प्रहरीले विराटनगरबाट १ सय २१ किलोग्राम गाँजासहित ४ जनालाई पक्राउ गरेको छ। विराटनगर महानगरपालिका१० तीनटोलियास्थित गुराँस टोलबाट कम्पाउण्डले घेरेको घरको पछाडि घाँसमा लुकाएर राखिएको ठूलो परिणामको गाँजा आइतबार राति बरामद भएको सशस्त्र प्रहरी बल कोशी प्रदेशका प्रमुख डीआईजी अन्जनीकुमार पोखरेलले बताए। उनका अनुसार गाँजासँगै ४ जनालाई पक्राउ गरिएको छ। पक्राउ परेकाको साथबाट नेपाली १ लाख ४० हजार ७ सय ७० रूपैयाँसमेत बरामद भएको जानकारी डीआईजी पोखरेलले दिए। पक्राउ पर्नेमा विराटनगर१३ सैनिक टोलका २२ वर्षीय रामअवतार साह, विराटनगर१६ बर्मा टोलका २३ वर्षीय राजकुमार मण्डल, २० वर्षीय उमेश राजवंशी र बाराको कोल्हवी नगरपालिका९ का ३६ वर्षीय रवीन्द्रप्रसाद चौधरी छन्। घर परिसरमा गाँजा बरामद भएपनि उनीहरू भने १ तले पक्की घरभित्र बसिरहेका बेला पक्राउ परेका हुन्। प्रहरीका अनुसार पक्राउ परेकामध्ये रामअवतार साहले वीरेन्द्रप्रसाद चौधरीको घर १ साताअघि भाडामा लिएको पत्ता लागेको छ। घरमा अरू केही पनि थिएन। घर पूरै खाली थियो। लागूऔषध गाँजाको कारोबारकै लागि घर भाडामा लिएको हुनसक्ने अनुमान गरिएको छ। घरभित्र अरु केही छैन। माथिल्लो तला थप्दै गरेको पाइएको छ, प्रहरी स्रोतले भन्यो, कम्पाउण्डले घेरेको घरभित्र ४ जना थिए। घरको परिसरमा गाँजा उनीहरूले नै भण्डारण गरेर राखेको खुलेको छ। डीआईजी पोखरेलका अनुसार विशेष सूचनाका आधारमा प्रस्तावित सीमा सुरक्षा गुल्म रानीबाट खटिएको सशस्त्र प्रहरीको टोलीले घर तथा कम्पाउण्ड खानतलासी गर्दा लुकाएर राखेको अवस्थामा गाँजा फेला पारेको हो। सशस्त्र प्रहरीले पक्राउ परेकाको साथबाट को २ च १२१६ नम्बरको भेन, प्रदेश १०२०४४ प १४८५ नम्बरको मोटरसाइकल, २ वटा चाँदीको बाला, ५ वटा मोबाइल र नेपाली १ लाख ४० हजार ७ सय ७० रूपैयाँ बरामद गरेको छ। भेन गाँजा ओसारपसारमा प्रयोग गर्ने गरेको खुलेको छ। डीआईजी पोखरेलका अनुसार बरामद भएको गाँजा, नगद, सवारीसाधन र मोबाइलसहित पक्राउ परेका व्यक्तिलाई आवश्यक अनुसन्धान एवं कारबाहीका लागि जिल्ला प्रहरी कार्यालय मोरङमा बुझाइएको छ। पक्राउ परेकाहरू लामो समयदेखि लागूऔषध गाँजाको कारोबारमा संलग्न रहेको प्रहरीको भनाइ छ। पूर्वी पहाडी जिल्लामा उत्पादित अवैध गाँजा सुरक्षाकर्मीलाई छलेर भारततर्फ लैजाने गरिएको छ। दोब्बर बढी मूल्य पाइने हुँदा लुकाईछिपाई गाँजा भारत लैजाने गरिएको प्रहरी अधिकारी बताउँछन्। प्रहरीका अनुसार पक्राउ परेको समूहले गाँजा भारततर्फ नै कटाउने तयारी गरेको अनुमान छ। मोरङ प्रहरीका प्रवक्ता डीएसपी रन्जनकुमार दाहालले पक्राउ परेकाविरुद्ध लागूऔषध ऐनअन्तर्गतको मुद्दा चलाउन सोमबार अदालतबाट म्याद थप गरेर अनुसन्धानको प्रक्रिया अघि बढाइएको छ। गाँजासहित ४ जनालाई पक्राउ गरेर सशस्त्रले बुझाएको छ, दाहालले भने, थप कुरा अनुसन्धानपछि पत्ता लाग्छ।"
ढुंगामा कला भर्दै गोविन्द बोटे,"मध्यविन्दु : इँटाको सानो तीन कोठे घर। घर वरिपरि ढुंगाको चाङ। खस्रा ढुंगालाई कुँदेर आकृति बनाउने काम चुनौतीपूर्ण छ। तर नवलपरासी (बर्दघाट सुस्तापूर्व) को देवचुली नगरपालिका१३ का गोविन्द बोटे ढुंगामा आफ्नो कला भर्न लागिपरेका छन्। सानै उमेरदेखि चित्रकला र हस्तकलामा होमिएका बोटे विगत १६ वर्षदेखि व्यावसायिक रूपमा मूर्ति बनाउन थालेका हुन्। बोटे टोलमा बस्दै आएका उनी पछिल्लो समय विभिन्न आकृतिका ढुंगाका मूर्ति बनाउन व्यस्त रहेका छन्। त्रिचालीस वर्षीय गोविन्दले विभिन्न देवीदेवताका मूर्ति बनाउने गरेका छन्। खोलाका ढुंगा ल्याएर आकर्षक मूर्ति कुद्नु उनको दैनिकी बनेको छ। तीन दिनमा एउटा मूर्ति तयार पार्छु, आफ्नै हातले ढुंगालाई सुन्दर आकृति बनाउँदा निकै खुसी लाग्छ, बोटेले भने, यो कलाले आफू मरेर गए पनि युगैँयुगसम्म जीवन्त रहने हुँदा आफूले गरेको पेसाप्रति सन्तुष्ट छु। बोटेलाई परिवारको पनि उत्तिकै साथ सहयोग रहेको छ। बोटे समुदायका उनलाई बुबाले खोलामा माछा मारेर जीविकोपार्जन गर्दै हुर्काएको अझै याद छ। बुबाले खोलामा गएर माछा मार्ने काम गोविन्दलाई कति पनि मन परेको थिएन। उनी सानैदेखि चित्र कोर्न मन पराउथे। ढुंगाको मूर्ति बनाउन थालेपछि यो नै अहिले व्यावसायिक पेसा बनेको छ। अहिलेसम्म पाँच सयभन्दा बढी देवीदेवताको मूर्ति बनाइसकेको छु, बोटेले भने, १५ वटाभन्दा धेरै सालिक बनाएर बिक्री गरिसकेको छु। ढुंगामा आकृति कुद्ने काम चुनौतीपूर्ण रहेको गोविन्दको भनाइ छ। एकाग्र भएर छिनो र ढुंगासँग खोल्नुपर्ने हुँदा कहिलेकाहीँ आँखा र टाउको दुखे पनि यही काममा आनन्द मिलेको उनले बताए। सालिक बनाउन २० दिनसम्म लाग्छ, एउटा सालिक बनाएको रु ४५ हजारसम्म लिने गरेको छु, उनले भने। हिजोआज गोविन्दलाई ढुंगा कुद्न २१ वर्षीय छोरा कमलले पनि साथ दिन थालेका छन्। उमेरले भर्खर युवावस्थामा लागेका कमलको सोख पनि बुबाको जस्तै मूर्तिकार बन्ने छ। कक्षा १० सम्म पढेका कमल केही समय भारत गएर काम पनि गरिसकेका छन्। त्यहाँको रहनसहन नमिलेपछि उनी पुनः घर फर्किए। अहिले बुबासँगै उनी पनि मूर्ति बनाउन सिकिरहेका छन्। पछिल्लो समय लोपोन्मुख हुँदै गएको ढुंगाको मूर्तिलाई संरक्षण गर्न पनि आफूले बुबासँग मूर्ति बनाउन सिकिरहेको कमल बताउँछन्। सुरुमा योभन्दा अरू नै केही रोजगारी गरौँ भन्ने थियो तर अन्तभन्दा यही मूर्ति बनाउनु नै ठीक लागेर बुबासँग काम गरिरहेको छु, उनले भने, ढुंगामा मूर्ति कुद्ने काम लोप भइसकेको छ यसको संरक्षण गर्नका लागि पनि मेहनत गरेको हुँ। बाबु छोरा गोविन्द र कमलले मूर्ति बनाउने पेसालाई थप व्यवस्थित बनाउन चाहेका छन्। यतिका वर्षबाट ढुंगाको मूर्ति बनाउने पेसामा आबद्ध रहेका बोटे परिवारलाई आजसम्म कुनै निकायको सहयोग नगरेको गुनासो गरेका छन्। स्थानीय सरकारले ढुंगा कुँद्न आवश्यक पर्ने औजार सहयोग गरे राहत मिल्ने थियो, गोविन्दले भने, यो सीप नयाँ पुस्तामा हस्तान्तरण गर्न पनि कुनै निकायले पहल गरे हुने हो। सबैले यो मेहनत र पेसालाई बुझिदिए यो कला बचाउन सकिने उनको विश्वास छ। अहिलेका युवा यो ढुंगाको काम गर्ने इच्छा नदेखाउँदा यो पेसा नै मर्ने हो कि भन्ने चिन्ता गोविन्दमा देखिन्छ। यसमा मेहनत र लगनशीलता चाहिन्छ, यो सिकाएरभन्दा पनि आफ्नै मनदेखि आउनुपर्छ, उनले भने, ढुंगाको मूर्ति बनाउने कलालाई अहिलेका युवालाई पुस्तान्तरण गरी संरक्षण गर्नुपर्ने आवश्यकता छ। रासस"
भोलिदेखि मिटर ब्याज पीडितको मेचीमहाकाली न्याय मार्च अभियान,"झापा : सरकारलाई दबाब दिन मिटर ब्याज पीडितहरूले सडक संघर्षको कार्यक्रमलाई निरन्तरता दिँदै भोलिदेखि मिटर ब्याज विरुद्धको न्याय मार्च सुरु गर्न लागेको छ। मिटर ब्याज तथा ठगी विरुद्ध किसान मजदुर संघर्ष समिति नेपालले पूर्वी नाका झापाको काँकडभिट्टास्थित मेची पुलबाट मिटर ब्याज विरुद्धको न्याय मार्च अभियान सुरु गर्न लागेको हो। संघर्ष समितिले मिटर ब्याज सम्बन्धी कानुन संशोधन र न्यायिक आयोग गठन गर्नुपर्ने लगायतको ६ बुँदे माग राख्दै मेचीमहाकालीबाट एक साथ शान्तिपूर्ण पैदल यात्रा सुरु गर्न लागेको समितिका केन्द्रीय अध्यक्ष अवधेश कुश्वाहाले सोमबार मेचीनगरमा पत्रकार सम्मेलनमार्फत जानकारी गराएका हुन्। सरकारले मिटर ब्याज सम्बन्धी कानुन त बनायो तर, उक्त कानुन पीडित पक्षका लागि नभएर साहु महाजनको पक्षमा बनायो, केन्द्रीय अध्यक्ष कुश्वाहले भने यस्तो प्रकारको कानुन बनाउने राज्य सत्ता र साहु महाजन विरुद्धको लडाइँ हो यो। जसमा मिटर ब्याजबाट पीडित विशुद्ध मजदुर तथा किसान एकताको सडक आन्दोलन भएको उनले बताए। सरकारले पटक पटक न्यायका लागि कार्यदल बनाउँदा पनि हामीले न्याय नभएको भन्दै उनले भने, अबको आन्दोलन अझ सशक्त बनाएका छौँ, मिटर ब्याज पीडितको पक्षमा कानुन निर्माण गर्न तथा शक्तिशाली उच्च आयोग बनाउन दबाब दिने यस आन्दोलनको मुख्य उद्देश्य रहेको छ। मंगलबार बिहान ७ बजे मेची र पश्चिममा महाकाली नदीबाट एक साथ शुरु हुने न्याय मार्च चितवनको नारायण घाटमा पुगेर एक हुन्छ र त्यसपछि राजधानी काठमाडौंतर्फ प्रवेश गर्ने उनले बताए। त्यस्तै संघर्ष समितिकी केन्द्रीय सदस्य लक्ष्मी घिमिरेले राज्यले पटक पटक हामीमाथि दमन गरेको र अन्य कुनै विकल्प नभएपछि सडकमा आन्दोलन गर्न बाध्य हुनु परेको बताइन्। यो आन्दोलन वित्तीय शोषण विरुद्धको पनि हो। यस अभियानमा साहु महाजनबाट शोषित हरेक नागरिकको सहभागिता रहने अपेक्षा लिएका छौँ, उनले भनिन्। ३८ महिनादेखि हामी न्यायका लागि सरकारसँग लडिरहेको उनको भनाइ छ। मिटर ब्याज पीडितका मुद्दामा सरकार गम्भीर नबने आफूहरू जस्तोसुकै कदम चाल्न बाध्य हुने संघर्ष समितिका झापाका सचिव नारदप्रसाद दवाडीले चेतावनी दिए। यस्तो छ ६ बुँदे माग संघर्ष समितिले सरकार समक्ष ६ बुँदे माग अघि सारेको छ। समितिले मिटर ब्याजसँग सम्बन्धित सम्पूर्ण फर्जी लिखतहरू (तमसुक, दृष्टि बन्धक, रजिस्ट्रेसन र चेक) अवैध घोषणा गर्ने र जुनसुकै तहमा भएको पीडितको सम्पत्तिको हक हस्तान्तरण बदर गरी पीडितहरूलाई क्षतिपूर्तिको व्यवस्था गर्नुपर्ने, विभिन्न तहका अदालतमा मिटर ब्याजी साहुले पीडितमाथि हाल्ने मुद्दाको दर्ता र सम्पूर्ण अदालती प्रक्रिया स्थगित गर्ने तथा फैसला भइसकेका मुद्दाहरू आयोगमा खिचाई पुनरावलोकन गरी फर्जी लिखत (चेक बाउन्स) समेतका आधारमा सजाय कटाइरहेका पीडितको रिहाइ, जरिवाना मिनाहा र बिगो खारेज गर्नुपर्ने, मिटर ब्याजसँग सम्बन्धित निवेदनका सरकारी तथ्यांक अपूर्ण भएकोले तत्काल नयाँ निवेदन दर्ता खुला गरी पीडितहरूको अभिलेखीकरण गर्दै सोका आधारमा साहु महाजनलाई पक्राउ गरी कारबाही गर्ने, साह महाजनले आफुविरुद्धको उजुरी लिने निषेधाज्ञा रद्द गर्नुपर्ने र वास्तविक लेनदेन यकिन गरी सम्पत्ति शुद्धीकरण सम्बन्धी कानुन आकर्षित गराई ऋण लगानी गरेको रकमको स्रोत छानबिन गर्नुपर्ने माग अघि सारेको छ। त्यस्तै मिटर ब्याज साहु महाजनद्वारा गराइएका आत्महत्या दूरत्साहन, दुर्व्यवहार, महिलामाथि हुने ज्यादती तथा यौन हिंसा र मानवअधिकार उल्लघंनका अन्य घटनाको गम्भीर छानबिन गरी हैदसम्मको कारबाही गरी पीडित र मृतकका परिवारलाई न्यायोचित राहत तथा क्षतिपूर्तिको व्यवस्था गर्नुपर्ने, पीडितले गैह्र कानुनी ब्याजदरमा ऋण लिनुपर्ने कारणको पहिचान गर्दै शोषित उत्पीडित वर्ग लक्षित न्यायपूर्ण आर्थिक कारोबार सुनिश्चितता गर्न बिना धितो सहुलियत ऋण प्रवाहको कार्यक्रम ल्याउनुपर्ने माग पनि सरकार समक्ष राखेको समितिका केन्द्रीय अध्यक्ष अवधेश कुश्वाहाले बताए।"
रसुवा भन्सारबाट लक्ष्यभन्दा बढी राजश्व असुली,"रसुवा : रसुवा भन्सार कार्यालयबाट चालु आर्थिक वर्षको पुस मसान्तभित्र १९ अर्ब ५४ करोड २३ लाख रुपैयाँको सामग्री आयात भएको छ। जसबाट १० अर्ब ३२ करोड ५६ लाख रुपैयाँ राजश्व असुली भएको छ । यो लक्ष्यको ३४ दशमलव ९५ प्रतिशत हो । गत आवको यस अवधिमा ३ अर्ब ४६ करोड २३ लाख रुपैयाँ असुली भएको थियो । पुस मसान्तसम्म कार्यालयले ८ अर्ब ९६ करोड २६ लाख राजश्व उठाउने लक्ष्य राखेकोमा यस अवधिका १० अर्ब ३२ ५६ लाख रुपैयाँ असुली गरेको रसुवा भन्सार कार्यालयका प्रमुख भन्सार अधिकृत रामप्रसाद पाठकले बताए । गतवर्षको पुस मसान्तसम्ममा ४ करोड ९३ लाख रुपैयाँको सामग्री निर्यात गरी ३ लाख ४५ हजार रुपैयाँ राजश्व असुली गरिएको थियो । चालु आवमा १ अर्ब २७ करोड ८० लाख रुपैयाँ बराबरको सामग्री निर्यात गरी ५ लाख ४२ हजार रुपैयाँ राजश्व संकलन भएको छ । चालु आवमा दण्ड तथा जरिवानाबाट २८ करोड २२ लाख रुपैयाँ संकलन गरेको प्रमुख पाठकले बताए । भन्सार याडमा सुधार,सुन तस्करी नियन्त्रणमा सक्रियता बढाएको,मालवस्तुको यर्थाथ मूल्यांकनमा कडाइ गरिएको रसुवा भन्सारले जनाएको छ । ०७१ सालदेखि औपचारिक रुपमा सञ्चालनमा आएको रसुवागढी नाकामा दैनिक ३ सय ५० भन्दा बढी सवारी साधन आवतजावत गर्दथे । चीनले अन्तर्राष्ट्रिय नाकाको रूपमा घोषणा गरेपछि सीमामा व्यापारी, व्यवसायी र सवारीको चाप बढ्दै गएको थियो । रसुवागढी नाकाबाट चीनको केरुङ पुग्नका लागि २४ किलोमिटर दूरी पार गर्नुपर्छ ।"
स्वास्थ्य र आनन्दको प्यारो साधन,"नेपाल आफैंमा सानो देश हो। सानो देशमा सानै कुराको ख्याल नगर्दा राज्यले धेरै क्षति बेहोर्नुपरेका कैयौं उदाहरणहरू छन्। सबैभन्दा ठूलो सम्पत्ति व्यक्तिको स्वास्थ्य हो। भनिन्छ नि !, स्वास्थ्य सबैभन्दा ठूलो धन हो। यो भनाइ हो, ललितपुर महानगरपालिका वडा नम्बर १० का राज ज्ञवालीको। उनले स्वास्थ्यलाई नै जब महत्वपूर्ण धनको रूपमा सम्झे त्यसपछि उनले सोच बदले र यात्रा गर्दा सकेसम्म साइकलमै गर्ने निर्णयमा पुगँे। ज्ञवाली साइकलमा यात्रा गर्न थालेको २० वर्ष पुग्यो। उनी शारीरिक रूपमा स्वस्थ छन्। ५६ वर्षीय ज्ञवाली आफू मात्र साइकलको यात्रा गर्ने मात्र होइन सयौंलाई संगठित गर्दै साइकलको यात्रालाई प्राथमिकता दिनेगरी अभियानकै रूपमा लागिपरेका छन्। काठमाडौंमा धेरै स्वास्थ्य समस्या धुलो र धुवाँले हुने गरेको देखिएको छ, ज्ञवालीले भने, यसलाई उच्च प्राथमिकता दिएर सरकारले काम गरेको देखिएको छैन। उनले अहिलेका मानिसहरूमा इज्जत र प्रतिष्ठा भनेको उसको जग्गा जमिन र गाडीहरूलाई मात्र आधार मान्ने गरेको पनि सुनाए। पैसा कमाएपछि गाडी किन्नुपर्छ भन्ने सोचबाट मानिसहरू माथि उठ्न पनि उनले सुझाव दिएका छन्। विकसित देशहरूमा गाडीहरूलाई भन्दा साइकललाई धेरै प्राथमिकता दिने गर्छन्, ज्ञवालीले भने, ती देशहरूमा गाडी गुड्नेभन्दा साइकलका लागि बाटो फराकिलो बनाउने गर्दा रहेछन्। साइकलको निरन्तर यात्रा गर्दा मानिसहरू स्वस्थ्य हुने गरेको उनको अनुभव छ। मानिसहरू स्वस्थ्य भएमा राज्यले पनि स्वास्थ्य क्षेत्रमा लगानी धेरै गर्नु नपर्ने र स्वास्थ्यको बजेटलाई अन्य पूर्वाधार निर्माणमा खर्च गर्न सकिने ज्ञवालीको सुझाव छ। मानिसहरू बिरामी भए भनेर अस्पताल खोल्नुभन्दा साइक्लिङलाई प्राथमिकता दिएर नीतिगत रूपमै कार्यक्रमहरू ल्याउनुपर्ने उनको भनाइ छ। नेपालमा साइकल चढ्नेहरूलाई अझै पनि सम्मान गर्ने गरेको देखिँदैन, ज्ञवालीले भने, कालो सिसाका गाडीमा सवार गर्नेहरूमात्र ठूलाबडा हुन्। धनीमानी हुन् भन्ने सोच बदल्नुपर्छ। उनले गाडीमा सवारी गर्नेहरू पनि बुढेसकालमा गएर स्वस्थ जीवनका लागि साइकल धेरै उपयुक्त हुने मनशायमा पुगेकोसमेत अनुभव सुनाए। साइकललाई नीतिगत रूपमा सरकारले दर्ता गर्ने र बिमालगायतका कार्यक्रमबाट पनि सम्बोधन गर्नुपर्नेमा उनले माग राखे। साइकललाई सुरक्षित यात्राका रूपमा सरकारले ध्यान दिन उनले सुझाव दिए। साइकलको लेन बनाउने मात्र समस्याको समाधान नभएको तर त्यो एउटा उपाय मात्र भएको ज्ञवालीको भनाइ छ। मानिसहरूले आफ्नो प्रगतिको निशाना जग्गा, घर र गाडीहरूलाई लिने भएकै कारण दिनप्रतिदिन वातावरण प्रदुषण बन्दै गएको उनको भनाइ छ। जथाभावी बनाइएका पक्की घरहरू र बग्रेल्ती सडकमा गुड्ने गाडीहरूका कारण वातावरण धुमिल बनेको उनी सुनाउँछन्। उनी कोरा साइकलिङ च्यालेन्ज, धुलिखेल साइक्लिङ क्लबका अध्यक्ष पनि हुन्। जो नेपालकै सबैभन्दा ठूलो साइक्लिङ राइडर हो। हरेक वर्ष जुलाई महिनाको तेस्रो शनिबार देशभर साइकल र्याली निकालेर देशभर सन्देश प्रवाह गर्ने गरिएको उनले जानकारी गराए। जुन र्यालीमा काठमाडौंमा मात्र कम्तीमा चार हजार बढी मानिस सहभागी हुन्छन्। देशका ठूला २० वटा सहरमा त्यसदिन र्याली निकाल्नेसमेत गरिन्छ। कम्तीमा १ सय किलोमिटरसम्म साइकलयात्रा त्यस दिन गर्ने गरिएको उनले बताए। देशका विभिन्न ठाउँहरूमा निरन्तर साइकलको प्रयोग गर्ने व्यक्तिहरूलाई संगठित गर्दै जानेसमेत उनले जानकारी गराए। उनी आफू सहभागी हुने कार्यक्रम, बैठकलगायतमा साइकलमै पुग्ने गरेको पनि अनुभव सुनाए। स्वास्थ्य र वातावरणीय हिसाबले साइकलको महत्व दिनप्रतिदिन बढ्दै गएकाले यसको प्रयोगमा सबैले चासो दिन ज्ञवालीले आग्रह गरेका छन्। धुलो, धुवाँ कम भएपछि स्वतः रूपमा मानिसहरू रोगको सिकार हुनु नपर्नेसमेत उनको भनाइ छ। मानिसहरूले साइकलको महत्वलाई विस्तारै बुझ्दै जान थालेको समेत उनले सुनाए। पार्किङका लागि पनि साइकललाई ठूलो क्षेत्रफलको जग्गा चाहिँदैन, ज्ञवालीले भने, जुनसुकै कोणबाट हेरे पनि साइकलको महत्व निकै छ, आजैदेखि यसको प्रयोगमा सबैले चासो दिऊँ। साइकल चढ्दा स्वस्थ मात्र नभएर आनन्दित अनुभूति पनि हुने उनले अनुभव सुनाएका छन्। उनले साइकलको महत्वलाई आफूले सकेसम्म सबैलाई बुझाउँदै हिँड्ने गरेको समेत जानकारी गराए। तीनचार दिनको यात्रा गर्दा साइकलमा सम्भव नदेखिए पनि आफ्ना दैनिक क्रियाकलापहरूमा साइकलको यात्रा गर्न असम्भव नहुने उनले बताए।"
जुम्लामा विवाहका लागि वडाको सिफारिस अनिवार्य,"जुम्ला : बालविवाह हुन नदिन तिला गाउँपालिका६ ले विवाह गर्दा वडाको सिफारिस अनिवार्य गरेको छ। उमेर नपुग्दै विवाह गर्नेको सङ्ख्या बढेपछि गाउँपालिकाले पालिका भित्रका नौ वटै वडामा विवाहका लागि सिफारिस अनिवार्य गर्नुपर्ने परिपत्र गरेपछि सो वडाले विवाह गर्दा वडाको सिफारिस अनिवार्यलाई कडाइका साथ लागू गरिएको वडाध्यक्ष जङ्गबहादुर रोकायाले जानकारी दिए। कम उमेरमा विवाह हुँदा प्रजनन स्वास्थ्यमा समस्या देखिने र आमा तथा बच्चाकै ज्यान जोखिममा पर्न थालेपछि वडाले विवाह गर्न सिफारिस अनिवार्य गरेको हो। वडाध्यक्ष रोकायाले भने, विवाह गर्दा वडाको सिफारिस अनिवार्य लागू गरिएको छ, वैशाखदेखि विवाह गर्दा नागरिकले अनिवार्य वडाबाट सिफारिस लिनुपर्ने नियम बनाएका छौँ। कानुनीरूपमा विवाह गर्न २० वर्ष उमेर पुगेको हुनुपर्ने व्यवस्था छ। तिला६ मा पर्ने घोडे गाउँमा ६८, रिपी गाउँमा ३५ र सुडी गाउँमा एक सय १० गरी जम्मा दुई सय १३ घरधुरी रहेका छन्। अहिले वडाको सिफारिस अनिवार्य गरेपछि वैशाखयता पाँच जना उमेर पुगेका विवाह गर्ने जोडीले सिफारिस लिएका छन्। विवाहका लागि सिफारिस लिन आउने व्यक्ति तथा सेवाग्राहीले अनिवार्य जन्मदर्तासहित वडामा निवेदन पेस गर्नुपर्ने हुन्छ। उमेर नपुग्दै विवाह गर्ने सुडीगाउँमा दुई र घोडेगाउँमा एक बालविवाह गर्नेलाई रोक्ने काम भएको वडाध्यक्ष रोकायाको भनाइ छ। वडाको सिफारिस अनिवार्य गरे पनि तिलाका अरु वडाले प्रभावकारीरुपमा निर्णयलाई कार्यान्वयन गर्न नसकेको तिला१ का स्थानीय उपराज रावतले बताए। वडाध्यक्षहरुले गाउँमा हुने विवाहलाई उमेर पुगेनपुगेको जानकारी लिनका लागि प्रभावकारी भूमिका खेल्नुपर्ने गाउँपालिका अध्यक्ष मोतीलाल रोकायाको भनाइ छ।  रासस"
त्रिविका परीक्षासम्बन्धी सेवा आजदेखि अनलाइन,"कीर्तिपुर : त्रिभुवन विश्वविद्यालयले आजदेखि परीक्षासम्बन्धी सेवा अनलाइन प्रणालीमार्फत् दिन सुरु गरेको छ। विद्यार्थीले परीक्षाका प्रमाणपत्र लिनका लागि घरबाटै आवेदन गर्नसक्ने भएका छन्। त्रिभुवन विश्वविद्यालयले स्थापनाको ७४औं वर्षमा पहिलो पटक अनलाइन सेवामा प्रवेश गरेको हो। विश्वविद्यालयका कार्यवाहक उपकुलति शिवलाल भुसालले बल्खुस्थित परीक्षा नियन्त्रण कार्यालयको कम्प्युटरमा क्लिक गरी सेवाको शुभारम्भ गरे। उद्घाटनपछि उनले परीक्षाका सबै कार्यलाई अनलाइनमार्फत् गर्ने विश्वविद्यालयको अभियान आज सुरु भएको र यो सफलतामा पुग्ने विश्वास व्यक्त गरे। यसअघि प्रमाणपत्र प्राप्त गर्न बल्खुस्थित कार्यालयमा नै गएर आवेदन दिनुपर्ने व्यवस्था थियो। अनलाइन सेवा प्रारम्भ भएपछि विद्यार्थीले ट्रान्सक्रिप्ट, प्रोभिजनल प्रमाणपत्र, मूल प्रमाणपत्र, पुनर्योग र प्रमाणपत्र सच्याउनेजस्ता कार्यका लाग घरैबाट अनलाइन निवेदन दिन सक्नेछन्। सोका लागि विद्यार्थीले आफ्नै कम्प्युटरबाट  मा लग इन गरी तोकिएको प्रमाण संलग्न गर्ने र नेपाल बैंक वा ग्लोबल आइएमइ बैंकमा तोकिएअनुसारको शुल्क तिरेर निवेदन दिनसक्ने जानकारी कार्यक्रममा दिइयो। चौबिसैं घन्टा चल्ने सो प्रणालीमा निवेदन दिएपछि विद्यार्थीको उक्त निवेदन स्वीकृत वा अस्वीकृत भएको जानकारी कार्यालय समयभित्र विद्यार्थीले पाउनेछन्। उनका अनुसार अस्वीकृत भएमा त्यसको कारणसमेत खुलाइ सच्याएर वा नपुग विवरण राखेर पुनःआवेदन गर्नसमेत विद्यार्थीलाई आग्रह गरिनेछ। यसरी दिइएको निवेदनमा सबै प्रमाण पुगेको वा मिलेको छ भने निवेदन दिएको एक साताभित्र प्रमाणपत्र तयार हुने छ। यसरी तयार भएको प्रमाणपत्र लिन सम्बन्धित परीक्षार्थी उपत्यकाको हकमा परीक्षा नियन्त्रण कार्यालय बल्खुमै जानुपर्नेछ। उपत्यका बाहिरका विद्यार्थीले भने प्रमाणपत्र लिनका लागि सम्बन्धित क्षेत्रीय शिक्षा निर्देशनालय जानुपर्ने हुन्छ। त्रिवि परीक्षा नियन्त्रक पुष्पराज जोशीका अनुसार परीक्षाका जुनसुकै कामका लागि पनि बल्खु नै जानुपर्ने अवस्थाको अन्त्य गरी समयअनुसार त्रिविका शैक्षिक क्यालेन्डरलाई व्यवस्थित गर्न अनलाइन सेवा सुरु गरिएको हो। आगामी दिनमा प्रमाणपत्र वितरणलगायत सबै कार्य अनलाइनमै गर्ने गरी तयारी भइरहेको पनि परीक्षा नियन्त्रक जोशीले जानकारी दिए। कार्यालयले अबको करिब एक महिना अनलाइन र आफैं बल्खु आएर निवेदन दिनेगरी दुईवटै प्रणाली राखिने जानकारी पनि उनले दिए। अनलाइन सेवा चलाउनका लागि अझै पनि कार्यलयले दक्ष र पर्याप्त जनशक्तिको अभाव भोग्नुपरेकोसमेत उनले बताए। दोस्रो चरणदेखि यस्ता प्रमाणपत्र सम्बन्धित क्याम्पसबाट विद्यार्थीले पाउने जानकारी कार्यक्रममा दिइयो। 'फागुन १ गतेदेखि यसलाई पूर्णतः अनलाइन प्रणालीमा लगिनेछ,' उनले भने। अनलाइन सेवामा २०५४ सालपछिका प्रमाणपत्रको काममात्र समेट्ने जानकारी परीक्षा नियन्त्रक जोशीले दिए। त्यसभन्दाअघिका प्रमाणपत्र कम्प्युटर अभिलेखमा नरहेका कारण त्यसअघि परीक्षा दिएकाहरूले प्रमाणपत्रसम्बन्धी सेवा लिन बल्खु नै पुग्नुपर्ने उनले जानकारी दिए। यद्यपि यस्ता सेवाग्राही अत्यन्त थोरै सङ्ख्या महिनामा एकदुई जना आउने गरेको उनले बताए। परीक्षा सुधारको मागसहित आन्दोलनरत त्रिविका विद्यार्थी नेताले त्रिविको यस कार्यलाई सकारात्मक रहेको प्रतिक्रिया दिएका छन्। रासससँग कुरा गर्दै त्रिवि स्ववियुका उपसभापति अनोज कार्कीले आफूहरुको १० सूत्रीय मागमध्येको एउटा महत्वपूर्ण माग पूरा भएको बताए।"
अर्काको नागरिकता दुरूपयोग गरी बैंकमा खाता खोलेको अभियोगमा पक्राउ,"काठमाडौं : अर्काको नागरिकता दुरूपयोग गरी बैंकमा खाता खोलेको अभियोगमा कागेश्वरी मनोहरा नगरपालिका२ घर भई काठमाडौं महानगरपालिका २० बस्ने ४० वर्षीया सरस्वती खड्कालाई प्रहरीले पक्राउ गरेको छ । खड्काले अर्काको नागरिकता दुरुपयोग गरी बैंकको विवरणमा आफ्नो फोटो टाँसेर खाता खोली अन्य व्यक्तिलाई चेक दिइ दुरुपयोग गरेको कसुरमा जिल्ला प्रहरी परिसर काठमाडौंबाट खटिएको प्रहरीले उनलाई पक्राउ गरेको हो । उनी उपर बैंकिङ कसुर सजाय ऐन,२०६४ बमोजिम प्रहरीबाट आवश्यक अनुसन्धान भइरहेको छ ।"
ललितपुरमा जर्मन नागरिक मृत फेला,"काठमाडौं : ललितपुरमा जर्मन नागरिक मृत फेला परेकी छन्। ललितपुर महानगरपालिका१६ नागबहालस्थित ग्रीनतारा हेरिटेज अपार्टमेन्टमा जर्मन नागरिक एडिलहेड कोठामा लडिरहेको अवस्थामा मृत भेटिएको ललितपुर प्रहरी प्रवक्ता नवराज कार्कीले जानकारी दिए। उनले भने,जर्मन नागरिक एक्लै कोठामा बस्दै आएकी थिइन्। अहिले हामीले घटनाको अनुसन्धान गरिरहेका छौं। कार्कीका अनुसार कोठाबाट पानी बगेर बाहिर आएपछि हेर्न जाँदा उनी लडिरहेको देखेपछि अपार्टमेन्ट सञ्चालकले प्रहरीलाई खबर गरेका थिए। नेपालमै रहेकी उनी अपार्टमेन्टमा केहि दिन बस्दै जाँदै आउँदै गर्ने गरेकी थिइन्। उनी अन्दाजी ४७ वर्षकी छन्।"
छायाँनाथ रारा नगरपालिकाका प्रमुख प्रशासकीय अधिकृतसहित १० जनाविरुद्ध भ्रष्टाचार मुद्दा,"काठमाडौं : मुगुको छायाँनाथ रारा नगरपालिकाका तत्कालीन प्रमुख प्रशासकीय अधिकृतसहित १० जनाविरुद्ध भ्रष्टाचार मुद्दा दायर भएको छ। अख्तियार दुरूपयोग अनुसन्धान आयोगले नगरपालिकाका तत्कालीन प्रमुख प्रशासकीय अधिकृत पिताम्बर सारु,इञ्जिनियर महेश सिंह कठायत,असिस्टेन्ट सव (इञ्जिनियर हस्त बहादुर मल्ल,सडक निर्माण उपभोक्ता समितिका अध्यक्ष उन बहादुर शाही,सचिव राधिका रावल र कोषाध्यक्ष बिजुली मल्ल,सडक निर्माण अनुगमन समितिका सदस्य चक्रबहादुर सावत,सदस्य हजरकला कामीलगायतविरुद्ध आज विशेष अदालत काठमाडौंमा भ्रष्टाचार मुद्दा दायर गरेको हो। आयोगका प्रवक्ता नरहरि घिमिरेले छायाँनाथ रारा नगरपालिका वडा नम्बर ७ र ८ स्थित ताल्चा सल्लेरी सडक स्तरोन्नति कार्यमा अनियमितता गरेको पुष्टि हुन आएकाले नगरपालिकाका तत्कालीन निमित्त प्रमुख प्रशासकीय अधिकृत सारुसहित १० जनाविरुद्ध आरोप पत्र दायर गरेको जानकारी दिए। उनीहरूमध्ये तत्कालीन प्रमुख प्रशासकीय अधिकृत सारु,इन्जिनियर कठायत र असिस्टेन्स सव इन्जिनियर मल्लले भए गरेको कामभन्दा बढी मूल्यांकन गराइ नापी किताब,प्राविधिक विल र कार्यसम्पादन प्रतिवेदन तयार गरी २८ लाख ६२ हजार ४५९ बढी रुपैयाँ भुक्तानी गरेको पुष्टि भएको अख्तियारको ठहर छ। उनीहरूविरुद्ध सोही मूल्य बराबरको विगो जफत र सजाय गर्न माग गरिएको आरोपपत्रमा उल्लेख छ। यसैगरी सडक निर्माण उपभोक्ता समितिका अध्यक्ष शाही,सचिव रावल र कोषाध्यक्ष मल्लले फिल्डमा अर्डिनरी स्वायलको मात्र मेशिनबाट खन्ने कार्य गराई हार्ड स्वायल, सफ्ट रक, मिडियम रक र हार्ड रक कटिङसमेत मानिसबाट गराएको भनी कामको बढी मूल्याङ्कन गराई सम्झौता विपरीत नापी किताब,प्राविधिक विल र कार्यसम्पन्न प्रतिवेदन तयार एवं भुक्तानीको लागि पेश गरी २८ लाख ६२ हजार ४५९ भुक्तानी लिएको देखिंदा उनीहरूविरुद्ध सोही रकम बराबरको बिगो माग गरिएको अख्तियारले जनाएको छ। साथै,सडक निर्माण अनुगमन समितिका सदस्य सावत, सदस्य कामी र सोही नगरपालिका इञ्जिनियर कठायतले द्विपक्षीय सम्झौता तथा प्राविधिक इष्टिमेटअनुसार कार्य सम्पन्न भएको भनी गलत अनुगमन प्रतिवेदन दिएको तथा सोही नगरपालिका वडा नं ८ का वडाध्यक्ष कर्ण रावल र वडा नं ७ का तत्कालीन सदस्य पशुपति शाहीले लागत अनुमान तथा सम्झौताअनुसार कार्य सम्पन्न भएको भनी गलत सिफारिस दिइ भ्रष्टाचार निवारण ऐन,२०५९ को दफा १९ को उपदफा ९२० बमोजिमको कसुर गरेको देखिँदा उनीहरूलाई सजाय तथा जरिवानाको माग गरिएको छ।"
मंगलबारदेखि सरकारी कार्यालय ५ बजेसम्म खुल्ने,काठमाडौं : मंगलबारदेखि देशभरका सम्पूर्ण सरकारी कार्यालय अपराह्न ५ बजेसम्म खुल्ने भएका छन्। सरकारले २०७९ साल चैत २ गते नेपाल राजपत्रमा सूचना प्रकाशित गरी माघ १६ गतेदेखि कार्यालय समय बिहान १० देखि अपराह्न ५ बजेसम्म हुने जनाएको थियो। सरकारले गत कात्तिक १६ गतेदेखि यही माघ १५ गतेसम्म बिहान १० देखि अपराह्न ४ बजेसम्म तोकेको थियो। वैशाख १ देखि कात्तिक १५ गतेसम्म र माघ १६ देखि चैत मसान्तसम्म कार्यालय समय साँझ ५ बजेसम्म सञ्चालन हुनेछन्। शुक्रबारका दिन बिहान १० देखि अपराह्न ३ बजेसम्म कार्यालय खुल्ला रहने गृह मन्त्रालयले जनाएको छ। सरकारले दिउँसो १:३० देखि २ बजेसम्म खाजा खाने समय निर्धारण गरेको छ।
चोरी नियन्त्रण गर्न कडा कानुन आवश्यक छ : डीआईजी खापुङ,"विराटनगर : कोशी प्रदेशका प्रहरी प्रमुख डीआईजी चन्द्रकुवेर खापुङले विभिन्न अपराधमध्ये चोरी नियन्त्रण गर्न निक्कै चुनौतीपूर्ण रहेको बताएका छन्। कोशी प्रदेश प्रहरी कार्यालय विराटनगरमा पहिलोपटक सोमबार पत्रकार सम्मेलन गर्दै उनले दुई देशीय खुला सीमा भएका स्थानमा चोरीका घटना धेरै हुने गरेको उल्लेख गरे। समाजमा हुने धेरै अपराधमध्ये चोरी एउटा हो। पछौटे समाजमा चोरीको समस्या धेरै हुन्छ, उनले भने, जानाजानी योजना बनाएरै गर्ने भएकाले चोरी एउटा वास्तविक अपराध हो। त्यसलाई रोक्न निक्कै चुनौतीपूर्ण छ। डीआईजी खापुङले चोरीमा संलग्नलाई कारबाहीका लागि कडा कानुन आवश्यक देखिएको उल्लेख गरे। समाजमा बढ्दो चोरी नियन्त्रण र त्यसमा संलग्नलाई कारबाही गर्न मजवुत कानुन आवश्यक छ। कानुन सहज भयो भने चोरी रोक्न सकिँदैन, उनी भन्छन्, कुनै व्यक्ति परिस्थितिले चोर हुँदैन। जन्मजात चोर हुन्छ। चोरीलाई ठूलै अपराध मानेर कानुन निर्माण गर्नुपर्नेमा खापुङ सहमत देखिन्छन्। ३ वर्षसम्म जेल बसेर निस्किएको व्यक्ति भोलिपल्टै चोरी गर्न पुग्छ। अनुसन्धानका क्रममा सोधपुछ गर्दा चोरीबाहेक मलाई अरु केही गर्नै आउँदैन भन्छ, उनले भने, त्यो व्यक्ति परिस्थितिले नभइकन जन्मजात चोर हो। समाजमा चोरीको समस्या विकराल बनेर गयो। कुनै अपराध परिस्थितिजन्य हुने भएपनि चोरी चैं वास्तविक अपराध रहेको उनको भनाइ छ। कडा कानुन बनाएर कारबाही गर्न सकेमा चोरी नियन्त्रण गर्न सकिने खापुङ बताउँछन्। आफ्नो कार्यकालमा प्रहरी ऐनले दिएको जिम्मेवारी अनुसार काम गर्ने प्रतिबद्धता उनले जनाए। कानुनले तोकेको जिम्मेवारीमा रहेर काम गर्छु। शान्ति सुरक्षा मजवुत बनाउन मेरो सक्दो प्रयास हुने छ, उनले भने, विकास निर्माणलाई शान्ति सुरक्षासँग जोडेर काम गर्ने योजना छ। प्रहरी सेवालाई प्रभावकारी बनाउनेतर्फ ध्यान दिन्छु। प्रहरी संगठनप्रति आमनागरिकको धेरै भरोसा रहेकाले कुनै पनि गल्ती गर्ने छुट प्रहरीलाई नभएको खापुङको भनाइ छ। धेरै गरिने गाली र आलोचना प्रहरीप्रतिको आमअपेक्षा हो। त्यसलाई नकारात्मक र अन्यथा लिन हुँदैन। मानवीय कमीकमजोरी सुधार्नुपर्छ, उनले भने, सबैले भर गरेको संगठन भएकाले धेरै गाली गरिन्छ। प्रहरीको धेरै आलोचना हुन्छ। प्रहरीले गलत गरेमा खबरदारी र सकारात्मक आलोचना गर्नुपर्छ। नेपाल घुम्न आउने भारतीय पर्यटक तथा पर्यटकीय क्षेत्रको सुरक्षा, लागूऔषधलगायतका सीमापार अपराध नियन्त्रण, अपराध अनुसन्धान र नियन्त्रण, शान्ति सुरक्षा तथा प्रहरीको नियमित कामकारबाहीमा आफू गम्भीर रहेको खापुङले बताए। उनले लागूऔषधको समस्या निक्कै विकराल बनेको पनि उल्लेख गरे। गम्भीर समस्याका रूपमा देखिएको क्रस बोर्डर क्राइमलाई रोक्न सुरक्षा योजना बनाएरै काम गरिने जानकारी उनले दिए। साथै, काउन्टर पार्टसँग समेत नियमित भेटघाट, छलफल र समन्वय गरिने उनको भनाइ छ। यद्यपि, जनशक्ति कम हुँदा र सीमित स्रोत साधनका कारण प्रहरीलाई कठिनाइ भइरहेको डीआईजी खापुङले स्वीकार गरे। सीमित स्रोत साधनकै कारण प्रहरीले सबै काम गर्न सम्भव नहुने उनको भनाइ छ। अपराध नियन्त्रण, अनुसन्धान र शान्ति सुरक्षामा प्रहरीले ध्यान दिन्छ। व्यवहारिक हिसाबले सहजीकरण गर्छ। सुरक्षाका दृष्टिले गरिने नियमित चेकजाँचलाई दुःख दिएको रूपमा बुझ्न भएन। कानुनविपरीतका सबै गतिविधि कारबाहीको विषय बन्छन्। तर, प्रहरी अव्यवहारिक बन्दैन, उनले भने। खापुङ माघ ३ गते प्रदेश प्रहरी कार्यालयमा हाजिर भएका हुन्। त्यसअघि उनी अख्तियार दुरुपयोग अनुसन्धान आयोगमा कार्यरत थिए। गृह मन्त्रालयको पुस २४ गतेको निर्णय अनुसार उनले कोशी प्रदेश प्रहरी प्रमुखको जिम्मेवारी पाएका हुन्। विराटनगरस्थित प्रदेश प्रहरी कार्यालयले कोशी प्रदेशका १४ वटा जिल्लाको सुरक्षा कमाण्ड सम्हाल्दै आएको छ।"
"गहना लुट्न वृद्धाको हत्या, एक जना पक्राउ","खाँदबारी : माघ ६ गते बिहान मृत भेटिएकी सङ्खुवासभाको खाँदबारी नगरपालिका९ की ६२ वर्षीय दिलकुमारी घिमिरेको हत्यामा संलग्न रहेको आरोपमा प्रहरीले एक जनालाई पक्राउ गरेको छ। पक्राउ परेका सुनसरीको धरान जिरोप्वाइन्टका ३० वर्षीय दिपेन राई भनिने आकास राईले जिल्ला प्रहरी कार्यालय सङ्खुवासभाले आज(सोमबार) सार्वजनिक गरेको हो। हत्याको ५ दिनपछि राईलाई प्रहरीले धरानबाट पक्राउ गरेको थियो। दाउरा खोज्दै गर्दा रुखको ठुटाले लागेर मृत्यु भएको भनिएको घिमिरेको हत्या भएको रहस्य खुलेको जिल्ला प्रहरी कार्यालय सङ्खुवासभाका डीएसपी घनश्याम श्रेष्ठले जनाकारी दिए। मृतकका छोरा शुभास घिमिरेले दाउरा भेला पार्ने क्रममा जरासहितको रुखको ठुटा अचानक पल्टदा उक्त रुखको ठुटाले आमाको टाउकोमा बज्रन पुगी टाउकोबाट गिदि समेत निस्की मृत्यु भएकाले कसैसँग शंका नभएका भनी जिल्ला प्रहरी कार्यालयमा जाहेरी दिएका थिए। शव पोष्टमार्टम गरी पछि आफन्तले जिम्मा लिए पनि प्रहरीले अनुसन्धानलाई नरोकेको डीएसपी श्रेष्ठले बताए। घिमिरेको शव दाहासंकारका क्रमा आफन्तले मृतकले लगाएको गरगहना नभएको भन्दै प्रहरीलाई खबर गरेका थिए। त्यस पछि घटना थप शंकास्पद भन्दै गएको थियो। घिमिरेको मृत्युको भोलिपल्ट माघ ७ गते घटनास्थलदेखि १ सय ५० मिटर टाढा झाडीमा रगत लागेको बन्चरो, मृतकले प्रयोग गर्ने मोबाइल र थैली फेला परेको थियो। त्यसपछि कोसी प्रदेश प्रहरी कार्यालय विराटनगर केनाइन शाखाबाट तालिम प्राप्त प्रहरी कुकुर झिकाएर थप अनुसन्धान थालिएको डीएसपी श्रेष्ठले जानकारी दिए। राईले घिमिरेको हत्या पछि कानमा लगाएको २ थान सुनको रिङ लगेको बताएका छन्। उक्त रिङ धनकुटा जिल्लाको पाख्रीवास नगरपालिका४ बुद्धचोक रुपकला ज्वेलर्समा ४७ हजारमा बिक्री गरेको खुलेको छ। त्यस ज्वेलर्सका सञ्चालक धनमाया विश्वकर्माले पुनः उक्त गहना पाख्रिवासकै विवेक ज्वेलरीमा ५८ हजारमा बिक्री गरिएको अवस्थामा प्रहरीले उक्त गहनासहित देवबहादुर विश्वकर्मा र धनमाया विश्वकर्मालाई पक्राउ गरी अनुसन्धान सुरु गरेको डिएसपी श्रेष्ठले बताए। अभियुक्त राई केही महिना अघिदेखि तुम्लिङटार बजारक्षेत्रमा कोठा बहाल लिई ज्याला मजदुरी गर्दै आएका थिए। राईले घिमिरेको टाउको पछाडि बन्चरोले हानी हत्या गरेको प्रहरी अनुसन्धानमा खुलेको छ। हत्या पछि मृतकको साथमा भएको सुनको रिङ लिएर राई आफ्नी श्रीमतीसहित धनकुटाको पाख्रिवास, तेह्रथुमको वसन्तपुर, भेडेटार हुँदै धरान पुगेको अभियुक्तले बयान दिएका छन्। डेरामा पकाएको खाना नखाई उनीहरू त्यहाँबाट भागेको खुलेको छ। राइको केही दिन अघिदेखि देखिएको शंकास्पद गतिविधि र उनी बस्ने कोठामा समेत नभेटिएपछि राईको खोजीमा प्रहरी लागेको थियो। राईलाई प्रहरीले धरानको देशीलाईनमा रहेको एक गेष्ठहाउसबाट पक्राउ गरेको हो। पक्राउ परेका राई उपर कर्तव्यज्यान, चोरी र डाँका सम्बन्धी कसूर मुद्दामा अनुसन्धान भइरहेको डीएसपी श्रेष्ठले जानकारी दिए। गहना गरिद गर्ने कार्यमा संलग्न धनमाया विश्वकर्मा र देवबहादुर विश्वकर्मा उपर चोरी तथा डाँका सम्बन्धी कसूर मुद्दामा अनुसन्धान भइरहेको छ।"
यात्रा गर्दै हुनुहुन्छ ? यस्तो छ तीन दिनको मौसम पूर्वानुमान,"काठमाडौं : नेपालमा पश्चिमी वायुको आंशिक प्रभाव रहेको छ। मौसम पूर्वानुमान महाशाखाका अनुसार तराईका अधिकांश स्थानहरुमा हुस्सुकुहिरो लागेको छ। सोमबार बिहान जारी बुलेटिनमा आज पहाडी भूभागमा आंशिक देखि साधारणतया बदली रही बाँकी भूभागमा आंशिक बदली देखि मौसम मुख्यतया सफा रहने उल्लेख छ। दिउँसो उच्च पहाडी तथा हिमाली भूभागका थोरै स्थानहरुमा हल्का हिमपातको सम्भावना रहेको महाशाखाले जनाएको छ। राती कोशी, बागमती, गण्डकी र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। मंगलबार कर्णाली र सुदूरपश्चिम प्रदेश लगायत देशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहनेछ। कोशी, बागमती, गण्डकी र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको बुलेटिनमा उल्लेख छ। बुधबार कर्णाली, सुदूरपश्चिम, लुम्बिनी र गण्डकी प्रदेशका थोरै स्थानहरुमा हल्का बर्षाको सम्भावना रहेको छ। कर्णाली, सुदूरपश्चिम र गण्डकी प्रदेशको उच्च पहाडी तथा हिमाली भूभागका थोरै स्थानहरुमा र बाँकी उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
डोल्पामा यार्साले छाडेका दुःखद डोबहरू,"डोल्पा : श्रीमती निको भइन्, श्रीमान् बिते त्रिपुरासुन्दरी नगरपालिका१ गल्ली गाउँकी ४१ वर्षीया हिरालक्ष्मी शाहीलाई यार्सा संकलन गर्ने समय जति नजिक आउँछ त्यति धेरै पीडा महसुस हुन्छ। उनलाई लाग्छ, अरू महिना आऊन् तर जेठ कहिल्यै नआओस्। किनभने, उनका श्रीमान् ४३ वर्षीय हरिचन्द्र शाहीको मृत्यु यार्सा टिप्न पाटन गएका बेला जेठमै भएको थियो। उनी श्रीमती, कान्छी छोरी तुलसीसहित २०७३ जेठ ७ गते यार्सा टिपेर मनग्य पैसा कमाउने सपना सजाएर गाउँनजिकै भोक्पा लेक पुगेका थिए। करिब चार हजार मिटर उचाइको लेकमा बाक्लो हिउँ जमेका कारण जाँदा नै धेरै समस्या भोग्नुपर्यो। शाही परिवारलाई यार्सा टिप्न जानु रहर नभई बाध्यता थियो। परिवारमा कसैको रोजगारी थिएन। यार्सा नै आम्दानीको स्रोत थियो। यो परिवारको जीवन धान्ने बाटो गाउँमा चार हल जग्गा मात्र थियो। यार्सा संकलन गर्न ज्यानको बाजी थापेर जानुपर्ने भए पनि बाध्यताका अघि केही सीप नचल्ने हीरालक्ष्मीले बताइन्। उनी पाटन पुगेको भोलिपल्ट नै निकै बिरामी परिन्। अत्यधिक चिसोले हातखुट्टा सुन्निए । दिसापिसाब रोकियो। पाटनबाट घर फर्किएलगत्तै मेडिकलमा उपचार पछि मलाई सञ्चो भयो। बाँच्ने लेखा (भाग्य) भएर होला म बाँचे। तर, श्रीमान् बचाउन सकिएन। नत्र दुवै जनाको एउटा चिहान हुन्थ्यो होला। छोराछोरीको बिचल्ली हुन्थ्यो, उनी भावुक बनिन्, म पाटनबाट गाउँ झरेको दुई दिनमा पाटनमै श्रीमान् सिकिस्त बिरामी पर्नुभए छ। अत्यधिक चिसोका कारण उहाँको शरीर पूरै सुन्निएर अन्तिम अवस्था भइसकेछ। उहाँलाई धेरै गाह्रो भएपछि यार्सा टिप्न गएका छिमेकीले बोकेर लेक कटाए छन्। देवर हतपत गरेर बोकेर ल्याउनबीच बाटोसम्म जानुभए छ। मलाई केही थाहा थिएन। मलाई त सबै कुरा गाउँका मान्छेले भनेपछि थाहा पाएँ। उनका अनुसार घर पुग्दासम्म श्रीमान्को अन्तिम अवस्था भइसकेको थियो। घरमा जडिबुटीको औषधिमुलो गर्दा पनि एकको दुई पनि भएन। सबैले भूत लाग्या छ भनेर झारफुक पनि गरायौँ सञ्चो भएन, उनले भनिन्, स्थानीय मेडिकलमा उपचार गर्न पनि लग्यौ। केही समयको उपचारपछि सञ्चो भयो। लगत्तै घर फर्कियौँ। त्यो बेला धेरै खुसी भएँ। तर, त्यो खुसी केही घण्टा पनि टिक्न सकेन। रातिखेर झन् गाह्रो भयो। भोलिपल्ट बिहान फेरि मलाई आईसीयूमा राखेको भए बाँच्छु कि भनेर उहाँले आफंैले भन्नुभयो। त्यही आशाले उपचार गर्न नेपालगञ्ज लैजान एकाबिहानै भनेर घरको सिँडी ओराल्नै लाग्दा बित्नुभयो। मेरो श्रीमान्को अकालमै जीउ जाने कारण गरिबी नै हो। आफूसँग पैसा भएको भए यार्सा टिप्न पठाउने थिइनँ। उनीहरूका दुई छोरा, दुई छोरी छन्। जो पढ्दै छन्। आयस्रोत केही छैन। जग्गाबाट उब्जनी हुँदैन। योजनाका काम, ढुंगा कुटेर, बालुवा बोकेर, पल्लिदार (ट्र्याक्टर, ट्रकमा ल्याइएको सामान झार्ने र हाल्ने काम) काम गरेर दुईचार सय रुपैयाँ संकलन गरेर खान्छु, बच्चाबच्ची पढाउँछु, उनले भनिन्। नयाँ घर बनाउने सपना अधुरै त्रिपुरासुन्दरी१० लिकुकी रीता पहाडीको यार्सागुम्बाकै कारण ३१ वर्षको उमेरमा सिउँदो पुछियो। उनका श्रीमान् ३३ वर्षीय नारायण पहाडीको ठूलीभेरीका नगरपालिकाअन्तर्गत पर्ने ग्यालबारा पाटनमा लेक लागेर ज्यान गयो। उनी यार्सा टिपेर नयाँ घर बनाउने आशा लिएर पाटन पुगेका थिए। तर, आशा पूरा नहुँदै साना सन्तान र श्रीमतीलाई सधैंका लागि छोडेर २०७५ जेठमा १३ गते ज्यान गुमाए। आजभन्दा पाँच वर्षअघि यार्सागुम्बा टिप्न पाटन पुगेर बिरामी परेका पति गुमाएपछि सम्झेर रुँदै त्रिपुरासुन्दरी १० कि ३१ वर्षीया रिता पहाडी । तस्बिर : रामचन्द्र न्यौपाने मेरो र श्रीमान्को घर सल्लाह भएर यार्सा टिप्न जानुभएको थियो। यार्सा टिपेर नयाँ घर बनाउने मिठो मसिने खाने सोच थियो। उहाँले घरको घोडामा सरसामान हालेर पाटन जानुभयो। त्यसपछि कहिल्यै फर्किनुभएन, उनले भनिन्, मैले त श्रीमान्को मुखसम्म देख्न पाइनँ। उतै बित्नुभयो। दाहासंस्कार पनि उतै भयो। मैले मरेको मुखसम्म देख्न पाइनँ। म बराबर अभागी को होला ? मृत्युको खबर पनि धेरैपछि थाहा पाएको उनले सुनाइन्। गरिबीकै कारण उहाँको ज्यान अकालमै गएको हो। यदि पैसा हुनेखाने भए मेरो श्रीमान्लाई पाटन पठाउने पनि थिइन्। यार्साले नै ज्यान लियो, उनले भनिन्। उनीहरूका दुई छोरी एक छोरा छन्। परिवारमा बिहान बेलुकी छाक टार्नै समस्या छ। उनकी जेठी छोरीको चाहना डक्टर बन्ने छ। रिताको जग्गा पनि दुई हलको मात्र छ। उब्जनी भने हुँदैन। मजदुरीमै उनको परिवार आश्रित छ। बुवाको निधनपछि परिवारको बिचल्ली त्रिपुरासुन्दरी८ देबकोटा वाडा गाउँ बस्ने ४५ वर्षीया सुनकुमारी जैसीले पति हरिप्रसाद जैसीलाई २०६७ जेठमा गुमाइन्। जो चार छोरीलाई राम्रो शिक्षादीक्षा दिन पैसा कमाउने आशा लिएर शेफोक्सुन्डो गाउँपालिकामा पर्ने कुनासा(पाटनको नाम) यार्सा पाटन पुगेका थिए। उनि जाँदाजाँदै लेक लागेर थला परे। बिरामी परेपछि आफन्त र इष्टमित्र मिलेर बोकेर घरसम्म ल्याए। धामी झाँक्री र स्थानीय घरेलु उपचार गरे। तर, उनको ज्यान बचेन। हामीसँग पैसा थिएन। बुझ्ने भइसकेको थिएँ। बुवा बित्नुभयो, छोरी प्रतिमा जैसीले भनिन्, बुवालाई उपचार गर्न आमाले गाउँभरि पैसा खोज्नुभयो। तर, कसैले पत्याएनन्। यदि पैसा भएको भए बुवालाई बचाउन सकिन्थ्यो होला। सानैमा टुहुरा हुनुपर्थेन होला। पैसा नभएर सहर लगेर उपचार गर्न सकिएन। स्थानीय धामी झाँक्रीले पनि उपचार गर्न नलैजा भनेका थिए। तापनि हामीले नमानेर लैजाने भन्यौं तर पैसा खोज्दा पाइएन। जेठी छोरीले बाल विवाह गरिन्। अहिले उनीबाट दुई छोरी छन् दिदीको श्रीमान्ले गरिबको परिवार भनेर छोडिसके। अहिले माइतीमै आमालाई सघाएर बस्नुभएको छ, प्रतिमाले भनिन्, बुवा बितेपछि ६ वर्षदेखि नै म पनि अर्काको घरमा छु। अहिले सिभिल इन्जिनियर कक्षा १२ मा पढ्छु। साइली बहिनी काठमाडौं अर्काको घरमा काम गर्ने गरी बसेको छ। कान्छी बहिनी जुफाल गाउँमा आफन्तकामा बस्छिन्। स्थायी जागिर खाएर पैसा कमाएर आमाको सपना पूरा गर्ने उनको चाहना छ। अधुरै रह्यो काठमाडौं गएर पढ्ने सपना त्रिपुरासुन्दरी १० दापु गाउँ बस्ने प्रीति शाहीलाका छोरा रुद्रि शाहीला १५ वर्षकै उमेरमा यार्सा पाटनमै अस्ताए। उनी यार्सा टिपेर पैसा कमाउन भनेर २०६६ साल जेठमा शेफोक्सुन्डो गाउँपालिकामा पर्ने सागर यार्सा पाटनमा गएका थिए। यार्सा टिपेर कमाएको पैसाले सहर गएर पढ्ने सपना देखेर पाटन गएका भाइको उतै मृत्यु भएको दाइ हरिचन्द्र शाहीलाले बताए। पाटनमै लेक लागेर उनी बिते। उनका सपना पनि अधुरै रहे, उनले भने। उनकी आमा हीरामती शाहिला ६५ वर्ष पुगिन्। उनका अनुसार रुद्रीसहित घरमा तीन छोरा हुन्। घरको आर्थिक अवस्था कमजोर भएकाले छोरो किरा खोज्न पाटन गएको थियो। लेकमा किरा टिपेर कमाएको पैसाले काठमाडौं पढ्न जाने सोच बनाएको थियो। तर, उसको सोच पूरा भएन्। घरपरिवारलाई शोकमा डुबाएर उतै बित्यो, उनले भनिन्, अहिले घरमा दुई छोरा छन्। उनीहरूसँग बस्छु। प्रत्येक वर्ष जेठ आउँछ। छोरालाई सम्झेर मन थामी नसक्नुहुन्छ। पाटन जानुपर्ने बाध्यताले गयो ज्यान त्रिपुरासुन्दरी ९ चुँ गाउँ बस्ने ५० वर्षकी उजेली पुन २०५७ सालमा यार्सा पाटनमै बितिन्। उनको दाहसंस्कार पनि उतै भयो। आमा पाटनमै बितेपछि उनकी जेठी छोरी च्यामा धरालाले बालविवाह गरिन्। घरज्वाइँ ल्याएर घरमै बसिन्। च्यामाकी तीन बहिनी छन्। घरको आर्थिक अवस्था कमजोर भएर सबैले सानैमा बिहे गरे। आमा बितेलगत्तै बुवा पनि बित्नुभयो हामी झन् टुहुरा भयौ, च्यामाले भनिन्, घर परिवार एकदमै विपन्न भएकाले उमेरले नेटो काटेकी आमा किरा खोज्न पाटन जानुपर्ने बाध्यता भयो। यदि पाटन नगएको भए आमा बित्नु हुने थिएन। घर बनाउने सल्लाह थियो, तर श्रीमान् फर्केनन् त्रिपुरासुन्दरी२ रुम गाउँ बस्ने ४६ वर्षीय आइतुरुपा बुढाका श्रीमान् नन्दबहादुर बुढाले २०६७ सालमा बाउलिगार्ड याचा पाटनमा ज्यान गुमाए। दमका बिरामीसमेत रहेका नन्दबहादुर बालबच्चालाई राम्रो शिक्षा दिक्षा दिने र नयाँ घर बनाउने आशाका साथ भनेर यार्सा टिप्न गएका थिए। पाटन पुगेको केही दिनमै बिरामी परे। अन्तिममा लगातार रगत बान्ता गरेपछि नन्दबहादुरको मृत्यु भएको उनकी श्रीमतीले बताइन्। घरमा आयस्रोत केही नहुँदा श्रीमान्लाई यार्सा टिप्न पठाएको उनले सम्झिइन्। यार्सा टिपेर कमाएको पैसाले घर बनाउने दुई जोइपोइस्थानीय भाषमा (श्रीमान् श्रीमती) को सल्लाह थियो। तर, उहाँ घरबाट पाटन हिँडेपछि फर्किनु भएन, उनले भनिन्, त्योभन्दा अगाडि पनि उहाँ किरा खोज्न जानुहुन्थ्यो केही हुन्थेन। त्यही वर्ष दशा लाग्यो। उनका अनुसार अघिल्ला वर्षहरूमा १०१५ हजारसम्म कमाइ हुन्थ्यो। तर, त्यो वर्ष यार्साले ज्यान खायो। सास त भेट्न पाइनपाइन लास पनि देख्न पाइन् उनले आँखाभरि आँसु पार्दै भनिन्, चिसो ठाउँ पुग्न पनि दुईतीन दिन लाग्ने भएकाले मैले आफ्नो हातबाट श्रीमान्को दाहसंस्कार गर्न पनि पाइनँ। कालगतिले मरेको भए पनि त्यस्तो केही मान्ने थिइनँ। अकालमै बित्नुभयो। त्यसपछि आमा बुवाको दुवैको भूमिका आफूले निभाउनुपर्यो। जीवनमा खास संघर्षका दिन सुरु भए। लाउँलाउँ खाउँखाउँ भन्ने उमेरमा छोरो बिते त्रिपुरासुन्दरीं७ छल गाउँका २५ वर्षका लालबहादुर रोकायले पनि यार्सा टिप्न गएका बेला ज्यान गुमाउनुपर्यो। लेक लागेर छोराको कलिलै उमेरमा मृत्यु भएको उनका बुवा शिवबहादुर रोकायले बताए। विस २०७७ सालमा सुम्से यार्सा पाटनमा खाँउ खाउँ लाउँ लाँउ भन्ने उमेरमा छोराले ज्यान गुमायो। छोरा त्यही एउटा मात्र थियो, त्यही पनि बित्यो, उनले भने, आर्थिक अवस्था कमजोर भएकै कारण छोरा किरा खोज्न गएको हो। घर फर्कन नपाएरै त्यहीबाट दैवले चुँडेर लग्यो। यार्सा टिप्न नगएको भए छोरो बाँच्ने थियो होला। शिवबहादुरको गाउँमा जग्गा छ। भेडा पनि पालेका छन्। त्यहीबाट जीवन धानेको उनले सुनाए। यी त केही प्रतिनिधि घटना मात्र हुन्। पछिल्लो पाँच वर्षमा यार्सा पाटनमा लेक लागेर १२ जनाले ज्यान गुमाएको रेकर्ड जिल्ला प्रहरी कार्यालय डोल्पासँग छ। यो अवधिमा दुई वर्ष कोरोनाका कारण यार्सा पाटन नै खुलेन। जुन हिसाबले यो तीन वर्षको तथ्यांक हो। यी घटनामा ज्यान गुमाउनेमध्ये चार डोल्पा र आठ जना जिल्लाबाहिरका हुन्। डोल्पाका उच्च हिमाली क्षेत्रमा पर्ने यार्सागुम्बा पाटनमा यार्सा संकलन गर्दै स्थानीय । सबै पाटनमा प्रहरी पुग्न सम्भव पनि हुँदैन। जानकारी आएसम्म प्रहरी पुग्छ। जानकारी आए नआएका गरेर प्रत्येक वर्ष एक दर्जन धेरैले ज्यान गुमाउने गरेका छन् डोल्पाका प्रहरी नायव उपरीक्षक शिव बुढाथोकीले भने। तर, पीडित परिवारलाई राज्यले न राहत दिएको छ न त क्षतिपूर्ति नै। स्वास्थ्य बिमासमेत उपलब्ध छैन। शेफोक्सुन्डो राष्ट्रिय निकुञ्जले यार्सा संकलन इजाजत र छोड पुर्जी वितरणबाट प्रत्येक वर्ष कम्तीमा ५० लाखभन्दा धेरै राजस्व संकलन गर्ने गरेको छ। यस वर्ष त दुई करोड तीन लाख रुपैयाँ संकलन भएको निकुञ्जका निमित्त प्रमुख संरक्षण अधिकृत विश्वबाबु श्रेष्ठले बताए। यार्सा संकलन गर्न निकुञ्ज र डिभिजन वनका छुट्टाछुट्टै पाटन हुने गर्छन्। प्रत्येक वर्ष जिल्लामा सर्व पक्षीय भेलाबाट मात्र यार्सा संकलन मिति तोकिने गरेको छ। निकुञ्जले बर्ग छुट्ट्याएर राजस्व उठाउँदै आएको छ। मध्येवर्ती क्षेत्र भित्रकालाई एक हजार, जिल्ला भित्रकालाई दुई हजार र जिल्ला बाहिरकालाई तीन हजार तोकिएको छ। संकलकबाट बर्सेनि लाखौं राजस्व उठाए पनि स्वास्थ्य बिमा भने गरिँदैन। निकुञ्जले यार्सा टिप्नेबाट राजस्व लिएर जोखिमको ग्यारेन्टी नगर्नु गलत भएको त्रिपुरासुन्दरी मध्येवर्ती क्षेत्र व्यवस्थापन समितिका अध्यक्ष चन्द्रमान सार्कीले बताए। जिल्लाका प्रत्येक गाउँमा यार्सा टिप्न पाटन जाँदा बर्सेनि धेरैले घरपरिवार र अभिभावक गुमाएको अवस्था छ। उनीहरूको जीवनस्तरसमेत दयनीय छ। छोराछोरीले पढ्न पाएका छैनन्। अभिभावक गुमाएकै कारण बालविवाह गर्न बाध्य छन्। राम्रोसँग खान पाएका छैनन्। धेरै पीडामा बाँचेका छन्, उनले भने, यार्सा टिप्न जाने जति सबैको बिमा सरकारले गर्नुपर्छ। यस विषयमा निकुञ्ज, विभागसम्म पनि कुरा उठाउँछु। उनका अनुसार स्वास्थ्य बिमा भए यार्सा टिप्न जाँदा ज्यान गुमाउनेहरूलाई केही न केही राहत हुनेछ। यार्सा संकलनमा बिमाको व्यवस्था नरहेको निमित्त प्रमुख संरक्षण अधिकृत श्रेष्ठको भनाइ छ। यार्सा पाटनमा जोखिम नभएको होइन जोखिम छ। तर, जोखिम न्यूनीकरणका लागि प्रत्येक वर्ष गृह मन्त्रालयसँग समन्वय गरेर हेलिकप्टरबाट आकस्मिक उद्धारको व्यवस्था गर्छौं, उनले भने। जोखिम बहनका लागि बिमा गर्न अत्यावस्यक रहेको उनको भनाइ छ। सरोकारवाला प्रत्येक वर्ष ज्यान गुमाउने नागरिकलाई १० लाखसम्म जोखिम बिमा गर्नुपर्ने बताउँछन्। बर्सेनि यार्सा संकलकले ज्यान गुमाउँदा त्यसको असर घरपरिवारमा पर्छ। बालविवाह हुन्छ। पढाइ छाड्छन्। जीविकोपार्जन मै समस्या पर्छ। प्रमुख जिल्ला अधिकारी तुलसीप्रसाद दाहालले यार्सा संकलन जोखिम बिमा आवश्यक रहेको बताए। यसका लागि राज्यले नीतिगत व्यवस्थानै गर्नुपर्ने उनको भनाइ छ। त्यतिमात्र नभई व्यक्तिगत सावधानीका कुराहरूमा सचेतना अपनाउन संकलन पुर्जी जारी गर्ने निकायले संकलकलाई जानकारी गराउनुपर्ने उनले बताए। यार्सा नै मुख्य आयस्रोत डोल्पामा वर्षभरिको उब्जनीले तीन महिना पनि खान पुग्दैन। जसकारण डोल्पालीको मुख्य जिउने आधार नै यार्सागुम्बा हुन पुगेको छ। त्यसो त २०३५ सालयता डोल्पालीको आम्दानीको मुख्य स्रोतनै यार्सा भएको त्रिपुरासुन्दरी१ का तुलराम सार्कीले बताए। डोल्पामा धेरै यार्सागुम्बा पाइने भएकाले छिमेकी जिल्ला रुकुम, जाजरकोट र जुम्लाबाट पनि प्रत्येक वर्ष डोल्पा आउने गर्छन्। रुकुम र जाजरकोटका मात्रै चार पाँच जनासम्मले ज्यान गुमाउने गरेको जिल्ला प्रहरी कार्यालय डोल्पाले जनाएको छ। हावापानीका हिसाबमा रुकुम जाजरकोटमा गर्मी हुन्छ। यार्सा चार हजार मिटरभन्दा माथि अत्याधिक चिसोमा पाइन्छ। तातो हावापानीमा बस्ने गरेकाहरू एक्कासि उच्च हिमाली पाटन पुग्दा लेक लाग्ने र चिसोको कारण ज्यान गुमाउने गरेको प्रहरी नायव उपरीक्षक बुढाथोकीले बताए। जगदुल्ला गाउँपालिकामा पर्ने टाङटुङे लेकमा २०६४ जेठ १५ गते हिमपहिरोले पुरेर १६ जनाको एउटै चिहान भयो। सबै यार्सा टिप्न पाटन पुगेका थिए। यार्सा उच्च भूभागमा पाइने भएकाले पनि राम्रोसँग तयारीबिना जाँदा चिसोले ज्यान गुमाउने गरेका जिल्ला अस्पताल डोल्पाका डा अखण्ड उपाध्यायले बताए। यार्सा पाइने हतारोले जंग फुड खाने, काँचो पाको खाने गरिन्छ। त्यसले गर्दा पनि स्वास्थ्यमा समस्या आउँछ, उनले भने, प्रत्येक वर्ष यार्सा पाटनमै मान्छे बित्नुको अर्को कारण प्रेसर, दम पनि हो। यी रोगले छोएका बिरामीहरू धेरैले ज्यान गुमाउँछन्। डोल्पा भित्रियो १ अर्ब ४७ करोड हिमाली जिल्ला डोल्पा जडिबुटीको भण्डारको रूपमा चिनिन्छ। यहाँ यार्सागुम्बा, जटामसी, गुच्ची च्याउ, सेतकचिनी, पदमचाल, पाँच औँलेलगायत विभिन्न प्रजातिका जडिबुटी प्रशस्त मात्रामा पाइन्छन्। यस वर्ष यार्सागुम्बा खरिदका लागि मात्रै डोल्पामा १ अर्व ४७ करोडभन्दा धेरै रकम भित्रिएको तथ्याकंले देखाएको छ। यार्सागुम्बा बिक्री वितरणकालागि शेफोक्सुण्डो राष्ट्रिय निकुञ्ज र डिभिजन वन कार्यालय डोल्पाबाट मात्रै ५ सय ८८ किलो बराबरको छोड पुर्जी जारी भएको छ। प्रतिकिलो २५ लाखले मात्र १ अर्व ४७ करोड रकम भित्रिएको स्थानीय व्यापारीले बताएका छन्। ३० लाखका दरले हिसाब गर्ने हो भने झन्डै दुई अर्ब पुग्ने उनीहरूको भनाइ छ। यस वर्ष डोल्पामा प्रतिकिलो १० लाखदेखि ३० लाखसम्म यार्सागुम्बाको खरिद बिक्री भएको दोलखाकी यार्सा व्यापारी मिमा फिन्जुक शेर्पाले बताइन्। उनका अनुसार यार्सा पहिलो दोस्रो र तेस्रो गरेर तीन प्रकारको हुने भएकाले मूल्य पनि त्यहि अनुसार हुने गर्छ।"
भक्तपुरको त्रिवेणीधाममा माधव नारायणका ब्रतालुहरू,"भक्तपुर : पुस शूक्ल पूर्णिमाको दिनदेखि सुरू भएको स्वस्थानी ब्रत तथा माधव नारायण पर्व भक्तपुरमा जारी छ। भक्तपुरको हनुमानघाटस्थित त्रिवेणीधाममा माधव नारायण मेला लागिरहेको हो। साँखुको शालिनदीमा भन्दा पहिलादेखि यस मेला एवं ब्रत शुरु भएको शिलालेख एवं ग्रन्थमा पाइएको स्थनीयको भनाइ छ। माधवनारायणको ब्रत बस्ने व्यक्तिले व्रत शुरु हुनु अघिल्लो दिनदेखि निराहार बस्नुपर्ने, बिहानै त्रिवेणीमा स्नान गरी चोखो जल तथा पूजा सामग्रीले पूजा गर्नुपर्ने,शङ्ख जल ग्रहण गरी मन्त्रोच्चारण गर्नुपर्ने,शङ्ख जल ग्रहण गरेपछि कसैलाई छुन नहुने तथा जुत्ता लगाउन नहुने परम्परा रहेको छ। त्रिवेणीघाटमा डुबेर एकचित्त भएर जे माग्यो त्यो पूरा हुने जनविश्वास रहेकाले हनुमानघाटमा ब्रत बस्ने र स्नान गर्ने आउने गरेका छन्। ब्रर्तालुहरु त्रिवेणीघाटमा महिना दिनसम्म बसेर ब्रत पूरा गर्ने र कतिपय बर्तालु भने हरेक दिन बिहान त्रिवेणीघाटमा आएर नुहाउने तथा विभिन्न स्थानको कलश यात्रामा सहभागिता जनाउने परम्परा छ। स्थानी व्रत तथा माधव नारायण कथासँग सम्बन्धित अनुष्ठानहरू भक्तपुरको हनुमानधाट,साखुको शालीनदी,पशुपतीको बागमति किनारलगायत विभिन्न हिन्दु तीर्थस्थलहरूमा नदीको किनारमा हुन्छन्। यस पर्वको अवसरमा ब्रतालुहरू एक महिनासम्म ब्रत बस्छन् भने हरेक दिन ब्रतालुहरू भक्तपूरको हनुमान धाटमा स्नान गर्छन् ।"
निलगिरी दोस्रो जलविद्युत आयोजनाको परीक्षण सुरू,"बेनी : म्याग्दीको अन्नपूर्ण गाउँपालिका४ नारच्याङमा निर्माण भएको ७१ मेगावाट क्षमताको निलगिरीखोला दोस्रो क्यासकेड जलविद्युत आयोजनाको भौतिक संरचनाको परीक्षण सुरू भएको छ । आयोजनाको प्रर्वद्धक कम्पनी निलगिरी खोला हाइड्रोपावर कम्पनी लिमिटेडले आइतबार सार्वजनिक सूचना जारी गरेर भौतिक संरचना शुरू गर्न लागिएको जनाएको छ । आयोजनाका आधिकारिक प्रतिनिधि उपेन्द्रराज गौतमले माघ १५ गतेदेखि २५ गतेसम्म आयोजनाको टनेलमा पानी हालेर परीक्षण गरिने जानकारी गराए । निलगिरिखोला क्यासकेड म्याग्दीमा हालसम्म निर्माण भएको मध्य सबैभन्दा ठूलो जलविद्युत आयोजना हो । निर्माण भएको भौतिक संरचनाहरूको परीक्षणका क्रममा टनेलमा पानी पठाउन लागिएको हो,उनले भने, टनेलमा पानी पठाउने क्रममा छोटेपादेखि दोविल्नासम्म खोलाको पानीको बहाव थपघट हुने भएकाले माछा मार्ने, नुहाउने, गाईबस्तु, चौपाया छाड्ने र आवत जावत गर्ने कार्य नगराउन अनुरोध गरेका छौं । बाँध,सुरुङ,विद्युतगृह,प्रशारण लाइन,स्विचार्ड निर्माण सकेपछि नेपाल विद्युत प्राधिकरणसँग समन्वय गरेर प्रतिनिधिको रोहबरमा परीक्षण थालेको हो । छोटेपामा निर्माण भएको डिसेण्डर (बालुवा थिग्राउने पोखरी)मा यसअघिनै पानी हालेर परिक्षण गरिएको थियो । छोटेपादेखि दोभिल्नामा रहेको विद्युतगृह सम्म ४ हजार २७५ मिटर लामो सुरुङ निर्माण भएको छ । विद्युतगृह र छोटेपाको बाँधसहित ५ वटा अडितबाट विस २०७६ देखि सुरुङ निर्माण थालिएको थियो । ३८७ मेगावाटको निलगिरी पहिलोको विद्युतगृहबाट निस्कने पानीलाई बाँध बनाएर निलगिरि क्यासकेडको सुरुङमा हाल्न मिल्ने गरी संरचना निर्माण भएको छ । दुईवटै आयोजनाको प्रर्वद्धक कम्पनी एउटै हो । निलगिरि पहिलोको हुमखोलामा बाँध र छोटेपामा विद्युतगृह निर्माण निर्माण अन्तिम चरणमा पुगेको आयोजनाले जनाएको छ । २ हजार मिटर लामो सुरुङलाई पलास्टर गरेर फिनिसिङ गर्ने काम अन्तिम चरणमा पुगेको छ । विद्युतगृहको भवन निर्माण सकेर उपकरण जडान थालिएको छ । निलिगिरी पहिलोको करिब ८० प्रतिशत भौतिक प्रगति भएको छ । दुईवटै आयोजनाको विद्युतगृह परिसरमा स्विचार्ड बनाइएको छ । निलगिरि पहिलोको स्विचार्डमा गत बर्खामा पहिरोले क्षति पुर्याएको थियो । बस्तीदेखि टाढा रहेको निलगिरीखोला जलविद्युत आयोजना निर्माण स्थल भौगोलिक रुपमा बिकट र दुर्गम क्षेत्रमा पर्छ । १३ अर्ब रुपैयाँ लागत अनुमान गरिएको दुवै आयोजना रन अफ द रिभर प्रकृतिका हुन् । निलिगिरीखोलाबाट उत्पादन भएको बिजुली २२० केभी क्षमताको दाना सवस्टेशनबाट केन्द्रिय ग्रिडमा जोडिन्छ । छोटेपादोबिल्ना हुदै दाना सव स्टेशन जोड्ने ७४ किलोमिटर दुरीको २२० केभी क्षमताको प्रशारण लाइन निर्माण भएको छ । नारच्याङमा यसअघि ५ मेगावाट क्षमताको घलेम्दीखोला र ४२ मेगावाट क्षमताको मिस्त्रीखोला जलविद्युत आयोजना निर्माण भएको थियो । ६ मेगावाट क्षमताको रेलेखोला जलविद्युत आयोजना पनि निर्माणको अन्तिम चरणमा रहेको कार्यवाहक वडा अध्यक्ष श्याम पुर्जाले बताउनुभयो । ९१४ मेगावाटको सुपर घलेम्दी आयोजना निर्माणमा जाने तयारीमा छ । कालीगण्डकी हाइड्रोपावर लिमिटेड प्रर्वद्धक रहेको १६४ मेगावाटको कालीगण्डकी गर्ज आयोजनाको विद्युतगृह नारच्याङमा बनाउन प्रस्ताव गरिएको छ ।"

शीर्षक,विवरण
चेपुवामा मिटरब्याज पीडित,"अहिलेलाई तुरुन्तै सरकारले दोहोरो चेपुवामा परेका मिटरब्याज पीडितहरूको आवाज गम्भीरतापूर्वक सुनी उनीहरूको पीडामा मल्हम लगाउन जरुरी छ। साहुसँग ऋण लियो अनि त्यो तिर्न फेरि लघुवित्तबाट ऋण काढ्यो। यो तराईका थुप्रै जिल्लाका निमुखा जनताको पीडा हो। बैंक वित्तीय संस्थासम्म पहुँच छैन। धितो राख्ने जमिन छैन। अनि साहुको मुख नताकी पनि सुख हुँदैन। तर साहुचाहिँ राहु निस्कन्छन् हजारको ऋणलाई लाख लेखिदिन्छन् र तमसुकमा ल्याप्चे लगाउँछन्। दुईचार लाखको ऋणमा लाखौंलाख पुर्याइदिन्छन्। फेरि ऋणको सावाँ जति तिर्यो उति बढेजस्तो हुन्छ। जति तिरे पनि निखनिन्न। कारण ब्याज मिटरमा चढ्छ, बढ्छ। २, ४, ८ हुन थाल्छ। यही पीडाबाट मुक्ति खोज्दै जब लघुवित्तको सहारा लिन्छन्, फेरि उसले पनि उस्तै चेप्छ, पेल्छ। चर्काे ब्याजदर असुल्छ। कतिपय त ज्यानै जोखिममा राखेर लुकीभागी हिँड्छन्। साहु र लघुवित्तको दोहोरो चेपुवामा परेका ऋण पीडितहरूका हालत तावाबाट उम्केको माछो भुंग्रोमा जस्तो हुन्छ। मिटरब्याज पीडित न्यायको याचना गर्दै पैदलै काठमाडौं आएका थिए। तिनले खास न्याय पाउन सकेका छैनन्। धर्ना जुलुस गरेका गर्यै छन्। वैशाखको धूप सहेर पनि काठमाडौंमै बसिरहेका छन्। तराई फर्किन उनीहरू साहुको ऋणबाट मुक्ति, लघुवित्तको ऋणबाट मुक्ति चाहन्छन्। सरकारसँगको वार्ता र सहमतिबाट पनि चित्त उनीहरूको बुझेको छैन। छिटो मुक्ति मिलोस् भन्ने उनीहरूको चाहना तर, सरकार कानुन परिवर्तनको प्रक्रियामा छ। आखिर प्रक्रियाका लागि समय लाग्छ नै। सरकारले जसरी फौजदारी अपराध संहितामै मिटरब्याजसम्बन्धी कसुर र त्यसको सजायको व्यवस्था गर्ने भनेको छ। हो, मिटरब्याजलाई अपराध करार गरी हदैसम्मको सजाय हुनु बेस हुन्छ। अहिलेको जमानामा पनि साहु महाजनको ऋणमा भर पर्नुपर्ने र तिनीहरूको सुदखोरी प्रथा कायम रहनु राज्यका लागि पनि सुहाउने कुरा होइन। यसमा राज्यले बैंक वित्तीय संस्थाको पहुँच गरिब निमुखा वर्गमा पुग्न नसकेको सन्देश प्रष्टैसँग दिएको छ। त्यो राज्यको कमजोरी हो। अर्काेतिर लघुवित्त संस्थाहरूको ऋणले तराई मधेसका मात्रै नभई देशैभरिका निमुखा नेपालीलाई पिरोलेको छ। त्यसबाट उन्मुक्तिका लागि पनि राज्यले नीतिगत व्यवस्था गर्न जरुरी छ। राज्यको कर्तव्य हो, निर्धालाई न्याय दिने। अहिलेलाई तुरुन्तै सरकारले दोहोरो चेपुवामा परेका मिटरब्याज पीडितहरूको आवाज गम्भीरतापूर्वक सुनी उनीहरूको पीडामा मल्हम लगाउन जरुरी छ।"
उपचुनावको भिडन्तमा दलहरू,"बारा २ मा शक्ति प्रदर्शनको होड देखिएको छ। चितवन २ को उपचुनावलाई दलहरूले प्रतिष्ठाको लडाइँ बनाएका छन्। तनहुँ १ मा त्रिकोणात्मक रोचक कडा प्रतिस्पर्धा हुने विश्लेषक बताउँछन्। बाराचितवनतनहुँ : राजनीतिक दलहरू यही वैशाख १० गते हुने उपचुनावको नतिजा आफ्नो पक्षमा पार्न जोडतोडका साथ लागिपरेका छन्। उम्मेदवार त मतदाता फकाउन लागेकै छन्, शीर्ष नेताहरू चुनावी अभियानमा जोडिएका छन्। जो आआफ्ना उम्मेदवारले जित हासिल गर्ने दाबी गरिरहेका छन्। बारा २ मा शक्ति प्रदर्शनको होड देखिएको छ। चितवन २ को उपचुनावलाई दलहरूले प्रतिष्ठाको लडाइँ बनाएका छन्। तनहुँ १ मा त्रिकोणात्मक रोचक कडा प्रतिस्पर्धा हुने विश्लेषक बताउँछन्। बारामा शक्ति प्रदर्शनको होड बारा क्षेत्र नम्बर २ मा चुनावी सरगर्मी बढेको छ। वैशाख १० गतेको उपनिर्वाचनका लागि राजनीतिक दलहरूको शक्ति यही क्षेत्रमा देखिन्छ। चुनावको नतिजा आफ्नो पक्षमा पार्न उम्मेदवार र नेताहरूको दौडधुपले माहोल तातेको छ। यो क्षेत्रमा जसपा अध्यक्ष उपेन्द्र यादव सत्तारुढ दलबाट साझा उम्मेदवार बनेका छन्। यसअघि जनमतका अध्यक्ष डा सीके राउतसँग सप्तरीमा पराजित यादवलाई बारा २ मा पनि जित निकाल्न सहज देखिँदैन। यहाँ डा राउत नै चुनौती बनेका छन्। उनले मंसिरको चुनावमा थोरै मतान्तरले पराजित शिवचन्द्र कुशवाहालाई चुनावी मैदानमा उतारेका छन्। आफ्ना पार्टीका उम्मेदवारको मनोनयन दर्तापछि डा राउत बारामै बसिरहेका छन्। उनले सम्हालेको चुनावी कमान्डलाई उछिन्दै जित निकाल्न यादवलाई सकस देखिन्छ। आफ्नै उम्मेदवार कुशवाहाको जित सुनिश्चित रहेको दाबी डा राउत गरिरहेका छन्। जसले आफ्नै चुनावी क्षेत्रमा केही गर्न सकेन। पराजित भएर अहिले बारा आएको छ। उसले यहाँ चुनाव जित्ने आधार नै छैन, उनले भने, धर्तीपुत्रले चुनाव जित्ने निश्चित छ। आफ्नो उम्मेदवारको प्रचारभन्दा पनि डा राउतले आफू नै उम्मेदवार भए जसरी मत मागिरहेको यादवले बताए। आफ्नो उम्मेदवारको सामाजिक छविका कारण राउतले आफू नै उम्मेदवार भए जसरी मत मागिरहेका छन्, यादवले भने, यो सबै जनता झुक्याउने फर्जी कुरा हो। फर्जी काम गर्न राउत बारामा पनि आएका छन्। राउतलाई यादवले परिचालित व्यक्तिको संज्ञा दिएका छन्। उपेन्द्र यादव हार्छ भन्दै गरेको बोली राउतको होइन अरूको हो। मुख उहाँको तर भनाइ अरूको हो, उनले भने, राउतले त जागिर खाइरहनुभएको छ। मधेस केन्द्रित दलका दुई शीर्ष नेताबीचको रस्साकस्सीको फाइदा उठाउने दाउमा एमाले देखिन्छ। एमालेले पोलिटब्युरो सदस्य एवम् पूर्वमन्त्री पुरुषोत्तम पौडेललाई चुनावी मैदानमा उतारेको छ। बाराको भूमिमा राजनीतिक जीवन बिताएका पौडेल पनि चुनाव जित्नेमा आफू ढुक्क रहेको बताउँछन्। जनताको साथ एमालेले प्राप्त गरिरहेको छ। काम गर्ने पार्टी कुन हो भनेर जनताले बुझेका छन्, पौडेलले भने, त्यसैले पनि एमालेको जित सुनिश्चित देखेको छु। एमालेको चुनावी अभियानमा शीर्ष तहका नेता सहभागी भइरहेका छन्। त्यसबाहेक बारा १ बाट निर्वाचित पोलिटब्युरो सदस्य अच्युत मैनाली र बारा ३ बाट निर्वाचित पोलिटब्युरो सदस्य ज्वालाकुमारी साह पौडेल प्रचारमा सक्रिय छन्। राष्ट्रिय स्वतन्त्र पार्टी (रास्वपा)का उम्मेदवार रमेश खरेल र आमजनता पार्टीका उम्मेदवार अरुण ज्ञवाली पनि सक्रियताका साथ लागेका छन्। चुनाव जित्ने तर विकास नगर्ने परिपाटीको अन्त्य गर्न आफू उम्मेदवार भएको खरेलको भनाइ छ। आफ्नो एजेन्डा लिएर घरदैलोमा पुग्दा मतदाता निकै उत्साहित भएको उनले सुनाए। भने, प्रहरी संगठनमा रहँदा मधेसलाई आफूले बुझेको र मधेसका जनताले बुझेका कारण मेरो जित सुनिश्चित छ। प्रभु साह नेतृत्वको आमजनता पार्टीका ज्ञवालीले चुनावको नतिजा आफ्नो पक्षमा आउने दाबी गरे। जनतामाझ आफूले एजेन्डा प्रस्तुत गरिरहेको र मतदाताबाट राम्रो प्रतिक्रिया पाइरहेको उनको भनाइ छ। घरदैलो अभियानभन्दा पनि सभा गरेर आफ्नो एजेन्डा राखिरहेको छु। चुनाव जित्ने रणनीतिसहित अघि बढिरहेको छु, उनले भने। ज्ञवालीले मंसिरमा स्वतन्त्र उम्मेदवार भई ७ हजार ६ सय ९८ मत प्राप्त गरेका थिए। उनको चुनावी अभियानमा अध्यक्ष साह सक्रिय भएर लागेका छन्। चितवन २ मा प्रतिष्ठाको लडाइँ चितवन क्षेत्र नम्बर २ मा रास्वपाले मंसिरको निर्वाचनमा अन्य दलको कार्यकर्ताको मतसमेत पाएको थियो। उपनिर्वाचनमा रास्वपा अध्यक्ष रवि लामिछाने जित दोहोर्याउन लागिपरेका छन्। कांग्रेस र एमाले पार्टीको लय फर्काएर प्रतिष्ठा जोगाउने कसरतमा छन्। कांग्रेसले निवर्तमान जिल्ला सभापति जितनारायण श्रेष्ठ र एमालेले जिल्ला अध्यक्ष रामप्रसाद न्यौपानेलाई चुनावी मैदानमा उतारेका छन्। लामिछानेका समर्थक यसपटक मतान्तर बढ्ने दाबी गर्छन्। लामिछाने आफू घेराबन्दीमा परेको भन्दै मतदाता फकाउन व्यस्त छन्। तर, उनको पहिलेजस्तो माहोल देखिएको छैन। चर्चासँगै आलोचना पनि उत्तिकै छ। नागरिकता प्रकरण र राहदानी विवादले आलोचित लामिछाने घरदैलोको क्रममा प्रश्नहरूको सामना गर्दै स्पष्टीकरण दिन बाध्य छन्। व्यक्तिलाई भोट हाल्ने होइन, अभियानलाई भोट हाल्ने हो, लामिछानेले चुनावी सभामा भने, म चितवनबाट हुर्किएको बिरुवा हुँ। यहीबाट मलजल गरेर हुर्किएको हुँ। यो पटक पनि जनताको माया पाउँछु। कांग्रेस र एमाले आफ्नो लयमा फर्किंन प्रयासरत छन्। कांग्रेस उम्मेदवार श्रेष्ठ पार्टीभित्रको असन्तुष्ट पक्षलाई मिलाउँदै अघि बढेका छन्। असन्तुष्ट कार्यकर्तालाई फकाउने रणनीतिमा उनी सक्रिय छन्। केन्द्रीय सदस्य रहँदै बागी उठेर कारबाहीमा परेका दिनेश कोइराला, पूर्वसभापति कृष्णलाल सापकोटा, पूर्वसांसद भीमबहादुर श्रेष्ठ र महासमिति सदस्य मीना खरेल श्रेष्ठलाई जिताउन लागिपरेका छन्। पूर्वजिल्ला सभापति विकास कोइराला कारबाही फिर्ता भएपछि मैदानमा खटिएका छन्। जनताका लागि यही भूमिमा पसिना बगाएको छु। सडक तताएको छु। दुःखमा पहाड उक्लिएको मान्छे हुँ। त्यसैले पार्टीको विश्वास लिएर अघि बढेको यात्रामा म विजयी हुनेछु, कांग्रेस उम्मेदवार श्रेष्ठले भने, यही भूमिमा हुर्किएको मान्छे हुँ। त्यसैले सबैको विश्वास ममाथि छ। आफ्ना उम्मेदवार रामप्रसाद न्यौपानेलाई जिताउन एमाले नेताहरू लागेका छन्। एमाले पुरानो लयमा फर्किएको छ। हामी निर्वाचन जित्ने लक्ष्यमा छौं, न्यौपानेले भने , अघिल्लो पटक नियन्त्रणबाहिर रहेका मत फर्काउन हामी लागेका छांै। तनहुँमा त्रिकोणात्मक रोचक प्रतिस्पर्धा गोविन्द भट्टराई, एमालेका सर्वेन्द्र खनाल र रास्वपाका डा स्वर्णिम वाग्लेबीच त्रिकोणात्मक भिडन्त हुने आकलन चलिरहेको छ। यी तीनै उम्मेदवार यस क्षेत्रका लागि नयाँ अनुहार भएकाले पनि उपनिर्वाचन झनै रोचक बनेको छ। यो क्षेत्रमा २०४८ सालयता (२०७४ बाहेक) हरेक निर्वाचनमा कांग्रेसले जित हासिल गरेको छ। भट्टराईले उपनिर्वाचनमा पौडेलको उत्तराधिकारीका रूपमा आफूलाई उभ्याएका छन्। उनलाई पौडेलको साख जोगाउनुपर्ने चुनौती छ। एमालेको मजबुत संगठन र कांग्रेस छाडेर रास्वपाबाट उठेका अर्थविद् वाग्लेले मत काट्न सक्ने भएकाले कांग्रेस जित्नेमा ढुक्क हुन सकेको छैन। कांग्रेसले भट्टराईको पक्षमा प्रचारका लागि दिनहुँझै केन्द्रीय नेताहरू उतारिरहेको छ। उम्मेदवारी दर्ता गर्न पार्टीले महामन्त्री गगनकुमार थापालाई पठाएको थियो। त्यसयता उपसभापति धनराज गुरुङ, नेताहरू प्रकाशमान सिंह, डाशेखर कोइराला, डामीनेन्द्र रिजाल, प्रदीप पौडेललगायत तनहुँ आएर भट्टराईको पक्षमा मत मागेका छन्। बुधबार डुम्रेमा हुने चुनावी सभालाई सम्बोधन गर्न प्रधानमन्त्री पुष्पकमल दाहाल प्रचण्ड, पूर्वप्रधानमन्त्री शेरबहादुर देउवा र एकीकृत समाजवादीका अध्यक्ष माधवकुमार नेपाल तनहुँ आउने कांग्रेसका जिल्ला सचिव लक्ष्मीभक्त खनालले बताए। गठबन्धनका साझा उम्मेदवार भट्टराईलाई माओवादी, एकीकृत समाजवादी र जसपाको साथ छ। एकीकृत समाजवादीले भट्टराईलाई जिताउन भन्दै पूर्वमन्त्री एवं सांसद कृष्णकुमार श्रेष्ठ किसानलाई आइतबारदेखि फिल्डमा खटाएको छ। आफू लामो समयदेखि राजनीतिमा सक्रिय रहँदै विकास निर्माणमा जोडिएको हुनाले मतदाताको राम्रो साथ र समर्थन पाउने भट्टराईले बताए। गत मंसिरको निर्वाचनमा पौडेलले ल्याएको मतभन्दा धेरै मतान्तरले जित्ने दाबी उनी गर्छन्। यही जन्मे, हुर्कें र यही क्षेत्रको विकासका लागि काम गरिरहेको छु। म निर्वाचित भएँ भने यस क्षेत्रको विकास पनि हुन्छ, उनले भने, हिजोजस्तै लोकतन्त्र संकटमा पर्यो भने लोकतन्त्रको संरक्षणमा यो मान्छे लाग्छ भन्ने जनतामा विश्वास छ। सबै भेगका जनताको अपार सद्भाव छ। हाम्रो जित सुनिश्चित छ। पहिलेको भन्दा ज्यादा मतान्तरले जित्छु। उनले आफ्नो जितको मुख्य आधार महिला, युवा, विद्यार्थी र लोकतन्त्रप्रेमी सबै भएको बताए। म खानेपानीको अभियन्ता हुँ। गाउँगाउँमा खानेपानीको अभियान लगेर टाढाटाढाका कुवाबाट पानी बोक्ने बाध्यतामा रहनुभएका महिला दिदीबहिनीहरूको थाप्लोबाट नाम्लो हटाएको छु, उनले भने, मैले नेवि संघको नेतृत्व गरंँ, तरुण दलको महासचिव भएर काम गरंँे, युवा विद्यार्थी मेरै समूहमा पर्नुहुन्छ भने भ्रष्टाचारको विरोधी अभियानहरू चलाएको मान्छु हुँ म। त्यसैले पनि भ्रष्टाचारका विरोधी मेरै पक्षमा हुनुहुन्छ। चुनावी प्रचारको माहोल हेर्दा रास्वपाका डा वाग्लेको पक्षमा पनि कम जनमत देखिँदैन। पुराना दलबाट वाक्क युवा उनको पक्षमा खुलेका देखिन्छन्। कांग्रेसका असन्तुष्ट पक्ष र युवा तथा महिला समूह वाग्लेप्रति आकर्षित देखिन्छन्। रास्वपाका प्रत्येक सभाहरूमा बाक्लो भीड देखिने गरेको छ। सामाजिक सञ्जालमा वाग्ले छाएका छन्। एमालेको पकेट मत दायाँबायाँ नभएको अवस्थामा कांग्रेसको मत काटे पनि डा वाग्लेलाई चुनाव जित्न भने गाह्रो देखिन्छ। वाग्लेलाई विवेकशील साँझा पार्टी र हाम्रो नेपालीले समर्थन गरेका छन्। चुनावी अभियानको क्रममा एमाले र कांग्रेसका उम्मेदवार भने वाग्लेमाथि आक्रामक रूपमा प्रस्तुत भइरहेका देखिन्छन्। जनताको विश्वास र भरोसाले आफूले चुनाव जित्ने डावाग्लेले बताए। भने, चुनावी माहोल निकै राम्रो छ। मतदाताको घरदैलोमा गइरहेको छु। मेरा निश्चित कार्य सूचीहरू जनतालाई बताइराखेको छु। उहाँहरूको विश्वास भरोसाले नै मैले चुनाव जित्छु। यति, उतिले जित्छु अहिल्यै नभनौं।स्थानीय मुद्दामा सहकार्य गर्ने र राष्ट्रिय विधायकका रूपमा मुलुककै भविष्य कोर्ने प्रतिबद्धता उनले जनाए। यहाँका जनताले मलाई शानदार मतका साथ जिताएर पठाउनु हुनेछ। ताकी तनहुँलाई न्याय गर्न सकुँ। देशमा केही योगदान गर्न सक्छु। मतका आधारमा एमाले पनि त्यति कमजोर छैन। आफ्नो मत जोगाउँदै कांग्रेसप्रति असन्तुष्ट मतदाता र गोविन्दराज जोशी समूहको मत तान्न सके एमाले बलियो बन्ने देखिन्छ। सर्वेन्द्र खनाललाई मतदाताको विश्वास दिलाएर आफ्नो पक्षमा मत तान्न कठिन भएकोे छ। तापनि भट्टराई र वाग्लेको कडा प्रतिस्पर्धा हुँदै गर्दा मत बाँडिएको खण्डमा एमाले फाइदा उठाउने दाउमा छ। जनतालाई यो गठबन्धन मन नपरेको र वैचारिक स्पष्टता नभएकाले आफू स्पष्ट दृष्टिकोणले अगाडि बढेको र जित सुनिश्चित रहेको एमाले उम्मेदवार खनाल बताउँछन्। कांग्रेसले धेरै वर्षसम्म झुटा आश्वासन बाँडे, बाटोघाटोसमेत व्यवस्थित नभएको अवस्था छ। यी सबै कुरा जनताले बुझ्नुहुन्छ। जनतामा धेरै असन्तुष्टिहरू छन्। विवेकी मतदाता हुनुहुन्छ। न्याय गर्नुहुन्छ भन्ने लाग्छ, उनले भने, कुन दल कहाँ छ, कसले कसलाई भोट हाल्ने, कसलाई जिताउने, कुन चाहिँको वैचारिक स्पष्टताका साथ अगाडि बढ्ने, कल्ले राखेको घोषणापत्र लिएर अगाडि बढ्ने हो भन्ने अन्योलता छ। म स्पष्ट दृष्टिकोण लिएर पार्टीको घोषणा पत्रलाई पूर्णरूपमा कार्यान्वयन गर्ने दृढताका साथ अगाडि बढेको छु। त्यसैले पनि विवेकी मतदाताले अमूल्य मत दिएर मलाई जिताउनु हुनेछ भन्नेमा ढुक्क छु। खनालको प्रचार एवं चुनावी अभियानका लागि एमालेले महेश बस्नेतको नेतृत्वमा एक बुथमा सय युवा परिचालन गर्ने जनाएको छ। उपनिर्वाचनमा भट्टराई, खनाल र डा वाग्लेबीच कडा प्रतिस्पर्धा हुने देखिएको राजनीतिक विश्लेषक कमल मोहन वाग्ले बताउँछन्। चुनाव जित्ने आधार बेस हो। कांग्रेस उम्मेदवार गोविन्दजी यो क्षेत्रमै जन्मेर, हुर्केर, भिजेर यही क्षेत्रको विकासमा निरन्तर लाग्नु भएको शालिन व्यक्ति हुनुहुन्छ। एमालेका सर्वेन्द्र खनाल जी पनि लामो समय प्रहरी सेवामा रहेर उच्च पदमा पुगेर सामाजिक क्षेत्रमा लागेको अनुभवी व्यक्ति हुनुहुन्छ। रास्वपाका स्वर्णिम वाग्ले पनि योजना आयोगको उपाध्यक्ष भएर काम गरिसक्नु भएको छ, उनी भन्छन्, यी तीनै जना उम्मेदवार आआफ्नो ठाउँ र क्षेत्रमा अब्बल हुनुहुन्छ। विगतको निर्वाचनलाई मूल्यांकन गर्दा कांग्रेस बलिलो अवस्थामा छ, एमालेको आफ्नै मत छ भने रास्वपाप्रति युवा तथा महिलाको लहर र आकर्षण छ। त्यसैले यही अवस्था रह््यो भने कडा प्रतिस्पर्धा हुने मेरो विश्लेषण छ। उनका अनुसार कांग्रेस र एमाले यो जिल्लाको लागि स्थापित पार्टी भएकाले उनीहरूको आफ्नै किसिमको संगठन, कार्यकर्ता र भोट बैंक छ। रास्वपाको यहाँ भोट बैंक छैन। सांगठनिक रूपमा कांग्रेस र एमाले बलियो भए पनि असन्तुष्ट पक्षको मत स्वर्णिमले तान्ने सम्भावनालाई नकार्न सकिन्न, उनले भने, गोविन्द र स्वर्णिमजीको प्रतिस्पर्धा हुँदाको अवस्थामा बीचबाट सर्वेन्द्रजी निवाचित भएर आउन सक्ने सम्भावना पनि उत्तिकै छ।"
मधेसका किसानलाई यसपालि दोब्बर मल,"यसपालि गत वर्षको भन्दा दोब्बर बढी रासायनिक मल पाउने भएको मन्त्री इ वसन्त कुशवाहाले जानकारी दिए। यसअघि मधेस प्रदेशको मन्त्रिपरिषद् बैठकमा ५० करोड रुपैयाँबराबरको मल किन्ने प्रस्ताव गरिएको थियो। जनकपुरधाम : मधेस प्रदेशका किसानले ५२ हजार २ सय टन मल पाउने भएका छन्। मधेस सरकारको भूमि, व्यवस्था कृषि तथा सहकारी मन्त्रालयबाट उनीहरूले युरिया, डीएपी र पोटास रासायनिक मल पाउने भएका हुन्। यसपालि गत वर्षको भन्दा दोब्बर बढी रासायनिक मल पाउने भएको मन्त्री इ वसन्त कुशवाहाले जानकारी दिए। यसअघि मधेस प्रदेशको मन्त्रिपरिषद् बैठकमा ५० करोड रुपैयाँबराबरको मल किन्ने प्रस्ताव गरिएको थियो। मन्त्री कुशवाहाले बिहीबार बसेको मधेस प्रदेश सरकारको मन्त्रिपरिषद् बैठकमा ५० करोड रुपैयाँमा ३० हजार टन मलखाद्य खरिद गर्ने प्रस्ताव गरेको छ। आर्थिक वर्ष २०७९०८० मा मन्त्रालय मातहत गर्न नसकिने तथा गर्न नमिल्ने टुक्रे तथा ससाना योजनाहरू कट्टा गरी कृषि बालीका लागि मलखाद्य किन्ने प्रक्रिया अघि बढाइने भएको मन्त्री कुशवाहाले जानकारी दिए। साथै आगामी कृषि बाली, तेलहन, दलहनसहितका नगदे बाली उखुका लागि पनि मल अनुदानमा उपलब्ध गराउने जानकारी दिए। उनले भने, संघीय सरकारको कृषि मन्त्रालयसँग पनि हाम्रो निरन्तर सम्पर्क छ, उहाँहरू पनि सकारात्मक हुनुहुन्छ। हामी छिट्टै मल खरिदको प्रक्रियामा जान्छौं। किसानका लागि दीर्घकालीन, अल्पकालीन र मध्यकालीन गरी कृषि विकासका योजनाहरू अनुसार किसानका लागि सर्वसुलभ मल, खाद्य, बिउबिजन उपलब्धता गराउने उनले बताए। उनले हरेक वडामा जैविक मलखाद उद्योग स्थापना गर्ने, हरेक पालिकामा साना कृषि बजार व्यवस्थापन गर्ने, हरेक निर्वाचन क्षेत्रमा ठूला कृषि बजार व्यवस्थापन, हरेक निर्वाचन क्षेत्रमा पाँच सय टन माथिको कोल्ड स्टोर स्थापना गर्ने जानकारी दिए। यसैगरी हरेक जिल्लामा कृषि पर्यटनका लागि पूर्वाधार विकास, घुम्ती माटो परीक्षण शिविर, घुम्ती भेटनरी एम्बुलेन्स सेवा विस्तार, किसान कार्ड तथा किसान पेन्सनको व्यवस्था, सुलभ तथा सहुलियत ऋणको व्यवस्थापन, बालीनाली तथा पशुपन्छीको बिमा आदिको योजना मन्त्रालयको रहेको बताए।"
"संसदमा उठयो भूमिहीन, मिटरब्याजीदेखि वातावरणसम्मका समस्या","मिटरब्याजपीडितको समस्या सम्बोधन गर्ने माग मिटरब्याजपीडितमाथि प्रहरी प्रशासनले बल प्रयोग गरेकोमा आपत्ति जनाउँदै राप्रपाका अध्यक्ष राजेन्द्रप्रसाद लिङ्देनले मिटरब्याजपीडितको मागलाई समयमा नै सम्बोधन गर्नुपर्ने माग गरेका छन्। काठमाडौं : प्रतिनिधिसभा बैठकमा मंगलबार बोल्दै सांसदहरूले देशको समस्याबारे बताउँदै समाधानको माग गरेका छन्। भूमि व्यवस्था, सहकारी तथा गरिबी निवारणमन्त्री रन्जिता श्रेष्ठ चौधरीले सबै भूमिहीनहरूलाई लालपुर्जा वितरण गर्ने बताएकी छन्। बैठकमा बोल्दै उनले आफ्नै पालामा लालपुर्जा वितरण गर्ने बताएकी हुन्। उनले काठमाडौं उपत्यकाका नेवारहरू पनि भूमिहीन रहेको र विगतमा राज्यले नदेखेको बताइन्। उनले सहकारीबाट सर्वसाधारणलाई ठगिनबाट जोगाउन र त्यसलाई जनताप्रति उत्तरदायी बनाउन तत्काल विज्ञहरू सम्मिलित कार्यदल बनाएर काम गर्ने बताइन्। मेरो पालामा भूमिहीनलाई लालपुर्जा दिने लक्ष्य रहेको छ। गुठीका पनि त्यतिकै समस्या छन्। काठमाडौं, ललितपुर र भक्तपुरका गुठी समस्या समाधानका लागि छिट्टै कार्यविधि तयार गर्ने सोचेको छु, मन्त्री श्रेष्ठले भनिन्, उपत्यकाका मूलवासी लाखौं नेवारहरू लालपुर्जाविहीन छन्। पुर्खाकै पालादेखि बसोबास गर्दै आएकाहरूले लालपुर्जा पाउनै पर्छ। काठमाडौंको नेवारलाई किन भूमिहीन देखेन राज्यले ? प्रश्न भने गम्भीर छ। त्यसैले उपत्यका नेवारलाई सो भूमिको लालपुर्जा प्रदान गर्ने पनि मेरो लक्ष्य छ। मिटरब्याजपीडितको समस्या सम्बोधन गर्ने माग मिटरब्याजपीडितमाथि प्रहरी प्रशासनले बल प्रयोग गरेकोमा आपत्ति जनाउँदै राप्रपाका अध्यक्ष राजेन्द्रप्रसाद लिङ्देनले मिटरब्याजपीडितको मागलाई समयमा नै सम्बोधन गर्नुपर्ने माग गरेका छन्। उनले सरकारले उनीहरूको माग पूरा नगरे राप्रपा आन्दोलनमा उत्रिनेसमेत जनाए। अर्का सांसद प्रेम सुवालले सोमबार मिटरब्याज पीडितमाथि भएको आक्रमणबारे प्रधानमन्त्री र गृहमन्त्रीले सदनलाई जानकारी गराउनुपर्ने भनाइ राखे। विदेशका जेलमा भएका नेपालीलाई रिहाइको पहल गर्न माग वैदेशिक रोजगारीका लागि विभिन्न देशमा कसुरमा परी जेल जीवन बिताइरहेका नेपालीहरूको रिहाइको पहल गर्नुपर्ने नेपाली कांग्रेसका सांसद ज्ञानेन्द्रबहादुर कार्कीको भनाइ छ। उनले पहल गर्न सरकारसँग माग गरेका छन्। बैठकमा बोल्दै कार्कीले हाल विदेशका विभिन्न जेलमा एक हजारभन्दा धेरै नेपाली रहेको भन्दै रिहाइसँगै स्वदेश फिर्ताका लागि पहल गर्न माग गरेका हुन्। हाम्रो मुलुकको अर्थतन्त्रमा वैदेशिक रोजगारीमा गएका नेपालीको महत्वपूर्ण योगदान छ। गत वर्षको रेमिट्यान्सलाई हेर्ने हो भने पनि १० खर्ब रुपैयाँभन्दा धेरै रकम भित्रिएको छ, सांसद कार्कीले भने, तर वैदेशिक रोजगारीमा पुगेका नेपालीले सहज रूपमा काम गर्ने वातावरण सुनिश्चित छैन। अहिले पनि विभिन्न बहानामा विदेशका जेलमा एक हजारभन्दा धेरै नेपाली छन्। म उनीहरूको उद्धार र रिहाइका लागि सरकारको ध्यानाकर्षण गराउन चाहन्छु। बैंकको ५५ खर्ब उद्योगमा लगानी गर्न माग सांसद देवेन्द्र पौडेलले बैंकमा जम्मा भएर बसेको ५५ खर्ब रुपैयाँ रकमलाई उद्योगमा लगानी गरी रोजगारी सिर्जना गर्न माग गरे। बैठकको आकस्मिक समयमा बोल्दै पौडेलले बैंकमा ५५ खर्ब रुपैयाँ जम्मा भएको समाचार सार्वजनिक भएको बताउँदै सो रकम देशका रुग्ण उद्योगमा सो रकम परिचालन गरी रोजगारी सिर्जना गर्न माग गरेका हुन्। उनले भने, बैंकमा जम्मा भएको रकम भनेको नेपाल सरकारले औसत ३ पटक प्रस्तुत गर्ने बराबरको बजेट हो। त्यो रकम बैंकमा जम्मा भएर बसेको छ। त्यो रकमलाई छिट्टै देशका रुग्ण भएका, अप्ठ्यारोमा परेका उद्योगलाई परिचालन गरी रोजगारी सिर्जना गर्ने गरी प्रधानमन्त्रीले गरेका घोषणाअनुसार अगाडि बढाइयोस्। नेकपा माओवादी केन्द्रका सांसद हितबहादुर तामाङले काठमाडौंका मेयर बालेन्द्र शाहले संविधान र कानुनविपरीत चल्न खोजेको भन्दै आरोप लगाए। संसद् बैठकमा बोल्दै तामाङले संविधान र कानुनभन्दा माथि कोही पनि नहुने बताउँदै मेयरले सिंहदरबारभित्रको फोहोर नउठाउने र उठाउने कम्पनीको इजाजत खारेज गर्ने धम्की दिनु स्थानीय सरकार प्रमुखको कर्तव्य र जिम्मेवारीविपरीत भएको दाबी गरे। काठमाडौंका मेयरसाहेब अलि धेरै नै चर्चामा आउने गर्नुभएको छ। चर्चा यस कारणले कि उहाँले पटकपटक हरेक सवालमा संविधान मिच्ने, आफ्नो कर्तव्य र जिम्मेवारीबोध नगर्ने र गैरउत्तरदायी ढंगले प्रस्तुत हुने तरिकाले यो अवस्था सिर्जना भइरहेको छ, उनले भने। संसद्ले सर्वदलीय समिति बनाएर ओखरपौवा र बन्चरेडाँडाको अवस्थाको अध्ययन गरी सरकारलाई सुझावसहितको प्रतिवेदन दिनुपर्ने माग गरे। वायु प्रदूषण नियन्त्रण र रोकथाम गर्न माग वायु प्रदूषण नियन्त्रण र रोकथामबारे संसद्लाई जानकारी गराउन राष्ट्रिय स्वतन्त्र पार्टीकी सांसद निशा डाँगीले सरकारसँग माग गरेकी छन्। बैठकमा बोल्दै उनले वायु प्रदूषण नियन्त्रण र रोकथामबारे सरकारले अल्पकालीन, मध्यकालीन र दीर्घकालीन योजनाबारे संसद्लाई जानकारी गराउनुपर्ने माग राखिन्। काठमाडौं विश्वकै प्रदूषित सहरको पहिलो सूचीमा रहनु चिन्ताको विषय भएको बताउँदै डाँगीले त्यसको नियन्त्रण तथा रोकथामका लागि भएका प्रयासबारे पनि सरकारले संसद्लाई जानकारी गराउनुपर्ने माग गरिन्। नयाँ वर्षको आगमनसँगै एउटा नयाँ चिन्ता आगमन भएको छ। काठमाडौं संसारकै प्रदूषित सहरको पहिलो सूचीमा परेको छ। काठमाडौंका एयर क्वालिटी इन्डेक्स २०८ छ भने दोस्रो स्थानमा थाइल्यान्डको चियाङमाई सहर रहेको छ। यसरी काठमाडौं विश्वकै प्रदूषित सहरको सूचीमा पर्ने घटना पहिलो पटक भने होइन, उनले भनिन्, केही वर्षयता यो क्रम निरन्तर देखा परिरहेको छ। त्यसैले वायु प्रदूषण नियन्त्रण र रोकथामका लागि अल्पकालीन, मध्यकालीन र दीर्घकालीन योजनाहरू केके बनाइएका छन् ? तिनको कार्यान्वयनको अवस्था के, कस्तो छ भन्ने सम्बन्धित निकायले सदनलाई जानकारी दिनका लागि सभामुखमार्फत अनुरोध गर्न चाहन्छु।"
पीडितसँग सार्थक संवाद गरौं,"प्रदर्शनकारीलाई नियन्त्रणमा लिँदा वा नियन्त्रणमा राख्दा कुनै पनि प्रकारको अमानवीय वा अपमानजनक व्यवहार गर्न पाइँदैन। मिटरब्याजपीडितको वास्तविक माग सम्बोधन गर्न र सामाजिक न्याय सुनिश्चित गर्न तत्काल पहल गर्नुपर्छ। मिटरब्याजपीडितहरू सरकारलाई अभिभावक ठान्दै आफ्ना पीडा सुनाउन काठमाडौं आएका हुन्। तर, उनीहरूका माग सम्बोधनको साटो उल्टै बल प्रयोग गर्नु निन्दनीय छ। शान्तिपूर्ण प्रदर्शनलाई तितरबितर पार्न टाउकोमा निर्ममतापूर्वक लाठी प्रहार, लात्ती हान्नु, पानीको फोहोरा प्रयोग गर्नु भत्र्सनायोग्य छ। यस प्रकारका कार्यबाट मानवअधिकार र लोकतान्त्रिक स्वतन्त्रताको गम्भीर उल्लंघन भएको छ। यी पीडित मिटरब्याजको दलदलमा त फसेकै छन्। त्यसमाथि लघुवित्तको चंगुलमा परेका छन्। उनीहरू आफ्ना गुनासा, पीरमर्का सुनाउँदै न्यायको खोजीमा काठमाडौं आएका हुन्। शान्तिवाटिकामा धर्ना दिइरहेका पीडितले प्रधानमन्त्रीलाई भेट्न खोजेका छन्। तर, धर्नारत प्रदर्शनकारीलाई नियन्त्रणमा लिई महेन्द्र पुलिस क्लब प्रदर्शनीमार्गमा लगेर कुटपिट गरिएको छ। उनीहरू घाइते भएका छन्। टाउकोसहित शरीरका विभिन्न भागमा चोटपटक लागेको छ। प्रहरीको यो कार्य भत्र्सनायोग्य छ। पीडितलाई न्याय दिनुपर्नेमा राज्य भागेको देखिन्छ। धर्नारत पीडितमाथि दमन गर्ने प्रवृत्तिले समस्याको समाधान गर्दैन। यसले त पीडामाथि पीडा मात्र थपिरहेको छ। राज्यको यो कदम अमर्यादित छ। संविधानसम्मत एवं न्यायसंगत छैन। राज्यलाई अभिभावक ठानेरै पीडितहरू पटकपटक संघीय राजधानी आएका हुन्। उनीहरूले गत साउनभदौमा झन्डै ४५ दिन माइतीघरमा धर्ना दिए। सरकारले असोज १ गते पाँचबुँदे सम्झौता गर्यो। तर, त्यसको कार्यान्वयन भएन। निराश भएका पीडित पुनः न्याय माग्दै काठमाडौं आएका हुन्। पैदल हिँडेर आएका मिटरब्याजपीडित धर्नामा बसेपछि सरकारले उनीहरूसँग चैत १८ गते पाँचबुँदे सम्झौता गरेको छ। त्यो सम्झौता पनि कार्यान्वयन हुने आशंका गर्छन् पीडितहरू। राज्यको आश्वासनप्रति पीडितहरू आश्वस्त हुन सकिरहेका छैनन्। राज्यप्रति विश्वस्त नहुनुको मुख्य कारण हो, पीडकलाई संरक्षण। मिटरब्याजका पीडकलाई राजनीतिक संरक्षण भएकाले पीडितहरू सरकारप्रति आश्वस्त हुन नसकेका हुन्। प्रत्येक व्यक्तिलाई सम्मानपूर्वक बाँच्न पाउने मौलिक हक छ। प्रहरीबाट भएको कार्य मौलिक हकविरुद्ध हो। संविधानले विचार र अभिव्यक्तिको स्वतन्त्रतालाई मौलिक हकभित्र राखेको छ। शान्तिपूर्वक भेला हुने स्वतन्त्रताको प्रत्याभूति दिएको छ। संविधानका साथै मानवअधिकारको विश्वव्यापी घोषणापत्र, नेपाल पक्ष भएको नागरिक तथा राजनीतिक अधिकारसम्बन्धी अन्तर्राष्ट्रिय महासन्धिविपरीत नागरिकमाथि दमन भएको छ। यसले मिटरब्याजपीडितको पीडाप्रति राज्य संवेदनशील नभएको देखाउँछ। लोकतान्त्रिक व्यवस्थामा राज्यले मानवअधिकार सुनिश्चित गर्ने अपेक्षा गरिएको हुन्छ। मानवअधिकार र न्यायको अपेक्षा गर्दा राज्यबाट बल प्रयोग हुनुलाई स्वेच्छाचारी कदमका रूपमा लिइन्छ। नागरिकलाई समयमै न्याय नदिनु स्वेच्छाचारीतन्त्र मानिन्छ। राज्यको दायित्व नै नागरिकका अधिकारको सुनिश्चित गर्नु हो। शोषणमा परेका बेला समस्याको सम्बोधन गर्नु साटो राज्यले दमन गरेर थप अन्याय गरिरहेको महसुस पीडितले गरेका छन्। सरकारलाई बहानाबाजी गर्ने छुट छैन। मिटरब्याजपीडितमाथि स्वेच्छाचारी बल प्रयोग भएको यो पहिलो घटना भने होइन। शान्तिपूर्ण धर्नामा रहेका नागरिकमाथि भएको दमनविरुद्ध निष्पक्ष अनुसन्धान गरी छानबिन गर्नुपर्छ। पीडितहरूलाई कानुनबमोजिम क्षतिपूर्ति दिनुपर्छ। सम्बन्धित व्यक्तिलाई कानुनी कारबाहीको दायरामा ल्याउनुपर्छ। नागरिकको मौलिक हक हनन हुने गरी धरपकड र कुटपिट पटकपटक भइरहेका छन्। पीडितलाई पीडकहरूको भय छ। अर्कातर्फ लामो समयदेखि अन्याय सहनुपरेको पीडा छ। सरकारले सर्वप्रथम विश्वसनीय आधार दिन सक्नुपर्छ। औपचारिकताका रूपमा मात्र नलिई पीडितको मागलाई आत्मसात गर्नुपर्छ। पीडितहरूसँग सार्थक संवाद गर्नुपर्छ। सरकारले मानवअधिकारको सम्मान, संरक्षण र प्रवद्र्धन गर्नका लागि कानुनी दायित्वहरू पालना गर्नुपर्छ। मानवअधिकार र कानुनी शासनप्रतिको प्रतिबद्धता व्यवहारमा लागू गर्नुपर्छ। प्रदर्शनकारीलाई नियन्त्रणमा लिँदा वा नियन्त्रणमा राख्दा कुनै पनि प्रकारको अमानवीय वा अपमानजनक व्यवहार गर्न पाइँदैन। मिटरब्याजपीडितको वास्तविक माग सम्बोधन गर्न र सामाजिक न्याय सुनिश्चित गर्न तत्काल पहल गर्नुपर्छ। (मानवअधिकारकर्मी प्रसाईं जवाफदेहिता निगरानी समितिका संयोजक हुन्।)"
चितवन औद्योगिक प्रदर्शनी २२ गतेबाट,"परिसंघका अध्यक्ष विष्णुकुमार अग्रवालले अर्थतन्त्र चुनौतीपूर्ण अवस्थामा रहेको बेलामा उद्योगी व्यवसायीको मनोबल बढाउनुुपर्ने खाँचो रहेको बताए। कठिन परिस्थितिमा समेत चितवन उद्योग संघले गर्ने अन्तर्राष्ट्रिय औद्योगिक प्रदर्शनीले उद्योगी व्यवसायीलाई सकारात्मक सन्देश दिने उनले बताए। काठमाडौं : उद्यमशीलता विकास र औद्योगिक उत्पादकत्व वृद्धिमा सहयोग गर्ने उद्देश्यले सातौं चितवन अन्तर्राष्ट्रिय औद्योगिक प्रदर्शनी २०८० हुने भएको छ। आगामी वैशाख २२ गतेदेखि चितवन प्रदर्शनी केन्द्र भरतपुरमा हुने भएको हो। चितवनका उद्योगीको छाता संस्थाको रूपमा रहेको चितवन उद्योग संघको आयोजना, संघको केन्द्रीय छाता संस्था नेपाल उद्योग परिसंघको प्रवद्र्धन सहयोग, मिडिया स्पेस सोलुसन्स प्रालि र फ्युट्रेक्स ट्रेड फेयर एन्ड इभेन्टको व्यवस्थापकीय साझेदारीमा वैशाख २२, २३ र २४ गते आयोजना हुने भएको हो। परिसंघका अध्यक्ष विष्णुकुमार अग्रवालले अर्थतन्त्र चुनौतीपूर्ण अवस्थामा रहेको बेलामा उद्योगी व्यवसायीको मनोबल बढाउनुुपर्ने खाँचो रहेको बताए। कठिन परिस्थितिमा समेत चितवन उद्योग संघले गर्ने अन्तर्राष्ट्रिय औद्योगिक प्रदर्शनीले उद्योगी व्यवसायीलाई सकारात्मक सन्देश दिने उनले बताए। प्रदर्शनी आयोजक चितवन उद्योग संघका अध्यक्ष त्रिलोचन कँडेलले प्रदर्शनी नेपाली उद्यमीलाई नयाँ प्रविधिबारे जानकारी गराउँदै युवालाई उद्यमशीलतामा प्रोत्साहन गर्ने, नयाँ उद्यमी जन्माउन सहयोग गर्ने उपयुक्त माध्यम बन्ने विश्वास व्यक्त गरे। प्रदर्शनीमा निर्माण, कृषि, अटोमोबाइल, फर्निचर, इन्जिनियरिङ, मेटल, फर्मास्युटिकल्स, टेक्सटाइल, प्रिन्टिङ, प्याकेजिङ, प्लास्टिक, पर्यटन, फुड एन्ड बेभरेजेज तथा अन्य सेवामूलक उद्योगको उत्पादन र सेवाका प्रदर्शनी हुने उनले जानकारी गराए। यी उद्योगलाई उपयोगी हुने आधुनिक मेसिन, यन्त्र उपकरण र प्रविधिको प्रदर्शनीसहित राष्ट्रिय तथा अन्तर्राष्ट्रिय गरी दुई सयभन्दा बढी स्टल रहनेछन्। निःशुल्क प्रवेशको व्यवस्था हुने यस प्रदर्शनीमा देशका विभिन्न जिल्लाका उद्योग तथा व्यवसाय गर्न इच्छुक नवउद्यमी विभिन्न राष्ट्रका आधुनिक प्रविधि उत्पादकहरू औद्योगिक प्रविधिबारे जानकारी राख्न चाहने व्यक्तिलगायतका प्रतिनिधिले अवलोकन गर्नेछन्।"
डिजिटाइजेसनमा क्रान्ति,"विद्युतीय वालेटका प्रयोगकर्ता एकै वर्ष ४७५ प्रतिशतले बढेर १ करोड ६७ लाखभन्दा बढी काठमाडौं : वित्तीय सेवामा ६० को दशकभन्दा ७० को दशकमा खासै परिवर्तन नदेखिए पनि मुलुक विद्युतीय भुक्तानीमा फड्को मार्न सफल भएको छ। समयको कालखण्डले अधिकांश कारोबार अनलाइन भुक्तानीमा परिणत भएको छ। कोभिड १९ का कारण विद्युतीय भुक्तानीको सुरुवात गरेको देखिन्छ। परिणामस्वरूप वालेट, मोबाइल बैंकिङ, कनेक्ट आईपीएस, क्यूआर कोडलगायतका माध्यमबाट नगदरहित कारोबार फस्टायो। यसर्थ यो दशकलाई डिजिटाइजेसनमा क्रान्तिको संज्ञा दिन सकिने सरोकारवालाहरू बताउँछन्। बैंकिङ क्षेत्रसँगै समग्र मुलुकमा ईपासपोर्ट, स्मार्ट लाइसेन्स, विद्युतीय माध्यमबाट राष्ट्रिय परिचयपत्रको सुविधालगायतमा डिजिटाइजेसन भएको दशक बनेको अनुभव गर्न सकिन्छ। अधिकांश सरकारी कामहरू पनि डिजिटाइजेसनमा परिणत भएका छन्। यसै क्रममा नेपाल बैंकर्स संघका अध्यक्ष सुनील केसी यो दशकमा बैंकिङ क्षेत्रले डिजिटाइजेसनमा ठूलो फड्को मारेको अनुभूति गर्छन्। अघिल्लो दशकमा अनलाइन सपिङ खासै थिएन तर ७० को दशकमा फुडमान्डु, दराजलगायतका अनलाइनबाट खाना, खाजा अर्डरदेखि कपडाजस्ता उपभोग्य वस्तुहरू खरिद गर्ने प्रचलन बढेको छ, उनले अन्नपूर्णसँग भने। विशेष गरेर बैंक तथा वित्तीय संस्थामा डिजिटाइजेसनको फड्कोको अनुभूति गर्न सकिन्छ। नेपाल राष्ट्र बैंकका अनुसार जारी गरेका विद्युतीय बैंकिङ (ईबैंकिङ) उपकरणमा प्रयोगकर्ताको संख्या र कारोबार दिनप्रतिदिन बढ्दै गएको छ। विद्युतीय वालेट, प्रिपेड कार्ड, कनेक्ट आईपीएस, मोबाइल बैंकिङ, क्रेडिट कार्ड, डेबिट कार्डलगायतमा प्रयोगकर्ता बढ्दै गएको नेपाल राष्ट्र बैंकको तथ्यांकले पनि पुष्टि गर्छ।यी उपकरणबाट क्यूआर (क्विक रेस्पोन्स) कोड प्रयोगबाट भुक्तानी प्रभावकारी बन्न थालेको छ। क्यूआरमा आधारित भुक्तानी चालू आर्थिक वर्षको ८ महिनासम्ममा ६७ लाख ५० हजार ५ सय ८२ पटकसम्म २० अर्ब ७७ करोड ६० लाख रुपैयाँ बराबरको कारोबार भएको छ। समयको माग, सरल, सहज भएकाले युवा पुस्ता यसमा आकर्षित छन्। बैंकहरू र भुक्तानी सेवा प्रदायक संस्थाले सञ्चालन गरेको विद्युतीय वालेटका प्रयोगकर्ता एकै वर्ष ४७५ प्रतिशतले बढेका छन्। राष्ट्र बैंक भुक्तानी प्रणाली विभागले सार्वजनिक गरेको फागुनसम्मको तथ्यांकनुसार वालेटको प्रयोगकर्ता १ करोड ६७ लाख ५१ हजार पुगेको छ। गत वर्षको सोही अवधिमा १ करोड १३ लाख हाराहारीमा थिए। यसबीच वालेटका प्रयोगकर्ता ५३ लाख ९४ हजारको संख्यामा वृद्धि भएको छ। यसपछि प्रिपेड कार्ड प्रयोगकर्ताको संख्या पनि ३९५ प्रतिशतले बढेको छ। संख्यामा भने १ लाख ३० हजार हाराहारी पुगेका छन्। यस अवधिमा साढे ३४ हजारले यस वर्ष बढेको तथ्यांकमा उल्लेख छ। गत वर्षको सोहि अवधि ९५ हजार हाराहारीमा थिए। यसबीच कनेक्ट आईपीएसका प्रयोगकर्ता ३०२ प्रतिशतले बढेका छन्। गत वर्ष ८ लाख १७ हजार हाराहारीको यसका प्रयोगकर्ता २ लाख १९ हजारले बढेर हाल १० लाख ३६ हजार पुगेको छ। यस्तै, बैंक तथा वित्तीय संस्थामा डेबिट कार्डका प्रयोगकर्ता २४ प्रतिशतले बढेर १ करोड १८ लाख ७४ हजार पुगेका छन्। यसैगरी, क्रेडिट कार्डका प्रयोगकर्ता २८३ प्रतिशतले बढेर २ लाख ८२ हजार हाराहारीमा पुगेका छन्। यसैगरी मोबाइल बैंकिङका ग्राहक २३७ प्रतिशतले बढेर १ करोड ९५ लाख २५ हजार पुगेका छन्। यस्तै, १७ लाख ६८ हजार ९ सय ३२ जना इन्टरनेट बैंकिङका प्रयोगकर्ता छन्। डिजिटल भुक्तानीको प्रयोग बढी भएपछि अहिले शाखारहित (ब्रान्चलेस) बैंकिङ सेन्टरको संख्या भने घटेको छ। पछिल्लो समय बैंक तथा वित्तीय संस्थाले अन्य डिजिटलमा जोड दिएसँगै शाखारहित बैंकिङ सेन्टरको संख्या एकै वर्षमा १ सय ८६ अर्थात् १२२ प्रतिशतले घटेर १ हजार ३ सय ६७ मा सीमित भएका छन्। विद्युतीय भुक्तानीका अन्य विकल्पहरू बढिरहेकाले यसको संख्या घट्नु स्वाभाविक भएको केन्द्रीय बैंक भुक्तानी विभागले बताएको छ। पछिल्लो घटनाक्रम हेर्दा कोरोना भाइरसको संक्रमणपछि भएको लकडाउनमा डिजिटल बैंकिङ कारोबारमा आकर्षण बढ्दै गएको हो। बैंक तथा वित्तीय संस्थाले पनि यसलाई जोड दिँदै अब नगदरहित बैंकिङ कारोबारमा केन्द्रित हुँदै आएको देखिन्छ। तर यस्तो प्रयोग शतप्रतिशत ग्राहकमा नपुगेकाले प्रविधिबारे जनचेतना जगाउन अझै जरुरी भएको पनि बैंकरले महसुस गरेका छन्। पछिल्लो समय वित्तीय साक्षरतामा पनि जोड दिँदै आएका छन्।"
चेपुवामा मिटरब्याज पीडित,"अहिलेलाई तुरुन्तै सरकारले दोहोरो चेपुवामा परेका मिटरब्याज पीडितहरूको आवाज गम्भीरतापूर्वक सुनी उनीहरूको पीडामा मल्हम लगाउन जरुरी छ। साहुसँग ऋण लियो अनि त्यो तिर्न फेरि लघुवित्तबाट ऋण काढ्यो। यो तराईका थुप्रै जिल्लाका निमुखा जनताको पीडा हो। बैंक वित्तीय संस्थासम्म पहुँच छैन। धितो राख्ने जमिन छैन। अनि साहुको मुख नताकी पनि सुख हुँदैन। तर साहुचाहिँ राहु निस्कन्छन् हजारको ऋणलाई लाख लेखिदिन्छन् र तमसुकमा ल्याप्चे लगाउँछन्। दुईचार लाखको ऋणमा लाखौंलाख पुर्याइदिन्छन्। फेरि ऋणको सावाँ जति तिर्यो उति बढेजस्तो हुन्छ। जति तिरे पनि निखनिन्न। कारण ब्याज मिटरमा चढ्छ, बढ्छ। २, ४, ८ हुन थाल्छ। यही पीडाबाट मुक्ति खोज्दै जब लघुवित्तको सहारा लिन्छन्, फेरि उसले पनि उस्तै चेप्छ, पेल्छ। चर्काे ब्याजदर असुल्छ। कतिपय त ज्यानै जोखिममा राखेर लुकीभागी हिँड्छन्। साहु र लघुवित्तको दोहोरो चेपुवामा परेका ऋण पीडितहरूका हालत तावाबाट उम्केको माछो भुंग्रोमा जस्तो हुन्छ। मिटरब्याज पीडित न्यायको याचना गर्दै पैदलै काठमाडौं आएका थिए। तिनले खास न्याय पाउन सकेका छैनन्। धर्ना जुलुस गरेका गर्यै छन्। वैशाखको धूप सहेर पनि काठमाडौंमै बसिरहेका छन्। तराई फर्किन उनीहरू साहुको ऋणबाट मुक्ति, लघुवित्तको ऋणबाट मुक्ति चाहन्छन्। सरकारसँगको वार्ता र सहमतिबाट पनि चित्त उनीहरूको बुझेको छैन। छिटो मुक्ति मिलोस् भन्ने उनीहरूको चाहना तर, सरकार कानुन परिवर्तनको प्रक्रियामा छ। आखिर प्रक्रियाका लागि समय लाग्छ नै। सरकारले जसरी फौजदारी अपराध संहितामै मिटरब्याजसम्बन्धी कसुर र त्यसको सजायको व्यवस्था गर्ने भनेको छ। हो, मिटरब्याजलाई अपराध करार गरी हदैसम्मको सजाय हुनु बेस हुन्छ। अहिलेको जमानामा पनि साहु महाजनको ऋणमा भर पर्नुपर्ने र तिनीहरूको सुदखोरी प्रथा कायम रहनु राज्यका लागि पनि सुहाउने कुरा होइन। यसमा राज्यले बैंक वित्तीय संस्थाको पहुँच गरिब निमुखा वर्गमा पुग्न नसकेको सन्देश प्रष्टैसँग दिएको छ। त्यो राज्यको कमजोरी हो। अर्काेतिर लघुवित्त संस्थाहरूको ऋणले तराई मधेसका मात्रै नभई देशैभरिका निमुखा नेपालीलाई पिरोलेको छ। त्यसबाट उन्मुक्तिका लागि पनि राज्यले नीतिगत व्यवस्था गर्न जरुरी छ। राज्यको कर्तव्य हो, निर्धालाई न्याय दिने। अहिलेलाई तुरुन्तै सरकारले दोहोरो चेपुवामा परेका मिटरब्याज पीडितहरूको आवाज गम्भीरतापूर्वक सुनी उनीहरूको पीडामा मल्हम लगाउन जरुरी छ।"
तालबाराही मन्दिरको पुनर्निर्माण सुरु,मन्दिर पुनर्निर्माण गर्न एक करोड ४० लाख लाग्ने अनुमान पुरातत्व विभागले गरेको छ। पोखरा : फेवातालको मध्यभागमा रहेको तालबाराही मन्दिरको पुनर्निर्माण सुरु भएको छ। २०१७ सालमा राजा महेन्द्रले पुनर्निर्माण गराएको मन्दिर २०७२ को भूकम्पले दक्षिणतर्फको भाग दबेकाले पुरातत्व विभागको सहकार्यमा पुनर्निर्माण थालिएको तालबाराही मन्दिर व्यवस्थापन समितिका अध्यक्ष हिक्मतबहादुर कुँवरले जानकारी दिए। मन्दिर पुनर्निर्माण गर्न एक करोड ४० लाख लाग्ने अनुमान पुरातत्व विभागले गरेको छ। पुनर्निर्माणका लागि पुरातत्व विभागले २५ लाख उपलब्ध गराउने र एक करोड १५ लाख मन्दिर व्यवस्थापन समितिले जुटाउने सम्झौता भएको छ। ६ महिनामा पुनर्निर्माण सक्ने लक्ष्य रहे पनि निर्माण सामग्री ढुवानीमा कठिनाइ हुने भएकाले केही समय लम्बिने व्यवस्थापन समितिले जनाएको छ। पुनर्निर्माणका क्रममा थप सौन्दर्यकरणका काम पनि हुने भएकाले लागत बढ्ने अध्यक्ष कुँवरले बताए। मन्दिर पुनर्निर्माणका लागि सहयोग संकलन पनि थालिएको छ। मन्दिरमा दर्शन गर्न आउने भक्तजनले स्वतःस्फूर्तरुपमा सहयोग गर्दै आएको समितिका उपाध्यक्ष पर्शुराम शर्मा पहारीले जानकारी दिए। तालको मध्यभागमा रहेको तालबाराही मन्दिरबाट माछापुच्छे र अन्नपूर्ण हिमालको सुन्दर दृश्य देखिन्छ। पर्यटकहरू मन्दिरमा दर्शन गर्न र हिमशृंखलाको अवलोकन गर्न पनि डुंगा चढेर मन्दिर पुग्ने गर्दछन्। तालबाराही देवीको दर्शन गरेपछि मनोकामना पूरा हुने धार्मिक विश्वास छ।
मिटरब्याजपीडितमाथि जब लाठी बर्सियो,"मिटरब्याजपीडित ७० वर्षीय रामकवल चमारले भने, गाउँमा साहुले मिटरब्याज लगाएर लुट्यो। न्याय माग्न काठमाडौं आएँ। यहाँ त सरकारले पुलिस लगायो। उनी बुढेसकालमा साहुले उठिबास लगाएपछि चरम पीडा त छन् नै, त्यसमाथि सरकारले न्याय दिनुको साटो बल प्रयोग गर्यो। काठमाडौं : त्रिपालमुनि सुतिरहेको थिएँ। बर्दी लगाएको सिपाही (प्रहरी) कुददै आयो। गाली गर्दै पिठियुँ र हातमा तीन लाठी हान्यो। हात भाँचिदियो। घाउ लगाइदियो। मिटरब्याजपीडित ७० वर्षीय रामकवल चमारको दुखेसो हो यो। भने, गाउँमा साहुले मिटरब्याज लगाएर लुट्यो। न्याय माग्न काठमाडौं आएँ। यहाँ त सरकारले पुलिस लगायो। काठमाडौं शान्तिवाटिकामा बसिरहँदा सोमबार प्रहरीले मिटरब्याजपीडितविरुद्ध बल प्रयोग गरेको थियो। त्यस क्रममा हात भाँचिए पछि चमार दर्दले छटपटिएका छन्। नवलपरासी प्रतापुरका उनी बुढेसकालमा साहुले उठिबास लगाएपछि चरम पीडा त छन् नै, त्यसमाथि सरकारले न्याय दिनुको साटो बल प्रयोग गर्यो। उनी न्याय खोज्दै काठमाडौं आएको यो तेस्रोपटक हो। उनीसहित तराईका २० जिल्लाका सयौं मिटरब्याजपीडत किसान, मजदुरहरू काठमाडौंमा छन्। मिटरब्याजी साहुलाई जेल हाल्नुपर्ने, नक्कली तमसुक खारेज गर्नुपर्ने, हड्पिएको जग्गा फिर्ता गर्नुपर्नेलगायत ६ बुँदे मागसहित दुई सातादेखि उनीहरू आन्दोलन गरिरहेका छन्। तर, सरकारले माग सम्बोधन गरेको छैन। उनीहरू सोमबार शान्तिवाटिकाबाट भद्रकाली हुँदै सिंहदरबारतिर मार्च पास गर्न लाग्दा प्रहरीले रोकेको थियो। त्यसैक्रममा प्रहरीपीडत धकलाधकेल भयो। चमार भने हिँड्न नसकेर मार्च पासमा नगई आराम गरिरहेको थिएँ। प्रहरीले बल प्रयोग गर्दा उनीसहित ४३ पीडित घाइते भए। अधिकांश पीडितको शरीरमा निलडाम रहेको मिटरब्याज तथा ठगीविरुद्ध किसानमजदुर संघर्ष समितिका अध्यक्ष अवधेश कुशवाहाले जनाए। ५ जनाको हात र ५ जनाको टाउको फुटेर उनीहरू गम्भीर घाइते अवस्थामा छन्। वृद्ध उमेरमा यो के दिन देख्नु परेको ? हे भगवान् मंगलबार रामकवलले धरधरी रुँदै भने, कुरो २०६७ सालको हो। छोरो रमेशलाई विदेश पठाउनुपर्ने थियो। हातमा पैसा थिएन। साहु जगदीश बनियाँसँग ८० हजार कर्जा लिएँ। उसले ४ कट्ठा घरबारी दृष्टिबन्धक गरायो। छोरोले विदेशमा कमाएर पठाएको रकम साहुले लियो। तापनि १ लाख ७० हजार अझै मागिरहेको छ। अहिले मुद्दा हालेको छ। उनले ८० हजार साँवाको तीन वर्षमै ९ लाख तिर्दा पनि साहुको दृष्टिबन्ध गरेको जग्गा फुकुजा गर्न नमानेको उनले बताए। यसपालि न्याय नपाई घर नफिर्किने उनको अडान छ। सरकार हाम्रो रक्षक भएको भए यो गति आज हाम्रो हुँदैनथ्यो, उनले भने, जहाँ गयो त्यही हामी गरिबलाई दशा लाग्छ। उनको १२ जनाको परिवार छ। भएको जग्गा पनि साहुकै हातमा छ। परिवार कहाँ बस्ने ? उनलाई चिन्ताले पिरोलिएको छ। धेरै दुःख भइरहेको छ। के गरौं। कहाँ जाऊँ ? सरकारले न्याय नदिएसम्म घर फर्किदैनौं, उनले भने। प्रहरीले लाठी हान्दा सप्तरीको वीरेन्द्रबजारकी ५० वर्षीया राजोदेवी रामको टाउको फुटेको छ। जहाँ ९ टाँका लागेको छ। मार्चमा जान शान्तिवाटिका गेटमा धक्कामुकी भइरहेको थियो। भीडबाट निस्किएर छेउमा के उभिएँ प्रहरीले पछाडिबाट आएर टाउकोमा लाठी बर्सायो, उनले भनिन्, टाउकोबाट रगत बग्न थाल्यो। म भुइँमा लडेँ। उनले न्यायको खोजीमा आउँदा पीडितले रगत बगाउनुपरेको सुनाइन्। उनका अनुसार प्रहरीले घाइते भएकाहरूलाई नियन्त्रणमा लिएर पनि कुट्यो। हामी तोडफोड गर्न हिँडेका थिएनौं। हामी हाम्रा माग सरकारलाई सुनाउन हिँडेका थियौं। प्रहरीले शान्तिवाटिका गेटबाट निस्किन दिएन। त्यसपछि हामीले ठेल्दा गेट खुलेको थियो, उनले भनिन्, अनि प्रहरी हाम्रो पालभित्र पसेर तानितानी हामीलाई कुट्यो। उपचार गर्न लान्छु भनेर गाडीमा राखेर पनि कुट्यो। हाम्रो टाउको फुटेर रगत बग्दा पनि प्रहरीले चौकीमा लगेर थुन्यो। रगत बगिरँदा पनि हस्पिटल लगेन। हतकडी लगाउने भन्यो। दुई जनालाई हतकडी नि लगायो। पुलिस चौकीभित्र पनि कुट्यो। सोमबार साँझ ५ बजे मात्रै अस्पताल लगेको उनले सुनाइन्। टाँका लगाएर फेरि हामीलाई पुलिस चौकी लग्यो। अनि मात्रै छोड्यो। हाम्रो माग पूरा नभएसम्म काठमाडौंबाट फर्किदैनौं। चाहे जे होस्, उनले भनिन्। राजोदेवीले गाउँकै साहु सत्यनारायण पण्डितसँग छोरो र पतिलाई विदेश उडाउन ५ लाख लिएकी थिइन्। साहुले २२ लाख पर्ने ११ धुर जग्गा पास गराएर ऋण दिएको थियो। ऋण लिएको एक वर्ष नबित्दै साहुले ३० लाख माग्दै छ। उनका श्रीमान् र छोरो कमाउन तीनपटक विदेश गए। तर, काम नपाएर फर्किए। ऋणको दलदलमा फसेकी उनलाई मिटरब्याजले सताएको छ। तैपनि उनले चलन चलतीको साँवा र ब्याज साहुलाई तिर्नेभन्दा पनि धेरै रकम मागेको उनले बताइन्। उनले अर्का साहु किसन मण्डलबाट घर खर्च चलाउन २ लाख ४० हजार लिएकी थिइन्। डेढ वर्षमै उनले पाँच लाख लिइसके। अझ १५ लाख माग्दै छन्। साहु घरमै कुट्न आउँछन्। गाली गर्छन्, उनले भनिन्, सरकारलाई दुःख सुनाउन काठमाडौं आएको थिएँ। उल्टै सरकारले प्रहरी लगाएर टाउको फुटायो। हाम्रो न्याय नपाएसम्म हामी फर्किंदैनौं। नवलपरासीको बर्दघाट सु्स्तापश्चिमका कुलबहादुर थापाको सोमबार दोस्रोपटक प्रहरीले टाउको फुटायो। उनको टाउकोमा ७ टाँका लागेको छ। उनले भने, हामी शान्तिवाटिको गेटमै प्रहरीले मलगायत धेरै साथीहरूको टाउको फुटायो। प्रहरीले सोमबार बल प्रयोग गरेको घटनाबारे मंगलबार काठमाडौं शान्तिवाटिकामा जानकारी दिँदै मिटरब्याजपीडित। तस्बिर : राजकरण महतो मिटरब्याजकै पक्षमा सरकार, प्रहरी र प्रशासन रहेको आरोप उनले लगाए। सरकारले सुदखोरलाई साथ दिएर पीडितलाई मार्नै खोजेजस्तो लागेको थापाको गुनासो छ। नेताहरूलाई चुनाव लड्न साहुमहाजनले नै सहयोग गर्छ। उनीहरूले दिएको पैसोको बिटोमा नेताहरू चुनाव लड्छन्, उनले भने, गरिब जनता भोटर हो हामीसँग भोट दिएर नेताहरू सरकारमा जान्छन्। हामीलाई प्रहरी लगाएर कुटाउँछन्। नवलपरासीका ६० वर्षीय हर्षबहादुर विश्वकर्मा पनि टाउको फुटेर पीडामा छन्। शान्तिवाटिकाबाट हामी शान्तिपूर्ण रूपमा गइरहेका थियौं। अचानक प्रहरी हामीमाथि पानीको वर्षासँगै लठीको बर्सा गरायो। प्रहरी र सरकारले हामीलाई मारिदिए पनि हामी सहन्छौं। किन भने हामी दुःखमा छौं। उहाँहरू सरकारमा हुनुहुन्छ। हाम्रो माग पूरा नभएसम्म हामी जाने बाला पनि छैनौं। डराएर भाग्नेवाला पनि छैनौं, उनले भने। हर्षका छिमेकी कर्णसिंह थापा मगर राम्ररी आँखा देख्न सकिरहेका छैनन्। प्रहरीले लाठी प्रहार गर्दा उनको दाहिने आँखामा गहिरो चोट लागेको छ। शान्तिवाटिकालाई प्रहरीले बिहानैदेखि घेराबन्दी गरेको थियो। हामी बाहिर जान खोज्यो। त्यसैमा प्रहरीले हामीमाथि लाठी हान्यो। मेरो दाहिने आँखामा घाउ लागेको छ, उनले भने। उनले छोरोलाई विदेश उडाउन साहुसँग २ लाख ऋण लिएका थिए। साहुले ७ लाख आफ्नो खातामा लेख्यो। सबै तिरेर ६० हजार मात्रै तिर्नु थियो। एकाएक साहु सम्पर्कविहीन बन्यो, उनले भने, ऋण दिँदा साहुले उसको ९ कट्ठा खेत पास गराएको थियो। जुन जग्गाको मूल्य ३० लाख पर्छ। त्यही साहु खोजी गरेर जग्गा फिर्ता गराइदिनुस् भन्न सरकार भेट्न काठमाडौं आएको छु। यहाँ आँखनै फोरिदियो। के भन्नु अब योभन्दा दुःखको कुरो। उनका अनुसार बजारबाट मागेर ल्याएको चामल, दाल, सागसब्जी, ग्यास सिलेन्डर प्रहरीले सबै लग्यो। देशमा सरकार छैन जस्तो लाग्यो। प्रधानमन्त्रीलाई भन्न चाहन्छु हामीलाई न्याय दिलाउनुस्। दलालहरूलाई कारबाही होस्, उनले भने। नवलपरासीकै ७८ वर्षीय पे्रमनारायण कोइरी पनि घाइते भएका छन्। घाम धेरै भएर म आन्दोलनमा जान सकिँन। खाना खाएर म टेन्टमा बसेको थिएँ। एक्कासि प्रहरीले त्रिपालमुनि पसेर लठ्ठी बर्सायो। दुई लठ्ठी लगायो। सरकारले किन यस्तोे गरायो ? म बुझ्न सकेको छुइन, उनले भने। उनले घरको छत बनाउन गाउँकै वसन्त कुँहारसँग ९ लाख कर्जा लिएका थिए। एक वर्षमै जग्गा बिक्री गरेर १८ लाख फिर्ता दिए। तर, साहुले ऋण दिँदा आफ्नो नाममा पास गराएको १२ कट्ठा जग्गा फर्काउन नचाहेको उनले बताए। सरकारले गठन गरेको वार्ता टोली र गृहमन्त्रीसँग पाँचपटक वार्ता भए पनि आफूहरूको मागप्रति सरकारले चासो नदेखाएको कुशवाहाको भनाइ छ। वार्ताबाट ठोस रूपमा समस्याको समाधान नभएपछि सडक संघर्षमा उत्रिँदा सरकारले आन्दोलनमा हस्तक्षेप गरेर दबाउन खोजेको उनले बताए। राज्य समस्यालाई समाधानतिर नलागेर आन्दोलनलाई दबाउन र पीडितलाई दमन गर्नतिर लाग्यो। सोमबार बिहानीदेखि सरकारले पुलिसका सीआईडीहरू पठाएर हामीलाई शान्तिवाटिकामा नजर बन्दमा राखेर यातना दियो, उनले भने, शान्तिपूर्ण आन्दोलनमा आम शोषित, पीडित किसान मजदुरमाथि सरकारले बर्बर दमन गरेको छ। गृहमन्त्रीले वार्ताका क्रममा पीडितहरूलाई घर फर्किन आग्रह गरेका थिए। उधारो घर नफिर्ने भन्दै संघर्ष समिति वार्ता भंग गरेर आन्दोलनमै उत्रिएको थियो।"
महोत्तरी दुर्घटना : विवाह भएको दुई महिनामै श्रीमान श्रीमतीको मृत्यु,"महोत्तरी : सवारी दुर्घटनामा परी महोत्तरीमा नवविवाहिता दम्पतीको मृत्यु भएको छ। बुधबार दिउँसो महोत्तरीको गौशालास्थित जंगलमा भएको सवारी दुर्घटनामा परी श्रीमान, श्रीमती र एक बालिकाको मृत्यु भएको हो। मृत्यु हुनेमा सिरहा कल्याणपुर नगरपालिका१० का २६ वर्षीय अमृत मण्डल, उनकी श्रीमती २४ वर्षीया अन्जु मण्डल र भतिजी ६ वर्षीया अंशु मण्डल छन्। अमृत र अन्जु श्रीमान श्रीमती रहेको प्रहरीले जनाएको छ। उनीहरूको गत फागुनमा विवाह भएको थियो। विवाह भएको दुई महिनामै उनीहरूको मृत्यु भएको हो। आज दिउँसो अमृतले (ससुराली)बाट श्रीमतीलाई लिएर घरतर्फ गइरहेको थियो। सोही क्रममा जंगलमा रहेको रेल्वे टयाक नजिकको मोडमा मोटरसाइकल बससँग ठोक्किदा तीनै जना गम्भीर रूपमा घाइते भएका थिए। अमृत र अंशुको बर्दिवासस्थित शुभस्वस्तिक हस्पिटलमा उपचारको क्रममा ज्यान गएको जिल्ला प्रहरी कार्यालय महोत्तरीले जनाएको छ। त्यस्तै अन्जुको वर्दिवास ट्रमा सेन्टरमा उपचारको क्रममा ज्यान गएको महोत्तरी प्रहरीले गौशालाबाट बर्दिबासतर्फ गईरहेको मधेस प्रदेश ०१ ०१००४ प ६८१९ नम्बरको मोटरसाइकल गौशालातर्फ आइरहेका बा३ख २३९६ नम्बर बसमा ठोकिएको थियो। मोटरसाइकल तीब्र गतिमा भएको कारण अनियन्त्रित भई मोटरसाइकल बसमा ठोक्किदा दुर्घटना भएको जिल्ला प्रहरी कार्यालय महोत्तरीका प्रहरी प्रवक्ता डीएसपी दिलीपकुमार गिरीले बताएका छन्। तीन जनाको शव अहिले बर्दिवासको अस्पतालमा रहेको र घटनाको सम्बन्धमा थप अनुसन्धान भइहेको डीएसपी गिरीले जानकारी दिए।"
डाँस खोलामा डुबेर नाबालकको मृत्यु,विराटनगर : मोरङको पथरीशनिश्चरे नगरपालिका९ मगर टोलस्थित डाँस खोलामा डुबेर बुधबार बिहान एक नाबालकको मृत्यु भएको छ। खोलामा डुबेर राजु भुजेलका ३ वर्षीय छोरा क्रिसन भुजेलको मृत्यु भएको इलाका प्रहरी कार्यालय पथरीका डीएसपी लक्ष्मी भण्डारीले जानकारी दिए। उनका अनुसार प्रारम्भिक अनुसन्धानबाट खेल्दै जाने क्रममा घरनजिक रहेको खोलामा डुबेर नाबालकको मृत्यु भएको खुलेको छ। डुबिरहेको घाइते अवस्थामा बिहान ८ बजेतिर आफ्नै दिदीले नाबालकलाई फेला पारेकी थिइन्। तत्काल उद्धार गरेर उपचारका लागि मदन भण्डारी अस्पताल एवं ट्रमा सेन्टर मंगलबारे लगिएकोमा चिकित्सकले लगभग १ घण्टापछि मृत घोषित गरेको प्रहरीले जनाएको छ। शवको पोस्टमार्टम सोही अस्पताल भएको छ । प्रहरीले घटनाको अनुसन्धान सुरु गरिएको जानकारी दिएको छ।
कर्मचारी ट्रेड युनियनहरूको ज्ञापनपत्रविरुद्ध उत्रिए कोसी प्रदेशका कर्मचारी,"विराटनगर : कोसी प्रदेशका कर्मचारी संघीय सरकारले संसदमा प्रस्तुत गर्न लागेको संघीय निजामती सेवा ऐनका विषयमा कर्मचारी ट्रेड युनियनहरुले बुझाएको संयुक्त ज्ञापनपत्रको विरुद्धमा उत्रिएका छन् । कर्मचारी संगठनहरुले बुझाएको ज्ञापनपत्रप्रति असन्तुष्टि पोख्दै कोसीका कर्मचारी विरोधमा उभिएका हुन् । ज्ञापनपत्रविरुद्ध उत्रिएका कोसी प्रदेशको नेपाल राष्ट्रिय कर्मचारी संगठन (निजामती)आवद्ध कर्मचारीले त्यसप्रति असहमति जनाउँदै फरक मत जाहेर गरेपछि कर्मचारी वृत्तमा नयाँ तरंग पैदा भएको छ । कर्मचारीहरुको संयुक्त ट्रेड युनियनले बुधबार मुलुकभर बुझाएको ज्ञापनपत्रमा असन्तुष्टि पोख्दै कोसी प्रदेश नेपाल राष्ट्रिय कर्मचारी संगठन (निजामती)ले फरक मतसहितको अर्को ज्ञापनपत्र बुझाएको छ । संगठनले आफ्ना मागलाई सम्बोधन गर्न सरकारसमक्ष आग्रह पनि गरेको छ । केन्द्रको घोषित कार्यक्रम अनुसार कर्मचारी संगठनहरु नेपाल निजामती कर्मचारी संगठन, नेपाल निजमती कर्मचारी युनियन, नेपाल राष्ट्रिय कर्मचारी संगठन (निजामती), मधेसी कर्मचारी मञ्च र एकीकृत सरकारी कर्मचारी संगठन नेपालले सरकारलाई बुधबार देशैभर संयुक्त रुपमा ज्ञापन पत्र बुभाएका थिए । संयुक्त रूपमा बुझाइएको ज्ञापनपत्रको बुँदा नम्बर १६ र २१(२) मा कोसी प्रदेश नेपाल राष्ट्रिय कर्मचारी संगठन (निजामती) सहमत हुन नसकेको हो । कर्मचारी संगठनहरुले संयुक्त रूपमा बुझाएको ज्ञापनपत्रप्रति सहमत हुन नसकेपछि आफ्नो असहमतिसहितको भिन्दै ज्ञापनपत्र बुझाइएको संगठनका कोसी अध्यक्ष रुद्र सुवेदीले बताए । केन्द्रले बुझाएको ज्ञापनपत्रको बुँदा नम्बर १६ मा प्रदेशको प्रमुख सचिव र प्रदेश सचिव संघीय निजामती सेवाको पद हुने र त्यस्तो पदमा राजपत्राङ्कित विशिष्ट श्रेणीको पदाधिकारीलाई कनिष्टताको आधारमा प्रदेशको प्रमुख सचिव र राजपत्राङ्कित प्रथम श्रेणीको पदाधिकारीलाई ज्येष्ठताका आधारमा कम्तीमा १ वर्षको लागि प्रदेश सचिवमा खटाउनलाई व्यवस्था गर्ने उल्लेख छ । त्यस्तै महानगर, उपमहानगर, नगरपालिका र गाउँपालिकाको प्रमुख प्रशासकीय अधिकृत संघीय निजामती सेवाको कर्मचारी खटाउने व्यवस्था गर्नुपर्ने भनिएको छ । त्यस्तो पदमा ज्येष्ठता र कार्यक्षमताको आधारमा तोकिए बमोजिमको पदको कर्मचारी खटाउने व्यवस्था कायम गरी एकमुष्ट रुपमा मुख्यमन्त्री तथा मन्त्रीपरिषद्को कार्यालयमा खटाउने र सम्बन्धित मुख्यमन्त्री कार्यालयले स्थानीय तहमा खटाउने व्यवस्था गर्ने पनि उल्लेख छ । त्यो व्यवस्था यो ऐन लागू भएपश्चात संक्रमणकालीन व्यवस्थाको लागि प्रदेश र स्थानीय तहको जनशक्ति विकास नभएसम्म ५ वर्षका लागि कायम गर्ने उल्लेख छ । उक्त बुँदा संघीयताको मर्मविपरीत भएको भन्दै प्रदेशको प्रमुख सचिव संघीय निजामती सेवाको र प्रदेश सचिव प्रदेश निजामती सेवाको पद हुनुपर्ने मागसहित कोसी प्रदेशको नेपाल राष्ट्रिय कर्मचारी संगठन (निजामती)ले भिन्दै ज्ञापनपत्र बुझाएको हो । त्यस्तै महानगर, उपमहानगर, नगरपालिका र गाउँपालिकाको प्रमुख प्रशासकीय अधिकृत स्थानीय सेवाको कर्मचारी खटाउने व्यवस्था गर्नुपर्ने माग आफूहरुको रहेको अध्यक्ष सुवेदी बताउँछन् । केन्द्रले बुझाएको ज्ञापनपत्रको बुँदा नम्बर २१ (२) मा प्रतिस्पर्धात्मक परीक्षाको माध्यमबाट संघको कर्मचारीसमेत प्रदेश र स्थानीय तहमा जान पाउने प्रावधान राख्नुपर्ने भनिएको छ । समायोजन भएर गएका कर्मचारीलाई स्थानीय र प्रदेशबाट संघमा समेत आउन सक्ने व्यवस्था गर्ने र त्यस्तो कर्मचारीको हकमा उमेरको हद नलाग्ने विषय उल्लेख छ । उक्त बुँदामा पनि असहमति जाहेर गर्दै कोसी प्रदेशको नेपाल राष्ट्रिय कर्मचारी संगठन (निजामती)ले प्रदेश लोकसेवा आयोगको परीक्षा उत्तीर्ण गरी प्रदेश तथा स्थानीय तहमा कार्यरत कर्मचारीले पनि संघमा जान पाउनुपर्ने र त्यस्ता कर्मचारीहरुको सेवा निरन्तरतासमेत कायम रहनुपर्ने माग राखेको छ । बुँदा नम्बर १६ संघीयताको भावना र मर्मविरुद्धमा भएको र बुँदा नम्बर २१ (२)ले प्रदेश र स्थानीय तहका कर्मचारीलाई संघीय कर्मचारी सरह स्वीकार गर्न नसकी विभेदपूर्ण व्यवहार गर्न खोजेकोले असहमति जाहेर गरेर ज्ञापन पत्र बुझाएका हौँ, अध्यक्ष सुवेदीले भने । उनका अनुसार मुलुक संघीयतामा गइसकेपछि यसको कार्यान्वयनको लागि प्रशासनिक पुनःसंरचना अत्यन्त आवश्यक छ । तर, बुँदा नम्बर १६ ले केन्द्रीकृत मानसिकताबाट प्रशासनिक संयन्त्रलाई संचालन गर्ने दुष्प्रयास गरेको र यसले संघीयताको भावना एवं मर्मलाई कमजोर बनाउँदै अन्ततः संघीयताप्रति नै जनतामा वितृष्णा बढाउन सहयोग गर्ने देखिएकाले सच्याउन दबाब दिनुपर्ने अवस्था आएको सुवेदीले बताए । नेपाल राष्ट्रिय कर्मचारी महासंघका केन्द्रीय सचिवालय सदस्य रेवती ढुंगानाले १६ र २१ (२) बुँदा नसच्चिएमा प्रदेश र स्थानीय तहका सम्पूर्ण कर्मचारीहरु आन्दोलनमा उत्रन बाध्य हुने बताए । १६ बुँदा संघीयताको विरुद्धमा छ र २१ (२) बुँदाले कर्मचारीहरुबीच विभेद सिर्जना गर्न खोजेको उनको भनाइ छ । त्यही भएकाले सम्पूर्ण कर्मचारी संगठनहरुले यो विषयलाई गम्भीरतापूर्वक लिएर सच्याउनुपर्नेमा आफूहरुको जोड रहेको ढुंगाना बताउँछन् ।"
अमेरिकालगायतका देशहरूमा पठाइदिन्छु भन्दै साढे तीन करोड बढी ठगी गर्ने पक्राउ,"काठमाडौं : अमेरिकालगायतका देशहरूमा पठाइदिन्छु भन्दै रकम ठगी गरेको अभियोगमा भक्तपुर मध्यपुर ठिमी नगरपालिका१ लोकन्थली बस्ने ४४ वर्षीय उज्वल खड्कालाई मंगलबार प्रहरीले पक्राउ गरेको छ। वैदेशिक रोजगारीको लागि अमेरिका, जर्मनी, बेलायत तथा जापानमा पुगेपछि प्रतिष्ठित कम्पनीहरूमा काम लगाइदिन्छु, मासिक ४ लाख तलब हुन्छ भन्दै प्रलोभनमा पारी २० जना पीडितहरूबाट पटकपटक गरी ३ करोड ५६ लाख ८ हजार रूपैयाँ ठगी गरेकोले पक्राउ गरी उपस्थित गराउन वैदेशिक रोजगार विभागबाट पत्राचार भएपछि काठमाडौं उपत्यका अपराध अनुसन्धान कार्यालय मिनभवनबाट खटिएको प्रहरीले उनलाई रौतहट चन्द्रपुर नगरपालिका४ चपुरबाट पक्राउ गरेको हो। उनलाई थप अनुसन्धान तथा कारवाहीको लागि वैदेशिक रोजगार विभाग बुद्धनगर काठमाडौंमा पठाइएको छ।"
छालारोग विशेषज्ञ डा झा आइडोजको पेपर रिभ्युअरमा छनौट,"काठमाडौं : नेपालका छाला, यौनरोग तथा कपाल प्रत्यारोपन विशेषज्ञ डाक्टर प्रशन्न कुमार झा भारतको इन्डियन डर्माटोलोजी अनलाइन जर्नल आइडोजको पेपर रिभ्युअरमा छनौट भएका छन्। एकेडेमिक स्तर राम्रो भएका डाक्टर झाको आर्टिकलहरू रिभ्युको लागि शैक्षिक उत्कृष्टता र विवेकको सम्मान गर्ने भन्दै रिभ्युअरहरूको टोलीमा सामेल हुन आमन्त्रित गरेको आइडोजले पठाएको पत्रमा उल्लेख छ। जर्नलका एडिटर इन चिफ प्रोफेसर डाक्टर के ए सीतारामले पत्र लेख्दै उनलाई अनुरोध गरेका हुन्। डाक्टर झाले काठमाडौं मेडिकल कलेज (केएमसी)बाट एमबीबीएस, भारतको प्रसिद्ध वनारस हिन्दू विश्वविद्यालय (बीएचयू) बाट क्लिनिकल डर्माटोलोजीमा तीन वर्षे एमडी र जर्मनीको फेलोसिप इन एस्थेटिक मेडिसिन (फाम)को कोर्स पुरा गरेका छन्। उनका विश्वका विभिन्न प्रसिद्ध जर्नलमा १० वटाभन्दा बढी आर्टिकल प्रकाशित भइसकेका छन्।"
मुस्ताङमा लेक लागेर भारतीय पर्यटकको मृत्यु,जोमसोम :मुस्ताङमा लेक लागेर एक भारतीय महिलाको मृत्यु भएको छ । भारतको लखनउ बस्ने ६९ वर्षीया महिला रिता मेहरोत्राको बुधबार लेक लागेर मृत्यु भएको जिल्ला प्रहरी कार्यालय मुस्ताङले जनाएको छ । भारतको लखनउदेखि मुस्ताङको मुक्तिनाथ दर्शन गर्न आएकी महिलाको अल्टिच्युडका कारण श्वाशप्रश्वासमा समस्या देखिएपछि मुस्ताङ अस्पतालमा भर्ना गरिएको थियो । उनको उपचारको क्रममा मृत्यु भएको जिल्ला प्रहरी कार्यालय मुस्ताङका सूचना अधिकारी गोपीकृष्ण सुवेदीले जानकारी दिए । पोखराबाट म्याग्दी हुँदै सडकमार्गबाट बलेरो जीपमा भारतीय टोली मुक्तिनाथ दर्शन जाने क्रममा पुथाङ एअरपोर्ट जोमसोमको एक होटलमा राती बाँस बसेका थिए । टोलीमा मृतकका आफन्त र छिमेकी थिए । लेक लागेर मृत्यु भएकी महिलाको शव परिवारलाई हस्तान्तरण भईसकेको र शव जोमसोममै अन्त्येष्टि गरिएको बताइएको छ । मुस्ताङको उच्चउचाईको क्षेत्रमा आउँदा अक्सर भारतीय पर्यटकलाई हाईअल्टिच्युडको समस्या देखिने गरेको पाइएको छ । उमेर पुगेका र स्वास्थ्यमा विभिन्न समस्या देखिएका पर्यटकलाई मुस्ताङमा अल्टिच्युडको समस्या देखिने गरेको प्रहरीको भनाइ छ । चालु वर्षको फागुन देखि यता झन्डै आधा दर्जन भारतीय पर्यटकको लेंक लागेर मृत्यु भइसकेको छ ।
"प्रभावकारी भएन दिवा खाजा, बालबालिकालाई जङ्क फुड","उनीहरुले घरबाट ल्याउने खाजा प्राङ्गारिक भए पनि बासी हुँदा विद्यार्थी बिरामी पर्ने गरेका छन्। विद्यार्थीले हरेक दिन पाउने १५ खाजाका लागि पर्याप्त नभएको स्थानीय तहले नियमित पनि निगरानी गर्न नसक्दा दिवा खाजा प्रभावकारी बन्न नसकेको अभिभावकहरू बताउँछन्। ढोरपाटन : सरकारले सामुदायिक विद्यालयमा बालबालिकालाई आकर्षित गर्न र कुपोषणबाट जोगाउन दिवा खाजाको व्यवस्था गरेको छ। दिवा खाजाले बागलुङका सामुदायिक विद्यालयमा विद्यार्थी नियमित उपस्थित हुने गरे पनि खाजाको गुणस्तरमाथि बेलाबेला प्रश्न उठिराखेको छ। सरकारले कक्षा छ सम्मका विद्यार्थीलाई दैनिक १५ उपलब्ध गराउँदै आएको छ। विद्यालयमा ताजा र पौष्टिक आहारयुक्त खाजा खुवाउने निर्देशिका भए पनि यहाँका अधिकांश विद्यार्थीले घरबाटै खाजा बोकेर आउने गरेको पाइन्छ। विद्यार्थीले घरबाटै लिएर आउने खाजा गुणस्तरहीन हुने गरेको छ। उनीहरुले घरबाट ल्याउने खाजा प्राङ्गारिक भए पनि बासी हुँदा विद्यार्थी बिरामी पर्ने गरेका छन्। विद्यार्थीले हरेक दिन पाउने १५ खाजाका लागि पर्याप्त नभएको स्थानीय तहले नियमित पनि निगरानी गर्न नसक्दा दिवा खाजा प्रभावकारी बन्न नसकेको अभिभावकहरू बताउँछन्। विद्यालयले निर्देशिकाभन्दा बाहिर गएर आफ्नो हिसाबले विद्यार्थीलाई खाजाको व्यवस्था गरेका छन्। कुनै विद्यालयले क्यान्टिन तथा स्थानीयवासीलाई खाजा बनाउने जिम्मा दिएको पाइन्छ, केहीले अभिभावकलाई नै जिम्मा दिएका छन् भने केहीले मात्रै आफैँले बनाएर खुवाउने गरेका छन्। विद्यार्थीले आफैँ ल्याउने खाजामा चाउचाउ, बिस्कुटलगायत पसलमा पाइने जङ्क फुड हुने गरेका छन्। पालिका, विद्यालय तथा अभिभावक अहिलेसम्म पूर्णरुपमा जिम्मेवार बन्न नसक्दा बालबालिकाहरु पौष्टिक खाजा खानबाट वञ्चित भएका छन्। जिल्लामा अहिले पाँच सय १४ सामुदायिक विद्यालयमा ६२ हजार तीन सय २१ विद्यार्थी अध्ययन गर्दै आएका छन्। त्यसमध्ये अधिकाशं कक्षा छसम्म पढ्ने विद्यार्थी छन्। विद्यालयमै खाजा नबनाउँदा बालबालिकाले बासी र पौष्टिक आहार नष्ट भएको खाजा खाने गरेको अभिावक सीताकुमारी कार्कीको भनाइ छ। बढ्दो महङ्गीका कारण सरकारले उपलब्ध गराएको १५ ले एउटा अन्डासमेत किन्न नपुग्ने भन्दै बालबालिकाले पेटभरि खाजा खान नपाएको गुनासो उनी गर्छन्। कार्की भन्छन्, 'विद्यालयमै खाजा बनाएर खुवाउनुपर्ने हो तर बालबालिकाले बिहानै झोलामा बोकेर जान्छन्, दिउँसोसम्म खाजामा हुने पौष्टिक तत्व पनि घट्छ, बिहान जाता र तातो बनाएर पठायो, उनीहरुले खाने बेलासम्म सेलाएर बासी बन्छ।' विद्यालयले उपलब्ध गराएको खाजाले पेट नभरिने भएका कारण बालबालिका घरबाट पैसा लगेर पसलका पत्रु खानेकुरा किनेर खान नछाडेको अभिभावक मीनबहादुर खत्री बताउँछन्। विद्यालयले उचित व्यवस्था गर्न सके विद्यार्थीले जङ्क फुडतर्फ आकर्षित नहुने उनको भनाइ छ। 'विद्यार्थी धेरै हुन्छन्, विद्यालयमै एकजना कर्मचारी राखेर खाजा बनाएर दिए बालबालिकाहरुले ताजा खाजा खान पाउने थिए, भोकाएर बाहिर गइ चाउचाउ र बिस्कुट खान पर्ने थिएन', अभिभावक खत्री भन्छन्। बागलुङ नगरपालिका४ स्थित कुँडुले माविका प्रधानाध्यापक हिरालाल कँडेल जनशक्ति कम हुँदा विद्यालयमै खाजा बनाएर खुवाउन नसकिएको बताउँछन्। विद्यालय वरपरका पसलमा खाजा बनाउनका लागि आग्रह गरे पनि सरकारले उपलब्ध गराएको रकम कम हुँदा बनाउन नमानेको उनको भनाइ छ। विद्यार्थीले हरेक दिन फरकफरक खाजा लिएर आउने गरेका छन् । 'अहिले विद्यार्थीलाई स्कुलमै खाजा बनाएर खुवाउन सकिएको छैन, उनीहरुले घरबाटै खाजा लिएर आउने गरेकाले विद्यालयले पैसा दिने गरेको छ', प्रधानाध्यपक कँडेल भन्छन्, 'स्थानीयस्तरमा उत्पादित वस्तुलाई खाजाका रुपमा प्रयोग गरेको पाइन्छ, कहिले भात भुटेर ल्याउँछन्, कहिले रोटी, सातुलगायत खाजा ल्याउँछन्, जङ्क फुड निषेध नै छ, हामीहरुले अभिभावकलाई खाजाको समय तालिका बनाएर दिएका छौँ, उहाँहरुले सोही अनुसार खाजा बनाएर पठाउनुहुन्छ।' बागलुङ नगरपालिकाका शिक्षा शाखाप्रमुख धनप्रसाद पोखरेल दिवा खाजाले सामुदायिक विद्यालयमा विद्यार्थी आकर्षित भएको बताउँछन्। उनी पहिलेको तुलनामा विद्यार्थी घटे पनि नियमित उपस्थित हुने बालबालिकाको सङ्ख्या बढिरहेको छ भन्छन्। नगरपालिकाले बालबालिकालाई विद्यालयमै खाजा खुवाउने गरी व्यवस्थापन गर्न निर्देशन गरे पनि अहिले धेरै विद्यालयले बालबालिकालाई खाजा घरबाटै ल्याउन लगाएको पाइएको शाखाप्रमुख पोखरेलको भनाइ छ। 'बालबालिकाको स्वास्थ्यका लागि विद्यालयले नै खाजा खुवाउनुपर्छ, बिहान बोकेर आएको खाजा दिउँसोसम्म चिसो हुन्छ, त्यसले उनीहरुको स्वास्थ्यमा असर गर्छ, यसका लागि विद्यालय र अभिभावक जिम्मेवार बन्नुपर्छ,' उनी भन्छन्, 'नगरपालिकाले समयसमयमा अनुगमन गरिरहेको छ, धेरै विद्यालयमा खाजा नबनाएको पायौँ, अब नयाँ शैक्षिक सत्रदेखि सबैलाई विद्यालयमै खाजा बनाउन निर्देशन गर्छौं, खाजाले बालबालिकालाई नियमित विद्यालय आउनका लागि प्रेरित गरेको पाएका छौँ, खाजा स्वच्छ, ताजा र पोषणयुक्त हुनुपर्छ भन्नेमा हामीहरुले जोड दिई राखेका छौँ।' रासस"
वेवारिसे अवस्थामा सालको काठ बरामद,"उदयपुर : उदयपुरको चौदण्दीगढी नगरपालिका ९ हडियामा वेवारिसे काठ बरामद भएको छ । स्थानीय देवीस्थान सामुदायिक वन क्षेत्रभित्र करिब एक सय क्यूफिट सालको काठ बरामद भएको हो । साजबोटेडुङ्गा हुँदै लाल्भित्ते जोड्ने सडकको सीमा क्षेत्रमा हरियो रुख ढालेर चिरान गर्न लागेको अवस्थामा काठ बरामद भएको डिभिजनल वनअधिकृत डाक्टर इन्द्रप्रसाद सापकोटाले बताए । विनाअनुमति हरिया रुख कटान गरेर छोडेको भन्ने खबर पाएलगत्तै डिभिजन वन कार्यालय गाईघाटबाट गएको टोलीले काठ बरामद गरेको उनले बताए । सापकोटाले भने,अनुसन्धान सुरु गरेका छौं। रुख कटानमा संलग्न जो भएपनि वन पैदावार हानी नोक्सानी गरेको अभियोगमा कारबाही गर्छौं । रातको समयमा स्थानीयको मिलेमत्तोमा ठाडो रुख ढालेर छोडेको हुनसक्ने सव डिभिजन वन कार्यालय हडियाका सहायक वन अधिकृत बिरेन्द्र यादवले बताए । यादवका अनुसार उक्त रुखले सडक विस्तारका क्रममा अवरोध पुर्याएकाले स्थानीयले ढालेको हुनसक्छ । रुख कटानका लागि मन्त्रिपरिषदकै निर्णय चाहिने भएपछि स्थानीयले सडक विस्तारको अवरोध खोल्न सकेका थिएनन् । कोसी प्रदेश सरकारले उक्त सडक कालोपत्रे गर्ने गरी बजेट विनियोजन गरेकाले रुखको अवरोध खोल्न स्थानीयको मिलेमत्तोमा काटिएको हुनसक्ने यादवले बताए ।"
मजदूर मृत अवस्थामा भेटिए,स्याङ्जा : विरूवा गाउँपालिकामा एक पुरुष मृत अवस्थामा भेटिएका छन्। विरुवा १ स्थित एउटा पुरानो घरको कोठामा नाम वतन नखुलेको एक मजदु्र मृत अवस्थामा भेटिएको प्रहरीलेब जनाएको छ। कोही पनि नबस्ने सो घरमा करिब ३५३६ वर्षका रमेश मगर भनेर चिनिने युवा सोमबार बिहान मृत अवस्थामा फेला परेको प्रहरी नायब उपरीक्षक रविन्द्र खनालले जानकारी दिए। विरुवा गाउँ वरपर ज्यालामजदूरी गरी बस्ने उदयपुर गाईघाट घर बताउने ती मजदुर मृत अवस्थामा भेटिएका हुन्। शव पोष्टमार्टमका लागि स्याङ्जा अस्पातालमा राखिएको प्रहरीले जनाएको छ।
तानसेन नगरपालिकाले पाल्पा दरबार परिसरका घर टहरा भत्कायो,"तानसेन : तानसेन नगरपालिका पाल्पाले दरबार संग्रहालय बाहिरका संरचना डोजर लगाएर भत्काएको छ । दरबार संग्रहालय परिसरको पूर्व र उत्तर तर्फका पसल संचालन भइरहेका ५७ घर टहराहरू हटाउन बुधबार बहानदेखि डोजर लगाइएको छ। ३ वटा डोजर प्रयोग गरी तानसेन नगरपालिकाले दरबार परिसरमा रहेका पसल भत्काएको हो । पसल भत्काउन तानसेन नगरपालिकाका कार्यवाहक प्रमुख प्रतिक्षा सिंजाली,प्रवक्ता यादव सिंह कार्कीसहित जनप्रतिनिधिहरू,प्रमुख प्रशासकीय अधिकृतसहित सम्पूर्ण कर्मचारी,नेपाल प्रहरी,सशस्त्र प्रहरी सहभागी छन्। पाल्पा दरबार परिसरलाई विश्व सम्पदा सूचिमा पार्न, दरबारलाई पुरानै मौलिकतामा राख्न, बृहत गुरुयोजना अनुसार तानसेन नगरपालिकाले पहिलो चरणमा परिसर क्षेत्रका ५७ घर टहरा भत्काएको कार्यवाहक नगर प्रमुख प्रतिक्षा सिंजालीले बताइन् । पाल्पा दरबार संग्रहालय परिसरमा तानसेन नगरपालिकाले निर्माण गरेका १२ पसल, घरेलु शिल्पकला बिक्री भण्डारका १३ वटा पसल, रेडक्रस पाल्पा शाखाका ३ वटा पसल, नेपाल बाल संगठनको १ वटा, कर्मचारी मिलन केन्द्रका ३ वटा, राणाकालिन समयदेखि प्रयोग हुँदै आएका २४ वटा सटर गरी ५७ वटा सटर सरकारी जग्गा निर्माण गरी स्थानीयवासीले व्यापार व्यवसाय गर्दै आएका थिए । सन् २००८ देखि नै पाल्पा दरबार परिसरलाई विश्व सम्पदा सूचीमा राख्ने पक्रिया सुरु भएपनि हाल आएर परिसर बाहिरका घरटहरा हटाई कार्यान्वयनको चरणमा गएको प्रवक्ता यादव सिंह कार्कीले बताए । दरबार परिसरभित्र प्रवेश गर्ने मुल ढोका २०६२ माघ १८ को तत्कालीन विद्रोही माओवादी आक्रमणमा क्षति भएको थियो । क्षति भएको दरबारको मुल ढोका मर्मत गर्न पुरातत्व विभागले दरबार परिसरका व्यापारिक पसल हटाउन भन्दै २०७९ साल माघ १० गते नगरपालिकालाई पत्राचार गरेको थियो । सोही पत्रको आधारमा तानसेन नगरपालिकाले सर्वदलीय, सर्वपक्षीय बैठक, प्रतिनिधिसभा तथा प्रदेशसभाका जनप्रतिनिधिहरुको बैठक घर टहरा हटाउने निर्यण भई कार्यपालिकाको बैठकबाट पास गरेको थियो । तानसेन नगरपालिकाले फागुन ३० गते ३५ दिन सूचना प्रकाशित गरी पसलधनीलाई सरसमान हटाई पसल खाली गर्न सार्वजनिक अपिल गरेको थियो । अधिकाशं पसलेले मंगलबार बेलुका नै पसलका सरसमान अन्यत्र सारेपनि केहीले डोजर लगाउँदै गरेको अवस्थामा सरसमान सारेका देखिन्थे । विश्व सम्पदा सूचीमा प्रवेश गराउन परिसर क्षेत्रका घरटहरा हटाउनु परेको तानसेन नगरपालिकाका प्रमुख प्रशासकीय अधिकृत जिवन ज्ञवालीले बताए । दुई चार दिनभित्रै संरचना पूर्णरुपमा हटाएर सरसफाइ गरी दरबारको पुरानै स्वरुप कायम गरिने प्रमुख प्रशासकीय अधिकृत ज्ञवालीले बताए । दरवार परिसरभित्र जिल्ला समन्वय समिति, बाल संगठन,जिल्ला प्रहरी कार्यालय, राष्ट्रिय अनुसन्धान, नेपाल विधुत प्राधिकरण, नेपाल टेलिकम र जिल्ला प्रशासन कार्यालय रहेका छन् । तानसेन नगरपालिकाले केही व्यापारीबाट बहालकर नआएको तत्कालन भुक्तानी गर्न समेत पसलधनीलाई अनुरोध गरेको छ । तानसेन नगरपालिकाले दरबार परिसरबाट विस्थापित भएका वास्तविक पीडितलाई रेडक्रस भवन क्षेत्रका ९ वटा पसलमा स्थापित गर्न खोजेको जनाएको छ ।"
१२ दिनदेखि उठेन सिंहदरबारको फोहोर (तस्बिर),"केन्द्र सरकारले स्थानीय तहसँग समन्वय नगरेको भन्दै मेयर शाहले फोहोर नउठाउने बताएपछि १२ दिनदेखि सिंहदरबार, राष्ट्रपति निवास र सभामुख निवासको नउठाइएको हो। काठमाडौं : काठमाडौं महानगरपालिका मेयर बालेन्द्र शाह (बालेन)को निर्देशनपश्चात १२ दिनदेखि सिंहदरबारको फोहोर उठेको छैन। केन्द्र सरकारले स्थानीय तहसँग समन्वय नगरेको भन्दै मेयर शाहले फोहोर नउठाउने बताएपछि १२ दिनदेखि सिंहदरबार, राष्ट्रपति निवास र सभामुख निवासको फोहोर नउठाइएको हो। सिंहदरबारभित्रको फोहोरमैला व्यवस्थापनको जिम्मा पाएको परिवर्तन सेवा प्रालिले पुनः प्रयोग हुने र कुहिने फोहोर छुट्याएर केही व्यवस्थापन गरेपनि त्यहाँबाट बाहिर निकाल्नु पर्ने फोहोर दैनिक २ टन बढी हुन्छ। ती सबै फोहोर अहिले सिंहदरबार भित्रै छ। महानगरले वार्ता नभएसम्म कुनै पनि हालतमा फोहोर नउठाउने बताउँदै आएको छ। सिंहदरबारभित्र बसेको सरकारसँग सहकार्य गर्न र महानगरका समस्या सामूहिक रूपमा समाधान गर्नका लागि पटकपटक पहल गर्दा पनि कुनै सहयोग नपाएकाले यो निर्णयमा पुगेको मेयर शाह बताउँछन्। उनले पछिल्ला समयमा संघीय सरकारको असहयोगका विषयमा विभिन्न प्रतिक्रिया व्यक्ति गर्दै पनि आएका छन्। उनले सरकारका विभिन्न मन्त्रालयसँग अव्यवस्थित बस्ती व्यवस्थापन, ट्राफिक लाइट व्यवस्थापन, मूर्ति चोरी, विदेशी नियोगले मिचेको फटपाथ खाली गर्नुपर्ने, सरकारी विद्यालय र अस्पतालको गुणस्तर वृद्धिका लागि पहल, राष्ट्रिय एम्बुलेन्स सेवा सुरु लगायतका विषयमा सरकारले सहयोग नगरेको बताएका छन्। यस्तै एयरपोर्टको नक्सा पास, तीनकुनेको जग्गा तथा खोला करिडोर निर्माण, बागमती सरसफाइ, फोहोरको दीर्घकालीन व्यवस्थापन, रिङरोड विस्तार, मेलम्चीको पानीलगायतका विषयमा सरकारले सुनुवाइ नगरेको जानकारी मेयरले दिएका छन्। महानगर प्रमुखको निर्णयपश्चात् सिंहदरबारलगायत केही क्षेत्रको फोहोर उठेको छैन। नउठाएपछि सिंहदरबारभित्रको फोहोर अहिले एक कुनामा राखिएको छ। सिंहदरबार,बालुवाटार र शीतल निवासको फोहोर नउठाएको भन्दै सोमबार मेयर बालेनविरूद्ध सर्वोच्चमा रिट दायर भएको छ। तस्बिर : अभिषेक महर्जन"
एकैदिन ८७ चिनियाँसहित १७५ विदेशीले गरे प्याराग्लाइडिङ,पोखरा : कोभिड१९ पछि शून्यको अवस्थामा रहेको चिनियाँ पर्यटकको आगमन पोखरामा पुःन सुरू भएको छ । चिनियाँ पर्यटकको आगमनसँगै पोखरामा प्याराग्लाइडिङमा रमाउने पर्यटक पनि बढेका छन् । कोभिडपछि विस्तारै गति लिन थालेको पोखराको प्याराग्लाइडिङ व्यवसाय मंगलबार भने कोभिड पछिकै सबैभन्दा धेरै विदेशी पर्यटकले उडान भरे । पोखराको मान्द्रेढुंगा र पामे क्षेत्रको आकाशका मंगलबार विभिन्न रंगका प्याराग्लाइडिङले भरिएका थिए । विमान चार्टर गरी नेपाल घुम्न आएका एक १८० जना चिनियाँ पर्यटकमध्ये मंगलबार ८७ जना चिनियाँ पर्यटकले प्याराग्लाइडिङ गर्दा रमाइलो दृश्य देखिएको हो। कोभिड अघि चिनियाँ पर्यटक प्याराग्लाइडिङकै लागि पनि पोखरा आउने गर्दथे । चिनियाँ पर्यटकको आगमन पुन: सुरूभएसँगै प्याराग्लाइडिङलगायत पर्यटन व्यवसाय चलायमान हुने विश्वासमा पर्यटन व्यसायी रहेको नेपाल हवाई खेलकूद संस्थाका अध्यक्ष सुनिल भट्टराईले बताए । पोखराको आकाशम मंगलबार २४९ जनाले प्याराग्लाइडिङ गरेको र तिमध्ये १७५ जनाले विदेशी रहेको नेपाल हवाई खेलकुद संस्थाका अध्यक्ष भट्टराईले जानकारी दिए । तिमध्ये ग्रुपमा आएका ८७ जना चिनियाँले प्याराग्लाइडिङ गरेका हुन् । कोभिडपछि पहिलो पटक यति ठूलो संख्यामा चिनियाँ पर्यटक पोखरामा आएको खुशीयालीमा गण्डकी प्रदेशका मुख्यमन्त्री खगराज अधिकारीले प्याराग्लाइडिङ टेकअप हुने स्थान मान्द्रेढुंगामा पुगेर चिनियाँ पर्यटकलाई स्वागत गरेका थिए । पोखराका पर्यटन व्यवसायीले पनि चिनियाँ पर्यटकलाई स्वागत गरेका थिए । पोखराको आकाशमा प्याराग्लाइडिङ गरेपछि चिनियाँ पर्यटक यु हुङगुनले पहिलो पटक प्याराग्लाइडिङमा उडेको अनुभव निकै रमाइलो भएको सुनाइन् । पहिलो पटक नेपाल आएकी उनि फेरी पोखरा आएर प्याराग्लाइडिङमा रमाउने इच्छा रहेको पनि बताइन् । चिनियाँ पर्यटकलाई स्वागत गर्न गएका मुख्यमन्त्री अधिकारीले पनि मंगलबार प्याराग्लाइडिङ गरे । जनवरी १ देखि पोखरामा अन्तर्राष्ट्रिय विमानस्थल संचालनमा आएसँगै पोखराको सराङ्कोटबाट उडान भएर फेवाताल किनारमा अवतरण हुँदै आएको प्याराग्लाइडिङ सराङकोट देखि ५ किलो मिटर पर मान्द्रेढुंगामा सरेको छ । मान्दे्रढुंगाबाट उडान भएको प्याराग्लाईडिङ फेवाताल देखि करिब ५ किलोमिटर परको पोमको सिरानमा अवतरण गर्ने गरी संचालन भइरहेको नेपाल हवाई खेलकुद संस्थाका पूर्व अध्यक्ष कृष्ण भण्डारीले बताए । नेपाल नागरिक उड्यन प्राधिकरण (क्यानले) यो निणर्य गरेको हो । अन्तर्राष्ट्रिय विमानस्थल संचालनमा आए पनि पोखराबाट कहिले देखि अन्तर्राष्ट्रिय उडान सुरु हुने हो भन्ने भने अझै एकीन छैन् । प्याराग्लाइडिङ साहसिक गतिविधिमा रुचि रख्ने स्वदेशी र विदेशी पर्यटकको रोजाइमा पर्दै आएको छ । पोखरामा करिब ६० वटा प्याराग्लाइडिङ कम्पनी छन् । तिमध्ये अहिले ५० वटा सञ्चालनमा रहरेका छन् । प्याराग्लाइडिङको सुरुको दिनहरूमा विदेसी प्यारापाइलोटबाट धानीएको व्यवसाय अहिले नेपाली प्यारापाइलोटले लिएका छन् । पोखरामा तीन सय ७६ जनाले प्यारापाइलोटले उडान अनुमति लिएका छन् भने व्यवसायिक रुपमा दुई सय ५० जनाले उडान गरिरहेका छन् । पोखराको प्याराग्लाइडिङमा एक अर्ब बराबरको लगानी रहेको व्यसायीले बताएका छन् ।
प्रहरी दमनविरुद्ध बृहत् नागरिक आन्दोलनको मार्च पास,"काठमाडौं : प्रहरीले मिटरब्याज पीडितमाथि सोमबार गरेको दमनको विरोधमा बृहत् नागरिक आन्दोलनले शान्तिवाटिदेखि संसद् भवन बानेश्वरसम्म मार्च पास गरेको छ। सोमबार मिटरब्याज पीडतमाथि शान्तिवाटीमा प्रहरी दमन गर्दा ४३ जना घाइते भएका थिए। पीडितहरूको टाउको र हात भाँचेको थियो। प्रहरीले गरेको अनावश्यक, निर्मम र अमानवीय दमनप्रति गम्भीर ध्यानाकर्षण भएको जनाउँदै मार्च पास गरिएको हो। दमनका दौरान प्रहरीले शान्तिवाटिकाको पर्खालभित्र थुनेर अश्रुग्याँस र पानीको फोहोराले प्रहार गर्दै पीडितमाथि लाठी बर्साएको थियो। शान्तिपूर्ण ढंगले विरोध प्रदर्शनका निम्ति शान्तिवाटिकाबाट निस्कन लागेका महिलाहरूलाई लछारपछार गरेर, किसानमजदुरलाई टाउकोमा ताकेर प्रहरीले लठ्ठी प्रहार गरेको थियो। शान्तिवाटिकाबाट समातिएका पीडितहरूलाई प्रहरीले महेन्द्र पुलिस क्लबभित्र लगेर थप कुटपिट गरेको थियो। 'नागरिकलाई सुरक्षा दिनुपर्ने भूमिकामा रहेको प्रहरीले शान्तिवाटिकामा भएको किसानका भान्छामा क्षति पनि पुर्यायो। यो घटना गम्भीर मानवअधिकारको हनन् हो। यसरी मानवअधिकार उलंघन गर्ने दोषीहरूको छानबिन गरी कारबाही गर्न जोड्दार माग गर्दछौं,' बृह्त नागरिक आन्दोलनले विज्ञप्ति निकाल्दै भनेको छ, एकातिर मिटरब्याजजस्तो अत्याचारी र अलोकतान्त्रिक व्यवस्थाको चरम शोषण र आतंकमा मजदुर किसानहरू छन्। अर्कोतिर उनीहरूको न्यायको संघर्षमाथि नै निर्मम दमनमा उत्रेर सरकारले मानवअधिकार र लोकतन्त्रिक मान्यताको ठाडो उलंघन गरेको छ। त्यस्तो गम्भीर विषयमा राजनीतिक दल, जिम्मेवार संघसंस्था र विभिन्न आयोगहरूलगायतले देखाइरहेको उदासीनता समेत उदेकलाग्दो रहेको जनाएको छ। तस्बिर : अभिषेक महर्जन"
यार्सा टिप्न गएका १३ जना पक्राउ,जाजरकोट : डोल्पाको तोइजुमबाट लुकिछिपी यार्सा गुम्बा टिप्न जाने १३ जना पक्राउ परेका छन्। यार्सा सिजन खुल्नुअगाडि नै पाटनमा छिर्न खोज्ने १३ जनालाई शेफोक्सुन्डो राष्ट्रिय निकुञ्ज र रामबाण गुल्मको संयुक्त गस्ती टोलीले पक्राउ गरेको निकुञ्जका प्रमुख संरक्षण अधिकृत लालबहादुर भण्डारीले जानकारी दिए। उनीहरु सबै निकुञ्जको तोइजुमपोष्टबाट पक्राउ परेको भण्डारीले बताए। डोल्पामा प्रत्येक वर्ष सर्वदलीय निर्णय गरेर मात्र यार्सा संकलन पाटन खुलाउने गरिन्छ। त्यसैगरी कुनासा र पुनिखा पाटनमा अवैधरूपमा छिरेका ४० जनाको हाराहारीमा रहेको समूहलाई निकुञ्ज र सेनाको संयुक्त गस्ती टोलीले निगरानी गरेको संरक्षण अधिकृत भण्डारीले जानकारी दिए। यस वर्षको यार्सा संकलन गर्ने समय नजिकिँदै गर्दा एक सातादेखि निकुञ्जका कर्मचारी र सेनाले निकुञ्ज क्षेत्रमा पर्ने यार्सा पाटनमा संयुक्त गस्ती गरिरहेको निकुञ्जले जनाएको छ। यार्सा संकलन गर्ने समय अगाडि नै लुकीछिपी पाटन नछिर्न निकुञ्जले सर्वसाधारणलाई आग्रह गरेको छ। नियमित गस्तीका क्रममा पाटनमा कोही भेटिएमा पक्राउ गरी नियमानुसार कारबाही गरिनेसमेत निकुञ्जले जनाएको छ।
अवैध काठसहित गाडी प्रहरीको नियन्त्रणमा,झापा : सुपारीको सुकेको पातले छोपेर अवैध काठ लैजाँदै गरेको एउटा पिकअप गाडी प्रहरीले नियन्त्रणमा लिएको छ । जिल्ला प्रहरी कार्यालय झापा र इलाका प्रहरी कार्यालय काँकडभिट्टाबाट खटिएको प्रहरी टोलीले विशेष सूचनाको आधारमा बुधबार पौने १२ बजेतिर मेचीनगर नगरपालिका ८ स्थित दुर्गा मन्दिर टोलबाट ४० क्यु फिट सखुवा जातको चिरान काठसहित पिकअप गाडी नियन्त्रणमा लिएको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए । उत्तरबाट दक्षिणतर्फ सुपारीको सुकेको पत्ता लिएर आउँदै गरेको मे १ ज ११८० नम्बरको पिकअपलाई रोकेर चेकजाँच गर्दा सो परिमाणको अवैध काठ फेला परेको हो । अवैध काठसहित नियन्त्रणमा लिएको गाडीलाई आवश्यक कारबाहीको लागी जिल्ला डिभिजन वन कार्यालय झापा बुझाइसकेको डीएसपी रिजालले बताए ।
बस र मोटरसाइकल ठोक्किँदा एकै परिवारका तीन जनाको मृत्यु,"काठमाडौं : बस र मोटरसाइकल ठोक्किँदा तीन जनाको मृत्यु भएको छ। महोत्तरीको गौशाला नगरपालिका१ रामनगर जंगलमा (रेलवे ट्र्याक)को मोडमा दुर्घटना भएको हो। मृत्यु हुने तीनै जना एकै परिवारको रहेको प्रहरीले जनाएको छ। सम्सीबाट बर्दिबास जाँदै गरेको बा३ख २३९६ नम्बर बस र माइस्थान चोकबाट गौशालातर्फ आउँदै गरेको मधेस प्रदेश ०१००४प६८१९ नम्बरको मोटरसाइकल ठोक्किएको थियो। मृत्यु हुनेमा सिरहा कल्याणपुर नगरपालिका१० का २६ वर्षीय अमृत मण्डल, उनकी श्रीमती २४ वर्षीया अन्जु मण्डल र भतिजी ६ वर्षीया अंशु मण्डल रहेका छन्। इलाका प्रहरी कार्यालय गौशालाका प्रहरी निरीक्षक मनोजकुमार यादवका अनुसार तीब्र गतिमा आइरहेको बस र मोटरसाइकल ठोक्किएको थियो। गम्भीर घाइते भएका उनीहरूको बर्दिबासस्थित विभिन्न अस्पतालमा उपचारको क्रममा मृत्यु भएको प्रहरी निरीक्षक यादवले बताए। घटनापछि बसका चालक फरार छन्।"
गाउँघर पनि प्रदूषणको चपेटामा,"गलेश्वर : वसन्त ऋतुको सौन्दर्यमा रमाउन र मधेसको गर्मी छल्न १४ जना साथीसहित म्याग्दीको पुनहिल पुगेका नवलपुर अमरापुरीका सुन्दर सापकोटाले न हिमाल हेर्न पाए, न वनैभरि फूलेका विभिन्न प्रजातिका लालीगुराँस। घोडेपानी, पुनहिललगायत म्याग्दीका पर्यटकीयस्थलको भ्रमणका लागि एक साताको बिदा लिएर म्याग्दी आएका सापकोटा र उका साथीले प्रकृतिको दृश्यावलोकन गर्न त पाएनन् नै, आँखा र टाउको दुख्ने, आँखाबाट आँशु र नाकबाट पानी बग्ने शारीरिक समस्याले समेत ग्रस्त भए। म्याग्दीका ग्रामीण क्षेत्रमासमेत तुवाँलोले प्रदूषण बढाएपछि वसन्तको मौसममा ग्रामीण क्षेत्रमा पुगेका पर्यटक र स्थानीयवासीको दैनिकीसमेत प्रभावित बनेको छ। वायुप्रदूषण र मौसम परिवर्तनका कारण आँखा र नाक पोल्ने, घाँटी दुख्ने, रुघा लाग्ने, ज्वरो आउने जस्ता समस्या देखिन थालेपछि हिउँदेबाली थन्काउने, मकै गोड्ने लगायतका काम छोडेर स्थानीय बासिन्दा स्वास्थ्य संस्था धाउन थालेका छन्। म्याग्दीका पर्यटकीयस्थलमा घुम्न गएका आन्तरिक तथा बाह्य पर्यटक पनि बसाइँ छोट्याएर फर्किन थालेका पर्यटन व्यवसायीले बताएका छन्। मंगलबार म्याग्दीको बेनी नगरपालिका३ मा पर्ने पर्यटकीयस्थल बेलढुंगा घुम्न आएका बागलुङ रामरेखाका सतिश घर्तीले तुवाँलोका कारण बेलढुंगाबाट नजिकको स्वर्गाश्रम, म्याग्दी नदी, हिमाल र बेनी बजारको दृश्यसमेत देख्न नपाएको बताए। 'प्रदूषण सहरमा मात्रै होइन ग्रामीण क्षेत्र र वन जंगलमासमेत फैलिइसके छ, हिमाल पनि प्रदूषणले ढाकिदिएछ, प्रकृति पनि तुवाँलोले छेकिदिएछ,' घर्तीले भने। आकाश तुवाँलोले भरिएपछि घाम पनि छेकिएको छ। करिब एक किलोमिटरको दूरीका गाउँसमेत देख्न मुस्किल छ। समुद्री सतहदेखि दुई हजार ६ सय १४ मिटर उचाइमा रहेको बेलढुंगाबाट विगत एक सातायता न हिमाल देख्न पाइएको छ, न प्राकृतिक सौन्दर्य नै। म्याग्दी र छिमेकी जिल्ला पर्वत तथा बागलुङका विभिन्न ठाउँमा लागेको डढेलोका कारण जिल्लाका ग्रामीण बस्तीसमेत प्रदूषणको चपेटामा परेका बेनी नगरपालिका२ का वडाअध्यक्ष यामबहादुर कार्कीले बताए। डिभिजन वन कार्यालय म्याग्दीका अनुसार वन जंगलमा लागेको डढेलोबाट निक्लेको धुवाँले सदरमुकाम बेनीसहित जिल्लाका ग्रामीण भेगमासमेत प्रदूषण बढेको छ। बेनी नगरपालिका३ भकिम्लीको गजुरे सामुदायिक वनमा आइतबार बिहानदेखि लागेको आगो नियन्त्रणमा आइसकेको भए पनि निक्लेको धुँवाले भने वरपरका बस्ती अझै छोपेको छ। वनभित्र ढलेका ठूला रुखका मुढा, रुखमा सल्केको आगो भने अझै देखिन्छ। डढेलोले भकिम्लीका करिब २५ हेक्टर क्षेत्रफलको वन क्षेत्रमा क्षति पुगेको छ। वैशाख लागेसँगै डढेलोमा म्याग्दीको करिब ७० हेक्टर वन क्षेत्रमा क्षति पुर्याएको डिभिजन वन कार्यालय म्याग्दीका प्रमुख मनोज रानाभाटले बताए। सदरमुकाम वरपरका सामुदायिक वनमा मात्र होइन, माथिल्लो क्षेत्रका राष्ट्रिय वन तथा संरक्षण क्षेत्रका वनमा डढेलो लागेकाले ग्रामीण क्षेत्रमासमेत प्रदूषण बढेको उनको भनाइ रहेको छ। बढ्दो खडेरीका कारण हिमालमुनिका बुट्यानमासमेत दैनिक डढेलो लागिरहेको छ। कार्यालयका सहायक वन अधिकृत नरबहादुर क्षेत्री खडेरीले गर्दा राष्ट्रिय वनमा दैनिक डढेलो लागिरहेको बताए। बस्तीदेखि धेरै टाढा हिमालमुनिको जंगलमा डढेलो लागेकोले चासो कम क्षति बढी भइरहेको उनको भनाइ छ। गतवर्ष तीन सय ४१ हेक्टर वन क्षेत्रमा डढेलो लागेको कार्यालयले जनाएको छ। जिल्लाको दुई लाख २९ हजार सात सय ६ हेक्टर क्षेत्रफल छ। त्यसमा ३६७६ प्रतिशत वन, १८५ झाडी, २१२७ प्रतिशत चरन क्षेत्रले ओगटेको छ। ढोरपाटन सिकार आरक्षले एक हजार दुई सय ६० हेक्टर, एक्यापले तीन हजार सात सय ५३ हेक्टर वन क्षेत्र ओगटेको छ। वन कार्यालयले व्यवस्थापन गर्ने ७९ हजार चार सय ३९ हेक्टर वनमध्ये २४ हजार दुई सय दुई हेक्टर वन छन्। जसमा तीन सय १० वटा सामुदायिक वन उपभोक्ता समूहमार्फत व्यवस्थापन हुँदै आएको छ। यी वन क्षेत्र हिउँदमा डढेलो र वर्षामा भुस्खलनका साथै सडक विस्तारको बहानामा फँडानीको सिकार बन्दै आएका छन्। वनमा लागेको डढेलोले उत्पन्न प्रदूषणका कारण मानव स्वास्थ्यमा नकारात्मक असर पर्दै गएको बेनी अस्पतालका मेडिकल सुपरिन्टेन्डेन्ट डा शंकर लामिछानेले बताउनुभयो । उहाँका अनुसार दैनिक तीन सय बढी बिरामी आउने गरेको अस्पतालमा अधिकांश रुघाखोकी, एलर्जी, दमलगायत श्वासप्रश्वास तथा निमोनियका बिरामी रहेका छन्। रासस"
मधेसका किसानलाई यसपालि दोब्बर मल,"यसपालि गत वर्षको भन्दा दोब्बर बढी रासायनिक मल पाउने भएको मन्त्री इ वसन्त कुशवाहाले जानकारी दिए। यसअघि मधेस प्रदेशको मन्त्रिपरिषद् बैठकमा ५० करोड रुपैयाँबराबरको मल किन्ने प्रस्ताव गरिएको थियो। जनकपुरधाम : मधेस प्रदेशका किसानले ५२ हजार २ सय टन मल पाउने भएका छन्। मधेस सरकारको भूमि, व्यवस्था कृषि तथा सहकारी मन्त्रालयबाट उनीहरूले युरिया, डीएपी र पोटास रासायनिक मल पाउने भएका हुन्। यसपालि गत वर्षको भन्दा दोब्बर बढी रासायनिक मल पाउने भएको मन्त्री इ वसन्त कुशवाहाले जानकारी दिए। यसअघि मधेस प्रदेशको मन्त्रिपरिषद् बैठकमा ५० करोड रुपैयाँबराबरको मल किन्ने प्रस्ताव गरिएको थियो। मन्त्री कुशवाहाले बिहीबार बसेको मधेस प्रदेश सरकारको मन्त्रिपरिषद् बैठकमा ५० करोड रुपैयाँमा ३० हजार टन मलखाद्य खरिद गर्ने प्रस्ताव गरेको छ। आर्थिक वर्ष २०७९०८० मा मन्त्रालय मातहत गर्न नसकिने तथा गर्न नमिल्ने टुक्रे तथा ससाना योजनाहरू कट्टा गरी कृषि बालीका लागि मलखाद्य किन्ने प्रक्रिया अघि बढाइने भएको मन्त्री कुशवाहाले जानकारी दिए। साथै आगामी कृषि बाली, तेलहन, दलहनसहितका नगदे बाली उखुका लागि पनि मल अनुदानमा उपलब्ध गराउने जानकारी दिए। उनले भने, संघीय सरकारको कृषि मन्त्रालयसँग पनि हाम्रो निरन्तर सम्पर्क छ, उहाँहरू पनि सकारात्मक हुनुहुन्छ। हामी छिट्टै मल खरिदको प्रक्रियामा जान्छौं। किसानका लागि दीर्घकालीन, अल्पकालीन र मध्यकालीन गरी कृषि विकासका योजनाहरू अनुसार किसानका लागि सर्वसुलभ मल, खाद्य, बिउबिजन उपलब्धता गराउने उनले बताए। उनले हरेक वडामा जैविक मलखाद उद्योग स्थापना गर्ने, हरेक पालिकामा साना कृषि बजार व्यवस्थापन गर्ने, हरेक निर्वाचन क्षेत्रमा ठूला कृषि बजार व्यवस्थापन, हरेक निर्वाचन क्षेत्रमा पाँच सय टन माथिको कोल्ड स्टोर स्थापना गर्ने जानकारी दिए। यसैगरी हरेक जिल्लामा कृषि पर्यटनका लागि पूर्वाधार विकास, घुम्ती माटो परीक्षण शिविर, घुम्ती भेटनरी एम्बुलेन्स सेवा विस्तार, किसान कार्ड तथा किसान पेन्सनको व्यवस्था, सुलभ तथा सहुलियत ऋणको व्यवस्थापन, बालीनाली तथा पशुपन्छीको बिमा आदिको योजना मन्त्रालयको रहेको बताए।"
बालबालिकालाई भिटामिन ए र जुकाको औषधि खुवाइँदै (तस्बिर),"६ देखि ५९ महिना उमेरसम्मका बालबालिकालाई भिटामिन ए क्याप्सुल तथा १२ देखि ५९ महिना उमेरसम्मका बालबालिकालाई जुकाको औषधि खुवा काठमाडौं : आज र भोलि बालबालिकालाई भिटामिन ए र जुकाको औषधि खुवाइँदैछ। ६ देखि ५९ महिना उमेरसम्मका बालबालिकालाई भिटामिन ए क्याप्सुल तथा १२ देखि ५९ महिना उमेरसम्मका बालबालिकालाई जुकाको औषधि खुवाउन लागिएको हो। आफ्ना बालबालिकाहरूलाई नजिकैको महिला सामुदायिक स्वास्थ्य स्वयंसेविकामार्फत् भिटामिन ए र जुकाको औषधि खुवाउन स्वास्थ्य तथा जनसंख्या मन्त्रालयले अभिभावकसँग अनुरोध गरेको छ। सरकारले हरेक वर्ष बालबालिकाहरूलाई भिटामिन ए र जुकाको औषधि खुवाउँदै आएको छ। कोरोन संक्रमण बढ्दै गएको भन्दै मन्त्रालयले भौतिक दुरी काम गरी,अनिवार्य मास्क प्रयोग गर्न अनुरोध गरेको छ।"
भीमफेदी कारागारमा कैदीको मृत्यु,हेटौंडा : मकवानपुरको भीमफेदी कारागारमा आज विहान एक जना कैदीबन्दीको मृत्यु भएको छ। मृत्यु हुनेमा ३५ वर्षका समिर परियार रहेको जिल्ला प्रहरी कार्यालय मकवानपुरका प्रहरी नायव उपरीक्षक टेकबहादुर कार्कीले जानकारी दिए। मनहरी गाउँपालिका६ लोथर स्थायी घर भएका रहाल कारागारमा कर्तव्य ज्यान मुद्दामा सजाय भोगिरहेका परियार आज बिहान १०:४० बजे एक्कासी आफैं बहोस भई ढलेका थिए। उनलाई उपचारको लागि मदन भण्डारी स्वास्थ्य विज्ञान प्रतिष्ठान हेटौंडा अस्पताल लगिएको थियो। मध्यान्न १२ बजे परियारको मृत्यु भएको अस्पतालले जनाएको छ। घटनाको विषयमा आवश्यक अनुसन्धान भइरहेको प्रहरीले जनाएको छ।
"मेयर बालेनविरूद्धको रिटमाथि सुनुवाइ हुँदै, न्यायाधीश सुष्मालता माथेमाको इजलासमा पेशी","काठमाडौंः : काठमाडौं महानगरपालिकाका मेयर बालेन शाह (बालेन्द्र)विरुद्ध परेको रिट न्यायाधीश सुष्मालता माथेमाको इजलासमा परेको छ। सिंहदरबार,बालुवाटार र शीतल निवासको फोहोर नउठाएको भन्दै सोमबार मेयर बालेनविरूद्ध सर्वोच्चमा रिट दायर भएको थियो। अभिवक्ता पदम श्रेष्ठले महानगरपालिकाले कानुन संवत् फोहोर व्यवस्थापन गर्नुपर्ने माग गर्दै सर्वोच्चमा रिट दायर गरेका थिए। यसअघि मंगलबार कायममुकायम प्रधानन्यायाधीश हरिकृष्ण कार्कीको एकल इजलासमा रिट तोकिएपनि पछि हेर्न नभ्याइनेमा राखेको थियो। निवेदनमा आफ्नो क्षे भित्र फोहोर संकलन गर्ने दायित्व काठमाडौं महानगरपालिकाको भएकोले कानून विपरित आजसम्म फोहोर संकलन नगरेकोले तत्काल संकलन गरी ल्याण्डफिल्ड साइडमा लैजान र नियमित फोहर संकलन र विसर्जन गर्न माग गरिएको छ । निवेदनमा भनिएको छ,नेपालको संविधानको धारा ३० बमोजिम प्रत्येक नागरिक स्वच्छ र स्वस्थ्य वातावरणमा बाँच्न पाउने हक हुनेछ भन्ने संविधानमा भएको मौलिक हकको उपयोगवाट बन्चित हुने भएकोले उक्त विषय सार्वजनिक सरोकारको विषय समेत भएको हुँदा नेपालको संविधानको धारा ३०,४, फोहरमैला व्यवस्थापन ऐन, २०६८ को दफा ३, ४,वातावारण संरक्षण ऐन २०७६ को दफा १५ बमोजिम निवेदन माग गरेको छु । काठमाडौं महानगरपालिकाको कार्यालय स्थानीय निकाय भएकोले नेपालको संविधानको धारा ३० मा प्रत्येक व्यक्ति स्वच्छ र स्वस्थ्य वातावरणमा बाँच्न पाउने हक भएको, फोहरमैला व्यवस्थापन ऐन, २०६८ को दफा ३ र ४ बमोजिम स्वच्छ वातावरण कायम गर्न निवेदनमा माग गरिएको छ । केन्द्र सरकारको सहयोगबिना काठमाडौंको सिंहदरबार क्षेत्र,राष्ट्रपतिको कार्यालय शितल निवास, प्रधानमन्त्रीको आवास रहेको क्षेत्र भित्र फोहोर संकलन नगर्ने भन्दै शाहले अभिव्यक्ति दिएका थिए । सो क्षेत्र सार्वजनिक स्थल र विभिन्न महत्वपुर्ण कार्यालयहरू भएकोले देशभरिको सामान्य जनताहरू दिनहुँ हजारौको संख्यामा आवत जावत गर्नुको साथै उक्त स्थानमा कार्यरत कर्मचारी समेत करिब २००० हजार जनाको संख्यामा रहेको र सो क्षेत्रभित्र होटल समेत रहेकोले कुहिने र नकुहिने फोहोर नियमित संकलन गर्नुपर्ने निवेदनमा उल्लेख छ ।"
पोर्चुगल पठाइदिने भन्दै लाखौं रकम ठगी गर्ने पक्राउ,काठमाडौं : वैदेशिक रोजगारीका लागि पोर्चुगल पठाइदिने भन्दै लाखौं रकम ठगी गरेर फरार रहेका व्यक्ति पक्राउ परेका छन्। पक्राउ पर्नेमा सिन्धुपाल्चोक लिसंखुवापाखर गाउँपालिका ६ घर भइ हाल नयाँ बानेश्वर बस्ने २३ वर्षीय टिकाबहादुर भण्डारी हुन्। काठमाडौं उपत्यका अपराध अनुसन्धान कार्यालयका सूचना अधिकारी प्रहरी उपरीक्षक सोमेन्द्र सिंह राठोरले उजुरीका आधारमा खोजतलासका क्रममा भण्डारी पक्राउ परेको पुष्टि गरे। उनका अनुसार भण्डारीले वैदेशिक रोजगारीमा पठाइदिने भन्दै पीडित मिलन तामाङसमेत १० जनाबाट १५ लाख ठगी गरी फरार रहेका थिए। पीडितहरूले दिएको उजुरीका आधारमा खोजतलास गर्ने क्रममा प्रहरीले ताहाचालबाट पक्राउ गरेको हो। भण्डारीलाई थप अनुसन्धान तथा कारबाहीका लागि वैदेशिक रोजगार विभाग पठाइएको प्रहरीले जनाएको छ।
धौलागिरीको हिडन भ्याली आधार शिविरबाट २ विदेशीसहित ८ जनाको उद्धार,"जोमसोम : धौलागिरी आधार शिविरको हिडन भ्यालीबाट बुधबार दुईजना विदेशी नागरिकसहित ८ जनाको उद्धार गरिएको छ। मौसम प्रतिकूलता र हिमपातका कारण गन्तव्य पहिल्याउन नसकेपछि आधार शिविरमा अलपत्र परेका उनीहरूलाई हेलिकोप्टरबाट उद्दार गरिएको हो। गेलेसरी हिमालयन कम्पनी, ईलाईट हिमालयन कम्पनी र सेभेन समिट कम्पनीमार्फत् धौलागिरि चक्रिय पदयात्रा गर्ने क्रममा रसियन नागरिक इन्द्र फिलकोप, जेमिन्त्री सिमियल सिकोपर र पर्यटक गाईडका प्रतिनिधि लामाबाबु शेर्पासहित ६ जना नेपाली पर्यटक गाईड धौलागिरि आधार शिविरको हिडन भ्यालीमा अलपत्र परेका थिए। उनीहरूलाई म्याग्दीको दाना बस्ने ईन्द्रसिंह शेरचनको समन्वयमा उद्धार गरिएको हो। म्याग्दीको धारापानीबाट धौलागिरि चक्रिय पदयात्रा सुरू गरेका उनीहरू फ्रेन्च पासहुँदै ५३ सय मिटर उचाईमा रहेको हिडन भ्यालीहुँदै मुस्ताङको मार्फा गाउँ निस्किने योजनामा थिए। तर, मौसम प्रतिकूलताका कारण गन्तव्य पहिल्याउन नसकेर अलपत्र परेको म्याग्दीका इन्द्रसिंह शेरचनले बताए। उनले उद्दार गरिएका विदेशी र नेपाली पथप्रर्दशक सकुशल रहेको जानकारी दिए।"
काठमाडौंमा ३ जना कोरोना संक्रमितको भेन्टिलेटरमा उपचार हुँदै,काठमाडौं : पछिल्लो समय कोरोना भाइरस संक्रमितको संख्या उकालो लागेको छ। काठमाडौं उपत्यकामा ३१ जना कोरोनाका बिरामी रहेका छन्। स्वास्थ्य तथा जनसंख्या मन्त्रालयका अनुसार बुधबार दिउँसो २ बजेसम्म संस्थागत आइसोलेसनमा २१ जना भर्ना भएका छन्। आइसीयूमा ७ जना र भेन्टिलेटरमा ३ जनाको उपचार भइरहेको मन्त्रालयले जनाएको छ। आज देशभर १०८ जना कोरोना संक्रमित थपिएका छन्। संक्रमितको संख्या बढेसँगै मृ्त्यु दर पनि बढ्न थालेको छ। मंगलबार मात्रै कोरोनाबाट दुईजनाको मृत्यु भएको थियो। पछिल्लो समय कोरोना संक्रमण बढ्दै गएपछि मन्त्रालयले सङ्क्रमण देखिएमा सात दिनसम्म अनिवार्य आइसोलेशनमा बस्न आग्रह गरेको छ। आज विज्ञप्ति जारी गर्दै मन्त्रालयले कोरोना भाइरस सङ्क्रमणको कारणले ज्वरो र सास फेर्न कठिनाइ भएको अवस्थामा सात दिनसम्म अनिवार्य आइसोलेशनमा बस्न आग्रह गरेको हो। सात दिनसम्म आइसोलेशनमा बसेर आठौँ दिनमा बाहिर निस्केपनि अरू मानिसको सम्पर्कमा नजान समेत मन्त्रालयले आग्रह गरेको छ। संक्रमणबाट बच्न मन्त्रालयले स्वास्थ्यका मापदण्ड अपनाउन आग्रह गरेको हो।
तालबाराही मन्दिरको पुनर्निर्माण सुरु,मन्दिर पुनर्निर्माण गर्न एक करोड ४० लाख लाग्ने अनुमान पुरातत्व विभागले गरेको छ। पोखरा : फेवातालको मध्यभागमा रहेको तालबाराही मन्दिरको पुनर्निर्माण सुरु भएको छ। २०१७ सालमा राजा महेन्द्रले पुनर्निर्माण गराएको मन्दिर २०७२ को भूकम्पले दक्षिणतर्फको भाग दबेकाले पुरातत्व विभागको सहकार्यमा पुनर्निर्माण थालिएको तालबाराही मन्दिर व्यवस्थापन समितिका अध्यक्ष हिक्मतबहादुर कुँवरले जानकारी दिए। मन्दिर पुनर्निर्माण गर्न एक करोड ४० लाख लाग्ने अनुमान पुरातत्व विभागले गरेको छ। पुनर्निर्माणका लागि पुरातत्व विभागले २५ लाख उपलब्ध गराउने र एक करोड १५ लाख मन्दिर व्यवस्थापन समितिले जुटाउने सम्झौता भएको छ। ६ महिनामा पुनर्निर्माण सक्ने लक्ष्य रहे पनि निर्माण सामग्री ढुवानीमा कठिनाइ हुने भएकाले केही समय लम्बिने व्यवस्थापन समितिले जनाएको छ। पुनर्निर्माणका क्रममा थप सौन्दर्यकरणका काम पनि हुने भएकाले लागत बढ्ने अध्यक्ष कुँवरले बताए। मन्दिर पुनर्निर्माणका लागि सहयोग संकलन पनि थालिएको छ। मन्दिरमा दर्शन गर्न आउने भक्तजनले स्वतःस्फूर्तरुपमा सहयोग गर्दै आएको समितिका उपाध्यक्ष पर्शुराम शर्मा पहारीले जानकारी दिए। तालको मध्यभागमा रहेको तालबाराही मन्दिरबाट माछापुच्छे र अन्नपूर्ण हिमालको सुन्दर दृश्य देखिन्छ। पर्यटकहरू मन्दिरमा दर्शन गर्न र हिमशृंखलाको अवलोकन गर्न पनि डुंगा चढेर मन्दिर पुग्ने गर्दछन्। तालबाराही देवीको दर्शन गरेपछि मनोकामना पूरा हुने धार्मिक विश्वास छ।
आज देशका यी स्थानमा वर्षा हुने,"सुदूरपश्चिम र लुम्बिनी प्रदेशहरूका तराईका केही स्थानहरूमा हावाहुरीको सम्भावना रहेको छ। साथै उपत्यका लगायत देशका केही भूभागहरूमा तुवाँलोको सम्भावना रहेको छ । काठमाडौं : आज देशका पाँचवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार गण्डकी, कर्णाली र सुदूरपश्चिम प्रदेशको पहाडी भूभागका थोरै स्थानहरूमा तथा बागमती र कोशी प्रदेशका पहाडी भूभागका एक वा दुई स्थानमा मेघ गर्जनचट्याङसहित हल्काक्षणिक वर्षाको सम्भावना रहेको छ। सुदूरपश्चिम र लुम्बिनी प्रदेशहरूका तराईका केही स्थानहरूमा हावाहुरीको सम्भावना रहेको छ। साथै उपत्यका लगायत देशका केही भूभागहरूमा तुवाँलोको सम्भावना रहेको छ । बुधबार राति गण्डकी, कर्णाली र सुदूरपश्चिम प्रदेशको पहाडी भूभागका थोरै स्थानहरूमा तथा बागमती र कोशी प्रदेशका पहाडी भूभागका एक वा दुई स्थानमा मेघ गर्जनचट्याङसहित हल्काक्षणिक वर्षाको सम्भावना रहेको छ।"
मिटरब्याजपीडितमाथि जब लाठी बर्सियो,"मिटरब्याजपीडित ७० वर्षीय रामकवल चमारले भने, गाउँमा साहुले मिटरब्याज लगाएर लुट्यो। न्याय माग्न काठमाडौं आएँ। यहाँ त सरकारले पुलिस लगायो। उनी बुढेसकालमा साहुले उठिबास लगाएपछि चरम पीडा त छन् नै, त्यसमाथि सरकारले न्याय दिनुको साटो बल प्रयोग गर्यो। काठमाडौं : त्रिपालमुनि सुतिरहेको थिएँ। बर्दी लगाएको सिपाही (प्रहरी) कुददै आयो। गाली गर्दै पिठियुँ र हातमा तीन लाठी हान्यो। हात भाँचिदियो। घाउ लगाइदियो। मिटरब्याजपीडित ७० वर्षीय रामकवल चमारको दुखेसो हो यो। भने, गाउँमा साहुले मिटरब्याज लगाएर लुट्यो। न्याय माग्न काठमाडौं आएँ। यहाँ त सरकारले पुलिस लगायो। काठमाडौं शान्तिवाटिकामा बसिरहँदा सोमबार प्रहरीले मिटरब्याजपीडितविरुद्ध बल प्रयोग गरेको थियो। त्यस क्रममा हात भाँचिए पछि चमार दर्दले छटपटिएका छन्। नवलपरासी प्रतापुरका उनी बुढेसकालमा साहुले उठिबास लगाएपछि चरम पीडा त छन् नै, त्यसमाथि सरकारले न्याय दिनुको साटो बल प्रयोग गर्यो। उनी न्याय खोज्दै काठमाडौं आएको यो तेस्रोपटक हो। उनीसहित तराईका २० जिल्लाका सयौं मिटरब्याजपीडत किसान, मजदुरहरू काठमाडौंमा छन्। मिटरब्याजी साहुलाई जेल हाल्नुपर्ने, नक्कली तमसुक खारेज गर्नुपर्ने, हड्पिएको जग्गा फिर्ता गर्नुपर्नेलगायत ६ बुँदे मागसहित दुई सातादेखि उनीहरू आन्दोलन गरिरहेका छन्। तर, सरकारले माग सम्बोधन गरेको छैन। उनीहरू सोमबार शान्तिवाटिकाबाट भद्रकाली हुँदै सिंहदरबारतिर मार्च पास गर्न लाग्दा प्रहरीले रोकेको थियो। त्यसैक्रममा प्रहरीपीडत धकलाधकेल भयो। चमार भने हिँड्न नसकेर मार्च पासमा नगई आराम गरिरहेको थिएँ। प्रहरीले बल प्रयोग गर्दा उनीसहित ४३ पीडित घाइते भए। अधिकांश पीडितको शरीरमा निलडाम रहेको मिटरब्याज तथा ठगीविरुद्ध किसानमजदुर संघर्ष समितिका अध्यक्ष अवधेश कुशवाहाले जनाए। ५ जनाको हात र ५ जनाको टाउको फुटेर उनीहरू गम्भीर घाइते अवस्थामा छन्। वृद्ध उमेरमा यो के दिन देख्नु परेको ? हे भगवान् मंगलबार रामकवलले धरधरी रुँदै भने, कुरो २०६७ सालको हो। छोरो रमेशलाई विदेश पठाउनुपर्ने थियो। हातमा पैसा थिएन। साहु जगदीश बनियाँसँग ८० हजार कर्जा लिएँ। उसले ४ कट्ठा घरबारी दृष्टिबन्धक गरायो। छोरोले विदेशमा कमाएर पठाएको रकम साहुले लियो। तापनि १ लाख ७० हजार अझै मागिरहेको छ। अहिले मुद्दा हालेको छ। उनले ८० हजार साँवाको तीन वर्षमै ९ लाख तिर्दा पनि साहुको दृष्टिबन्ध गरेको जग्गा फुकुजा गर्न नमानेको उनले बताए। यसपालि न्याय नपाई घर नफिर्किने उनको अडान छ। सरकार हाम्रो रक्षक भएको भए यो गति आज हाम्रो हुँदैनथ्यो, उनले भने, जहाँ गयो त्यही हामी गरिबलाई दशा लाग्छ। उनको १२ जनाको परिवार छ। भएको जग्गा पनि साहुकै हातमा छ। परिवार कहाँ बस्ने ? उनलाई चिन्ताले पिरोलिएको छ। धेरै दुःख भइरहेको छ। के गरौं। कहाँ जाऊँ ? सरकारले न्याय नदिएसम्म घर फर्किदैनौं, उनले भने। प्रहरीले लाठी हान्दा सप्तरीको वीरेन्द्रबजारकी ५० वर्षीया राजोदेवी रामको टाउको फुटेको छ। जहाँ ९ टाँका लागेको छ। मार्चमा जान शान्तिवाटिका गेटमा धक्कामुकी भइरहेको थियो। भीडबाट निस्किएर छेउमा के उभिएँ प्रहरीले पछाडिबाट आएर टाउकोमा लाठी बर्सायो, उनले भनिन्, टाउकोबाट रगत बग्न थाल्यो। म भुइँमा लडेँ। उनले न्यायको खोजीमा आउँदा पीडितले रगत बगाउनुपरेको सुनाइन्। उनका अनुसार प्रहरीले घाइते भएकाहरूलाई नियन्त्रणमा लिएर पनि कुट्यो। हामी तोडफोड गर्न हिँडेका थिएनौं। हामी हाम्रा माग सरकारलाई सुनाउन हिँडेका थियौं। प्रहरीले शान्तिवाटिका गेटबाट निस्किन दिएन। त्यसपछि हामीले ठेल्दा गेट खुलेको थियो, उनले भनिन्, अनि प्रहरी हाम्रो पालभित्र पसेर तानितानी हामीलाई कुट्यो। उपचार गर्न लान्छु भनेर गाडीमा राखेर पनि कुट्यो। हाम्रो टाउको फुटेर रगत बग्दा पनि प्रहरीले चौकीमा लगेर थुन्यो। रगत बगिरँदा पनि हस्पिटल लगेन। हतकडी लगाउने भन्यो। दुई जनालाई हतकडी नि लगायो। पुलिस चौकीभित्र पनि कुट्यो। सोमबार साँझ ५ बजे मात्रै अस्पताल लगेको उनले सुनाइन्। टाँका लगाएर फेरि हामीलाई पुलिस चौकी लग्यो। अनि मात्रै छोड्यो। हाम्रो माग पूरा नभएसम्म काठमाडौंबाट फर्किदैनौं। चाहे जे होस्, उनले भनिन्। राजोदेवीले गाउँकै साहु सत्यनारायण पण्डितसँग छोरो र पतिलाई विदेश उडाउन ५ लाख लिएकी थिइन्। साहुले २२ लाख पर्ने ११ धुर जग्गा पास गराएर ऋण दिएको थियो। ऋण लिएको एक वर्ष नबित्दै साहुले ३० लाख माग्दै छ। उनका श्रीमान् र छोरो कमाउन तीनपटक विदेश गए। तर, काम नपाएर फर्किए। ऋणको दलदलमा फसेकी उनलाई मिटरब्याजले सताएको छ। तैपनि उनले चलन चलतीको साँवा र ब्याज साहुलाई तिर्नेभन्दा पनि धेरै रकम मागेको उनले बताइन्। उनले अर्का साहु किसन मण्डलबाट घर खर्च चलाउन २ लाख ४० हजार लिएकी थिइन्। डेढ वर्षमै उनले पाँच लाख लिइसके। अझ १५ लाख माग्दै छन्। साहु घरमै कुट्न आउँछन्। गाली गर्छन्, उनले भनिन्, सरकारलाई दुःख सुनाउन काठमाडौं आएको थिएँ। उल्टै सरकारले प्रहरी लगाएर टाउको फुटायो। हाम्रो न्याय नपाएसम्म हामी फर्किंदैनौं। नवलपरासीको बर्दघाट सु्स्तापश्चिमका कुलबहादुर थापाको सोमबार दोस्रोपटक प्रहरीले टाउको फुटायो। उनको टाउकोमा ७ टाँका लागेको छ। उनले भने, हामी शान्तिवाटिको गेटमै प्रहरीले मलगायत धेरै साथीहरूको टाउको फुटायो। प्रहरीले सोमबार बल प्रयोग गरेको घटनाबारे मंगलबार काठमाडौं शान्तिवाटिकामा जानकारी दिँदै मिटरब्याजपीडित। तस्बिर : राजकरण महतो मिटरब्याजकै पक्षमा सरकार, प्रहरी र प्रशासन रहेको आरोप उनले लगाए। सरकारले सुदखोरलाई साथ दिएर पीडितलाई मार्नै खोजेजस्तो लागेको थापाको गुनासो छ। नेताहरूलाई चुनाव लड्न साहुमहाजनले नै सहयोग गर्छ। उनीहरूले दिएको पैसोको बिटोमा नेताहरू चुनाव लड्छन्, उनले भने, गरिब जनता भोटर हो हामीसँग भोट दिएर नेताहरू सरकारमा जान्छन्। हामीलाई प्रहरी लगाएर कुटाउँछन्। नवलपरासीका ६० वर्षीय हर्षबहादुर विश्वकर्मा पनि टाउको फुटेर पीडामा छन्। शान्तिवाटिकाबाट हामी शान्तिपूर्ण रूपमा गइरहेका थियौं। अचानक प्रहरी हामीमाथि पानीको वर्षासँगै लठीको बर्सा गरायो। प्रहरी र सरकारले हामीलाई मारिदिए पनि हामी सहन्छौं। किन भने हामी दुःखमा छौं। उहाँहरू सरकारमा हुनुहुन्छ। हाम्रो माग पूरा नभएसम्म हामी जाने बाला पनि छैनौं। डराएर भाग्नेवाला पनि छैनौं, उनले भने। हर्षका छिमेकी कर्णसिंह थापा मगर राम्ररी आँखा देख्न सकिरहेका छैनन्। प्रहरीले लाठी प्रहार गर्दा उनको दाहिने आँखामा गहिरो चोट लागेको छ। शान्तिवाटिकालाई प्रहरीले बिहानैदेखि घेराबन्दी गरेको थियो। हामी बाहिर जान खोज्यो। त्यसैमा प्रहरीले हामीमाथि लाठी हान्यो। मेरो दाहिने आँखामा घाउ लागेको छ, उनले भने। उनले छोरोलाई विदेश उडाउन साहुसँग २ लाख ऋण लिएका थिए। साहुले ७ लाख आफ्नो खातामा लेख्यो। सबै तिरेर ६० हजार मात्रै तिर्नु थियो। एकाएक साहु सम्पर्कविहीन बन्यो, उनले भने, ऋण दिँदा साहुले उसको ९ कट्ठा खेत पास गराएको थियो। जुन जग्गाको मूल्य ३० लाख पर्छ। त्यही साहु खोजी गरेर जग्गा फिर्ता गराइदिनुस् भन्न सरकार भेट्न काठमाडौं आएको छु। यहाँ आँखनै फोरिदियो। के भन्नु अब योभन्दा दुःखको कुरो। उनका अनुसार बजारबाट मागेर ल्याएको चामल, दाल, सागसब्जी, ग्यास सिलेन्डर प्रहरीले सबै लग्यो। देशमा सरकार छैन जस्तो लाग्यो। प्रधानमन्त्रीलाई भन्न चाहन्छु हामीलाई न्याय दिलाउनुस्। दलालहरूलाई कारबाही होस्, उनले भने। नवलपरासीकै ७८ वर्षीय पे्रमनारायण कोइरी पनि घाइते भएका छन्। घाम धेरै भएर म आन्दोलनमा जान सकिँन। खाना खाएर म टेन्टमा बसेको थिएँ। एक्कासि प्रहरीले त्रिपालमुनि पसेर लठ्ठी बर्सायो। दुई लठ्ठी लगायो। सरकारले किन यस्तोे गरायो ? म बुझ्न सकेको छुइन, उनले भने। उनले घरको छत बनाउन गाउँकै वसन्त कुँहारसँग ९ लाख कर्जा लिएका थिए। एक वर्षमै जग्गा बिक्री गरेर १८ लाख फिर्ता दिए। तर, साहुले ऋण दिँदा आफ्नो नाममा पास गराएको १२ कट्ठा जग्गा फर्काउन नचाहेको उनले बताए। सरकारले गठन गरेको वार्ता टोली र गृहमन्त्रीसँग पाँचपटक वार्ता भए पनि आफूहरूको मागप्रति सरकारले चासो नदेखाएको कुशवाहाको भनाइ छ। वार्ताबाट ठोस रूपमा समस्याको समाधान नभएपछि सडक संघर्षमा उत्रिँदा सरकारले आन्दोलनमा हस्तक्षेप गरेर दबाउन खोजेको उनले बताए। राज्य समस्यालाई समाधानतिर नलागेर आन्दोलनलाई दबाउन र पीडितलाई दमन गर्नतिर लाग्यो। सोमबार बिहानीदेखि सरकारले पुलिसका सीआईडीहरू पठाएर हामीलाई शान्तिवाटिकामा नजर बन्दमा राखेर यातना दियो, उनले भने, शान्तिपूर्ण आन्दोलनमा आम शोषित, पीडित किसान मजदुरमाथि सरकारले बर्बर दमन गरेको छ। गृहमन्त्रीले वार्ताका क्रममा पीडितहरूलाई घर फर्किन आग्रह गरेका थिए। उधारो घर नफिर्ने भन्दै संघर्ष समिति वार्ता भंग गरेर आन्दोलनमै उत्रिएको थियो। यो पनि पढ्नुहोस सिंहदरबार घेर्न २० जिल्लाका मिटरब्याज पीडित काठमाडौंमा, उधारो सम्झौता नमान्ने मिटरब्याजीको अत्याचारले पढाइ पनि छुट्यो बालुवाटारको सडकमा न्याय खोज्दै मिटरब्याज पीडित (फोटोभिडियो) शान्तिवाटिकामा बेमौसमी बर्खा र मिटरब्याज पीडितको पीडा (फोटो फिचर) मिटरब्याजपीडितको रूखको फेदमा बास मिटरब्याज पीडितको आन्दोलनमा प्रहरी हस्तक्षेप, सिंहदरबार अगाडिबाट १० जना पक्राउ मिटरब्याज पीडितको खल्लो नयाँ वर्ष शान्तिबाटिकामा धर्ना बसेका मिटरब्याजी पीडितमाथि लाठिचार्ज र अश्रुग्याँस प्रहार झडपमा ९ जना मिटरब्याज पीडित घाइते, ट्रमा सेन्टरमा उपचार हुँदै गृहमन्त्रीको विरोध गर्दै मिटरब्याज पीडितले भने : प्रधानमन्त्रीसँग मात्र वार्ता बस्छौं, माग पूरा नभई जाँदैनौं मिटरब्याज पीडितमाथि प्रहरीले बल प्रयोग गरेकोमा मानवअधिकार आयोगको ध्यानाकर्षण मिटरब्याज पीडितका माग सम्बोधन नभए आन्दोलनमा उत्रिने राजेन्द्र लिङ्देनको चेतावनी शान्तिवाटिकामा भएको घटना छानबिन गर्न सरकारले बनायो समिति चेपुवामा मिटरब्याज पीडित"
आजदेखि राष्ट्रिय भिटामिन ए अभियान,काठमाडौं : सरकारले आजदेखि बालबालिकाका लागि राष्ट्रिय भिटामिन एअभियान कार्यक्रम सञ्चालन गर्दैछ। स्वास्थ्य तथा जनसङ्ख्या मन्त्रालयले आज र भोलि दुई दिन देशभरिका बालबालिकालाई भिटामिन ए र जुकाको औषधि खुवाउनका लागि राष्ट्रिय भिटामिन ए अभियान सञ्चालन गर्न लागेको स्वास्थ्य सेवा विभागको परिवार कल्याण महाशाखाका निर्देशक डा विवेककुमार लालले जानकारी दिए। बालबालिकालाई नजिकैका महिला सामुदायिक स्वास्थ्य स्वयंसेविकामार्फत भिटामिन ए र जुकाको औषधि खुवाउन अभिभावकलाई उनले आग्रह गरे। भिटामिन ए क्याप्सुल छ महिनादेखि ५९ महिनाका बालबालिकालाई तथा जुकाको औषधि एक वर्षदेखि पाँच वर्षसम्मका बालबालिकालाई खुवाइने छ। प्रदेश र स्थानीय तहलाई राष्ट्रिय अभियान कार्यक्रम सफल बनाउन महाशाखाले परिपत्र जारी गरेको छ। भिटामिन ए करिब २७ लाख बालबालिका र जुकाको औषधि करिब २४ लाख बालबालिकालाई खुवाइने निर्देशक लालले बताए। सरकारले बालबालिकामा हुनसक्ने स्वास्थ्य जटिलता तथा कुपोषणको जोखिम न्यूनीकरण गर्न २०५० सालदेखि भिटामिन ए क्याप्सुल र २०५६ सालदेखि जुकाको औषधि खुवाउन थालेको हो। सरकारले बालबालिकालाई वैशाख र कात्तिकमा गरी दुई पटक भिटामिन ए र जुकाको औषधि निःशुल्क खुवाउने गरेको छ।  रासस
"अन्नपूर्ण हिमालबाट भारतीय आरोही बलजित कौरको उद्धार, अनुराग मालु बेपत्ता","काठमाडौंको पायोनियर एडभेन्चर मार्फत आठ हजार ९१ मिटर अग्लो अन्नपूर्ण हिमाल आरोहणका गरेर फर्कने क्रममा २७ वर्षीय बलीजत कौर मंगलबार बिहानदेखि सम्पर्कविहिन भएकी थिइन्। बेनी : म्याग्दी स्थित अन्नपूर्ण हिमालबाट मंगलबार एक जना भारतीय पर्वतारोहीको जिवितै उद्धार गरिएको छ। काठमाडौंको पायोनियर एडभेन्चर मार्फत आठ हजार ९१ मिटर अग्लो अन्नपूर्ण हिमाल आरोहणका गरेर फर्कने क्रममा २७ वर्षीय बलीजत कौर मंगलबार बिहानदेखि सम्पर्कविहिन भएकी थिइन्। पायोनियर एडभेन्चरका अनुसार सात हजार ६०० मिटरको उचाईबाट कौरलाई मंगलबार दिउँसो कैलाश एयरको हेलिकप्टर मार्फत उद्धार गरिएको हो। कैलाशका क्याप्टेन क्लाउडी मार्टिनको उच्च उचाईमा साहसी र दक्ष उडानले उद्धार सफल भएको हो, पायोनियर एडभेन्चरले आफ्नो आधिकारिक फेसबुक पेजमा लेखेको छ, उद्धारका लागि पायोनियरका निर्देशक मिङ्मा दोर्जीले कौरको खोजीमा क्याप्टेन क्लाउडीलाई साथ दिएका थिए। ससारको दशौं अग्लो र आरोहणका लागि जोखिमपूर्ण मानिने अन्नपूर्णको शिखर मुनी, समिट क्याम्प माथिको डाँडामा रहेकी कौरसँग सञ्चार सम्पर्क विच्छेद भएको थियो। जीपिएस उपकरण मार्फत उनलाई सम्पर्क गरेर उद्धार गरिएको पायोनियरका निर्देशक दोर्जीले बताए। उद्धारपछि हेलिकप्टरबाट अन्नपूर्ण आधार शिविर र म्याग्दीको दाना हुँदै कौरलाई काठमाडौको सिभिक अस्पताल लगिएको छ। उनको स्वास्थ्य अवस्था सुधार र खतरामुक्त भएको अस्पतालले जनाएको छ। उद्धारमा खटिएका म्याग्दी दानाका व्यवसायी इन्द्रसिंह शेरचनले कौरले नयाँ जिवन पाएको भन्दै खुसी व्यक्त गरेकी बताए। धौलागिरि र अन्नपूर्ण हिमालमा दुर्घटना हुँदा उद्धारमा खटिने शेरचन बलजितको सकुशल उद्धार दुर्लभ भएको बताउँछन्। कौर सहित पासाङ शेर्पा र कामी शेर्पाले सोमबार अन्नपूर्णको शिखर चुमेका थिए। आधार शिविरमा फर्कने क्रममा बेपत्ता भएकी कौरसँग आरोहण टोलीका अन्य सदस्यहरुको सम्पर्क टुटेको थियो। यसैबीच अन्नपूर्ण हिमालको सात हजार ५०० मिटरको उचाईमा स्कटल्याडका आरोही नोयल हान्ना मृत भेटिएका छन्। हान्नाको शव हेलिकप्टर मार्फत त्रिवि शिक्षण अस्पतालमा लगिएको जिल्ला प्रहरी कार्यालय म्याग्दीका प्रहरी निरीक्षक किरन लामाले बताए। सोमबारदेखि बेपत्ता भारतको राजस्थानको किशनगढका ३४ वर्षीय अनुराग मालु भने भेटिएका छैनन्। हान्ना र मालु सेभेन समिट ट्रेकमार्फत आरोहणमा गएका थिए। आरोहण सफल नभएपछि मालु आधार शिविर फर्कने क्रममा सोमबार दिउँसो सात हजार ५०० मिटरको उचाईबाट समातेको डोरी फुत्किएपछि खसेर बेपत्ता भएका थिए। उद्धारमा निजी कम्पनीका चार वटा हेलिकप्टर परिचालन गरिएको थियो। सिम्रिक, कैलाश, एयर अल्टीच्युट र एभरेष्ट एयरका हेलिकप्टर उद्धार र खोजीमा परिचालन भएका थिए। आठ हजार ९१ मिटर अग्लो अन्नपूर्ण हिमालमा शनिबारदेखि चालु वर्षको वसन्त ऋतुको आरोहण सुरु भएको थियो। यस वर्ष अन्नपूर्ण हिमाल आरोहणका लागि पर्यटन विभागबाट पाँच वटा समुहका ४५ जनाले अनुमति लिएका छन्। अन्नपूर्ण संसारको दशौं अग्लो हिमाल हो। विस १९५० मा फ्रान्सका मौरिस हर्गोजले अन्नपूर्ण पहिलो पटक आरोहण गरेका थिए। मौरिसले अन्नपूर्ण चढेको तीन वर्षपछि १९५३ मा सर एडमण्ड हिलारी र तेन्जिन नोर्गे शेर्पाले सर्वोच्च शिखर सगरमाथा आरोहण गरेका थिए।"

शीर्षक,विवरण
बक्यौता असुल्न निरीह प्राधिकरण,"राज्यलाई निरीह र कमजोर बनाए बेथिति मौलाउँछ। पछिल्लो समय नेपाल विद्युत् प्राधिकरणले बिजुली निर्यात गरेर आशाको सञ्चार गर्न सफल भए पनि प्राधिकरणभित्रका थुप्रै कमजोरी बाँकी छन्। सबैभन्दा ठूलो कमजोरी प्राधिकरणको बक्यौता असुलउपर हो। बिजुली प्रयोग गरेका सर्वसाधारणले बेलामा पैसा नतिरे प्राधिकरणले तुरुन्तातुरुन्तै लाइन काट्छ। तर, ठूला उपभोक्ताका हकमा भने प्राधिकरण निरीहजस्तै छ। त्यसैले त प्राधिकरणले महसुलबापत ट्रंक तथा डेडिकेटेड लाइनतर्फको १९ अर्ब ९५ करोड असुल्न सकेको छैन। यो केवल ६७ ग्राहकबाट गर्नुपर्ने असुली हो जुन प्राधिकरणको कुल बक्यौताको ४९७२ प्रतिशत हो। बक्यौताका आधा नै त्यतिका ग्राहकको भएबाट उनीहरू कति शक्तिशाली र प्राधिकरण कति निरीह रहेछ भन्ने प्रष्ट हुन्छ। खासमा प्राधिकरणको बक्यौता ४० अर्ब १२ करोड रूपैयाँ छ। महालेखापरीक्षक कार्यालयले ६०औं प्रतिवेदनमा त्यो बक्यौता औंल्याएको छ। बिजुलीको बिलिङ गर्दा छुट भए प्राधिकरणले पछि बिल पठाउन सक्ने प्राधिकरणको विद्युत् महसुल संकलन विनियमावलीमै व्यवस्था छ। सोहीअनुसार लोडसेडिङ हटेपछिको वर्ष केही उद्योग व्यवसायमा छुटेको बिल बनाएको थियो। तर उद्योगीव्यवसायीले तिर्न आनाकानी गर्दा असुल्न सकेन। ग्राहकले पनि प्राधिकरणको बिल पुनरावलोकनका लागि निवेदन गर्न सक्ने व्यवस्था पनि छ। तर जब साँच्चीकै बिजुली प्रयोग भएको भन्ने प्रष्ट हुँदा हुँदै पनि न त्यो असुलीमा जिम्मेवारी अधिकारीमाथि कुनै कारबाही भएको छ न असुली नै। यो विषय प्राधिकरणमा मात्रै सीमित नभई संसदीय छानबिनमा पनि परेको हो। संसद्को सार्वजनिक लेखा समितिले उपसमिति बनाएर विद्युत् प्राधिकरणको बक्यौता असुली सम्बन्धमा छानबिन पनि गरेको थियो। उसले डेडिकेटेड फिडर र ट्रंकलाइन ग्राहकबाट उठाउन बाँकी ९ अर्ब बक्यौता असुल गर्न र लाइनसम्बन्धी व्यवस्था कार्यान्वयन नगरी राजस्वसम्बन्धी गम्भीर लापरबाही गरेको ठहर्यायो। तर कसैलाई कारबाही भएन। बरु प्राधिकरणका उच्च अधिकारी त्यस्तो बक्यौता महसुल मन्त्रिपरिषद्ले मिनाहा गर्न सक्ने तर्क गर्छन्। खासमा त प्राधिकरण त्यस्तो बक्यौता जुनकुनै हालतमा पनि असुल्न लागिपर्नुपर्ने हो। त्यसो नगर्ने हो भने सानालाई ऐन र ठूलालाई चैन हुन्छ। जुन सरासर कानुनी राज्यको उपहास हो। दण्डहीनता हो। लापरबाही गर्नेलाई उन्मुक्ति र राज्यले आम्दानी गुमाउँछ। राज्यलाई निरीह र कमजोर बनाए बेथिति मौलाउँछ।"
त्रिशूलीमाथि प्याराग्लाइडिङ,"चितवन : उत्तरतर्फ हिमाल शृंखलाको मनोरम दृश्य, दक्षिणमा समथर मैदान, त्यसमा नागबेली चालको त्रिशूली नदी। नदी छेउको नारायणघाट मुग्लिन सडकमा गुडेका सवारी साधन। यी सबै दृश्यले मनै लोभ्याउँछ। कविलासको चौकीडाँडाबाट प्याराग्लााइडिङ गर्दा मनै आनन्दित बनाउँछ। २० देखि आधा घण्टासम्मको उडानले स्वर्गको अनुभूति गराउँछ। शुक्रबार नयाँ वर्षको अवसरमा नारायणगढका १० वर्षीय ओरेन श्रेष्ठले प्याराग्लााइडिङको मज्जा लिए। सुरुमा डर लागेजस्तो भएको थियो। तर, आकाशमा उड्दा मज्जा लाग्यो, उनले भने, आकाशमा उड्दा रमाइलो हुने रहेछ। भरतपुर महानगरपालिका२९ स्थित चौकीडाँडाबाट प्याराग्लाइडिङ गर्दा हिमाल, पहाड र तराई देखिन्छ। पोखराको तुलनामा चितवनकोे प्याराग्लााइडिङ उत्कृष्ट मानिन्छ। चौकीडाँडाबाट उडेपछि देवघाट गाउँपालिकाको जुगेडीमा अवतरण गरिन्छ। १२ सय मिटरको उचाइमा रहेको चौकीडाँडाबाट करिब चार हजार फिटसम्म उड्न सकिन्छ। त्रिशूलीसँगै देवघाट, रामनगर, नारायणगढ र पदमपुर छर्लङ्गै देखिन्छ। डाँडादेखि खोला अनि राजमार्ग सबै राम्रोसँग देख्न पाइन्छ। उड्नका लागि एकदमै राम्रो छ, पाइलटले सञ्जय गौतमले भने, हामीलाई यो ठाँउमा उडाउँदा मज्जा आउँछ। हिमालयन फन्टियर्स प्याराग्लाइडिङ कम्पनीले पर्यटन विभागबाट अनुमति लिएर उडान सुरु गरेको हो। कम्पनीले चौकीडाँडामा रिसोर्ट खोल्न लागेको छ। प्याराग्लाइडिङ र रिसोर्टका लागि चौकीडाँडामा कम्पनीको पाँच बिगाह जग्गा छ। यस्तै बञ्जीजम्प, स्काई साइक्लिङ, स्काई वाक सुरु गर्न लागेको कम्पनीका अध्यक्ष विजय घलेले जानकारी दिए। मौसम चिसो छ। त्यसैले हामी रिसोर्ट बनाउन सुरु गर्दैछौं, घलेले भने, पर्यटन प्रवद्र्धनका लागि अन्य कार्यक्रम पनि सञ्चालन गर्ने तयारी छ। चितवनको पर्यटनमा यो नयाँ आयाम हो। अन्तर्राष्ट्रिय विमानस्थलका कारण पोखरामा सराङकोट छोडेर मान्द्रे ढुंगाबाट उडाइन्छ। यसले गर्दा फेवाताल दृष्यको मजा लिन पाइँदैन। त्यसको विकल्पका रुपमा चौकीडाँडालाई लिइएको छ। अन्तर्राष्ट्रिय उडानले प्रभावित भएपछि नेपाल प्याराग्लाइडिङ संघका महासचिव शैलेन्द्र राउत विकल्प खोज्दै कविलास पुगेका थिए। प्याराग्लाइडिङमा १६ वर्षको अनुभव संगालेका राउतले चितवनको चौकीडाँडा विश्वमै उत्कृष्ट रहेको बताए। हावाको वहाव, अवतरण, दृष्यावलोकनले यो विश्वमै उत्कृटमध्येमा पर्छ, उनले भने। मुग्लिननारायणगढ सडकखण्डको भोर्लेबाट नौ किलोमिटर उत्तर र जुगेडीबाट ५ किलोमिटर उकालोमा चौकीडाँडा छ। चौकीडाँडा पुग्ने सडक स्तरोन्नती भइरहेको छ। चौकीडाँडा १२ सय मिटरको उचाइमा छ। भरतपुर२९ कै ५८० मिटर उचाइको कविलासबाट पनि अनुमति लिएको सञ्चालक शालिक दवाडीले जानकारी दिए। अन्तर्राष्ट्रिय विमानस्थलका कारण पोखरामा विस्थापित हुन लागेको प्याराग्लाइडिङलाई चितवनमा स्थापित गराउन लागिएको हो। त्रिशूली नदीमा वाटर एक्टिभिटिज गराइन्छ। र्याफ्टिङ, डेजर्ट सफारीजस्ता क्रियाकलाप गर्ने योजना कम्पनीले बनाएको बोर्ड डाइरेक्टर गोविन्द तिमल्सिनाले बताए। निकै लामो समयको अध्ययन र परीक्षणपछि यो काम थालिएको हो, उनले भने।"
"३ लाख साँवाको ब्याज १३ लाख पुर्याए, अब के गरौं ?","मनासिब व्याजदर तिर्न पाइने भए र चक्रवर्ती ब्याजको पद्धति हटाइदिए आफूहरू ऋण तिर्न तयार रहेको उनीहरूको भनाइ छ। गोरखा : गोरखा नगरपालिका६ ढाँडगाउँका सन्तमाया र जुठे विक दम्पतीले भुइँचालो गएको साल गोरखा बजारका हरिबाबु श्रेष्ठ र पूर्णकुमार श्रेष्ठसित तीनतीन लाख रुपैयाँ सापटी लिए। एक जना साहुसित च्याङ्लीस्थित ससुरालीको १३ रोपनी जग्गाको लालपुर्जा र अर्का साहुसित ढाँडगाउँकै घरजग्गाको लालपुर्जा सुम्पेर ऋण लिएका थिए। मिटर ब्याजमा लिएको तीन लाखको साँवा, ब्याज गरेर अहिले १३ लाख पुगेको छ। साहुले कि पैसा तिर्न, कि जग्गा पास गरिदिन कचकच गर्न थालेपछि अचेल ससुराली खलकसँग जुठे दम्पतीको भनाबैरी भएको छ। तीन लाख भन्नु मात्रै हो, सयकडा तीनका दरले ६ महिनाको ब्याज त पहिल्यै कटाएर दिएका थिए। त्यति पनि आधा ससुरालीलाई आधा हामीले लिएका थियौँ, जुठे भन्छन्, अहिले दुइटा साहुको गरेर २४, २५ लाख ऋण पुग्यो। साहुले कि ऋण तिर, कि जग्गा छोड भनेर कराउँछन्। ससुराली खलकसित पनि झगडा भइराछ। सोही गाउँका ४५ बर्षीय काले विकलाई अचेल घरजग्गा बैंकले लिलाम गरिदिने हो कि, साहुले लिलाम गरिदिने हो भन्ने पिरलोमा छन्। साहुले दृष्टिबन्धक राखेको जग्गा १० बर्षसम्म फुकुवा गर्न सकिएन भने स्वतः लिलाम हुन्छ रे हो ?, उनी सोध्छन्, भूकम्प जानुभन्दा आठ महिनाअघि पाँच आना जग्गाको लालपुर्जा दृष्टिबन्धक राखी दिपेश साहुसित सयकडा तीनको दरले दुई लाख ऋण लिएको थिएँ। चलेको भाउमा अलिअलि थपेर त्यही घरजग्गा लिइदिए त हुन्थ्यो। तर, कति पनि नथपिकन लिने दाउ गर्दैछ। ३६ प्रतिशत ब्याजदर कबुलेर सीताराम सुनार(दिपेश घिमिरे)सँग दुई लाख रुपैयाँ लिएको उनले बताए। व्याज पनि साँवामा जोडेर अहिले तिर्नै नसक्ने भयो, उनले भने। सोही गाउँका चन्द्रवीर बिकले पनि सीताराम सुनार(दिपेश)सँग २०७१ सालको भदौमा दुई लाख रुपैयाँ सापटी लिएका थिए। सयकडा तीनका दरले ब्याज तिर्ने गरी दुई लाख रुपैयाँ सापटी मागेको थिएँ। साहु मिलाइदिने एउटा दलालले १० हजार, अर्को दलालले २५सय रुपैयाँ खाइदियो। मेरो हातमा त जम्मा एक लाख ८७ हजार पाँच सय परेको हो, बिक भन्छन्, त्यसको व्याजको स्याज गर्दागर्दै अहिले साहुले ११ लाख पुग्यो भनेको छ। लालपुर्जा उसले राखेको छ। लालपुर्जा बैंकमा राखेर तिम्रो ऋण तिर्छुभन्दा पनि लालपुर्जा दिन आनाकानी गरेर टार्दै आएका छन्। सुहाउँदो ब्याजदर कायम गर्न सके ऋण तिरिदिने उनको भनाइ छ। २०७१ सालको कात्तिकमा उनै दिपेशसँग पाँच लाख रुपैयाँ ऋण लिएकी स्थानीय ईश्वरी बिकलाई पनि साहुले २० लाख पुग्यो, चाँडै चुक्ता गर्न भनेको छ। सोही गाउँका रेशम विकले लालपुर्जा बन्धकी राखेर हरि साहुसित सातलाख रुपैयाँ ऋण लिएका थिए। साहुले उनको जग्गा कृषि विकास बैंकमा धितो राखेर २२ लाख रुपैयाँ ऋण झिकिदिए। त्यसबाट १७ लाख रुपैयाँ साहुले लिए। अहिले २२ लाख रुपैयाँको मासिक २३ हजार ६ सय रुपैयाँका दरले १५ बर्षसम्म किस्ता तिरिरहनु परेको छ, उनले भने, कमसेकम लालपुर्जाचाहिँ आफ्नो नाममा भएको भए नि हुने। २०७४ सालमा घरको लालपुर्जा बन्धक राखेर दिपेश साहुसित २३ लाख रुपैयाँ लिएकी गोरखा नगरपालिका८ की कुमारी र लोकबहादुर गुरुङ दम्पतीलाई घर छाड्ने चेतावनी आउन थालेको छ। छ वर्ष नपुग्दै कहिले ४० लाख पुग्यो भन्छ, कहिले ५० लाख पुग्यो भन्छ, लोकबहादुर भन्छन्, सधंै घर बेचेर ऋण तिर भनेर घर हेर्ने नयाँनयाँ मान्छे ल्याएर तनाब दिइरहेको छ। वैशाख लागेपछि घर खाली गर भनेर चेतावनी दिने गरेको उनको भनाइ छ। २०७४ साल कात्तिक १९ गते गोरखा बजारका हरिसाहुसित जग्गाको लालपुर्जा धितो राखी एकलाख रुपैयाँ लिएका हरिबहादुर रोकाको ऋण दुई वर्षपछि ब्याजसहित जोडेर १ लाख ६० हजार पुग्यो। साहुले त्यसमा एक लाख ४० हजार फेरि थपेर तीन लाख पुर्याइदिए। साँवा व्याज जोडेर पाँच वर्षमा ६ लाख ८७ हजार पुगेको छ, उनकी छोरी पूजा रोका भन्छिन्, बैंकले झै मनासिब ब्याज जोडेको भए, व्याजको स्याज नलिएको भए तिर्न समस्या हुने थिएन। ब्याजको स्याजले हामी गरिबको ढाड भाँचिएको छ। नौ वर्षअघि दिपेशसाहुसित पाँच लाख रुपैयाँ सापटी लिएकी ढाँड गाउँकै ईश्वरी विकको थाप्लोमा अहिले २० लाख रुपैयाँ ऋण पुगेको छ। ३६ प्रतिशत ब्याज र त्यसलाई पनि साँवामा जोडेर फेरि त्यसको पनि ब्याज जोड्दै गएपछि तिर्न मुस्किल परेको यहाँका दलित समुदायको गुनासो छ। साहुसित राम्रो मुखले लिएको ऋणतिर्न आनाकानी गरेको भनेर नबुझिदिनु होला, चन्द्रवीर बिक भन्छन्, साहु मिलाइदिने दलाललाई पनि पैसा दिनुपर्ने, ऋण लिँदैमा ६ महिनाको अग्रिम ब्याज दिनुपर्ने, ब्याज पनि ३६ प्रतिशतसम्म तिर्नुपर्ने र ब्याजको स्याज लिने चलनले गर्दा हामी गरिबको ढाँड भाँचिएको छ। रिनमा डुबेर हामी तिर्न नसक्ने अबस्थामा पुगेका छौँ। मनासिब व्याजदर तिर्न पाइने भए र चक्रवर्ती ब्याजको पद्धति हटाइदिए आफूहरू ऋण तिर्न तयार रहेको उनीहरूको भनाइ छ।"
भीर पहरामा भरिन थाले रैथाने भीरमौरी,"जाजरकोट : जाडो मौसम सुरु भएसँगै चाका छोडेर औंलतिर झरेका भीरमौरी अहिले रैथाने पहरामा भरिन थालेका छन्। चिसोका कारण मंसिरदेखि फागुनसम्म चाका छोडेर तराईतिर झरेका भीरमौरी चैत लागे यता जाजरकोटका अप्ठेरा पहरामा फर्केका छन्। भीरमौरी धरैजसो अप्ठेरो तर पानी नपर्ने पहरामा चाका बनाएर बस्छन्। जाजरकोटको नलगाड नगरपालिकाको बानियाँगाउँ, बारेकोट गाउँपालिकाको तांसीधुम, लपेस, मुल्साम र कुशेको चाल्नाका भीरपहरामा सयौं संख्यामा गोलो लगाएर बस्ने गरेका छन्। एउटै पहरामा १ सयदेखि २ सयसम्मका गोला देखिएको वन्यजन्तु संरक्षणका अभियान्ता गोविन्द सिंहले बताए। बसन्त ऋतुको आगमण सँगै लेकतिर विभिन्न प्रकारका फूल फुल्ने र मौसम पनि आनन्ददायी हुने भएकोले मौरी यतिवेला फर्कने गरेको उनको भनाई छ। उनका अनुसार जाजरकोटको बारेकोट क्षेत्रबाट मात्रै हरेक वर्ष ६ देखि ८ टन भीरमौरको मह निकासी हुने गरेको छ। छानेको मह प्रतिकेजी ८ सय रुपैयाँको दरले व्यापारीले गाउँमै आएर लिने गरेको उनले बताए। पाटनका औषधिजन्य विभिन्न जडीबुटीको रसबाट मह बनाउने भएकोले भीरमौरीको महको आयुर्वेदिक महत्व छ, उनले भने, वैशाखजेठ र कात्तिकमंसिरमा २ पटक मात्रै निकालिने भीरमौरीको महको माग ठूला सहरमा बढी छ। भीरमौरीको मह निकाल्न त्यति सहज छैन। पूरै गाउँले मिलेर खानपिन बोकेर कम्तीमा एक हप्ताका लागि जंगलमा जान्छन्। भीरमौरीको चाका काट्न सिपालु र अनुभवीले मात्रै भीरमौरीको मह निकाल्न सक्ने नलगाड रग्दाका स्थानीय अगुवा नरबहादुर ध्यारले बताए। उनका अनुसार कम्मरमा डोरी बाँधेर डोरीको सिँढी बनाएर पहरामा गएर भीरमौरीको मह निकालिन्छ। मह काड्नेहरू बिहान पखेरामा गएर साँझ मात्र तल झर्छन्, उनले भने, भीरमा मह काढ्नेलाई भाग लगाउँदा बढी नै मह दिने गरिन्छ। मह काढ्न जोखिम पनि उत्तिकै हुने गरेको छ।"
छरपस्ट सरकारी ढुकुटी,"मुलुक आर्थिक संकटमा छ । तर, सरकारी निकायमा आर्थिक अनुशासनहिनता बढ्दो छ । आर्थिक अनुशासन पालना नगर्दा प्रणालीमा गम्भीर बिचलन देखिएको छ । काठमाडौं : मुलुक आर्थिक संकटमा छ। तर, सरकारी निकायमा आर्थिक अनुशासनहिनता बढ्दो छ। महालेखापरीक्षकको ६०औं प्रतिवेदनले सरकारी निकायमा जवाफदेहिता, पारदर्शिता र निष्ठाको कमी औंल्याएको छ। आर्थिक अनुशासन पालना नगर्दा प्रणालीमा गम्भीर बिचलन देखिएको छ। आर्थिक वर्ष २०७८७९ सम्म सरकारी बेरुजु ९ खर्ब ५९ अर्ब ७९ करोड नाघेको छ। गतवर्ष मात्रै १ खर्ब १९ अर्ब ७७ करोड बेरुजु थपिएको छ। महालेखापरीक्षकले गत वर्ष पनि आर्थिक वृद्धि र राष्ट्रिय बचतमा अपेक्षित वृद्धि हासिल हुन नसकेको औंल्याएको छ। अनुशासन पालना नगर्नेलाई जवाफदेही बनाउन सरकार चुकेको छ। मितव्ययितता कागज र गफमै सीमित भएको महालेखाको भनाइ छ। यसबीचमा सार्वजनिक सम्पत्तिको दोहन रोकिएन। वित्तीय निर्णय गर्ने बेला राज्यसंयन्त्र प्रभावको घेरामा रह्यो। आन्तरिक नियन्त्रण प्रणाली पालना नहुँदा बेरुजु, बक्यौता, अनियमितता, अनुशासनहिनता र आर्थिक अराजकता अकासियो। सवा खर्ब राजस्व छुटको लाभ कसले पायो ? सरकारले व्यवसायीलाई एक वर्षमै १ खर्ब २३ अर्ब रुपैयाँभन्दा बढी रुपैयाँ राजस्व छुट दियो। भन्सार विभागकोे तथ्यांकअनुसार ९७ अर्ब ३० करोड २ लाख रुपैयाँ र आन्तरिक राजस्वतर्फ २४ अर्ब ५० करोड २ लाख रुपैयाँ राजस्व छुट दिइएको थियो। यस्तै, यन्त्र र यान्त्रिक उपकरणमा लाग्दै आएको भन्सार दर घटाउँदा सरकारले १ अर्ब ५४ करोड ५२ लाख रुपैयाँ गुमायो। यस्तै, अर्थ मन्त्रालयले ०७८७९ को फागुन मसान्तसम्म मन्त्रालय, विभाग, स्थानीय तह, संस्थानहरू र निर्माण व्यवसायीहरूसमेत विभिन्न ४ सय ८४ निकायलाई १८ अर्ब १६ करोड १२ लाख रुपैयाँको सामान आयात गर्दा २ अर्ब ५१ करोड ९२ लाख रुपैयाँ छुट दिएको थियो। आर्थिक वर्ष २०७७७८ मा व्यवसायीहरूले प्लास्टिक ग्रेनुअल, स्टिल पाता, हर्लिक्स, ग्लासवेयर, प्राइमरी रेजिन, ग्लास बोतल, फलाम वा अमिश्रित स्पातका एंगल, सोयाविन मिल, प्रिफेब्रिकेटेड हाउसलगायतका सामान आयात गर्दा ६ अर्ब ९ करोड ४५ लाख रुपैयाँ भन्सार महसुल र सोको मूल्य अभिवृद्धि कर ७९ करोड २३ लाख रुपैयाँसमेत ६ अर्ब ८ करोड ६ लाख रुपैयाँ राजस्व छुट लिएका छन्। असारे विकास र रकमान्तरमा अगुवा अर्थ नै आर्थिक वर्ष ०७८७९ मा सरकारले गरेको रकमान्तर र पुँजीगत खर्च बराबरी जस्तो देखिएका छन्। गत वर्ष सरकारले २ खर्ब १६ अर्ब रुपैयाँबराबर पुँजीगत खर्च गरेको थियो। यस्तै १ खर्ब ९६ अर्ब रुपैयाँ रकमान्तर गरेको थियो। सरकारले आर्थिक कार्यविधि र वित्तीय उत्तरदायित्व ऐन मिचेर रकमान्तर गर्ने गरेको छ। रकमान्तर तथा वर्षान्तको खर्च अर्थ मन्त्रालयको सहमतिबिना गर्न पाइँदैन। तर, अर्थले नै यस्तो काम नरोक्दा परिस्थिति नियन्त्रणबाहिर जाँदै गरेको महालेखाको भनाइ छ। पुँजीगत खर्चमध्ये पनि ९९ अर्ब रुपैयाँ त असारको अन्तिम सातामा मात्रै खर्च भएको छ। गत आर्थिक वर्षका लागि सरकारले १६ खर्ब ३२ अर्ब ८३ करोडको बजेट ल्याएको थियो। त्यसमध्ये १२ दशमलव ३ प्रतिशत रकमान्तर गरेको छ। रकमान्तर पनि वर्षको अन्त्यमै हुने गर्छ। गत आवको असारमा ८२ अर्ब ८० करोड र असारको अन्तिम सातामा मात्रै २६ अर्ब ९९ करोड बराबर रकमान्तर गरेको थियो। सरकारले वार्षिक विनियोजन ऐन तथा बजेट वक्तव्यमै नपरेका र बजेट खर्च नै गर्न नसक्ने आयोजना तथा कार्यक्रममा रकमान्तर गर्ने गरेको छ। बजेट खर्च हुन नसक्ने अवस्थामा पनि विभिन्न बजेट उपशीर्षकमा रकमान्तर हुने गरेको छ। वार्षिक विनियोजनमा बजेट शीर्षक नै नराखिएका विभिन्न १० वटा कार्यक्रममा पनि रकमान्तर गरेको थियो। सुरु बजेट विनियोजन नभएको कार्यक्रममा रकमान्तर गरी खर्च गर्नु बजेट सिद्धान्तअनुरूप मानिँदैन। आर्थिक कार्यविधि तथा वित्तीय उत्तरदायित्व नियमावली, २०७७ को नियम ३० अनुसार आर्थिक वर्ष समाप्त हुनुभन्दा कम्तीमा एक साता अगावै सबै कोष तथा लेखानियन्त्रक कार्यालयले खर्चको लेखा अद्यावधिक गरी भुक्तानी निकासा बन्द गर्नुपर्ने हुन्छ। तर, आर्थिक वर्ष ०७८०७९ को असार महिनामा २ खर्ब ७५ अर्ब ९ करोड २५ लाख अर्थात् वर्षभरिको कुल खर्चको २१ प्रतिशत असारमा खर्च भएको देखिन्छ। यस्तै कुल खर्चको ७५६ प्रतिशत असारको अन्तिम सातामा खर्च भएको छ। कर छल्ने नयाँ प्रपञ्च कर छल्न अनेक प्रपञ्च गर्नेको सूचीमा बैंक तथा वित्तीय संस्था अगाडि छन्। उनीहरूले करयोग्य आयबाट कर नतिरेको पाइएको छ। ३९ वटा बैंक तथा वित्तीय संस्थाले कर योग्य रूपमा रहेको २१ अर्ब ५७ करोड ८५ लाख रुपैयाँ आय विवरणमा देखाएका छैनन्। एनएफआरएस लागू भएपछि नेपाल राष्ट्र बैंकले बैंक तथा वित्तीय संस्थाले ब्याज आम्दानीलाई प्रोतभावी आधार (एक्रुअल बेसिस) मा लेखांकन गर्नुपर्ने व्यवस्था गरेको थियो। सोहीअनुसार बैंक तथा वित्तीय संस्थाहरूको ब्याज आम्दानीको लेखांकन तरिका परिवर्तन भएको थियो। त्यसपछि बैंकहरूले नउठेको ब्याज आम्दानीलाई आय देखाएर कर तिर्नुपर्नेमा बैंकहरूले कर नतिरेका हुन्। आवश्यक्ताभन्दा बढी सभाहल सघन सहरी तथा भवन निर्माण विभागअन्तर्गत मुलुकभर ४३ सभाहल बन्दै छन्। तर, तिनको दिगोपन र व्यावसायिक सम्भाव्यता तथा उपयोगिताको विषयमा भने सरकारसँग चित्तबुझ्दो जवाफ छैन। ११ वटा सभाहल निर्माण भइसकेका छन्। १८ निर्माणाधीन छन्। १४ वटा लागि जग्गा प्राप्ति, विस्तृत परियोजना प्रतिवेदन तयारीलगायत प्रारम्भिक चरणका काम भइरहेका छन्। ४३ मध्ये २९ सभाहलको निर्माणका लागि १८ अर्ब १६ करोड १० रुपैयाँ लाखको लागत अनुमान छ। आर्थिक वर्ष ०७८७९ सम्म ९ अर्ब ८३ करोड ३३ लाख खर्च भइसकेको छ। सभाहल सञ्चालनको मापदण्ड नभएको, सञ्चालन खर्च निरन्तर व्यहोर्नुपर्ने तथा यस्ता संरचना निर्माण गर्दा दीर्घकालीन रूपमा आर्थिक दायित्व वृद्धि हुने भएकाले लाभ लागतको विश्लेषण गरेर आवश्यकतामा आधारित रहेर मात्र सभाहल निर्माण गर्नुपर्ने महालेखाको सुझाव छ। राष्ट्र बैंकको नियमन कमजोर नेपाल राष्ट्र बैंक नियमनमा चुक्दै गएको देखिएको छ। विशेष गरी निक्षेप र कर्जाको ब्याजदरको अन्तर र राष्ट्र बैंकले दिने स्थायी तरलता सुविधाको दुरुपयोग हुने गरेको महालेखाले जनाएको छ। बैंक तथा वित्तीय संस्थाहरूको ब्याज खर्चभन्दा ब्याज आय सन् २०२०२१ मा १ खर्ब ७५ अर्ब ६५ करोड ६० लाख र सन् २०२१२२ मा २ खर्ब ८ अर्ब ८२ करोड १० लाख बढी देखिएको छ। पुँजी तथा कोषको रकमसमेत लगानी हुँदा ब्याज आय रकम केही बढी हुनु स्वाभाविक मानिन्छ। तर, ब्याज आय र खर्चको अन्तर उल्लेख्य देखिएकाले राष्ट्र बैंकले स्प्रेडदरको प्रभावकारी अनुगमन गरी तोकिएको सीमामा राख्नुपर्ने महालेखाको ठहर छ। बैंकहरूको निक्षेपमा औसत ब्याजदर र कर्जाको दर २०७९ असारमा क्रमशः ७३४ प्रतिशत र ११५४ प्रतिशत पुगेको छ। यस्तो दर ०७७ असारमा क्रमशः ६०१ र १०११ प्रतिशत तथा ०७८ असारमा ८४३ र ११६२ प्रतिशत थियो। अर्कातर्फ बैंक तथा वित्तीय संस्थाले तत्कालको तरलता समस्या समाधान गर्न सुविधा लिने गरे तापनि उक्त अवधिमा ऋण तथा लगानी वृद्धि भएको, बढी प्रतिफल प्राप्त हुने क्षेत्रमा लगानी गरेको महालेखाको प्रतिवेदनमा उल्लेख छ। एसएलएफको सुविधा तरलता समस्या समाधानमा मात्र प्रयोग भएकोमा यकिन हुने अवस्था नरहेको महालेखाले जनाएको छ। राष्ट्र बैंकले ०७६७७ मा ८३ पटक एसएलएफ जारी गरेर १ खर्ब ३ अर्ब र ०७७७८ मा १६७ पटकमा ३ खर्ब ६१ अर्ब दिएको छ। गत आवमा पनि ४ हजार ९ सय ८ पटकमा ९१ खर्ब ७० अर्ब रुपैयाँ तरलता दिएको छ। रेमिट्यान्सभन्दा हुन्डी सस्तो ? विदेशबाट २ सय डलर पठाउँदा ४५ प्रतिशत र ५ सय डलर पठाउँदा औसतमा ३ प्रतिशत शुःल्क लाग्छ। रेमिट्यान्समा सरकारी शुल्क महँगो छ। त्यसैकारण हुन्डी कारोबार मौलाउँदै गएको महालेखाको भनाइ छ। तर, हुन्डीलगायत अनौपचारिक माध्यमबाट पैसा भित्रिने कार्यलाई निरुत्साहित गर्न सरकार चुकेको छ। सरकारले १५ औं योजना अवधि (०७६०७७ देखि ०८००८१) सम्म ५५ खर्ब ९२ अर्ब रेमिट्यान्स भिœयाउने लक्ष्य लिएको थियो। गत वर्षसम्म २८ खर्ब ४३ अर्ब प्राप्त भइसकेको छ। रेमिट्यान्सको ८० प्रतिशत उपभोगमा मात्रै खर्च हुने गरेको छ। त्यसैकारण पुँजी निर्माणमा यसको योगदान न्यून छ। वन पैदावारको सदुपयोग हुन नसक्दा अर्बौंको आयातढलापडा, सुखड खडा, हैसियत बिग्रिएका, प्रकोपले ढलेका र बुढा तथा उमेर पुगेका रूखको संख्या बढ्दै गएको छ। हिउँद तथा सुक्खा मौसममा यस्ता रूख तथा काठ डढेलोबाट जलेर सित्तैमा नष्ट हुन्छन्। सरकारले यस्ता रूखको प्रभावकारी व्यवस्थापन गरी उपयोग गर्न सकेको छैन। ०७७७६ मा २ अर्ब ३३ करोड र ०७८७९ मा ७ अर्ब ९९ करोडको काठ र काठजन्य सामग्री बाहिरबाट आयात गरिएको थियो। चार क्यासिनोले बुझाएनन् २२ करोड कर गत वर्ष २४ वटा क्यासिनोले १ अर्ब १५ करोड ४६ लाख रुपैयाँ राजस्व तिर्नुपर्ने थियो। तर, २० वटाले मात्रै ९३ करोड ११ लाख सरकारलाई बुझाए। २२ करोड ३५ लाख रुपैयाँ राजस्व उठ्न सकेन। क्यासिनोले निवेदन दस्तुर, इजाजत दस्तुर, रोयल्टी रकम, नवीकरण दस्तुर र वार्षिक दस्तुर तिर्नुपर्छ। ६ महिनाभित्र रोयल्टी नबुझाए जरिवाना लाग्छ। पशुपतिको धातुजन्य भेटी (सुन, चाँदी, भाँडाकुँडा) कसले लैजान्छ ?पशुपति मन्दिरमा प्राप्त हुने नगद भेटी वाणिज्य बैंकमा जम्मा हुने गरेको छ। गत वर्ष ४ करोड ५२ लाख ८४ हजार रुपैयाँ बैंकमा जम्मा भएको थियो। सुन, चाँदी, भाँडाकुँडाजस्ता भेटी कोषमा टिपाएर मात्रै स्वीकार गर्नुपर्छ। तर पुजारी, पशुपति क्षेत्रविकास कोष र प्रहरीको मिलेमतोमा जिन्सी सामानको रेकर्ड नै नराख्ने गरिएको महालेखाले औंल्याएको छ। पशुपतिमा मेटल डिटेक्टर नभएको, शिवलिंगमा चढाएको भेटीमा पुजारीको मात्र पहुँच रहेको, धातुजन्य भेटीको वर्गीकरण तथा हिसाबकिताब हुन नसकेको कारण हरेक वर्ष यस्ता भेटी सीमित व्यक्तिको खल्तीमा पुग्ने गरेको महालेखाको भनाइ छ। दुई कम्पनीले तिरेनन् साढे ७ अर्ब युनिफाइड लाइसेन्स दस्तुर आधारभूत टेलिफोन सेवा प्रदान गर्न १० वर्षपछि अनुमतिपत्र नवीकरण दस्तुरस्वरूप २० अर्ब १३ करोड २८ करोड रुपैयाँ तिर्नुपर्छ। तर, २ वटा कम्पनीले गत आवसम्म दाखिला गर्नुपर्ने अनुमति दस्तुर ७ अर्ब ४० करोड रुपैयाँ तिरेका छैनन्। विश्वविद्यालयको जग्गा अतिक्रमणनेपाल संस्कृत विश्वविद्यालयको नाउँमा रहेको १ हजार ३ सय ७१ बिघा जग्गामा ०५८ सालदेखि विभिन्न व्यक्ति र समूहले अतिक्रमण गरेर बसेका छन्। सुदूरपश्चिम विश्वविद्यालयको ३ सय बिघा जग्गा पनि अतिक्रमणमा परेको छ। सरकारबाट लिएको ऋणको ब्याज किन तिर्ने ?सरकारले लगानी गरेको सेयर र ऋणबाट आर्थिक वर्ष २०७८७९ सम्ममा ५६ अर्ब ६७ करोड २७ लाख रुपैयाँ ब्याज प्राप्त हुनुपर्ने हो। तर, गत आवमा ६ अर्ब १८ करोड रुपैयाँमात्रै सरकारी कोषमा जम्मा भएको छ। सरकारबाट ऋण लिनेले साढे ५० करोड रुपैयाँ ब्याज तिरेका छैनन्। निगम र सञ्चय कोषलाई बोझ बन्यो वाइडबडीनेपाल वायुसेवा निगमले सरकारको जमानीमा कर्मचारी सञ्चय कोषबाट ऋण लिएर २ वटा वाइडबडी विमान किनेको थियो। तर, निगमले वाइडबडी चलाएर ब्याज र किस्ता समयमा भुक्तानी गर्न सकेको छैन। निगमले ०७४ जेठ २८ गते १२ अर्ब रुपैयाँ कर्जा लिएको थियो। त्यसको ब्याज पुँजीकरण भएर साँवा नै १४ अर्ब १५ करोड रुपैयाँ पुगेको छ। त्यसैकारण उक्त ऋण निगम, कोष र सरकारलाई नै बोझ बनेको छ। यसरी बढेको साँवा खाम्ने गरी सरकारको जमानी माग्न कोषले पहल गर्न सकेको छैन। तक्मा र मानपदवीमा ३५ करोडसरकारले विभूषण तयार गर्न तीन वर्षमा ३४ करोड ५८ लाख खर्च गरेको छ। विभिन्न क्षेत्रमा विशिष्ट योगदान पुर्याउने व्यक्तिलाई विभूषित गर्न तीन वर्षको अवधिमा चार प्रकारका १२ श्रेणीका मानपदवी, ९ प्रकारका अलंकार र १३ प्रकारका पदक तयार गरिएका थिए। सडक र पुलमा ठेकेदारको दादागिरीठेकेदारले काम नगरी बीचैमा छाडे पेस्की जमानी लिने, क्षतिपूर्ति तिराउने, ठेक्का तोड्ने र कालोसूचीमा राख्ने व्यवस्था छ। तर, सडक विभागअन्तर्गतका डिभिजनहरूले ९ पल्टसम्म ठेकेदारको म्याद थपेको भेटिएको छ। ठेकेदारको दादागिरीका कारण २८ वटा डिभिजन तथा योजना कार्यालयका १ सय ९८ ठेक्कामा ठेकेदारले ७ अर्ब ३८ करोड रुपैयाँ भुक्तानी लिएर काम गरेका छैनन्। पाँच कम्पनीको एफपीओ जारी गर्दा सरकारलाई ३६ करोड घाटाफर्दर पब्लिक अफरिङ (एफपीओ) र सेयर लिलामीमार्फत् ५ वटा कम्पनीले ३६ करोड ८ लाख २२ हजार रुपैयाँ कर छलेका छन्। ती कम्पनीले विभिन्न आय वर्षमा लाभ आर्जन गरेको १ अर्ब २० करोड २७ लाखको ३० प्रतिशतले कर छलेका हुन्। यसबाट सरकारलाई ३६ करोड ८ लाख २२ हजार घाटा भएको हो। सरकारले उठाउनुपर्ने राजस्व बक्यौता ३ खर्ब नाघेको छ। पछिल्लो एक वर्ष (०७८७९) मा मात्र १३ अर्ब १२ करोड रुपैयाँ राजस्व बक्यौता थपिएको छ। असुल हुन बाँकी राजस्व बक्यौता ३ खर्ब २५ अर्ब ७३ करोड रुपैयाँ पुगेको छ। आर्थिक वर्ष ०७८७९ सम्म सबैभन्दा धेरै आयकरमा १ खर्ब ६१ अर्ब ९३ करोड ९३ लाख रुपैयाँ कर बक्यौता छ। मूल्य अभिवृद्धि कर २९ अर्ब ८६ करोड १६ लाख बक्यौता छ। अन्तःशुल्कमा ४ अर्ब २७ करोड ४६ लाख रुपैयाँ राजस्व बक्यौता रहेकामा अन्यमा भने २ अर्ब ९९ करोड १३ लाख रुपैयाँ बक्यौता छ। सरकारले सार्वजनिक संस्थान, समिति, बोर्ड, कोष र स्थानीय तहमा गरेको ऋण लगानीको भाखा नाघेको साँवा नै ६१ अर्ब ७९ करोड ५० लाख पुगेको छ। त्यसको ब्याज ४६ अर्ब २२ करोड रुपैयाँ गरी १ खर्ब ८ अर्ब २ करोड ४८ लाख राजस्व बक्यौता छ। विवरणअनुसार गत आवमा साँवा ८९६ प्रतिशत र ब्याज १०७१ प्रतिशतले बढेको छ। कुल ८० सरकारी निकायको यस्तो बक्यौता छ। सबैभन्दा बढी विद्युत् प्राधिकरणको ६३ अर्ब ७ करोड बक्यौता छ। यस्तै, खानेपानी संस्थानको ७ अर्ब ५८ करोड, काठमाडौं उपत्यका खानेपानी बोर्डको ५ अर्ब ७६ करोड, जनकपुर चुरोट कारखानाको ३ अर्ब ८८ करोड, उदयपुर सिमेन्टको ३ अर्ब ६ करोड र विराटनगर जुट मिलको २ अर्ब ८ करोड उठ्न बाँकी छ। स्थानीय तहतर्फ १३ निकायबाट २ अर्ब ७० करोड रुपैयाँ उठाउन बाँकी रहेको छ। सरकारले गरेको क्रण लगानीको भाखा नाघेको साँवा र ब्याज बुझाउन बाँकी रहने सार्वजनिक संस्थान र समितिमध्ये कतिपय निकाय खारेज भएका तथा सञ्चालनमा छैनन्।"
बजेटअघि श्वेतपत्र ल्याउनुपर्यो,"बजेट घोषणा भएपछि काम नहुने प्रवृत्ति छ। पुरानो संरचना र केन्द्रीकृत सोच हाबी छ। हामीले खर्च गर्ने क्षमतामा सुधार ल्याउन सकेका छैनौं। आर्थिक संकटबाट मुलुकलाई जोगाउन कस्तो बजेट बन्नुपर्छ ? हाम्रोमा पुँजीगत खर्च भएको छैन। अब बाँकी तीन महिनामा पुँजीगत खर्च धेरै नै गर्नुपर्ने अवस्था छ। राजस्वले खर्च धान्न पुगेको छैन। ६० अर्ब राजस्वले कर्मचारीलाई तलब खुवाउन पुगेन। तीन महिनामा राजस्व उठ्ने स्थिति पनि छैन। १ खर्ब राजस्वले पहिलोपटक मुलुकको चालू खर्चलाई नपुग्ने भयो। यी जम्मै कुरालाई समेटेर अर्थमन्त्रीले श्वेतपत्र निकाल्नुपर्यो। सरकारले पुँजीगत खर्च गर्न सकेन। त्यसका लागि सरकारले कस्तो नीति बनाउनुपर्छ ? सरकार जनताप्रति संवेदनशील हुन सकेको छैन। मिटरब्याजीले जनतालाई सताइरहेका छन्। समस्या के हो ? हल गर्नुपर्यो। उद्योग, कलकारखाना फस्टाउने नीति ल्याउनुपर्छ। अर्थतन्त्र उत्पादनसँग जोडिएर बनाउनुपर्छ। पालिका स्तरमा उत्पादन गर्न र राष्ट्रिय पुँजी निर्माण गर्न उद्योग कलकारखाना निर्माण गर्नुपर्छ। त्यस्तो खालको वातावरण तयार पारिदिनुपर्छ। साना तथा मझौला उद्योग पालिका तहमा फस्टाउने वातावरण बन्नुपर्छ। अब बन्ने बजेटले काम गर्न नसक्ने संरचनामा थपेर भए पनि काम गर्ने बनाउनुपर्छ। पुँजीगत खर्च ९ महिनामा २२ प्रतिशत मात्र भयो। उत्पादनसँग जोडिएर राष्ट्रिय अर्थतन्त्रलाई बलियो बनाउनतर्फ लाग्नुपर्यो। आयातमुखी राजस्वबाट निर्यातमुखी अर्थतन्त्र सुरुवात गर्नुपर्छ। स्थानीय र प्रदेश सरकारलाई क्षमता अभिवृद्धि गरेर सम्पूर्ण कामको अधिकार दिनुपर्छ। राष्ट्रिय तहमा अहिले गरेका कामहरू संविधानतः व्यवस्था भएका अधिकार तह र प्रदेशमा हस्तान्तरण गर्नुपर्छ। ठूला र मेगा प्रोजेक्ट केन्द्रीय सरकारले गर्ने गरी अघि बढ्नुपर्छ। अनिमात्र मुलुक रूपान्तरण हुन्छ। सधैं घाटाको बजेट मात्रै किन बन्ने गर्छन् ? २० खर्ब त घाटा भइसक्यो। साढे २ खर्ब पैसा यो वर्ष बाहिरबाट ल्याउने भनेका थियौं। ६२ अर्ब पनि आएको छैन । अनुदान ६५ अर्ब ल्याउने भनिएको थियो। अहिलेसम्म ६ अर्ब पनि आएको छैन। त्यसका लागि विश्वसनीय वातावरण बन्न सकेन। पुँजीगत खर्च गर्न नसकेकाले विश्व बैंक र एसियाली विकास बैंकले प्रतिबद्धता गरेको पैसा दिएनन्। यता खर्च नभई उनीहरूले पैसा दिँदैनन्। पैसा खर्च गर्न नसक्ने क्षमता छ। अर्कोतिर यो विषय कुशासन र भ्रष्टाचारसँग पनि जोडिन्छ। समायोजना गर्न सकिएन भने पैसा खर्च हुँदैन। विदेशीले पैसा पनि दिँदैनन्। बजेट कार्यान्वयन हुन नसक्नुका मुख्य कारण केके हुन् ? बजेट घोषणा भएपछि काम नहुने प्रवृत्ति छ। पुरानो संरचना र केन्द्रीकृत सोच हाबी छ। हामीले खर्च गर्ने क्षमतामा सुधार ल्याउन सकेका छैनौं। नेताहरूले आकर्षक र मालदार मन्त्रालयमा हारालुछ गर्छन्। भौतिक मन्त्रालयमा हारालुछी चल्छ। तर, खर्च गर्न भने ध्यान दिँदैनन्। कमाउधन्दा मात्रै गर्छन्। संरचनागत क्षमता अभिवृद्धि नगरी पुँजीगत खर्च हुँदैन। पुँजीगत खर्च नभई आर्थिक सम्मृद्धि हासिल हुन सक्दैन। संकटको डिलमा रहेको अर्थतन्त्रलाई कसरी जोगाउने त ? मुलुकको अर्थतन्त्र अहिले संकटमै त पुगिसकेको छैन। किनभने विदेशबाट हामीले महँगो ब्याजदरमा ऋण लिएका छैनौं। श्रीलंकाले ३ देखि ५ प्रतिशतमा वैदेशिक ऋण लिएको थियो। भौतिक पूर्वाधारमा लगायो। योजना अनुसार काम नभएपछि श्रीलंकामा समस्या आयो। हामीले ठूलो ब्याजमा ऋण नलिएकाले जोखिममा छैनौं। अनुत्पादक क्षेत्रमा ठूलो पैसा लिएका छैनौं। त्यसले गर्दा अर्थतन्त्र संकटमा छैन। तर, सुधार गर्ने गरी सरकारले बजेट, नीति तथा कार्यक्रम ल्याउनुपर्छ। सरकारले राष्ट्र बैंकलाई अनावश्यक हस्तक्षेप गर्नु भएन। अघिल्लो अर्थमन्त्रीले राष्ट्र बैंकलाई हस्तक्षेप गरे। बिचौलिया बसेर राजस्वका दर हेरफेर गरे। सेनेटरी प्याडमा मनोमानी गरे। अब त्यस्तो गर्नुभएन। सिस्टममा काम गर्नुपर्यो। कसले के गरेको छ ? जनताले हेरिरहेका छन्। कांग्रेसका अहिलेका अर्थमन्त्री पढेलेखेको हुनुहुन्छ। बौद्धिकता, सुझबुझका साथ मुलुकमा आर्थिक समृद्धि ल्याउने गरी बजेट, कार्यक्रम नीति बनाउनुपर्यो। सबै दलहरूसँग सहकार्य गरी पक्षविपक्षभन्दा माथि उठेर व्यवहार गर्नुपर्यो। राष्ट्रिय अर्थतन्त्र जोगाउने गठबन्धनले मात्रै होइन। विपक्षी दलसँग पनि सल्लाह, राय लिएर मुलुकको अर्थतन्त्र जोगाउन सरकार लाग्नुपर्छ। नीतिमा पनि सुधार गर्नुपर्ने पाटा छन कि ? आत्मनिर्भर अर्थतन्त्र बनाउन तीनवटा विषयमा फोकस गर्नुपर्छ। भूमि बैंक पूर्णरूपमा कार्यान्वयन गर्नुपर्छ। स्थानीय तहको सरकारले भूमि बैंकको कन्सेप्ट किन कार्यान्वयन नगर्ने ? भूमि बैंक बनाएर भूमि हुनेलाई पैसा दिएर भूमि बैंकमा राख्ने, नहुनेलाई भाडामा दिने गर्नुपर्छ। यसले उत्पादन गर्न प्रोत्साहन मिल्छ। अनि स्थानीय तहले कृषकका सबै उत्पादन किनिदिने व्यवस्था गर्नुपर्छ। कृषकले उत्पादन गर्ने, बजारको जिम्मा स्थानीय तहले लिनुपर्छ। कृषकलाई प्रोत्साहन नभएकाले भारतको कृषिजन्य वस्तुले यहाँ स्थान पाएको छ। अर्थतन्त्र र अर्थशास्त्रीहरू विदेशी सामान स्वीकार्दै हिँडिरहेका छौं। अहिले अर्थतन्त्रको चेनमै असन्तुलन छ, राजस्व व्यापक घट्यो, किन यस्तो भयो ?पुँजीगत खर्च हुन नसक्दा राजस्व घटेको हो। पुँजीगत खर्च हुँदा कर्मचारीले तलब खान्थे। भ्याट, कर तिर्थे। सामान खरिद गर्थे। राज्यले राजस्व प्राप्त गथ्र्यो। अर्थतन्त्रको साइज नबढाइकन देशअघि बढ्न सक्दैन। नेकपा एमालेले घोषणापत्रमा अर्थतन्त्रको साइज बढाउने घोषणा गरेको छ। अर्थतन्त्रको साइज बढाउन बाहिरबाट ऋण, अनुदान ठीक ढंगबाट लिनुपर्छ। पुँजीगत खर्च गर्दै, अर्थतन्त्रको साइज बढाउँदै लैजानुपर्छ। अनिमात्र राजस्व उठ्छ। बाहिरबाट सामान ल्याउने, एलसी खोल्ने, भ्याट लिएर राजस्व संकलन गर्ने गरिएको छ। अब यसले मुलुक चल्दैन। हामीले राष्ट्रिय उत्पादन बढाउनै पर्छ। मुख्य टार्गेट नै यसैमा हुनुपर्छ। पुँजीगत खर्च शतप्रतिशत गर्न के गर्नुपर्ला ? शतप्रतिशत त खर्च हुनै सक्दैन। तर, डीपीआर समयमै बनाएर, डीपीआर भएका योजनालाई मात्र बजेट विनियोजन गर्नुपर्छ। यसो हुन सके पुँजीगत खर्च मजाले खर्च हुन्छ। विकास निर्माण पनि हुन्छ। शतप्रतिशत खर्च नभए पनि ९० प्रतिशतभन्दा बढी खर्च गर्न सकिन्छ। बेरोजगारी समस्या बढेको बढ्यै छ , स्वदेशमा रोजगारी सिर्जना हुने उपाय केके होलान ? स्वदेशमा रोजगारी सिर्जना हुन नसक्नुको मुख्य कारण राजनीतिक अस्थिरता हो। नयाँ पिँढीलाई आशा जगाउन सकिएन। विश्वविद्यालयले समयमा परीक्षा लिन छोडे। एक वर्ष पढ्नुपर्ने विद्यार्थीको पढाइ तीन वर्षमा पनि पूरा हुने स्थिति छैन। विशेष गरी त्रिभुवन विश्वविद्यालय र सीटीईभीटीबाट यस्तो भइरहेको छ। समयमा परीक्षा नहुनु, समयमा नतिजा प्रकाशन नहुनु, चार वर्षे कोर्ष ५६ वर्ष लाग्ने भयो। सिटीभिटीको डेढ वर्षे कोर्ष पनि समयमा पूरा हुन सकेन। हाम्रा संरचना कमजोर भए। ५ लाख बढी युवाविद्यार्थी बर्सेनि श्रमबजारमा आउँछन्। उनीहरूलाई आत्मनिर्भर बनाउन सकेनौं। सीपयुक्त तालिम दिएर उत्पादन बढाउने, रोजगारीसँग जोड्ने शिक्षा भएन। हाम्रा संरचना निकक्मा भए। रोजगारीसँग जोडेर व्यावसायिक बन्न सकेनौं। किसानले उत्पादन गरेको छ तर, बजारसम्म ल्याउने संयन्त्र नै बनेन। स्थानीय तहले वेयर हाउस बनाएर सबै उत्पादन किन्न सके किसानले बजारको चिन्ता गर्नुपर्दैैन। उत्पादन कहाँ बेच्ने भन्ने किसानलाई चिन्ता हुँदासम्म रोजगारी बढ्दैन। किसानले बजारमा लैजाने चिन्ता गर्ने कि उत्पादन कसरी वृद्धि गर्ने भन्ने चिन्ता गर्ने ? हाम्रो अवस्था यस्तो छ। २०६२६३ को जनआन्दोलन सफलतापछि आर्थिक रूपमा हामी बलियो हुन्छौं भन्ने आमनेपालीमा आशा र भरोसा थियो, तर पूरा भएन नि ! रोजगारीका संभावना छन्। रोजगारी सिर्जना गर्ने गरी हाम्रा संरचना व्यवस्थापन गर्न सकेनौं। सडक विभागले कति मिस्त्रिलाई काम दिन्छ, आँकडा निकालेर डकर्मीलाई तालिम दिनुपर्छ। भौतिक मन्त्रालय, सहरी विकास मन्त्रालयले डकर्मीलाई किन तालिम नदिने ? भारतबाट आउने मान्छेले रोजगारी पाइरहेका छन्। हाम्रा मान्छेलाई रोजगारीमा जोड्न सकेनौं। हिजोको संरचनामा सुधार तथा परिवर्तन गर्न नसकेकाले भएका रोजगारीमा पनि नेपालीलाई जोड्न सकिएन। वैदेशिक रोजगारीमा जान बाध्य भए। उद्योगी व्यवसायीको मनोबल गिरेको छ, कसरी उनीहरूलाई विश्वासमा लिएर उत्पादन बढाउन सकिन्छ ? आर्थिक रूपान्तरण गर्न निजी क्षेत्रको उल्लेख्य भूमिका हुन्छ। निजी क्षेत्रले प्रोत्साहन पायो भने उत्पादन वृद्धि हुन्छ। अर्थतन्त्र चलायमान हुन्छ। निजी क्षेत्र मैत्री नीति आउनुपर्छ। आर्थिक क्रियाकलापमा प्रोत्साहन हुने गरी नीति आउनुपर्छ। उद्योगीको मनोबल बढेमा मात्र राष्ट्रिय उत्पादन बढ्ने हो। सहकारीलाई पनि उत्पादनसँग जोड्न सक्नुपर्छ। निजी क्षेत्र र सहकारीलाई प्रोत्साहन दिन सके कृषिको परनिर्भरता घटाउन सघाउ पुग्छ। अब निजी क्षेत्र र सहकारीले पनि सजिलो काम मात्र नहेरी राष्ट्रिय आकांक्षा पूरा गर्ने गरी काम गर्नुपर्छ।"
आर्थिक अनुशासनहिनता,"मुलुकको अर्थतन्त्र र वित्त (खर्च) प्रणाली कसरी चल्छ भन्ने कुरा महालेखा परीक्षकको कार्यालयको प्रतिवेदनमा झल्किएको छ। महालेखा परीक्षकको कार्यालयको ६०औं प्रतिवेदन सार्वजनिक भएको छ। मुलुकको अर्थतन्त्र र वित्त (खर्च) प्रणाली कसरी चल्छ भन्ने कुरा प्रतिवेदनमा झल्किएको छ। प्रतिवेदनले सुझाएका विषयमा सघन रूपमा छलफल एवं कार्यान्वयन हुन सकेको छैन। बेरुजुलाई समग्रतामा हेर्नुपर्छ। महालेखाले प्रकाशित गरेको बेरुजु त झन्डै ४० प्रतिशत मात्र हो। त्यसैले विस्तृत (डिटेल)मा जानुपर्ने आवश्यकता छ। संविधान र लेखा परीक्षण ऐन २०७५ बमोजिम संघ, प्रदेश र स्थानीय तहका सरकारी कार्यालय, पूर्णस्वामित्व भएको संगठित संस्थाको महालेखा परीक्षकबाट अन्तिम लेखा परीक्षण हुन्छ। विगतमा झैं यसपटक पनि बेरुजु, आर्थिक अनियमितता, पेस्की, असुल गर्नुपर्ने रकमको परिमाण बढ्दै गएको छ। आर्थिक अनुशासनहिनता पहिलेभन्दा पनि जटिल अवस्थामा पुगेको देखिन्छ। संविधानअनुसार तीनवटै तहको अन्तिम लेखापरीक्षण महालेखा परीक्षकले गर्दछ। बेरुजुमाथि संघमा संसद्को सार्वजनिक लेखासमिति र प्रदेशमा प्रदेशसभा सार्वजनिक लेखा समितिमा छलफल हुन्छ। तर, स्थानीय तहको बेरुजुमाथि त्यसको छलफल र निक्र्योल गर्ने ठाउँ नै भएन। त्यसैले पनि स्थानीय तहमा बेरुजुको मात्रा अनियन्त्रित र अराजक देखिएको छ। आर्थिक अनुशासनहिनता बढेको छ। महालेखा परीक्षकको कार्यालयबाट जारी प्रतिवेदनउपर प्रचलित कानुनबमोजिम गाउँसभा र नगरसभामा प्रस्तुत हुने भनिएको छ। तर, बेरुजु निकाल्ने र फर्छ्यौट गराउने निकाय एउटै हुन सक्दैन। संघ र प्रदेशबाट स्थानीय तहमा बजेट जान्छ। स्थानीय तहको नेतृत्व कमजोर देखिएको छ। आफ्नो इच्छाविपरीत स्थानीय तहमा जानु परेको मनस्थिति कर्मचारीको छ। धेरै स्थानीय तह करारका कर्मचारीबाट चलेका छन्। आर्थिक अनुशासनको विषयमा पनि करार कर्मचारीलाई जानकारी कम हुन्छ। दायित्वबोध पनि कम हुन्छ। यो सबैभन्दा चिन्ताको विषय हो। संघ र प्रदेश तहमा झैं स्थानीय तहमा पनि बेरुजुमाथि छलफल हुनु जरुरी छ। यसमा संविधान चुकेको छ। कानुन पनि सही ढंगले निर्माण हुन सकेन। स्थानीय तहमा प्रणाली नै विकास भएको छैन। संघीय तहमा सबैभन्दा बढी बेरुजु अर्थ मन्त्रालयमा देखिएको छ। संघीय निकायका सबै कार्यालयको कुल बेरुजुमा अर्थ मन्त्रालयको मात्र ५७ दशमलव ६६ प्रतिशत रहेको छ। फर्छ्यौटमा अर्थ मन्त्रालयले हेलचेक्रयाइँ गरेको छ। बजेटको अन्त्यमा कानुनविपरीत बाँडफाँट गर्ने प्रवृत्ति छ। बेरुजु फर्छ्यौटमा संसद्को महत्वपूर्ण भूमिका हुन्छ। संसद्को सार्वजनिक लेखासमिति कस्तो छ ? त्यसले पनि निर्धारण गर्छ। म सार्वजनिक लेखा समितिको सभापति हुँदा जुनजुन उम्मेदवारको बेरुजु, पेस्की बाँकी छ उसले चुनाव लड्न नपाउने निर्णय गर्यौं। उक्त निर्णय पछि झन्डै ५ अर्बबराबरको पेस्की उठेको थियो। सरकारी पक्षबाट नै आर्थिक नियमको उल्लंघन भएको हुन्छ। सत्ता पक्षलाई बचाउन खोज्ने लेखासमितिले काम गर्न सक्दैन। आबद्ध पार्टीको दबाब थेग्न सक्दैन। जनताको पर्सको पैसा कसरी खर्च भयो ? सही ढंगले खर्च भएको छ कि छैन ? त्यसको अनुगमन र निगरानी गर्ने काम संसद्ले गर्नुपर्छ। लेखासमिति सक्रिय र प्रभावकारी भयो भने आर्थिक अनुशासनहिनताको प्रवृत्ति न्यूनीकरण हुँदै जान्छ। हरेक वर्ष बेरुजु बढ्नुले मुलुकको खर्च प्रणाली अपारदर्शी र अराजक भएको प्रष्ट हुन्छ। एक किसिमले भन्नुपर्दा विकासको हकमाथिको डकैती हो। जनताको विकासको सम्भावना र अधिकारमाथिको उल्लंघन नै हो। यसले मुलुकको विकास र समृद्धिमा नकारात्मक रूपमा प्रभावित गर्छ। कार्यकारिणी सचेत हुने हो भने बेरुजु बढ्ने थिएन। आन्तरिक लेखापरीक्षण हिसाब मिलानमा सीमित हुँदा प्रभावकारी हुन सकेको छैन। प्रणालीभित्रैबाट गरिने भएकाले आन्तरिक लेखापरीक्षण प्रभावकारी हुन सक्दैन। कार्यकारीको प्रभाव परिहाल्छ। त्यसैले महालेखा परीक्षकको कार्यालय, सार्वजनिक लेखासमितिलाई नै प्रभावकारी बनाउनुपर्छ। प्रणालीमै सुधार हुनुपर्छ। संस्कृतमा एउटा भनाइ छ एक लज्जाम परित्यज्य सर्वत्र विजयी भवेत् (लाज मान्न छाडेमा सबैतिर जित हुन्छ)। समस्या कार्यकारिणीमा छ। खर्च गर्ने निकायले नै बेरुजु बढाउने हो। त्यसैले कार्यकारिणी निकाय नै पहिलो जिम्मेवार हुनुपर्छ। (त्रिपाठी, प्रतिनिधिसभा सार्वजनिक लेखासमितिका पूर्वसभापति हुन्। )"
"६ वर्षदेखि केन्द्र विवाद, सेवा लिन सास्ती","पटकपटक गरिएका प्रयासबाट सहमति नजुटेपछि पहिलो कार्यकालमा खिमडी, सुख्खड, फलेबिसौना र धनगढीबाट कार्यालय सञ्चालन भयो। टीकापुर : कैलालीको पहाडी मोहन्याल गाउँपालिका६ का नरेन्द्र जोशी २०७५ सालमा एक उपभोक्ता समितिको सचिव बने। जेठको अन्तिमतिर काम सम्पन्न गरेका उनी रकम भुक्तानीका लागि १५ दिन भौतारिए। गत साता सोल्टामा भेटिएका जोशीले अहिले पनि मोहन्यालबासीका दुःख उस्तै रहेको गुनासो गरे। २०७५ सालको कुरा हो, उपभोक्ता समितिको सचिव थिएँ, काम सम्पन्न गरेर भुक्तानीका लागि अध्यक्षलाई भेट्न सोल्टा, उपाध्यक्षको हस्ताक्षर गर्न फलेबिसौना पुगेँ, प्रमुख प्रशासकीय अधिकृतले सुख्खडमा तोक लगाए, लेखापाल धनगढी रैछन, त्यहाँ पुगेर चेक बनाई भुक्तानी लिँदासम्म १५ दिन पूरै लाग्यो जोशीले अन्नपूर्णसँग भने पाँच वर्ष अघिझैं अहिले पनि हाम्रा दुःख उस्तै छ्रन्। गाउँपालिका केन्द्र खिमडीमा छ, हिउँदमा ठीकै भए पनि वर्षायाममा त्यहाँ पुग्न ३४ दिन लाग्छ। झट्ट सुन्दा विश्वास नलागे पनि मोहन्यालबासीले यस्तै दुःख झेल्न थालेको ६ वर्ष भयो। साविकका मोहन्याल, पण्डौन र सुगरखाल गरी तीन गाविसहरू गाभेर बनाइएको मोहन्याल गाउँपालिकाको कुल क्षेत्रफल ६२६९५ वर्ग किलोमिटर छ। गाउँपालिकाको पूर्वमा सुर्खेत जिल्ला, पश्चिममा चुरे गाउँपालिका, उत्तरमा डोटी र सुर्खेत जिल्ला तथा दक्षिणमा गौरीगंगा, घोडाघोडी, लम्कीचुहा नगरपालिका र बर्दगोरिया गाउँपालिका छन्। अधिकांश ठाउँमा यातायातको पहुँच छैन। २०७४ सालको निर्वाचन अघि पालिका केन्द्र तोकिएको खिमडी डोटी जिल्लाको ठूलीगाडसँग जोडिएको छ। वर्षायाममा केन्द्रसम्म जाने बाटो अवरुद्ध हुन्छ। हालको पालिका केन्द्रसम्म हिँडेर जाँदा ३४ दिन लाग्छ। पालिका केन्द्र पायक पर्ने ठाउँमा नभएपछि २०७४ देखि नै केन्द्र सार्ने प्रयास नभएको होइन्। पटकपटक गरिएका प्रयासबाट सहमति नजुटेपछि पहिलो कार्यकालमा खिमडी, सुख्खड, फलेबिसौना र धनगढीबाट कार्यालय सञ्चालन भयो। फलेबिसौनाका स्थानीय भवानीप्रसाद देवकोटा गाउँपालिका केन्द्र सबैलाई पायक पर्ने ठाउँमा नहुँदा सेवाग्राहीले दुःख पाएको बताउँछन्। केन्द्र कहाँ राख्ने भन्ने विवादकै कारण अहिलेसम्म पालिकाको भौतिक संरचना बनेको छैन, एमाले मोहन्याल गाउँपालिका अध्यक्ष समेत रहेका देवकोटाले भने। हिउँदमा मोटरसाइकलबाट ४५ घण्टा लाग्छ भने वर्षायाममा ३४ दिन हिँडेर पुग्नुपर्छ, त्यही भएर कहिले सुख्खडबाट, कहिले फलेबिसौनाबाट त कहिले खिमडीबाट कार्यालय सञ्चालन हुँदै आएको ६ वर्ष हुन लाग्यो। संघीयता शुरु भएदेखि नै खिमडी केन्द्रको विवाद सुरु भएको बताउँदै उनले फलेबिसौना, चोसेकाँडा र चायाँभावरमध्ये एक ठाउँ हुनुपर्ने बताए। हामीले गाउँपालिकाका सबैलाई पायक पर्ने केन्द्रका रूपमा चोसेकाँडामा हुनुपर्ने माग राख्दै आएका छौं देवकोटाले भने। त्यसमा गाउँपालिका अध्यक्ष सहमत नहुँदा अहिलेसम्म केन्द्र नै तोकिएको छैन, सेवाग्राहीले दुःख पाइरहेका छन्। नेकपा माओवादी केन्द्रका प्रदेशसभा सल्लाहकार सागर बोहरा गाउँपालिका केन्द्र तोक्न ढिलाइ गर्न नहुने बताउँछन्। सबैलाई पायक पर्ने ठाउँ भएर मात्रै भएन, त्यहाँ पूर्वाधार, बाटो, पानी, बिजुलीसमेत पुगेको ठाउँ हुनुपर्छ बोहराले भने। चोसेकाँडामा होइन्, सबैको सहमति भए राक्सामा राख्न सकिन्छ, अब ढिलाइ गर्नुहुँदैन। पालिकाबाट सिफारिस लिन समेत ३४ दिन लाग्छ। पालिकाले केन्द्र पायक नभएपछि गाउँपालिकाका उपाध्यक्ष कमल साउदको नेतृत्वमा केन्द्र तोक्न सिफारिस समिति गठन गर्यो। कार्यपालिकाको दुई तिहाइबाट चोसेकाँडा राख्ने निर्णय भएको हो, तर अध्यक्षले खिमडीनजिकै पर्ने राक्सामा राख्ने प्रस्ताव ल्याएपछि नगर सभामै विवाद भयो। हालसम्म पनि निर्णय हुन सकेको छैन उपाध्यक्ष साउँदले भने। भूगोलको अध्ययन, जनसंख्या र पूर्वाधारको अवस्था हेरेर सबैलाई पायक पर्ने चोसेकाँडामा केन्द्र राख्न समितिले सिफारिस गरेको हो। उपाध्यक्ष साउदका अनुसार नेकपा माओवादी केन्द्रबाहेकका दलहरू चोसेकाँडामा केन्द्र राख्नेमा सहमत छन्। गाउँसभामा दुईतिहाइ हुँदा पनि अध्यक्षले प्रस्ताव नै नल्याएर जनतामाथि कुठाराघात गरेका छन् उपाध्यक्ष साउदले भने। चैत १३ गते बस्ने भनिएको गाउँसभा २७ गतेलाई सर्यो। २७ गतेसमेत नबसेरै अध्यक्षले हिउँदे सभा स्थगित गरेका छन्। नेपाली कांग्रेसबाट निर्वाचित उपाध्यक्ष साउदले खिमडीमै पालिका केन्द्र बनाउने अध्यक्षको मनसाय देखिएको आरोप लगाए। पालिका केन्द्र पायक नहुँदा सेवाग्राहीले दुःख पाउनु परेको उल्लेख गर्दै साउदले सहमतिका लागि चरणबद्ध रूपमा छलफल गरिने बताए।"
जब माझी दाइले डुंगा पाए,"उदयपुर : आम्दानीको मुख्यस्रोत डुंगा चलाउने पेसा संकटमा परेपछि उदयपुरको त्रियुगा नगरपालिका १४ धाप्लाङ्गका चतुरमान माझी र सोमबहादुर माझी विगत तीन वर्षदेखि वैकल्पिक पेसाका लागि भौतारी रहेका थिए। पेसा संकट मात्र होइन माझी समुदायको लोप हुँदै गएको पुख्र्यौली डुंगा चलाउने परम्परा, संस्कृति र संस्कार कसरी संरक्षण गर्ने भन्ने उनीहरूमा चिन्ता थियो। त्यसकै लागि उनीहरूले माझी समुदाय उत्थान समिति गठन गरे। र, विभिन्न निकाय तथा राजनीतिक दलका कार्यालय र घर धाएँ। अन्ततः सबै ठाउँबाट सहयोगको आश्वसन पाए तर, व्यवहारमा कार्यान्वयन भएन। अरू त के निर्वाचनको बेला नेताले गाउँघरमा आएर बोलेको र गरेको प्रतिबद्धतासमेत कार्यान्वन नभएपछि उनीहरू कुनै नेताको घर, कार्यालय र कार्यक्रम स्थलमा धाउन छाडेका थिए। नेताको गुलिया भाषण र आश्वसनबाट दिक्क बनेका चतुरमान र सोमबहादुर शुक्रबार नयाँ वर्षको दिन भने निकै उत्साहित र खुसी देखिए। उनीहरूको अनुहारमा निकै चमक थियो। उनी मात्र होइन त्यस क्षेत्रका माझी समुदाय नै निकै खुसि थिए। कारण थियो लोप हुँदै गएको पुरानै पेसामा फर्कने माध्यम डुंगा पाएकोमा। एक कार्यक्रममार्फत भव्य नाँचगान र सांगीतिक माहोल नै तयार गरी उनीहरूले खुसियाली साटे। त्यति मात्र हैन् कुखुराको भाले काटेर पूजाआरधना गरी डुंगा चलाए। बोलेको कुरा पुगेपछि कार्यक्रममा बेलामौकामा नेताहरूको भाषण उनीहरूलाई प्रिय नै थियो त्यसमा अझ लोकस्टार गायक विनोद दनुवारको छमछमी नाच्ने सांगीतिक माहोलले झनै ऊर्जा दियो र जानीनजानी नाचे। उनीहरूको त्यो खुसियालीमा समाजसेवी भागवत राउतले साथ दिएका हुन्। जताततै पुलपुलेसा र सडक विस्तारको विकासले फड्को मारेसँगै उनीहरूको पुख्र्यौली पेसा संकट पर्दै गएको देखेपछि राउतले गएको बर्ष सम्पन्न स्थानीय तहको निर्वाचनमा डुंगा उपलब्ध गराई दिने प्रतिबद्धता जनाएका थिए। चुनावमा प्रतिबद्धता जनाए पनि विगतमा नेताले दिएका आश्वसन व्यवहारमा परिणत नभएपछि अन्ततः राउतलाई पनि स्थानीयले विश्वास गरेनन्। र त्यस वडाबाट दोस्रो मत दिएर पठाए। नेकपा एमालेबाट त्रियुगा नगरपालिकाको मेयर पदमा उम्मेदवारी दिएका राउत समग्रमा पनि दोस्रो नै भए। जनप्रतिनिधि भएर जनताको सेवा गर्ने अवसर नपाएपछि राउतलाई निर्वाचनमा जनतासामु गरेका प्रतिवद्धताले पोल्यो। र उनी जनप्रतिनिधि नभए पनि विभिन्न निकायसँगको समन्वयमा नगरका सबै ठाउँमा सामाजिक अभियानमा जोडिए। कहिले हिड्न नसक्नेहरूका लागि ह्वीलचियर, कहिले दृष्टिविहीनहरूका लागि लौरो, आँखा रोगीहरूका लागि निःशुल्क शल्यक्रिया, चस्मा वितरण, सुस्तमनस्थिति भई वर्षौंदेखि साङ्लोमा बाँधिएर जीवन बिताइरहेकाहरूलाई उद्धार गरी सुधारगृह पठाउने जस्ता सेवा प्रदान गर्दै आएका राउतले वैशाख एक गते माझी समुदायको उत्थानका लागि डुंगा सहयोगमा समन्वयकारी भूमिका निर्वाह गरे। उनको त्यो सहयोगले माझी समुदायको नेताहरू प्रतिको हेर्ने दृष्टिकोणमा परिवर्तन आएको बताएका छन्। खुसी साट्दै गरेको माझी समुदाय उत्थान समितिका अध्यक्ष चतुरमान माझीले भने, वास्तवमा हामी गलत रहेछौ, सबै नेतालाई एउटै डालामा राखेर हेर्न नहुने रहेछ। स्थानीय सोमबहादुर माझीले विकास र आर्थिक समृद्धिले पछि पारिएको माझी समुदायको उत्थानका लागि राज्यले भुमिका निर्वाह गर्नुको साटो सधैं उपेक्षा गरेको गुनासो पोखे। सहयोगी मनलाई धन्यवाद दिँदै माझीले भने, डुंगाले परिवारको सामान्य गर्जो टार्न सहयोग पुग्छ, यसलाई व्यवसायिक बनाउन थप सहयोगको अपेक्षा गरेका छौं। कोसी प्रदेश सरकारको उपस्थिति नै नरहेको धाप्लाङमा राउतले पहिलोपटक डुंगा सहयोग गराएर सरकारको उपस्थिति जनाएका थिए। राउतको अनुरोधमा प्रदेश सरकार सामाजिक विकास मन्त्रालयले डुंगा उपलब्ध गराएको प्रदेशसभाका उपसभामुख सिर्जना दनुवारले बताइन्। त्यसैगरी खोटाङ जिल्लाका संबिधानसभा सदस्य तथा एमाले स्थायी कमिटी सदस्य विशाल भट्टराईले कोसीमा डुंगा खियाउने र माछा मारेर जीविकोपार्जन गर्दै आएका माझी समुदायको उत्थानका लागि सरकारले विशेष प्याकेज बनाउनुपर्ने बताए। प्रदेश सांसद गीतादेवी रेग्मीले प्रदेश सरकारले उपलब्ध गराएको डुंगाले माझी समुदायको उत्थानमा केही सहयोग पुग्ने विश्वास व्यक्त गरिन्।"
तस्बिरमा यस्तो देखियो फालेलुङको चाररातेमा चौंरी महोत्सव,"फिदिम : भारतसँग सीमा जोडिएको पाँचथरको फालेलुङ गाउँपालिका ४ चाररातेमा तीन दिने चौंरीपर्यटन महोत्सव सम्पन्न गरिएको छ । समुन्द्र सतहदेखि ३ हजार ४ सय मिटरको उचाईमा अवस्थित बस्तिविहीन पहाडको टाकुरामा छैठौं संस्करणको महोत्सव सम्पन्न गरिएको हो । महोत्सवमा झण्डै पाँच सय चौंरी देखाइएको थियो । सहरी विकासमन्त्री सीता गुरुङले महोत्सवको उद्घाटन गरेकी हुन् । उक्त अवसरमा गुरुङले माउन्टेन बाइक ट्रेलको शिलान्यास समेत गरिन् । कार्यक्रमलाई सम्बोधन गर्दै उनले चौंरीपाइने क्षेत्रमा गज्जबको चौंरीपार्क निर्माण गरेर विदेशी पर्यटक तान्न सकिने बताइन । यस क्षेत्रलाई पर्यटकीय गन्तव्य बनाउन आवश्यक छ,गुरुङले भनिन्, पर्यटन प्रवर्द्धघनका लागि चौंरीसंरक्षण गर्न जरुरी छ । भौगोलिक रुपमा अति सुन्दर रहेको यो क्षेत्रमा पर्यटन प्रवर्द्धनका लागि पूर्वाधार विकास गर्न आवश्यक कदम चाल्नेछु । कार्यक्रमका विशेष अतिथि जिल्ला समन्वय समिति पाँचथरका प्रमुख रामराज आङ्देम्बेले उच्च पहाडमा पर्यटन प्रर्वद्धनका लागि चौंरीआवश्यक रहेको औल्याए । पर्यटनका दिगो विकासका लागि छिमेकी स्थानीय सरकारसँग सहकार्य गरेर प्रभावकारी कदम चाल्न सकिन्छ,आङ्देम्बेले भने, चौरीको संरक्षण र पर्यटन प्रर्वद्धनका लागि दिर्घकालिन योजना बनाएर काम गर्नुपर्छ । महोत्सवको अवसर पारेर हाइ अल्टिच्युट फुटबल प्रतियोगिता,सांगीतिक र सांस्कृतिक कार्यक्रम समेत गरिएको थियो । सिमावर्ती उच्च पहाडमा पर्यटन प्रवर्द्धनको उद्देश्यले २०७४ सालदेखि नयाँ वर्षको अवसर पारेर महोत्सवको आयोजना गर्न थालिएको हो । उच्च पहाड र हिमालको पहिचानसँग जोडिएको चौरीलाई देखाएर सिमापार पर्यटन प्रर्वद्धन गर्ने उद्देश्य राखिएको छ । चौरीपालन व्यवसायलाई प्रर्वद्धन गर्दै स्वदेशी तथा विदेशी पर्यटक तान्ने उद्देश्यले महोत्सवलाई निरन्तरता दिइएको फालेलुङ गाउँपालिकाका अध्यक्ष वीरविक्र थाम्सुहाङले बताए । महोत्सवमा उराङ, याक, गार, गोले, गिर, गुर, फोम्जो, डिम्जोलगायतका चौंरीका प्रजातीको प्रदर्शन गरिएको हो । चौरीबाट उत्पादन गरिएका घिउ,चिज,छुर्पी, चौंरीको दुधबाट बनाइको खीर,उनबाट बनेका लुकुनी,बुर्का,टोपीलगायतका सामग्रीहरू महोत्सवमा राखिएको थियो । महोत्सवमा करिब तीन हजार पर्यटक सहभागी भएको आयोजकको दाबी छ । फालेलुङ गाँउपालिकाको आयोजनामा सम्पन्न भएको महोत्सवलाई दीप ज्योति युवा क्लब र कञ्चनजंघा पर्या पर्यटन प्रबद्र्धन संस्थाले समन्वय गरेका हुन् ।"
सोमबार देशका तीनवटा प्रदेशमा वर्षा हुने,"काठमाडौं : सोमबार देशका तीनवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार देशका गण्डकी, कर्णाली र सुदूरपश्चिम प्रदेशको पहाडी भूभागका थोरै स्थानहरू र बाँकी पहाडी भूभागका एकदुई स्थानहरूमा मेघ गर्जनचट्याङसहित हल्काक्षणिक वर्षाको सम्भावना रहेको छ। लुम्बिनी प्रदेशका तराईका थोरै स्थानहरूमा हावाहुरीको सम्भावना रहेको छ। साथै उपत्यका लगायत देशका धेरै भूभागहरूमा तुवाँलोको सम्भावना रहेको महाशाखाले जनाएको छ।"
गढीमाई गोली काण्ड : १६ जना आरोपी पक्राउ,"सो घटनामा संलग्न भएको आरोपमा गढीमाईका १६ जनालाई नियन्त्रणमा लिइएको जिल्ला प्रहरी कार्यालय रौतहटका प्रवक्ता प्रहरी नायव उपरीक्षक (डीएसपी) उमाशंकर यादवले जानकारी दिएका छन्। रौतहट : गोली चलाएको घटनामा प्रहरीले गढिमाई नपाबाट १६ जनालाई पक्राउ गरेको छ। शनिबार बाटो विस्तार गर्ने विषयमा गढीमाई नगरपालिका८ धोबिनियामा विवाद हुँदा गोली लागेर ५० वर्षीय रामकुमार राय यादवको मृत्यु भएको थियो। सो घटनामा संलग्न भएको आरोपमा गढीमाईका १६ जनालाई नियन्त्रणमा लिइएको जिल्ला प्रहरी कार्यालय रौतहटका प्रवक्ता प्रहरी नायव उपरीक्षक (डीएसपी) उमाशंकर यादवले जानकारी दिएका छन्। घटनामा संलग्न भएको आशंकामा स्थानीय रामसेवक राय, लालबाबु यादव, दिनेश यादव, मिथिलेश यादव, विनेश यादव, बच्चा गिरी, श्याम यादव, प्रदीप यादव, उमेश यादव लगाएत १६ जना पक्राउ परेका छन्। उक्त घटनामा निरन्जन राय यादव, प्रताप यादवसहित ४ जना घाइते भएका थिए। बाटो विस्तार गर्ने क्रममा झडप हुँदा गोली लागेर स्थानीय ५० वर्षीय रामकुमार राय यादवको मृत्यु भएको थियो। मृतक यादवको शव परिवारले बुझ्न मानेको छैन। उनको शव अस्पतालमा राखिएको छ। धोबिनिया टोलको साँघुरो बाटोलाई गढीमाई नगरपालिकाको योजनामा चौडाइ गर्ने क्रममा स्थानीय दुइपक्षबीच विवाद हुँदा घटना भएको प्रहरीले जनाएको छ। केही दिन अघिदेखि बाटो विस्तार गर्ने क्रममा स्थानीय रामइश्वर राय र राजकुमार यादव पक्षबीच विवाद हुँदै आएको थियो। दुबै पक्षले आफ्नो जग्गा बाटोमा पर्न नहुने भन्दै विवाद गर्दै आएका थिए।"
माटो ओसारपसारमा घुस माग्ने सशस्त्रका हवल्दारविरूद्ध भ्रष्टाचार मुद्दा,काठमाडौं : अख्तियार दुरूपयोग अनुसन्धान आयोगले सशस्त्र प्रहरी बल नेपाल सुरक्षा बेसक्याम्प रुपन्देहीका प्रहरी सहायक हवल्दार नगेन्द्र सेनविरुद्ध भ्रष्टाचार आरोपमा मुद्दा दायर गरेको छ। अख्तियारका प्रवक्ता भोला दाहालले सेवाग्राहीसँग ट्याक्टरमा माटो ओसारपसार गर्ने क्रममा २० हजार घुस माग गरेको उजुरी निवेदनका आधारमा आयोगको टोलीले प्रहरी हवल्दार सेनलाई घुस लिइसकेको अवस्थामा चैत्र २१ गते नियन्त्रणमा लिएको थियो। अनुसन्धानका क्रममा प्रहरी सहायक हवल्दार सेनले २० हजार घुस लिएको पुष्टि हुन आएकाले आइतबार विशेष अदालत काठमाडौंमा भ्रष्टाचार मुद्दा दायर गरेको प्रवक्ता दाहालले जानकारी दिए। अख्तियारले सेनविरूद्ध २० हजार विगोसहित जरिवाना सजाय माग गरेको छ।
नेप्सेमा सामान्य अंकको करेक्सन : तीन कम्पनीको सेयर सकारात्मक सर्किट लेभलमा कारोबार,"काठमाडौं : साताको पहिलो कारोबार दिन आइतबार नेप्से परिसूचक सामान्य अंकले घटेको छ। नेप्से परिसूचक २८० अंकले घटेर १९३१६८ विन्दुमा अडिएको छ। सेन्सेटिभ इण्डेक्स ०२७ अंकले घट्यो। आज २६५ कम्पनीको ३० लाख ५६ हजार ७७५ कित्ता सेयर ९७ करोड ४५ लाख ९९ हजार ६१ रुपैयाँमा खरिदबिक्री भयो। तीन कम्पनीको सेयर मूल्य सकारात्मक सर्किट लेभलमा कारोबार भयो। आदर्श लघुवित्त वित्तीय,मोलुंग हाइड्रो पावर र कालिञ्चोक दर्शनको सेयर मूल्य सकारात्मक सर्किट लेभलमा कारोबार भयो। कारोबार रकमका आधारमा सोल्टी होटल शीर्षस्थानमा रह्यो। सो कम्पनीको ३ करोड ८९ लाख ४ हजार ४०९ रुपैयाँको सेयर खरिदबिक्री भयो। एनआईसी एसिया बैंकको ३ करोड ६४ लाख र शिवम् सिमेन्टको ३ करोड बढि मूल्यको सेयर कारोबार भयो। कारोबारमा आएका १३ उपसमूहमध्ये ४ को मूल्य बढ्यो भने ९ को घट्यो। बैंकिङ,होटल्स एन्ड टुरिजम,लाइफ इन्स्योरेन्स र नन लाइफ इन्स्योरेन्सको सूचक बढ्दा डेभलपमेन्ट, फाइनान्स,हाइड्रो पावर, इन्भेस्टमेन्टलगायत ९ उपसमूहको सूचक ओरालो लाग्यो।"
सवारी पार्किङस्थलमा महानगरको सीसी क्यामेरा,"विराटनगर : विराटनगर महानगरपालिकाले सवारीसाधन पार्किङस्थललाई लक्षित गरेर सीसी क्यामेरा जडान गरेको छ। महानगरले पहिलोपटक आइतबारबाट सीसी क्यामेरामार्फत पार्किङस्थलको निगरानी गर्न थालेको हो। पार्किङस्थललाई व्यवस्थित र सुरक्षित बनाउने उद्देश्यले सीसी क्यामेरा जडान गरिएको मेयर नागेश कोइरालाले बताए। सवारीसाधन चोरी हुने क्रम बढेको भन्दै व्यापारीहरुले पार्किङस्थललाई सुरक्षित र व्यवस्थित बनाउन माग गर्दै आएका थिए। पार्किङस्थललाई व्यवस्थित बनाउन व्यापारीहरूकै आग्रहमा केही दिनका लागि सडकमा नो पार्किङको निर्णयलाई महानगरले स्थगन गरेको थियो। मेयर कोइरालाले पार्किङस्थल अब व्यवस्थित र सुरक्षित भइसकेकाले पूर्ववत् अवस्थामै सडकलाई पार्किङ निषेध गरिने जानकारी दिए। सीसी क्यामेराको कन्ट्रोल रुम जिल्ला प्रहरी कार्यालय र महानगरको नगर प्रहरी शाखामा रहने छ। मेयर कोइराला र उपमेयर शिल्पा निरौला कार्कीले कन्ट्रोल रुममा जडान गरिएको सीसी क्यामेरामार्फत पार्किङस्थलको अवलोकनसमेत गरेका छन्। सीसी क्यामेरा जडानसहित पार्किङस्थलमा गिट्टी राखेर सम्याउने, बत्ती जडान गर्ने, पार्किङस्थलमा जाने नालीमाथि स्लाब राख्नेलगायतका कार्य सकिएको महानगर प्रहरीका प्रमुख राजन पौडेलले जानकारी दिए। महानगरले जलजला चोक पूर्वको ग्रिनक्रस अस्पताल पछाडि, शनि मन्दिर दक्षिण तथा महावीर रोड उत्तर, पुरानो गुद्री, बुधहाटचोकस्थित वी प्लट, महावीर रोड र वी प्लटको बीचमा रहेको खाली जग्गा, आन्तरिक राजस्व कार्यालय अगाडिबाट पूर्व, सन्सारीमाईस्थान, हिमालय रोडस्थित मैनाली पुस्तक पसल अगाडिको बर्सना कम्प्लेक्सको अन्डरग्राउण्डलाई पार्किङस्थलका रूपमा प्रयोग गर्ने भएको छ। महानगरका प्रमुख प्रशासकीय अधिकृत विष्णुप्रसाद कोइरालाले सवारीसाधन पार्किङस्थलमा अब कुनै समस्या नरहेको बताए। उनका अनुसार महानगरको कार्यपालिका बैठकले शनिमन्दिरदेखि अस्पताल चोक, जलजलाचोकदेखि ट्राफिकचोक हुँदै सन्सारीमाईस्थान, महावीर रोड, गुद्री रोड, शनिमन्दिरदेखि महावीर रोड, कलेज रोड र हिमालयरोडलाई पार्किङ निषेध गर्ने निर्णय गरिसकेको छ। पार्किङलाई व्यवस्थित गरेर विराटनगरलाई सफा, सुन्दर, उज्यालो, व्यवस्थित र विकसित बनाउने महानगरको अभियानमा साथ दिन मेयर कोइरालाले सबैमा आग्रह गरेका छन्।"
सञ्चार रजिष्ट्रार सापकोटाले लिए शपथ,"हेटौंडा : बागमती प्रदेश सञ्चार रजिष्ट्रार पदमा दोस्रो कार्यकालका लागि रेवतीप्रसाद सापकोटाले शपथ लिएका छन्। आइतबार आन्तरिक मामिला तथा कानूनमन्त्री गंगानारायण श्रेष्ठले रजिष्ट्रार सापकोटालाई पद र गोपनियताको शपथ गराएका हुन्। सोही अवसरमा कानून मन्त्रालयका सचिव ध्रुब गैँडाले उनलाई नियुक्ती पत्रसमेत हस्तान्तरण गरेका थिए। गएको चैत २८ गते बसेको मन्त्रिपरिषद् बैठकले सापकोटालाई पुनः दोस्रो कार्यकालका लागि सञ्चार रजिष्ट्रार पदमा नियुक्त गर्ने निर्णय गरेको थियो। प्रदेश सञ्चार माध्यमसम्बन्धी ऐन २०७५ को दफा ३१ बमोजिम सापकोटालाई रजिष्ट्रार नियुक्त गरिएको हो। शपथ ग्रहणपश्चात् प्रतिक्रिया दिँदै रजिष्ट्रार सापकोटाले पहिलो कार्यकालमा सञ्चार माध्यममा आवद्ध पत्रकार, प्राविधिक जनशक्ति र बजार व्यवस्थापकहरूका लागि क्षमता विकास एवम् अभिमुखीकरणलगायतको कार्यक्रमहरू आयोजना गरिएको स्मरण गर्दै यो कार्यकालमा पत्रकारहरूको हकहित एवम् प्रर्वद्धनका लागि थप कार्यक्रम अघि सार्ने बताए।"
मेला हेर्न गएका युवाको भीरबाट लडेर मृत्यु,बेनी : भीरबाट लडेर म्याग्दीको धवलागिरी गाउँपालिकामा एक युवाको ज्यान गएको छ । प्रहरीका अनुसार धवलागिरी गाउँपालिका४ खाम्लाको भीरबाट लडेर सोही वडाको नाउराका अन्दाजी २४२५ वर्षीय महेन्द्र दर्जीको मृत्यु भएको हो । प्रहरी निरीक्षक किरन लामाका अनुसार शनिबार दिउँसो मृत भेटिएका दर्जीको शव परीक्षणका लागि बेनी अस्पतालमा राखिएको छ । अनुसन्धानका लागि आइतबार घटनास्थलमा प्रहरी निरीक्षकको नेतृत्वमा प्रहरी टोली घटनास्थल पुगेको छ । मृतक दर्जी खाम्लामा आयोजित मेला हेर्नका लागि आएका थिए । परिवारका सदस्यले दर्जीको मृत्युलाई शंकास्पद भनेर अनुसन्धानका लागि प्रहरीमा उजुरी गरेका छन् ।
"प्रतिकूल मौसमले पोखरा,भरतपुर र तुम्लिङटारको हवाई उडान प्रभावित","काठमाडौं : प्रतिकूल मौसमका कारण मुलुकको आन्तरिक हवाई उडान प्रभावित भएको छ । बाक्लो तुवाँलोका कारण भिजिबिलिटी कम हुदाँ पोखरा,भरतपुर,तुम्लिङटारलगायत गन्तव्यको उडान प्रभावित भएको त्रिभुवन अन्तर्राष्ट्रिय विमानस्थल कार्यालयले जनाएको छ । विमानस्थलका प्रवक्ता टेकनाथ सिटौलाका अनुसार पोखरासहित तीन आन्तरिक गन्तव्यमा पूर्णरूपमा उडान प्रभावित भएको छ । सिमराको उडान भर्खरै खुलेको छ । पोखरा,भरतपुर र तुम्लिङटारको उडान अझै खुल्न सकेको छैन । तीन गन्तव्यहरूमा अहिलेसम्म उडान हुन नसके पनि केही गन्तव्यहरूमा भने मौसम खुलेसँगै उडान सुरु भएको हो । विमानस्थलका अनुसार आज आन्तरिकतर्फ एक सय १५ उडान तालिका छन् । तीनदिनदेखि राजधानीसँगै देशका अन्य क्षेत्रमा समेत वायु प्रदूषण बढ्दा हवाई उडान प्रभावित हुन पुगेको हो । गत शुक्रबार र शनिबार पनि पोखराको उडान प्रभावित भएको थियो । अन्तर्राष्ट्रियतर्फ बिहान केही समय उडान सामानय प्रभावित भए पनि अहिले नियमित उडान भइरहेको प्रवक्ता सिटौलाले उल्लेख गरे । कतार एयरवेजको जहाजले विमानस्थलमा गलत दिशा मिस एप्रोच लिएकाले करिब दुई घण्टा होल्ड (आकासमा फन्को लगाउने) भएको थियो । जल तथा मौसम पूर्वानुमान महाशाखाका अनुसार हाल देशमा स्थानीय वायुको साथै पश्चिमी वायुको आंशिक प्रभाव छ । जसका कारण बागमती प्रदेश र गण्डकी प्रदेशमा आंशिक देखि सामानय बदली र बाँकी भू(भागमा आंशिक बदलीदेखि सामान्यतया सफा रहेको छ । राजधानी काठमाडौं उपत्यकाको आकाशमा गत शुक्रबारदेखि बाक्लो तुवालो लागिरहेको छ ।"
छुवाछुतको घटनाले निरन्तरता पाएपछि दलितहरू विद्रोहको तयारीमा,"वीरगन्ज : पछिल्ला केही दिनयता पर्सा र बारामा भइरहेका महायज्ञमा दलितलाई छुवाछुतको विभेद गरि प्रवेश गर्न बञ्चित गर्न थालिएपछि उनीहरू संगठित हुँदै विद्रोहमा उत्रिने तयारी गरेका छन्। नेपालको संविधानमै जातीय विभेद तथा छुवाछुतलाई दण्डनीय अपराधका रूपमा उल्लेख छ। जातीय भेदभाव तथा छुवाछूत (कसुर र सजाय) ऐन, २०६८ ले सार्वजनिक वा निजी स्थलमा जातीय भेदभाव वा छुवाछूतजन्य कार्य गरेको अवस्थामा ऐनअन्तर्गत फौजदारी दण्डको भागीदार बन्नुपर्ने व्यवस्था पनि गरेको छ। ऐनको दफा ४ को उपदफा २ (ख) मा व्यक्तिगत वा सामूहिक रूपमा सार्वजनिक स्थान वा समारोहमा कुनै प्रकारको भेदभाव गर्न नहुने उल्लेख छ। भेदभाव गरेमा ३ महिनादेखि ३ वर्षसम्म कैद र ५० हजारदेखि २ लाख रुपैयाँसम्म जरिमाना हुने व्यवस्था छ। तर यो कानुनको प्रभावकारी कार्यान्वयन हुन नसक्दा पर्सा र बारामा दलितमाथि छुवाछुतको दुर्व्यवहार र विभेद गर्ने घटना बारम्बार दोहोरिइरहेको छ।जसका कारण यहाँका दलित अगुवाहरूले विद्रोहमा उत्रिने तयारी गरेका हुन्। पर्साको वीरगन्ज महानगरपालिका१८ वडा सुखचैनामा यही वैशाख १२ देखि विष्णु महायज्ञ आयोजना हुँदैछ। उक्त महायज्ञमा दलितलाई सरिक हुन रोक लगाइएपछि स्थानीय दलित र उनीहरूका अगुवाहरूले आपत्ति जनाएका छन्। आइतबार वीरगन्जमा पत्रकार सम्मेलन गरेर उनीहरूले महायज्ञमा आफूहरू जसरी पनि सहभागी हुने चेतावनी दिएका छन्। पत्रकार सम्मेलनमा दलित संघर्ष समिति सुखचैनाका संयोजक खिरोधन राम चमारले भने, महायज्ञको चौका (वेदी)मा दलितहरू जसरी पनि सहभागी हुन्छौं, यदि जबरजस्ती गरेर हामीलाई रोकियो भने त्यसको परिणाम भयावह हुन्छ।' सुखचैनामा आयोजना हुन लागेको १० दिने विष्णु महायज्ञमा महायज्ञको व्यवस्थापन समिति र गैरदलितहरूले गाउँकै दलितहरूलाई महायज्ञको वेदी (पूजास्थल) मा बस्न नदिने अडान लिँदै आएका छन्। दलित संघर्ष समिति सुखचैनाका अध्यक्ष खिरोधनका अनुसार पूजामा बस्न दलितहरूले जबरजस्ति गरेमा दलितहरूमाथि कुटपिट गर्नुका साथै ज्यानसमेत मार्ने धम्की गैरदलितहरूले दिएका छन्। सुखचैना गाउँमा चमार(दलित) जातिको करिब ४५ घरधुरी छ। महायज्ञमा दलितहरूबाट चन्दा उठाइएको, महायज्ञको तयारीमा दलितहरूलाइ सहभागी गराइएको तर महायज्ञको वेदीमा भने दलितलाई बस्न नदिने महायज्ञ व्यवस्थापन समिति र गैरदलितहरूको अडान रहेको सुखचैनाका दलित प्रहलाद राम चमारले बताए। उनले भने, महायज्ञको आयोजक समिति गठन गर्दाकै बेलादेखि गाउँका दलितहरूसँग छुवाछुतको विभेद गरियो, ६१ जनाको समितिमा हामी दलितबाट एकजनालाइ पनि राखिएन, समिति गठन गरेकै दिन वेदीमा दलितहरू बस्न पाउदैनौ भनेर उर्दी जारी पनि गरियो।' वडाअध्यक्ष उमाशंकर तिवारीले सुरुमा सकरात्मक आश्वासन दिए पनि पछि गएर गैरदलितहरूकै पक्षमा लागेर गाउँका दलितहरूलाई निराश पारेको प्रहलादले गुनासो गरे। त्यसपछि चैत २६ मा महायज्ञमा दलितलाई बञ्चित नगराउन माग गर्दै स्थानीय दलित दलित अगुवाहरूको टोलीले पर्साका प्रमुख जिल्ला अधिकारी हिरालाल रेग्मीलाई निवेदन दिएका थिए। उक्त निवेदनमा महायज्ञ आयोजक समितिले महायज्ञमा दलितलाइ सहभागी गराउन अस्वीकार गर्नुका साथै प्रशासन वा अन्य कुनै निकायमा उजुरी दिएमा कुटपिट गर्ने र ज्यानै मार्ने समेत धम्की दिएको उल्लेख थियो। तर यस विषयमा जिल्ला प्रशासन कार्यालयमा छलफल नगर्ने बरु प्रहरीकोमा जान प्रमुख जिल्ला अधिकारीले जवाफ दिएपछि चैत २६ मै उनीहरूले महायज्ञ व्यवस्थापन समितिका अध्यक्ष खोभाडी महतो, सचिव गोपाल प्रसाद यादव र मन्द्रिका महतोको नामै किटानी गरी जिल्ला प्रहरी कार्यालय पर्सामा उजुरी दिएका थिए। तर प्रहरीले पनि यस विषयलाई खासै गम्भिरताका साथ नलिएका कारण आफूहरूले आइतबार पत्रकार सम्मेलन गर्नु परेको दलित संघर्ष समिति सुखचैनाका संयोजक खिरोधनले बताए। उनले भने, किटानी जाहेरी दिएपछि एसपी साबले महायज्ञ शुरु भएपछि वेदीमा गएर तपाईंहरू बस्नु होला, यदि बस्न दिएनन् भने प्रहरी पठाएर कानुनी कारबाहीको प्रकृया थाल्छौ भनेर आश्वासन दिनुभएको छ।' यता महायज्ञ व्यवस्थापन समितिका अध्यक्ष खोभाडी धानुक महतो भने यस बारे प्रतिक्रिया दिन मानेनन्। टेलिफोन सम्पर्कमा आएका अध्यक्ष महतोले भने, बाहिरको हल्लाको पछाडि लागेर हुँदैन, वास्तविकता जान्नुछ भने यज्ञ सुरु भएपछि गाउँमै आएर हेर्नुहोला , अहिले म अर्कै काममा व्यस्त छु, अरू केही बोल्दिनँ।' समितिका सचिव गोपाल प्रसाद यादवले भने दलितहरू आफै महायज्ञमा सहभागी हुन नचाहेको प्रतिक्रिया दिए। यसअघि पर्साकै वीरगन्ज महानगरपालिका वडा नम्बर १७ अलौमा गत चैत ८ देखि १६ गते सम्म आयोजना गरिएको शतचण्डी महायज्ञमा पनि दलितलाई पूजापाठ गर्न बञ्चित गराइयो। त्यसवरुद्ध अलौका दलितहरूले सडकमै विरोध प्रदर्शन गरि जिल्ला प्रशासन कार्यालयमा उजुरी पनि दिएका थिए। तर जिल्ला प्रशासन कार्यायले पहलकदमी नलिदा र गाउँका गैर दलितहरूको धम्कीपूर्ण अडानका कारण दलितहरू पछाडि हट्न बाध्य भएका थिए। महायज्ञको वेदी (पूजास्थल) मा बस्न नपाएरै महायज्ञ सम्पन्न भएपछि जति कराएपनि केही हुँदैन भन्ने सोच गैर दलितहरूमा हाबी हुदै गएको अलौंको सर्वदलिय दलित अधिकार संघर्ष समिति पर्साका अध्यक्ष बुनेल रामले बताए। बाराको महायज्ञमा पनि दलितलाई प्रवेश गर्न प्रतिबन्ध उता पर्साकै छिमेकी जिल्ला बाराको सुवर्ण गाउँपालिकामा गत चैत २६ बाट सुरु भएको विष्णु महायज्ञमा पनि दलित समुदायलाई पूजापाठ र प्रवेश गर्नसमेत रोक लगाइएको छ। सुवर्ण गाउँपालिका१ घुसुकपुरमा आयोजित महायज्ञमा स्थानीय दलितलाई छुवाछुत गरी प्रवेश गर्न रोक लगाइएको हो। महायज्ञ प्रवेशमा दलितलाई रोक लगाउने तयारी भएपछि त्यसविरुद्ध गत चैत १९ गते नेपाल दलित मुक्ति संगठनले जिल्ला प्रशासन कार्यालय बारामा उजुरी दर्ता गराएको छ। घुसुकपुरमा चैत २६ देखि सुरु भई बैशाख ५ सम्म चल्ने धार्मिक महायज्ञमा गाउँका करिब ९० घरपरिवारका दलितलाई सहभागी हुनबाट गैरदलितहरूले वञ्चित गराएको आरोप उजुरीपत्रमा उल्लेख छ। जातीय छुवाछुतको विभेद गर्ने यज्ञ आयोजक मध्येका रामदेवप्रसाद यादव, इनरदेव यादव, पप्पु यादव, रामअश्रय यादव, दिनेश उपाध्याय, चन्द्रिका उपाध्यायलगायत एक दर्जनविरुद्ध जिल्ला प्रशासन कार्यालयमा लिखित उजुरी दिएको हो। यज्ञ आयोजना गगैरदलितहरूले दलितका बालबालिकालाई पनि यज्ञमा बस्न नपाउने उर्दी नै जारी गर्दै यदि यज्ञमा पठाएको खण्डमा कुटपिट गर्ने धम्की समेत दिएको पीडित दलितहरूको गुनासो छ। यसअघि यज्ञको तयारीका क्रममा यज्ञस्थलको मण्डप, पण्डाल, ध्वजापूजा, सरसफफाइ र चन्दा संकलनजस्ता कार्यमा दलित समुदायका मानिसहरूलाई प्रयोग गरिएको तर यज्ञ सुरु भएपछि भने पूजापाठ, हवनलगायत धार्मिक कार्यबाट बञ्चित गराइएको दलितहरूको गुनासो छ। जातीय विभेद विरुद्ध देशभरका दलितहरू अन्दोलनमा उत्रिन्छौं : दलित अगुवाहरू जातीय विभेद र छुवाछुत विरुद्धको कानुन बनेको एक दशक बितिसक्दा पनि दलितलाई जातकै आधारमा विभेद र दुर्व्यवहार गर्ने प्रवृति अझै पनि कायमै रहनु दुर्भाग्यपूर्ण भएको पर्साका दलित अगुवा एंव पुर्व सांसद रामाश्रय रामले आइतबारको पत्रकार सम्मेलनमा बताए। कानुन नै नमान्नेहरूलाई कानुनबमोजिम कारबाही हुनुपर्ने उनले बताए। समानता र समावेशिताका मुद्दा बारम्बार उठीरहेको अवस्थामा पनि जातकै आधारमा विभेद हुनु अत्यन्तै दुःखद विषय भएको उनकोभ नाइ छ। अर्का दलित अगुवा बुनेल रामले जातीय र छुवाछुतको विभेद विरुद्ध अब आफूहरू विद्रोहमा उत्रने तयारी गरिरहेको बताए। उनले भने, हामीले जे गरेपनि यिनीहरूले केही गर्न सक्दैनन् भन्ने सोच गैरदलितमा हाबी हुदै गएको छ। यसका विरुद्ध हामी दलित अगुवाहरू चुप लागेर बस्दैनौं।'"
विदेशी पर्यटकलाई मनास्लुको काखमा ध्यानयोग,"गोरखा : मनास्लु क्षेत्र भ्रमण गर्न आएका विदेशी पर्यटकलाई यहाँको एक गुम्बा परिसरमा ध्यानयोग सिकाउने गरिएको छ। चुमनुब्री गाउँपालिका१ सामागाउँमा अवस्थित पेमा छ्योलिङ गुम्बामा दैनिकजसो विदेशी पर्यटक र उनीहरूको पथप्रदर्शकलाई ध्यान र योगा सिकाउने गरेको प्रमुख लामा छेवाङ जिग्मेले जानकारी दिए। विश्वको आठौँ अग्लो मनास्लु हिमालको काखमा अवस्थित पेमा छ्योलिङ गुम्बा परिसरमा ध्यान र योगा सिक्न पाउँदा पर्यटक अत्यन्तै खुशी हुने गरेको लामाले बताए। गाउँका विभिन्न ठाउँमा ध्यान तथा योग सिक्न चाहनेहरूले सम्पर्क गर्नुहोला भनेर सम्पर्क नंबरसहितको सूचना टाँसिएको छ। त्यो पढेर पर्यटकहरूलाई ध्यान र योग सिक्न चाहे भने सम्पर्क गर्छन्, लामा जिग्मेले भने, अनि मनास्लु हिमालको फेदमा रहेको पेमा छ्योलिङ गुम्बाको चौरमा बिहान एकघण्टा, साँझ एकघण्टा ध्यान र योगा सिकाउँछु। साथै ४५० बर्ष प्राचीन सो गुम्बाका विषयमा, गुम्बामा रहेको प्राचीन मूर्ति, धर्मग्रन्थ आदिको विषयमा र यहाँको संस्कार, संस्कृतिका विषयमा पनि जानकारी गराउने गरेको उनले बताए। यसो गर्दा पर्यटकहरू असाध्यै रमाइलो मान्छन्, लामाले भने, उनीहरूले पनि नयाँ नयाँ कुरा जान्ने र सिक्ने मौका पाउने, हाम्रो धर्म, संस्कृतिका बारेमा पनि प्रचारप्रसार हुने हुँदा यो धेरै राम्रो भएको छ।"
बैंकिङ कसुरमा वडाध्यक्ष पटेल पक्राउ,"वीरगन्ज : पर्साको बहुदरमाई नगरपालिका२ का वडाध्यक्ष जितेन्द्र पटेललाई प्रहरीले पक्राउ गरेको छ। चेक बाउन्स गराएको कसुरमा वडाध्यक्ष पटेललाई प्रहरीले आइतबार साँझ उनको आफ्नै गाउँबाट पक्राउ गरेको हो। इलाका प्रहरी कार्यालय पोखरियाबाट प्रहरी निरीक्षक मोहनविक्रम केसीको नेतृत्वमा खटिएको टोलीले पटेललाई पक्राउ गरी जिल्ला प्रहरी कार्यालयमा बुझाएको पर्साका प्रहरी प्रवक्ता प्रहरी नायब उपरीक्षक दीपक गिरिले जानकारी दिए। बैंकिङ कसुरमा अदालतबाट पक्राउ पुर्जी जारी भएकाले पटेललाई नियन्त्रणमा लिइएको उनले बताए। उनलाई जिल्ला प्रहरी कार्यालयमा राखेर थप अनुसन्धान भइरहेको गिरिले जानकारी दिए। वडाध्यक्ष पटेलले काटेको १२ लाख रुपैयाँको चेक बैंकबाट बाउन्स भएको र त्यही कसुरमा उनलाई अदालतको आदेशमा प्रहरीले पक्राउ गरेको प्रहरी श्रोतले जनाएको छ। पटेल, २०७९ वैशाख ३० मा भएको स्थानीय तहको निर्वाचनमा नेपाली कांग्रेसबाट बहुदरमाई नगरपालिकाको वडा नम्बर २ को वडाध्यक्षमा निर्वाचित भएका थिए। त्यसअघि २०७४ को निर्वाचनमा भने उनी वडाध्यक्षमा स्वतन्त्र उम्मेदवार बनेर निर्वाचित भएका थिए।"
सोमबार गुल्मीमा मह दिवस मनाइँदै,"पहिलो वर्षमा ३२ लाख र दोस्रो वर्षमा ३७ लाख ५० हजार लुम्बिनी प्रदेश सरकारको मौरी स्मार्टमा लगानी भएको छ। जसमा मौरीका लागि आवश्यक सामग्री, मह बनाउने तालिम र घार निर्माणका लगानी गरिएको अध्यक्ष घर्तीमगरले बताए। गुल्मी : गुल्मीको मुसिकोट नगरपालिका८ र ९ मा रहेको सालिमे मौरी स्मार्ट गाउँ कार्यक्रमले सोमबार मह दिवस मनाउँदैछ। मौरीपालन व्यवसायलाई थप व्यवसायीकरण गरी गुल्मीलाई महमा आत्मनिर्भर बनाउने उक्त दिवसको लक्ष्य रहेको छ। मौरी स्मार्टमा हाल ५१ किसान सङ्गठित रहेका अध्यक्ष चुमा घर्तीमगरले जानकारी दिए। मौरी स्मार्टले पहिलो वर्षलाई आधार वर्षको रूपमा लिएको र सोअन्तर्गत सङ्गठित किसान, मौरी पालन र महको बजारीकरणलाई आधार बनाइएको थियो। दोस्रो वर्ष वृद्धि वर्षको रूपमा मौरी पालन बढाइएको थियो। तेस्रो वर्ष अहिले मह दिवस मनाउन थालिएको र आगामी वर्ष निर्यात वर्षको रूपमा रहनेछ। पहिलो वर्षमा ३२ लाख र दोस्रो वर्षमा ३७ लाख ५० हजार लुम्बिनी प्रदेश सरकारको मौरी स्मार्टमा लगानी भएको छ। जसमा मौरीका लागि आवश्यक सामग्री, मह बनाउने तालिम र घार निर्माणका लगानी गरिएको अध्यक्ष घर्तीमगरले बताए। 'मौरीको व्यवसायीकरण, प्रवर्द्धन र निर्यात सहजताका लागि दिवस मनाउन लागिएको हो', उनले भने, 'मह दिवसले मौरी पालन गर्न थप आकर्षित गर्नेछ।' रासस"
मुगुमा पहिलो पटक अदालती विवाह,"मुगु : मुगुमा पहिलो पटक अदालती विवाह (कोर्ट म्यारिज) भएको छ। यसअघि परम्परा, धर्म, सस्कृति तथा रितीरिवाजअनुसार विवाह हुँदै आएकोमा पहिलो पटक अदालतमार्फत कानुनी प्रक्रिया पूरा गरी विवाह भएको हो। सोरु गाँउपालिका७ सिपगाँउका ७० वर्षिय प्यारीलाल काफ्ले र खत्याड गाँउपालिका४ जिउका गाँउका ४२ वर्षीय जानकी रोकायाबीच आइतबार जिल्ला अदालत मुगुमा विवाह भएको हो। आफूहरूबीच २८ वर्षको फरक भए पनि आफू कसैको दबाब तथा लोभमा नपरेको जानकी रोकायाले बताए। विवाहको कानुनी प्रक्रिया पूरा गरी जिल्ला न्यायाधीश दिलकुमार वर्देवाले विवाहित जोडीलाई प्रमाणपत्र प्रदान गरे। न्यायाधीश वर्देवाले जिल्लामा पहिलो पटक अदालती विवाह भएको जानकारी दिए। काफ्लेकी श्रीमतीको २०७७ असोज १८ मा निधन भएको थियो भने रोकायाले गत पुस ४ मा श्रीमानसँग सम्बन्धविच्छेद गरेकी थिइन्। दुवै जनाको सहमति र साक्षीहरूको उपस्थितिमा अदालती विवाह सम्पन्न भएको जिल्ला अदालत मुगुका श्रेष्तेदार गोविन्द आचार्यले बताए। ७० वर्षको उमेरमा अदालती विवाह गरेपछि गमगढी बजारमा नयाँ जोडी हेर्नेको भिड लागेको थियो।"
"डढेलोले देशभर वायु प्रदूषण बढ्यो, काठमाडौं विश्वकै दोस्रो प्रदूषित सहर","एक्यूआई ५० भन्दा धेरै भएमा कमजोर स्वास्थ्य भएका समूह जोखिममा पर्छन् भने एक सयभन्दा माथि भएमा सबैका लागि अस्वस्थ हुन्छ । काठमाडौँको एक्यूआई अहिले एक सय ९२ छ । सूचीको पहिलो स्थानमा थाइल्याण्डको च्याङमाइ सहर रहेको जनाइएको छ । काठमाडौं : हाल केही दिन यतादेखि देशका विभिन्न ठाउँमा लागेको डढेलोका कारण देशभर वायु प्रदूषण बढेको छ । डढेलोकै कारण काठमाडौँ उपत्यकासहित देशभर वायु प्रदूषण बढ्दै गएको र केही दिनयता नेपालको वायु अस्वस्थकर बन्दै गएको वातावरण विभागले जनाएको छ । विभागका अनुसार अहिले पनि काठमाडौं उपत्यकामा रहेका सबैजसो वायु प्रदूषण मापन केन्द्रले हावा प्रदूषित भएको जनाएका छन् । काठमाडौं विश्वकै प्रदूषित सहरको सूचीमा दोस्रो स्थानमा रहेको जनाइएको छ । आज बिहान ९:३० बजेको हावाको गुणस्तर मापक सूचक (एक्यूआई) का अनुसार काठमाडौं दोस्रो सूचीमा रहेको हो । एक्यूआई ५० भन्दा धेरै भएमा कमजोर स्वास्थ्य भएका समूह जोखिममा पर्छन् भने एक सयभन्दा माथि भएमा सबैका लागि अस्वस्थ हुन्छ । काठमाडौँको एक्यूआई अहिले एक सय ९२ छ । सूचीको पहिलो स्थानमा थाइल्याण्डको च्याङमाइ सहर रहेको जनाइएको छ । च्याङमाइको एक्यूआई दुई सय २२ छ । यसैगरी तेस्रो स्थानमा भारतको दिल्ली, चौथोमा बङ्लादेशको ढाका र पाँचौँ स्थानमा भारतको कोलकाता छ । एकाउन्नदेखि सयसम्म एक्यूआई मापन गरिएको वायु सामान्य अवस्थाको मानिने गरिन्छ । त्यसभन्दा माथिको एक्यूआई अस्वस्थकर हुन्छ । एक्यूआई तीन सयभन्दा माथि पुगेमा वायु प्रदूषण डरलाग्दो र घातक हुने बताइएको छ । रासस"
स्याङ्जाको अरौंदीमा पुल बनाउन स्थानीयको आग्रह,"स्याङ्जा : वर्षा सुरु नहुँदै अरौंदीखोलामा पुल बनाउन स्थानीयले माग गरेका छन्। ठूला पुल निर्माण कार्य झन्झटिलो भएकोले तत्कालका लागि ट्रष्ट एवं बेलीब्रीज बनाएर स्थानीयलाई वारपारमा सहज बनाउन उनीहरूको आग्रह हो। अरौंदीखोलाअन्तरगत पुतलीबजार नगरपालिका वडा न१ र ३ जोड्ने नारायणस्थानस्थित अरौंदीखोलामा पुल बन्ने संकेत नेदेखिएपछि स्थानीय चिन्तित बनेका हुन्। 'वर्षाको समयमा खोला बढेर वारपार गर्न समस्या हुन्छ। हिउँदमा सामान्य देखिने खोला वर्षात्मा बढेर अजंगको बन्छ। बर्सेनि लाखौं मूल्य बराबरका कृषिभूमि सहित उपज बगाउने गर्दछ। स्थानीयबासी राजेन्द्र मरासीनी भन्छन्,वर्षात्को भेल र बाढीलाई हिउँदमा बिर्सनाले यसवर्ष पनि हामीले जोखिम मोल्नै पर्ने भो। 'विगतदेखि नै प्रदेश,स्थानीय पालिका र वडामा समेत यहाँका समस्या र आवश्यकताका बारेमा जानकारी गराउँदै आएका छौं,' तर,सुनुवाई भएन,' उनले भने। पुतलीबजार नगरपालिका ३ स्थित बाडखोला बजार व्यापारिक केन्द्र हो। बाडखोलादेखि जिल्ला सदरमुकाममा पुग्नका लागि यो बाटो निकै छोटो छ। वडा नं १ र ३ बासीबीच यही खोलाले सिमाना लगाएको छ। यहाँ पुल नहुँदा छिमेकी घरमा पुग्न समेत झण्डै एक किलोमीटरको फन्को मारेर हिड्नुपर्ने अवस्था छ। अधिकांश पैदलयात्री यही खोला तरेर आउनेजाने गर्छन्। पुतलीबजार नगरपालिका वडा न १, ३, ४, १४ का बासिन्दाले यही बाटो उपयोग गर्दे आएका छन्। विद्यार्थी, कार्यालयका कर्मचारी, कामदार, स्थानीयबासी गरी दैनिक ४ देखि ५ सय जनाले यही खोलाको बाटो उपयोग गर्दै आएका छन्। सदरमुकाममा अवस्थित सरकारी कार्यालय, सरकारी एवं निजीका झण्डै आधा दर्जन विद्यालय,क्याम्पसका विद्यार्थी छोटो र सजिलो बाटो भन्दै यहींबाट आवतजावत गर्छन्। यहाँ पुल बनेमा पैदलयात्रुका लागि आधा भन्दा बढी बाटो छोटिन्छ। अहिले सामान्य देखिएको खोला वर्षाको समयमा निकै ठूलो हुन्छ। विस २०५५ सालको भदौमा अरौदीखोलाले वीरेन्द्रनगर बजारसहित ५५ जना मानिस र करोडौं मूल्य बराबरको धनजनमा क्षति पुर्याएको थियो। पुतलीबजार नगरपालिकालाई आँधीखोला,अरौदीखोला, बाडखोलाले सिंचित गरेको छ।"
"तनहुँमा जीप दुर्घटना हुँदा चालकको मृत्यु, ७ घाइते","तनहुँ : जिल्लाको शुक्लागण्डकी नगरपालिका१२ प्युरीदोभानमा जीप दुर्घटना हुँदा चालकको मृत्यु भएको छ। अन्य ७ जना यात्रु घाइते भएका छन्। दुलेगौँडा बजारबाट प्युरीदोभान जाँदै गरेको ग १ ज ७९४२ नम्बरको जीप आफै अनियन्त्रित भई सडकबाट १०८ फिट तल खस्दा स्याङजा पुतलीबजार नगरपालिका६ का ३९ वर्षीय कुलबहादुर सुनारको घटनास्थलमा नै मृत्यु भएको जिल्ला प्रहरी कार्यालय तनहुँले जनाएको छ। प्रहरी नायव उपरीक्षक मोहनबहादुर खाँडका अनुसार दुर्घटनामा परी शुक्लागण्डकी१० की २१ वर्षीया मोतिकला भुजेल, शुक्लागण्डकी१२ का ३५ वर्षीया बबिता भुजेल, सोही ठाँउ बस्ने ३१ वर्षीया कल्पना भुजेल, ८ वर्षीय आरम्भ भुजेल, ९ वर्षीया रूशिका थापा, ३० वर्षीया तिल कुमारी थापा, २७ वर्षीया हेमकुमारी भुजेल रहेकी छिन्। मोतिकलाको जीपी कोइराला राष्ट्रिय श्वासप्रश्वास उपचार केन्द्र बेलचौतरामा उपचार भइरहेको छ। अन्य ६ जनालाई गण्डकी मेडिकल कलेज पोखरा पठाइएको प्रहरीले जनाको छ। उक्त घटनाका सम्बन्धमा थप अनुसन्धान भइरहेको प्रहरीले बताएको छ।"
दैनिक १२ करोड लिटर पानी वितरण,"काठमाडौं : काठमाडौं उपत्यका खानेपानी लिमिटेड (केयुकेएल) ले मेलम्चीको पानी दैनिक १२ करोड लिटर उपभोक्तलाई वितरण गर्न थालेको छ। मेलम्ची नदीबाट दैनिक १७ करोड पानी ल्याइएकामा दैनिक पाँच करोड लिटर पानी पाइप परीक्षणका लागि र बाँकी उपभोक्ताको घर घरमा वितरण भइरहेको जनाइएको छ। आयोजना कार्यान्वयन निर्देशनालयले दैनिक १२ करोड लिटर पानी उपभोक्ताले प्रयोग गरिरहेको लिमिटेडका प्रमुख कार्यकारी निर्देशक मिलन शाक्यले जानकारी दिए। बाँकी पानी कति क्षेत्रफलमा परीक्षण गर्ने सोही आधारमा खपत हुने उनले बताए। प्रमुख शाक्यले भने, 'परीक्षणका लागि प्रयोग भएको बाहेक पानी उपभोक्ताको धारामा पठाइएका छौँ।' उपभोक्ताको घरमा दुई दिनको फरकमा पानी वितरण गरिरहेको लिमिटेडले जनाएको छ। 'कुनै क्षेत्रमा पानी राम्रो आइरहेको छ भने कतै राम्रो नआएको गुनासो आइरहेको छ। पानी नपुगेका र धाराबाट कम झर्ने ठाउँमा पुगेर समस्या समाधान गर्दै पानी पठाइरहेका छौँ', उनले भने। पहिले भित्रि बस्तीमा पानी नआउने भनी गुनासो आएकामा अहिले त्यो समस्या समाधान गरी नियमित पानी वितरण गरिएको प्रमुख शाक्यको भनाइ थियो। मुख्य लाइनबाट भित्र भने पानीको पाइप उपभोक्तको घरसम्म नपुगेकाले पानी वितरण हुन नसकेको उनले बताए। केही ठाउँमा धारा बिग्रिएको, जाम भएको वा बीचमा छुटिएको गुनासो आएकाले मर्मत गरी नयाँ पाइप जडान पश्चात् पानी वितरणको तयारी भइरहेको प्रमुख शाक्यले जानकारी दिए। उनले भने, 'क्षेत्रगत समस्या अहिले छैन कुनै कुनै घरमा भने अझै समस्या हुनसक्छ। समाधान गरेर पानी नियमित वितरणका लागि काम गर्नेछौँ।' उनका अनुसार भक्तपुर नगरपालिकाका विभिन्न स्थानबाट गुनासो आइरहेको छ। लिमिटेड र नगरपालिकाबीच समाधानका लागि समझदारीपत्रमा हस्ताक्षर भएको थियो। नगरपालिकाले पाइपका लागि खन्ने र पुर्ने कामका लागि खर्च बेहोर्ने र लिमिटेडले पाइप तथा आवश्यक अन्य सामग्रीको खर्च बेहोर्ने गरी सहकार्य भएको प्रमुख शाक्यले बताए। यस आर्थिक वर्षमा गत पुसदेखि उपत्यकामा मेलम्चीको पानी वितरण सुरु भएको हो। हिउँदको समयमा उपत्यकामा खानेपानीको समस्या हुने गरेकामा मेलम्चीको पानी आउन थालेपछि उपत्यकावासीलाई सहज भएको छ।"
डोटीका एक दम्पती भारतमा मृत फेला,डोटी : डोटीका एक दम्पती भारतमा मृत फेला परेका छन्। सायल गाउँपालिका१ घर भई हाल रोजगारको सिलसिलामा भारतको मदुरासमा बस्दै आएका दम्पती कोठाभित्र मृत अवस्थामा फेला परेका हुन्। आइतबार बिहान १० बजेतिर आफ्नै कोठामा मृत फेला परेका हुन्। मृतक हुनेमा अन्दाजी २६ वर्षीय पुरूष प्रेम देउवा र उनकी श्रीमती अन्दाजी २४ वर्षीय मन्सरी देउवा रहेको मृतकका अंकल रण बहादुर देउवाले जानकारी दिए। उनीहरूले डेढ वर्ष अघि विवाह गरेका थिए। यो घटनाले अहिले परिवार तथा गाउँ नै शोकमा डुबेको छ। पोस्टमार्टम भइरहेको र घटना बारे विस्तृत जानकारी आउन बाँकी रहेको परिवार श्रोतले जनाएको छ।
कोसी प्रदेश प्रहरी अस्पतालमा ल्याब परीक्षण सुरु,"विराटनगर : मोरङको बेलबारी नगरपालिका३ मा रहेको कोसी प्रदेश प्रहरी अस्पतालमा आइतबारबाट पहिलोपटक अत्याधुनिक मेसिनमार्फत ल्याब परीक्षण सेवा शुभारम्भ भएको छ। कोसी प्रदेशका निमित्त प्रहरी प्रमुख एसएसपी (प्रहरी वरिष्ठ उपरीक्षक) राजेशनाथ बास्तोलाले सेवाको शुभारम्भ गरेका हुन्। त्यस क्रममा उनले परीक्षणका लागि नमूना (रगत)समेत दिएका छन्। प्रहरी अस्पतालको निरीक्षण गर्दै बास्तोलाले सेवा प्रवाहलाई छिटोछरितो एवं प्रभावकारी बनाउन निर्देशनसमेत दिए। अत्याधुनिक मेसिनसहितको प्रयोगशालामार्फत नमूना परीक्षण सुरु गरिएको प्रदेश प्रहरी कार्यालयले जनाएको छ। प्रयोगशालामा बिरामीको रगत, दिशा, पिसाबलगायत परीक्षण गर्न सकिने व्यवस्था छ। बिरामीलाई तत्कालै रिपोर्ट उपलब्ध गराउने गरी प्रयोगशाला सञ्चालनमा ल्याइएको प्रहरीले जनाएको छ। ल्याब परीक्षण शुभारम्भ कार्यक्रममा नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय इटहरीका प्रमुख एसपी (प्रहरी उपरीक्षक) श्यामकुमार महतो, मोरङ प्रहरी प्रमुख एसपी दीपक पोखरेल लगायतका प्रहरी अधिकृत तथा कर्मचारी उपस्थित थिए। प्रदेश प्रहरी अस्पतालको तत्कालीन आईजीपी (प्रहरी महानिरीक्षक) धीरजप्रताप सिंहले २०७९ फागुन १० गते उद्घाटन गरेका हुन्। अस्पतालमा १५ बेड छ। अस्पतालबाट प्रहरी, पूर्वप्रहरी र सर्वसाधारणसमेतले सेवा लिन पाउने छन्। स्वास्थ्य सेवामा पूर्वप्रहरी कर्मचारी, अशक्त तथा बहालवाला प्रहरी कर्मचारी, आश्रित परिवार र सर्वसाधारणसमेतको पहुँच पुर्याउने उद्देश्यले अस्पताल सञ्चालनमा ल्याइएको हो। प्रभावकारी स्वास्थ्य उपचारलाई ध्यानमा राख्दै ११ जना जनशक्ति व्यवस्थापन गरिएको अस्पतालले प्रयोगशाला, एक्सरे तथा आकस्मिक सेवा उपलब्ध गराउने छ। नेपाल प्रहरी प्रदेश संरचनामा रुपान्तरण हुँदै छ। अस्पताल सञ्चालनले प्रदेशमा कार्यरत प्रहरी र आमसर्वसाधारणलाई निक्कै ठूलो राहत पुग्ने अपेक्षा गरिएको छ।"
बैतडीमा जोशीको हत्या,बैतडी : बैतडीको दोगडाकेदार गाउँपालिका८ कालागाउँका एक युवकको हत्या भएको छ। अन्दाजी ३७ वर्षीय वासुदेव जोशीको हत्या गरिएका अवस्थामा शव फेला परेको बैतडीका प्रहरी प्रवक्ता प्रहरी निरीक्षक योगेश खत्रीले जानकारी दिए। शनिबार बेलुका ८ बजे घर नजिकै हत्या गरिएको अवस्थामा जोशीको शव फेला परेको हो। उनको धारिलो हतियार प्रहार गरी हत्या गरिएको बताइएको छ। थप अनुसन्धानका लागि प्रहरी निरीक्षक खत्री नेतृत्वको टोली घटनास्थलतर्फ गएको छ। रासस
अमेरिकी कानुनमा पनि दसैंमा सार्वजनिक बिदाको व्यवस्था,"अमेरिका : नेपाललगायत अन्य स्थानमा हिन्दुले असत्य माथि सत्यको विजयका रुपमा हर्सोल्लासका साथ मनाइने दसैं, अमेरिकी कानुनमा समेत नेपालीहरुको महान चाडका रुपमा परिचित भएको छ । अमेरिकाको मेरिल्याण्ड राज्यले दसैंलाई कानुनमै उल्लेख गरेर सम्मानका साथ अबदेखि दसैंमा सार्वजनिक बिदा समेत दिने भएको छ । मेरिल्याण्ड राज्यले गरेको यस निर्णयलाई यहाँ रहेका नेपालीहरुले महान चाड दसैंलाई अमेरिकी कानुनले समेत सम्मान व्यक्त गरेको धारणा व्यक्त गरेका छन् । विविध भाषा, संस्कृतिको सम्मान गर्ने अमेरिकी कानुनले नेपालीहरुको महान चाड दसैंलाई समेत कानुनी रुपमा मान्यता दिएको भन्दै नेपालीहरुले खुसी व्यक्त गरेका छन् । यस विधयेकलाई नेपाली मुलका अमेरिकी सांसद ह्यारी भण्डारीले मेरिल्याण्डको तल्लो सदनबाट केही समय पहिले पारित गराएका थिए । त्यसपछि उक्त विधयेकलाई राज्यको उपल्लो सदनमा पठाइएको थियो । नेपालको पर्वत जिल्लामा जन्मेका भण्डारीले प्रस्तुत गरेको विधयेकलाई यस राज्यका अन्य सांसदहरु निक एलियन, कार्ल ज्याक्शन र लेजली लोपेजले साथ दिएका थिए । अमेरिकाको सबैभन्दा पुरानो संसद मेरिल्याण्ड राज्यको उपल्लो सदनबाट दसैं बिदा विधयेक सर्वसम्मत पास भएको छ । अब यस राज्यमा बस्ने नेपालीहरुले दसैंका बेला सार्वजनिक बिदा पाउनेछन् । विधयेक पास भएकोमा खुसी व्यक्त गर्दै, सांसद भण्डारीले अन्नपूर्ण पोष्टसँग भने, 'यो विधयेक पेश हुँदादेखि पास हुने चरणसम्म हामीले धेरै गृहकार्य गरेका थियौं, यो खुसीको खबर विश्वभर रहेका नेपालीहरुसँग साट्न पाउँदा आफैंलाई भाग्यमानी ठानेको छु ।' उनले खुसी व्यक्त गर्दै भने, 'यो मेरा लागि सुनौलो अवसर थियो भने हामी नेपालीहरुका लागि यो गर्वको कुरा । ' अमेरिकाको विविध सुन्दर पक्षका रुपमा हेर्ने हो भने यहाँ रहेका अन्य समुदायका यस्तै चाड पर्वका विधयेकहरु समेत पास भएका छन्, भने अन्य यस्तै प्रकृतिका विधयेकहरु पास हुने चरणमा छन् । सांसद भण्डारीका अनुसार अमेरिकी उपल्लो सदन सिनेटबाट पास भइ गभर्नरले स्विकृत गरेका कारण दसैं बिदाले कानुनी रुप पाएको हो।"
वर्षमान पुनकी आमालाई नियतवश गोली प्रहार कि दुर्घटना ? यस्तो छ प्रारम्भिक निष्कर्ष,"काठमाडौं : नेपाल प्रहरीले सहायक हबल्दार प्रकाश पुनमगरले नियतवश गोली नचलाएको प्रारम्भिक निष्कर्ष निकालेको छ। प्रहरीले शुक्रबार नेकपा (माओवादी केन्द्र)का उपमहासचिव वर्षमान पुनकी आमा तीर्थमालीलाई गोली प्रहार गर्नाका कारण दुर्घटना भएको जनाएको छ। घटनामा संलग्न प्रहरी सहायक हबल्दार पुनमगरलाई शनिबार बिहान प्रहरीले बागडोलबाट पक्राउ गरी प्रहरी प्रधान कार्यालयस्थित नं १ गणमा आन्तरिक थुनामा राखेको छ। प्रारम्भिक अनुसन्धानबाट दुर्घटनाभएको देखिएको नेपाल प्रहरीका प्रवक्ता तथा प्रहरी वरिष्ठ उपरीक्षक दीपेन्द्र जिसीले जानकारी दिए। उनले भने, प्रारम्भिक अनुसन्धानबाट नियतवश गोली हानेको जस्तो देखिँदैन, यो दुर्घटना हो, यस विषयमा थप अनुसन्धान भइरहेको छ। प्रधान न्यायाधीशका सुरक्षा टोलीमा कार्यरत प्रहरी सहायक हबल्दार पुनमगरसँग प्रहरी प्रधान कार्यालयले उपलब्ध गराएको चाइनिज टाइप५४ पेस्तोल साथमा थियो। सोही पेस्तोलबाट शनिबार राति एक राउन्ड फायर भएको भेटिएको प्रहरीले जनाएको छ। शनिबार राति नयाँ वर्ष मनाउन ७४ वर्षीया हजुरआमा तीर्थमालीको निवास बालुवाटार गएका प्रकाश गोली चलेपछि भागेका थिए। पेस्तोलबाट फायर भएपछि डरले उनी त्यहाँबाट भागेको अनुसन्धान अधिकृतहरू बताउँछन्। नयाँवर्ष मनाउने क्रममा पारिवारिक जमघटमा वर्षमान पुनका भाइहरू पनि सहभागी रहेका प्रहरीले जनाएको छ। रासस"
फोहरबाट दैनिक १० हजार आम्दानी,"कतिपय पालिकालाई फोहर व्यवस्थापन गर्न धौधौ परेको छ भने कतिपयले व्यवस्थितरूपमा विसर्जनमात्र होइन, यसबाट आम्दानीसमेत गरिरहेका छन् । यसमध्ये कुश्मा नगरपालिकाले बजार क्षेत्रको फोहर व्यवस्थापनवाट दैनिक १० हजार आम्दानी गर्दै आएको छ । पर्वत : सङ्घीयताको कार्यान्वयनसँगै स्थापना भएका नयाँ नगर र गाउँपालिकाका मुकाममा तीव्र सहरीकरणसँगै फोहर व्यवस्थापनमा चुनौती थपिन थालेको छ । कतिपय पालिकालाई फोहर व्यवस्थापन गर्न धौधौ परेको छ भने कतिपयले व्यवस्थितरूपमा विसर्जनमात्र होइन, यसबाट आम्दानीसमेत गरिरहेका छन् । यसमध्ये कुश्मा नगरपालिकाले बजार क्षेत्रको फोहर व्यवस्थापनवाट दैनिक १० हजार आम्दानी गर्दै आएको छ । बजार क्षेत्रको फोहर व्यवस्थापनमा लामो समयदेखि समस्या झेल्दै आएको कुश्माले फोहर वर्गीकरण गरेर व्यवस्थापन सुरु गरेको तीन वर्ष पुगेको छ । नगरभित्रको फोहरलाई कुहिने र नकुहिने गरी व्यवस्थापन सुरु गरेको कुश्माले दुई वर्षदेखि फोहरबाट आम्दानी गर्न थालेको हो । कुश्मा४ छमर्केस्थित घुम्तीमा फोहर व्यवस्थापन गरिँदै आएको पालिकाले जनाएको छ । जग्गा छनोटमा तीन वर्षसम्म सङ्घर्ष गरेको कुश्माले विसं २०७६ फागुनमा मध्यपहाडी लोकमार्गको छमर्के घुम्तीबाट पाँच सय मिटर तल जङ्गलभित्रको खाली जग्गा फेला पारेको थियो । बत्तीस रोपनी जग्गा पालिकाले १० वर्षका लागि लक्ष्मीनारायण गुठी तथा अन्य चार व्यक्तिसँग भाडामा लिएर फोहर व्यवस्थापन सुरु गरेको नगरप्रमुख रामचन्द्र जोशीले बताए। उनका अनुसार सामुदायिक स्रोत तथा वातावरणीय विकास केन्द्र (सेक्रेट नेपाल)सँगको साझेदारीमा पाँचवर्षे सम्झौता गरी फोहरको व्यवस्थापन भइरहेको छ । नगरपालिकाको वडा नं ४, ५, ६, ७, ८ र ९ वडाभित्रको फोहर सङ्कलन गरी व्यवस्थापन सुरु गरेको छ । केही समय गुप्तेश्वर बहुमुखी क्याम्पसको छेवैमा पोखराबाग्लुङ सडक र बडागाउँको डिलबाट फोहर विसर्जन गर्दा स्थानीय र सरोकारवालाले विरोध गरेपछि नगरले विकल्प खोजेको थियो । त्यसरी फालेको फोहर सिधैं कालीगण्डकीमा मिसिने र त्यसले वातावरणमा गम्भीर असर पर्ने गरेको जनाउँदै पुनरावेदन अदालत बागलुङमा रिट निवेदन परेपछि जग्गा भाडामै लिएर व्यवस्थापन गरिँदै आइएको थियो । यसपछि आम्दानीसमेत हुन थालेको नगरपालिकाले जनाएको छ । कुश्माले कुहिने फोहरलाई खाडलमा थुपारेर कम्पोस्ट मलका रूपमा बिक्री गरिरहेको छ । सेक्रेट नेपालका कार्यक्रम संयोजक टीकाराम भुसालका अनुसार कुहिनेभन्दा नकुहिने फोहरबाट राम्रो आम्दानी हुने गरेको छ । अहिले सेक्रेटले फोहर वर्गीकरणमा मात्रै १२ कामदार खटाएको छ । व्यवस्थित वर्गीकरण सुरु भएपछि दैनिक १० हजारसम्म आम्दानी भइरहेको छ । आवश्यक मात्रामा जग्गा नहुँदा व्यवस्थापनमा केही समस्या भएको भुसालले जनाउनुभयो । फोहर व्यवस्थापनका लागि नगरपालिकाले आवश्यक पूर्वाधार र गाडीको व्यवस्थापन गरेको छ । फोहर व्यवस्थापन कार्यक्रम सुरु भएपछि कुश्माबजार सफा र चिटिक्क देखिएको छ । नगरभित्रका विभिन्न होटल व्यवसाय तथा ससाना उद्योग कलकारखानाबाट निस्किने सिसा र प्लाष्टिकजन्य फोहर व्यवस्थापनमा जिल्लाको फलेवास नगरपालिकालाई समस्या देखिएको छ । अधिकांश ग्रामीण क्षेत्रका बासिन्दाले प्लाष्टिकजन्य फोहर जलाउने गरेको भए पनि सिसाजन्य फोहर व्यवस्थापनमा समस्या भएको नगरका प्रवक्ता अच्युत तिवारीले बताए। मदिरा तथा सर्वसाधारणले प्रयोग गर्ने औषधिका बोतल व्यवस्थापन सहज नहुँदा नगरभित्र वातावरणीय प्रदूषण बढ्दो छ । फलेवासले गत वर्ष सिसाजन्य फोहर सङ्कलन गरी खाडल खनेर दबाएको जनाएको छ । तर उक्त प्रक्रिया पनि दिगो र भरपर्दो हुने नदेखिएपछि चालु वर्ष उक्त कार्यक्रम सञ्चालन गरेको छैन । पर्वतको जलजला र पैंयु गाउँपालिकाले पनि फोहर वर्गीकरण गरेर सङ्कलन तथा व्यवस्थापन गर्न थालेका छन् । मोदी गाउँपालिकाले फोहर व्यवस्थापन नगर्दा मध्यपहाडी लोकमार्गमा पर्ने पातीचौर बजार, नजिकै रहेको मोदीखोला र पातीखोला दुर्गन्धित बन्दै गएका छन् । फोहर व्यवस्थापन योजना कार्यान्वयनको चरणमा रहेको मोदीका उपाध्यक्ष विमल लामिछानेले बताए। रासस"
कतारी राजकुमारी थानीले गरिन् अन्नपूर्ण आरोहण,"राजकुमारी अल थानीले यसअघि सगरमाथा, धवलागिरि, कञ्चनजङ्गा, लोहोत्से, आमादब्लम, मनास्लु, केटु हिमालको आरोहण गरेकी थिइन्। म्याग्दी : कतारको राजपरिवारका सदस्य शेखा अस्मा अल थानीले अन्नपूर्ण प्रथम हिमालको सफल आरोहण गरेकी छन्। इलाइट एक्सपिडिसनमार्फत उनी शनिबार अपराह्न ४ बजे आठ हजार ९१ मिटर अग्लो अन्नपूर्णको चुचुरोमा पुग्न सफल भएकी हुन्। अन्नपूर्ण प्रथम हिमाल म्याग्दीको अन्नपूर्ण गाउँपालिका४ मा अवस्थित छ । पर्वतारोही निर्मल पुर्जा (निम्स) नेतृत्वको शेर्पाहरूको टोलीको सहयोगमा थानीले अन्नपूर्ण आरोहण गरेकी इलाइट एक्सपिडिसनका निर्देशक मिङ्मा डेभिड शेर्पाले जानकारी दिए। 'विश्वको दशौँ अग्लो शिखर अन्नपूर्ण हिमालको आरोहण गर्ने थानी पहिलो कतारी महिला बन्नुभएको छ ', उनले भने, 'आस्मासहित अमेरिकाकी अन्ना गुटु र फ्रान्सकी अलस्डेयर स्कट म्याकेन्जीले पनि अन्नपूर्ण आरोहण गर्नुभएको छ ।' टोलीमा रहेका मिङ्मातेन्जी शेर्पा, दोर्ची शेर्पा र तेजन गुरुङले पनि अन्नपूर्ण सफलतापूर्वक आरोहण गरेका छन्। राजकुमारी अल थानीले यसअघि सगरमाथा, धवलागिरि, कञ्चनजङ्गा, लोहोत्से, आमादब्लम, मनास्लु, केटु हिमालको आरोहण गरेकी थिइन्। पेसाले चिकित्सक रहेकी थानी कतारको ओलम्पिक कमिटीको पनि नेतृत्व गरेकी थिइन् । अन्नपूर्ण हिमाल आरोहणका लागि २०७९ फागुन २२ गते थानी म्याग्दीमा आएकी हुन्। कतारको राजपरिवारको सदस्यबाट भएको अन्नपूर्ण हिमाल आरोहणले यस क्षेत्रको पर्यटन प्रर्वद्धन र थप पर्यटक भित्र्याउन सहयोग पुग्ने अन्नपूर्ण गाउँपालिका४ नारच्याङका वडाध्यक्ष लोकबहादुर फगामीले बताए। अन्नपूर्ण प्रथम हिमालमा शनिबार बिहानदेखि चालु वर्षको वसन्त यामको आरोहण सुरु भएको हो । सेभेट समिट ट्रेकका पासाङनुर्वु शेर्पाको नेतृत्वमा तीन नेपाली, एक पाकिस्तानी र एक जना अष्ट्रेलियन पर्वतारोहीले पनि शनिबार अन्नपूर्ण आरोहण गरेका थिए। यस वर्ष अन्नपूर्ण हिमाल आरोहणका लागि पर्यटन विभागबाट पाँच वटा समूहका ४५ जनाले अनुमति लिएका छन् । अन्नपूर्ण हिमाल संसारको दशौँ अग्लो हिमाल हो । विसं १९५० मा फ्रान्सका मौरिस हर्गोजले अन्नपूर्ण पहिलोपटक आरोहण गरेका थिए । मौरिसले अन्नपूर्ण चढेको तीन वर्षपछि १९५३ मा सर एडमण्ड हिलारी र तेन्जिन नोर्गे शेर्पाले सर्वोच्च शिखर सगरमाथा आरोहण गरेका थिए। रासस"
सोलुखुम्बु क्षेत्रका होटल लजमा विदेशीको चाप बढ्दै,"सल्लेरीमा दैनिक सरदर २ दर्जनको हाराहारीमा पर्यटक आउने गरेको व्यवसायीहरु बताउँछन्। सगरमाथा क्षेत्र भ्रमणमा आउने पर्यटकहरु पछिल्लो समय सदरमुकाम हुँदै गाडी मार्फत खुम्बुतर्फ जाने क्रम बढ्दो छ। सोलुखुम्बु : पर्यटकीय सिजन सुरु भएसँगै सोलुखुम्बु सदरमुकाम क्षेत्रका व्यवसायीहरुमा व्यस्तता बढेको छ। समर सिजनमा विदेशी पर्यटकहरु भित्रिएसँगै यहाँका होटल तथा लज सञ्चालकहरुमा व्यस्तता बढेको हो। केही वर्षअघिसम्म खुम्बु क्षेत्रमा सिधै जहाज मार्फत पुग्ने गरेका विदेशी तथा स्वदेशी पर्यटक अहिले सल्लेरी क्षेत्रमा देखिन थालेका छन्। भ्रमणका लागि खुम्बु मात्रै रोजाइमा पर्ने पर्यटकसमेत सल्लेरीबाट थामडाँडासम्म सडक सञ्जाल पुगेसँगै गाडी मार्फत सल्लेरी हुँदै आउने पर्यटकको संख्या बढ्न थालेका छन्। हिमालयन शेर्पा होटलका कविराज खालिङ राई भन्छन्,सिजन सुरु भएपछि त हामीलाई निक्कै व्यस्त बनाएको छ, विदेशीहरु पनि आउँछन्, कुनै बस्ने गरेर आउँछन् भने कुनै चिया, नास्ता गर्ने आउँछन्, यहाँ त एयरपोर्ट नजिक भएर प्लेनबाट आउने पर्यटक पनि आउँछन्, गाडीबाट आउने पनि आइराहुन्छ, नेपाली पर्यटकहरुको चाप पनि त्यतिकै छ। सडकको पहुँच विस्तार भएसँगै सदरमुकाम क्षेत्रका व्यवसायीहरु समेत अहिले पर्यटकको स्वागत सतकारमा रमाइरहेका छन्। कतिपय पर्यटकहरु गाडीमार्फत आएर यहाँ बास बस्छन् भने कतिपय काठमाडौंबाट जहाजमार्फत फाप्लु आएर त्यहाँबाट जिप मार्फत उकालो लाग्ने गरेका छन्।, फाप्लु होटल एण्ड लजकी सञ्चालक सिता विश्वकर्माले भनिन्। सल्लेरीमा दैनिक सरदर २ दर्जनको हाराहारीमा पर्यटक आउने गरेको व्यवसायीहरु बताउँछन्। सगरमाथा क्षेत्र भ्रमणमा आउने पर्यटकहरु पछिल्लो समय सदरमुकाम हुँदै गाडी मार्फत खुम्बुतर्फ जाने क्रम बढ्दो छ। जसका कारण सल्लेरी तथा फाप्लुबाट माथिल्लो क्षेत्रका लागि छुट्ने जिपहरुमा समेत विदेशीको चाप रहेको सोलुखुम्बु सगरमाथा यातयात प्रालिका अध्यक्ष रामबहादुर विश्वकर्माले बताए। उनले भने, अहिले यात्रुको चाप राम्रो छ, हामीले यहाँबाट खुम्बु क्षेत्रमा क्यू सिस्टमबाट सवारी पठाउने गरेका छौ, जसमा अधिकांश गाडीमा विदेशी यात्रु हुन्छन् नै, कतिपय गाडी त विदेशीले नै भरिएको हुन्छ। सडक सञ्जालले माथिल्लो क्षेत्र सदरमुकाम जोडिएसँगै यहाँका व्यवसायीहरुले समेत व्यवसायिक लाभ लिन थालेका हुन्। विगतमा हवाइ माध्यमको विकल्प नहुँदा सिधै लुक्ला ओर्लिएर उकालो लाग्ने पर्यटकहरु समेत अहिले काठमाडौंबाट जिप मार्फत सल्लेरी हुँदै खुम्बुतर्फ लाग्ने गरेको व्यवसायीहरु बताउँछन्। जसका कारण तल्लो क्षेत्रमा समेत पर्यटनको संभावना बढ्दै गएको छ।"
उदयपुरको शाहीखोलामा पक्की पुल बन्ने,"उदयपुर : वर्षाको समयमा शाही खोलामा आएको बाढी रोकिएला र तरौंला भन्ने उदयपुरको त्रियुगा नगरपालिका ८ का स्थानीयको सपना अब पूरा हुने भएको छ । आकाशको पानी नरोकिएसम्म बाढी नघटने भएपछि खोलाको डरले घरमै बस्दै आएका स्थानीयले शाहीखोलामा पक्की पुल पाउने निश्चित भएको हो । सदरमुकामबाट ६ किलोमिटर उत्तरपश्चिम क्षेत्रमा रहेको शाहीखोला वर्षाको समयमा स्थानीयका लागि अभिषाप बन्दै आएको छ । जनधनको क्षति हुने गरी आउने बाढीका कारण स्थानीय समस्या पर्दासमेत आउजाउँ गर्न सकेका थिएनन् । बाढी आएको बेला आकस्मिक बिरामीलाई समेत उपचारका लागि लैजान नसकेपछि वैकल्पिकरुपमा लामो दुरीको बाटो प्रयोग गर्न बाध्य भएका स्थानीय मदनराज कटुवालले बताए । उनले भने, अन्य बेला त ठिकै हुन्छ, आपत्तविपत्त परेको बेला समस्या हुन्छ अनी जहिले घुमेर अर्को बाट जानुपर्ने हुन्छ, त्यतिन्जेलसम्म बिरामीको अवस्था के हुन्छ भन्न सकिन्न ।' राष्ट्रिय योजना आयोगमार्फत् समपुरक कोषबाट राजावासबैरेनीभान्टाबारी जोड्ने सडकअन्तर्गत शाहीखोलामा पक्की पुल निर्माणको प्रक्रिया सुरु गरिएको हो । यो सडक त्यस क्षेत्रको सबैभन्दा पुरानो सडक हो । निर्माण हुन लागेको पक्की पुलको त्रियुगा नगरपालिकाका मेयर बसन्तकुमार बस्नेतले शिलान्यास गरेका छन् । बहुवर्षीय योजनाअनुरुप २०८२ साल बैशाख १२ गते निर्माण सम्पन्न गर्ने गरी हिमनिर्माण सेवाले ४ करोड ५१ लाख २५ हजार ५ सय ७४ रुपैँयामा पुलको ठेक्का लिएको हो । सिंगल स्पाम भएको ४० मिटर लामो मोटरेबल पुल दुई लेनको हुने जनाइएको छ । पुलको शिलान्यास गर्दै मेयर बस्नेतले गाउँको विकासका लागि सडक, बिजुली, पानी अति आवश्यक रहेको बताउँदै बन्ने पुल त्रियुगा रिङरोडको अवधारणा अनुसार तयार गरिएको बताए । उनले स्थानीयको मागबमोजिम व्यस्त सडकखण्डको शाहीखोलामा पुल निर्माणले यातायात सञ्चालन र दैनिकीमा ठूलो राहत पुग्ने बताए ।"
अन्नपूर्णमा सिजनको पहिलो आरोहण,"बेनी : म्याग्दीस्थित अन्नपूर्ण प्रथम हिमालमा चालू वसन्त यामको पहिलो हिमाल आरोहण भएको छ। सेभेट समिट ट्रेकका पासाङ नुर्वु शेर्पाको टोलीले शनिबार दिउँसो ११:३५ मा अन्नपूर्णको सफल आरोहण गरेको हो। ट्रेकका प्रबन्धक थानेश्वर गुरागाईंले तीन नेपाली, एक पाकिस्तानी र एक अस्ट्रेलियनको टोलीले अन्नपूर्णको चुचुरोमा पुगेको जानकारी दिए। आठ हजार ९१ मिटर अग्लो अन्नपूर्ण हिमाल म्याग्दीको अन्नपूर्ण गाउँपालिकाको वडा नं४ नारच्याङको भूगोलमा पर्छ। नुर्वुको टोलीले बनाएको बाटो प्रयोग गरेर अन्य आरोहीको टोली पनि अन्नपूर्णको चुचुरोमा पुग्ने क्रममा छन्। यस वर्ष अन्नपूर्ण हिमाल आरोहणका लागि पर्यटन विभागबाट पाँच समूहका ४५ जनाले अनुमति लिएका छन्। अन्नपूर्ण हिमाल संसारको दशौं अग्लो हिमाल हो। अन्नपूर्ण आरोहणका लागि विभिन्न कम्पनीबाट पुगेका आरोही र पर्यटकको आधार शिविरमा चहलपहल बढेको छ। इलाइट ट्रेकिङ कम्पनीमार्फत कतारकी राजकुमारी आस्मा अल्थानी अन्नपूर्ण प्रथम हिमाल आरोहणका लागि गत फागुन २३ गते म्याग्दीमा आएकी थिइन्। आल्थानीको आरोहण टोलीको नेतृत्व कीर्तिमानी आरोही निर्मल पुर्जाले गरेका छन्। १९५० सालमा फ्रान्सका मौरिस हर्गोजले अन्नपूर्ण पहिलो पटक आरोहण गरेका थिए। मौरिसले अन्नपूर्ण चढेको तीन वर्षपछि १९५३ सालमा सर एडमन्ड हिलारी र तेन्जिन नोर्गे शेर्पाले सर्वोच्च शिखर सगरमाथा आरोहण गरेका थिए।"

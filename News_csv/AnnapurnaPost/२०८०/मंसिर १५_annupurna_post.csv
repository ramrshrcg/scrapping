शीर्षक,विवरण
भुक्तानीका विषयमा महानगर र प्राधिकरणबीच विवाद,"विराटनगर : विद्युत महसुल, सम्पत्ति कर र पोल भाडा भुक्तानीको विषयलाई लिएर विराटनगर महानगरपालिका र विद्युत प्राधिकरण विराटनगर वितरण केन्द्रबीच विवाद बढेको छ। भुक्तानीका लागि महानगर र प्राधिकरणबीच एकअर्कालाई पत्राचार गर्ने दोहोरी चलेको हो। प्राधिकरणले सडक बत्तीको विद्युत महसुलवापतको बक्यौता रकम भुक्तानी गर्न महानगरलाई यसअघि नै पत्राचार गरेको थियो। महानगरले महसुल नबुझाएपछि प्राधिकरणले गत बुधबार तीनवटा वडाको सडक बत्तीको लाइन नै काटिदियो। महसुल भुक्तानी गर्न बाँकी रहेको भन्दै सडक बत्तीको लाइन काट्न थालेपछि महानगरले पनि सम्पत्ति कर र बिजुलीको पोल भाडा तिर्न प्राधिकरणलाई पत्राचार गरेको छ। महानगरले सडक बत्तीको ८ करोड ६६ लाख ८ हजार ७ सय ७ रुपैयाँ तिर्न बाँकी रहेको उल्लेख गरेर बक्यौता रकम तिर्नुपर्ने भन्दै प्राधिकरणले गत असोज २१ गते ४५ दिने सूचना जारी गरेको थियो। महानगरले उक्त रकम हालसम्म भुक्तानी नगरेपछि लाइन काटिएको प्राधिकरण विराटनगर वितरण केन्द्रका प्रमुख सरोजकुमार साहले बताए। प्राधिकरणले गत बुधबार काटिदिएको तीनवटा वडाको लाइन पुनः महानगरले जोड्यो। बक्यौता नतिरिकन महानगरले जोडेपछि प्राधिकरणले फेरि अन्य वडाको समेत लाइन काटिदिएको छ। प्रमुख साहका अनुसार विराटनगर१, ५, ६, १४ र १५ नम्बर वडाको सडक बत्तीको लाइन शुक्रबार काटिएको जानकारी दिए। उनका अनुसार शुक्रबार मोरङको बूढीगंगा गाउँपालिका४ र ६ नम्बर वडाको सडक बत्तीको लाइन पनि काटिएको छ। बूढीगंगाले सडक बत्तीको ८४ लाख रुपैयाँभन्दा बढी तिर्न बाँकी रहेको साहले बताए। बक्यौता तिर्न दबाब दिँदै लाइन काट्न थालिएपछि महानगरले सम्पत्ति कर र महानगरभित्र रहेका बिजुलीको पोलको भाडा तिर्न आग्रह गरेर बिहीबार प्राधिकरणलाई पत्राचार गरेको छ। महानगरपालिकाले बिजुलीको खम्बा इन्टरनेट सर्भिस प्रभाइडरहरुलाई दिएवापत भएको आम्दानीको १० प्रतिशत बहाल कर तिर्नसमेत आग्रह गरेको छ। महानगरका प्रमुख प्रशासकीय अधिकृत राजेन्द्र पराजुलीले पठाएको पत्रमा सम्पत्ति करवापत प्राधिकरणले ३ करोड ८१ ८५ हजार ७ सय ३३ रुपैयाँ तिर्न बाँकी रहेको उल्लेख छ। महानगरमा २३ हजार १ सय ५१ वटा बिजुलीका पोलहरु छन्। प्राधिकरणले ७ वर्षदेखि पोलको भाडा नबुझाएको महानगरको दाबी छ। महानगरका अनुसार पोल भाडावापत मात्रै प्राधिकरणले ६ करोड १९ लाख २८ हजार ९ सय २५ रुपैयाँ बुझाउनुपर्ने हुन्छ। प्रमुख प्रशासकीय अधिकृत पराजुलीले सम्पत्ति कर र पोल भाडा गरेर १० करोड १ लाख १४ हजार ६ सय ५८ रुपैयाँ महानगरलाई प्राधिकरणले बुझाउन बाँकी रहेको बताए। बुझाउन बाँकी रहेको रकम तिर्नका लागि आग्रह गरेर प्राधिकरणलाई पत्राचार गरिएको छ, उनले भने, प्राधिकरणले विराटनगर वितरण केन्द्र र प्रदेश कार्यालय स्थापना भएयता सम्पत्ति कर बुझाएको छैन। प्राधिकरणले स्थानीय सरकारबाट नक्सा पाससमेत नगरेको महानगरको राजस्व महाशाखा प्रमुख सरोज गौतमले बताए। उनका अनुसार नक्सा पासवापतको दस्तुर छुट्टै लाग्छ। महानगरले बिजुलीको पोल भाडा २०७४०७५ बाट लिन सुरु गरेको हो। महानगरपालिकाले प्रतिपोल भाडा आर्थिक वर्ष २०७४०७५ का लागि २ सय ७५, २०७५०७६ मा ३ सय, २०७६०७७ मा ३ सय ५०, २०७७०७८ मा ४ सय, २०७८०७९ मा ४ सय २५, २०७९०८० मा ४ सय ५० र चालु आर्थिक वर्ष २०८००८१ का लागि ४ सय ७५ रुपैयाँ तोकेको थियो। प्राधिकरण आफूले चैं सम्पत्ति कर र पोल भाडावापतको रकम तिरेको छैन। बक्यौता तिर्नुपर्ने भनेर एक्कासि महानगरभित्रका सडक बत्तीको लाइन काटिदियो, प्रमुख प्रशासकीय अधिकृत पराजुलीले भने, त्यसपछि महानगरका तर्फबाट पनि सम्पत्ति कर र पोल भाडावापतको रकम तिर्न आग्रह गरेर प्राधिकरणलाई पत्राचार गरिएको हो। महसुल बक्यौताको विषय पुरानै समस्या हो। बक्यौता तिर्न बारम्बार दबाब आउन थालेपछि महानगरले पनि सम्पत्ति कर र पोल भाडा बुझाउन प्राधिकरणलाई ताकेता गर्नु परेको पराजुलीको भनाइ छ। प्राधिकरणले बुझाउनुपर्ने कर बुझाएमा महानगरपालिकाले पनि विद्युतको बक्यौता तिर्ने जानकारी उनले दिए। स्थानीय सरकार र प्राधिकरण बीचको भुक्तानी विवाद अहिलेको हैन। बारम्बार बल्झिरहने पुरानो समस्या समाधानतर्फ भने सम्बन्धित निकायले चासो दिएको पाइँदैन। केन्द्रका प्रमुख साहका अनुसार नेपाल विद्युत प्राधिकरण ऐनमा प्राधिकरणले स्थानीय कर तिर्न नपर्ने उल्लेख छ। ऐनमै उल्लेख नभएको कर तिर्न आवश्यक नभए पनि महानगरले दाबी गर्यो। पत्राचार नै गरेको छ, उनले भने, महानगरले पठाएको पत्र प्राधिकरणको केन्द्रीय कार्यालयमा पठाइसकिएको छ। माथिबाट आएको निर्देशनअनुसार प्रक्रिया अघि बढ्छ। दुवै पक्षबीच छलफल गरेर समस्याको समाधान निकाल्ने तयारी भइरहेको साह बताउँछन्।"
हिमाल जोगाऔं,"सरकारले विश्व समुदायमा नेपालको पर्यावरण जोगाउने पहलमा गरेको योगदान र हरित गृह ग्यास उत्सर्जनले पारेको असरबारे बुझाएर क्षतिपूर्तिको माग गर्ने उपयुक्त अवसर पनि हो। सुन्दर हिमाली शृंखला अहिले कालापहाड जस्ता देखिन थालेका छन्। हिउँ नै पर्न छोडेको छ। हिमरेखा माथीमाथी सर्दै जान थालेका छन्। पानीको सञ्चिति घटेको छ। पहाडमा समेत खानेपानीका मुहान तथा खोला खोल्साहरूमा पानीको मात्रा घट्दै गएको छ। जलवायु परिवर्तनमा नेपालको भूमिका नगन्य छ। तर, जलवायु परिवर्तनका कारण प्रभावित र जोखिमपूर्ण राष्ट्रको सूचीमा छ। जलवायु परिवर्तनका कारण मौसममा आएको फेरबदलका कारण स्याउको फूल फूल्ने समय चैतवैशाख महिनामा स्याउ बोटमा परागसेचन (पोलेनेसन) हुन नपाएपछि स्याउ उत्पादन नै घटेको छ। विश्वव्यापी रूपमा बढिरहेको कार्बन उत्सर्जनका कारण मुलुकको तापक्रम बढिरहेको छ। यसको सीधा असर हिमालय क्षेत्रमा पर्दा हिमाल, हिमनदी र हिमतालहरूको पग्लिने र फैलने गति तीव्र भइरहेको छ। हिमालमा हिउँ नपर्नु, परेको हिउँ चाँडै बिलाएर जाने र हिमालका फेदमा हिमतालको क्षेत्रफल बढ्दै जाने गरेको तथ्यले जलवायु परिवर्तनको सीधा असर हिमालमा परेको सहजै अनुमान गर्न सकिन्छ। सन् १९७० देखि २००७ सम्म नेपालको खुम्बु क्षेत्रमा पर्ने इम्जा र ल्होत्से हिमनदीको उचाइ घटेको तथ्य पनि अध्ययनले सार्वजनिक गरेको छ। हिमतालको तीव्र विकासले हिमताल बिस्फोटको जोखिम बढेको छ भने कोशी, गण्डकी र कर्णाली जलाधार क्षेत्रमा सम्भावित खतरनाक ४७ वटा हिमताल भएको पुष्टि गरेको छ। ठूला एवं धनी राष्ट्रहरूले नै प्राकृतिक स्रोतसाधनको अत्यधिक दोहन गरेका छन्। उच्च मात्रामा हरितगृह ग्यास उत्पादन भइरहेको छ। त्यसबाट पृथ्वीको तापमान बढ्दै गएको छ। कोप२८ सम्मेलन (संयुक्त राष्ट्र जलवायु परिवर्तन फ्रेमअर्क सम्मेलन) बिहीबारबाट दुबईमा सुरु भएको छ। पहिलोपटक जलवायु परिवर्तनले मानव जीवन र बसाइँसराइमा (माइग्रेसन) हुने गरेको प्रभावबारे समेत छलफल हुँदै छ। त्यसकारण कोप२८ सम्मेलनमा नेपालले ठूला एवं धनी राष्ट्रका कारण हिमालमा परेको प्रभावबारे गम्भीर रूपमा विषय उठाएर क्षतिपूर्ति माग्नुपर्ने विज्ञहरूको सुझाव छ। सरकारले विश्व समुदायमा नेपालको पर्यावरण जोगाउने पहलमा गरेको योगदान र हरित गृह ग्यास उत्सर्जनले पारेको असरबारे बुझाएर क्षतिपूर्तिको माग गर्ने उपयुक्त अवसर पनि हो।"
पाल्पामा प्रथम सुन्तला महोत्सव भोलि,"पाल्पा : पाल्पा रिब्दीकोट गाउँपालिका७ पालुङ मैनादीमा भोली (शनिबार) प्रथम सुन्तला महोत्सव हुने भएको छ। पालिकास्तरमा सुन्तला खेती गर्ने कृषकको उत्पादनमा वृद्धि, बजारीकरण, व्यावसायिकीकरण र सुन्तलाको विविधीकरणमा सहयोग पुर्याउन महोत्सव आयोजना गरिएको गाउँपालिकाले जनाएको छ। गाउँपालिकाको समन्वय वडा ७ कार्यालयको आयोजना तथा मैनादी कृषि सहकारी संस्थाको व्यवस्थापनमा सुन्तलाको बजार प्रवद्र्धन र कृषकलाई प्रोत्साहनका लागि महोत्सव आयोजना गर्न लागिएको रिब्दीकोट गाउँपालिका७ का वडाध्यक्ष दानबहादुर कुँवरले बताए। उनले वडा ७ माबै २ सय कृषकले सुन्तला खेती गर्दै आएको जनाए। महोत्सवमा सुन्तला खेतीका लागी माटो शिविर, प्लान्ट क्लिनिक, सुन्तलाका विभिन्न परिकार, सुन्तला खेतीसँग गर्न सकिने विषयमा जानकारी दिइने छ। सुन्तला बगैचाको अवलोकन, सुन्तला खाने प्रतियोगिता, सुन्तला खेतीमा प्रविधिको प्रयोग, विषादीको प्रयोगबारे सचेतना, उत्कृष्ट सुन्तला कृषक सम्मान कार्यक्रम गरिने गाउँपालिका अध्यक्ष नारायणबहादुर कार्कीले जानकारी दिए। गाउँपालिकालाई कृषिमा अगाडि बढाउन महोत्सवको आयोजना गर्न लागिएको गाउँपालिका उपाध्यक्ष कान्ता अधिकारीले बताइन्। गाउँपालिकाका प्रमुख प्रशासकीय अधिकृत मदन अर्यालले नयाँ सोच अनुसार कृषकलाई कृषि पेसालाई निरन्तरता दिन सुन्तला खेतीको प्रचारप्रसार, प्रविधि प्रदर्शन, भण्डारण र प्रशोधनसहित बजारीकरणका लागि महोत्सवको आयोजना गरेको बताए।"
बिनाअनुमतिका हेन्ड सेट बरामद,"जोमसोम : मुस्ताङ प्रहरीले बिना अनुमतिपत्र ल्याइएका वाउफिङ कम्पनीका १० थान हेन्डसेट (सञ्चार उपकरण) बरामद गरेको छ। म्याग्दी र मुस्ताङ सीमाना घाँसामा प्रहरी चौकीले नियमित चेकजाँच गर्ने क्रममा बुधबार १० भारतीय पर्यटकको साथबाट बिना अनुमतिका हेन्डसेट बरामद गरिएको हो। जिल्ला प्रहरी कार्यालय मुस्ताङका प्रहरी नायव उपरीक्षक भोजराज पाण्डेले पोखराबाट म्याग्दी हुँदै मोटरसाइकलमा मुस्ताङ आउँदै गरेका भारतीय पर्यटकको साथबाट सञ्चार प्रयोजनका लागि ल्याइएका बिनाअनुमति पत्रका १० थान हेन्ड सेट बरामद भएको बताए। भारतबाट हिमालय बुलेट, कावासाकी र डुक कम्पनीको १० मोटरसाइकलमा यात्रा गर्दै आएका भारतीय पर्यटकको हेन्टसेट बरामद भई जिल्ला प्रहरी कार्यालय मुस्ताङलाई प्राप्त भएको प्रहरी नायव उपरीक्षक पाण्डेले उल्लेख गरे। मोटरसाइकलमा सुवाराङ, डटर्सर सुरुकार्य, मदससिंह र वसुमाता रायलगायत १० भारतीय छन्।"
औद्योगिक व्यापार महोत्सव पुसमा,"गुलरिया : बर्दियाको सदरमुकाम गुलरियामा प्रादेशिक कृषि, पर्यटन तथा औद्योगिक व्यापार महोत्सव हुने भएको छ। समृद्ध बर्दियाको प्रमुख आधार कृषि, पर्यटन, उद्योग, संस्कृति र पूर्वाधारको नारासहित उद्योग वाणिज्य संघ गुलरियाले महोत्सव गर्न लागेको हो। महोत्सव आगामी पुस ६ देखि १६ गतेसम्म गुलरियाको अस्पताल रोडमा सञ्चालन हुनेछ। महोत्सवमा १ लाख दर्शक भिœयाई ५ करोड रुपैयाँबराबरको कारोबार गर्ने लक्ष्य रहेको उद्योग वाणिज्य संघ गुलरिया बर्दियाका अध्यक्ष देवेन्द्र पाण्डेले बताए। कृष्णसार संरक्षण क्षेत्र, बर्दिया राष्ट्रिय निकुञ्ज, बबई भ्याली, बढैया तथा सत्खलुवा ताललगायत जिल्लाका महत्त्वपूर्ण पर्यटकीय गन्तव्यको प्रचारप्रसार गर्दै स्तरोन्नतिमार्फत आन्तरिक तथा बाह्य पर्यटक गन्तव्यको रूपमा विकास गर्ने उद्देश्य लिइएको छ। कृषिजन्य उत्पादन तथा जडीबुटीको व्यवसायीकरण गर्दै लगानीका अवसरको खोजी गर्नुका साथै स्थानीय कला संस्कृति, साहित्य भाषाको संरक्षणमा जोड महोत्सवमा दिइएको छ। प्रत्येक वर्ष गुलरियामा व्यापार महोत्सव हुँदै आए पनि कोभिड महामारी पछि पहिलो पटक महोत्सव गर्न लागिएको हो। पाण्डेले थपे, महोत्सवमा प्रादेशिक डान्स आइडल प्रतियोगिता, घरेलु उत्पादन, दैनिक उपभोग्य सामग्री, ख्यातिप्राप्त राष्ट्रिय तथा स्थानीय कलाकारको बेजोड प्रस्तुति, मनोरञ्जनसहितको बाल उद्यान, कृषि उत्पादन तथा जडीबुटी, हस्तकला, स्थानीय थारू तथा विभिन्न जातजातिका परिकार पस्किनेछ, पाण्डेले भने, संस्कृति, गारमेन्ट, जुत्ता, गलैंचा, पस्मिनालगायत कृषियन्त्र उपकरण महोत्सवका मुख्य आकर्षक हुन्। महोत्सवमा ५९ लाख ३० हजार खर्च लाग्ने अनुमान गरिएको छ।"
धनगढी शीर्ष स्थानमा,काठमाडौं : साविक उपविजेता धनगढी एफसी नेपाल सुपर लिग (एनएसएल)को शीर्ष स्थानमा उक्लिएको छ। बिहीबार त्रिपुरेश्वरस्थित दशरथ रंगशालामा भएको खेलमा बुटवल लुम्बिनी एफसीलाई १० गोलले पराजित गर्दै धनगढी शीर्ष स्थानमा उक्लिएको हो। धनगढी स्पष्ट दुई अंकको अग्रता लिँदै शीर्ष स्थानमा उक्लिएको हो। दोस्रो स्थानको ललितपुर सिटी एफसीको दुई खेलमा चार अंक छ। पहिलो खेलमा धनगढीले वीरगन्ज युनाइटेडलाई २१ गोलले पराजित गरेको थियो। निकै प्रतिस्पर्धात्मक खेलमा इन्जुरी समयमा आफिज ओलावालेले निर्णायक गोल गरेपछि धनगढीले बुटवल लुम्बिनी एफसीलाई १० गोलले पराजित गरेको हो। खेलको १९औं मिनेटमा मणि लामाको प्रहार धनगढीका गोलरक्षक मोहमद ताहाले बचाए। त्यसलगत्तै बुटवल लुम्बिनीले फ्रिकिक पाएको थियो। कप्तान एरिक विष्टको प्रहार धनगढीका गोलरक्षक ताहाले मुस्किलले बचाएका थिए। २५औं अहमद हिजाजीको प्रहार पोस्ट्मा लागेर बाहिरिँदा धनगढी अग्रता लिनबाट बञ्चित भएको थियो। ३६ औं मिनेटमा बुटवल अग्रता लिनबाट चुक्यो। एरिक विष्टको कर्नरमा जिलेस्पीजंगको हेड बललाई ताहाले बचाएका थिए। त्यस लगत्तैको काउन्टर एट्याकमा धनगढीले गोल गर्न सकेन। ७२औं मिनेटमा बुटवलले गोलको सुनौलो अवसर खेर फालेको थियो। आइकोनिक खेलाडी आशिष लामाले दिएको पासलाई निराजन धामी र स्टेफन बिनोङले भेट्टाउन सकेनन्। धनगढी शीर्ष स्थानमा उक्लिँदा बुटवल लुम्बिनीले भने लगातार दोस्रो हार बेहोरेको छ। पहिलो खेलमा बुटवल ललितपुर सिटी एफसीसँग २० गोलले पराजित भएको थियो।
माछापुच्छ्रेमा संरक्षण चित्रकला,"पोखरा : वरिष्ठ कलाकार दुर्गा बरालले आफूले बालककालमा देखेको सुन्दर माछापुच्छ्रे हिमाल पछिल्लो समय हिउँ घट्दै गएकाले सौन्दर्य पनि घटेको भन्दै चिन्ता व्यक्त गरेका छन्। अन्नपूर्ण संरक्षण क्षेत्रले सोमबार आयोजना गरेको कास्कीको माछापुच्छ्रे गाउँपालिकाको टुसे गाउँमा दुईदिने संरक्षण चित्रकला यात्रामा सहभागी हुन पुगेका कलाकार बरालले माछापुच्छ्रे हिमाल पोखराको प्रमुख सौन्दर्य रहेको तर पछिल्लो समय हिमालमा हिउँ कम हुँदै गएको बताए। पोखराको प्रमुख आकर्षण माछापुच्छ्रेलगायतका हिमाल कालापत्थरमा परिणत हुँदै जानु नेपालकै गौरव हिमालहरू जोखिममा पर्ने अवस्था तिर गएको भन्दै बरालले चिन्ता व्यक्त गरे। अर्का अग्रज कलाकार गोपाल श्रेष्ठले पहिले माछापुच्छ्रे हिमाल हेर्दै चित्र कोर्दा सौन्दर्य देखाउन बाक्लो हिउँ भएको क्षेत्रलार्ई पनि अलिअली चट्टान देखाउन कालो रंग पोत्ने गरेको तर अहिले माछापुच्छ्रेमा हिउँ कम भएर कालो हुँदै गएपछि कालापत्थरमा परिणत भएको भागलार्ई सेतो रंग भरेर चित्रमा हिउँको मात्रा थप्नुपर्ने अवस्था सिर्जना भएको बताए। संरक्षण चित्रकला यात्रा २०८० मा सहभागी १९ कलाकारले गुरुङ गाउँ टुसेमा बसेर गाउँबाट देखिने माछापुच्छ्रे, अन्नपूर्ण हिमालको अवलोकन मात्र गरेनन् जस्ताको तस्तै हिमालको चित्र कोरे। हिमालमा हिउँ घट्दै गरेकोमा चिन्ता व्यक्त गरे। कला चित्रयात्रामा ८१ वर्षका वरिष्ठ कलाकार दुर्गा बरालदेखि २१ वर्ष उमेरका युकेश नेपाली सहभागी थिए। चित्रकला यात्रामा अग्रज कलाकारहरू यादवचन्द्र भुर्तेल, गोपाल श्रेष्ठ, बुद्धि गुरुङलार्ई सम्मान गरिएको थियो। चित्रकलामार्फत संरक्षणमा योगदान दिएको भन्दै अग्रज कलाकारहरूलार्ई अन्नपूर्ण संरक्षण क्षेत्र आयोजना प्रमुख डा रबिन कडरियाले कलाकारहरूलार्ई सम्मान गरेका थिए। २०४३ सालमा अन्नपूर्ण संरक्षण क्षेत्र आयोजना स्थापना भएपछि यस क्षेत्रमा संरक्षणमा उपलब्धि हासिल भएको कडरियाले बताए। संरक्षण क्षेत्रमा जंगल दुई प्रतिशत बढेको पनि उनले सुनाए। स्थानीय समुदायमा संरक्षण गर्नुपर्छ भन्ने जागरण बढेको उनले बताए। संरक्षण र पर्यटन सँगसँगै यस क्षेत्रमा पर्यटकको आगमन पनि बढ्दो क्रममा रहेको उनले सुनाए। यो वर्ष नोभेम्बर महिनसम्म १ लाख ७० हजार पर्यटकले संरक्षण क्षेत्रको भ्रमण गरिसकेको र यो वर्ष अहिलेसम्म कै सबैभन्दा धेरै पर्यटक संरक्षण क्षेत्रमा आउने देखिएको उनले सुनाए। ९० भन्दा बढी विद्यालयमा संरक्षण शिक्षा चलेको र चित्रकलामार्फत प्रकृति, वन्यजन्तु संरक्षणको सन्देश दिने उद्देश्यले चित्रकला यात्रा हुँदै आएको उनले सुनाए। राष्ट्रिय प्रकृति संरक्षण कोष अन्नपूर्ण संरक्षण क्षेत्र आयोजनाद्वारा सञ्चालित प्रकृति विज्ञान संग्रहालयका प्रमुख तथा संरक्षण चित्रकला यात्राका संयोजक रमेश श्रेष्ठले प्रकृतिको महत्वलार्ई उजागर गरेर संरक्षणमा प्रेरित गर्ने उद्देश्यले २०४९ सालदेखि सुरु भएको कलायात्रा आगामी वर्षहरूमा पनि निरन्तर अघि बढ्ने बताए।"
इन्डोनेसिया भ्रमणमा स्टिकर भिसा अनिवार्य,काठमाडौं : नेपाल हेर्ने इन्डोनेसियाको ढाकास्थित दूतावासले नेपालबाट इन्डोनेसिया प्रवेश गर्दा स्टिकर भिसा अनिवार्य गरेको छ। इन्डोनेसिया तथा नेपालका विभिन्न एजेन्सीमार्फत ईभिसा प्रोसेस गर्दा चुनौती देखिएको भन्दै नयाँ व्यवस्था गरिएको दूतावासले जनाएको छ। दूतावासले सर्कुलर जारी गर्दै भिसासम्बन्धी सबै काम इन्डोनेसियको काठमामाडौंस्थित अवैतनिक वाणिज्यदूतको कार्यालयले सुझाव दिएको छ। ईभिसा आवेदन प्रक्रियामा आएका त्रुटिहरूको मूल्यांकन गर्दै दूतावासले अब नेपालबाट इन्डोनेसिया प्रस्तान गर्दा ईभिसाका लागि आवेदन नगर्नसमेत आग्रह गरेको छ। नेपालका लागि इन्डोनेसियाका अवैतनिक वाणिज्यदूत चन्द्रप्रसाद ढकालले नेपालबाट इन्डोनेसिया जाँदा भिसा अन एराईभलका लागि पहल भइरहेको जनाए। उनले नेपालीलाई सहजताका लागि दूतावास तथा इन्डोनेसियाली सरकारले थप सहजीकरण गर्न नयाँ व्यवस्था लागू भएको जनाए।
"विद्युत् उत्पादन घट्यो, मंसिरमै आयात गर्नुपर्ने अवस्था!","काठमाडौं : हिउँदयाम सुरु भएसँगै नेपाल विद्युत् प्राधिकरणले विद्युत् उत्पादन घटेको जनाएको छ। प्राधिकरणको तथ्यांकअनुसार आन्तरिक उत्पादन करिब १६ सय मेगावाटमा झरिसकेको छ। राष्ट्रिय प्रसारणमा करिब २८ सय २२ मेगावाट जोडिएकोमा करिब १२ सय मेगावाटले आन्तरिक उत्पादन घटेको प्राधिकरणका प्रवक्ता सुरेश भट्टराईले जानकारी दिए। आर्थिक वर्ष २०७९०८० मा करिब ६ सय मेगावाट राष्ट्रिय प्रसारणमा जोडिएको थियो। अहिले प्रणालीमा भएका माग १५ सय ८१ मेगावाट रहेको छ। अघिल्लो वर्षको भन्दा यो वर्ष करिब सवा सय मेगावाटले मात्र माग बढेको प्राधिकरणले जनाएको छ। उद्योग, कलकारखानामा माग कम भएको र गार्हस्थ्यमा मात्र माग बढेकाले विद्युत्को कुल मागमा वृद्धि हुन नसकेको हो। प्राधिकरणले अहिले करिब १ सय ५० मेगावाट भारत निर्यात गरिरहेको छ। २४ सैं घण्टा सरदरमा डेढ सय मेगावाट भारत निर्यात भइरहेको भट्टराईले जानकारी दिए। प्राधिकरणले देशभित्र खपत गरी बचत भएको वर्षायामको विद्युत् भारततर्फ निर्यात गर्दै आएको छ। प्रााधिकरणले आइएक्सको डेअहेड बजारमा प्रतिस्पर्धामार्फत र मध्यकालीन विद्युत् सम्झौताबमोजिम करिब ११० मेगावाट विद्युत् भारतीय कम्पनी एनटिपिसी विद्युत् व्यापार निगमलाई बिक्री गर्ने अनुमति पाएको छ। एनभिएनले उक्त विद्युत् हरियाणा राज्यमा बिक्री गरिरहेको छ। भारतको केन्द्रीय विद्युत् प्राधिकरणले प्रतिस्पर्धी बजारमा निर्यातका लागि स्वीकृति दिइएकै ५२२ मेगावाट मध्येबाट पहिलो चरणमा करिब ४४ मेगावाट विद्युत् रियल टाइम मार्केटमा बिक्रीलाई पनि अनुमति दिइसकेको छ। प्राधिकरणले प्रतिस्पर्धी बजारमा ५२२ मेगावाट र एनभिभिएनलाई ११० मेगावाट गरी ६३२ मेगावाट विद्युत् निर्यातका लागि स्वीकृति पाएको छ। तर, आन्तरिक उत्पादन कम हुँदा भारतको बिजुली निर्यात घटिरहेको प्रवक्ता भट्टराईले जानकारी दिए। मंसिर अन्तिमबाटै बिजुली किन्नुपर्ने हिउँदयाम सँगै खोलानालामा पानीको सतह कम हुँदै गएकाले यही मंसिरको अन्तिमबाट भारतबाट फेरि विद्युत् किन्नुपर्ने भट्टराईले प्रक्षेपण गरे। गत वर्ष करिब १९ अर्बको बिजुली भारतबाट आयात गरिएको थियो भने करिब ११ अर्ब रुपैयाँको बिजुली निर्यात गरिएको थियो। गत जेठ २८ गतेबाट बिजुली भारत निर्यात गर्न थालिएकोमा कात्तिक महिनासम्म करिब साढे १४ अर्ब रुपैयाँ बराबरको बिजुली निर्यात गरिएको छ। प्राधिकरणले औसत ८ रुपैयाँ प्रतियुनिटमा भारतमा बिजुली निर्यात गरिरहेको छ भने अब हिउँदमा भारतबाट आयात हुने बिजुली प्रतियुनिट करिब १२ भारुसम्म पर्नेे छ। जलाशययुक्त आयोजनामा सरकारले अझै ध्यान नदिने हो भने वर्षामा बेचेको बिजुलीले हिउँदमा किन्न नपुग्ने देखिन्छ। वर्षामा नकिनिएको बिजुली हिउँदमा उल्टै पेनाल्टी तिर्दै निजी प्रवर्द्धक विद्युतीय ऊर्जा उत्पादनमाप्रमुख हिस्सा निजी प्रबद्र्धकहरूले ओगटेका छन्। करिब २८ मेगावाट कुल उत्पादनमा निजी प्रवर्द्धकहरूको करिब १९ सय मेगावाट विद्युत् राष्ट्रिय प्रसारणमा जोडिएको छ। तर, अहिले करिब ८ सय मेगावाट मात्र निजी क्षेत्रको बिजुली उत्पादन भइरहेको छ। निजी प्रबद्र्धकहरूका आयोजना रनअफ रिभर (नदी प्रवाहमा आधारित) भएकाले हिउँद लागेसँगै खोलामा पानीको सतह कम हुँदा उत्पादन पनि कम हुन्छ। हिउँदमा करिब ३० प्रतिशतसम्म उत्पादनमा ह्रास आउने गरेको छ। निजी प्रबद्र्धकले प्राधिकरणसँग आयोजनको विद्युत् खरिद सम्झौता पीपीए गर्दा महिनामा कति उत्पादन गर्ने भन्ने सम्झौता गरेको हुन्छ र सोहीअनुसार प्राधिकरणलाई विद्युत् प्रवाह गर्नुपर्ने हुन्छ। सोहीबमोजिम सम्झौता भएको करिब ८० प्रतिशतभन्दा कम भए उल्टै आयोजनाले प्राधिकरणलाई हर्जना (पेनाल्टी) तिर्नुपर्ने हुन्छ। जति प्रतिशतले तोकिएको बिजुली उत्पादन हुँदैन त्यति बिजुली बराबरको शुल्क प्राधिकरणलाई तिर्नुपर्ने स्वतन्त्र ऊर्जा उत्पादकहरूको संस्था, नेपाल इप्पानका उपमहासचिव प्रकाश दुलाल बताउँछन्। वर्षामा करिब ५ सय मेगावाटसम्म बिजुली प्राधिकरणले नकिनेर खेरा गयो भन्ने निजी ऊर्जा प्रबद्र्धकले हिउँदमा भने तोकिएको बिजुली उत्पादन गर्न नसके हर्जना तिर्नुपर्ने हुन्छ। यसमा सबैभन्दा बढी १० देखि २५ मेगावाटसम्मका आयोजना पर्छन्। १० मेगावाटभन्दा कमका आयोजनालाई यस्तो हर्जना मिनाहा गरिएको छ। अहिले १० देखि २५ मेगावाट करिब ५१७ मेगावाट बिजुली राष्ट्रिय ग्रिडमा जोडिएको छ।"
सरकारी सम्पत्ति दुरुपयोग : मुख्यमन्त्रीलाई दोहोरो क्वाटर सुविधा,"बुटवल : लुम्बिनी प्रदेशका मुख्यमन्त्री डिल्लीबहादुर चौधरीले राजस्व अनुसन्धान कार्यालय बुटवललाई क्वाटर बनाएका छन्। मुख्यमन्त्री चौधरीले आउजाउका क्रममा एकाध समय बिताउन बनाइएको क्वाटरको रेखदेखका लागि चार जना नेपाली सेनालाई खटाइएको छ। राजस्व अनुसन्धानको बुटवलमा रहेका दुइटा भवनमा क्वाटर बनाएर मुख्यमन्त्री चौधरीले राज्यलाई आर्थिक भार थपेका छन्। सरकारी क्वाटर भनिए पनि काठमाडौं आउजाउ गर्दा कहिलेकाहीँ मात्र उनी बस्ने गरेका छन्। स्थायी राजधानी देउखुरीमा भएका कारण मुख्यमन्त्रीका लागि क्वाटर बनाइएको छ। संघीय सरकारले सातवटै प्रदेशका मुख्यमन्त्रीहरूलाई काठमाडौंको भैंसीपाटीमा पनि क्वाटर बनाएको छ। बुटवलमा रहेको प्रदेशको अस्थायी राजधानीलाई स्थायी घोषणा गरी दाङको देउखुरीमा सारेको तीन वर्ष भइसकेको छ। तर, मुख्यमन्त्री कार्यालयले राजस्व अनुसन्धानको भवन क्वाटरका रूपमा ओगटेको छ। राजस्व अनुसन्धान कार्यालय बुटवल उपमहानगरपालिकाले बुटवल नयाँ बसपार्कमा बनाएको टर्मिनल भवनको भाडामा सञ्चालित छ। घरभाडाबापत मासिक १ लाख ७० हजार रुपैयाँ राजस्व अनुसन्धान कार्यालयले भुक्तानी गर्छ। कामकाजको कार्यालय उकुसमुकुसमा परेर सेवा प्रवाह गरिरहेका बेला मुख्यमन्त्रीलाई विलासी भवनको सुविधा दिनु सेवाग्राहीमैत्री नभएको बुटवलका स्थानीय युवा प्रकाश खनालले बताए। प्रदेश सरकार स्थापना हुँदा तत्कालीन मुख्यमन्त्री हाल नेकपा एमालेका पार्टी महासचिव शंकर पोखरेलले राजस्व अनुसन्धान कार्यालयको भवनलाई आवासका रूपमा प्रयोग गरेका थिए। तर, यसबीचमा संस्थापक पोखरेलसहित माओवादीका कुलप्रसाद केसी र एमालेका लीला गिरीसमेत मुख्यमन्त्री भए पनि उनीहरूले यसलाई क्वाटरकै रूपमा प्रयोग गरेका थिए। राजस्व अनुसन्धान कार्यालय संघीय सरकार मातहत हो। मुख्यमन्त्रीको क्वाटरका रूपमा प्रयोग गरिएको बुटवल मिलनचोकमा ५ कठ्ठा क्षेत्रफल जग्गामा दुइटा भवन र २८ वटा कोठा छन्। वरिपरि सुरक्षाकर्मीहरूका लागि ब्यारेकसमेत बनाइएको छ। फराकिलो क्षेत्रफलमा भवन नहुँदा दैनिक कार्यालय सञ्चालनदेखि सुरक्षामा समेत चुनौती थपिएको राजस्व अनुसन्धान कार्यालय बुटवलका प्रमुख अनुसन्धान अधिकृत पशुपतिबाबु पुरीले बताए। आफ्नै भवनमा कार्यालय सार्नका लागि मुख्यमन्त्रीलाई भेटेर पनि कुरा राखेको हुँ, पुरीले भने, तर, ठोस निर्णय हुन सकेन। राजस्व अनुसन्धानका लागि जतिबेला पनि फिल्डमा खटिनुपर्ने भएकाले सुरक्षाका दृष्टिकोणले पनि कार्यालय उपयुक्त ठाउँमा हुनुपर्ने उनले बताए। मुख्यमन्त्री तथा मन्त्रिपरिषदको कार्यालय लुम्बिनी प्रदेशका प्रदेश सचिव एवं प्रवक्ता निराजन घिमिरेले तत्कालका लागि मुख्यमन्त्रीको क्वाटर बुटवलबाट हटाउने कुनै तयारी नरहेको बताए। बुटवलमा १० वटा प्रदेशका कार्यालयहरू भाडामा सञ्चालनमा छन्, घिमिरेले भने, भाडाका कार्यालयलाई सरकारी भवनहरूमा सार्ने तयारी छ। तर, मुख्यमन्त्रीको क्वाटर अहिले यथावत् नै रहन्छ। उनले बुटवलमा रहेका प्रदेशका विभिन्न कार्यालयहरूले घरभाडाका रूपमा वार्षिक १ करोड रुपैयाँ खर्च गर्ने गरेको जानकारी दिए।"
वर्षदिनमै किन उठ्यो मध्यावधिको विषय ?,"मुलुकमा आमनिर्वाचन भएको एक वर्ष पनि पुगेको छैन। ०७९ मा भएको निर्वाचनबाट कुनै एक दलको बहुमत आएन। त्यसैकारण जसले सबैखाले अस्त्र प्रयोग गर्न सक्छ उसकै नेतृत्वमा सरकार बन्ने स्थिति छ। काठमाडौं : मुलुकमा आमनिर्वाचन भएको एक वर्ष पनि पुगेको छैन। ०७९ मा भएको निर्वाचनबाट कुनै एक दलको बहुमत आएन। त्यसैकारण सरकार बनाउन दलहरूबीच अनेकखाले जोडघटाउ हुने गर्छन्। अर्थात्, जसले सबैखाले अस्त्र प्रयोग गर्न सक्छ उसकै नेतृत्वमा सरकार बन्ने स्थिति छ। संसद्को गणितले भन्छ सरकार बनाउन ठूलो दल बन्नै पर्दैन। त्यसैकारण तेस्रो दल माओवादीले कहिले एमाले त कहिले कांग्रेसको बुई चढेर सत्तामा राज गरिरहेको छ। सत्ता निर्माणमा संसदीय फोहोरी खेल का कारण मुलुकको राजनीति पनि अस्थिर बन्दै छ। त्यसैकारण, राजनीतिक उकुसमुकुस र अस्थिरताबाट उन्मुक्तिका लागि मध्यावधि निर्वाचनका प्रसंग उठ्ने गरेका छन्। कांग्रेस, माओवादी, नेकपा एकीकृत लगायतका पाँच दल मिलेर सरकार बनाएका छन्। उनीहरूबीच पनि ५ वर्षका लागि सत्ता चलाउने भागबन्डामा सहमति छ। माओवादीले करिब एक वर्ष सत्ताको स्वाद चाखिसकेकाले सरकार छोड्नुपर्ने दबाब पहिलो दल कांग्रेसबाट छ। कांग्रेसका शेखर कोइराला, गगन थापालगायतका नेताहरू सरकारको विकल्प खोज्नुपर्ने सार्वजनिक अभिव्यक्ति दिइरहेका छन्। हुन त, प्रतिनिधिसभाको कार्यकाल पूरा गरेमा ०८४ मा निर्वाचन हुनेछ। त्यसैलाई अहिले देखिनै दलहरू मिसन ०८४ भन्दै प्रचार गरिरहेका छन्। तर, विपक्षी दलहरूबाट मध्यावधिको प्रसंग उठ्न थालेपछि राष्ट्रिय राजनीतिमा अनेक बहस सुरु भएका छन्। रास्वपाले मधेस प्रदेशमा भएको केन्द्रीय कमिटीको बैठकमा सभापति रवि लामिछानेले प्रस्तुत गरेको राजनीतिक प्रतिवेदनमा भनेका छन्, एकातिर मुलुक झन्झन् उधो गतिमा जाने, अर्कातिर सबैलाई अर्को चुनाव चाहिने। त्यसो हो भने चार वर्ष कुरेर मुलुकलाई थप जटिल बनाउने कि मध्यावधिमा लैजाने? लामिछानेले भनेका छन्, यही बेथितिको निरन्तरता अर्को ४ वर्ष कुर्दा मुलुकलाई लाग्ने घाटा धेरै होला कि निर्वाचन गर्ने खर्च धेरै होला ? लामिछानेले प्रतिवेदनमा भनेका छन्, मिसन ८४ को नारा फेरिन पनि सक्छ, फेर्न पर्ने पनि हुन सक्छ। पार्टीको सबै संरचनालाई स्ट्यान्ड बाई रहन निर्देशन दिन्छु। एमाले अध्यक्ष ओलीले त मध्यावधिका लागि पार्टी तयार भएर बस्नुपर्ने उल्लेख गर्दै नेता कार्यकर्तालाई निर्देशन नै दिइसकेका छन्। मध्यावधिको प्रसंगपछि एमाले गाउँ पसिसकेको छ। सत्तारूढ दल भने यो विषयमा बोलेका छैनन्। तर, उनीहरूबीच खटपटी भने पक्कै छ। सरकारका कामकारबाहीप्रति सत्तारूढ दलभित्र असन्तुष्टि छ। कांग्रेसका महामन्त्रीद्वय गगन थापा र विश्वप्रकाश शर्मादेखि नेता डा शेखर कोइरालासम्म नै सरकारको आलोचनामा नै उत्रिएका छन्। नेकपा माओवादी केन्द्र अध्यक्षसमेत रहेको प्रधानमन्त्री पुष्पकमल दाहालले एकलौटी सरकार चलाएको भन्दै संस्थापन पक्षमा उकुसमुकुस छ। संस्थापन पक्षका प्रभावशाली मानिएका नेता एवं पूर्वगृहमन्त्री बालकृष्ण खाँण नै जेलमा थुनिइरहेका छन्। नेकपा एकीकृत समाजवादी, जनता समाजवादी पार्टी(जसपा)पनि सरकारका क्रियाकलापमा अन्तुष्ट छैनन्। तर, उनीहरू निर्वाचनमा जान भने तयार छैनन्। प्रमुख प्रतिपक्ष दल एमाले मिसन ०८४ भन्दै चुनावी अभियानमा निस्किसकेको छ। एमालेले बिहीबार नै बैतडीबाट झुलाघाटचिवा भञ्ज्याङ समृद्धिका लागि संकल्प यात्रा नै सुरुवात गरेको छ। एमालेको अभियान निकै लामो छ। निर्वाचन परिणामपछि देखिनै एमाले मिसन ग्रासरुट, संगठन र वैचारिक सुदृढीकरण लगायतका निरन्तर अभियान चलाइरहेको छ। एमालेको केन्द्रीय सदस्य र निर्वाचन विभागका उपप्रमुख निरज आचार्य एमाले जुनसुकै परिस्थितिको सामना गर्न तयार रहेको बताउँछन्। मिसन ८४ होस् वा मध्यावधि जे हुन्छ, त्यसको तयारीमा नै एमाले छ, उनले भने। सत्तारुढ गठबन्धन एक भएसम्म सरकार परिवर्तन र निर्वाचनको सम्भावना भने आफूले नदेखेको उनको भनाइ छ। उता अर्को प्रतिपक्ष दल रास्वपाले आफ्नो कमजोर अवस्था रहेको मधेस प्रदेशमा नै केन्द्रीय कमिटीको बैठक गरेको छ। उसले मधेसमा आफ्नो शक्ति बलियो बनाउनकै लागि त्यहाँ बैठक गरेको हो। राप्रपाले पनि झापामा पूर्वराजा ज्ञानेन्द्र लगेर आफ्नो प्रभाव स्थापित गरेको छ। तथापी ज्ञानेन्द्रलाई पूर्व नभनी राजा मात्रै भनेर शालिकको नाम राखेपछि राप्रपाको त्यो कार्यक्रम विवादमा परेको छ। प्रतिपक्ष दलहरूको अभियान चुनाव केन्द्रित नै देखिएका छन्। दलहरूप्रतिको वितृष्णा, निराशाले गर्दा प्रमुख दलहरू निर्वाचनमा जान डराइरहेका छन्। कांग्रेसको संस्थापन पक्ष यही गठबन्धनलाई निन्तरता दिने पक्षमा छ। कांग्रेसको प्रचार विभाग प्रमुख मीनबहादुर विश्वकर्माले कांग्रेस मध्यावधिको पक्षमा नरहेको बताए। मध्यावधिले कुनै फाइदा गर्दैन, कांग्रेस मध्यावधिको पक्षमा छैन, उनले भने। प्रतिपक्षी दलहरूले मध्यावधि माग्ने स्वाभाविक रहेको उनको टिप्पणी छ। प्रतिपक्षले त मध्यावधि माग्ने नै भयो, त्यो उनीहरूको काम नै हो, परीक्षामा फेल हुने वा कम नम्बर ल्याउने पुनः परीक्षा माग्छ, तर परीक्षामा पास भएकाले किन पुनः परीक्षा माग्नु पयो र ? उनले भने। कांग्रेसले विगतको संसद् विघटनदेखि नै संसद् पूरा अबधि(पाँच वर्ष) नै चलाउनुपर्ने अडान राख्दै आएको विश्वकर्माले बताए। उनले यो विषयलाई कांग्रेसले घोषणा पत्रमा नै राखेर चुनावपूर्व नै गठबन्धन गरेर आएको स्मरण गराए। पूर्वसभामुख दमननाथ ढुंगाना दुई कारणले राजनीतिक दलहरू मध्यवधिमा जाने खोज्ने बताए। उनका अनुसार पहिलो कारण भने अस्थिरताको सूचक मध्यावधि हो। अहिलेको राजनीति तरल छ। प्रणालीमा अस्थिरता सिर्जना भइरहेको छ, उनले भने, मध्यावधि अस्थिरताको सूचक हो। दोस्रो कारण दलहरूले आफ्नो अनुकूलतामा मध्यावधि खोज्ने गरेका छन्। मध्यावधि अनुकूलताका खोज्ने हो, रास्वपाले पहिलो पटकमा नै यति धेरै सिट पायो, त्यसले मध्यावधि भएमा आफ्नो सम्भावना देखेको छ, उनले भने, यता एमालेको कुरा पनि त्यही हो, अहिले दोस्रो पार्टी छ, चुनाव भएमा सिट बढाउन सकिन्छ कि भन्ने उसलाई पनि लागेको हुँदो हो। विगतमा पनि राजनीतिक दलले अनुकूलतामा मध्यावधि गरेको उदाहरण पेस गर्छन्, पूर्वसभामुख ढुंगाना। २०५१ सालमा तत्कालीन प्रधानमन्त्री गिरिजाप्रसाद कोइरालाले पनि अनुकूलतामा नै मध्यावधि निर्वाचन गराउनु भएको थियो, तर उहाँले सोचे जस्तो परिणाम आएन, उनले भने। सत्तारूढ दलले समेत आफू अनुकूलतामा मध्यावधि निर्वाचन गराउने उदाहरण विगतदेखिकै रहेको उनको भनाइ छ। मिसन ८४ होस् वा मध्यावधि। जे हुन्छ, त्यसको तयारीमा एमाले छ।निरज आचार्य, एमाले केन्द्रीय सदस्य दलहरूले आफ्नो अनुकूलताका लागि मध्यावधि खोज्ने गर्छन्। अहिलेको राजनीति तरल छ।दमननाथ ढुंगाना, पूर्वसभामुख यस्तो आर्थिक मन्दीका बेला मध्यावधि गराउन खोजे जनताले पार्टीहरूलाई लखेट्छन्। यो सम्भव छैन।देवेन्द्रराज पौडेल, नेता, माओवादी केन्द्र यो सरकार ढले पनि सरकार बन्ने अरू थुप्रै बाटा बाँकी छन्। त्यसैकारण कानुनी र संवैधानिक रूपमा पनि मध्यावधिको सम्भावना छैन।जगन्नाथ खतिवडा, प्रवक्ता, एकीकृत समाजवादी निर्वाचन प्रणालीलाई दोष कतिपय विज्ञहरू वर्तमान निर्वाचन प्रणालीलाई परिमार्जन गरेर अघि बढ्नु पर्ने सुझाव दिन्छन्। निर्वाचन प्रणालीलाई अस्थिरताको कारक मान्नेहरू छन्। यो निर्वाचन प्रणालीको कारण कुनै पनि दलको बहुमत आउनु सम्भावना नरहेको उनीहरूको तर्क छ। प्रतिनिधिसभामा प्रत्यक्षतर्फ १ सय ६५ र समानुपातिकतर्फ १ सय १० सिट छ। पछिल्लो समय एकाथरी पूर्ण समानुपातिक प्रणालीको वकालत गरिरहेका छन् भने अर्काथरी पूर्णप्रत्यक्ष निर्वाचन प्रणाली हुनुपर्ने बताइरहेका छन्। समानुपातिक सिटका कारण कुनै बहुमत आउने सम्भावना पनि यो प्रणालीमा छैन। सहकार्य, समझदारीमा मात्रै सरकार चलाउनुपर्ने अवस्था छ। तर, पूर्वप्रमुख निर्वाचन आयुक्त नीलकण्ठ उप्रेती प्रणालीमा समस्या नभएको बताउँछन्। उनी पात्रको प्रवृत्तिमा सुधार गरेमा निर्वाचन प्रणालीले कुनै असर नपार्ने बताउँछन्। मध्यावधिको सम्भावना कति ? विपक्षी दलहरूले मध्यावधिको चर्चा गरे पनि सम्भावना न्यून छ। जनतामा प्रमुख दल र तीनका नेताप्रतिको निराशा, वितृष्णाका कारणले पनि मध्यावधिमा जान प्रमुख दलहरू तयार छैनन्। उनीहरूका पछिल्ला क्रियाकलापका कारणले सत्तारुढ गठबन्धन त अझ धेरै डराएको मनस्थितिमा छ। मुलुकको राजनीतिमा वैदेशिक हस्तक्षेप पनि त्यहीकै हुन्छ। देशीविदेशी शक्तिहरू पनि यो गठबन्धन तत्काल टुटाएर विकल्प जाने पक्षमा देखिएका छैनन्। संवैधानिक, कानुनी रूपमा पनि अहिले मुलुक मध्यावधिमा जाने अवस्था छैन। यो सरकार नेपाल संविधानको धारा ७६ को उपधारा २ अनुसार चलिरहेको छ। उपधारा ३ हँुदै ५ पुगेपछि मात्रै निर्वाचनमा जान सकिने संवैधानिक प्रावधान छ। संसद् विघटन गरेर निर्वाचन जाने कुरालाई ०७८ असार २८ को सर्वोच्च अदालतको फैसलाले रोकेको थियो। सत्तारूढ दल माओवादी केन्द्रका नेता देवेन्द्र पौडेल मध्यावधिको सम्भावनालाई नर्काछन्। यो सम्भव छैन, उनी भन्छन्, यस्तो आर्थिक अवस्था भएको बेला मध्यावधि गराउन खोजे त जनता लखेट्छन्। उनले दलहरूबीच मिलेर जान सक्ने अवस्था रहे पनि मध्यावधिको सम्भावना भने नरहेको बताए। ठूलो पार्टी भइन्छ भनेर प्रतिपक्ष दलहरूले मध्यावधिको कुरा उठाएको हुन सक्ने उनको भनाइ छ। सत्तारुढ दल नेकपा एकीकृत समाजवादीका उपमहासचिव एवं प्रवक्ता जगन्नाथ खतिवडा कानुनी रूपमा मध्यावधिको सम्भावना नरहेको बताउँछन्। कानुनीले नै दिँदैन नि खतिवडा भन्छन्, संविधानको धारा ७६ को २ अनुसारको सरकार चलिरहेको छ, प्रचण्डले राजीनामा नै दिए पनि पुनः यही धाराअनुसार सरकार बन्ने सम्भावना रहेसम्म अर्को धारामा जाँदैन होला। गए पनि उपधारा ३ र ५ मा पुगेपछि मात्रै मध्यावधिको कुरा होला। कोशी प्रदेशमा संविधानको धारा १६८ को धारा ५ अनुसारको सरकार चलिरहे जस्तै केन्द्रमा पनि सरकार बन्ने आधार रहेको खतिवडाले बताए। मध्यावधिको विषय देशलाई दिसाहीन र अस्थीरता सिर्जना गर्नका लागि मात्रै आएको उनको टिप्पणी छ। यो कलोकल्पित कुरा हो, खतिवडाले भने, मानिसलाई भट्काउन, अस्थिरता सिर्जना गर्न यो कुरा ल्याइएको हो। संसद्को गणित ०७९ सालको निर्वाचन परिणामले प्रतिनिधिसभामा कुनै पनि दलको बहुमत छैन। निर्वाचनमा गठबन्धन गरेका दलहरूको पनि बुहमत आएन। त्यो बेला कांग्रेस, माओवादी केन्द्र, एकीकृत समाजवादी र राष्ट्रिय जनमोर्चाले गठबन्धन गरेका थिए। एमालेले पनि निश्चित स्थानमा राप्रपा, जसपा लगायतका दलसँग गठबन्धन गरेको थियो। दुवै गठबन्धनको बहुमत आउन सकेन। कांग्रेस पहिलो, एमाले दोस्रो, माओवादी तेस्रो, नयाँ दल रास्वपा चौथो, राप्रपा पाँचौं दल बने। प्रतिनिधिसभाका २ सय ७५ सिटमध्ये नेपाली कांग्रेसले ८९ सिट जित्यो। पछि उपनिर्वाचनमा एक सिट गुमाएर कांग्रेस ८८ सिटमा सीमित भयो। त्यस्तै एमालेको ७९ सिट छ। माओवादी केन्द्रको ३२, रास्वपाको २१, राप्रपाको १४, जसपाको १२, एकीकृत समाजवादीको १०, जनमत पार्टीको ६, लोसपा र नागरिक उन्मुक्तिको ४४ सिट छ। त्यस्तै नेमकिपा, राष्ट्रिय जनमोर्चाको ११ सिट छ। त्यस्तै ३ स्वतन्त्र सांसद छन्। त्यसमा पनि प्रभु साहले त नयाँ पार्टीसमेत दर्ता गरिसकेका छन्। प्रतिनिधिसभाका कांग्रेस र एमालेबाहेक अरू दुई दल मात्रै मिल्दा सरकार बन्ने अवस्था छैन। यसैले गर्दा धेरै दल मिलेर सरकार बनाउनुपर्ने अवस्था छ। दाहाल नेतृत्व सरकारमा आठ दलको समर्थन छ। धेरै दल मिलेर सरकार बनाउँदा अस्थिरता भइरहने भएकाले गर्दा पनि विकल्पका विषय उठ्दै आएका छन्। एक त निर्वाचन प्रणालीको परिवर्तनको कुरा उठिरहेको छ।"
मधेस र आर्मी फाइनलमा,"पोखरा : मधेस प्रदेश र विभागीय टोली त्रिभुवन आर्मी क्लब केपी ओली कप टीट्वेन्टी क्रिकेट प्रतियोगिताको फाइनलमा प्रवेश गरेका छन्। बिहीबार भएको खेलमा मधेसले विभागीय टोली एपीएफ र आर्मीले बागमती प्रदेशलाई स्तब्ध पार्दै उपाधि भिडन्त पक्का गरेका हुन्। पोखरा रंगशालमा बिहीबार भएको दोस्रो सेमिफाइनलमा मधेशले एपीएफलाई ११ रनले हरायो। एक सय ९८ रनको विशाल लक्ष्य पछ्याएको एपीएफले निर्धारित २० ओभरमा नौ विकेट गुमाउँदै एक सय ८६ रन मात्रै बनाउन सक्यो। एपीएफका कप्तान प्रदीप ऐरी र सन्दीप जोराले अर्धशतकीय पालि खेले। प्रदीपले ५५ र सन्दीपले ५४ रन बनाए। यस्तै लोकेश बमले ३२, भुवन कार्कीले १४ र सुमित महर्जन १३ रन बनाए। मधेसका विशाल पटेलले तीन तथा प्रदीप पासवान र कप्तान हरिशंकर साहले दुईदुई विकेट लिए। यसअघि टस जितेर पहिले ब्याटिङ रोजेको मधेसले ६ विकेट गुमाउँदै एक सय ९७ रन बनाएको थियो। मधेसका अनिल साह र इमरान शेखले अर्धशतकीय पालि खेले। अनिलले ५७ र शेखले ५० रनको योगदान दिए। यस्तै पवन सर्राफले ३३, रुपेश सिंहले २१, हिमांशु दत्तले १५ र हरिशंकर साह १० रन बनाए। एपीएफका मौसम ढकालले तीन तथा अमरसिंह रउटेलाले दुई विकेट लिए। यसैगरी अर्को खेलमा आर्मीले बागमती प्रदेशलाई चार विकेटले हरायो। एक सय २८ रनको विजयी लक्ष्य पछ्याएको आर्मीले १५ ओभरमा ६ विकेट गुमाउँदै पूरा गरेको थियो। आर्मीका भीम सार्कीले ३९, कुशल मल्लले २७, विनोद भण्डारीले २५ र सोमपाल कामीले १५ रन बनाए। बागमतीका कप्तान सन्दीप लामिछानेले दुई विकेट लिए। यस्तै प्रतिश जिसी, इशान पाण्डे, रित गौतम र सोनु देवकोटाले एकएक विकेट हात पारे। यसअघि पहिले ब्याटिङ रोजेको बागमतीले निर्धारित २० ओभरमा सात विकेट गुमाउँदै एक सय २७ रनको योगफल खडा गरेको थियो। बागमतीका प्रतिक श्रेष्ठले अविजित ५० रन बनाए। यस्तै सन्दीप लामिछानेले १९, रित गौतमले १४ र इशान पाण्डेले १२ रन बनाए। आर्मीका साहब आलमले चार विकेट लिए। यस्तै सोमपाल कामीले दुई र विवेक यादवले एक विकेट हात पारे।"
प्रधानमन्त्री दाहाल र भारतीय प्रधानमन्त्री मोदीबीच दुबईमा भेटवार्ता,काठमाडौं : प्रधानमन्त्री पुष्पकमल दाहाल प्रचण्ड र भारतीय प्रधानमन्त्री नरेन्द्र मोदीबीच दुबईमा भेटवार्ता भएको छ। संयुक्त अरब इमिरेट्सको दुबईमा उनीहरूले साइडलाइन बैठक गरेका हुन्। जलवायु परिवर्तन सम्बन्धी संयुक्त राष्ट्र संघीय सम्मेलन (कोप२८)मा सहभागी हुन दुवै मुलुकका प्रधानमन्त्री यतिखेर दुबईमा छन्। भेटवार्तामा भारतीय प्रधानमन्त्री मोदीले गत कात्तिक १७ गते जाजरकोटमा केन्द्रबिन्दु बनाएर गएको भूकम्पबाट पुगेको क्षति तथा भारतले गर्नुपर्ने सहयोगका बारेमा कुरा गरेको प्रधानमन्त्रीका स्वकीय सचिव रमेश मल्लले बताए। भेटमा दुई पक्षीय हितका बारेमा समेत छलफल भएको छ।
प्रधानमन्त्री दाहाल र क्युबाका राष्ट्रपति मिगुइलबीच दुबईमा भेटवार्ता,काठमाडौं : प्रधानमन्त्री पुष्पकमल दाहाल प्रचण्ड र क्युबाका राष्ट्रपति मिगुइल म्यारियो डायज क्यानेलीबीच आज दुबईमा भेटवार्ता भएको छ। संयुक्त अरब इमिरेट्सको दुबईमा उनीहरूबीच भेटवार्ता भएको हो। जलवायु परिवर्तन सम्बन्धी संयुक्त राष्ट्र संघीय सम्मेलन (कोप२८)मा सहभागी हुन उनीहरू यतिखेर दुबईमा छन्। भेटमा दुई पक्षीय हितका बारेमा कुराकानी भएको छ।
गुटगत लडाईंले कांग्रेसको मिसन पूरा हुँदैन : शेखर कोइराला,"परासी : नेपाली कांग्रेसका केन्द्रीय सदस्य डा शेखर कोइरालाले पार्टीभित्र देखिएको गुटगत लडाईले पार्टीको आगामी मिसन पूरा नहुने बताएका छन्। कांग्रेस जिल्ला समिति नवलपरासीले शुक्रबार परासीमा आयोजना गरेको जिल्ला सम्मेलनलाई सम्बोधन गर्दै नेता कोइरालाले केही जिल्लामा गुटगत लडाईंले पार्टी संगठन कमजोर भएको बताए। उनले यो लडाईंले पार्टीको २०८४ को चुनाव लक्षित मिसन पूरा नहुने बताएका हुन्। आगामी २०८४ को चुनाव काँग्रेस एक्लै लड्छ। त्यसका लागि पार्टीभित्रै एकताको जरुरी छ। केही जिल्लामा गुटगत लडाईंले संगठन नै कमजोर हुने देखिएको छ। सबैका केही कमी कमजोरी होलान्। त्यसलाई बसेर मिलाउन जरुरी छ, उनले भने। संस्थापनइतर पक्षका नेतासमेत रहेका डा कोइरालाले भने, आफू केही जिल्लामा जाँदा अर्को पक्षले बहिष्कार गरेको देखे, आज पनि परासीमा अर्को पक्षले नजानुस् भनेर भन्दै थिए। केही साथीहरू बहिष्कार भन्दै नआएको पनि सुने। यो गलत संस्कार हो, उनले भने। जिल्ला समितिले आफूखुसी कार्यक्रम गरेको भन्दै देउवा पक्षीय कांग्रेस केन्द्रीय सदस्य देबेन्द्रराज कँडेल निकट कार्यकर्ताहरु कार्यक्रममा सहभागी भएका थिएनन्।"
प्रचण्ड नेतृत्वको सरकार अब धेरै टिक्दैन : केपी ओली,"डोटीडडेलधुरा : नेकपा एमालेका अध्यक्ष केपी शर्मा ओलीले अहिलेको सरकार मन्त्री बन्ने नीतिमा चलिरहेको बताएका छन्। एमालेले सञ्चालन गरेको झुलाघाटचिवाभञ्ज्याङ, समृद्धिका लागि संकल्प यात्राअन्तर्गत शुक्रबार डोटीको सिलगढीमा जनसभालाई सम्बोधन गर्दै ओलीले सो कुरा बताएका हुन्। अहिलेको सरकार नीतिविहीन तरिकाले सञ्चालन भइरहेको आरोप उनको छ। उनले सरकार कसको नीतिमा चलिरहेको भन्दै प्रश्नसमेत गरे। सरकार काम गर्न नभई मन्त्री बन्न र देशको ढुकुटी रित्याउन बनेको हो। यो सरकार धेरै टिक्दैन, अब देश हामीले नै बनाउने हो,' उनले भने। उनले देशमा अराजकता, आतंक फैलिरहेको र सरकार त्यसको पक्षपोषण गरिरहेको बताए। अध्यक्ष ओलीले अब पार्टीलाई समृद्धको बाटो लैजान एकताबद्ध ढंगबाट अगाडि बढ्नुपर्ने बताए। त्यस्तै शुक्रबार अध्यक्ष ओलीले १५ वर्षअघि मरेको राजतन्त्र फर्किन नसक्ने बताएका छन्। एमालेको संकल्प यात्राका क्रममा डडेलधुरा आइपुगेका अध्यक्ष ओलीले अब देश पछाडि फर्किन नसक्ने बताए। उनले पुष्पकमल दाहाल प्रचण्ड नेतृत्वको सरकार केही समयमा आफै ढल्ने दाबी गरे। उनले प्रचण्ड नेतृत्वको सरकार गठबन्धनको छेस्का अड्याएको भएर आफैं ढल्ने बताए। उनले सरकार गठबन्धनको नभई माओवादीको नीतिमा चलेको आरोपसमेत लगाए। 'खुट्टा नभएको सरकारको न कुनै योजना छ न कुनै नीति छ। वरिपरिका नेताहरू पनि भ्रष्टाचारमा चुर्लम्म डुबेका छन्। सरकारले आफैं आफ्नो आयु घटाउँदै लगेको छ,' उनले भने।"
"बुबा पुर्पक्षका लागि थुनामा, ३० लाख धरौटीमा छुटे छोरा","काठमाडौं : नक्कली भुटानी शरणार्थी प्रकरणमा नेकपा एमाले सचिव टोपबहादुर रायमाझी पुर्पक्षका थुनामा पठाउँदा उनका छोरा सन्दीय रायमाझी धरौटीमा रिहा भएको छ। पाटन उच्च अदालतका न्यायाधीशद्वय जनक पाण्डे र प्रकाश खरेलको इजालासले सन्दीपलाई ३० लाख धरौटीमा रिहा गर्न आदेश दिएको हो। सन्दीपले पीडितहरूसँग रकम लिएको नदेखिएको भन्दै धरौटीमा छाड्न आदेश दिएको हो। 'प्रतिवादी सन्दीप रायमाझीले पीडितहरूसँग रकम लिएको देखिएन। प्रतिवादीले अधिकार प्राप्त अधिकारी तथा अदालतसमक्ष बयान गर्दा अभियोग दाबीको कसूरमा इन्कार रहेका छन्। अनुसन्धानका सिलसिलामा संकलित सबुद प्रमाणबाट निज प्रतिवादीको कसुरमा संलग्नता पुष्टि हुन नसकेको अवस्थामा यी प्रतिवादीलाई मुलुकी फौजदारी संहिता, २०७४ को दफा ६७(१)(ख) बमोजिम थुनामा राखी मुद्दाको पुर्पक्ष गर्नेगरी काठमाडौं जिल्ला अदालतबाट मिति २०८००३०१ मा भएको आदेश देश बदर गरिदिएको छ,' आदेशमा भनिएको छ। त्यस्तै टेकनाथ रिजाला, टंकबहादुर गुरुङ र रामशरण केसीलाई १५१५ लाख धरौटीमा छोड्न आदेश दिएको छ।"
बालकृष्ण खाँणबारे न्यायाधीशद्वयबीच के विषयमा बाझियो राय? यस्तो छ आदेश,"काठमाडौं : नक्कली भुटानी शरणार्थी प्रकरणमा नेपाली कांग्रेसका नेता बालकृष्ण खाँणको विषयमा न्यायाधीशहरूबीच राय बाझिएको छ। न्यायाधीश जनक पाण्डेले खाँणलाई ३० लाख धरौटीमा रिहा गर्न आदेश दिए पनि अर्का न्यायाधीश प्रकाश खरेल उक्त आदेशमा असहमति जनाएका छन्। 'खाँणका हकमा प्रतिवादी टेकनारायण पाण्डे र केशव दुलालबीचको मोबाइल म्यासेजन, प्रतिवादी नरेन्द्र केसीबाट बरामद भएको प्रतिवादी, टेकनारायण पाण्डेले प्रतिवादी नरेन्द्र केसीलाई लेखी दिएको कागज, प्रतिवादी आङटावा शेर्पाको घटनाविवरण कागज तथा सहप्रतिवादी टेकनारायण पाण्डेको अधिकार प्राप्त अधिकारी समक्षको मिति २०८०१२७ को ततिम्बा बयानसमेतका तत्काल प्राप्त प्रमाणबाट प्रतिवादी बालकृष्ण खाँण अभियोग दाबीको कसुरमा अहिले नै निर्दोष रहेछन् भनी विश्वास गर्न मिल्ने मनासिब आधार देखिएन,' आदेशमा न्यायाधीश खरेलले भनेका छन्। सोही कारण उनला उच्च अदालत नियमावली, २०७३ को नियम १२ बमोजिम खाँणको मुद्दा तेस्रो न्यायाधीश समक्ष पेश हुने भएको हो। खाँणको विषयमा आदेशमा के भनिएको छ? प्रस्तुत मुद्धाका सह प्रतिवादी टेकनारायण पाण्डेको बयान समेतवाट यी निवेदक प्रतिवादीले उक्त प्रतिवेदन मागेको अथवा उक्त प्रतिवेदनमा कुनैचासो राखेको देखिदैन । निवेदक प्रतिवादीलाई शुरु जिल्ला अदालतले थुनामा राख्दा प्रस्तुत मुद्दाका प्रतिवादीहरु केशव दुलाल र अर्का प्रतिवादी टेक नारायण पाण्डे विच भएको टेलिफोन सम्वादलाई पनि लिएको देखिन्छ । उक्त सम्वादमा उल्लेख भएको गिफ्ट भनेको रकम हो र उक्त रकम प्रतिवादी केशव दुलालवाट यी प्रतिवादीले लिएको भन्ने दावीका सम्बन्धमा मुद्धा अनुसन्धानका क्रममा बयान तथा ततिम्बा बयान गर्दा प्रतिवादी केशव दुलालले उक्त तथ्यमा ईन्कार गर्दै आफुले प्रतिवादी बालकृष्ण खाँणलाई नभेटेको तथा निजलाई कुनै रकम नदिएको भनि उल्लेख गरेको पाईयो । ततिम्बा बयानमा निज प्रतिवादी केशव दुलालाले टेक नारायण पाण्डेलाई रु १,२५,००,०००। दिएको भनि उल्लेख गरेको देखिन्छ । प्रस्तुत मुद्धाका प्रतिवादी आङटावा शेर्पाले गरेको घटना विवरण कागज हेर्दा आङटावा शेर्पा प्रस्तुत मुद्धामा पहिला सरकारी साक्षीको रुपमा घटना विवरण कागज गरेको तथा तुरुन्तै पछि प्रतिवादी कायम गरेकोमा अनुसन्धान अधिकारी एवं अदालत समक्ष बयान गर्दा घटना विवरण कागजलाई यातना दिई गराईएको भनि अस्वीकार गरि आफु कसुरमा ईन्कार रही बयान गरेको पाईयो । प्रतिवादी टेक नारायण पाण्डेले प्रतिवादी नरेन्द्र केसीलाई सम्बोधन गरी लेखेको चिटमा प्रतिवादी बालकृष्ण खाँणको नाम उल्लेख नभएको तथा उक्त कागज प्रतिवादी टेकनारायण पाण्डेले आफु पक्राउ परेपछि लेखेको भन्ने तथ्य निजको बयान तथा निज बसेको प्रहरीको हिरासतकक्ष खानतलासी गर्दा डायरी तथा पेन बरामद गरेको मिसिल संलग्न बरामदी मुचुल्कावाट देखिन्छ । यसरी प्रतिवादी बालकृष्ण खाँण विरुद्ध किटानी जाहेरी नपरेको, निज अनुसन्धान अधिकारी एवं अदालत समक्ष कसुरमा ईन्कार रहेको, सहप्रतिवादिहरुले यी प्रतिवादी कसुरमा संलग्न रहेको भनि पोल नगरेको तथा मिसिल संलग्न अन्य तत्काल प्राप्त प्रमाणहरुवाट यी निवेदक प्रतिवादी बालकृष्ण खाँणलाई थुनामा नै राखी मुद्धा पुर्पक्ष गर्नुपर्नेसम्मको आधार, कारण र अवस्थाको विध्यमानता रहेको नदेखिदां निवेदक प्रतिवादी बालकृष्ण खाँणलाई मुलुकी फौजदारी कार्यविधी संहिता, २०७४ को दफा ६७ बमोजिम मुद्धा पुर्पक्षका निम्ति थुनामा राख्ने गरि भएको तहां अदालतको मिति २०८० । ३ । १ को आदेश बेरितको देखिदां बदर गरिदिएको छ । अव यी प्रतिवादीको नाम जाहेरवाला प्रेमराज पन्थीको जाहेरीको पेटबोलीमा उल्लेखसम्म भएको देखिदां पछि प्रमाण परिक्षण र मुल्याङन गर्दै जांदा ठहरे बमोजिम हुने नै देखिदां हाललाई यी निवेदक प्रतिवादी बालकृष्ण खांडलाई मुलुकी फौजदारी कार्यविधि संहिता २०७४ को दफा ६८ र ७२ बमोजिम रु ३०,००,०००। (अक्षरुपी तीस लाख) नगद धरौटी, जमानत वा बैक जमानत लिई तारेखमा राखि मुद्धाको पुर्पक्ष गरी नियमानुसार गर्नु । न्यायाधीशयसमा उपयुक्त अनुसारका प्रतिवादीहरु मध्ये प्रतिवादी बालकृष्ण खाँण बाहेकका अन्य प्रतिवादीहरुका हकमा माननीय न्यायाधीश श्री जनक पाण्डेबाट भएको आदेश रायसंग सहमत भएको छु। प्रतिवादी बालकृष्ण खाँणका हकमा प्रतिवादी टेक नारायण पाण्डे र केशव दुलाल बिचको  , प्रतिवादी नरेन्द्र केसी बाट बरामद भएको प्रतिवादी, टेक नारायण पाण्डेले प्रतिवादी नरेन्द्र केसीलाई लेखी दिएको कागज, प्रतिवादी आङटावा शेर्पाको घटनाविवरण कागज तथा सह प्रतिवादी टेक नारायण पाण्डेको अधिकार प्राप्त अधिकारी समक्षको मिति २०८०१२७ को ततिम्बा बयान समेतका तत्काल प्राप्त प्रमाणबाट प्रतिवादी बालकृष्ण खाँण अभियोग दावीको कसुरमा अहिले नै निर्दोष रहेछन भनी विश्वास गर्न मिल्ने मनासिब आधार नदेखिएको हुँदा माननीय न्यायाधीश जनक पाण्डेबाट निज प्रतिवादीलाई मुलुकी फौजदारी संहित,२०७४ को दफा ६८ र ७२ बमोजिम नगद रु३०,०००,०० (अक्षरुपी तीस लाख) खाँणलाई धरौटी लिई मुद्दाको पुर्पक्ष गर्ने गरी भएको आदेशसंग सहमत हुन सकिएन । प्रतिवादी बालकृष्ण थुनामा राखी मुद्दाको पुर्पक्ष गर्ने गरी काठमाडौं जिल्ला अदालतबाट मिति २०८००३०१ मा भएको आदेश मनासिब देखीदा परिवर्तन गरि रहनु परेन । कानून बमोजिम गर्नु ।प्रतिवादी बालकृष्ण खाँणको हकमा आदेश, राय मतैक्यता हुन नसकेकोले प्रस्तुत फरक राय सहितको निवेदक बालकृष्ण खाँण विपक्षी नेपाल सरकार भएको ०८०   ०२८८ को प्रतिवेदन उच्च अदालत नियमावली, २०७३ को नियम १२ बमोजिम तेस्रो न्यायाधीश समक्ष पेश गर्नु।"
राष्ट्रपति पौडेलद्वारा चुरे संरक्षणका लागि स्थायी समाधान खोज्न निर्देशन,"काठमाडौं : राष्ट्रपति रामचन्द्र पौडेलले चुरे संरक्षणका लागि स्थायी समाधान खोज्न र त्यसका लागि आवश्यक काम गर्न राष्ट्रपति चुरेतराई मधेस संरक्षण विकास समितिलाई निर्देशन दिएका छन्। राष्ट्रपतिले राष्ट्रपति चुरेतराई मधेस संरक्षण विकास समितिका पदाधिकारीसँग आज राष्ट्रपति भवन शीतल निवासमा चुरे संरक्षणका सम्बन्धमा भएको छलफलमा त्यस्तो बताए। उनले चुरे विनासले निम्त्याउने संकटप्रति चिन्ता व्यक्त गर्दै अहिलेको काम गराइले मात्र दीर्घकालीन समाधान नहुने धारणा राख्दै राज्यको तदारुकतामा स्थायी समाधान खोज्नुपर्ने बताएको राष्ट्रपतिका प्रेस सल्लाहकार किरण पोखरेलले जानकारी दिए। राष्ट्रपति पौडेलले पहिरो रोक्नुपर्ने, खोला नदीले बगाएर ल्याउने ढुंगा, गिटी, गेग्रयान हटाएर खोला बग्ने निश्चित धार बनाउने, हटाएको ढुंगा, गिटी, बालुवा राष्ट्रिय आवश्यकताका लागि प्रयोग गर्ने, हरियाली निर्माण गर्ने, वस्ती सुधार गर्नेजस्ता विभिन्न कामका लागि राज्यले नै बृहत् योजना बनाएर तदारुकताका साथ काम गर्नुपर्नेमा जोड दिएका थिए।"
"एमाले नेता रायमाझीसहित ९ जनालाई थुनामा पठाउने आदेश, खाँणको विषयमा न्यायाधीशबीच राय बाझियो","काठमाडौं : उच्च अदालत पाटनले नक्कली भुटानी शरणार्थी प्रकरणका अभियुक्त टोपबहादुर रायमाझीसहित ९ जनालाई पुर्पक्षका लागि थुनामा राख्ने काठमाडौं जिल्ला अदालतले गरेको आदेश सदर गरेको छ। न्यायाधीश जनक पाण्डे र प्रकाश खरेलको संयुक्त इजलासले रायमाझीसँगै पूर्वसचिव टेकनारायण पाण्डे, इन्द्रजित राई, केशव दुलाल, सागर राईलाई पुर्पक्षका लागि थुनामा राख्ने काठमाडौं अदालतको आदेश सदर गरेको हो। त्यस्तै उच्च अदालतले आङटावा शेर्पा, सानु भण्डारी, सञ्जय शर्मा र गोविन्द चौधरीलाई पनि थुनामै पठाउने आदेश दिएको छ। त्यसैगरी टेकनाथ रिजाललाई १५ लाख धरौटी, सन्दीप रायमाझीलाई ३० लाख र नरेन्द्र केसीलाई १० लाख धरौटीमा रिहा गर्न आदेश दिएको छ भने हरिभक्त महर्जन, लक्ष्मी महर्जन, शमशेर मिया, आशिष बुढाथोकी, टेक गुरुङ, रामशरण केसी र केशव तुलाधरलाई धरौटीमा रिहा गर्न आदेश दिएको उच्च अदालतका प्रवक्ता तीर्थराज भट्टराईले जानकारी दिए। त्यस्तै पूर्वगृहमन्त्री बालकृष्ण खाणलाई भने उच्च अदालत पाटनले थुनामुक्त गर्न अस्वीकार गरेको छ। न्यायाधीश जनक पाण्डे ३० लाख रुपैयाँ धरौटीमा छाड्न राय दिए पनि अर्का न्यायाधीश प्रकाश खरेलले त्यसमा असहमति जनाएपछि खाणको मुद्दा तेस्रो न्यायाधीशको जिम्मा लगाउने निर्णय भएको उच्च अदालतका प्रवक्ता भट्टराईले जानकारी दिए। (यसअघिको समाचारमा त्रुटि भएकाले सच्याइएको छ सम्पादक )"
स्वीकृति बिनै सेयर बिक्री गर्न लागेको भन्दै एनसेललाई प्राधिकरणले काट्यो पत्र,"काठमाडौं : स्वीकृति बिनै आजियाटा कम्पनीले एनसेलको सेयर ब्रिक्री गर्न लागेको भन्दै नेपाल दूरसञ्चार प्राधिकरणले पत्र काटेको छ। कम्पनीको सेयर बिक्री तथा हक हस्तान्तरण गर्न लागिएको विज्ञप्ती प्रकाशित भएको भन्दै प्राधिकरणले ध्यानाकर्षण जनाएको छ। 'दूरसञ्चार नियमावली, २०५४ को नियम १५ (८) बमोजिम चुक्ता पुँजीको पाँच प्रतिशतभन्दा बढी सेयर खरिद वा बिक्री गर्नुअघि प्राधिकरणको स्वीकृति लिनुपर्ने व्यवस्था उल्लेख भएको र नेपाल दूरसञ्चार प्राधिकरण (अनुमतिपत्र प्राप्त व्यक्तीको शेयर खरिद बिक्री) विनियमावली, २०७६ को विनियम ४(क) बमोजिम अनुमतिपत्र प्राप्त व्यक्तीले आफ्ना सेयरधनीको सेयर खरिद बिक्री वा नामसारी गर्नुपूर्व प्राधिकरणको स्वीकृति प्राप्त गर्नुपर्ने व्यवस्था रहेकाले सो अनुरूप गर्न गराउन जानकारी गराइन्छ,' प्राधिकरणका उपनिर्देशकद्वारा जारी विज्ञप्तिमा भनिएको छ।"
धेरै ब्याज लिने बैंकविरुद्ध उजुरी दिन गर्भनर अधिकारीको आह्वन,"काठमाडौं : नेपाल राष्ट्र बैंकका गर्भनर महाप्रसाद अधिकारीले धेरै ब्याज लिने बैंकविरुद्ध उजुरी दिन आह्वन गरेका छन्। शुक्रबार सेजनको वार्षिक साधारणसभामा उनले धेरै ब्याज असुल्ने जुनसुकै बैंकविरुद्ध उजुरी दिन आह्वान गरेका हुन्। गर्भनर अधिकारीले नियमविपरीत ब्याज लिएको स्टेटमेण्ट लिएर आउने उद्योगीव्यवसायीहरूको उजुरीमाथि अनुगमन गरेर ब्याज फिर्ता गराउने प्रतिवद्धतासमेत जनाए। उनले अघिल्लो वर्ष प्रिमियम बापतको ४ अर्ब ७६ करोंड रुपैयाँ व्यवसायीहरूलाई फिर्ता गराइएको उदाहरण दिए। 'बैंकले १६१८ प्रतिशत बढी ब्याज लिएर नहिंड्नुस्। बैंकले लिँदै नलिएको ब्याजको विषयमा बोल्दा अराजकता फैलाउनेबाहेक केही हुँदैन। यदि कसैलाई साँच्चै बढी ब्याज लिएको छ भने स्टेटमेन्टसहित उजुरी दिनुस्। बैंकबाट ब्याज फिर्ता हामी गराउँछौं,' उनले भने।"
कोप२८ लाई अवसरमा बदल्ने गरी अघि बढ्नुपर्छ : प्रधानमन्त्री,"काठमाडौं : प्रधानमन्त्री पुष्पकमल दाहालले जलवायु परिवर्तनसम्बन्धी संयुक्त राष्ट्रसंघीय संरचना महासन्धिको २८औं सम्मेलन (कोप २८) लाई अवसरमा बदल्ने गरी अघि बढ्नुपर्ने बताएका छन्। कोप२८ परिसरमा नेपालको पेभिलियनमा आज आयोजित कार्यक्रमलाई सम्बोधन गर्दै उनले नेपालले जलवायु परिवर्तन असरका सम्बन्धमा आफ्नो अधिकार स्थापित गरेर अघि बढ्ने गरी तयारी गरेको बताए। 'संयुक्त राष्ट्रसंघको महासभामा पनि यस अघि मैले नेपालमा जलवायुको असर भयानक छ भन्ने कुरा प्रस्तुत गरेको थिएँ। युवा पुस्ताको भविष्य सुनिश्चित गर्ने दीर्घकालीन सोचका साथ मैले त्यो विषय बोलेको हुँ,' उनले भने। सो अवसरमा संयुक्त राष्ट्रसंघका महासचिव एन्टोनियो गुटेरेससँगको अन्तरक्रिया गर्दा पनि आफूले उक्त विषय उठाएको उनले बताए। त्यसपछि आफ्नो निमन्त्रणामा महासचिव गुटेरेस नेपाल भ्रमणमा आएको उल्लेख गर्दै प्रधानमन्त्री दाहालले महासचिवले नेपाल भ्रमणका क्रममा हिमालमा जलवायु परिवर्तनको असर प्रत्यक्ष देखेर उक्त विषयलाई विश्वव्यापी बनाउन सहयोग गरेको बताए। नेपालमा जलवायुको असरको विषय विश्वव्यापी रुपमा चर्चा भएको बताउँदै प्रधानमन्त्री दाहालले नेपाललाई अधिकार दिनुपर्छ भन्ने माहोल बन्दै गएको बताए। उनले कोप२८ उद्घाटनका अवसरमा महासचिव गुटेरेसले आज शुक्रबार आफने मन्तव्यमा नेपालको नाम लिनु नेपालका लागि खुसीको कुरा भएको बताए। युवा पुस्ताका विचार र भावनालाई सम्मान गर्नुपर्ने उल्लेख गर्दै प्रधानमन्त्री दाहालले यो विषय दायित्व सबैको भएको बताए। उनले कोप२८ मा नेपालका तर्फबाट प्रभावकारी रुपमा प्रस्तुत हुन नेपालका प्रतिनिधिमण्डल सबैलाई निर्देशन दिए। सम्मेलनमा सरकारले सशक्तरूपमा तयारी गरेको उनको भनाइ थियो।"
राष्ट्रिय सभा सदस्य निर्वाचनको कार्यतालिका सार्वजनिक,काठमाडौं : निर्वाचन आयोगले राष्ट्रिय सभा सदस्य निर्वाचनको कार्यतालिका सार्वजनिक गरेको छ। सरकारले माघ ११ गते निर्वाचन मिति घोषणा गरेपछि आयोगले निर्वाचन कार्यतालिका सार्वजनिक गरेको हो। जसअनुसार मंसिर २४ देखि २९ गतेसम्म दल दर्ताको समय तोकिएको छ। दल दर्ता भएपछि पुन १ गते राजनीतिक दललाई निर्वाचन चिन्ह प्रदान गरी पुस ४ गते स्वीकृत दलको नामावली नेपाल राजपत्रमा प्रकाशनार्थ पठाइने आयोगले जननाएको छ। त्यस्तैपुस १६ गते निर्वाचन अधिकृतको नियुक्ति र सोही दिन सातवटै प्रदेश निर्वाचन कार्यालयमा निर्वाचन अधिकृतको कार्यालय स्थापना गर्ने आयोगले जनाएको छ। आयोगले निर्वाचनको समय विहान ९ बजेदेखि अपरान्ह ३ बजेसम्म तोकेको छ।
समानुपातिक निर्वाचन प्रणाली हटाउनुपर्छ : नेता केसी,"नुवाकोट : नेपाली कांग्रेसका नेता अर्जुननरसिंह केसीले समानुपातिक निर्वाचन प्रणाली हटाउनुपर्ने बताएका छन्। समानुपातिक निर्वाचन प्रणालीमा जनताको भन्दा नेताको नजिक भएकाहरू आउने उनले दावी गरे। नुवाकोटको विदुरमा शुक्रबार आयोजित कार्यक्रममा उनले यो देशको अस्तव्यस्ततालाई उचित मार्गमा लैजान, भ्रष्टाचार नियन्त्रण गर्न र लोकतन्त्र बलियो बनाउन अहिलेको व्यवस्था परिवर्तन हुन जरुरी रहेको बताए। समानुपातिकमा एक पटकभन्दा बढी हुन नपाइने व्यवस्था गरिनुपर्ने उनको भनाइ छ। यसैगरी नेता केसीले कांग्रेसमा क्रियाशील सदस्यको संख्याका आधारमा प्रतिनिधि चयन हुने कार्य परिवर्तन हुनुपर्ने उनको जोड छ। पार्टीको केन्द्रीय पदाधिकारी र कार्यसमितिका सदस्यहरू पदेन महासमिति सदस्य हुने व्यवस्थालाई परिवर्तन गरी प्रत्येक आवधिक अवधिभित्र क्रियाशील प्रतिनिधिहरूबाट निर्वाचित हुनु पर्नेमा जोड दिए।"
मध्यावधि भन्दै गाउँ छिर्दै एमाले,"बैतडी : एमाले अध्यक्ष केपी ओलीले पार्टी नेतृत्वलाई मध्यावधिका लागि तयार रहन निर्देशन दिएको केही दिनमै एमालेले मेचीमहाकाली यात्रा सुरु गरेको छ। समृद्धिका लागि संकल्प यात्रा भनिए पनि एमालेले जनता र कार्यकर्तासँग जोडिन यो यात्रा सुरु गरेको हो। एमाले अध्यक्ष ओलीले बैतडीको झुलाघाटबाट समृद्धि यात्राको सुरुवात गरेका हुन्। मध्यपहाडी लोकमार्गको पश्चिम अन्तिम बिन्दु मानिएको झुलाघाटबाट मुलुकको राष्ट्रिय झन्डाको झन्डोत्तोलन गर्दै एमाले अध्यक्ष ओलीले बिहीबार संकल्प यात्राको शुभारम्भ गरेका हुन्। ओलीको नेतृत्वमा करिब तीन सातासम्म चल्ने यो यात्रामा केन्द्रीय पदाधिकारी, केन्द्रीय निकायका अध्यक्ष र प्रमुख, भूगोल कार्यक्षेत्र नभएका स्थायी कमिटीका सदस्य र स्वास्थ्यकर्मीहरू सहभागी छन्। यात्राको शुभारम्भ गर्दै अध्यक्ष ओलीले पहाडी क्षेत्रको विकासका लागि यहाँका जनताहरूसँग छलफल गर्ने बताए। थुप्रै सम्भावना रहेको पहाडी क्षेत्रमा समृद्धिका लागि यो अभियानको आरम्भ गरिएको ओलीले प्रष्ट्याए। पहाडी क्षेत्रका सम्भावनाहरू पहिल्याउँछौं। शिक्षा, स्वास्थ्य कृषिमा केकस्ता सम्भावना छन् भनेर यहाँका नागरिकसँग छलफल गर्छाैं, ओलीले भने, तिनको पहिचान गरेर माग सम्बोधनका लागि अघि बढ्छौं। यो यात्राले परिवर्तन, लोकतन्त्र, सुशासन, विकास, गणतन्त्र र सुखी नेपालीको पक्षमा महत्वपूर्ण योगदान पुर्याउने ओलीले बताए। बिहीबार नै बैतडीको गोठलापानीमा आयोजना गरिएको आमसभामा ओलीले वर्तमान सरकारी कमिसन र तस्करीको बाटोमा हिँडिरहेको आरोप लगाए। एयरपोर्ट, भन्सार, इलेक्ट्रिक सामग्रीको माध्यमबाट धमाधम नेपालमा सुन भित्रिएको छ, यो सबै तस्करीको खेल हो, ओलीले भने, यो कमिसनतन्त्रको खेल हो। सरकारले गर्दै आएका पछिल्ला गतिविधिले नै देशको अर्थतन्त्र ओरालो लागेको हो। समृद्धिका लागि थुपै्र सम्भावना रहेको मध्यपहाडी क्षेत्र रहेकाले सबै राजनीतिक दलले यहाँको सम्भावनालाई अनुशरण गर्नुपर्ने एमालेको दाबी छ। जलस्रोतको भण्डार, जैविक विविधताको खानी र बढी जनसंख्या बसोबास रहेको पहाडी क्षेत्र नै रहेकाले समृद्धिको आधार पनि मध्यपहाडी क्षेत्रबाट नै सम्भव रहेको एमालेको दाबी छ। पुस १ गते पाँचथरको चिवाभन्ज्याङमा पुगेर यो यात्रा टुंगिनेछ। संकल्प यात्राका सहभागी नेता कार्यकर्ताहरूले यो यात्राबाट नयाँ अभ्यासको थालनी भएको बताएका छन्। पहाडी क्षेत्रको स्रोत साधनलाई मात्रै उपयोग गर्नसके समृद्धिको नयाँ यात्रा तय हुने बैतडीका सांसद एवं एमाले प्रदेशका अध्यक्ष दामोदर भण्डारीले बताए। बैतडी जिल्लालाई नै उदाहरणका रूपमा लिन सकिने उल्लेख गर्दै भण्डारीले भने, यहाँ फस्फोराइड खानी छ। फलाम खानी छ। जडीबुटीको प्रचुर सम्भावना छ। यी स्रोतसाधनलाई पनि उपयोग गर्न सके समृद्धि हासिल गर्न सकिन्छ,। एमाले सचिव तथा कर्णाली प्रदेशका इन्चार्ज लेखराज भट्टले एमालेको संकल्प यात्राले देशको राजनीतिमा नयाँ तरंग पैदा गर्ने बताए। पहाडमा समृद्धिको प्रचुर सम्भावना रहेको बताउँदै उनले बसाइँसराइ नियन्त्रणमा पनि यो यात्राले जागरण पैदा गर्ने बताए। पार्टीलाई जनतासँग जोड्ने यात्रा छँदै छ, यो यात्राबाट जनताको भावना र मनोविज्ञान बुझ्न सकिन्छ, पहाडी क्षेत्रको विकासमा कसरी अघि बढ्न सकिन्छ भन्ने विषयमा नीति निर्माण गर्न पनि मद्दत पुग्छ, भट्टले भने। थुप्रै सम्भावनाको खानीका रूपमा रहेको मध्यपहाडी क्षेत्रका नागरिकसँगै एकैसाथ जोडिने र यहाँको सम्भावनालाई पहिल्याएर अघि बढ्ने एमाले सचिव योगेश भट्टराईले बताए। पहाडीको जनजिवनको बारेमा बुझ्ने छौं, सबै पेसा, वर्ग र समुदायका मानिसहरूसँग भेट्ने छौं, उनीहरूको सुझाव संकलन गर्दै आगामी यात्रा तय गर्ने छौं, भट्टराईले भने।"
नेपालमा पूँजी प्रवाह गरेर प्रतिफल उठाउन प्रधानमन्त्री प्रचण्डको आग्रह,काठमाडौं : प्रधानमन्त्री पुष्पकमल दाहाल प्रचण्ड ले नेपालमा पूँजी परिचालन गर्न संयुक्त अरब इमिरेट्सका लगानीकर्ताहरुलाई आग्रह गरेका छन्। जलवायु परिवर्तनसम्बन्धी संयुक्त राष्ट्रसङ्घीय सम्मेलन कोप२८ मा सहभागी हुने सिलसिलामा बिहीबार अवुधाबी पुग्नुभएका प्रधानमन्त्रीले सोही दिन साँझ नेपालदुबइ व्यापार मञ्चलाई सम्बोधन गर्दै नेपालमा पूँजी प्रवाह गरी त्यसको प्रतिफल उठाउन आह्वान गरेका हुन्। दुबइ उद्योग वाणिज्य सङ्घसँगको सहकार्यमा अवुधाबीस्थित नेपाली राजदूतावास र नेपाल उद्योग वाणिज्य महासङ्घले संयुक्त रुपमा आयोजना गरेको उक्त कार्यक्रममा प्रधानमन्त्री दाहालले वैदेशिक लगानी भित्र्याउन नेपाल सरकारले अवलम्बन गरेका नीतिगत सुधारबारे जानकारी दिएका हुन्। दुबइ उद्योग वाणिज्य सङ्घका प्रमुख कार्यकारी अधिकृत मोहम्मद अली बिन रसेद लुटाहले नेपाल उद्योग वाणिज्य सङ्घ र दुबइ उद्योग वाणिज्य सङ्घबीच सहकार्य एवं सहयोग अभिवृद्धिका प्रशस्त क्षेत्र रहेका बताएको दूतावासले जनाएको छ। महासङ्घका अध्यक्ष चन्द्रप्रसाद ढकालले नेपाल र युएइबीच आर्थिक एवं व्यापारिक सम्बन्ध बढाउनुपर्नेमा जोड दिए। कार्यक्रममा युएइ र नेपालको उद्योग वाणिज्य क्षेत्रका नेतृत्वकर्ता तथा प्रतिष्ठित उद्यमी व्यवसायीहरुको उपस्थिति थियो। त्यसअघि प्रधानमन्त्री दाहालले अवुधाबीस्थित ग्रान्ड मस्कको भ्रमण गरेका थिए। बिहीबारदेखि कोप२८ दुबइमा प्रारम्भ भएको छ।  रासस
खुलेको १७ दिन मै बन्द भयो कोरला नाका,जोमसोम : खुलेको १७ दिनमा नै कोरोला नाका बन्द भएको छ। प्रतिकुल मौसमका कारण नाका बन्द भएको हो। उपल्लो मुस्ताङमा अत्यधिक चिसो र हिमपातको सम्भावना रहेको र चीनतर्फ पनि आर्थिक कारोबार कम भएसँगै सीमा नाकाबाट आफ्ना गन्तव्यमा प्रस्थान गरिसकेकाले नाका बन्द भएको हो। कोरला नाका आजदेखि अर्को सूचना जारी नभएसम्म अघोषित रुपमा बन्द भएको लोघेकर दामोदरकुण्ड गाउँपालिकाका अध्यक्ष लोप्साङ छोम्फेल बिष्ट(राजु)ले जानकारी दिए। प्रतिकुल मौसमका कारण उपल्लो मुस्ताङका अधिकांश स्थानीय बेसी झरिसकेको र कतिपय बेसी झर्ने तयारीमा रहेको अध्यक्ष बिष्टले बताए। चीनतर्फको लिजीमा आर्थिक कारोबार घटेकाले नेपालचीन दुई पक्षीय आपसी मौखिक समझदारीमा केही समयका लागि कोरला नाका बन्द गर्न लागिएको अध्यक्ष बिष्टको भनाइ छ।
नेपालको विकासमा सघाउन भारत तयार छ : राजदूत श्रीवास्तव,"काठमाडौं : भारत नेपाल सरकारसँग विकास सहकार्य गर्न तयार रहेको नेपालका लागि भारतीय राजदूत नवीन श्रीवास्तवले बताएका छन्। शुक्रबार भएको भारतीय राजदूतावास र नेपाल सरकारको अर्थ मन्त्रालयको परियोजना पोर्टफोलियो कार्यसम्पादन समीक्षा बैठकमा राजदूत श्रीवास्तवले उक्त कुरा बताएका हुन्। बैठकमा राजदूत श्रीवास्तवले भारतको नेपालसँगको बलियो विकास सहकार्यबारे जानकारी गराउनुका साथै भविष्यमा नेपाल सरकारले तोकेको प्राथमिकता अनुसार विकास सहकार्यमा नेपाललाई सघाउन र नेपाल सरकारसँग काम गर्न भारत सरकार प्रतिबद्ध रहेको बताए। बैठकमा अर्थमन्त्री डा प्रकाशशरण महतले भारत सरकारको विकास सहयोगको प्रशंसा गरेका छन्। नेपालको विकास प्रयासलाई अघि बढाउन भारत सरकारले खेलेको महत्वपूर्ण भूमिकाबारे उनले उल्लेख गरेका छन्। अर्थमन्त्री डामहतलेले अन्य सम्भावित क्षेत्रमा पनि यो सहयोगलाई थप अभिवृद्धि गर्न नेपाल सरकार प्रतिबद्ध रहेको बताए। बैठकमा विविध सहुलियतपूर्ण ऋण (लाइन अफ क्रेडिट) का साथै अनुदान सहयोगमा भारतनेपाल विकास सहकार्य ढाँचा अन्तर्गत विभिन्न क्षेत्रमा सञ्चालन भइरहेका परियोजनाबारे दुई पक्षबीच छलफल भएको थियो । बैठकमा भारत र नेपालबीच भविष्यमा हुनसक्ने सहकार्यका सम्भावित क्षेत्रहरुबारे पनि छलफल भएको थियो जनाइएको छ। परियोजना कार्यान्वयनमा संलग्न नेपाल सरकारका सम्बन्धित मन्त्रालय, विभाग एवम् निकायका प्रतिनिधिका साथै भारतीय राजदूतावासका सम्बन्धित अधिकारी तथा कर्मचारीको बैठकमा सहभागिता थियो ।"
टीकापुर नगरपालिकामा तालाबन्दी,"टीकापुर : कैलालीको टीकापुर नगरपालिका केन्द्र र वडा नम्बर १ को कार्यालयमा भूमिहीन सुकुम्वासीहरूले तालाबन्दी गरेका छन्। सुकुम्वासीहरूलाई जग्गा उपलब्ध गराउनका लागि गठित भूमि आयोगले प्रदान गर्ने निस्सा वितरणमा ढिलाइ गरिएको भन्दै सुकुम्वासीहरूले नगरपालिका केन्द्र र वडा नम्बर १ को कार्यालयमा आज ११ बजेदेखि तालाबन्दी गरेका छन्। नगरपालिकाले वडा नम्बर ६ मा सुकुम्वासीहरूका लागि निस्सा वितरणको कार्य सुरु गरेको भए पनि अन्य वडाहरूमा सुरु नभएको भन्दै आक्रोशित भूमिहीन सुकुम्वासीहरूले पालिका केन्द्र र वडा कार्यालयमा तालाबन्दी गरेको आन्दोलनका संयोजक पूर्णबहादुर खड्काले बताए। अन्य पालिकाहरूमा पुर्जा वितरणको कार्य सुरु भइसकेको छ, हामीकहाँ अझै निस्सा वितरणको समेत टुंगो छैन खड्काले भने तत्काल निस्सा वितरण नगरे हामी संघर्षका थप कार्यक्रमहरू गर्नेछौं। इलाका प्रशासन कार्यालय टीकापुरका प्रमुख चिरञ्जीवी रानाले माग उठाउनु उचित भए पनि सेवा प्रवाह नै रोक्नु कानुन विपरीत भएको बताउँदै ताला खोल्ने प्रयास भइरहेको बताए। कार्यालय समयमा सेवा प्रवाह रोकिने गरी तालाबन्दी गर्नु कानुन विपरीत हो प्रमुख रानाले भने तत्काल ताला खोलेर शान्तिपूर्ण रूपमा आफ्ना माग राख्न सक्नुहुन्छ। हामी ताला खोल्ने प्रयास गरिरहेका छौं। भूमिहीन सुकुम्वासीहरूले तालाबन्दी गरेपछि वडा र केन्द्रको काम प्रभावित बनेको छ। उनीहरूले नगरपालिकाका कर्मचारीहरूलाई बाहिर पठाएर तालाबन्दी गरेका छन्। तालाबन्दीका कारण सेवा प्रवाह समेत ठप्प रहेको छ।"
रसुवामा छोराको कुटपिटबाट बुबाको हत्या,रसुवा : उत्तरी रसुवामा छोराले गए राति कुटपिट गरी बुबाको हत्या गरेका छन्। जिल्ला प्रहरी प्रमुख सुवास बुढाथोकीका अनुसार गोसाइँकुण्ड गाउँपालिका५ सानुभार्खु निवासी अन्दाजी ४० वर्षीय गोपाल तामाङले ६५ वर्षीय बुबा छेवाङ तामाङलाई लाठीले टाउकोमा हिर्काइ हत्या गरेको प्रारम्भिक अनुसन्धानबाट खुल्न आएको हो। निजले मादक पदार्थ सेवन गरेकै कारण बुबालाई कुटपिट गरेको र वृद्धको घटनास्थलमै मृत्यु भएको प्रहरीले जनाएको छ। परीक्षणका लागि शव रसुवा अस्पताल पुर्याइएको र छोरालाई नियन्त्रणमा लिइ थप अनुसन्धान भइरहेको प्रहरीले जनाएको छ। रासस
"सहकारी ठगी प्रकरण : तुलसीका सञ्चालक कारागार चलान, करिब डेढ अर्ब ठगी","विराटनगर : बचतकर्ताको रकम ठगी गरेर फरार भएको आरोप लागेका विराटनगरको तुलसी सहकारी संस्थाका सञ्चालक केदारनाथ शर्मालाई जिल्ला अदालत मोरङले थुनामा राख्न आदेश दिएको छ। न्यायाधीश राजेश्वर अर्यालको इजलासले सहकारीका अध्यक्ष शर्मालाई पुर्पक्षका लागि थुनामा राख्न शुक्रबार आदेश दिएको हो। आदेशपछि उनलाई मोरङ कारागार चलान गरिएको अदालतका सूचना अधिकारी ओमराज सुवेदीले जानकारी दिए। सुवेदीका अनुसार शर्मा सहकारी ठगी मुद्दाका प्रतिवादी हुन्। प्रहरीले उनलाई काठमाडौंबाट बिहीबार राति विराटनगर ल्याएको थियो। प्रहरीले बुझाएपछि अदालतले थुनामा राखेर मुद्दाको पुर्पक्ष गर्न आदेश दिएको हो। मोरङ अदालतले थुनामा राख्न आदेश दिएपनि सहकारीको रकम हिनामिना मुद्दाका प्रतिवादी शर्मालाई कैलाली जिल्ला अदालत धनगढी उपस्थित गराउने तयारी छ। त्यहाँ पनि उनीविरुद्ध अर्को मुद्दा छ। कैलालीपछि उनलाई दाङ लगिने प्रहरी स्रोतले बतायो। शर्माविरुद्ध विभिन्न १९ वटा जिल्लामा मुद्दा चलेको प्रहरीको भनाइ छ। प्रहरीका अनुसार सहकारी सञ्चालनका नाममा उनले बचतकर्ताको रकम अपचलन गरेको खुलेको छ। विराटनगरमा प्रधान कार्यालय रहेको तुलसी सहकारी भने २०७९ फागुन १ गतेदेखि बन्द छ। सहकारी ठगी मुद्दाका अन्य प्रतिवादीहरू तुलसी सहकारीकी उपाध्यक्ष अनिता गौतम, सचिव सविना न्यौपाने र क्षेत्रीय प्रबन्धक मन्दीप खवासलाई २०७९ चैत २४ गते पुर्पक्षका लागि थुनामा राख्न मोरङ अदालतले आदेश दिएको थियो। सचिव न्यौपाने सहकारीका अध्यक्ष शर्माकी पूर्वपत्नी हुन्। सहकारीमा संकट आएपछि उनीहरूबीच सम्बन्ध विच्छेद भएको पाइएको छ। २०५२ सालमा दर्ता भएको तुलसी सहकारी सञ्चालनको जिम्मा शर्माले २०७२ सालदेखि लिएका थिए। विराटनगरमा केन्द्रीय कार्यालय रहेको सहकारीको झापाको दमक, उदयपुरको गाईघाट र सिराहाको गोलबजारमा शाखा कार्यालय छन्। मुख्य कार्यालय विराटनगरसहित तीनवटै शाखा कार्यालयमा गरेर सहकारीका २१ हजार १ सय ५४ बचतकर्ता थिए। सहकारीको केन्द्रीय कार्यालय विराटनगरमा १० हजार १ सय ७८, दमक शाखामा ६ हजार ९ सय ६८, गाईघाटमा ३ हजार ३ सय ३४ र गोलबजार शाखामा ६ सय ७४ वटा निक्षेप खाता थिए। बचतकर्ताको करिब डेढ अर्ब रुपैयाँ हिनामिना गरेको आरोप शर्मामाथि छ। सर्वसाधारणले जम्मा गरेको एक अर्ब ४५ करोड ७५ लाख ४५ हजार ९ सय ९१ रुपैयाँ अपचलन गरेर उनी फरार भएको प्रहरीको अनुसन्धानले देखाएको छ। शर्मालाई यसअघि गत असारमा प्रहरीले भारतबाट पक्राउ गरेर नेपाल ल्याएको थियो। सहकारीले विराटनगर कार्यालयबाट ६० करोड ४१ लाख ८ हजार, दमक शाखाबाट ६० करोड ७२ लाख ९३ हजार, गाईघाट शाखाबाट २३ करोड ६६ लाख ९६ हजार र गोलबजार शाखाबाट ९४ लाख ४६ हजार रुपैयाँ बचत संकलन गरेको थियो। प्रहरीको अनुसन्धानबाट सहकारी संस्थामा सर्वसाधारणले बचत गरेको रकम अध्यक्ष शर्माले अनधिकृत हिसाबले आफ्नो कम्पनीमा ऋण प्रवाह गरेको पत्ता लागेको छ। सहकारीले ४१ करोड ६३ लाख ९५ हजार ३ सय ७८ रुपैयाँ अध्यक्ष शर्माको ६ वटा कम्पनीलाई ऋण प्रवाह गरेको देखिन्छ। सहकारीको कूल पुँजी एक अर्ब ६५ करोड ६५ लाख ९३ हजार २ सय ९१ रुपैयाँ छ। जसमध्ये एक अर्ब ४८ करोड ६८ लाख ५० हजार ७ सय ५१ रुपैयाँ ऋण लगानी गरेको देखाइएको छ। १६ करोड ९७ लाख ४२ हजार ५ सय ४० रुपैयाँ खर्चको हिसाब पत्ता लाग्न सकेको छैन।"
अनलाइनमार्फत विद्युत् महसुल भुक्तानी गर्नेको संख्या बढ्दो,"गोरखा : गोरखा जिल्लामा अनलाइन प्रणालीमार्फत विद्युत् महसुल भुक्तानी गर्ने ग्राहकको संख्या बढ्दै गएको छ। नेपाल विद्युत् प्राधिकरण गोरखा वितरण केन्द्रमा पछिल्लो समय ग्राहकले विद्यु्तीय माध्यमबाट महसुल भुक्तानी गर्नेक्रम कार्यालय प्रमुख इञ्जिनियर चिजकुमार गुरुङले जानकारी दिए। 'शाखाअन्तर्गत अहिले ४८ हजार आठ सय ८० हजार ग्राहक रहेका छन्', उनले भने, 'त्यसमध्ये आधाजसो ग्राहकले अनलाइनमार्फत महसुल भुक्तानी गर्न थालेका छन्।' धेरै महसुल तिर्नुपर्ने ग्राहकले चेकमार्फत भुक्तानी गर्ने गरेका भए पनि थोरै शुल्क तिनुपर्ने ग्राहकले भने अनलाइन सेवामार्फत महसुल बुझाउने गरेको पाइएको छ। शाखाअन्तर्गत जिल्लाका तीन ठाउँमा महसुलको काउण्टर रहेको भए पनि अनलाइन प्रणालीमार्फत भुक्तानी गर्ने ग्राहकको संख्या बढ्दै गएपछि काउन्टरमा चाप कम हुँदै गएको प्रमुख गुरुङको भनाइ छ। प्राधिकरणले आफ्ना ग्राहकलाई ईसेवा, खल्ती, आइएमी पे, बैंक खातालगायतका विभिन्न अनलाइन माध्यमबाट विद्युतको महसुल तिर्नसक्ने व्यवस्था मिलाउदै आएको छ। अनलाइनको माध्यमबाट विद्युत् महसुल भुक्तानी गर्दा ग्राहकलाई घण्टौँ लगाएर गाउँदेखि बजारसम्म आइपुग्नुपर्ने बाध्यतासमेत हटेको प्रमुख गुरुङले बताए। '३० रुपैयाँको महसुल बुझाउन बारपाकदेखि पाँच सय रुपैयाँ खर्च गरेर सदरमुकाम आउनुपर्ने बाध्यता ग्राहकको रहेको थियो', उनले भने, 'अहिले मोबाइलबाट घरमै बसेर पनि महसुल बुझाउन पाएका छन्।' यसले ग्राहकहरूको खर्चसमेत बचत हुने उनको भनाइ छ। 'अनलाइन प्रणालीमार्फत महसुल भुक्तानीका लागि अझै पालिका वा वडावडामा पुगेर सचेतना फैलाउने योजनामा कार्यालयको छ', प्रमुख गुरुङले भने, 'ग्राहकलाई अनलाइनमार्फत कसरी भुक्तानी गर्ने भन्ने बारेमा जानकारी पनि छैन हामीले आफू पुगेका बेलामा ग्राहकलाई जानकारी दिने पनि गरेका छौँ।' अनलाइनमार्फत विद्युत् भुक्तानी गर्दा सार्वजनिक बिदाका दिनमा समेत भुक्तानी गर्नसक्ने भएकाले पनि ग्राहकलाई पनि सजिलो भएको उनको भनाइ छ। अनलाइनबाट महसुल भुक्तानी गर्नेले बिहान ७ बजेदेखि राति १२ बजेसम्म भुक्तानी गर्नसक्ने उनले बताए। प्राधिकरण गोरखा वितरण केन्द्रमा मासिक करिब दुई करोडभन्दा बढी राजस्व संकलन हुने गरेको कार्यालय प्रमुख गुरुङले जानकारी दिए।"
शनिबार देशका यी स्थानमा हुने छ हिमपात,"काठमाडौं : शनिबार देशका कोशी, बागमती र गण्डकी प्रदेशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ। मौसम पूर्वानुमान महाशाखाका अनुसार कोशी, गण्डकी र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। शनिबार राति कोशी र गण्डकी प्रदेशको पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ। गण्डकी प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
जेष्ठ नागरिकलाई कम्मल वितरण,गोरखा : हिमाली भेगमा पर्ने चुमनुव्री गाउँपालिका५ बिहीका जेष्ठ नागरिकलाई कम्मल वितरण भएको छ। गोरखा क्षेत्र नम्बर १ बाट निर्वाचित सांसद राजेन्द्र बजगाईंको समन्वयमा संकलन भएको १४० थान कम्मल वितरण गरिएको पूर्व वडाध्यक्ष सोनाम ग्याल्जेन लामाले बताए। गाउँका बूढाबूढीलाई जाडोका बेला न्यानो ओड्ने लुगाको खाँचो छ भनेर सांसदसँग माग गर्दा सांसदले कम्मल जुटाएर पठाएको उनले बताए। वितरण भएको कम्मलले चिसोबाट बच्नका लागि सहयोग पुग्ने भन्दै जेष्ठ नागरिकहरुले खुशी व्यक्त गरेका उनले बताए।
"डोल्पाको रसी गाउँ भाइरलले थला, घरैपिच्छे बिरामी","डोल्पा : हिमाली जिल्ला डोल्पाको त्रिपुरासुन्दरी नगरपालिका२ मा पर्ने रसी गाउँनै भाइरल बिरामीले थला परेको छ। एक महिनादेखि गाउँका प्रत्येक घरजस्तो रुघाखोकी,ज्वरो र घाँटी दुख्ने लक्षण भएका बिरामीहरू देखिएका छन्। गाउँमा रहेका १४० घरधुरीमध्ये अधिकासं घरमा रुघाखोकी,ज्वरो र घाँटी दुख्नेका बिरामी रहेको स्थानीय बुधबहादुर बुढाले जानकारी दिए। करिब एक महिना भयो, घरैपिच्छे बिरामी छन्, रुघाखोकी, ज्वरो, टाउको दुख्ने र घाँटी दुख्ने समस्या देखिएको छ,' उनले भने। भाइरल ज्वरोले सिंगो गाउँ नै थला परे पनि अहिलेसम्म पनि स्वास्थ्यकर्मीको टोली उपचारका लागि नपुगेको उनले बताए। त्रिपुरासुन्दरी नगरपालिकाको टोली शनिबार स्वास्थ्यकर्मीसहित गाउँ जान लागेको नगरपालिकाका स्वास्थ्य शाखा प्रमुख तुलबहादुर श्रेष्ठले जानकारी दिए। रसी गाउँमा केही हप्तादेखि भाइरलका बिरामी बढेको भन्ने जानकारी आज मात्रै आएकाले औषधि सहितको स्वास्थ्यकर्मीको टोली भोलि नै जान लागेको उनको भनाइ छ।"
सम्झौताको ४ महिनापछि सडकको शिलान्यास,"सिन्धुपाल्चोक : सिन्धुपाल्चोकको नौविसेचौतारामेलम्ची सडकखण्डअन्तर्गत चौतारापिपलडाँडाझ्ँयाडी सडकखण्डको शिलान्यास गरिएको छ। सम्झौता भएको चार महिनापछि सडकको शिलान्यास शुक्रबार बागमती प्रदेशको भौतिक पूर्वाधार विकास मन्त्री युवराज दुलालले गरेका हुन्। पूर्वाधार विकास कार्यालय सिन्धुपाल्चोकअन्तर्गत स्तरोन्नति हुने आयोजना गएको असार २२ गते सम्झौता भई २३ गते कार्य प्रारम्भ भएको पूर्वाधार विकास कार्यालय सिन्धुपाल्चोकको प्रमुख सिनियर डिभिजन इञ्जिनियर भरतकुमार यादव बताए। असार २३ बाट कार्य प्रारम्भ भएको भनिए पनि शिलान्यास भने झण्डै ५ महिनापछि भएको हो। शिलान्यास कार्यक्रममा यादवले निर्माण कम्पनीले ढिलाई गर्दा स्तरोन्नतिमा ढिलाइ हुन पुगेको बताए। निर्माण कम्पनीको आन्तरिक कारणले गर्दा प्रारम्भिक मितिमा काम सुरु हुन नसकेको हो, उनले भने तर उहाँहरूले समयसीमा भित्र सक्ने प्रतिबद्धता जनाउनु भएको छ। कार्यालयले सो सडक स्तरोन्नतिका लागि २६ करोड ८२ लाख ९३ हजार २ सय ६० रुपैयाँमा काठमाडौंको सिद्धबाबा कन्ट्रक्सन प्रालिसँग सम्झौता गरेको छ। सम्झौता अनुसार ८ दशमलव २ किलोमिटर सडक स्तरान्नतिसहित कालोपत्रे कार्य निर्माण कम्पनीले २०८२ असार २२ गते भित्र सम्पन्न गर्नुपर्नेछ। ७ मिटर चौडाइ भएको यो सडकको नाली, सडक कालोपत्रे, ड्रेन लगायतको काम निर्माण कम्पनीले गर्नेछ, पूर्वाधार विकास कार्यालय सिन्धुपाल्चोकका इञ्जिनियर सत्रुधन यादवले भने, सडकको स्तरोन्नति अन्तर्गत ७ सय मिटर ढलान हुने, १ मिटरको पक्की नाला रहने सम्झौता छ। उनले स्तरोन्नतिअन्तर्गत बाटो कटिङको काम तत्काल सुरु हुने बताए। भौतिक पूर्वाधारमन्त्री दुलालले सडक स्तरोन्नतिको शिलान्यास गर्दै निर्माण कार्य ढिला भएको स्वीकारे। धेरै अगाडि ठेक्का लागेको योजना निर्माण आरम्भ नै ढिला भएको भन्दै मन्त्री दुलालले निर्माण कम्पनीलाई युद्धस्तरमा काम गर्न निर्देशन दिए।"
क्रोएसिया पठाइदिने भन्दै २ लाख ठगी गर्ने व्यक्ति पक्राउ,काठमाडौं : क्रोएसिया पठाइदिने भन्दै २ लाख ठगी गर्ने व्यक्ति पक्राउ परेका छन्। पक्राउ पर्नेमा सिन्धुपाल्चोकको त्रिपुरा सुन्दरी गाउँपालिका६ घर भई हाल ललितपुरको महालकक्ष्मी नगरपालिका९ लुभु बस्दै आएकी ४६ वर्षीया भवानी बोहोरा रहेका छन्। बोहराले बाबुराम कार्कीलाई क्रोएसियामा १ लाख २० लाख तलब हुने भन्दै २ लाख लिएका थिए। रकम लिएपछि फरार भएपछि उनीविरुद्ध मुद्दा परेको थियो। उजुरीपछि काठमाडौं उपत्यका अपराध अनुसन्धान कार्यालयको टोलीले उनलाई लुभुबाट पक्राउ गरेको हो। पक्राउ परेका उनलाई थप अनुसन्धान तथा कारबाहीका लागि वैदेशिक रोजगार विभागमा पठाइएको कार्यालयले जनाएको छ।
फोहरमैला व्यवस्थापन गर्न कार्ड वितरण गरिँदै,"कञ्चनपुर : फोहरमैला व्यवस्थापन गर्नका लागि शुक्लाफाँटा नगरपालिकाले मुख्य तीन बजार क्षेत्रमा निःशुल्क कार्ड वितरण अगाडि बढाइएको छ। पूर्वपश्चिम राजमार्गसँग जोडिएका कलुवापुर, झलारी, वनसमिति, गर्जमुनी बजार क्षेत्रमा फोहरमैला व्यवस्थापन कार्ड वितरणका लागि कर्मचारी खटाएको हो। स्थानीय सरकार सञ्चालन ऐन, २०७४ को परिच्छेद ९ को दफा ६२ (२) ख मा भएको व्यवस्थासँगै नगरपालिकाको फोहरमैला व्यवस्थापन ऐन २०७५ र आर्थिक ऐन २०८० बमोजिम फोहरमैला व्यवस्थापनका लागि पूर्वपश्चिम राजमार्ग छेउछाउका व्यवसायी, उद्यमी, आवासीय क्षेत्रका घरघुरीको लगत संकलन गरी कार्ड वितरणको कार्य भइरहेको नगरपालिकाको फोहरमैला व्यवस्थापन शाखाका प्रमुख कृष्णप्रसाद भट्टले बताए। उनका अनुसार लगत संकलन र कार्ड वितरणका लागि चार जना कर्मचारीलाई खटाइएको छ। नगरपालिकाको आन्तरिक आय बढाउन र फोहरमैलालाई थप व्यवस्थित बनाउनका लागि यस कार्यलाई अगाडि बढाइएको उनले उल्लेख गरे। हाल झलारी, वनसमिति र कलुवापुर बजार क्षेत्रमा नगरपालिकाले निःशुल्करुपमा फोहर उठाउँदै आएको छ। लगत संकलन र कार्ड वितरणको कार्य पूरा भएपछि नगरपालिकाले बजार क्षेत्रका घरधनीबाट फोहर उठाएबापत शुःल्क लिने भएको छ। फोहरमैला संकलन गरेबापत उठाउने राजस्वबाट नगरपालिकाले फोहरमैला व्यवस्थापनमा खटिएका कर्मचारीको तलबको व्यवस्था गर्ने र बाँकी रहेको रकम थप फोहरमैला व्यवस्थापनका क्षेत्रमा खर्च गर्ने भएको छ। उनका अनुसार भान्सा, घरबाट निस्कने फोहर, घर बाहिरबाट निस्कने फोहर, विद्यालयबाट निस्कने फोहर, बजारबाट निस्कने फोहर, अस्पतालबाट निस्कने गरी नगरपालिकामा हाल दुई मेट्रिकटन फोहर संकलन हुने गरेको छ।"
महिला र बालिकालाई भारतमा बिक्री गरेको आरोपमा पक्राउ,"काठमाडौं : पश्चिम नेपालका सुर्खेत, दैलेखलगायतका पहाडी जिल्लाबाट महिला तथा बालिकालाई भारत लगी बिक्री गरेको आरोपमा प्रहरीले एक महिलालाई पक्राउ गरेको छ। आकर्षक रोजगारीको प्रलोभन देखाई नयाँ दिल्लीस्थित यौन गतिविधि हुने केन्द्रमा लगी बेचविखन गरेको भन्ने जाहेरी दरखास्तका आधारमा प्रहरीको मानव बेचविखन अनुसन्धान ब्यूरोको टोलीले बाँकेको बैजनाथ गाउँपालिका८ घर भएकी ३९ वर्षीया मुना ठकुरी भन्ने मुनाकुमारी मल्ललाई पक्राउ गरेको हो। उनलाई काठमाडौं जिल्ला अदालतमा पेश गरिएकोमा अदालतको आदेशले म्याद थप गरी अनुसन्धान थालिएको ब्यूरोले आज सार्वजनिक गरेको छ। अनुसन्धानका क्रममा उनले भारतमा घरको सरसफाइमा राम्रो कमाइ हुने प्रलोभन देखाई महिलालाई नेपालबाट लैजाने गरेको र यसरी लैजाँदा ग्रामीण इलाकाका आर्थिक अवस्था कमजोर भएका, कम पढेलेखेका, एकल महिलालाई लक्षित गर्ने गरेको पाइएको ब्यूरोका प्रहरी उपरीक्षक ज्ञानेन्द्रप्रसाद फुयाँलले बताए। उनले ती महिलाले भारतको नयाँ दिल्लीमा सञ्चालित यौन गतिविधि हुने केन्द्रमा एक नाबालिकासहित दुई युवतीलाई बेचविखन गरेको खुल्न आएको बताए। उनीहरुलाई भने यसअघि नै प्रहरीले उद्धार गरेर नेपाल ल्याइसकेको छ। मल्लकै संलग्नतामा पीडितलाई भारतको दिल्लीबाट अन्यत्र स्थानमा यौन गतिविधिका लागि पठाउने गरेको पाइएको पनि प्रहरीले जनाएको छ। पीडित भागेर हिँड्दासमेत पुनःपिछा गरी समातेर सोही गतिविधिमा लगाउने गरेको पनि अनुसन्धानमा खुलेको प्रहरीले जनाएको छ।"
बसको ठक्करबाट पैदलयात्रीको मृत्यु : लम्कीमा चक्काजाम,टीकापुर : बिहीबार साँझ बसको ठक्करबाट एक पैदलयात्रीको मृत्यु भएपछि पूर्वपश्चिम राजमार्गको लम्कीमा पीडितका आफन्तले चक्काजाम गरेका छन्। पश्चिमबाट पूर्वतर्फ जाँदै गरेको ना ५ ख ८७०० नम्बरको बसले ठक्कर दिँदा मोहन्याल गाउँपालिका वडा नं ७ का ३७ वर्षीय डम्बरबहादुर विष्टको ज्यान गएको थियो। मृतकका आफन्तले बसको लापरवाहीले ज्यान गएको भन्दै उचित क्षतिपूर्तिको मागसहित लम्की चौराहमा सवारी साधन ठप्प पारेका हुन्। इलाका प्रहरी कार्यालय लम्कीका अनुसार लम्कीचुहा नगरपालिका२ गणेशपुर चोकमा हिंडिरहेका विष्टलाई बसले ठक्कर दिएको थियो। बसको ठक्करबाट गम्भीर घाइते भएका उनको उपचारका क्रममा नेपालगञ्ज मेडिकल कलेज कोहलपुरमा ज्यान गएको हो। ठक्कर दिने बस र चालक इलाका प्रहरी कार्यालय लम्कीको नियन्त्रणमा रहेका छन्। पीडितका आफन्तहरुले सवारी साधन ठप्प पारेपछि पूर्वपश्चिम यातायात सेवा अवरुद्ध भएको छ। सडक सुचारु गर्न पीडित पक्षसँग छलफलको प्रयास भइरहेको इलाका प्रहरी कार्यालय लम्कीले जनाएको छ।
झापामा जंगली हात्तीको आक्रमणबाट वनपालेको मृत्यु,झापा : झापामा जंगली हात्तीको आक्रमणबाट वनपालेको मृत्यु भएको छ । मृत्यु हुनेमा हल्दीबारी गाउँपालिका३ निवासी ४० वर्षीय धनबहादुर बन रहेका जिल्ला प्रहरी कार्यालय झापाका प्रहरी निरीक्षक दुण्डीराज गिरीले जानकारी दिए । मृतक बन रणकाली सामुदायिक वन जलथलका चौकीदार हुन् । शुक्रबार बिहान करिब ९ बजेको समयमा उनी सामुदायिक वनमा रेखदेखको लागि गएका थिए । सोही बेला एउटा जंगली हात्तीसँग उनको जम्काभेट भयो । सोही क्रममा एउटा हात्तीले लछारपछार गर्दै उनलाई कुल्चिएर मारेको प्रहरी निरीक्षक गिरीले बताए । उनको शव स्थानीयले बिहान १० बजेर ५० मिनेटमा देखेपछि तत्काल प्रहरी चौकी जलथललाई खबर गरेका थिए । त्यसपछि जिल्ला प्रहरी कार्यालय झापाको टोली घटनास्थल पुगेर कानुनी प्रक्रिया पूरा गरी शवलाई पोस्टमार्टमका लागि प्रादेशिक अस्पताल भद्रपुर पठाउने तयारी भइरहेको प्रहरीले जनाएको छ ।
विद्युतको तार तान्ने क्रममा लडेर कामदारको मृत्यु,गुलरिया : बर्दियाको राजापुर नगरपालिका८ स्थित कोइली गाउँमा विद्युतीय पोलमा चढेर तार तान्ने क्रममा कामदारको मृत्यु भएको छ। ठेकेदारमार्फत काम गरिरहेका कञ्चनपुर निवासी १९ वर्षीय अभिषेक रानाको पोलबाट लडेर मृत्यु भएको हो। एक निजी विद्यालयको बस गुड्ने क्रममा भुईँमा लत्रिएको तार इन्जिनमा फसेर तानिएपछि पोलबाट खसेका रानाको बुधबार मृत्यु भएको नेपाल विद्युत प्राधिकरण राजापुर वितरण केन्द्रका प्रमुख अनिल चौधरीले जानकारी दिए। बस प्रहरी नियन्त्रणमा रहेकोले अनुसन्धान भइरहेको बुझिएको छ।
साढे ७ लाख राहत र पक्राउ परेका युवा छुटाउने सहमति,"बुटवल : बुटवलको आम्दा अस्पतालमा सुत्केरीपछि मृत्यु भएकी सत्यवती गाउँपालिका २ ठूलोलुम्पेक गुल्मीकी ३५ वर्षीया भवानी रास्कोटीको शव आफन्तले चार दिनपछि बुझेका छन्। आन्दोलनरत पीडित पक्ष, अस्पताल व्यवस्थापन समिति र सरोकारवाला निकायको सहमतिपछि शुक्रबार शव आफन्तले जिम्मा लिएका हुन्। मृतक रास्कोटीको नवजात छोरा र ६ वर्षीय छोरीका नाममा जम्मा गर्नेगरी साढे सात लाख रुपैयाँ राहत रकम र प्रहरीले पक्राउ गरेका सात जना रास्कोटीका आफन्तलाई रिहाइ गर्ने सहमति भएपछि विवाद टुंगिएको हो। पीडितलाई राहत दिने कार्यक्रममा बुटवल उपमहानगरपालिकाले ५ लाख, गुल्मीको सत्यवती गाउँपालिकाले २ लाख र गुल्मीकै प्रदेशसभा सदस्य चिन्तामणी रेग्मीले ५० हजार रुपैयाँ दिने सहमति भएको मृतकका भिनाजु याम तरामुले जानकारी दिए। आम्दा अस्पतालको व्यवस्थापन समितिको अध्यक्षका रूपमा बुटवल उपमहानगरपालिकाका मेयर हुने व्यवस्था छ। चार दिनको छलफलबाट भएको सहमतिपछि शव बुझेर गाउँ फर्कदै छौँ,तरामुले भने,प्रहरीबाट छुटेका युवाहरूसहित हामी गाउँ जाँदै छौं। उनले दुवै पक्षबीच हार र जितको प्रतिसोध नसाँधिएको प्रतिक्रिया दिए। मृतकका आफन्तहरूले पहिलो दिनको छलफलका क्रममा अस्पतालका मेडिकल सुपरिटेन्डेन्ट डाक्टर राजेन्द्र बस्यालमाथी कुटपिट गरेर घाइते बनाएका छन्। कुटपिट गर्ने सात जना युवाहरूलाई बिना शर्त रिहाइको मृतकका आफन्तले माग राखेका थिए। कार्यालयले चाहेको बेला उपस्थित हुने गरी आरोपितहरूलाई थप पीडा र सजाय नदिने शर्तमा हाजिरी जमानीमा पक्राउ परेका युवाहरूलाई छाडिएको रूपन्देहीका सहायक प्रमुख जिल्ला अधिकारी रामचन्द्र अर्यालले जानकारी दिए। दुवै पक्षबीच घटनालाई थप अगाडि नबढाउने सहमति भए पनि विषय कानुनी रूपमै टुंगिन्छ,अर्यालले भने,तर आरोपितहरूलाई थप पीडा दिने खालका गतिविधिहरू हुँदैनन्। मृतक रास्कोटीको सत्यवती२ ज्यामी गुलम्बी घाटमा अन्तिम दाहासंस्कार गर्ने कार्यक्रम रहेको आफन्तले जनाएका छन्। आफन्तको कुटपिटपछि घाइते भएका अस्पतालका मेसु बस्यालको लुम्बिनी प्रादेशिक अस्पताल बुटवलमै उपचार भइरहेको छ।"
आज ३६औँ विश्व एड्स दिवस,"काठमाडौं : आज ३६औँ विश्व एड्स दिवस । समुदायको नेतृत्वमा एड्सको अन्त्य, भन्ने नारासहित देशभर चेतनामूलक कार्यक्रम गरी मनाइँदैछ । हरेक वर्ष डिसेम्बर १ का दिन यो दिवस मनाइने गरेको छ । स्वास्थ्य तथा जनसङ्ख्या मन्त्रालयअन्तर्गतको राष्ट्रिय एड्स तथा यौन रोग नियन्त्रण केन्द्रले यससम्बन्धी चेतना र सन्देशमूलक कार्यक्रम आयोजना गरी यो दिवस मनाइँदैछ । सन् १९८१ मा पहिलो एचआइभी सङ्क्रमित फेला परेदेखि सन् २०२२ को अन्त्यसम्ममा आठ करोड ५६ लाख जनामा सङ्क्रमण भएको छ । सङ्क्रमणका कारण चार करोड चार लाखजनाको मृत्यु भइसकेको छ । विश्वमा हरेक दिन तीन हजार ६ सय मानिस एचआइभी सङ्क्रमित हुने गरेका छन् । केन्द्रका अनुसार नेपालमा सन् २०२२ को अन्त्यसम्म ३० हजार व्यक्तिमा एचआइभी सङ्क्रमण भएको अनुमान छ । नेपालमा हरेक दिन एकजना एचआइभीबाट सङ्क्रमित हुने गरेको छ । रासस"
बसको ठक्करबाट २ पैदल यात्रीको मृत्यु,"बाँके : बाँकेको पूर्वपश्चिम राजमार्गमा गएराति बसको ठक्करबाट पैदल यात्रीको मृत्यु भएको छ । महेन्द्रनगरबाट काठमाडौँ गइरहेको बसले ठक्कर दिँदा राप्तिसोनारी गाउँपालिका८ ओभरीका ४० वर्षीय केशव कुँवरको उपचारको क्रममा मृत्यु भएको इलाका प्रहरी कार्यालय कोहलपुरले जनाएको छ । बस चालक धर्मराज तिमिल्सिनालाई अनुसन्धानका लागि नियन्त्रणमा लिइएको छ । यसैबीच, कैलालीको लम्कीमा बसको ठक्करबाट एकजना पैदल यात्रीको मृत्यु भएको छ । पश्चिमबाट पूर्वतर्फ गइरहेको बसले मोहोन्याल गाउँपालिका७ का ३७ वर्षीय डम्बरबहादुर विष्टलाई ठक्कर दिँदा निजको मृत्यु भएको इलाका प्रहरी कार्यालय लम्कीले जनाएको छ । ठक्कर दिने बस र चालकलाई इलाका प्रहरी कार्यालय लम्कीले नियन्त्रणमा लिएर आवश्यक अनुसन्धान थालेको छ ।"
३ दिनमै सुत्केरी मेलापातमा,"गोरखा : चुमनुब्री ६ चुम्चेत गाउँकी डेढ वर्षकी नाङ्सा ल्हामु अहिले हजूरआमाको काखमा हुर्किरहेकी छन्। २०७८ साल फागुनमा उनलाई जन्माएको केही घण्टामै उनकी आमा धावा साङ्मोको मृत्यु भएको थियो। पाँच दिनको कडा सुत्केरी व्याथाले थलिएकी उनलाई सुरक्षित सुत्केरी गराउन नसकेपछि बच्चा जन्माएपछि उनको मृत्यु भएको हो। उनलाई बचाउन परिवारले हेलिकोप्टर माग्दै हारगुहार नगरेका होइनन्। झञ्झटिलो प्रक्रिया पूरा गर्दागर्दै पाँचौँ दिनमा नाङ्सा जन्मिइन्। सन्तानको मुख हेर्न नपाई धावा साङ्मोले मृत्युवरण गरिन्। त्यसको केहीबेरमा हेलिकोप्टर आइपुग्यो। एकदिन पनि आमाको दूध चुस्न नपाएकी नाङ्सा ल्हामु अहिले हजूरआमाको काखमा हँसिली, रसिली छिन्। उद्धारका लागि हेलिकोप्टर कुर्दाकुर्दै मर्नुपरेको यो मात्र पहिलो घटना भने होइन। उनीजस्ता सुत्केरी, बिरामी तथा घाइतेहरू समयमै उद्धार हुन नसक्दा मृत्युको मुखमा पुग्नु परेको यसअघि पनि धेरै उदाहरण छन्। चुमनुब्री गाउँपालिका सडक सञ्जालले जोडिएको छैन। सातवटा वडामध्य कुनै पनि वडामा मोटरबाटो छैन। मोटर चढ्न यहाँबाट दुईदिन पैदल हिँड्नु पर्छ। वरिपरि कतै गतिलो स्वास्थ्य संस्था पनि छैन, बर्थिङ सेण्टर पनि छैन। यहाँका बासिन्दा स्वास्थ्यप्रति न सचेत हुन जानेका छन्, न स्वास्थ्यप्रति संवेदनशील नै। हिमाली भेगका बासिन्दाको स्वास्थ्यप्रति न त सरकारले प्राथमिकतामा राखेर कार्यक्रम बनाउँछ। यहाँका महिला कसैले पनि गर्भ परीक्षण गराउँदैनन्, चुम्चेत स्वास्थ्यचौकीका अहेव ङवाङ तेञ्जिन लामा भन्छन्, गर्भ परीक्षण गराइरहेको भए धावा साङ्मो पनि अकालमा मर्नु पर्दैनथ्यो। गर्भको अवस्थाबारे समयमै थाहा हुन्थ्यो, बेलैमा बच्ने र बचाउने उपायहरू सोच्न सकिन्थ्यो। तर चुम्चेतका कुनै पनि महिलाले गर्भ परीक्षण नगराउने उनले बताए। ९ महिनाको अवधिमा चारपटक गर्भ परीक्षण गराउनु पर्छ। चारपटक गर्भ परीक्षण गराउने महिलालाई सरकारले सुत्केरी भएपछि बाटोखर्च, पोषण खर्च भनेर भत्ता पनि दिन्छ, ङवाङले भने, तर यहाँ कोही पनि परीक्षण गराउँदैनन्। लाज मान्छन्। जँचाउने चलनै नभएपछि को आयो, को आएन भन्नै परेन। अहेब ङवाङले जे भने पनि जँचाउनका लागि गर्भवती इच्छुक हुने हो भने यहाँ गर्भवती महिलाको अवस्था बारे परीक्षण गर्ने दक्ष जनशक्ति पनि छैन, उपकरण पनि छैन। वडाको कुनै पनि स्वास्थ्य संस्थामा बर्थिङ सेन्टर नरहेको उनको भनाइ छ। मातृशिशुको सुरक्षाबारे चेतनाको अभाव र गरिबीका कारण यहाँका महिला सुत्केरी भएको ३ दिनपछि साविकका काममा खटिन्छन्। यहाँका महिलाहरू सुत्केरी भएको ३४ दिनपछि त उठेर हिँडिहाल्छ काममा, अहेब ङवाङ भन्छन्, पहिलेदेखिकै चलन हो, तिनीहरूलाई कसरी रोक्न सकिन्छ र ? कामका कारण सुत्केरीहरूले आवश्यक मात्रामा आराम गर्ने अवसर नपाउने उनले बताए। सुत्केरी अवस्थामा गह्रुंगो काम गर्दा आइपर्ने तत्कालीन तथा दीर्घकालीन असरबारे महिलाहरू सचेत नहुँदा उनीहरूको स्वास्थ्यमा गम्भीर असर परिरहेको पूर्वशिक्षक पासाङ लामाको भनाइ छ। बच्चा जन्मेको एक दुई दिन भएपछि आमा काममा जाँदो रहेछ, उनी भन्छन्, आफू आराम पनि नगर्ने, बच्चालाई चाहिँदोजति खुराक पनि नखुवाई कामको पछाडि दगुरेको चाहिँ मैले देखेको छु है। त्यही भएर हो कि, विगतमा बच्चा जन्माइराखेर आमा मरिगाको मैले देखिराको हो। गाउँमा तीन कक्षासम्म पढ्ने स्कूल मात्र छ। यहाँका महिलाले पढ्ने, लेख्ने अवसर पाएका छैनन्। लेखपढ नभएका उनीहरू गर्भवती तथा सुत्केरी हुँदा अपनाउनु पर्ने सुरक्षाका बारेमा सचेत छैनन्। पोसिलो खानेकुरा पनि गाउँठाउँमा के पाइन्छ र, पूर्वशिक्षक पासाङ भन्छन्, सधैं ढिँडोफाँडोको भर हो। भात खान त चाडपर्व आउनु पर्छ। बच्चालाई कुपोषण भयो कि भएन भनेर कसले जाँच्छ ? यहाँको दुःख देख्न सरकारका तर्फबाट कोही नआएको उनको भनाइ छ।"

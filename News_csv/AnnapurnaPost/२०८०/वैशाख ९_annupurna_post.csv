शीर्षक,विवरण
गिट्ठा खोज्न जाने कि भोट हाल्न ?,"भोट हाल्नेभन्दा पनि परिवारमा छाक टार्ने पिरलो छ उनीहरूलाई। दुःख गरेर भोट हाले पनि आफूहरूको भोकमरी नटरेको उनीहरूको गुनासो छ। चितवन : ऊ त्यो पारिको स्कुलमा हो भोट हाल्न जाने ठाउँ। यहाँबाट त्यहाँ पुग्न दुई घण्टा हिँड्नु पर्छ। गरिबको छोरो, सधैं भोट हाल्यो सधैं भोको बस्नुपर्छ। सरकारै देखेको छैन, ९० वर्षका भोटेबहादुर प्रजा चेपाङले डाँडामा बसेर आफ्नो दुःखेसो यसरी सुनाए। डाँडापारिको स्कुल देखाउँदै त्यहाँसम्म पुग्नै अप्ठ्यारो भएको बताए। इच्छाकामना गाउँपालिका१ साप्रेनीको पारिपट्टिको गाउँ कोलभन्ज्याङ पुग्न दुई घण्टा लाग्छ। गत मंसिरमा भोट हाले। फेरि भोट हाल्न जाने कुराले उनी रिसाए पनि। इच्छाकामना गाउँपालिका१ स्थित साप्रेनीका चेपाङलाई भोट हाल्न दुई घण्टा हिँड्नु पर्छ। भोट हाल्नेभन्दा पनि परिवारमा छाक टार्ने पिरलो छ उनीहरूलाई। दुःख गरेर भोट हाले पनि आफूहरूको भोकमरी नटरेको उनीहरूको गुनासो छ। भोट दिने भन्यो सधैं भोको पेट बस्नुपर्छ। सरकारले गर्ने होला भन्यो सरकारै देखेको छैन, उनले भने, भोट हाल्न मन छ, तर खानेकुरा छैन। जंगलमा गिठ्ठा खोज्न जाने कि भोट हाल्न जाने ? उनी सधैं भोट हाल्छन् तर केही परिवर्तन नभएको गुनासो गर्छन्। चेपाङ गाउँमा खाद्यान्न अभाव छ। उनीहरू अहिले मकै गोड्न थालेका छन्। जेनतेन फलेको मकैले तीन महिना पनि पुग्दैन। अहिले छाक टार्ने पिरलो छ। जंगलमा गिट्ठा भ्याकुर खोज्ने कि भोट हाल्न जाने पिरलो छ। ६ महिना अनिकाल ६, महिना सहकाल छ। कुटो, कोदालो गर्ने हामीलाई चुनाव आएर के हुन्छ र ? ४० वर्षीय काजीमाया चेपाङले भनिन्, चुनाव हुन्छ भनेको सुनेको हो, नेताहरू आएको छैन। भोट खसाएर केही हुन्न झंै लाग्छ। एक छाक खान, एक सरो लाउन पनि सपना जस्तै हुन्छ हामीलाई। कतिपयले उम्मेदवार चिनेकै छैनन्। चुनावभन्दा पनि खाद्यान्नको जोहो गर्न चटारो छ। दुई छाक पेटभरि खान उनीहरूको क्षमताले भ्याउँदैन। चुनाव हुन्छ भन्ने सुनेको हो, भोट ठूलै होला तर हामीलाई त जसरी पनि बाँच्नु ठूलो हो, उनले भनिन्। काजीमायाका श्रीमान् नरबहादुर चेपाङ ५२ वर्षका भए। उनी हरेक पटक भोट हाल्छन्। तर, उनले आफूले खसालेको भोटले ल्याएको परिवर्तन कहिले अनुभूति गर्न पाएनन्। चेपाङका लागि छाक टार्नु नै ठूलो कुरा भएको छ। जित्नेले गरिबलाई राम्रो गर्छन् कि भन्ने आशाले भोट लगाउने हो, हामीलाई के गर्छन् होला भन्ने सोचेको छु। भोट सधैं हाले पनि केही भएको छैन, उनले भनिन्। उनलाई रोजगार पाए आम्दानी हुन्थ्यो भन्ने लागेको छ। चुनावै पिच्छे भोट हाल्दै आएका उनीजस्ता कैयौं चेपाङहरूको जीवनशैली कहिल्यै फेरिएन। चैत लागेपछि चेपाङको घरमा खाद्यान्न संकट सुरु भइसकेको चेपाङ अभियन्ता केपी किरण शर्माले बताए। उनीहरूका लागि पेट भर्ने ठूलो कुरा हो, उनले भने, चुनाव आउँछ जान्छ तर यिनीहरूका लागि कहिल्यै सुख आएन।"
शून्यको मूल्य अनन्त,"नेपालको कर्णालीवासीको जीवनको सूक्ष्म मनोचिकित्सा हो शून्यको मूल्य। ती मूल्यहरू डाक्टर नवराज कृत शून्यको मूल्य (सास, साहस र स्नेहको कथा) मा समेटिएको छ। यी कथाहरू सामाजिक अध्येताहरूको वा राज्यको नीति निर्माताहरूको आँखा, ज्ञान र अध्ययनबाट अझै बञ्चित छन्। यस कृतिमा भने कर्णालीका जनताको मूल्यमा शून्य जोडिएको होइन घटाइएको तितो यथार्थ समेटिएको छ। राज्यले आफ्नै देशका नागरिकको जीवनको अवमूल्यन कतिसम्म गरेको छ र त्यसको मूल्य कर्णालीवासीले कसरी चुकाइरहेका छन् ? सास, साहस र स्नेहको मूल्यमा कर्णालीका जनताले चुकाएको जीवनको मूल्य पोखिएको छ। सहरका ठूलाठूला विश्वविद्यालयहरूमा पठाइने किताबका पाना र ती पाना पठाउने आत्माहरू सहरमै छोडेर गाउँ पसेको डाक्टरलाई कर्णाली समाजको विश्वविद्यालयमा विद्यावारिधि गराइदिने कसले ? तर स्कुल कलेजका मोटामोटा किताबका अनुहार नै नदेखेका भए पनि जिन्दगीको पढाइमा भने जीवनवारिधि गरेकाहरूले डाक्टरको अपूरो विद्यावारिधिलाई पूर्णता दिलाए। डाक्टर केसीले लेखकीय मन्तव्य अर्थात् प्राक्थानमा प्रकट गरेका छन्, डाक्टरको अपूरो विद्यावारिधिलाई पूर्णता दिलाइदिने गुरुहरू पुतली आमा, भेडिनी कान्छी, नामै सोध्न भुलेको जुम्ल्याहाकी आमा, नामै नभएकी भुनभुनेकी आमा र बुधेकी फुपूआमा जस्ता धेरैधेरै जीवनवारिधि गरेका कर्णाली समाजका प्रोफेसरहरू थिए। वर्षौं लगाएर कर्णालीको सामाजिक विश्वविद्यालयभित्र गरेको जीवनवारिधिको यात्राको पुछारमा मात्र डाक्टरले हराएको आफूलाई, नदेखिएको आफ्नै समाजलाई र नभेटिएको देश साहित्य स्वैरकल्पना मात्र होइन। समाजको गति, प्रगति र ज्ञानको सीमाको दस्ताबेज पनि साहित्य हो। बालरोग विशेषज्ञ डा नवराज केसीको यस कृतिले लेखकीय कल्पनाशीलतामा होइन कि सामाजिक जीवनको यथार्थमा नै कल्पनातीत मिथक, बिम्ब, प्रतीक र पात्रहरूलाई बिर्साउने जीवन्त पात्रहरूसँग पाठकलाई साक्षात्कार गराएको छ। पाठकलाई लेखकले जन्माएका पात्रहरूको पृष्ठभूमि बुझ्न र खोज्न समाज बाहिर जानै पर्दैन। आफ्नै वरिपरिका त्यस्ता अनगिन्ती पात्रहरू पाठक वरिपरि जम्मा हुन्छन्। बुधेकी फुपूआमा, बुधे र उसको परिवेश जोडिएको समाजको कथा त हुँदै हो तर यो त्यति मात्र होइन। यो समाज विज्ञान, मनोविज्ञान र जीवन विज्ञान पनि हो। डाक्टर केसी पाठकहरूले पत्तै नपाउने गरी बुधेको कथामा जीवविज्ञान र मस्तिष्क विकासका चरणहरूका बारेमा कुराकानी गर्न थाल्छन्। कर्णालीको गरिबी, त्यहाँका महिला र बालबालिकाको स्वास्थ्य र जीवन, उच्च शिक्षा, वैदेशिक रोजगार, प्राकृतिक विपत्ति र विकासका कुराहरूको कहालिलाग्दो अवस्थाको वर्णन करिब ७० पेजको एउटा कथामा भन्न सकिने कुरा होइन। विकास योजनाका, समाज अध्ययनका वा अन्य विकासे परियोजनाहरूका लागि तयार परिएका रिपोर्ट ५ पेज पढ्दै पट्याएर लाग्ने पाठकहरूले यो ७० पेज लामो कथा एकपछि अर्को उत्सुकतासँग नै पढ्न सक्छन्। पढेर आफूले संसार बुझें भनेर जन्मदिने आफ्नी आमालाई अनपढ भन्ने विद्वानलाई डाक्टर केसी सम्झाउँदै लेख्छन्, हे विद्वान बाबु, यो कुरा पनि बुझ, एउटी आमाको गर्भले जानेको विज्ञान संसारका सारा वैज्ञानिक अनि कम्प्युटरभन्दा उत्कृष्ट छ। यसको कला कुनै कलाकारको कृतिभन्दा लाखौं गुणा सुन्दर छ। बुवालाई चिठी, अर्को कथाको शीर्षक हो। तर शीर्षक मात्र एउटा कथा र पात्र यति धेरै छन्, जहाँ एउटा समाज देखा पर्छ। घरेलु हिंसापीडित महिलाको सुरक्षाका लागि महिलाको गर्भमा भएको बच्चाले ती महिलाका श्रीमान् अर्थात् महिलाको गर्भमा रहेकै बच्चाका तर्फबाट आफ्ना पिताका लागि डाक्टरले लेखेर पठाएको चिठीका बारेमा धेरैले पढिसक्नु वा सुनिसक्नु भएको हुनसक्छ। तर त्यही कुरालाई डा केसीले बच्चा र आमाका बीचको जैविक सम्बन्ध, बच्चा जन्मनासाथ किन रुन्छ वा किन रुनुपर्छ जस्ता विज्ञानका कुराहरू पनि कर्णालीको गरिबीका कथाका पात्रहरूसँग जोडेका छन्। त्यसैले पनि उनका कथामा कर्णालीको गरिबी मात्र छैन। उनका कथाले मानवीय जीवनका सम्बन्ध, सकारात्मक वा प्रेरणादायी सन्देशहरू पनि प्रवाह गर्छन्। संसारका कुनै पनि बाआमा छोराछोरीबाट केही चिताउँदैनन्। तर छोराछोरीले माया गरिदिएको क्षण उनीहरूको स्वर्ग हो। मरेर कहाँ गइन्छ र ? मरेर त माटोमै जाने हो। यसभित्रको यो सन्दर्भ यो कुनै मेडिकल डाक्टरद्वारा तिनका बिरामीका लागि गरिएको औषधिको सिफारिसभन्दा महत्त्वपूर्ण छ। आमाको कोखबाट कुनै बच्चा जन्मेपछि त्यस बच्चाको आमासँगको सम्बन्ध कस्तो रहन्छ ? रगतको र ममताको सम्बन्ध त रहने नै भयो तर डा केसी कर्णालीको दुःखमा पनि आमा र सन्तानका बीचको जैविक सम्बन्ध पाठकलाई दिन्छन्। भेडिनी कान्छी, मृत्युपछिको जीवन, पुतली आमा यी थप तीन शीर्षकमा पनि समाज, राजनीति, बालबालिका, गरिबी, रोजगारी, महिला सामाजिक जीवनका सबै पक्षको मिहीन चर्चा छ। तर यो चर्चा पट्यारलाग्दो अर्ती उपदेशका रूपमा छैनन्। पाठकहरूका लागि कथा उपन्यासजस्ता आख्यानभित्रका रोचक सन्दर्भ बनेर आएका यी प्रसंग आकर्षक वा पठनीय र ग्रहणयोग्य पनि छन्। कर्णालीका हेलिकप्टर काठमाडौंका सडकमा गुड्ने तीनपाङ्ग्रे टेम्पोजस्तै भएको अनुभव अढाई दशक पहिलेको यही पंक्तिकारको अनुभव डाक्टर केसीको पनि रहेछ। राज्यले नागरिकको स्वास्थ्यमा गर्ने लगानीको मात्रा, रोगी एकातिर औषधि र खर्च अर्कातिर, गर्भवती महिलाको स्वास्थ्य र प्रसूति सेवा, हिम्मतबहादुरको कथा, भेडिनी कान्छीको बाल मनोविज्ञान, खरायोको मातृत्व प्रेम, हजुरआमा र आमाहरूको आर्थिक योगदान, महिलाहरूको शरीर विकासमा हर्माेन आदिको विकासको सम्बन्ध, मानसिक, शारीरिक तथा आध्यात्मिक स्वास्थ्य, भेडिनी कान्छीको तीनखुट्टे भेडीसँगको मितिनी साइनोको आत्मीयता, पटुकी बैंक, मृत्युको क्षण पहिलेको मानिसको दिमागी प्रक्रिया आदि यस्ता कति धेरै सन्दर्भहरू छन् जसले पाठकहरूको मन मस्तिष्क छुन्छ। कर्किनी बज्यैसँगको कवितामय संवाद र उनको आतिथ्य, तिनका जीवनकथा यस्तो लाग्छ कर्णाली नदी यति घुमेको छ कि कहिलेकाहीं लाग्छ, यो नदी आफैंलाई रिंगटा लाग्दो हो। कोमल मुटु बोकेको मान्छेहरूलाई ढुंगाभन्दा पनि कठोर परिस्थितिहरूले साँच्चिकै ढुंगाको मूर्ति बनाउँदो रहेछ। डा केसीको यो अनुभूति पुतली आमाको यो कथनमा वास्तविक झैं लाग्छ, बनापैसा बचेको, अलिकति बचेको सास बच्छ कि भनेर आस खोज्दै आएकी हुँ बाबु ? भलो होला त ? एकजना बिरामीका आफन्तबाट यो कुरा सुनेर सायद निःशब्द बनेका डाक्टर सोच्छन्, पैसा सकियो, सास सकिएको छैन बिरामीको। यो कस्तो वचन थियो। यो वाक्यको अर्थ के होला ? भाव बुझें झैं वा बुझ्नै नसके झैं। दुनियाँमा एउटा वाक्यको किताब पनि बन्छ होला। पहाड जत्रा शब्द। सागर जस्तो भाव। एउटा वाक्य आज डाक्टरका लागि पाठशाला बनेको थियो। अब यो बुझ्नलाई उसलाई यो जुनी लाग्नेछ। स्वदेश र विदेशका कुनै पनि युनिभर्सिटीमा नबुझेको कुरा डाक्टरलाई कर्णालीको समाजले बुझाउँछ। कृतिमा कथा छ, कथामा डाक्टर छन् र पात्रहरू छन्। प्रचलित आख्यान वा काव्यलाई बिर्साउने यस कृतिलाई सिर्जनात्मक गैराख्यान भनिएको छ सांग्रिला प्रकाशनको प्रेस लाइनमा। कथा र कथाका पात्र वा भूगोलको धेरै नालीबेली लगाउँदा पाठकका लागि कृति बेस्वादिलो बन्न सक्छ। स्वादु व्यञ्जनलाई धेरै गिजोलेर बेस्वादिलो बनाउनु पनि त भएन नि ? डाक्टर नवराज केसीको नेपाली समाजको मनोविज्ञानको उत्खनन हामी पाठकका लागि मन छुने दुःखद् कथा मात्र होइन, हाम्रा नीति निर्माता वा राज्यका लागि आँखा र प्रेरणा पनि बनुन्। महाकवि लक्ष्मीप्रसाद देवकोटाको कथन छ, शून्यबाट सुरु भएर शून्यमा नै अन्त्य। तर डाक्टर केसीको प्रिप्किसन छ, शून्यबाट दस। तर शून्यको मूल्यमा शून्यको मानक वा गणनाले होइन, जीवनको त्यो सार जुन महाकवि देवकोटाले बोध गरेका थिए मृत्यु शय्यामा, त्यो बोध जीवनकालमै गरेका डाक्टर केसीले पाठकहरूलाई पनि त्यही बोध गराउन प्रयास गरेको कृति हो (शून्यको मूल्य (सास, साहस र स्नेहको कथा)। न भक्ति भो न भावआखिर रहेछ श्रीकृष्ण एकशून्यमा शून्य सरि बिलाएँ म। (महाकवि, देवकोटा)"
जसले धर्तीलाई माया गरे,"वातावरणीय आन्दोलनका प्रेरणादायी व्यक्तित्वहरूको सक्रियताले वास्तविक परिवर्तन ल्याउन सक्छ भन्ने कुरा सिकाएको छ। विज्ञानले भन्छ, जीवनको अस्तित्व पत्ता लागेको एकमात्र ग्रह पृथ्वी हो। खगोलविद्हरूका अनुसार, पृथ्वीको इतिहास धेरै पुरानो छ। पृथ्वीको उत्पतिका बारेमा सत्य र तथ्य अझै पनि वैज्ञानिकहरूका निम्ति गहन अध्ययन र बहसको विषय हो। तथापि, ब्रह्माण्डको विशालताभित्र हामीलाई थाहा भएको तथ्य यो हो कि आजका दिनसम्म जीवन पृथ्वीमा मात्र पत्ता लागेको छ। सूर्यबाट सही दूरीमा अवस्थित हुनु, अक्सिजन र कार्बनडाइअक्साइडजस्ता ग्यासहरूको सही मात्रा हुनु, जीवनको लागि आवश्यक तरल पदार्थ पानी पृथ्वीमा पाइनुजस्ता जीवनको अस्तित्वको लागि आवश्यक परिस्थितिहरू सिर्जना हुनुले यहाँ जीवन सम्भव भएको हो। र, पृथ्वीमा जीवन सम्भव भएकाले नै यहाँ वनस्पति र मानव जातिलगायत फस्टाउनको लागि वातावरण सिर्जना भएको हो। जीवन र प्रकृतिबीचको सम्बन्ध पृथ्वीमा जीवन र प्राकृतिक वातावरणको सम्बन्ध अन्योन्याश्रित छ। प्रकृतिले जीवनको अस्तित्व र विकासका लागि आवश्यक आधारहरू प्रदान गर्दछ। प्रकृतिले जीवन निर्वाहको लागि आवश्यक स्रोतहरू प्रदान गर्दछ। बिरुवाहरू, उदाहरणका लागि, खाना उत्पादन गर्न माटोबाट सूर्यको किरण र पोषक तत्त्वहरू प्रयोग गर्छन्। जुन त्यसपछि जीवजन्तुहरूको आहार बन्दछ। प्रकृतिले विभिन्न प्रजातिहरूबीचको अन्तरक्रियाको जटिल वेब सिर्जना गरेको छ, जसलाई इकोसिस्टम भनिन्छ। जुन पृथ्वीमा जीवन टिकाइरहनका लागि आवश्यक छ। जीवन र प्रकृतिबीचको यो सम्बन्धले नै हाम्रो अस्तित्वलाई पृथ्वीमा सम्भव तुल्याएको छ। मानवलगायत सम्पूर्ण प्राणीहरूको प्रकृतिसितको यही अन्तरसम्बन्धका कारण प्रकृतिको सम्मान गर्नु महत्त्वपूर्ण मानिन्छ। खाना, पानी, आश्रय, र हाम्रो जीविकोपार्जनलगायत आधारभूत आवश्यकताहरूका निम्ति हामी प्रकृतिमा निर्भर छौं। तर दुर्भाग्यवश वन फँडानी, प्रदूषण र प्राकृतिक स्रोतहरूको अत्यधिक दोहन वातावरणलाई हाम्रा गतिविधिहरूले प्रकृतिमाथि अपूरणीय हानि पुर्याएको छ। जसको परिणामस्वरूप मानव सभ्यता जलवायु परिवर्तन, जैविक विविधताको हानि र अकल्पनीय प्राकृतिक प्रकोपहरूको सिकार हुन पुगेको छ। यो विकराल यथार्थका बीच प्रकृतिको सम्मान गरेर, हामी वातावरणमा हाम्रो प्रभावलाई कम गर्न र थप क्षतिबाट बचाउन भने सक्छौं। प्राकृतिक स्रोतहरू जिम्मेवार रूपमा प्रयोग गर्दै र पृथ्वीको संवेदनशील सन्तुलनको रक्षा गर्न अन्ततः प्रकृतिको सम्मान गर्नु हाम्रो नै अस्तित्वको लागि मात्र होइन तर पृथ्वीका सबै प्रजातिहरूको अस्तित्वको लागि पनि महत्त्वपूर्ण छ। पर्यावरण आन्दोलनको पुनर्जागरण पृथ्वीमा जीवन र प्रकृतिबीचको सम्बन्धको महत्त्वलाई बुझेर र मनन् गरेर विश्व इतिहासमा पृथ्वीको प्राकृतिक स्रोतहरूको संरक्षण गर्न विविध कार्य भएका छन्। उल्लेखनीय कर्म गर्ने पर्यावरण आन्दोलनमा पुनर्जागरणको शंखनाद गरेका छन्। पर्यावरणको रक्षा गर्न जीवन समर्पण गरेका व्यक्तिहरूकै कारण संरक्षणको अभियानको दायरा फैलिँदो छ। असाधारण साधनाका पर्याय यिनै पर्यावरणविद्हरू हुन्। जसको अटल प्रतिबद्धताले नै वातावरण अभियानलाई आकार दिन मद्दत गरेको छ। प्राकृतिक प्रकोपको बढ्दो आवृत्ति र गम्भीरता, सीमान्तकृत समुदायहरूमा वातावरणीय ह्रासको असमान प्रभाव छ। यसमा चेतना जगाउँदै परिचालन गर्न सामाजिक सञ्जाल र डिजिटल प्रविधिको बढ्दो प्रभावलगायतले यो आन्दोलनलाई गति दिएको छ। विगत केही वर्षयता प्रकृतिमैत्री जीवनशैलीको महत्त्वको बुझाइ, दिगो विकासको अवधारणाका बारे आमचेतना फैलिएको छ। स्रोतको संरक्षण गर्ने र नवीकरणीय ऊर्जाको प्रवर्द्धनलाई प्राथमिकताजस्ता विषयहरूले आन्दोलनलाई थप उत्प्रेरित गरेको छ। यसै सन्दर्भमा केही त्यस्ता अभियन्ताहरू छन्, कारण वातावरणीय प्रभावलाई न्यूनीकरण गर्न बल पुगेको छ। ग्रिनबेल्ट आन्दोलन र केन्याको कथा अफ्रिकी मुलुक केन्याकी वाङगारी मथाईको हरित क्षेत्र आन्दोलन (ग्रिनबेल्ट मुभमेन्ट) रूख रोप्ने र वातावरण संरक्षण गर्ने उद्देश्यले थालिएको पर्यावरण संरक्षणको एउटा जमिनी अर्थात् ग्रासरुट अभियान थियो। यो अभियान मथाईले सन् १९७७ मा थालेकी हुन्। यो अभियानले केन्यामा पिछडिएका समुदायहरूलाई र विशेषगरी महिलाहरूलाई प्राकृतिक सन्तुलन खल्बलिएको क्षेत्रहरूमा रूख रोप्न प्रोत्साहित गर्यो। वातावरण पुनस्र्थापना गर्न र वन उत्पादनहरूको बिक्रीबाट आयको स्रोत तिनै भुइँतहका संरक्षकहरूको हातमा पुर्याउन सहयोग गर्यो। केन्याको वातावरणीय ह्रासको कथा प्राकृतिक विदोहनको गलत उदाहरणका रूपमा परिचित थियो। मथाईले ग्रिनबेल्ट आन्दोलन पुनस्र्थापना अभियानलाई नेतृत्व गरेका सुरुका वर्षहरूमा केन्याले अव्यवस्थित कृषि क्षेत्रको विस्तार र व्यावसायिक प्रयोजनका निम्ति व्यापक वनविनाशको अनुभव गरिरहेको थियो। यसले माटोको क्षरण, जैविक विविधतामा हानि र पानी र अन्य स्रोतहरूमा क्षयको दुरावस्था निम्त्याएको थियो। वांगारी माथाईको ग्रिनबेल्ट पर्यावरण आन्दोलनले केन्यामा गहिरो सकारात्मक प्रभाव पारेको थियो। प्राकृतिक स्रोतहरू जिम्मेवार रूपमा प्रयोग गर्दै र पृथ्वीको संवेदनशील सन्तुलनको रक्षा गर्नु नै अन्ततः प्रकृतिको सम्मान हो। मानव मात्र नभई पृथ्वीका सबै प्रजातिहरूको अस्तित्वको लागि पनि महत्त्वपूर्ण छ। माथाईको वृक्षरोपण र पर्यावरणमैत्री भूमि व्यवस्थापन प्रयोग अभ्यासहरूले केन्याको ग्रामीण भेगका समुदायलाई वातावरणीय समस्याहरूसित लड्न मद्दत गर्यो। क्षय र मरुभूमीकरणजस्ता वातावरणीय समस्याहरूसित जुध्न सहयोग गर्यो। पुनरुत्थान प्रयासहरूले जलवायु परिवर्तनलाई कम गर्न र स्थानीय समुदायहरूमा हावा र पानीको गुणस्तर सुधार गर्न पनि मद्दत गर्यो। वृक्षरोपण अभियानले कालान्तरमा रूखका उत्पादनहरू बिक्री गरेर महिलाहरूको लागि आयआर्जनको बाटो खोलिदियो। जसका कारण उनीहरूको सामाजिकआर्थिक स्थितिमा सुधार भयो। मथाईको आन्दोलनले केन्याको पर्यावरण संरक्षण र दिगो विकासका आधारहरू खडा गर्यो। केन्याका भुइँतहका समुदायहरूको जीवन अवस्थामा सुधार गर्न, कृषि उत्पादकता, खाद्य सुरक्षा र स्वच्छ पानीमा पहुँच बढाउन मद्दत गर्यो। केन्याको वृक्षरोपण र ग्रिनबेल्ट आन्दोलनबाट सुरु भएको हो। मथाईको आन्दोलनले केन्यालगायत विश्वभरिका भुइँतहका समुदायलाई वातावरणीय र सामाजिक मुद्दाहरूमा कदम चाल्न प्रेरित गर्यो। महिला सशक्तीकरण र सहभागितामा सुधारका लागि मार्ग प्रशस्त गर्यो। वांगारी मथाईको यो प्रेरणादायी कार्यलाई सम्मान गर्दै सन् २००४ मा उनलाई प्रतिष्ठित नोबेल शान्ति पुरस्कार पनि प्रदान गरिएको थियो। सुन्दरलाल बहुगुणा र चिप्को आन्दोलन भारतीय पर्यावरणविद् र सामाजिक कार्यकर्ता सुन्दरलाल बहुगुणा छिमेकी देश भारतमा चिप्को आन्दोलनमा आफ्नो नेतृत्वका लागि परिचित छन्। केन्यामा वांगारी मथाईको जस्तै बहुगुणाको चिप्को आन्दोलन पनि भुइँतहको सामाजिक अभियान थियो। जुन १९७० को दशकमा भारतीय हिमालयका वनहरूमा वन फँडानी र व्यापारिक प्रायोजनका लागि हुने वन विनाश जोगाउनबाट सुरु भएको थियो। चिप्को आन्दोलन प्रतीकात्मकरूपमा अहिंसात्मक आन्दोलन पनि थियो। जहाँ स्थानीय गाउँलेहरू, विशेषगरी ग्रामीण समुदायहरूले रूखलाई काट्नबाट रोक्नको लागि वृक्षहरूलाई अँगालो हालेर प्रदर्शन गर्दथे। केन्यामा मथाईजस्तै भारतमा बहुगुणाले स्थानीय समुदाय र वातावरणका लागि वनको महत्त्वबारे चेतना जगाउन मद्दत गर्ने चिप्को आन्दोलनलाई व्यवस्थित र परिचालन गर्न भूमिका खेलेका थिए। चिप्को आन्दोलनले विश्वभर यस्तै अभियानहरूलाई प्रेरित गर्यो। र वन संरक्षण र दिगो विकासतर्फ अघि बढ्न समाजलाई प्रेरित गर्यो। चिको मेन्डेस र अमेजन संरक्षणदक्षिण अमेरिकी मुलुक ब्राजिलका पर्यावरण अभियन्ता चिको मेन्डेस विश्वकै सबैभन्दा ठूलो नदीमध्येको एक अमेजन र अमेजन रेनफरेस्ट (वर्षावन) मा वन फँडानी र भूमि कब्जाविरुद्ध लडे। दिगो वन व्यवस्थापन र वन समुदायको अधिकार सुनिश्चित गर्न आरक्षणको वकालतमा होमिएका मेन्डेसले विश्व पर्यावरण आन्दोलनमा निर्णायक भूमिका खेलेका थिए। सामाजिक न्यायका पक्षपाती मेन्डेसले अमेजन क्षेत्रका सीमान्तकृत समुदायहरूको जीवन अवस्थामा सुधार ल्याउन गरेको संघर्षलाई उदाहरणका रूपमा लिइन्छ। अल गोर र जलवायु परिवर्तनको मुद्दासंयुक्त राज्य अमेरिकाका पूर्व उपराष्ट्रपति अल गोर पनि वातावरण संरक्षण र जलवायु परिवर्तनविरुद्धको पैरवी कार्यका लागि परिचित नाम हो। गोरले जलवायु परिवर्तनको बारेमा विश्वव्यापी चेतना जगाउने प्रयास र पर्यावरण संरक्षणको मुद्दालाई सम्बोधन गर्न विश्व समुदायलाई नीतिहरूमै परिवर्तनको पैरवी गर्दै आइरहेका छन्। गोर यतिबेला क्लाइमेट रियालिटी प्रोजेक्ट नामक गैरसरकारी संस्थामार्फत जलवायु परिवर्तनको असरबारे सचेतना फैलाउन र पर्यावरण समस्याको समाधानबारे वकालतमा सक्रिय छन्। ग्रेटा थनबर्ग र जलवायु न्यायका लागि हडताल जलवायु परिवर्तन र यस्को नकारात्मक असरका बारे सक्रियताका साथ अभियानमा होमिएर पर्यावरण संरक्षण आन्दोलनमा प्रेरणा दिने अर्की पात्र हुन् ग्रेटा थनबर्ग। १५ वर्षको उमेरमा कलिलो उमेरमा नै उनी यस क्षेत्रमा लागेकी हुन्। अगस्ट २०१८ मा, थनवर्गले जलवायु परिवर्तनको मुद्दालाई लिएर सम्बोधनको माग गर्दै स्विडेनको संसद्बाहिर विरोध प्रदर्शन गर्न थालिन्। उनको यो सक्रियताले जलवायु परिवर्तनको सम्बोधनका लागि विश्वव्यापी आन्दोलनलाई सुरु गर्यो। त्यसबेलादेखि, उनले संयुक्त राष्ट्रलगायत धेरै अन्तर्राष्ट्रिय फोरमहरूमा बोलिसकेकी छिन् र जलवायु परिवर्तनविरुद्धको लडाइँमा प्रमुख आवाज बनेकी छिन्। नेल्सन मण्डेला र पर्यावरण संरक्षण दक्षिण अफ्रिकाका पूर्व राष्ट्रपति नेल्सन मण्डेला विश्व इतिहासमा आफ्नो रंगभेदविरुद्धको संघर्ष र राजनीतिक सक्रियताका लागि परिचित छन्। यद्यपि, मण्डेला वातावरणीय संरक्षण र दिगो विकासका पक्षधर पनि थिए। आफ्नो राष्ट्रपतित्वकालमा, मण्डेलाले दक्षिण अफ्रिकाको वन्यजन्तु आरक्ष तथा सिमसारजस्ता प्राकृतिक सम्पदा संरक्षित क्षेत्रहरूको स्थापना गरे। दक्षिण अफ्रिकामा आर्थिक वृद्धि र वातावरण संरक्षणलाई सन्तुलित ढंगले अघि बढाउनुपर्ने मान्यता राख्ने उनले दिगो विकासलाई सधैं प्राथमिकतामा राख्दथे। सारा विश्व यतिबेला जलवायु संकटको सामना गरिरहेको छ। यो संकट झनै गहिरिँदै गैरहेको वैज्ञानिकहरूको भनाइ छ। जस्का कारण पृथ्वीको भविष्यलाई खतरामा परेको उनीहरूको कथन छ। वन फँडानी, प्रदूषण र जीवाश्म इन्धनको असरले गर्दा वातावरणलाई अपूरणीय हानि पुगेको छ। वातावरणीय आन्दोलनका प्रेरणादायी व्यक्तित्वहरूले हामीलाई एक व्यक्तिले फरक पार्न सक्छ र सक्रियताले वास्तविक परिवर्तन ल्याउन सक्छ भन्ने कुरा सिकाएको छ। उनीहरूको प्रेरणादायी कथाहरूले हामीलाई पर्यावरण संरक्षणको सत्मार्गमा सचेतना जगाएको छ। वृक्षरोपण सानो तर महत्त्वपूर्ण मानवीय कार्य गर्न प्रेरित गर्छ। पर्यावरण अभियन्ताका कथाहरूले हामीलाई साझा लक्ष्यतिर डोर्याउन मात्र होइन जलवायु परिवर्तनको यो संघर्षमा अघि बढ्न प्रेरित गर्छ। फोहोर घटाउने, पानीको संरक्षण गर्ने, जलविद्युत् र सौर्य ऊर्जाजस्ता नवीकरणीय ऊर्जा स्रोतहरूलाई प्रवर्द्धन गर्ने जस्ता दिगो अभ्यासहरूलाई प्रवर्द्धन गरेर कार्बन फुटप्रिन्ट कम गर्न कदम चाल्न सक्छ। राष्ट्रिय निकुञ्ज र वन्यजन्तु आरक्ष सिर्जना गरी वन र वन्यजन्तुजस्ता प्राकृतिक स्रोतहरूको संरक्षणमा पनि काम गर्न सक्छ। विश्वव्यापी वातावरणीय आन्दोलनमा योगदान पुर्याउन सक्छ। भविष्यका पुस्ताहरूका लागि हामीलाई जीवन दिने पृथ्वीको रक्षा गर्न मद्दत गर्न सक्छ।(गौतम, लुम्बिनी विश्व शान्ति मञ्चका संस्थापक अध्यक्ष र पर्यावरण अभियन्ता हुन्।)"
सिंगो गाउँ नै भूमाफियाको कब्जामा,"कागजपत्र लिएर कोही टुप्लुक्क आइपुगेमा आफ्नै घरजग्गा सबै छाडेर खाली हात हिँड्नुबाहेक दोस्रो विकल्प उनीसँग छैन। सिन्धुपाल्चोक : सिन्धुपाल्चोकको चौतारा साँगा चोकगढी नगरपालिका ७ का अधिकांश नागरिक घरजग्गाविहीन बन्न पुगेका छन्। केही समय जग्गा धितो राख्न मञ्जुरीनामा दिएबापत पैसा पनि पाइने र जग्गा पनि फिर्ता पाइने प्रलोभनमा पर्दा उनीहरू घरजग्गाविहीन बनेका हुन्। तत्काल केही रकम पनि दिने र जग्गा पनि आफ्नै भइरहने भन्दै दलालले फकाएपछि क्षणिक प्रलोभनमा पारेर लाखौंको जग्गा भूमाफियाको कब्जामा पुगेको हो। यस्तै समस्यामा पर्ने एक हुन्, चौतारा साँगाचोकगढी नगरपालिका७ नेपानेका आइतराम तामाङ। उनका पाँच छोरा छन्। पाँच छोराका पाँच बुहारी र ११ नातिनातिनीसहित तीन वटा घरमा बसिरहेका उनको घर भूकम्पले भत्किएपछि टहरो बनाएर जसोतसो बस्दै आएका थिए। ठेगाना नखुलेका राजकुमार हुमागाईं नामका व्यक्ति आएर डेढ लाख रुपैयाँ पैसा दिन्छु, घर बनाउनुस् र हामीलाई लालपुर्जा दिनुस् भनेपछि उनी पुर्जा दिन तयार भए। ६ महिनामा जग्गा फिर्ता पाउने र डेढ लाख आफ्नै हुने प्रलोभनमा उनले जिल्ला अदालत काठमाडौंमा गएर मञ्जुरीनामामा ल्याप्चे लगाइदिए। बाँकी पैसा पछि दिन्छु भनेपछि उनी ७० हजार लिएर घर फर्किए। त्यसपछि न उनले बाँकी पैसा पाए, न त ६ वर्ष बित्दासमेत जग्गा नै फिर्ता पाएका छन्। घरसहित ४ रोपनी ७ आना जग्गा भूमाफियाले कब्जा गर्दा उनी अहिले घरजग्गाविहीन बन्न पुगेका छन्। सोही ठाउँका कर्णबहादुर भारती र पदमकुमारी भारती श्रीमान् श्रीमती हुन्। २०६८ सालमै उनै हुमागाईंले पटकपटक भारतीको घरमा आउने र उनीहरूलाई फकाउने काम गरे। हरेक पटक घरमा आएर फकाउने गरेपछि उनीहरू आआफ्नो नाममा भएको जग्गा हुमागाईंलाई दिन राजी भए। ४ रोपनी जग्गाबापत ८० हजार रुपैयाँ कर्णबहादुरले पाए भने २ रोपनी जग्गाको ५० हजार उनकी श्रीमती पदमकुमारीले पाइन्। घर जग्गा सबै रोक्का भएपछि भारती दम्पती अहिले न्यायको खोजीमा भौंतारिरहेका छन्। सरकारी मूल्यांकनमा पनि सो जग्गाको मूल्य प्रतिरोपनी १६ लाख रहेको छ। ईश्वरी अधिकारी नाताले कृष्णप्रसाद अधिकारीका दाजु हुन्। दाजुले आफ्नै जग्गा पनि धरौटीको लागि धितो राख्न हुमागार्इंलाई बुझाएर पैसा लिएको उनलाई थाहा थियो। दाजुकै सल्लाहमा कृष्णप्रसादले पनि आफ्नो १२ रोपनी जग्गा दुई लाख रुपैयाँ लिएर मञ्जुरीनामा दिए। केही पैसाको लोभमा पर्दा आफ्नो जग्गा हडप्न कुन दिन को आइपुग्छ भन्ने चिन्ताले अहिले उनलाई पिरोल्ने गरेको छ। कागजपत्र लिएर कोही टुप्लुक्क आइपुगेमा आफ्नै घरजग्गा सबै छाडेर खाली हात हिँड्नुबाहेक दोस्रो विकल्प उनीसँग छैन। उनीजस्तै उनका दाजुभाइहरूको पनि धेरैको जग्गा यसरी बन्धक बनेको छ। केही दाजुभाइ त घर छाडेर अन्यत्रै गइसकेका खानीगाउँकै गोविन्द उपाध्याय अधिकारी बताउँछन्। खानीगाउँकै जितबहादुर घलेले त परिवारमा सल्लाह नै नगरी तीन रोपनी जग्गा रोक्का गरिदिए। परिवारलाई थाहै नदिई तीनचार दिन लगाएर हेटौंडा र पुल्चोकमा पुगेर मञ्जुरीनामा दिएको बताउने जितबहादुर एक लाख रुपैयाँ लिएर घर आए। त्यसपछि त्यो पैसा श्रीमती सुन्तलीमाया घलेलाई दिँदा रकमै आगोमा फालिदिइन्। एउटा नोट जलेर बाँकी रकम ईश्वरी अधिकारीलाई नै फिर्ता गरिदिएका उनीसँग न पैसा छ, न त जग्गा नै। साबिक सानोसिरुवारी गाविस ४ र ५ मा मात्रै बीसौं परिवारको जग्गा यसरी रोक्का रहेको छ। उनै ईश्वरीले घरसल्लाह नगर्नु भनेपछि जितबहादुर लुसुक्क हेटौंडा पुगेका थिए। २०६८ सालदेखि स्थानीय इन्द्रप्रसाद दुलाल, ईश्वरी अधिकारी, भरत न्यौपानेलगायत विभिन्न व्यक्तिमार्फत राजकुमार हुमागाईंले सो क्षेत्रमा जग्गा कारोबार गर्न थालेका हुन्। करिब २०७५ सालसम्म गाउँ आउने गरेका हुमागाईं त्यसपछि यता देखिएका छैनन्। हुमागाईं हराएपछि भने स्थानीय अत्तालिएका हुन्। २०७१ सालमा ६ महिनामा फिर्ता आउँछ भनेर २ लाख ५० हजार रुपैयाँ लिएर २२ रोपनी जग्गा मञ्जुरीनामा दिएका नारायणबहादुर थापा मगरसँग अब दुई रोपनी जग्गामात्रै आफ्नो नाममा बाँकी छ। गाउँकै इन्द्रप्रसाद दुलालमार्फत हुमागाईंलाई जग्गा दिएका थापामगरलाई दुलालले छिट्टै जग्गा फिर्ता आउँछ भनेको पनि लामो समय भइसक्यो। तर, उनले जग्गा पाउने आस नै मारिसके। सुरुसुरुमा केही बाँझो रहेको पाखो बारी धितो राखेर तोकिएकै समयमा फिर्ता समेत गराएपछि स्थानीय जग्गा दिन हौसिएका हुन्। अहिले सम्पर्कमा आएका र नआएका समेत गरी सोही क्षेत्रमा मात्रै ५० जनाभन्दा धेरैको तीन सय रोपनीभन्दा धेरै जग्गा धितो राखिएको आकलन छ। गाउँ नै भूमाफियाको कब्जामा रहेको सूचना आफूहरूलाई प्राप्त भएको र सोको बारेमा अनुसन्धान भइरहेको जिल्ला प्रहरी कार्यालयले जनाएको छ। स्थानीयले यो बारेमा हामीलाई लिखित र मौखिक जानकारी दिएका छन्, जिल्ला प्रहरी प्रमुख बालनरसिं राणाले भने, लामो समयदेखिको घटना र जग्गा दलालीहरूको बारेमा पनि कुनै जानकारी नभएकोले हामीले भित्री रूपमा यसको अनुसन्धान गरिरहेका छौं। जग्गाका स्थानीय बिचौलियाहरू अझै पनि यही पेसामा सक्रिय रहेको जनप्रतिनिधिहरू बताउँछन्। बेलैमा होसियार नहुने हो भने अझै धेरै सोझा साझा जनताको जग्गा भूमाफियाको कब्जामा पर्ने देखिन्छ, चौतारा साँगाचोकगढी नगरपालिका७ का वडाध्यक्ष डम्बरबहादुर तामाङले भने, गाउँ नै भूमाफियाको कब्जामा परेको देखियो। यहाँका अधिकांश प्रलोभनमा परेर अहिले सुकुम्बासी बन्न पुगेका छन्। यसको समाधान खोज्न न्यायिक क्षेत्रसँग समन्वय गरिरहेको उनले बताए।"
"धुलिखेलखावा सडक : निर्माण कम्पनीविरुद्ध जाहेरी, ठेक्का रद्दको सिफारिस","काभ्रेपलाञ्चोक : अरनिको राजमार्गअन्तर्गतको धुलिखेलखावा सडकखण्ड विस्तारको जिम्मा लिएको गौरीपार्वती निर्माण सेवा प्रालिविरुद्ध जिल्ला प्रशासन कार्यालय काभ्रेपलाञ्चोकमा किटानी जाहेरी दर्ता गरिएको छ। पाँचखाल नगरपालिका प्रमुख महेश खरेलले ठेकेदारको लापर्बाहीले सडक यात्रुको स्वास्थ्यमा खेलवाड भएको तथा यात्राका क्रममा दुर्घटना भई कयौँको अङ्गभङ्ग भएको जनाउँदै ठेकेदारविरुद्ध क्षतिपूर्ति मागसहित शुक्रबार कार्यालयमा उजुरी दिए। उजुरीमा निर्माण सेवा तथा त्यसका सञ्चालक रामकुमार थापाले निर्माणमा ढिलाइ गरेको लापर्बाहीकै कारण धुलिखेलखावा सडक खण्डमा यात्रु जोखिम मोलेर हिड्न बाध्य भएको, सडकमा उडेको धुँवाले यात्रु बिमारी परेको तथा खाल्डाखुल्डीका कारण सवारीसाधन दुर्घटनामा परेपछि उजुरी दर्ता गरिएको नगर प्रमुख खरेलले बताए। सडक डिभिजन कार्यालय भक्तपुर र निर्माण कम्पनीबीच २२ महिनामा सडक विस्तार एवं स्तरोन्नतिको काम सक्ने गरी २०७९ जेठ २० गते सम्झौता गरिएको थियो। चार किलोमिटर सडकखण्ड विस्तार एवं निर्माण सुरु भएको दश महिना बितिसक्दा दश प्रतिशत मात्रै काम गरी रोकेपछि सडक डिभिजन कार्यालय र जिल्ला प्रशासन कार्यालय तथा जिल्लास्थित जनप्रतिनिधिले कामलाई निरन्तरता दिन गत चैत २९ गतेदेखि सात दिनको म्याद दिइएका थिए। निर्माण अलपत्र अवस्थामा रोक्दा उक्त सडकखण्डमा यात्रुले निकै सास्ती खेप्दै आएका हुन्। सडक डिभिजन कार्यालय भक्तपुरका प्रमुख मेघराज मरासैनीले सडक निर्माण सुरु भएको करिब ५० प्रतिशत समय बितिसक्दा दश प्रतिशत मात्रै काम भएको बताए। निर्माण व्यवसायीले सन्तोषजनक काम नगरेपछि शुक्रबार जिल्लामा बसेको सरोकारवालाको भेलाले ठेक्का रद्द गर्ने मागसहित सिफारिस गरेको छ। जिल्ला समन्वय समिति काभ्रेका प्रमुख दीपककुमार गौतमको अध्यक्षतामा बसेको बैठकले धुलिखेलखावा सडक खण्डको ठेक्का रद्द गर्न माग गरेको हो। ठेकेदारले सन्तोषजनक काम नगरेपछि सम्बन्धित सरोकारवाला निकाय सडक डिभिजन कार्यालय भक्तपुरलाई उक्त सडक खण्डको ठेक्का रद्द गर्न माग गर्दै आवश्यक विषयमा सहयोग गर्ने र रद्दका लागि सिफारिससमेत गरेको हो। प्रमुख जिल्ला अधिकारी पुण्यविक्रम पौडेलले ठेकेदारलाई एक हप्ताको अल्टिमेटम दिँदासमेत बेवास्ता गरेकाले कानुनबमोजिम कारबाहीको प्रक्रियासहित ठेक्का रद्दको माग गरिएको बताउनुभयो। मरासिनीका अनुसार सात दिनभित्र चित्तबुझ्दो गरी तीव्रगतिमा कामलाई निरन्तरता नदिएका कारण कानुनबमोजिम ठेक्का सम्झौता रद्द गर्नेदेखि कालोसूचीमा राख्नेसम्मको कारबाही गरिने छ। डिभिजन कार्यालयले छ महिनाको अवधिमा निर्माण व्यवसायीलाई नौ पटक पत्राचार गरेकोमा निर्माण ढिलाइका विषयमा कुनै जानकारी नदिएपछि विभाग ठेक्का रद्द गर्ने प्रक्रिमासमेत पुगेको बताइएको छ। सम्झौताअनुसार आगामी २०८० चैत १९ सम्म काम पूरा गर्नुपर्नेछ। उक्त सडकखण्डका विस्तार एवं स्तरोन्नतिका लागि व्यवसायीसँग रु २० करोड १९ लाखमा सम्झौता गरिएको थियो। सडकमा गुड्ने मालवाहक सवारीको भारवहन क्षमतालाई मध्यनजर गर्दै बलियो बनाउन कार्यालयले नेपालमा नै पहिलोपटक ग्राभेलमाथि २० सेन्टिमिटर बाक्लो सिमेन्ट मिसाइएको बेस हाल्ने तथा दुई चरणको कालोपत्रे डिबिएम र आस्फाल कालोपत्रे गर्ने कार्यालयले जनायो। साँघुरो सडकका कारण बर्सेनि ट्राफिक जाम बढ्दै गएपछि उक्त सडकखण्ड विस्तार गर्न लागिएको थियो। निर्माण व्यवसायीले सडक विस्तार गर्नका लागि केही रुख काट्नुपर्ने र सडकमा पर्ने विद्युत्का पोल स्थानान्तरण गर्नुपर्ने कारण देखाउँदै निर्माणको काम दुई महिनादेखि रोकेका छन्। केही वर्षदेखि जीर्ण बन्दै आएको धुलिखेलखावा सडकखण्डलाई १२ मिटरको फराकिलो बनाई कालोपत्रे गर्न लागिएको थियो। उक्त सडक हुँदै उत्तरी नाका तातोपानी पुग्ने गरिन्छ। यही सडक काभ्रेपलाञ्चोकबाट सिन्धुपाल्चोक, रामेछाप, दोलखालगायतका विभिन्न ठाउँबाट आवतजावतका लागि प्रयोग हुन्छ।  रासस"
टोखामा आगलागीबाट एक करोडको क्षति,"जिल्ला प्रहरी परिसर काठमाडौंका प्रवक्ता, प्रहरी उपरीक्षक सीताराम रिजालका अनुसार आगलागीबाट पाँच पसलमा रहेका सामान नष्ट भएका छन्। काठमाडौं : काठमाडौंको टोखामा आगलागी हुँदा एक करोड बराबरको क्षति भएको छ। टोखा नगरपालिका८ मिलनटोलस्थित मिलन बजारमा गए राति धर्मराज डङ्गोलको मासु पसलमा ग्यास लिक भइ आगलागी भएको हो। जिल्ला प्रहरी परिसर काठमाडौंका प्रवक्ता, प्रहरी उपरीक्षक सीताराम रिजालका अनुसार आगलागीबाट पाँच पसलमा रहेका सामान नष्ट भएका छन्। तीन खाली सटरसमेत जलेर नष्ट भएका छन्। आगालागीबाट कमला तामाङले सञ्चालन गरेको जुत्ता पसल जल्दा १६ लाख, मुना थापाले सञ्चालन गरेको फेन्सी पसल जल्दा ३५ लाख, प्रदीप लम्सालले सञ्चालन गरेको डेरी जल्दा दुई लाख, विकास श्रेष्ठले सञ्चालन गरेको सिलाइ कपडा पसल जल्दा दुई लाख, मधु न्यौपानेले सञ्चालन गरेको मोबाइल पसल जल्दा २० लाख र धर्मराज डङ्गोलले सञ्चालन गरेको मासु पसल जल्दा २५ लाखको क्षति भएको रिजालले जानकारी दिए। यस्तै श्याम श्रेष्ठ, टेकराज पोखरेल र धनबहादुर बस्नेतको पसलको सटरसमेत जलेर नष्ट भएको छ। नेपाल प्रहरी, स्थानीयबासी र दमकलको सहयोगमा आगो निभाइएको प्रहरीले जनाएको छ। रासस"
"हिंसात्मक बन्दै विराटनगरमा आन्दोलन, घाइते सुरक्षाकर्मीको संख्या २७ पुग्यो","विराटनगर : कोसी प्रदेशको नाम खारेजीको माग राखेर पहिचान पक्षधरले गरिरहेको आन्दोलन हिंसात्मक बन्दै गएको छ। रड, लाट्ठी, भाला, गुलेलीलगायतका घरेलु हतियारको प्रयोग गरेर प्रदर्शन एवं आक्रमणमा उत्रिएका आन्दोलनकारी हिंसा भड्काउने र अशान्ति मच्चाउनेतर्फ केन्द्रित भएको सुरक्षा बुझाइ छ। शान्तिपूर्ण भनिएको आन्दोलन हिंसात्मक बनेर गएपछि थप मानवीय तथा भौतिक क्षति हुने सम्भावना बढेर गएको भन्दै सरोकारवालाले चिन्ता व्यक्त गरेका छन्। उनीहरूले आन्दोलनलाई मत्थर बनाउन र आन्दोलनरत पक्षलाई मनाउन तत्काल सरकारले कदम चाल्नुपर्ने मागसमेत गरेका छन्। पहिचान पक्षधर आन्दोलनलाई अराजक बनाएर लैजाने मुडमा पुग्दासमेत सरकार मौन बस्नु दुःखद् भएको सरोकारवालाको गुनासो छ। यसले भोलिका दिनमा ठूलो क्षति निम्त्याउने जोखिम बढेको उनीहरू बताउँछन्। आन्दोलनका क्रममा मृत्यु भएका मोरङको बेलबारी नगरपालिका२ लालभित्तीका ४२ वर्षीय पदम लिम्बू लाजेहाङको शवयात्राका क्रममा विराटनगरमा शनिबार दिउँसो पहिचान पक्षधर र सुरक्षाकर्मीबीच दोहोरो झडप भएको छ। झडपका कारण विराटनगरको रोडशेष चोक रणमैदान बन्यो। यसअघिका प्रदर्शनमा पनि विराटनगरमा पटकपटक झडप भइसकेको छ। शनिबारको झडपमा परेर घाइते हुने सुरक्षाकर्मीको संख्या २७ पुगेको छ। आन्दोलनकारीतर्फ घाइतेको संख्या ५ पुगेको छ। मोरङ प्रहरीका प्रवक्ता डीएसपी रन्जनकुमार दाहालका अनुसार घाइते सुरक्षाकर्मीमध्ये २४ जना नेपाल र ३ जना सशस्त्र प्रहरीका छन्। आन्दोलनकारीको ढुंगामुढा र आक्रमणबाट टाउको, खुट्टा तथा शरीरका विभिन्न भागमा चोट लागेर सुरक्षाकर्मी घाइते भएको उनले बताए। दुवैतर्फका घाइतेको विराटनगरकै आर्या न्यूरो अस्पताल र पारस अस्पतालमा उपचार भइरहेको छ। यद्यपि, घाइतेहरू खतरामुक्त भएको बताइएको छ। झडपलाई नियन्त्रणमा लिने क्रममा सुरक्षाकर्मीका तर्फबाट ८२ सेल अश्रुग्यास प्रहार भएको छ। डीएसपी दाहालले नेपाल प्रहरीबाट ८१ र सशस्त्रबाट १ सेल अश्रुग्यास प्रहार भएको जानकारी दिए। पहिचानवादी नेता अर्जुन जम्नेली राईले भने प्रहरीको अश्रुग्यास प्रहारबाट घाइते हुने आन्दोलनकारीको संख्या धेरै रहेको बताए। ५ जना त अस्पताल नै भर्ना भएका छन्। अरु धेरै जना हाम्रा साथीहरू घाइते भए, उनले भने, प्रहरीले कडा खालको अश्रुग्यास हानेको छ। त्यसको असर लामो समयसम्म देखिएको छ। राईले भने आन्दोलनलाई हिंसात्मक बनाउने आफूहरूको योजना नरहेको बताए। डीएसपी दाहाल दोहोरो झडप हुनुअघि सुरक्षाकर्मीलाई लक्षित गरेर ढुंगामुढा र पेट्रोल बम प्रहार भएको बताउँछन्। तर, सुरक्षा संयमताका कारण ठूलो क्षति हुन नपाएको र अश्रुग्यास प्रहारपछि भीड तितरवितर भएको उनको भनाइ छ। झडपका क्रममा आन्दोलनकारीले सुरक्षाकर्मीलाई लक्षित गरेर पेट्रोल बम, बाँस, भाटा, लाट्ठी, गुलेली, फलामका रड र बियरको बोतल प्रहार गरेको उनले बताए। उनका अनुसार झण्डा राखेको लौरोमा काँटी घोपेर ल्याएरसमेत आन्दोलनकारीले सुरक्षाकर्मीलाई आक्रमण गरेका छन्। स्थितिलाई नियन्त्रणमा लिन ठूलो संख्यामा सुरक्षाकर्मी परिचालन गरिएको थियो। पानीको फोहोरा पनि प्रयोग गरियो। स्थिति थप तनावग्रस्त हुने देखिएपछि थप सुरक्षा सतर्कता अपनाइएको थियो। शान्तिपूर्ण आन्दोलन गर्ने भनेर बाहिर प्रचार गरियो। तर, आन्दोलनको अवस्था हेर्दा हिंसा भड्काउने योजनासहित आन्दोलनकारी प्रस्तुत भएको देखिन्छ, डीएसपी दाहालले भने, आन्दोलनलाई हिंसात्मक बनाएर माहोल भड्काउन खोजेजस्तो देखिन्छ। अराजकता बढ्दै गएमा सम्भावित क्षति रोक्न सुरक्षाकर्मीले थप बल प्रयोग गर्नुपर्ने अवस्था आउन सक्छ। मानवीय एवं भौतिक क्षति हुन नदिन थप सुरक्षा सतर्कता बढाइने दाहालले बताए। शान्तिपूर्ण आन्दोलन गर्ने भनेर शवयात्रा गरिरहेको पक्ष सुरक्षाकर्मीप्रति एक्कासि उत्तेजक, अराजक र आक्रामक बनेको उनले बताए। भने, सुरक्षाकर्मीलाई लक्षित गरेर घरेलु हतियारहरू प्रहार गरिए। पेट्रोल बम हानियो। आन्दोलनका नाममा आतंक मच्चाउने काम गरिएको सुरक्षा निस्कर्ष छ। पहिचानवादीहरू लाजेहाङको शव श्रद्धाञ्जलीका लागि भनेर शनिबार दिउँसो प्रदेश राजधानी विराटनगर लिएर आएका थिए। तर, शवयात्राका क्रममा आन्दोलनरत पक्ष निषेधित क्षेत्र तोडेर अघि बढ्न खोजेपछि रोक्न खोज्दा सुरक्षाकर्मीसँग झडप भयो। रोडशेष चोकबाट लगभग २ सय मिटर दक्षिणमा रहेको मुख्यमन्त्री तथा मन्त्रिपरिषद् कार्यालयअगाडिको बाटोलाई निषेधित क्षेत्र तोकेर सुरक्षाकर्मीले आवतजावतमा रोक लगाएका थिए। निषेधित क्षेत्रमा सुरक्षाकर्मीले लगाएको ब्यारिकेट तोडफोड गर्दै आन्दोलनकारी अघि बढ्न खोजेपछि अवस्था तनावपूर्ण बनेको हो। ब्यारिकेटको ब्लेडले खुट्टा काट्दा केही आन्दोलनकारी घाइते भएको डीएसपी दाहालले बताए। आधा घण्टासम्म चलेको झपडका कारण तनावग्रस्त बनेको विराटनगरको अवस्था त्यसपछि भने सामान्य बनेर गएको उनको भनाइ छ। पहिचान पक्षधर दल र विभिन्न संघ संगठनले प्रदेशको पुनः नामांकनको माग राखेर आइतबार सुनसरीको इटहरी र सोमबार विराटनगरमा शक्ति प्रदर्शनको तयारी गरेका छन्। सोमबारपछि निर्णायक आन्दोलन गर्ने घोषणा यसअघि नै गरेर भोलेन्टियर दस्ता नै तयार पारिएको छ। आन्दोलनलाई लक्षित गरेर ठाउँठाउँमा लाट्ठी र भाला तयार पारिरहेको खबर आएसँगै आन्दोलन थप हिंसात्मक बनाउनेतर्फ पहिचान पक्षधर केन्द्रित भएको बुझ्न सकिने सुरक्षा अधिकारी बताउँछन्। विराटनगरमा पहिचान पक्षधरले चैत ५ गते गरेको प्रदर्शनमा लाजेहाङ घाइते भएका थिए। सार्वजनिक भएको भिडियोमा प्रहरीलाई आन्दोलनकारीले प्रहार गरेको लाट्ठी उनको टाउकोमा बज्रिएको देख्न सकिन्छ। उनले भने आन्दोलनमा संयमता अपनाउन सबैलाई आग्रह गरिरहेको पनि देखिन्छ। टाउकाको चोटले समस्या भएको भन्दै लाजेहाङलाई उपचारका लागि चैत ८ गते प्रतिष्ठान भर्ना गरिएको थियो। उपचारकै क्रममा १० गते मृत्यु भयो। त्यसपछि प्रदेश पुनः नामाकरण संयुक्त संघर्ष समितिले उनलाई शहीद घोषणा गर्नुपर्ने, मृतकका परिवारलाई उचित क्षतिपूर्ति दिनुपर्ने लगायतका माग राखेर शव बुझ्न अस्वीकार गर्दै आन्दोलन थाल्यो। अन्त्येष्टिअघि शनिबार शवयात्रा निकालिएको थियो। बस, मोटरसाइकललगायतका विभिन्न सवारीसाधनको प्रयोग गरी सुनसरीको धरानबाट पहिचान पक्षधरले शवयात्रा सुरु गरेका थिए। तरहरा, इटहरी हुँदै विराटनगरबाट शवयात्रालाई बेलबारी पुर्याइएको थियो। फागुन १७ गतेको प्रदेशसभाले दुईतिहाइभन्दा बढी बहुमतका आधारमा तत्कालीन प्रदेश १ को नाम कोसी राखेपछि त्यसको विरोधमा पहिचान पक्षधर आन्दोलित भएका हुन्। पहिचानका आधारमा प्रदेशको पुनः नामकरण हुनुपर्ने र कोसी नाम खारेज गर्नुपर्ने माग आन्दोलनरत पक्षको छ। सरकारले भने लाजेहाङलाई शहीद घोषणा गर्ने र मृतक परिवारलाई १० लाख क्षतिपूर्ति दिने निर्णय गरिसकेको छ। कोसी प्रदेश सरकारले पनि ३ लाख रूपैयाँ क्षतिपूर्ति दिने निर्णय गरेको छ।"
डम्पिङ साइटमा आगो सल्किएपछि धुँवाले बस्ती ढाक्यो,"डम्पिङ साइटसँगै जोडिएको धादिङबेँसी मलेखु सडकमा सहजै हिँड्न सक्ने अवस्था छैन। प्रदूषणले गर्दा चालक र यात्रुलाई नाकमुख बन्द गरेर डम्पिङ साइट क्षेत्र पार गर्नुपर्ने बाध्यता छ। मलेखु : नीलकण्ठ नगरपालिका८ को च्याढुघुम्तीस्थित डम्पिङ साइटमा सल्किएको आगोबाट निस्किएको धुवाँले आसपासका झन्डै एक दर्जन बस्ती प्रदूषित बनेका छन्। सदरमुकाम धादिङबेँसीबाट निस्किएको फोहोर फाल्ने डम्पिङ साइटमा आगो सल्किएपछि निस्किएको धुवाँको मुस्लोले एक सातादेखि मानव बस्ती नै धुवाँले ढाकिएको छ। एक साताअघि वन क्षेत्रमा लागेको डढेलो डम्पिङ साइटको अव्यवस्थित ढङ्गले फालिएको फोहोरको थुप्रोमा सल्किएको हो। विशेषगरी नीलकण्ठ८ को ससाह, ज्यामिरेमा प्रदूषण फैलिएको छ। नीलकण्ठ७ सुनौलाबजारको मस्र्याङछाप, डमडाँडा, सिद्धलेकको नलाङस्थित कालीदह, नयाँबस्तीमा पनि धुवाँको मुस्लोसहित प्रदूषण फैलिएको छ। दुर्गन्धसहित मानव बस्तीमा फैलिएको पिरो धुवाँले स्थानीय बिरामी पर्न थालेका छन्। आँखा पोल्ने, वाकवाकी लाग्ने, टाउको दुख्ने, बान्ता हुने जस्ता समस्या देखिएको ससाह ज्यामिरेका स्थानीय अर्जुन श्रेष्ठले बताए। डम्पिङ साइटसँगै जोडिएको धादिङबेँसी मलेखु सडकमा सहजै हिँड्न सक्ने अवस्था छैन। प्रदूषणले गर्दा चालक र यात्रुलाई नाकमुख बन्द गरेर डम्पिङ साइट क्षेत्र पार गर्नुपर्ने बाध्यता छ। तीन दिनअघि नगरपालिकाले दमकलको प्रयोग गरेर आगो निभाएको भने पनि फोहोरको डङ्गुरको भित्रसम्म पुगेको आगो अहिले झन् बढेको छ। नगरपालिकाले डम्पिङ साइट व्यवस्थित गर्न नसक्दा दिनानुदिन समस्या बढ्दै गएको प्रभावित क्षेत्रका स्थानीयले बताएका छन्। खुला रूपमा फालिएको फोहोरले वातावरणलाई प्रदूषित बनाएको छ। आगो सल्किएपछि निस्किएको दुर्गन्धित धुवाँले बस्तीमा बसी नसक्नु भएको स्थानीय भरत ढुङ्गानाले बताए। 'फोहोरको दुर्गन्धले हैरान छौँ, दुर्गन्ध र धुवाँको मुस्लोले बस्तीलाई ढाकिदिँदा सास फेर्नसमेत अप्ठ्यारो हुने गरेको छ', उनले भने। प्रदूषणले सास्ती भएको जानकारी गराउँदै नगरपालिकालाई पटकपटक ध्यानाकर्षण गराएको उनले बताए। नगरपालिकामा समस्या राख्दा छिट्टै व्यवस्थापन हुने आश्वासन पाउने गरेको स्थानीयको भनाइ छ। 'आश्वासन पाइन्छ', ढुङ्गानाले भने, 'तर काम कहिल्यै भएन।' बस्ती र जङ्गलमाथिको आकाश धुवाँले ढाकिएको छ। धुवाँ र दुर्गन्ध बढेपछि स्थानीय गाईबाख्रा चराउनसमेत जङ्गल जान सकेका छैनन्। आगो सल्किनुअघि नजिकै पुग्दा मात्रै दुर्गन्ध थाहा पाउने गरेको भए पनि अहिले बस्तीसम्मै दुर्गन्ध आएपछि स्थानीय पीडित बनेका छन्। जनघनत्व बढिरहेको यहाँको बजार क्षेत्रबाट दैनिक निस्कने फोहोरलाई च्याडुघुम्तीबाट थोपल खोला किनारमा फाल्दै आइएको छ। करिब दुई दशकदेखि यहाँ फोहोर फाल्दै आए पनि नगरपालिकाले व्यवस्थापन गर्न सकेको छैन। रासस"
मोरङको बेलबारीमा गरियो लाजेहाङको अन्त्येष्टि,"विराटनगर : पहिचान पक्षधरले विराटनगरमा गरेको आन्दोलनका क्रममा घाइते भइ मृत्यु भएका पदम लिम्बू लाजेहाङको शनिबार साँझ अन्त्येष्टि गरिएको छ। उनको मृत्यु भएको १ महिनापछि पहिचानवादीहरूले शव बुझेर अन्त्येष्टि गरेका हुन्। मोरङको बेलबारी नगरपालिका२ लालभित्तीका ४२ वर्षीय लाजेहाङ गत चैत ५ गते घाइते भएका थिए। उपचारका क्रममा चैत १० गते बीपी कोइराला स्वास्थ्य विज्ञान प्रतिष्ठान धरानमा उनको मृत्यु भयो। आन्दोलनकारीकै लाट्ठी प्रहारबाट उनको मृत्यु भएको बताइएको छ। तर, आन्दोलनरत पक्षले शव बुझ्न अस्वीकार गर्दै आएको थियो। सहमतिपछि १ महिनासम्म अस्पतालमा रहेको शव बुझेर विभिन्न ठाउँमा श्रद्धाञ्जलीसभा गर्दै अन्त्येष्टि गरिएको हो। पहिचानवादी नेता अर्जुन जम्नेली राईले बेलबारीमा रहेको बेतना सिमसार क्षेत्र नजिकको याक्थुम चुम्लुङको सांस्कृतिक क्षेत्रको वनमा लिम्बू संस्कार अनुसार लाजेहाङको अन्त्येष्टि गरिएको जानकारी दिए। उनका अनुसार धार्मिक परम्पराअनुसार दाहसंस्कार गर्नुअघि ५ ठाउँमा श्रद्धाञ्जलीसभा गरियो। धरान, तरहरा, इटहरी, विराटनगर र बेलबारीमा शवयात्रासहित श्रद्धाञ्जलीसभा गरिएको जानकारी राईले दिए। सभाहरूलाई राईसहितका पहिचानवादी नेताहरू कुमार लिङ्देन, ग्याल्जे लामा शेर्पा, रकम चेम्जोङ, आङ्काजी शेर्पा, डकेन्द्रसिंह थेगिम, जीवन हताछो राई, प्रेम येक्तेन, कृष्ण चोम्वाङ, खगेन्द्र संगौला, दलमर्दन कामी, मुक्साहाङ मेन्याङ्बो, ज्ञानबहादुर गुरुङ, दिवश राईलगायतले सम्बोधन गरेका थिए। वक्ताहरूले कोसी खारेज गरेर पहिचानका आधारमा प्रदेशको नाम राखिनुपर्ने माग गरे। कोसी नाम खारेज गरेर प्रदेशमा पुनः नामकरण नभएसम्म आन्दोलनलाई निरन्तरता दिने उनीहरूको चेतावनी छ। लाजेहाङ कुमार लिङ्देन नेतृत्वको संघीय लोकतान्त्रिक राष्ट्रिय मञ्च सम्बद्ध लिम्बूवान भोलेन्टियरका केन्द्रीय सहकमान्डर थिए। लाजेहाङको मृत्युपछि प्रदेश १ पुनः नामाकरण संयुक्त संघर्ष समितिले उनलाई शहीद घोषणा गर्नुपर्ने, परिवारलाई उचित क्षतिपूर्ति दिनुपर्ने लगायतका माग राखेर आन्दोलन थाल्यो। फागुन १७ गतेको प्रदेशसभाले दुई तिहाइभन्दा बढी बहुमतका आधारमा तत्कालीन प्रदेश १ को नाम कोसी राखेपछि त्यसको विरोधमा पहिचान पक्षधर आन्दोलित भएका हुन्। पहिचानका आधारमा प्रदेशको पुनः नामकरण हुनुपर्ने र कोसी नाम खारेज गर्नुपर्ने माग आन्दोलनरत पक्षको छ। सरकारले भने लाजेहाङलाई शहीद घोषणा गर्ने र मृतक परिवारलाई १० लाख क्षतिपूर्ति दिने निर्णय गरिसकेको छ। कोसी प्रदेश सरकारले पनि ३ लाख रुपैयाँ क्षतिपूर्ति दिने निर्णय गरेको छ।"
आन्दोलनकारीले निषेधित क्षेत्र तोडेपछि विराटनगरमा सुरक्षाकर्मीसँग झडप,"विराटनगर : पहिचानका आधारमा प्रदेशको नामकरण हुनुपर्ने र प्रदेशको नाम कोसी खारेज गर्नुपर्ने मागसहित आन्दोलनरत पहिचान पक्षधर र सुरक्षाकर्मीबीच विराटनगरमा शनिबार दिउँसो झडप भएको छ। विराटनगरको रोडशेष चोकमा झडप भएको हो। त्यस क्रममा स्थितिलाई नियन्त्रणमा लिन सुरक्षाकर्मीबाट केही शेल अश्रुग्यास प्रहार भएको छ। यद्यपि, घटनाका बारेमा विस्तृत विवरण प्राप्त भइसकेको छैन। पहिचानवादीहरू आन्दोलनका क्रममा मृत्यु भएका पदम लिम्बू लाजेहाङ शव श्रद्धाञ्जलीका लागि विराटनगर लिएर आएका थिए। शवलाई श्रद्धाञ्जलीका लागि रोडशेष चोकमा राख्ने भनिएको थियो। लाजेहाङको शवयात्राका क्रममा निषेधित क्षेत्र तोडेर शवयात्रामा सहभागीहरू अघि बढ्न खोजेपछि झडप भएको सुरक्षा निकायले जनाएको छ। शवयात्रालाई लक्षित गर्दै रोडशेष चोकबाट लगभग २ सय मिटर दक्षिणमा रहेको मुख्यमन्त्री तथा मन्त्रिपरिषद् कार्यालयअगाडिको बाटोलाई निषेधित क्षेत्र तोकेर सुरक्षाकर्मीले आवतजावतमा रोक लगाएका थिए। निषेधित क्षेत्र तोड्दै शव यात्रालाई मुख्यमन्त्री तथा मन्त्रिपरिषद् कार्यालयतर्फ लैजान खोजिएपछि सुरक्षाकर्मीले रोक्ने क्रममा झडप भएको हो। आन्दोलनरत पक्षले जबर्जस्ती गर्न थालेपछि दुई पक्षबीच झडप भएको सुरक्षा स्रोतले बतायो। त्यस क्रममा सुरक्षाकर्मीले अश्रुग्यास र लाट्ठी प्रहार गरेका छन्। अहिले विराटनगरको रोडशेष क्षेत्र तनावग्रस्त छ। स्थितिलाई नियन्त्रणमा लिन सुरक्षाकर्मीले प्रयास गरिरहेको र आन्दोलनलाई संयमता अपनाउन आग्रह गरिएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। तत्कालीन प्रदेश १ को नाम कोसी राखिएपछि त्यसको विरोधमा पहिचान पक्षधरले आन्दोलन गर्दै आएका छन्। कोसी खारेजीको माग राख्दै प्रदर्शन हुँदा गत चैत ५ गते लाजेहाङ घाइते भए। बाहिर आएको भिडियोमा भने आन्दोलनकारीले सुरक्षाकर्मीलाई लक्षित गरेर प्रहार गरेको लाट्ठीले लाजेहाङको टाउकोमा लागेको देख्न सकिन्छ। स्वास्थ्यमा समस्या भएपछि उनलाई चैत ८ गते उपचारका लागि बीपी कोइराला स्वास्थ्य विज्ञान प्रतिष्ठान लगियो। उपचारकै क्रममा चैत १० गते उनको मृत्यु भयो। त्यसपछि प्रदेश पुनः नामाकरण संयुक्त संघर्ष समितिले उनलाई शहीद घोषणा गर्नुपर्ने, उचित क्षतिपूर्ति दिनुपर्ने लगायतका माग राखेर आन्दोलन गरिरहेको हो। लाजेहाङ शव भने प्रतिष्ठानमा १ महिनासम्म राखियो। आन्दोलनरत पक्षले शव बुझ्न अस्वीकार गरेपछि लामो समयदेखि प्रतिष्ठानमै रहेको थियो। पोस्टमार्टमलगायतका प्रक्रिया पूरा गरेर अन्त्येष्टिअघि श्रद्धाञ्जली सभा गर्न शनिबार शवयात्रा निकालिएको थियो। बस, मोटरसाइकललगायतका विभिन्न सवारीसाधनको प्रयोग गरी सुनसरीको धरानबाट सुरु भएको पहिचान पक्षधर सहभागी शवयात्रा इटहरी हुँदै लगभग १:३० बजेतिर विराटनगर आइपुगेको थियो। विराटनगर ल्याउनुअघि धरान र इटहरीमा शवलाई श्रद्धाञ्जलीका लागि राखेर सभासमेत गरिएको थियो। सरकारले लाजेहाङलाई शहीद घोषणा गर्ने र मृतक परिवारलाई १० लाख क्षतिपूर्ति दिने निर्णय गरिसकेको छ। कोसी प्रदेश सरकारले पनि ३ लाख रूपैयाँ क्षतिपूर्ति दिने निर्णय गरेको छ।"
"पाँच किलो यार्सागुम्बासहित कोरियाली नागरिक पक्राउ, भियाग्रासमेत बरामद",काठमाडौं : पाँच किलो यार्सागुम्बासहित एक जना कोरियाली नागरिक पक्राउ परेका छन्। त्रिभुवन अन्तर्राष्ट्रिय विमानस्थल प्रहरीले उनलाई चेकेजाँज कक्षबाट पक्राउ गरेको हो। काठमाडौंबाट कोरियाको सियोल जान लागेका एम५५६१३९६३ पासपोर्ट नम्बरका कोरियाली नागरिक ख्वन ग्यङसनलाई विमानस्थल प्रहरीले शुक्रबार पक्राउ गरेको हो। उनले पाँच किलो यार्सागुम्बालाई तरल पदार्थ बनाई लुकाइछिपाइ लैजान लागेको प्रहरी स्रोतको भनाइ छ। पाँच वटा बोतलमा रहेको यार्सा र उनको साथबाट भियाग्रासमेत बरामद गरिएको छ। पक्राउ परेका ग्यङसनलाई प्रहरी हिरासतमा राखिएको छ। शनिबार विदाको दिन परेकाले वन विभागमा बुझाउन नसकिएको प्रहरीको भनाइ छ। थप अनुसन्धानका लागि उनलाई आइतबार विभागमा पठाइनेछ।
मतदानलाई निष्पक्ष र भयमुक्त बनाउन निर्वाचन आयोगको निर्देशन,"काठमाडौं : भोलि हुने उपनिर्वाचन सहज, स्वच्छ, स्वतन्त्र, निष्पक्ष र भयमुक्त रुपमा सम्पन्न गर्न सम्बद्ध राजनीतिक दल, उम्मेदवार र उम्मेदवारका प्रतिनिधिलाई निर्वाचन आयोगले आग्रह गरेको छ । निर्वाचन आयोग ऐन, २०७३, निर्वाचन (कसुर तथा सजाय) ऐन, २०७३, प्रतिनिधिसभा सदस्य निर्वाचन ऐन, २०७४, निर्वाचन आचारसंहिता, २०७९, निर्वाचन विवाद (सुनुवाइ र निरुपण) सम्बन्धी कार्यविधि, २०७६, प्रतिनिधिसभा तथा प्रदेशसभा सदस्य निर्वाचन निर्देशिका, २०७४ आदिमा भएका कानुनी व्यवस्थाको पालना गरीगराई देहायबमोजिम हुन सम्बन्धित मुख्य निर्वाचन अधिकृतमार्फत मतदान कार्यमा खटिएका मतदान अधिकृत, सहायक मतदान अधिकृतलगायत सम्बद्ध कर्मचारीलाई आयोगले विशेष निर्देशन दिएको छ । आयोगले मतदातालाई मतदानका लागि सहज र सुरक्षित वातावरण बनाइ मतदान केन्द्रमा जाँदा प्रज्वलनशील ठोस वा तरल पदार्थ, मोबाइल, क्यामरा वा यस्तै प्रकृतिका सामान लिएर जान तथा कुनै नशालु पदार्थ वा मादक पदार्थ सेवन गरी मतदान केन्द्रमा प्रवेश गर्न निधेष गरिएको जनाएको छ । निर्वाचन आचारसंहिता, २०७९ बमोजिम मतदान कार्यमा खटिने कर्मचारी र उम्मेदवारका प्रतिनिधिलाई अनुसूची बमोजिमको प्रतिबद्धतापत्रमा दस्तखत गराई सोको पूर्ण पालना गर्नेगराउने, अशक्त ज्येष्ठ नागरिक, अपाङ्गता भएका व्यक्ति, सुत्केरी वा गर्भवती वा आफ्नो काखे बच्चा साथमा भएकी महिला, किरियापुत्री आदि जस्ता मतदातालाई प्राथमिकता दिई सहजरुपमा मतदान गर्ने व्यवस्था मिलाइने आयोगले जनाएको छ । मतदान अधिकृतले दृष्टिविहीन वा शारीरिकरुपले पूर्ण अशक्त वा अति अशक्त अपाङ्गताको प्रमाणपत्र भएको वा कुनै दुर्घटनामा परी वा अन्य कारणले आफैँ मतदान कक्षमा गई एक्लै मतदान गर्न असमर्थ व्यक्ति हो होइन यकिन गरी त्यस्ता आफैँ मत सङ्केत गर्न नसक्ने मतदाताका हकमा एकाघरको परिवारको सदस्यलाई मतदान कक्षमा जान अनुमति दिई मतदान अधिकृतको रोहवरमा सम्बन्धित मतदाताले भने बमोजिमको निर्वाचन चिह्नमा मत सङ्केत गर्ने उपयुक्त व्यवस्था मिलाइने जनाइएको छ । दृष्टिविहीन वा शारीरिक अशक्तता भएको वा अरू कुनै कारणले आफैँ मत सङ्केत गर्न नसक्ने भइ मत सङ्केत गर्न सहयोग मागेमा मतदान अधिकृतले त्यस्तो मतदाताको मतपत्रमा निजको इच्छाअनुसार मत सङ्केत गर्ने काममा सहयोग गर्ने निर्देशन गरिएको छ । यस्तै कुनै मतदाताले मतपत्रको दुरुपयोग गरेमा, गैरकानुनी तवरले मतपत्र दिने वा लिने कार्य गरेमा, मतदानको अधिकार बिना वा पटक पटक मतदान गर्न आएमा, मतदान गर्न बाधा हुने कुनै कार्य गरेमा, उक्त मतदान केन्द्रमा नाम नभएको वा मतदान केन्द्रमा प्रवेश गर्ने अनुमति नपाएको व्यक्ति प्रवेश गर्न आएमा, नाम ढाँटी अर्काको नाममा मतदान गर्न आएमा, मतपत्रमा आफूले लगाएको मत सङ्केत सार्वजनिक गरेमा, मतपत्रलाई बिगार्ने वा नष्ट गर्ने कार्य गरेमा, सङ्केत गरेको मतपत्र मतपेटिकामा नखसालेमा वा मतपत्रबाहेक अन्य वस्तु मतपेटिकामा खसालेमा त्यस्त व्यक्तिलाई तत्काल नियन्त्रणमा लिई निर्वाचन (कसुर तथा सजाय) ऐन, २०७३ बमोजिम कारबाही गरिने आयोगले जनाएको छ । निर्वाचनको स्वतन्त्रता र निष्पक्षतामा कहीँ कतैबाट विवाद हुन नदिने र त्यस्तो अवस्था सिर्जना भएमा निर्वाचन विवाद (सुनुवाइ र निरुपण) सम्बन्धी कार्यविधि, २०७६ बमोजिम विवाद निरुपण गरी मतदान कार्यलाई निरन्तरता दिने, मतदान केन्द्रमा मतदान प्रारम्भ भएको र प्रत्येक दुई घन्टामा मतदाताको कूल सङ्ख्या, खसेको मत तथा मतदानसम्बन्धी अन्य विवरण छिटो माध्यमबाट निर्वाचन अधिकृत तथा आयोगलाई जानकारी गराउने जनाइएको छ । मतदान प्रारम्भ भई सम्पन्न नभएसम्म कुनै पनि किसिमको अवाञ्छित क्रियाकलाप वा असामान्य परिस्थिति सृर्जना भएमा तत्काल निर्वाचन अधिकृत, सुरक्षा संयन्त्र र आयोगमा जानकारी गराई मतदान कार्य सुचारु गर्न आवश्यक वातावरण मिलाउन पनि निर्देशन दिइएको छ । रासस"
काठमाडौं र ललितपुरमा सवारी दुर्घटना हुँदा तीन जनाको मृत्यु,काठमाडौं : काठमाडौं र ललितपुरमा आज भएको छुट्टाछुट्टै सवारी दुर्घटनामा तीन जनाको मृत्यु भएको छ। प्रहरीका अनुसार काठमाडौंको चन्द्रगिरि नगरपालिका१० सतुङ्गलमा बा५ख ७००४ नंको हाइस गाडीलाई ओभरटेक गर्ने क्रममा अनियन्त्रित भई एउटा मोटरसाइकल सोही गाडीमुनि पर्दा मोटरसाइकल चालक पाल्पा तानसेन नगरपालिका३ घर भएका २२ वर्षीय रसिक रामजालीको मृत्यु भएको छ। दुर्घटनामा गम्भीर घाइते भएका उनको राष्ट्रिय ट्रमा सेन्टरमा उपचारका क्रममा मृत्यु भएको प्रहरी वृत्त थानकोटका प्रहरी नायब उपरीक्षक नारायणप्रसाद अधिकारीले जानकारी दिए। गाडी र चालकलाई प्रहरीले नियन्त्रणमा लिएको छ। यस्तै आजै काठमाडौं महानगरपालिका१४ स्थित सडकमा बाप्र०२०१९प ९७१ नंको मोटरसाइकल आफैं अनियन्त्रित भई दुर्घटना हुँदा चालक मकवानपुर थाहा नगरपालिका७ घर भएका २७ वर्षीय अशोक स्याङ्ताङको मृत्यु भएको छ। दुर्घटनामा गम्भीर घाइते भएका उनको कलंकीस्थित नेपाल नेशनल अस्पतालमा उपचारका क्रममा मृत्यु भएको हो। साथै दुर्घटनामा घाइते भएका मोटरसाइकलमा सवार एक जनाको सोही अस्पतालमा उपचार भइरहेको प्रहरीले जनाएको छ। उता ललितपुर गोदावरी नगरपालिका६ टिकाभैरवस्थित सडकमा सोही महानगरपालिका५ मानभवन बस्ने ४० वर्षीय मनि गुरुङले चलाएको साइकल अनियन्त्रित भई आज दुर्घटना हुँदा साइकलयात्री गुरुङको मृत्यु भएको छ। दुर्घटनामा गम्भीर घाइते भएका उनको नेपाल मेडिसिटी अस्पतालमा उपचारका क्रममा मृत्यु भएको प्रहरीले जनाएको छ।
जीप दुर्घटना हुँदा एक जनाको मृत्यु,"कैलाली : कैलालीमा स्कारपियो जीप दुर्घटना हुँदा एक जनाको मृत्यु भएको छ। गोदावरी नगरपालिका५ गेटा ट्राफिक पोस्ट नजिकै बा १५ च ४६३७ नम्बरको स्कारपियो दुर्घटना हुँदा धनगढी उपमहानगरपालिका११ बेलाका ७० वर्षीय भोजराज भट्टको मृत्यु भएको सुदूरपश्चिम प्रदेश ट्राफिक प्रहरी कार्यालय अत्तरियाले जनाएको छ। स्कारपियोमा सवार अन्य पाँच जना घाइते भएका छन्। घाइतेमध्ये दार्चुलाको शैल्यशिखर नगरपालिका वडा नं २ का ४२ वर्षीय चालक तेजबहादुर पाल, धनगढी६ मटयारीका ४२ वर्षीय भरतबहादुर चन्द, सोही ठाउँका ४८ वर्षीय वसन्तबहादुर चन्द, ३६ वर्षीया निलम चन्द र ३६ वर्षकै अनु खाँण चन्द रहेको प्रहरीले जनाएको छ। घाइते सबैको माया मेट्रो अस्पताल धनगढीमा उपचार भइरहेको छ। हरिद्वारबाट आएको उक्त स्कारपियो अनियन्त्रित भएर दुर्घटना भएको बताइएको छ।"
हिमपहिरोमा परेर भरिया बेपत्ता,"जोमसोम : धौलागिरी बेस क्याम्प पुगेर फर्किएका ट्रेकिङ भरिया इटाली बेसक्याम्पमा बेपत्ता भएका छन्। सेभेन समिट ट्रेक मार्फत विदेशी पर्यटकको भारी बोकेर धौलागिरी बेसक्याम्प गएका सोलुखुम्बु जिल्ला दूधकुण्ड नगरपालिका१ नुथला निवासी २० वर्षीय अम्रित राई फर्किदा हिमपहिरोमा परी शुक्रबार बेपत्ता भएका हुन्। यही बैशाख ७ गते उनीसँगै धिरज राई र अर्जुन राई विदेशी ट्रेकिङ कम्पनीको भारी बोकेर धौलागिरी आधार शिविरमा पुगेका थिए। उनीहरूसँगै ट्रेकिङको भारी धौलागिरी बेसक्याम्पमा भारी पुर्याएर फर्किने क्रममा अम्रित राई बेपत्ता भएका पर्यटन व्यवसायी इन्द्रसिंह शेरचनले जानकारी दिए। अन्य दुई जना भने सेभेन समिटि ट्रेकको सम्पर्कमा आइसकेको उनले जानकारी दिए। करिब १०१५ जना विदेशीको म्याग्दीको धारापानीबाट ट्रेकिङ भारी लिएर उनीहरू धौलागिरी क्षेत्रमा पुगेका थिए यसअघि सेभेन समिट ट्रेकको तीन जना भरिया टोली मुस्ताङको मार्फाबाट धौलागिरी बेसक्याम्प भारी लिएर जाने योजनामा थिए। तर, प्रतिकुल मौसमका कारण मुस्ताङको मार्फाबाट त्यहाँ जान नसकेपछि उनीहरू म्याग्दीको धारापानीबाट धौलागिरी बेसक्याम्प पुगेका थिए।"
तुइनबाट खसेर महाकालीमा बेपत्ता भएका भण्डारीको शव फेला,दार्चुला : तुइनबाट खसेर महाकालीमा बेपत्ता भएका सिङ्दलसिंह भण्डारीको शव फेला परेको छ। व्याँस गाउँपालिका२ दुम्लिङका ४५ वर्षीय भण्डारी आज दिउँसो तुइनबाट महाकालीमा खसेर बेपत्ता भएका थिए। नेपालबाट भारत जाने बेला तल्लो दुम्लिङस्थित तुइन घाटबाट खसेर बेपत्ता भएका भण्डारीको शव भारततर्फ मन्ती भन्ने स्थानमा महाकाली नदी छेउमा फेला परेको जिल्ला प्रहरी कार्यालय दार्चुलाका सूचना अधिकारी ज्ञानेन्द्रबहादुर सिंहले जानकारी दिए। भण्डारीको शवलाई नेपाल तर्फ ल्याइसकेको उनले बताए।
आइतबार देशका यी स्थानमा हुने छ वर्षा,काठमाडौं : आइतबार देशका पहाडी भूभागमा आंशिक देखि सामान्यतया बदली रही बाँकी भूभागमा आंशिक बदलीदेखि मौसम सामान्यतया सफा रहने छ। मौसम पूर्वानुमान महाशाखाका अनुसार देशका पहाडी भूभागका थोरै स्थानहरूमा मेघ गर्जनचट्याङसहित हल्काक्षणिक वर्षाको सम्भावना रहेको छ। तराईका थोरै स्थानहरूमा हावाहुरीको सम्भावना रहेको छ। आइतबार राति देशका पहाडी भूभागमा आंशिकदेखि सामान्यतया बदली रही बाँकी भूभागमा आंशिक बदलीदेखि मौसम सामान्यतया सफा रहने छ। देशका पहाडी भूभागका थोरै स्थानहरूमा मेघ गर्जनचट्याङसहित हल्काक्षणिक वर्षाको सम्भावना रहेको महाशाखाले जनाएको छ।
मोरङमा २ बालिका बलात्कृत,"विराटनगर : मोरङका अलगअलग स्थानमा २ दिनको अवधिमा २ जना बालिका बलात्कृत भएका छन्। उर्लाबारी र मिक्लाजुङमा ४ र ३ वर्षका बालिकामाथि बलात्कार भएको प्रहरीले जनाएको छ। मोरङ प्रहरीका प्रवक्ता डीएसपी रन्जनकुमार दाहालका अनुसार दुवै घटनामा पारिवारिकभित्रकै व्यक्तिको संलग्नता पाइएको छ। प्रारम्भिक अनुसन्धानबाट ३ वर्षीयालाई बलात्कार गरिएको घटनामा भने १२ वर्षका बालक संलग्न रहेको खुलेको दाहालले बताए। उनका अनुसार नाबालिका बलात्कारमा अभिभावक (काका र दाजु)को संलग्नता पाइएपछि गम्भीर ढंगले अनुसन्धान अघि बढाइएको छ। उनले उर्लाबारी नगरपालिका७ मा ४ वर्षकी नाबालिका शुक्रबार राति बलात्कृत भएको जानकारी दिए। पीडितका अभिभावक मोरङको कटहरी गाउँपालिका३ घर भइ उर्लाबारी७ मा डेरा बस्दै आएका थिए। नाबालिकालाई आफ्नै १९ बर्से काकाले बलात्कार गरेको डीएसपी दाहालले बताए। उनका अनुसार ओछ्यानमा सँगै सुत्न भनेर लगेका काकाले राति ८ बजेतिर बलात्कार गरेको प्रारम्भिक अनुसन्धानबाट खुलेको छ। नाबालिकाले घटनाका बारेमा आमालाई सुनाएपछि उनीमाथि बलात्कार भएको विषय बाहिरिएको प्रहरीले जनाएको छ। नाबालिका भतिजीमाथि बलात्कार गर्ने काकालाई प्रहरीले राति ११ बजेतिर उर्लाबारीबाटै पक्राउ गरेको छ। त्यस्तै, मिक्लाजुङ गाउँपालिका४ मा बिहीबार साँझ ३ वर्षीया नाबालिका बलात्कृत भएकी छन्। तर, प्रहरीले भने घटनाका बारेमा भोलिपल्ट मात्रै जानकारी पायो। दलित समुदायकी नाबालिकालाई दाजु (ठूलोबुवाका छोरा)ले बलात्कार गरेको प्रारम्भिक अनुसन्धानबाट खुलेको छ। पीडक पनि १२ वर्षका मात्रै छन्। कानुनले १८ वर्षभन्दा कम उमेरकालाई बालक मान्छ। घरमा अभिभावक कोही पनि नभएको बेला दाजुले नाबालिकलाई बलात्कार गरेको पाइएको डीएसपी दाहाल बताउँछन्। उनका अनुसार घटनाका बारेमा प्रहरीले शुक्रबार साँझ ७ बजेतिर जानकारी पाएको हो। त्यसलगत्तै परिचालित प्रहरीले नाबालिका बहिनीलाई बलात्कार गर्ने १२ वर्षीय बालकलाई उनकै घरबाट नियन्त्रणमा लिएको छ। घटनामा संलग्नले बलात्कारपछि नाबालिकाको यौनांगलाई पानीले पखालिदिएको पाइएको प्रहरीले जनाएको छ। घटनापछि दुवै नाबालिका मानसिक रूपमा विक्षिप्त बनेका छन्, डीएसपी दाहालले भने, रुने, तर्सिने, डराउने र कराउने गरिरहेको पाइएको छ। पीडितलाई उपचार तथा स्वास्थ्य परीक्षणका लागि अस्पताल लगिएको जानकारी उनले दिए। घटनामा संलग्नविरुद्ध जबरजस्ती करणी मुद्दा चलाउन अनुसन्धान अघि बढाउने प्रहरीको तयारी छ। शनिबार सार्वजनिक बिदा परेका कारण आइतबार म्याद थप गरेर प्रहरीले पीडकमाथि अनुसन्धानको बाँकी प्रक्रिया अघि बढाउने भएको छ।"
८ हजार अमेरिकी डलरसहित एक जना पक्राउ,काठमाडौं : बुद्ध एयरको विमानबाट काठमाडौंबाट भैरहवा जान लागेका एक जना ८ हजार अमेरिकी डलरसहित पक्राउ परेका छन्। त्रिभुवन अन्तर्राष्ट्रिय विमानस्थल प्रहरीले स्रोत नखुलेको उक्त रकमसहित गुल्मीका गोविन्द पाण्डेलाई पक्राउ गरेको छ। लुकाइ छिपाइ लैजान लागेका उनलाई प्रहरीले पक्राउ गरेको हो। प्रहरीका अनुसार उनी शुक्रबार दक्षिण कोरियाबाट नेपाल फर्किएका थिए। उक्त रकम कुन प्रायोजनका निम्ति लैजान लागेको भन्ने विषयमा अनुसन्धान भइरहेको प्रहरीले जनाएको छ।
हेलिकोप्टरबाट बिरामीको उद्धार,बाजुरा : बाजुरामा ८ महिने शिशुको हेलिकोप्टबाट उद्धार गरिएको छ। जिल्लाको माहावु गाउँपालिका४ का प्रिखोलाका बखत बहादुर शाहीकी ८ महिनाकी छोरी टेनिशाको नेपाली हेलिकोप्टरमार्फत उद्धार गरिएको हो। शाहीको नेपाली सेनाको एनए ०५५ नम्बरको हेलिकोप्टरबाट उद्धार गरिएको दुर्गाभन्जन गुल्मका गुल्मपति दिवाकर खड्काले बताए। मुगु जिल्लाको रातापानी कोल्टि प्राथमिक स्वास्थ्य केन्द्रमा उपचारका लागि ल्याएको र कोल्टिमा उपचार सम्भव नभएपछि जिल्ला अस्पताल बाजुरामा ल्याए पनि जिल्ला अस्पताल बाजुरामा पनि उपचार सम्भव नभएपछि नेपाली सेनाको हेलिकोप्टर मार्फत उद्धार गरी सुर्खेत पठाइएको हो। २ दिनसम्म कोल्टिमा जहाजको पर्खाइमा बस्नुपरेको उनकी आमा बिन्देश्वरीले बताइन्। दुई दिनसम्म पनि हवाइजहाजले लिन नमानेपछि उनले शुक्रबार राति जिल्ला अस्पताल बाजुरामा ल्याएकी थिइन्।
तुइनबाट खसेर महाकालीमा एक पुरुष बेपत्ता,दार्चुला : दार्चुलामा तुइनबाट महाकाली नदीमा खसेर एक पुरुष बेपत्ता भएका छन्। जिल्लाको व्याँस गाउँपालिका२ दुम्लिङका ४५ वर्षीय सिङ्दल सिंह भण्डारी तुइनबाट खसेर बेपत्ता भएको वडा अध्यक्ष धिरेन सिंह बुढाथोकीले बताए। आज दिउँसो साढे १ बजेतिर भण्डारी नेपालबाट भारत जाने बेला तल्लो दुम्लिङस्थित तुइन घाटबाट खसेर बेपत्ता भएको उनले बताए। उनले भने 'बेपत्ता भण्डारीलाई अहिले प्रहरी र स्थानीयहरूले खोजी गरिरहेका छन्।'
संकटतिर धकेलिँदै पृथ्वी,"पृथ्वी, जहाँ जीवन अस्तित्वमा छ। तर, त्यहीँ जीवन दिने पृथ्वी तात्तिँदै छ। वन फँडानी, आगजनी, धुवाँ र प्रदूषण यसका कारण हुन्। विज्ञ भन्छन्, मानव क्रियाकलापकै कारण संकटतर्फ धकेलिँदै जाँदा यसको न्यूनीकरणमा विश्वको ध्यान पर्याप्त गएकै छैन। सन् १८८० पछि प्रत्येक दशकमा ००८ डिग्रीका दरले तापक्रम वृद्धि भइरहेको छ। अहिलेको मुख्य चुनौती भनेकै पृथ्वीको तापक्रम घटाउनु हो। काठमाडौं : पृथ्वी अर्थात् हरियो पिण्ड। जहाँ जीवन अस्तित्वमा छ। तर, त्यहीँ जीवन दिने पृथ्वी वन फँडानी, आगजनी, धुवाँ र प्रदूषणका कारण तात्दै गएको छ। मानव क्रियाकलापकै कारण संकटतर्फ धकेलिँदै छ। पछिल्लो समय पृथ्वीको ११ डिग्री तापक्रम वृद्धिले हिटवेभ, खडेरी, बाढी, हुरी, आँधीका समस्या देखा परिरहेका छन्। अर्कोतिर विश्वमा आठ अर्बभन्दा बढी मानिसको कोलाहल मच्चिसकेको छ। जनसंख्या वृद्धिसँगै औद्योगिक क्रान्ति ले उच्च मात्रामा हरितगृह ग्यास उत्सर्जन भइरहेको छ। पृथ्वीको अवस्था पृथ्वीको बढ्दो तापक्रमले वातावरण बिगार्न निकै भूमिका खेलेको छ। प्राकृतिक विपत्, चरम मौसमी घटना, पानी तथा खाद्यान्नको असुरक्षा, आर्थिक अवरोध, द्वन्द्व तथा आतंक, हिमालमा हिउँ पग्लिने क्रम तथा समुद्री सतह बढ्दाका परिणाम भोगिसकेका छन्। संसारभरि नै डढेलो चुनौती बन्दै गइरहेको छ। सन् १८८० पछि प्रत्येक दशकमा ००८ डिग्रीका दरले तापक्रम वृद्धि भइरहेको छ। ठूला देश मुख्य जिम्मेवार बेलायतको ग्लास्गोमा सम्पन्न कोपको २६ औं सम्मेलनमा विश्वव्यापी तापक्रम १५ डिग्रीमा सीमित राख्न नसकिएको विषयले निकै स्थान पाएको थियो। पेरिस सहमति २०१५ अनुसार १५ डिग्री कायम गर्नका लागि सन् २०३० सम्ममा ५० प्रतिसत कार्बन उत्सर्जन न्यूनीकरण गर्नुपर्ने भनिएको थियो। तर, प्रमुख उत्सर्जन राष्ट्रहरू यस विषयमा गम्भीर नभएको बताइएको थियो। जलवायु परिवर्तनसम्बन्धी संयुक्त राष्ट्र फ्रेमवर्क कन्भेन्सन (यूएनएफसीसीसी) का अनुसार प्रत्येक वर्ष पृथ्वीमा ३० गिगा टनभन्दा धेरै कार्बन उत्सर्जन हुँदै आएको छ। जसले जलवायु परिवर्तनमा महत्त्वपूर्ण भूमिका खेलेको छ। सन् २०२१ मा कार्बन उत्सर्जनको मात्रा ६ प्रतिशतले बढेको थियो। यूएनएफसीसीसीको अनुसार उक्त वर्ष उत्सर्जनको मात्रा ३६३ बिलियन टन भएको थियो। ठूला मुलुकहरूले उत्सर्जन बढाउन मुख्य भूमिका खेलेका छन्। कोप२७ ले एउटा वक्तव्य जारी गर्दै पेरिस सहमति २०१५ अनुसार दीर्घकालीन विकासका लागि कम्तीमा ४ देखि ७ ट्रिलियन आर्थिक वित्त प्रत्येक वर्ष चाहिने अनुमान लगाएको थियो। मानवीय गतिविधि अर्को कारण जलवायु परिवर्तनका लागि अन्तरसरकारी प्यानल (आईपीसीसी)ले मानवीय क्रियाकलापका कारण जलवायु परिवर्तन भएको प्रमाणित गरिसकेको छ। पृथ्वीमा उत्सर्जन भइरहेको हरितगृह ग्यासको मात्रा अत्यधिक बढ्दाको प्रत्यक्ष असर विश्वव्यापी तापमान वृद्धिमा परेको छ। मिथेन उत्सर्जनका कारण २५ प्रतिशतभन्दा धेरै तापक्रम वृद्धि भएको छ। संयुक्त राज्य पर्यावरण कार्यक्रम (यूएनएफपीए) का अनुसार मिथेन ग्यास उत्सर्जनले कार्बनले भन्दा ८० गुणा बढी ग्लोबल वार्मिङ गर्छ। मिथेन वायुमण्डलमा रहिरहन्छ। त्यसैगरी ११ डिग्री तापक्रम वृद्धिको असरले हिटवेभ, खडेरी, बाढी, हुरीक्यान, आँधीको समस्या बढ्ने देखाइसकेको छ। विश्वको ३० प्रतिशत जनसंख्याले वर्षको कम्तीमा २० दिन डरलाग्दो हिटवेभको सामना गर्नुपर्ने आईपीसीसीको प्रतिवेदनमा उल्लेख छ। सन् २०१९ लाई अत्यधिक गर्मी वर्ष मानिएको छ। प्रमुख मुद्दा वातावरण संरक्षण पृथ्वीको संरक्षणको विषयमा विश्वव्यापी रूपमै वकालत गर्न थालिएको छ। कार्बन फुटप्रिन्ट घटाउने, विश्वव्यापी तापमान, जलवायुका क्षेत्रमा भएका विभिन्न सहमतिहरू पालना गर्ने, रिसाइकल, इवेस्ट तथा जीवनशैलीमा ल्याउनुपर्ने परिवर्तनका विषयमा पनि कुरा गर्ने गरिन्छ। यस दिवसमा जलवायु परिवर्तनका लागि मानिसले केकस्ता योगदान गरेका छन् भन्ने विषयमा पनि छलफल हुने गर्छ। विश्वको जैविक विविधता जोगाउने विषय पनि छलफलको एजेन्डा बन्ने गरेको छ। नवीकरणीय ऊर्जालाई प्रवद्र्धन गर्नुपर्नेमा विज्ञहरूले जोड दिन थालेका छन्। खाद्यान्न तथा कृषिका विषय पनि छलफलका लागि निकै महत्त्वपूर्ण मानिन्छन्। जलवायु परिवर्तनका कारण बढाएको जोखिम, विषादीको प्रयोगले वातावरण खस्कँदो रहेको र अग्र्यानिक तथा स्थानीय जातको उत्पादनलाई बढावा दिनुपर्नेलगायतका विषय विश्वकै मुद्दा बन्न थालेका छन्। पृथ्वी दिवसको सुरुवात सन् १९६९ मा अमेरिकाको क्यालिफोर्निस्थित सान्टा बारबारामा तेलका ट्यांकरमा व्यापक विस्फोटन भयो। त्यसबाट समुद्रको पानी निकै प्रदूषित भयो। विस्कन्सिन राज्यका जुनियर सिनेटर गेलर्ड नेल्सन बिग्रँदो पर्यावरणप्रति निकै सचेत थिए। सान्टा बारबारामा ट्यांकर विस्फोट देखेका नेल्सनले पर्यावरण चेतनाका लागि पृथ्वी दिवस को आइडिया निकाले। सन् १९७० बाट प्रत्येक वर्ष यो दिवस मनाउन थालियो। आन्दोलनका रूपमा यो दिवसले मान्यता पाएको हो। त्यसैकारण पृथ्वी दिवस विशेष रूपमा अमेरिकामा मनाइन्छ। संयुक्त राष्ट्रसंघको ६३ औं महासभाले पनि अप्रिल २२ लाई संसारभर पृथ्वी दिवस मनाउन पारित गरेको थियो। त्यसैगरी प्रत्येक वर्ष वातावरणको क्षेत्रमा भएको उपलब्धिलाई सम्मान गर्नका लागि पनि पृथ्वी दिवस मनाउने गरिन्छ। जसले पृथ्वीलाई जोगाउनु पर्ने सन्देश दिन्छ। भविष्यका लागि पृथ्वीमा भएको प्राकृतिक स्रोतसाधनको संरक्षण गर्नुपर्छ भन्ने सन्देश पनि दिन्छ। पृथ्वीको संरक्षण अप्रिल २२ लाई संसारभरि नै पृथ्वी दिवसको रूपमा मनाइन्छ। संसारका अर्बाैैं मानिस पृथ्वीको संरक्षण कसरी गर्न सकिन्छ भन्ने सवालका उत्तर खोज्छन्। तर नेपालमा भने यो विषयले खासै महत्त्व पाएको छैन। नेपाल सरकारले पृथ्वी दिवसका अवसरमा यस वर्ष पृथ्वीको संरक्षणसम्बन्धी कुनै औपचारिक कार्यक्रम पनि राखेको छैन। वन तथा वातावरण मन्त्रालयका प्रवक्ता मेघनाथ काफ्लेले चालू कार्यक्रम नभएकाले यस वर्ष केन्द्रमा कार्यक्रम गर्न नसकिएको बताए। उनका अनुसार जिल्ला तथा प्रदेशलाई भने सचेतनामूलक कार्यक्रम गर्न सर्कुलर गरिएको छ। विगतमा साझा भविष्य, पृथ्वीको संरक्षण सचेतनाका विषयमा छलफल तथा कार्यक्रमहरू हुन्थे। तर विभिन्न मञ्चमा मन्त्रालयले यस विषयमा कुरा उठाउँदै आएको काफ्लेले बताए। स्थानीय तहहरूमा पृथ्वी दिवसको कार्यक्रम गर्नु भनेर प्रदेश सरकार तथा अन्तर्गतका निकायलाई भनिएको छ, काफ्लेले भने। केन्द्रीय स्तरमा ग्लोबल म्यासेज दिने प्रभावकारी भूमिका खेल्ने काम भइरहेको उनले बताए। जलवायु परिवर्तन व्यवस्थापन महाशाखाका प्रमुख बुद्धिसागर पौडेलले पृथ्वीको महत्त्व र आवश्यकता किन र कस्तो हुन्छ भन्ने सन्देश दिन पृथ्वी दिवस कार्यक्रम मनाउने गरिएको बताए। यस वर्ष भने महाशाखाको तर्फबाट पनि कुनै कार्यक्रम आयोजना नगरिएको उनले बताए। यस्ता कार्यक्रम गर्नलाई बजेट नहुँदा सामाजिक सञ्जालको प्रयोगबाट सूचना प्रवाह गरिएको पौडेलले बताए। पौडेलका अनुसार विगतमा जलवायु परिवर्तनमा सचेतना जोगाउन लगानी पूर्वाधार निर्माणलगायतका विषय प्रकृतिमैत्री हुनुपर्छ भन्ने मुद्दाहरू उठाइएका थिए। पारिस्थितिक प्रणाली, वातावरण, जैविक विविधता संरक्षणलगायतका सवाललाई मुख्य स्लोगन बनाउने गरिएको पनि उनले जनाए। जसरी पनि पृथ्वी संरक्षण गर्नुपर्यो भन्ने हो, उनले भने, विषय विश्वव्यापी भए पनि कार्यक्रम राष्ट्रिय तहबाट नै हुनुपर्छ। मुख्यतः प्रकृतिमा आधारित समाधान, जलवायु परिवर्तन न्यूनीकरण, प्रदूषणको विषयमा एउटा सन्धि हुन लागेको छ। नेपाल वनले ढाकेको क्षेत्र तथा जैविक विविधताका आधारमा राम्रो अवस्थामा रहेको उनले बताए। जलवायु परिवर्तनमा काम भइरहे पनि पर्याप्त नभएको उनको भनाइ छ। पौडेलले भने यसमा लगानी जरुरी छ। अन्तर्राष्ट्रिय सहयोग आवश्यक छ। प्रदूषण नियन्त्रणजस्ता विषयमा थप काम गर्नुपर्छ। सरकारले औपचारिक कार्यक्रम राखेको छैन। जिल्ला तथा प्रदेशलाई कार्यक्रम गर्न सर्कुलर गरिएको छ। मेघनाथ काफ्ले, प्रवक्ता, वन तथा वातावरण मन्त्रालय सन् २०३० पछि सम्पूर्ण विद्यालयलाई कार्बन न्युट्रल बनाउन लक्ष्यका साथ काम अघि बढाएको छ। यसले पृथ्वी जोगाउन मदत पुग्छ । घनश्याम गुरुङ,कन्ट्री रिप्रिजेन्टेटिभ, डब्लूडब्लूएफ १० वर्षको अवधिलाई नियाल्ने हो भने महत्त्वपूर्ण खालको सुधार नभए पनि क्रमिक सुधार भइरहेको छ। बुद्धिसागर पौडेल, प्रमुख, जलवायु परिवर्तन व्यवस्थापन महाशाखा मृग देख्दा सुकुटी खानुपर्छ भन्दैनन् आजका बालबालिका। त्यसको फोटो कसरी खिचेर राख्ने भन्ने सोच्छन्। अनिलकेशरी शाह, बैंकर वायुको गुणस्तरको कुरा गर्दा मापदण्डहरूको परिपालना अलि कमजोर नै रहेको उनले बताए। १० वर्षको अवधिलाई नियाल्ने हो भने महत्त्वपूर्ण खालको सुधार नभए पनि क्रमिक सुधार भइरहेको उनले दाबी गरे। विश्वव्यापी कारणले चरम मौसमी घटना बढिरहेकाले त्यसका परिणाम नेपालजस्ता मुलुकले भोग्नु परेको बताए। नेपालमा वायु प्रदूषण मात्रै नभएर दृश्य प्रदूषण, घरैभित्र हुने प्रदूषणलगायतका विषयमा पनि काम हुनुपर्ने पौडेलले बताए। बाल सचेतना विश्व वन्यजन्तु कोष (डब्लूडब्लूएफ) का कन्ट्री रिप्रिजेन्टेटिभ घनश्याम गुरुङले प्रकृतिको संरक्षणका लागि मुलुकभरका बालबालिका सम्मिलित इकोक्लब समिट चितवनमा गर्न लागिएको जानकारी दिए। झन्डै ११ वर्षको अन्तरालमा इकोक्लब समिट गठन गर्न लागिएको हो। पूर्वी पहाडको ताप्लेजुङदेखि, तराई र पश्चिमका विद्यालयका ३० जना शिक्षक र १ सय ७० जना विद्यार्थी जम्मा भएका छन्। उनीहरू मुलुकका ९ सय ६० वटा इको क्लबमा आबद्ध छन्। उक्त कार्यक्रमअन्तर्गत सन् २०३० सम्ममा नेपालका सम्पूर्ण विद्यालय वेस्ट फ्रि बनाउने लक्ष्य छ। नेपाल सरकारबाट पारित गरिएको इको ग्रिन निर्देशिकालाई पुनः सापेक्षित गरेर नेपालका सम्पूर्ण विद्यालयलाई वेस्ट फ्रि बनाउने लक्ष्य छ। त्यसैगरी सन् २०३० पछि सम्पूर्ण विद्यालयलाई कार्बन न्युट्रल बनाउन लक्ष्यका साथ काम अघि बढेको पनि भुसालले बताए। सम्पूर्ण विद्यालयलाई नवीकरणीय ऊर्जामा लैजाने तयारी भइरहेको पनि उनले बताए। विस्तारै सोलार राख्ने, कार्बन उत्सर्जन गरेबापतको रूख रोपेर कार्बन फ्रि गर्न लगाउनेलगायतका कार्यक्रम रहेका छन्। चितवनमा पृथ्वी दिवस मनाउन आएका बालबालिकाले वेस्ट फ्रि कार्यक्रमअन्तर्गत विद्यालयमा कुहिने र नकुहिने फोहोर छुट्ट्याउने, रिसाइकल गर्ने र त्यसबाट मल बनाउने विधि सिक्नेछन्। यस्तै विद्यार्थीले प्रकृतिको संरक्षणको विषयमा एकअर्काबाट सिक्ने र सिकाउनेछन्। ग्रिन क्लाइमेटमा जाने माहोल बनाउने प्रयासस्वरूप समिट गर्न लागिएको हो। यस कार्यक्रमले प्रत्येक विद्यालयमा वातावरणसम्बन्धी शिक्षा दिएको, हिमालमा बस्ने बालबालिकाले हिमालको जैविक विविधता, पर्यावरणको बारेमा पढ्ने र तराइकोेले त्यसैअनुसार ज्ञान प्राप्त गर्नेछन्। बालबालिकाले विभिन्न सेमिनारमा भएको कुरा इकोे क्लबमार्फत विद्यालयमा पढाउने छन्। पृथ्वीको मुख एकदिन हेरेर पुग्दैन डब्लूडब्लूएफबाट युथ लिडरसिप एडभाइजरका रूपमा बालबालिकालाई प्रोत्साहन गरिरहेका बैंकर अनिलकेशरी शाहले बालबालिकाको सञ्जाल बनाएर एकबाट अर्कोमा राम्रो कामको विस्तार गर्ने प्रयास भइरहेको बताए। बालबालिकाले समाजमा वातावरण संरक्षणका विषयमा सकारात्मक प्रभाव पार्ने उनले बताए। ९ सय ६० इकोे क्लबमा आबद्ध पाँच लाखभन्दा बढी वातावरण संरक्षकले ५० लाख बढी नेपालीलाई वातावरणको विषयमा सचेत गराउने यस कार्यक्रमको उद्देश्य रहेको शाहले जनाए। जगदम्बा स्कुलमा पहिलो पटक सुरु भएको इको क्लब कार्यक्रमले विद्यालयहरूले कार्बन फुटप्रिन्ट नगरोस् भन्ने सन्देश दिन चाहेको पनि शाहले बताए। पृथ्वीको मुख एक दिन मात्रै हेरेर पुग्दैन, शाहले भने, हरेक दिन विचार गर्नुपर्छ। पृथ्वी संरक्षण कसरी गर्ने त्यो प्रतिबद्धता बोकेर अगाडि जानुपर्छ भन्ने बालबालिकाले सिक्नुपर्छ। अहिलेको युवाहरूमा पहिलेको पुस्ताले बिगारेको कुरा पनि सपार्नुपर्छ भन्ने चेतना पाएको उनले बताए। मृग देख्दा सुकुटी खानुपर्छ भन्दैनन् आजका बालबालिका। त्यसको फोटो कसरी खिचेर राख्ने भन्ने सोच्छन्, शाहले भने। पर्यावरणको विषयमा नेपाल उदास बन्नु नपर्ने उनको तर्क छ। इतिहासमा वनको क्षेत्रफल ४५ प्रतिशत पुर्याएर संसारभरि नै उदाहरण बन्न सफल भएको छ। त्यसैगरी बाघको संख्या दोब्बर बनाएर नेपाल हिरो भएको छ। वातावरणको क्षेत्रमा केही नभएको होइन, पक्कै पनि केही भएको छ, उनले भने, पुराना पुस्ताले नराम्रो गर्यो। त्यसलाई विस्थापन गर्ने काम नयाँ पुस्ताले गरिरहेको छ।"
"बेपत्ता महिलाको शव २२ घण्टापछि फेला, बाघ नियन्त्रणमा",महेन्द्रनगर : कञ्चनपुरको बेलौरीमा बाघको आक्रमणबाट बेपत्ता महिलाको शव २२ घण्टापछि फेला परेको छ। महिलालाई आक्रमण गरी बेपत्ता पार्ने पाटे बाघलाई राष्ट्रिय निकुञ्जको प्राविधिक टोलीले नियन्त्रणमा लिएलगत्तै सोही स्थानमा महिलाको शव फेला परेको प्रहरीले जनाएको छ। कञ्चनपुरको बेलौरी नगरपालिका८ पचुइका गंगा चन्दको शव शनिबार बिहान फेला परेको हो। प्राविधिक टोलीले करिब २२ घण्टापछि बाघ नियन्त्रणमा लिन सफल भएको हो। बर्दिया राष्ट्रिय निकुञ्जको र शुक्लाफाँटा राष्ट्रिय निकुञ्जको प्राविधिक टोलीले बाघ नियन्त्रणमा लिएको हो। जिल्ला प्रहरी कार्यालय कञ्चनपुरका प्रवक्ता प्रकाश डांगीले बाघ फेला परेकै स्थानमा महिलाको शव पनि फेला परेको बताए। चन्दसहित स्थानीय महिला घाँस काट्न गएका बेला बाघले आक्रमण गरेको थियो। सो क्रममा अन्य महिला भागेर ज्यान जोगाउन सफल भएका थिए। शुक्लाफाँटा राष्ट्रिय निकुञ्जका सहायक संरक्षण अधिकृत रोशनसिंह ठगुन्नाले बाघ नियन्त्रणमा लिएर बेल्डाँडी पोस्टमा पुर्याइएको बताए। उनले केही समय बाघलाई निगरानीमै राख्ने र पछि विभागको निर्देशनअनुसार थप निर्णय लिने बताए। सो घटनापछि दक्षिण क्षेत्रका स्थानीय त्रसित छन्।
चितवन क्षेत्र नं २ मा लामो दूरीका गाडी मात्रै चल्ने,"लामो दूरीका सवारी साधनलाई पनि समूहमा मात्रै सुरक्षा निगरानीसहित नारायणगढतर्फ पठाइने सूचनामा उल्लेख छ । चितवन : चितवन क्षेत्र नं २ को उपनिर्वाचनका लागि यस क्षेत्रमा स्थानीय रुटका सवारी साधन आवागमन बन्द गरिएको छ । जिल्ला प्रशासन कार्यालय चितवनले एक सूचना जारी गर्दै लामो दूरीका सवारी साधनबाहेक अन्य सबै सवारी साधन सञ्चालनमा रोक लगाइएको हो । लामो दूरीका सवारी साधनलाई पनि समूहमा मात्रै सुरक्षा निगरानीसहित नारायणगढतर्फ पठाइने सूचनामा उल्लेख छ । प्रहरीले चितवनको सिमाना धादिङतर्फको मौवा खोला, मुग्लिन, नारायणगढको पुलचोक र गोन्द्राङ चोकमा चेकजाँच गरी केही समयको अन्तरालमा मात्रै समूहमा मात्रै सवारी साधनलाई गन्तव्यमा पठाइने प्रशासनले जनाएको छ । चितवन प्रशासनले नारायणी पुलमा पर्नसक्ने सवारी साधनको जामको असरलाई न्यूनीकरण गर्न नवलपरासी पूर्वको गैँडाकोट क्षेत्रमा कडा चेकजाँच गरेर लामो दूरीका सवारी साधन यकिन गरेर मात्रै पठाउन भनिएको जनाएको छ । वैशाख १० गते जिल्ला प्रशासनबाट अनुमति प्राप्त सवारी साधन, एम्बुलेन्स, स्वास्थ्यकर्मी, पत्रकारका सवारी साधन मात्र सञ्चालन गर्न पाइने चितवन प्रशासनले जनाएको छ ।"
कोसी प्रदेशमा दुर्घटनामा परेर ३ जनाको मृत्यु,"गम्भीर घाइते भएका ऋषिदेवलाई उपचारका लागि रंगेली अस्पताल पुर्याउनसाथ चिकित्सकले मृत घोषित गरेका हुन्। दुर्घटनामा मोटरसाइकल चालक रंगेली६ का अन्दाजी ४० वर्षीय अजय मण्डल गम्भीर घाइते भएका छन्। विराटनगर : कोसी प्रदेशका विभिन्न जिल्लामा सवारी दुर्घटना हुँदा ३ जनाको मृत्यु भएको छ। दुर्घटनामा परेर २ जना घाइते भएका छन्। कोसी प्रदेशका खोटाङ, मोरङ र सुनसरीमा शुक्रबार दुर्घटना भएको प्रहरीले जनाएको छ। खोटाङको खोटेहाङ गाउँपालिका४ कुलाभन्ज्याङस्थित सडकमा दिक्तेलबाट खोटाङ बजारतर्फ जाँदै गरेको बा ३ ख ३४४१ नम्बरको बसबाट लडेर १ जनाको मृत्यु छ। बसबाट ओर्लने क्रममा राति ९:३० बजेतिर लडेर जन्तेढुंगा गाउँपालिका३ आरुबोटेका ३८ वर्षीय दिनेश राईको मृत्यु भएको कोसी प्रदेशका ट्राफिक प्रहरी प्रमुख एसपी श्यामकुमार महतोले जानकारी दिए। बसको ढोकाबाट लडेर राई गम्भीर घाइते भएका थिए। उपचारका क्रममा स्वास्थ्य चौकी खोटाङ बजारमा शनिबार बिहानका राति १ बजेतिर उनको मृत्यु भएको एसपी महतोको भनाइ छ। उनका अनुसार दुर्घटनालगत्तै बसका चालक हलेसीतुवाचुङ नगरपालिका१ का अन्दाजी २३ वर्षीय मनोज कार्की फरार बनेका छन्। फरार रहेका चालकको खोजी तीव्र पारेर घटनाको अनुसन्धान सुरु गरिएको प्रहरीले जनाएको छ। त्यस्तै, मोरङको रंगेली नगरपालिका७ बक्राहा खोलास्थित रंगेलीविराटनगर सडकखण्डमा मोटरसाइकल दुर्घटना हुँदा १ जनाको मृत्यु भएको छ। पूर्वबाट पश्चिमतर्फ आउँदै गरेको को २३ प ७२४५ नम्बरको मोटरसाइकल आफैँ अनियन्त्रित भएर राति ९ बजेतिर दुर्घटनामा परेको हो। प्रहरीका अनुसार दुर्घटनामा परेर मोटरसाइकलको पछाडि सवार रंगेली८ दर्बेसाका अन्दाजी २७ वर्षीय रविन ऋषिदेवको मृत्यु भएको छ। गम्भीर घाइते भएका ऋषिदेवलाई उपचारका लागि रंगेली अस्पताल पुर्याउनसाथ चिकित्सकले मृत घोषित गरेका हुन्। दुर्घटनामा मोटरसाइकल चालक रंगेली६ का अन्दाजी ४० वर्षीय अजय मण्डल गम्भीर घाइते भएका छन्। उपचार सम्भव नभएको भनेर रंगेली अस्पतालले रेफर गरेपछि उनलाई थप उपचारका लागि विराटनगरको कोसी अस्पताल ल्याइएको छ। मोटरसाइकल चालकको साथमा सवारी चालक अनुमति पत्र (लाइसेन्स)लगायतका कागजात फेला नपरेको प्रहरीले जनाएको छ। तीव्र गतिका कारण मोटरसाइकल दुर्घटनामा परेको प्रहरीको प्रारम्भिक अनुसन्धानबाट खुलेको छ। यसैबीच, कोसी लोकमार्गअन्तर्गत सुनसरीको इटहरी उपमहानगरपालिका१२ मा मोटरसाइकल दुर्घटना हुँदा चालकको मृत्यु भएको छ। दक्षिणबाट उत्तरतर्फ जाँदै गरेको को १७ प ९०४ नम्बरको मोटरसाइकल अनियन्त्रित भएर दिउँसो २ बजेतिर दुर्घटनामा परेको थियो। प्रहरीका अनुसार उक्त दुर्घटनामा मोटरसाइकल चालक धनकुटाको साँगुरीगढी गाउँपालिका३ का अन्दाजी ३२ वर्षीय हेमचन्द्र लिम्बूको मृत्यु भएको छ। गम्भीर घाइते भएका लिम्बूको उपचारका क्रममा दिउँसो ४ बजेतिर मृत्यु भएको हो। दुर्घटनामा मोटरसाइकलको पछाडि सवार साँगुरीगढी३ का ३३ वर्षीय जितेन याख्खा घाइते भएका छन्। उनको बीपी कोइराला स्वास्थ्य विज्ञान प्रतिष्ठान धरानमा उपचार भइरहेको छ। मोटरसाइकलको तीव्र गतिका कारण दुर्घटना भएको प्रहरीको प्रारम्भिक अनुसन्धानबाट खुलेको छ।"
बाघलाई नियन्त्रणमा लिन विशेषज्ञसहितको टोली परिचालन,"महिलाईलाई आक्रमण गरी बेपत्ता बनाउने बाघलाई नियन्त्रणमा लिन विशेषज्ञसहितको टोली परिचालन भएको छ। बर्दिया : बेलौरी नगरपालिका८ पचुँइमा महिलाईलाई आक्रमण गरी बेपत्ता बनाउने बाघलाई नियन्त्रणमा लिनका लागि बर्दिया राष्ट्रिय निकुञ्जबाट विशेषज्ञसहितको टोली परिचालन भएको छ। निकुञ्जका डा दिनेश देवकोटासहितको पाँच जनाको टोली बाघलाई डार्ट(बेहोस) गर्नका लागि परिचालन भएको छ। बर्दिया निकुञ्जको टोलीसँगै शुक्लाफाँटा राष्ट्रिय निकुञ्जको टोली, नेपाल प्रहरी, सशस्त्र प्रहरी र सवडिभिजन वन कार्यालय कुण्डाको वन सुरक्षाकर्मीको टोली बाघ नियन्त्रण गर्नका लागि शुक्रबारदेखि नै परिचालन भएको छ। 'शुक्रबार नै बाघलाई नियन्त्रणमा लिनका लागि धेरै प्रयास गर्यौँ, राति भइसकेकाले डार्टन गर्न सकिएन', सवडिभिजन वन कार्यालय कुण्डाका प्रमुख दिनेशकुमार यादवले भने, 'अग्लो घाँस हुँदा बाघलाई नियन्त्रमा लिन गाह्रो भएको छ', दुई दुई मिटरको दूरीमा घेरा हालेर बाघलाई नियन्त्रणमा लिने प्रयास गर्दा पनि सफल हुन नसकेको उनले बताए। उनका अनुसार बाघ अहिले पनि सोही क्षेत्रमा देखिए पनि बेपत्ता महिला भने फेला पर्न सकिएको छैन। बाघ नियन्त्रण गर्नका लागि पुनः टोली केही छिनमै परिचालन हुन लागेको प्रमुख यादवले जानकारी गराए। शुक्रबार बिहान ९ बजे खेतमा घाँस काटदै गरेकी स्थानीय अन्दाजी ४५ वर्षीया गङ्गादेवी चन्दलाई बाघले आक्रमण गरी बेपत्ता बनाएको थियो। बाघले महिलालाई आक्रमण गरी लगेपछि खोजीका लागि प्रहरी, सशस्त्र प्रहरी र स्थानिय बासिन्दाले खोजीको तीव्र बनाए पनि महिलालाई अझै पनि फेला पार्न सकेका छैनन्। भारतीय दुधुवा नेशनल पार्कबाट बाघ नेपाली बस्तीमा पसेको बताइएको छ। सीमा क्षेत्रमा दिउँसै ओहरदोहर गर्दै आएको बाघले महिलालाई आक्रमण गरी बेपत्ता बनाएपछि यस क्षेत्रको जनजीवन त्रसित भएको छ। रासस"
"टोखामा आगलागी, पाँच सटर जलेर नष्ट","जिल्ला प्रहरी परिसर काठमाडौंका प्रवक्ता, प्रहरी उपरीक्षक सीताराम रिजालले मासु पोल्दा प्रयोग हुने आगोको झिल्को अन्य ठाउँमा फैलिँदा पाँच सटर आगलागी भएर नष्ट भएको राससलाई जानकारी दिए। काठमाडौं : काठमाडौंको टोखामा आगलागी हुँदा पाँच सटर जलेर नष्ट भएको छ । हिजो साँझ अन्दाजी ७ बजेतिर ग्राण्डी अस्पताल नजिक मासु पसलमा लागेको आगलागीले पाँच सटर जलेर नष्ट भएको हो । जिल्ला प्रहरी परिसर काठमाडौंका प्रवक्ता, प्रहरी उपरीक्षक सीताराम रिजालले मासु पोल्दा प्रयोग हुने आगोको झिल्को अन्य ठाउँमा फैलिँदा पाँच सटर आगलागी भएर नष्ट भएको राससलाई जानकारी दिए। नेपाल प्रहरी, सशस्त्र प्रहरी बल, दमकल र पानीको ट्याङ्करको सहायताले आगलागी नियन्त्रणमा आएको छ । रासस"
बागलुङमा डढेलोले ४५० हेक्टर वन सखाप,"बस्ती नजिकैका सामुदायिक तथा निजी आवादी वन क्षेत्र र सामुदायिक तथा राष्ट्रिय वनमा आगलागी भइरहेको डिभिजन वन अधिकृत मुकुन्दप्रसाद अधिकारीले बताए। बागलुङ : सुक्खायाम सुरु भएसँगै बागलुङको करिब चार सय ५० हेक्टर वन क्षेत्रमा आगलागी भएको छ । पाँच राष्ट्रिय र १७ सामुदायिक वनमा आगलागी भएको हो । गत माघ १८ गते पहिलो पटक जिल्लाको तमानखोला गाउँपालिकाको खुंखानीमा पर्ने हापली छहरा मठुरे राष्ट्रिय वनमा आगलागी भएको थियो । चार दिनसम्म फैलिएको आगलागीले दुई सय हेक्टर वन क्षेत्र मासेको डिभिजन वन कार्यालय बागलुङको तथ्याङ्क छ । गतमाघदेखि सुरु भएको आगलागीको शृङ्खला रोकिएको छैन । बस्ती नजिकैका सामुदायिक तथा निजी आवादी वन क्षेत्र र सामुदायिक तथा राष्ट्रिय वनमा आगलागी भइरहेको डिभिजन वन अधिकृत मुकुन्दप्रसाद अधिकारीले बताए। जानीजानी वा दुर्घटनावश बिहीबारसम्म बागलुङका २२ वनमा डढेलो लागेको तथ्याङ्क छ । केही तथ्याङ्क भने आउनै बाँकी छ । यस वर्ष सबैभन्दा धेरै आगलागी बागलुङ नगरपालिकाका वनमा भएको छ । बागलुङ नगरपालिकाका छ सामुदायिक वन र एक ठाउँमा राष्ट्रिय वन क्षेत्रमा आगलागी भएको हो । जैमिनी नगरपालिकाका पाँच, बडिगाडका तीन, काठेखोलाका दुई र तमानखोला, निसीखोला र बरेङ गाउँपालिका तथा ढोरपाटन नगरपालिकाको एकएक वनमा आगलागी भएको छ । जिल्लामा एक लाख पाँच हजार पाँच सय एक हेक्टर जमिनमा वन फैलिएको छ । जिल्लाभर पाँच सय २७ सामुदायिक वन ३३ हजार नौ सय नौ हेक्टरमा फैलिएका छन् भने, आठ दर्ता भएका निजी र बाँकी राष्ट्रिय वन क्षेत्र रहेको सहायक वन अधिकृत मदन कँडेलले बताए। गत वर्ष हिउँदमा वर्षा हुँदा बागलुङका वन क्षेत्रमा आगलागी भएको थिएन । एकाध वन क्षेत्रमा लागेको आगोसमेत समयमै स्थानीयले नियन्त्रणमा लिएका थिए । यस वर्ष हिउँद सुक्खा हुँदा अधिकांश वन क्षेत्र आगलागीको जोखिममा परेको वन अधिकृत अधिकारीले बताउनुभयो । वर्षा नभएसम्म बाँकी रहेका वन क्षेत्रसमेत आगलागीको जोखिममा छन् । 'गत वर्ष डढेलो नलागेकाले वनमा कुहिएका काठ र पात पतिङ्गर सङ्कलन भएर बसेका थिए', उनले भने, 'थुप्रो लागेका काठ, पात र झाडीका कारण यो वर्ष वन थप जोखिममा परे, आगलागी भएको ठाउँमा नियन्त्रण गर्न कठिन भयो ।' डढेलोको सम्भावित जोखिम भएका ठाउँमा सचेतनामूलक कार्यक्रम गर्ने, अग्निरेखा बनाउने तालिम, आगलागी भइहालेमा रोकथाम र नियन्त्रणका लागि सुरक्षा निकायलाई उपकरण उपलब्ध गराउनेलगायतका काम गरिएको उनले बताए। वनमा आगो लगाउनेलाई बिगो असुल, तीन वर्ष कैद सजाय, ६० हजार जरिवाना वा ती सबै सजाय हुने कानुनी व्यवस्था छ तर वनमा आगो लागउनेको पहिचान हुन सकेको छैन । जङ्गली जनावरबाट बच्न, वर्षायाममा मल हुने लोभलगायतका कारणबाट वनमा आगो लगाउने गरेको पाईन्छ । खरबारीमा डढेलो लगाएमा नयाँ घाँस राम्रो र बाक्लो पलाउँछ भनेर पनि आगो लगाउँदा नियन्त्रणभन्दा बाहिर गई क्षति हुने गरेको छ । वनजङ्गलमा आगलागी हुँदा बस्तीमा ल्याइएका पानीका पाइप पोलिएर कयौँ ठाउँमा खानेपानीको समस्या छ भने कतिपय जङ्गल क्षेत्रमा रहेका महत्वपूर्ण जडीबुटी जलेका छन् । रासस"
कार्यवाहक राष्ट्रपतिले दिए ईदको शुभकामना,"ईदका अवसरमा शुभकामना दिँदै उनले मुस्लिम समुदायको बसोबास रहेका सबैजसो भागमा मनाइने ईद पर्व नेपाली समाज र सांस्कृतिक विविधताको परिचायकको रूपमा समेत रहेको जनाएका छन्। काठमाडौं : कार्यवाहक राष्ट्रपति रामसहायप्रसाद यादवले मुस्लिम समुदायको ईद (ईदउल फित्र) पर्वको अवसरमा इस्लाम धर्मावलम्बी दिदीबहिनी तथा दाजुभाइमा सुख, शान्ति, सुस्वास्थ्य र समृद्धिको कामना गरेका छन्। ईदका अवसरमा शुभकामना दिँदै उनले मुस्लिम समुदायको बसोबास रहेका सबैजसो भागमा मनाइने ईद पर्व नेपाली समाज र सांस्कृतिक विविधताको परिचायकको रूपमा समेत रहेको जनाएका छन्। ईदलाई मुस्लिम समुदायले आपसी रिस, राग र द्वेषलाई बिर्सेर आपसमा खुसीयाली सद्भाव र शुभकामना आदानप्रदान गरी हर्षोल्लासका साथ मनाउने गरेको स्मरण गर्दै उनले विशेष नमाज पढी सकेपछि आफूभन्दा ठूलाबडाबाट आशिर्वाद लिने र आफूभन्दा सानालाई आशिर्वाद दिँदै मिष्ठान्न एवं स्वादिष्ट परिकार खाने र खुवाउने परम्परा यस पर्वमा रहेको जनाएका छन्। उनले यस पर्वले मुस्लिम समुदायको आफ्नो मौलिक संस्कृति र परम्पराको संरक्षण, सम्वर्द्धन र विकासका साथै राष्ट्रिय सद्भाव र एकता प्रवर्द्धनसमेतमा योगदान पुग्ने विश्वास व्यक्त गरेका छन्। सामाजिक, धार्मिक एवं सांस्कृतिक विविधताबीचको एकताले नै नेपाली राष्ट्रियतालाई मजबुत बनाउनेमा आफू विश्वस्त रहेको जनाउँदै कार्यवाहक राष्ट्रपति यादवले यस पर्वबाट राष्ट्रिय एकता र सांस्कृतिक ऐक्यबद्धताको भावना सुदृढ भई सभ्य, समुन्नत र समृद्ध समाज निर्माण गर्न थप प्रेरणा प्रदान मिलोस् भनी कामना गरेका छन्।"
झापामा जंगली हात्तीको आक्रमणबाट वृद्धको मृत्यु,शनिबार बिहान करिब ४ बजे घरदेखि दुई सय मिटर दक्षिण आफ्नै मकै बारीमा दुई वटा जंगली हात्तीले मकै खाइरहेको थाहा पाएपछि भट्टराई हात्ती धपाउन गएका थिए। सोही क्रममा उनीमाथि हात्तीले आक्रमण गर्दा उनको घटनास्थलमै मृत्यु भएको प्रहरी निरीक्षक तिम्सिनाले बताए। झापा : झापामा जंगली हात्तीको आक्रमणबाट एक वृद्धको घटनास्थलमै मृत्यु भएको छ। मृत्यु हुनेमा वुद्धशान्ति गाउँपालिका५ स्थित खारखोला निवासी ७० वर्षीय भीमबहादुर भट्टराई रहेको जिल्ला प्रहरी कार्यालय झापाका प्रहरी निरीक्षक गुरु तिम्सिनाले जानकारी दिए। शनिबार बिहान करिब ४ बजे घरदेखि दुई सय मिटर दक्षिण आफ्नै मकै बारीमा दुई वटा जंगली हात्तीले मकै खाइरहेको थाहा पाएपछि भट्टराई हात्ती धपाउन गएका थिए। सोही क्रममा उनीमाथि हात्तीले आक्रमण गर्दा उनको घटनास्थलमै मृत्यु भएको प्रहरी निरीक्षक तिम्सिनाले बताए। हात्ती स्थानीय पाँच पोखरी जंगलबाट आएको बताइएको छ। यता घटनापश्चात् इलाका प्रहरी कार्यालय बुधबारेबाट खटिएको टोलीले शवको कानुनी प्रक्रिया पूरा गरी पोस्टमार्टमका लागि प्रादेशिक अस्पताल भद्रपुर पठाएको प्रहरीले जनाएको छ।
महोत्तरीको गौशालामा एक महिलाको मृत्यु,घरायसी विवादको कारण साहले विष सेवन गरेपछि उनलाई अस्पतालमा भर्ना गरिएको थियो। उनको उपचारको क्रममा मृत्यु भएको इलाका प्रहरी कार्यालय गौशालाले जनाएको छ। महोत्तरी : महोत्तरीको गौशालामा एक महिलाको मृत्यु भएको छ। गएराति गौशाला नगरपालिका ४ रजखोरकी २७ वर्षीया आशा साहको बर्दिबासस्थित एक निजी स्वास्थ्य संस्थामा उपचारको क्रममा मृत्यु भएको हो। घरायसी विवादको कारण साहले विष सेवन गरेपछि उनलाई अस्पतालमा भर्ना गरिएको थियो। उनको उपचारको क्रममा मृत्यु भएको इलाका प्रहरी कार्यालय गौशालाले जनाएको छ। प्रहरीले घटना भएलगतै मृतकका श्रीमान उमेश साहलाई सोधपुछको लागि नियन्त्रणमा लिएको प्रहरी निरीक्षक मनोज यादवले जानकारी दिए। घटनाको सम्बन्धमा थप अनुसनधान भइरहेको प्रहरीले जनाएइको छ। मृतकको शव पोष्टमार्टमको लागि जलेश्वर पठाउने तयारी भइरहेको इलाका प्रहरी कार्यालय गौशालाले जनाएको छ। ६ वर्ष पहिले मृतक युवतिको गौशाला ४ रजखोरका उमेश साहसँग समाजिक परम्पराअनुसार विवाह भएको थियो। मृतकको ३ वर्षीया छोरी र ७ महिनाका एक छोरा छन्।
"खुम्बुमा भारी हिमपात, पर्यटक खुसी",शुक्रबार साँझबाट राती ९ बजेसम्म भएको हिमपातका कारण लुक्लाभन्दा माथिल्लो क्षेत्र मनमोहक बनेको सगरमाथा राष्ट्रिय निकुञ्ज नाम्चेका प्रमुख संरक्षण अधिकृत भुमिराज उपाध्यायले जानकारी दिए। उनका अनुसार हिमपातपछि विदेशी तथा स्वदेशी पर्यटक हिउँ खेल्न व्यस्त बनेका छन्। सोलुखुम्बु : सोलुखुम्बुको खुम्बु क्षेत्र हिउँले सेताम्मे भएको छ। शुक्रबार वर्षातसँगै भारी हिमपात हुँदा खुम्बु क्षेत्र हिउँले ढपक्कै ढाकेको हो। शुक्रबार साँझबाट राती ९ बजेसम्म भएको हिमपातका कारण लुक्लाभन्दा माथिल्लो क्षेत्र मनमोहक बनेको सगरमाथा राष्ट्रिय निकुञ्ज नाम्चेका प्रमुख संरक्षण अधिकृत भुमिराज उपाध्यायले जानकारी दिए। उनका अनुसार हिमपातपछि विदेशी तथा स्वदेशी पर्यटक हिउँ खेल्न व्यस्त बनेका छन्। वैशाखमा समेत हिउँ खेल्न पाएपछि निकुञ्ज क्षेत्रमा आएका पर्यटक नाँचगान गरेर रमाइरहेका उपाध्यायले बताए। निकुञ्जको कार्यालय रहेको ठाउँ मुख्य भ्यू पोइन्ट भएकाले अहिले निकुञ्ज क्षेत्र हिउँ खेल्ने पर्यटकले भरिभराउ बनेको जनाइएको छ। हिमपातपछि शनिबार बिहानैदेखि घाम लाग्दा खुम्बु क्षेत्र चाँदीझै टलक्कै टल्किएको स्थानीय फुर्वा शेर्पाले बताए। मनमोहक दृष्य अललोकन गर्न अधिकांश पर्यटक बिहानैदेखि डाँडापाखातर्फ निस्किएका छन्।
आज इदुलफित्र मनाइँदै,"एक महिनासम्म चल्ने रमजान पर्वमा मुसलमान दिनमा निराहार बस्छन् । बिहानको समय ३:२० मिनेटमा सेहरी हलुका खानेकुरा खाएर दिनभर निराहर बस्ने मुसलमान ब्रतालु सूर्यास्त भएपछि एफतार मिठो खानेकुरा खाएर रोजा खोल्ने चलन रहेको छ । काठमाडौं : ईस्लाम धर्मावलम्वीको महान पर्व इदुलफित्र आज मनाइँदै छ । यो पर्वका लागि मुसलमानहरुले एक महिना ब्रत बसेका थिए । जसलाई रोजा भनिन्छ । एक महिनासम्म चल्ने रमजान पर्वमा मुसलमान दिनमा निराहार बस्छन् । बिहानको समय ३:२० मिनेटमा सेहरी हलुका खानेकुरा खाएर दिनभर निराहर बस्ने मुसलमान ब्रतालु सूर्यास्त भएपछि एफतार मिठो खानेकुरा खाएर रोजा खोल्ने चलन रहेको छ । रमजान उर्दू क्यालेण्डरअनुसार हिजरी सम्बत् १४४४ हो भने रमजान महिना नवौं महिना हो । रमजान महिनामा नै मुसलमानको सबैभन्दा ठूलो ग्रन्थ कुरान अवतरण भएको हो भन्ने जनविश्वास छ। यो महिनामा अल्लाहको कृतज्ञता प्राप्त हुने विश्वास लिएको छ । दान दिनु गरिब र दीन दुःखीलाई सेवा गर्नु, जकात निकाल्नु यो महिनाको ठूलो विशेषता हो । रमजानामा ब्रत बस्नेले हिजो साँझ पश्चिम दिशामा आकाश हेरेर चन्द्रमा हेर्ने र चन्द्रमा देखिएपछि अत्यधिक खुशी हुने र एकआपसमा इदको शुभकामना सटासाट गर्ने प्रचलन रहँदै आएको छ । रमजान महिना मुसलमानका लागि निकै महत्वपूर्ण एवं पवित्र हो र यसमा मुसलमानका पाँच आधार स्तम्भमा हज बाहेक सबै स्तम्भ पूरा हुने विश्वास छ। इदुलफित्र मनाउनका लागि आज मुसलमान इदगाह वा मस्जिदमा भेला भएर सामूहिकरुपमा नमाज पढ्ने गर्दछन् ।"
वर्षापछि खुल्यो हिमाल,"पोखरा : चैत महिनाको अन्तिम सातादेखि तुवाँलोले ढाकिएको पोखराको आकाश शुक्रबार दिउँसो पानी परेपछि शनिबार बिहानैदेखि खुल्ला भएको छ। यसअघि तुवाँलोले गर्दा भिजिबिलिटी घट्दा हवाई सेवा पनि प्रभावित भएको थियो। तुवाँलोको कारण आँखा पोल्ने लगातयका मनाव स्वास्थमा पनि समस्या बढ्दै गएको थियो। नेपालमा वायु प्रदूषणको मुख्य कारण हावामा आउने धुवाँ, धुलो, औधोगिक कल कारखानाबाट हुने उत्सर्जन, जंगलमा लाग्ने डढेलो लगयात रहेका छन्। दुई ठूलो छिमेकी देशबीचमा रहेकोले नेपालमा दुबै देशबाट हावाले प्रदूषण नेपालसम्म आइपुने भएकोले पनि नेपालमा वायु प्रदूषण बढ्दै गएको वातावरण विज्ञ विनोद भट्टले बताए। नेपालमा यति बेला चीनबाटभन्दा भारतबाट धुवाँ र धुलो बढी आउने उनले सुनाए। यति बेला भारतमा किसानले पराल डढाउनु, भारत र नेपालका वनहरुमा लागेका डढेलोको कारण तुवालो बढी लागेको उनले सुनाए। पोखराको फेवाताल किनारमा शनिबार सेल्फी खिच्दै पर्यटक र पृष्ठभूमीमा धौलागिरी, अन्नपूर्ण, माछापुच्छ्रे हिमाल। चैत, वैशाख महिनामा लामो खडेरी लाग्दा धुवाँ, धुलो आकाशमा थुप्रँदै जाने भएकोले यो समस्या आएको उनले बताए। विगत ५६ वर्षदेखि यस्तो समस्या हुँदै आएको पनि उनले बताए। जेठ, असार महिनामा धेरै पानी पर्ने भएकोले हावामा भएको धुलो, धुँवा सफा हुने र अहिलेको जस्तो समस्या नहुने उनले सुनाए। यस्तै गरी असोज कात्तिकमा पनि पानी पर्ने भएकोले आकाश सफा हुन्छ। प्रदूषण नियन्त्रण र रोगथाम अहिलेको अहिले गर्न नसकिने उनले सुनाए। यसका लागि धुवाँ, धुलो निस्कने स्रोत कम गर्दै जानु पर्ने उनको भनाइ छ। डढेलो लाग्ने क्रम रोक्दै जानु पर्छ। सवारी सधानबाट हुने प्रदूषण नियन्त्रण गर्नु पर्छ। पुराना सवारी साधानलाई विद्युतीकरण गर्ने, नयाँ ल्याउँदा पनि विद्युतीय सवारी साधान ल्याउने, उद्योगबाट हुने प्रदूण कम गर्दै लग्ने लगायतका विषयमा ध्यान दिनु पर्ने भट्टले बताए। वायु प्रदूषण मृत्युको प्रमुख कारणमध्ये एक हो। वायु प्रदूषणले मानिसका प्रत्येक अंगलाई असर गर्छ। मानिसको स्वास्थ्यमा प्रत्यक्ष असर गर्ने वायु प्रदूषण नियन्त्रणका लागि सरकार र आम नागरिकले आआफ्नो क्षेत्रबाट लाग्नु पर्ने वातावरण विज्ञको सुझाव छ। पोखराको फेवाताल किनारबाट शनिबार देखिएको धौलागिरी हिमाल।"
निर्वाचनका आवश्यक सामग्रीसहित कर्मचारी मतदानस्थलमा,"जिल्ला निर्वाचन कार्यालय चितवनका सूचना अधिकारी अमबहादुर पुर्जाका अनुसार मतदान अधिकृतले सर्वदलीय बैठकलगायतका आवश्यक तयारीका काम गर्ने बताए। उनले मतपत्र, मतपेटिकालगायतका सामग्री पनि मतदानस्थलमा पुगिसकेको जानकारी दिए। चितवन : चितवन क्षेत्र नम्बर २ मा वैशाख १० गते हुने उपनिर्वाचनका लागि मतदानस्थल र मतदान केन्द्र निर्माणको काम धमाधम भइरहेको छ । निर्वाचनका लागि खटिएका कर्मचारीले मतदानस्थल र केन्द्र निर्माणको काम गरिरहेका हुन् । सबै निर्वाचन केन्द्रमा कर्मचारी खटिसकेका छन् भने आवश्यक सामग्री पनि पुगिसकेको छ । इच्छाकामना र कालिका नगरपालिकामा बिहीबार नै निर्वाचन सामग्रीसहित कर्मचारी पुगे भने भरतपुर क्षेत्रमा शुक्रबार कर्मचारी पुगेका छन् । जिल्ला निर्वाचन कार्यालय चितवनका सूचना अधिकारी अमबहादुर पुर्जाका अनुसार मतदान अधिकृतले सर्वदलीय बैठकलगायतका आवश्यक तयारीका काम गर्ने बताए। उनले मतपत्र, मतपेटिकालगायतका सामग्री पनि मतदानस्थलमा पुगिसकेको जानकारी दिए। चितवन २ का ४३ निर्वाचनस्थलका एक सय ३८ केन्द्रमा छ सय ९० कर्मचारी खटिएका छन् । उनका अनुसार एक मतदान केन्द्रमा पाँच कर्मचारी खटाइएको छ । यस क्षेत्रमा एक लाख २४ हजार छ सय ९५ मतदाता रहेका छन् ।"
झापाको कचनकवल गाउँपालिकामा आइतबार स्थानीय बिदा,"गाउँ कार्यपालिकाको गत चैत २६ गते बसेको निर्णय अनुसार आइतबार कार्यपालिकाको कार्यालय तथा गाउँपालिका अन्तरगतका वडा कार्यालयहरू, स्वास्थ्य संस्था र शैक्षिक संस्थाहरू बन्द रहने गाउँपालिकाले जारी गरेको सूचनामा उल्लेख छ। झापा : दक्षिणी झापाको कचनकवल गाउँपालिकाले बैशाख १० गते आइतबार स्थानीय बिदा दिने निर्णय गरेको छ। गाउँपालिकाभित्र बसोबास गर्ने मुस्लिम समुदायहरूको महान् पर्व इदउल फित्रको अवसरमा गाउँपालिकाले आइतबार स्थानीय बिदा दिने निर्णय गरेको हो। गाउँ कार्यपालिकाको गत चैत २६ गते बसेको निर्णय अनुसार आइतबार कार्यपालिकाको कार्यालय तथा गाउँपालिका अन्तरगतका वडा कार्यालयहरू, स्वास्थ्य संस्था र शैक्षिक संस्थाहरू बन्द रहने गाउँपालिकाले जारी गरेको सूचनामा उल्लेख छ। मुस्लिम धर्मावलम्बीले एक महिना लामो रमादान पर्व (रोजा) पूरा गरी आज इद पर्व मनाइरहेको छ। इदको सार्वजनिक बिदा शनिबारका दिन परेकोले गाउँपालिकाले आइतबार पनि बिदा दिइएको हो।"
नेपाल कोकिनको ट्रान्जिट हब बनेको हो ?,"ब्युरोका प्रवक्ता जोशीका अनुसार कोकिन तस्करी र सेवनमा समेत नेपाली नागरिकको संलग्नता छैन। नेपालको बाटो मात्रै प्रयोग गर्ने गरेको देखिन्छ। काठमाडौं : ६३ वर्षीया केन्याकी नागरिक पिलिसिला वान्जा दिरितु १ केजी ८० ग्राम कोकिनसहित ठमेलबाट पक्राउ परिन्। नयाँ वर्षको दिन केन्या, इथियोपिया, दुबई हुँदै काठमाडौं ओर्लिएकी वान्जा विमानस्थलमा ओर्लनासाथ प्रहरीको नजरमा परिन्। विमानस्थलमा सुरक्षार्थ रहेको लागूऔषध नियन्त्रण ब्युरोको टोलीले उनलाई पछ्याउँदै ठमेलस्थित उनी बस्ने होटलसम्म पुगेको थियो। प्रहरी टोलीले उनी नेपालमा बसेर कहाँ के गर्छिन् र कसलाई भेट्छिन् सूक्ष्म निगरानी गरेको थियो। निगरानीको क्रममा इथियोपियाबाट वोकेर ल्याएको अवैध लागूऔषध कोकिन लिन आएका ५१ वर्षीय भारतीय नागरिक रवीन्द्रकुमार परासर पनि पक्राउ परे। नेपाल प्रहरीको लागूऔषध नियन्त्रण ब्युरोका प्रवक्ता चक्रराज जोशीका अनुसार करिब ५ दिनको सूक्ष्म निगरानीपछि वैशाख ५ गते उनीहरू ठमेलको बेग्लाबेग्लै होटलबाट पक्राउ परेका हुन्। जोशी भन्छन्, अफ्रिकन मुलुकबाट नेपालको हवाईमार्ग हुँदै भारत पुर्याउन लागेको कोकिन नेपाल प्रहरीले काठमाडौंमा नै बरामद गरेको हो। प्रारम्भिक अनुसन्धानमा उनीहरू दुवै जना निश्चित रकम प्राप्त गर्ने प्रलोभनमा कोकीन तस्करीमा लागेको देखिएको छ। प्रहरीका अनुसार ६३ वर्षीया केन्याली महिला पिलिसिया सामान्य नागरिक हुन्। वैवाहिक सम्बन्ध टुटेको अवस्थामा रहेकी उनी परिवारको जिम्मा उनकै काँधमा छ। छोराछोरी नातिनातिना पालनपोषण गर्न सामान्य काम गरिरहेकी उनलाई एकजना छिमेकीले इथियोपिया गएर एउटा सामान पुर्याउन भन्दै प्रलोभनमा पारेका थिए। कोकिन राखिएको उक्त झोला नेपाल पुर्याएवापत उनलाई ३ हजार अमेरिकी डलर दिने आश्वासन दिइएको रहेछ। सुरुमा नै एक हजार डलर हात परेपछि पिलिसिया केन्याबाट इथियोपिया पुगेर लेडिज ब्यागमा फल्स बटम बनाई कोकिन लिएर नेपाल आएकी हुन्। नेपाल आएपछि उनको भेट रवीन्द्र कुमारसँग हुन्छ। जो दिल्लीबाट सुनौली नाका हँुदै काठमाडांै आएका थिए। केन्याली महिलासँग कोकिन लिएर होटल चेकइन गर्ने बेलामा रवीन्द्रकुमार प्रहरी नियन्त्रणमा परेका हुन्। प्रहरीका अनुसार दिल्लीमा गाडी चलाएर सामान्य दैनिकी बिताएका रवीन्द्रलाई तस्करको टोलीले नेपाल गएर सानो ब्याग लिएर आउनका लागि प्रलोभन दिएको थियो। यसका लागि उनलाई २० हजार भारतीय रूपैयाँ दिने आश्वासन दिइएको थियो। उक्त कोकिन दिल्ली पुर्याउनका लागि रवीन्द्र स्थलमार्गको नै प्रयोग गर्ने गरेको प्रहरी अनुसन्धानमा खुलेको छ। बरामद कोकिनको बजार मूल्य २ करोड ३३ लाख २८ हजार रूपैयाँ बराबर पर्ने बताइएको छ। आरोपीहरूविरुद्ध लागूऔषध नियन्त्रण ऐन२०३३ बमोजिम जिल्ला अदालतबाट म्याद लिएर अनुसन्धान भइरहेको छ। १० वर्षमा ६३ केजी बढी कोकिन बरामद लागूऔषध नियन्त्रण ब्युरोका अनुसार आव २०७० देखि २०८० वैशाखसम्म ६३ केजी ७ सय ६३ ग्राम कोकिन नेपाल प्रहरीले बरामद गरेको छ। कोकिन तस्करीमा संलग्न भएको आरोपमा ३४ विदेशीसहित १ नेपाली पक्राउ परेका छन्। लागूऔषध सेवन तथा ओसारपसार गर्न संसारभर गैरकानुनी छ। अवैध रूपमा बिक्री वितरण हुने कोकिन सबैभन्दा महँगो लागूऔषध मानिन्छ। कोकिन १ ग्रामको बजार मूल्य २१ हजार ६ सय रुपैयाँ छ। लागूऔषध ब्युरोका प्रवक्ता जोशीका अनुसार कोकिन एक प्रकारको कडा लागूऔषध हो। कोका प्रजातिको बिरुवाको पातलाई रासायनिक प्रशोधनद्वारा कोकिन तयार गरिन्छ। यसको सेवनले मानिसको मस्तिष्कलाई असर गर्छ। भिजिट भिसामा नेपाल आएर उनीहरूले कोकिनको कारोबार गरेको प्रहरी अनुसन्धानले देखाउँछ। प्रहरीका अनुसार कानुनतः १ सय ग्रामभन्दा धेरै कोकिन कारोबार गर्नेलाई १५ वर्षसम्म जन्मकैद हुने कानुनी व्यवस्था छ। पक्राउ परेका उनीहरूलाई २५ लाखसम्म जरिवाना हुनसक्ने प्रावधान छ। नेपाल कोकिनको ट्रान्जिट हब बनेको हो ? पटकपटक विदेशी नागरिकसहित नेपालमा कोकिन बरामद भएका घटना छन्। गत चैत १६ गते पनि १७ करोडको कोकिनसहित २ जना भारतीय महिला प्रक्राउ परेका थिए। अफ्रिकन देशबाट आएको लागूऔषध कोकिन भारत, चीनलगायतका देशमा पुर्याउनका लागि तस्करी गर्दे आएको देखिन्छ। ब्युरोका प्रवक्ता जोशीका अनुसार कोकिन तस्करी र सेवनमा समेत नेपाली नागरिकको संलग्नता छैन। नेपालको बाटो मात्रै प्रयोग गर्ने गरेको देखिन्छ। यसलाई तोड्नका लागि प्रहरी सक्रियतापूर्वक लागेको उनले जानकारी दिए।"
आज देशका यी स्थानमा वर्षा हुने,मौसम पूर्वानुमान महाशाखाका अनुसार कोशी प्रदेश लगायत बाँकी प्रदेशका पहाडी भूभागका थोरै स्थानहरूमा मेघ गर्जनचट्याङसहित हल्काक्षणिक वर्षाको सम्भावना रहेको छ। अपराह्नपछि पश्चिम तराईका थोरै स्थानहरूमा हावाहुरीको सम्भावना रहेको छ। काठमाडौं : आज कोशी प्रदेश लगायत बाँकी प्रदेशका पहाडी भूभागमा आंशिकदेखि सामान्यतया बदली रही बाँकी भूभागमा आंशिक बदलीदेखि मौसम सामान्यतया सफा रहने छ। मौसम पूर्वानुमान महाशाखाका अनुसार कोशी प्रदेश लगायत बाँकी प्रदेशका पहाडी भूभागका थोरै स्थानहरूमा मेघ गर्जनचट्याङसहित हल्काक्षणिक वर्षाको सम्भावना रहेको छ। अपराह्नपछि पश्चिम तराईका थोरै स्थानहरूमा हावाहुरीको सम्भावना रहेको छ। शनिबार राति कोशी प्रदेश लगायत अन्य प्रदेशका पहाडी भूभागमा आंशिक बदली रही बाँकी भूभागमा मौसम सामान्यतः सफा रहने छ। देशका पहाडी भूभागका एक दुई स्थानमा मेघ गर्जनचट्याङसहित हल्काक्षणिक वर्षाको सम्भावना रहेको महाशाखाले जनाएको छ।
महिलालाई आक्रमण गरी बेपत्ता पार्ने बाघ नियन्त्रणमा,"कञ्चनपुर : कञ्चनपुरको बेलौरी नगरपालिकामा महिलालाई आक्रमण गरी बेपत्ता पार्ने पाटे बाघलाई लामो प्रयासपछि नियन्त्रणमा लिइएको छ । बाघको आक्रमणबाट शुक्रबार बेलौरी ८ पचुँइका गङ्गादेवी चन्दलाई बेपत्ता परेको थियो । प्राविधिक टोलीले करिब २२ घण्टापछि बाघ नियनत्रणमा लिन सफल भएको हो । टोली पुग्नुअघि बाघलाई घेरा हालेर निगरानी गरिएको थियो । जिल्ला प्रहरी कार्यालय कञ्चनपुरका प्रवक्ता प्रहरी नायब उपरीक्षक प्रकाश डाँगीले आक्रमण गर्ने बाघ नियन्त्रणमा लिइएको जानकारी दिँदै महिलाको अवस्था भने अज्ञात रहेको बताए। 'बाघ नियन्त्रणपछि शुक्लाफाँटा राष्ट्रिय निकुञ्ज लैजाने कुरो थियो', उनले भने, 'बेपत्ता महिलाको खोजीमा प्रहरी र स्थानीयवासी सक्रिय छन् ।' चन्दसहित स्थानीय महिला घाँस काट्न गएका बेला बाघले आक्रमण गरेको थियो । सो क्रममा अन्य महिला भागेर ज्यान जोगाउन सफल भएका थिए । घटनाबारे लगत्तै स्थानीयले प्रहरीलाई खबर गरेपपछि प्रहरी र वनको टोली पचुँइ पुगेको थियो । बाघ नियन्त्रणका लागि बर्दिया र शुक्लाफाँटा निकुञ्जको टोली शुक्रबार बेलुकीदेखि नै खटिएको थियो । सोही टोलीले चार वटा हात्तीको सहारामा पचुँइको खप्टी नाला छेउछाउबाट डार्ट गरेर नियन्त्रणमा लिएको हो । शुक्लाफाँटा राष्ट्रिय निकुञ्जका सहायक संरक्षण अधिकृत रोशनसिंह ठगुन्नाले बाघ नियन्त्रणमा लिएर बेल्डाँडी पोस्टमा पुर्याइएको जानकारी दिए। 'आवश्यक प्रक्रिया पूरा गर्नुका साथै केही समय बाघलाई निगरानीमै राख्छौँ', उनले भने, 'पछि माथि विभागको निर्देशनअनुसार नियन्त्रणमा लिइएको बाघबारे थप निर्णय लिन्छौँ। केही समययता कञ्चनपुरको दक्षिण क्षेत्रमा बाघ नियमित बस्ती वरपर देखिन थालेपछि वन कार्यालयले पनि यहाँ विभिन्न स्थानमा स्वचालित क्यामेरा जडान गरेर निगरानी गरिरहेकै बेला शुक्रबार उक्त घटना हुन पुगेको हो ।' केही समयअघि पनि पुनर्वास नगरपालिकामा एक महिलाको बाघकै आक्रमणबाट ज्यान गएको थियो । सो घटनापछि दक्षिण क्षेत्रमा निगरानी बढाइँदै आएको छ ।"
सिंगो गाउँ नै भूमाफियाको कब्जामा,"कागजपत्र लिएर कोही टुप्लुक्क आइपुगेमा आफ्नै घरजग्गा सबै छाडेर खाली हात हिँड्नुबाहेक दोस्रो विकल्प उनीसँग छैन। सिन्धुपाल्चोक : सिन्धुपाल्चोकको चौतारा साँगा चोकगढी नगरपालिका ७ का अधिकांश नागरिक घरजग्गाविहीन बन्न पुगेका छन्। केही समय जग्गा धितो राख्न मञ्जुरीनामा दिएबापत पैसा पनि पाइने र जग्गा पनि फिर्ता पाइने प्रलोभनमा पर्दा उनीहरू घरजग्गाविहीन बनेका हुन्। तत्काल केही रकम पनि दिने र जग्गा पनि आफ्नै भइरहने भन्दै दलालले फकाएपछि क्षणिक प्रलोभनमा पारेर लाखौंको जग्गा भूमाफियाको कब्जामा पुगेको हो। यस्तै समस्यामा पर्ने एक हुन्, चौतारा साँगाचोकगढी नगरपालिका७ नेपानेका आइतराम तामाङ। उनका पाँच छोरा छन्। पाँच छोराका पाँच बुहारी र ११ नातिनातिनीसहित तीन वटा घरमा बसिरहेका उनको घर भूकम्पले भत्किएपछि टहरो बनाएर जसोतसो बस्दै आएका थिए। ठेगाना नखुलेका राजकुमार हुमागाईं नामका व्यक्ति आएर डेढ लाख रुपैयाँ पैसा दिन्छु, घर बनाउनुस् र हामीलाई लालपुर्जा दिनुस् भनेपछि उनी पुर्जा दिन तयार भए। ६ महिनामा जग्गा फिर्ता पाउने र डेढ लाख आफ्नै हुने प्रलोभनमा उनले जिल्ला अदालत काठमाडौंमा गएर मञ्जुरीनामामा ल्याप्चे लगाइदिए। बाँकी पैसा पछि दिन्छु भनेपछि उनी ७० हजार लिएर घर फर्किए। त्यसपछि न उनले बाँकी पैसा पाए, न त ६ वर्ष बित्दासमेत जग्गा नै फिर्ता पाएका छन्। घरसहित ४ रोपनी ७ आना जग्गा भूमाफियाले कब्जा गर्दा उनी अहिले घरजग्गाविहीन बन्न पुगेका छन्। सोही ठाउँका कर्णबहादुर भारती र पदमकुमारी भारती श्रीमान् श्रीमती हुन्। २०६८ सालमै उनै हुमागाईंले पटकपटक भारतीको घरमा आउने र उनीहरूलाई फकाउने काम गरे। हरेक पटक घरमा आएर फकाउने गरेपछि उनीहरू आआफ्नो नाममा भएको जग्गा हुमागाईंलाई दिन राजी भए। ४ रोपनी जग्गाबापत ८० हजार रुपैयाँ कर्णबहादुरले पाए भने २ रोपनी जग्गाको ५० हजार उनकी श्रीमती पदमकुमारीले पाइन्। घर जग्गा सबै रोक्का भएपछि भारती दम्पती अहिले न्यायको खोजीमा भौंतारिरहेका छन्। सरकारी मूल्यांकनमा पनि सो जग्गाको मूल्य प्रतिरोपनी १६ लाख रहेको छ। ईश्वरी अधिकारी नाताले कृष्णप्रसाद अधिकारीका दाजु हुन्। दाजुले आफ्नै जग्गा पनि धरौटीको लागि धितो राख्न हुमागार्इंलाई बुझाएर पैसा लिएको उनलाई थाहा थियो। दाजुकै सल्लाहमा कृष्णप्रसादले पनि आफ्नो १२ रोपनी जग्गा दुई लाख रुपैयाँ लिएर मञ्जुरीनामा दिए। केही पैसाको लोभमा पर्दा आफ्नो जग्गा हडप्न कुन दिन को आइपुग्छ भन्ने चिन्ताले अहिले उनलाई पिरोल्ने गरेको छ। कागजपत्र लिएर कोही टुप्लुक्क आइपुगेमा आफ्नै घरजग्गा सबै छाडेर खाली हात हिँड्नुबाहेक दोस्रो विकल्प उनीसँग छैन। उनीजस्तै उनका दाजुभाइहरूको पनि धेरैको जग्गा यसरी बन्धक बनेको छ। केही दाजुभाइ त घर छाडेर अन्यत्रै गइसकेका खानीगाउँकै गोविन्द उपाध्याय अधिकारी बताउँछन्। खानीगाउँकै जितबहादुर घलेले त परिवारमा सल्लाह नै नगरी तीन रोपनी जग्गा रोक्का गरिदिए। परिवारलाई थाहै नदिई तीनचार दिन लगाएर हेटौंडा र पुल्चोकमा पुगेर मञ्जुरीनामा दिएको बताउने जितबहादुर एक लाख रुपैयाँ लिएर घर आए। त्यसपछि त्यो पैसा श्रीमती सुन्तलीमाया घलेलाई दिँदा रकमै आगोमा फालिदिइन्। एउटा नोट जलेर बाँकी रकम ईश्वरी अधिकारीलाई नै फिर्ता गरिदिएका उनीसँग न पैसा छ, न त जग्गा नै। साबिक सानोसिरुवारी गाविस ४ र ५ मा मात्रै बीसौं परिवारको जग्गा यसरी रोक्का रहेको छ। उनै ईश्वरीले घरसल्लाह नगर्नु भनेपछि जितबहादुर लुसुक्क हेटौंडा पुगेका थिए। २०६८ सालदेखि स्थानीय इन्द्रप्रसाद दुलाल, ईश्वरी अधिकारी, भरत न्यौपानेलगायत विभिन्न व्यक्तिमार्फत राजकुमार हुमागाईंले सो क्षेत्रमा जग्गा कारोबार गर्न थालेका हुन्। करिब २०७५ सालसम्म गाउँ आउने गरेका हुमागाईं त्यसपछि यता देखिएका छैनन्। हुमागाईं हराएपछि भने स्थानीय अत्तालिएका हुन्। २०७१ सालमा ६ महिनामा फिर्ता आउँछ भनेर २ लाख ५० हजार रुपैयाँ लिएर २२ रोपनी जग्गा मञ्जुरीनामा दिएका नारायणबहादुर थापा मगरसँग अब दुई रोपनी जग्गामात्रै आफ्नो नाममा बाँकी छ। गाउँकै इन्द्रप्रसाद दुलालमार्फत हुमागाईंलाई जग्गा दिएका थापामगरलाई दुलालले छिट्टै जग्गा फिर्ता आउँछ भनेको पनि लामो समय भइसक्यो। तर, उनले जग्गा पाउने आस नै मारिसके। सुरुसुरुमा केही बाँझो रहेको पाखो बारी धितो राखेर तोकिएकै समयमा फिर्ता समेत गराएपछि स्थानीय जग्गा दिन हौसिएका हुन्। अहिले सम्पर्कमा आएका र नआएका समेत गरी सोही क्षेत्रमा मात्रै ५० जनाभन्दा धेरैको तीन सय रोपनीभन्दा धेरै जग्गा धितो राखिएको आकलन छ। गाउँ नै भूमाफियाको कब्जामा रहेको सूचना आफूहरूलाई प्राप्त भएको र सोको बारेमा अनुसन्धान भइरहेको जिल्ला प्रहरी कार्यालयले जनाएको छ। स्थानीयले यो बारेमा हामीलाई लिखित र मौखिक जानकारी दिएका छन्, जिल्ला प्रहरी प्रमुख बालनरसिं राणाले भने, लामो समयदेखिको घटना र जग्गा दलालीहरूको बारेमा पनि कुनै जानकारी नभएकोले हामीले भित्री रूपमा यसको अनुसन्धान गरिरहेका छौं। जग्गाका स्थानीय बिचौलियाहरू अझै पनि यही पेसामा सक्रिय रहेको जनप्रतिनिधिहरू बताउँछन्। बेलैमा होसियार नहुने हो भने अझै धेरै सोझा साझा जनताको जग्गा भूमाफियाको कब्जामा पर्ने देखिन्छ, चौतारा साँगाचोकगढी नगरपालिका७ का वडाध्यक्ष डम्बरबहादुर तामाङले भने, गाउँ नै भूमाफियाको कब्जामा परेको देखियो। यहाँका अधिकांश प्रलोभनमा परेर अहिले सुकुम्बासी बन्न पुगेका छन्। यसको समाधान खोज्न न्यायिक क्षेत्रसँग समन्वय गरिरहेको उनले बताए।"
"आज इदुलफित्र, मस्जिदमा सामूहिक पढियो नमाज (फोटो फिचर)",काठमाडौं : ईस्लाम धर्मावलम्वीको महान पर्व इदुलफित्रआज मनाइएको छ । इदुलफित्र मनाउनका लागि आज मुसलमान इदगाह वा मस्जिदमा भेला भएर सामूहिकरुपमा नमाज पढेका छन्। यो पर्वका लागि मुसलमानहरुले एक महिना ब्रत बसेका थिए । जसलाई रोजाभनिन्छ । एक महिनासम्म चल्ने रमजानपर्वमा मुसलमान दिनमा निराहार बस्छन् । बिहानको समय ३ : २० मिनेटमा सेहरीहलुका खानेकुरा खाएर दिनभर निराहर बस्ने मुसलमान ब्रतालु सूर्यास्त भएपछिएफतारमिठो खानेकुरा खाएर रोजा खोल्ने चलन रहेको छ । रमजानामा ब्रत बस्नेले हिजो साँझ पश्चिम दिशामा आकाश हेरेर चन्द्रमा हेर्ने र चन्द्रमा देखिएपछि अत्यधिक खुशी हुने र एकआपसमा इदको शुभकामना सटासाट गर्ने प्रचलन रहँदै आएको छ । रमजान महिना मुसलमानका लागि निकै महत्वपूर्ण एवं पवित्र हो र यसमा मुसलमानका पाँच आधार स्तम्भमा हज बाहेक सबै स्तम्भ पूरा हुने विश्वास छ। तस्बिर : अभिषेक महर्जन
"टोखामा आगलागी, पाँच सटर जलेर नष्ट","जिल्ला प्रहरी परिसर काठमाडौंका प्रवक्ता, प्रहरी उपरीक्षक सीताराम रिजालले मासु पोल्दा प्रयोग हुने आगोको झिल्को अन्य ठाउँमा फैलिँदा पाँच सटर आगलागी भएर नष्ट भएको राससलाई जानकारी दिए। काठमाडौं : काठमाडौंको टोखामा आगलागी हुँदा पाँच सटर जलेर नष्ट भएको छ । हिजो साँझ अन्दाजी ७ बजेतिर ग्राण्डी अस्पताल नजिक मासु पसलमा लागेको आगलागीले पाँच सटर जलेर नष्ट भएको हो । जिल्ला प्रहरी परिसर काठमाडौंका प्रवक्ता, प्रहरी उपरीक्षक सीताराम रिजालले मासु पोल्दा प्रयोग हुने आगोको झिल्को अन्य ठाउँमा फैलिँदा पाँच सटर आगलागी भएर नष्ट भएको राससलाई जानकारी दिए। नेपाल प्रहरी, सशस्त्र प्रहरी बल, दमकल र पानीको ट्याङ्करको सहायताले आगलागी नियन्त्रणमा आएको छ । रासस"
गिट्ठा खोज्न जाने कि भोट हाल्न ?,"भोट हाल्नेभन्दा पनि परिवारमा छाक टार्ने पिरलो छ उनीहरूलाई। दुःख गरेर भोट हाले पनि आफूहरूको भोकमरी नटरेको उनीहरूको गुनासो छ। चितवन : ऊ त्यो पारिको स्कुलमा हो भोट हाल्न जाने ठाउँ। यहाँबाट त्यहाँ पुग्न दुई घण्टा हिँड्नु पर्छ। गरिबको छोरो, सधैं भोट हाल्यो सधैं भोको बस्नुपर्छ। सरकारै देखेको छैन, ९० वर्षका भोटेबहादुर प्रजा चेपाङले डाँडामा बसेर आफ्नो दुःखेसो यसरी सुनाए। डाँडापारिको स्कुल देखाउँदै त्यहाँसम्म पुग्नै अप्ठ्यारो भएको बताए। इच्छाकामना गाउँपालिका१ साप्रेनीको पारिपट्टिको गाउँ कोलभन्ज्याङ पुग्न दुई घण्टा लाग्छ। गत मंसिरमा भोट हाले। फेरि भोट हाल्न जाने कुराले उनी रिसाए पनि। इच्छाकामना गाउँपालिका१ स्थित साप्रेनीका चेपाङलाई भोट हाल्न दुई घण्टा हिँड्नु पर्छ। भोट हाल्नेभन्दा पनि परिवारमा छाक टार्ने पिरलो छ उनीहरूलाई। दुःख गरेर भोट हाले पनि आफूहरूको भोकमरी नटरेको उनीहरूको गुनासो छ। भोट दिने भन्यो सधैं भोको पेट बस्नुपर्छ। सरकारले गर्ने होला भन्यो सरकारै देखेको छैन, उनले भने, भोट हाल्न मन छ, तर खानेकुरा छैन। जंगलमा गिठ्ठा खोज्न जाने कि भोट हाल्न जाने ? उनी सधैं भोट हाल्छन् तर केही परिवर्तन नभएको गुनासो गर्छन्। चेपाङ गाउँमा खाद्यान्न अभाव छ। उनीहरू अहिले मकै गोड्न थालेका छन्। जेनतेन फलेको मकैले तीन महिना पनि पुग्दैन। अहिले छाक टार्ने पिरलो छ। जंगलमा गिट्ठा भ्याकुर खोज्ने कि भोट हाल्न जाने पिरलो छ। ६ महिना अनिकाल ६, महिना सहकाल छ। कुटो, कोदालो गर्ने हामीलाई चुनाव आएर के हुन्छ र ? ४० वर्षीय काजीमाया चेपाङले भनिन्, चुनाव हुन्छ भनेको सुनेको हो, नेताहरू आएको छैन। भोट खसाएर केही हुन्न झंै लाग्छ। एक छाक खान, एक सरो लाउन पनि सपना जस्तै हुन्छ हामीलाई। कतिपयले उम्मेदवार चिनेकै छैनन्। चुनावभन्दा पनि खाद्यान्नको जोहो गर्न चटारो छ। दुई छाक पेटभरि खान उनीहरूको क्षमताले भ्याउँदैन। चुनाव हुन्छ भन्ने सुनेको हो, भोट ठूलै होला तर हामीलाई त जसरी पनि बाँच्नु ठूलो हो, उनले भनिन्। काजीमायाका श्रीमान् नरबहादुर चेपाङ ५२ वर्षका भए। उनी हरेक पटक भोट हाल्छन्। तर, उनले आफूले खसालेको भोटले ल्याएको परिवर्तन कहिले अनुभूति गर्न पाएनन्। चेपाङका लागि छाक टार्नु नै ठूलो कुरा भएको छ। जित्नेले गरिबलाई राम्रो गर्छन् कि भन्ने आशाले भोट लगाउने हो, हामीलाई के गर्छन् होला भन्ने सोचेको छु। भोट सधैं हाले पनि केही भएको छैन, उनले भनिन्। उनलाई रोजगार पाए आम्दानी हुन्थ्यो भन्ने लागेको छ। चुनावै पिच्छे भोट हाल्दै आएका उनीजस्ता कैयौं चेपाङहरूको जीवनशैली कहिल्यै फेरिएन। चैत लागेपछि चेपाङको घरमा खाद्यान्न संकट सुरु भइसकेको चेपाङ अभियन्ता केपी किरण शर्माले बताए। उनीहरूका लागि पेट भर्ने ठूलो कुरा हो, उनले भने, चुनाव आउँछ जान्छ तर यिनीहरूका लागि कहिल्यै सुख आएन।"

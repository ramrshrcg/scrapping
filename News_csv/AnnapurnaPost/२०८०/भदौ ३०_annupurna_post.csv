शीर्षक,विवरण
"केरा भण्डारका बगानमा फैलियो रोग, चाडपर्वमै घट्यो उत्पादन","टीकापुर : चाडपर्वमा सबैभन्दा धेरै आवश्यक पर्ने फलफूलमा पर्छ, केरा। त्यसमा पनि दसैंमा त नभई नहुने नै हो। यो समय बजारमा माग पनि उच्च हुन्छ। र, किसानले पनि राम्रो आम्दानी गर्ने मौका पाउँछन्। तर, पछिल्लो समय कैलालीका किसानले लगाएको केरा बालीमा रोग फैलिएपछि उत्पादन घटेको छ। केरा बगान नै नास हुने चिन्ता उनीहरूलाई छ। विगत आठ वर्षदेखि दसैं, तिहारको छेको पारी बजारमा केरा पठाउँदै आएका कैलालीको टीकापुरका एक किसानको ६ बिघामा केरा लटरम्म फलेको छ। झन्डै वर्ष दिनको मेहनतपछि चाडपर्व नजिकिएसँगै केरा झनै पोटिलो हुँदैछ। दसैंको उत्साह र बजारको उच्च मागले हरेक दसैंमा पुलकित हुने उनी यस वर्ष निकै चिन्तामा छन्। बजार पठाउन ठिक्क हुँदै गरेको केराबारी केही दिनयता झन्झन् पहेँलो हुँदैछ। औषधिले समेत काम नगरेका बेला उनको बारीमा नेपालमै पहिलो पटक देखिएको पानामा टीआरफोर (ट्रोपिकल रेस चार) नामक हानिकारक प्रजातिको रोग लागेको पुष्टि भएपछि उनी चिन्तामा परेका हुन्। वर्षभरि मेहनत गरेर दसैं तिहारमा बजार पठाउने तयारी गरिरहेका बेला बारीका अधिकांश बोट पहेँला हुँदै गएका छन् उनले भने। पानामा टीआरफोर नामक घातक रोग देखिएको रहेछ, फललाई असर गर्दैन तर बोट नै सखाप हुने वैज्ञानिकको भनाइ सुनेपछि मेरो भोक निन्द्रा हराएको छ। अर्काको जग्गा भाडामा लिएर केराखेती गर्दै आएका उनले बोट हुर्काउनेदेखि फल फलाउँदासम्म मोटो रकम खर्च गरिसकेका छन्। फललाई असर नगर्ने हुँदा केही दिनअघि नै केरा बजार पठाउन सकिन्छ उनले भने यो रोग लागेको केरा खानु हुन्न भन्ने उपभोक्तालाई परेछ भने हामी बर्बादै हुन्छौं, प्रतिबिघा तीन, चार लाख खर्च भइसकेको हुन्छ। नेपाल कृषि अनुसन्धान परिषद् (नार्क) र सुदूरपश्चिम विश्वविद्यालयको कृषि संकाय टीकापुरले गरेको अन्वेषणमा उनीसहित टीकापुरका चारवटा बारीमा पानामा टीआरफोर हानिकारक प्रजातिको रोग लागेको तथ्य पुष्टि गरेको हो। नार्कका कृषि वैज्ञानिक डा रामबहादुर खड्का, सुरज वैद्यलगायतको टोलीले गत साउन १० गते टीकापुरका नौ वटा बारीमा शंकास्पद लक्षण देखिएपछि परीक्षणका लागि नमुना काठमाडौं लगेका थिए। ती नौ बारीमध्ये चार बारीमा पानामा पुष्टि भएको हो। काठमाडौंमा गरिएको रियल टाइम पीसीआर परीक्षणमा केरामा लाग्ने पुरानो रोग पानामा को नयाँ प्रजाति टीआरफोर को लक्षण देखिएपछि वैज्ञानिकहरूले त्यसको जाँचका लागि हङकङस्थित बेइजिङ जिनोमिक इन्स्टिच्युटमा नमुना पठाएका थिए। त्यहाँबाट भदौ १ गते आएको प्रयोगशाला रिपोर्टमा ती चार बारीमा पानामा टीआरफोर रोग पुष्टि भएको हो। टीकापुर नगरपालिका ५ मा रहेको केराबारी। केराको पकेट क्षेत्रका रूपमा विकसित हुँदै देशभर केराको बजार विस्तार गरिरहेका टीकापुरका केरा किसानहरू उक्त रोग पुष्टि भएसँगै चिन्तामा परेका छन्। कृषि ज्ञान केन्द्र कैलालीका प्रमुख खगेन्द्रप्रसाद शर्माका अनुसार कैलालीमा व्यावसायिक रूपमा ८ सय ७५ हेक्टर क्षेत्रफलमा केराखेती हुँदै आएको छ। अन्य देशहरूमा विभिन्न समयमा देखा परेर केराखेतीमा ठूलो नोक्सान पुर्याएको पानामा टीआर फोर नेपालमै पहिलो पटक देखिएको रे। केराको बारी नै नष्ट गर्नुपर्ने अवस्था आउन सक्ने हुनाले किसानहरू निकै चिन्तित छन्।टीआर धामी, किसान प्रत्येक वर्ष वृद्धि हुँदै गइरहेको केराखेतीबाट गत वर्ष कैलालीमा मात्रै १ अर्ब ७० करोड ९ लाख २० हजार मूल्यबराबरको २६ हजार ७ सय ७३ मेट्रिकटन केरा उत्पादन भएको थियो। नेपालमै पहिलो पटक देखिएको पानामा रोगका कारण उक्त उत्पादनमा असर पर्नेमा किसानहरू चिन्तित छन्। कैलालीमा उत्पादन हुने केरा धनगढी, नेपालगन्ज, महेन्द्रनगर, सुर्खेत, दाङ, बुटबल, काठमाडौं, पोखरालगायतका बजारमा बिक्री हुँदै आएको छ। नेपालमै केरा उत्पादनमा उल्लेख्य हिस्सा ओगटेको टीकापुर क्षेत्रका केरामा घातक रोग देखिएपछि किसानहरू चिन्तित बनेको केरा उत्पादक संघ कैलालीका उपाध्यक्ष टेकेन्द्र धामीले बताए। अन्य देशहरूमा विभिन्न समयमा देखा परेर केराखेतीमा ठूलो नोक्सान पुर्याएको पानामा टीआर फोर नेपालमै पहिलो पटक देखिएको हो उपाध्यक्ष धामीले भने ठूलो क्षेत्रफलमा लगाइएको केरामा कहाँकहाँ रोग छ भन्ने निक्र्योल गर्न नै हामीलाई समस्या भएको हो, वैज्ञानिकहरूका अनुसार टीआर फोरका कारण जी नाइन केराको बारी नै नष्ट गर्नुपर्ने अवस्था आउन सक्ने हुनाले किसानहरू निकै चिन्तित छन्। उपाध्यक्ष धामीले कैलालीका ९० प्रतिशत बारीमा जी नाइन जातको केराखेती भइरहेको बताउँदै नेपालकै केरा उत्पादनमा ठूलो हिस्सा ओगट्ने टीकापुर क्षेत्रमा देखिएको रोग नियन्त्रणका लागि निर्मम कदम चाल्नुपर्ने बताए। माटो, पानी र बारीमा प्रयोग गरिएको औजारबाट सजिलै सर्ने गरेको टीआर फोरको संक्रमण निकै घातक मानिएकाले यसको निर्मुलका लागि स्थानीय तहले निर्मम कदम चाल्नुपर्ने धामीले बताए। धामीले कैलालीका अन्य केराबारीमा समेत रोग हुन सक्ने आशंका गरे। एक बारीबाट अर्कोमा सर्ने, सर्यो भने लामो समयसम्म केरा उत्पादन नहुने, ५६ महिनापछि मात्रै रोग पत्ता लाग्ने, माटो, पानीबाट सर्ने भएकाले यसमा स्थानीय सरकारले निर्मम कदम चाल्नुपर्छ धामीले भने पीडित किसानलाई उचित क्षतिपूर्तिको व्यवस्था गरेर तत्काल बारी नष्ट गर्नुपर्ने वैज्ञानिकहरूले सुझाव दिएका छन्। के हो पानामा टीआर फोर ? नार्कका कृषि वैज्ञानिक डा रामबहादुर खड्काका अनुसार पानामा टीआर फोर केराको समूल नष्ट गर्ने घातक प्रजातिको रोग हो। सन् १९७४ मा पहिलो पटक अस्ट्रेलियामा फेला परेको पानामा रोगका कारण अस्ट्रेलियासहित, अफ्रिकाका सबै केराखेती सखाप भएको वैज्ञानिक खड्का बताउँछन्। खड्काका अनुसार तत्कालीन केराका प्रजातिहरू यो रोगसँग लड्न नसकेपछि वैज्ञानिकहरूले रोगलाई यथावत् नै छाडेर केराको नयाँ प्रजाति जीनाइन आविष्कार गरेर व्यावसायिक केरा खेतीलाई पुनर्जीवन दिएका थिए। विश्वभर व्यावसायिक केरा खेतीमा जीनाइन जातको प्रयोग थालिएपछि अन्य रैथाने केरा पानामा रोगका कारण मासिएको उनी बताउँछन्। पानामा रोग नेपालमा १५ वर्षअघि भित्रिएको र त्यसले नेपालको रैथाने मालभोग जातको केरा नष्ट गरेको डाक्टर खड्काको तर्क छ। नेपालको रैथाने केरामा सो रोग रहे पनि अहिले व्यावसायिक रूपमा भइरहेको केरा खेतीको ८० प्रतिशत हिस्सा ओगट्ने जी नाइन जातको केरामा नयाँ रोग देखिएको थिएन। वैज्ञानिकहरूले विश्वमा व्यावसायिक केरा खेतीका लागि विकास गरेको जीनाइन जातको केरामा पहिलो पटक सन् १९९६ मा इन्डोनोसियामा यो रोग पुष्टि भएको थियो। भारतमा सन् २०१५ मा यो रोग देखिए पनि नेपालमा भने पहिलो पटक देखा परेको डा खड्का बताउँछन्। रोगले के पार्छ प्रभाव ? नार्कका वैज्ञानिकहरूका अनुसार नेपालमा अहिले व्यावसायिक रूपमा जीनाइन जातको केराखेती भइरहेको छ। राष्ट्रिय फलफूल विकास केन्द्रले २०७८०७९ मा प्रकाशित गरेको वर्षेबाली फलफूलको तथ्यांकमा नेपालमा २६ हजार ६ सय ४८ हेक्टर क्षेत्रफलमा केराखेती हुँदै आएको छ। उक्त तथ्यांकमा वार्षिक ३ लाख ३९ हजार ४ सय ३५ मेट्रिकटन केरा उत्पादन हुँदै आएको छ। वैज्ञानिक खड्काका अनुसार पानामा टीआर फोर रोग लागेका खण्डमा केराको फेदैदेखि पात पहेँलो हुने, बोट नै नष्ट हुने लक्षण ५ देखि ६ महिनाभित्र देखा पर्दछ। माटोबाट, केराको सकर (केरासँगै उम्रिएको नयाँ बोट) बिरुवाबाट, बारीमा प्रयोग गरिएको औजारबाट सजिलै सर्ने निकै हानिकारक रोग हो, एकपटक माटोमा यो प्रजाति देखिए वर्षौंसम्म केराखेती गर्न सकिँदैन डा खड्काले भने बेलैमा रोग नियन्त्रण गर्न नसके नेपालमा व्यावसायिक केराखेती नै मासिने जोखिम हाम्रो अध्ययन र विश्व घटनाहरूले देखाएका छन्। कृषि वस्तुहरू क्वारेन्टाइनको प्रक्रिया पूरा नगरी निर्वाध रूपमा नेपाल भित्रिएकाले यो रोग भारतबाटै आएको हाम्रो अनुमान छ। भारतबाट आउने कृषिजन्य उत्पादनको क्वारेन्टाइन परीक्षणबिना प्रवेशमा रोग लगाइनु पर्छ।दीपेन्द्र थारू, किसान सबै जातका केरालाई संक्रमण गर्ने टीआर फोर फैलिए सबैतिरका केरा सखाप हुन सक्ने भएकाले कृषि अर्थतन्त्रमा गम्भीर समस्या हुने सुदूरपश्चिम विश्वविद्यालय कृषि विज्ञान संकाय कृषि अर्थशास्त्रका उपप्राध्यापक सन्तोष उपाध्यायले बताउँछन्। यो रोगको समयमै रोकथाम गर्न नसके केरामा भएको लगानी हेर्दा करिब १५ अर्बबराबरको केरा व्यवसाय नोक्सान हुने देखिन्छ उपप्राध्यापक उपाध्यायले भने यसबाट देशभरका ३६ हजार किसान प्रभावित हुन सक्ने अनुमान गरिएको छ। टीआरफोरको जीवाणु माटोमा हुने भएकाले केराको फल भने सधैं सुरक्षित हुने र खान मिल्ने उपप्राध्यापक उपाध्यायले बताए। समाधान के ? पानामा टीआर फोर रोगको हालसम्म कुनै पनि औषधि बनेको छैन। यो रोगबारे नार्क, सुदूरपश्चिम प्रदेशको कृषि, भूमि तथा सहकारी मन्त्रालय, रानी, जमरा कुलरिया सिँचाइ आयोजना कृषि इकाइ, सुदूरपश्चिम विश्वविद्यालय कृषि विज्ञान संकाय र केरा किसानबीच छलफल भएको छ। ज्ञान केन्द्र कैलालीका प्रमुख शर्माका अनुसार रोगको संक्रमण रोक्न भदौ ५ गते गरिएको छलफलबाट केराबारीमा कम क्लिन गो क्लिनको अवधारणा अवलम्बन गर्ने निर्णय गरिएको छ। उक्त अवधारणाअनुसार बारीमा काम गर्ने मानिस पनि सफा भएर जानुपर्ने, काम गरिसकेपछि पनि सरसफाइ गर्नुपर्ने, संक्रमण भएको बारीको माटो अर्को बारीमा पुगे त्यहाँ पनि जीवाणु जान सक्ने भएकाले प्रयोग गरेका जुत्ता चप्पल, औजारहरू निर्मलीकरण गर्नुपर्ने निर्णय गरिएको छ शर्माले भने आफ्नो बारी आफैं हेर्ने, निगरानी बढाउने, शंकास्पद देखिए कृषि विज्ञान संकायमा रहेको ल्याबमा परीक्षण गर्ने र जथाभावी मानिस र पशुपन्छी प्रभावित बारीमा जान आउनबाट रोक लगाउने हो। शर्माले रोगले बोटलाई प्रभावित गरे पनि फललाई कुनै असर नगर्ने हुँदा किसानलाई त्रसित नहुन आग्रह गरे। यस्तै, आयोजनाका कृषि कार्यक्रम कार्यान्वयन इकाइ प्रमुख कलशराम चौधरीको संयोजकत्वमा ९ सदस्यीय समिति गठन गरेको छ। समितिमा सुदूरपश्चिम विश्वविद्यालय कृषि विज्ञान संकाय, कृषि तथा वन विज्ञान अध्ययन संस्थान (रामपुर) का प्राध्यापकहरू, स्थानीय पालिकाका कृषि विकास शाखाका प्रमुखहरू र किसानहरू सदस्यका रूपमा छन्। समितिले पानामा टीआरफोर रोगको थप अध्ययन अनुसन्धानमा सहयोग, समन्वय र संक्रमण रोक्न आवसयक उपाय अपनाउनेछ। भारतीय सीमा क्षेत्रसँग जोडिएको कैलालीमा क्वारेन्टाइन परीक्षणबिना नै आउने गरेका बिरुवाबाट पानामा रोग नेपाल भित्रिएको हुन सक्ने किसानहरू बताउँछन्। केरा किसानसमेत रहेका केरा उत्पादक महासंघ तदर्थ समितिका केन्द्रीय उपाध्यक्ष दीपेन्द्र चौधरीले रोगका कारण केरा उत्पादक किसानको मनोबल कमजोर भएको बताए। कृषि वस्तुहरू क्वारेन्टाइनको प्रक्रिया पूरा नगरी निर्वाध रूपमा नेपाल भित्रिएकाले यो रोग भारतबाटै आएको हाम्रो अनुमान छ उपाध्यक्ष चौधरीले भने भारतबाट आउने कृषिजन्य उत्पादनको क्वारेन्टाइन परीक्षण बिना प्रवेशमा रोग लगाइनु पर्छ। चौधरीले केराखेती गर्दै आइरहेका व्यावसायिक किसानलाई रोगको प्रभावबाट पर्ने असरबारे सचेत रहँदै तत्काल रोगको व्यवस्थापन र उचित क्षतिपूर्तिको पहल गर्न माग गरे। नेपालमा टीकापुर क्षेत्रको केराले ठूलो हिस्सा ओगटेको छ, आधुनिक प्रविधियुक्त केराखेती गर्दै आएका किसानलाई उचित क्षतिपूर्तिको व्यवस्था गर्न आवश्यक छ चौधरीले भने रोगको व्यवस्थापनमा सरकारले तत्काल कानुनी व्यवस्था गर्न समेत हामी माग गरिरहेका छौं।"
कारागारमै दर,"राजविराज : सप्तरीको राजविराज कारागारमा रहेका महिला कैदीबन्दीलाई दर खुवाएर शुक्रबार अधिकारकर्मीहरूले तीज मनाएका छन्। हरितालिका तीज महोत्सव मूल समारोह समिति सप्तरीको आयोजनामा भएको कार्यक्रममा अधिकारकर्मी र कारागारका कैदीबन्दी महिलाहरूले दर खाएर तीज मनाएका हुन्। आयोजक समितिले कैदीबन्दी महिलालाई मिठाई खुवाउनुका साथै चुरा, पोते, टीकालगायतका शृंगारका सामान दिएर तीजको खुसी साटासाट गरेको निमित्त कारागार प्रशासक सदानन्द दासले जानकारी दिए। प्रत्येक वर्षझै कारागारको महिला बन्दी गृहमा पुगेर महिला कैदीबन्दीहरूलाई तीजको दर खुवाउनुका साथै शृंगारका सामान प्रदान गरिएको मूल समारोह समितिका संयोजक अनिता देवकोटाले जानकारी दिइन्। कारागारमा कार्यरत महिला कर्मचारी र महिला प्रहरीलाईसमेत दर खुवाउनुका साथै शृंगारका सामग्री प्रदान गरिएको थियो। कारागारमा २० महिलासहित चार सय ३० कैदीबन्दी छन्। चौघेराभित्र रहेका कैदीबन्दी महिला दिदीबहिनीको मुहारमा खुसी ल्याउन सामूहिक रूपमा दर खुवाउन खोजेका हौं, संयोजक देवकोटाले भनिन्, कडा सुरक्षा व्यवस्थाका कारण बाहिरबाटै सामग्रीहरू दियौं। अधिकारकर्मीहरूले अन्य जिल्लाका कारागारमाझै एक दिन सँगै बसेर सामूहिक दर खान पाइने वातावरण बनाइदिन आग्रह गरेका थिए।"
बीपीलाई देउडा सुनाउँदा,"देउडा गीत सुन्दै जननायक बीपी कोइरालाले प्रस्तोताको काँधमा हात राख्दै डोटेली गीत संगीतको सेवा गर्नू र प्रजातन्त्रको पक्षमा लागिरहनू भन्ने अर्ती दिएका थिए। काँ बग्छै कर्णाली नदी कइ झाजर छिरी प्रथम जननिर्वाचित प्रधानमन्त्री बीपी कोइरालालाई नेपालको सबैभन्दा लामो नदी कर्णालीलाई प्रतीक मानेर उनकै अगाडि २०३५ सालमा सुनाएको देउडा गीत हो माथिको। सात वर्षसम्मको प्रवास (भारत) बसाइपछि उनी नेपाल आइसकेका थिए। बसाइ मित्रपार्क चाबहिलमा थियो। दिनहुँ कयौं मानिसहरू उनकोमा भेट गर्न गइरहन्थ्ये। पंक्तिकार पनि तत्कालीन विद्यार्थी नेताहरू पुरुषोत्तम दाहाल, सुरेश मल्ल, बलबहादुर केसीलगायतसँग त्यहाँ पुगेको थियो। कुनै नयाँ मानिस भेट्न आएको देख्यो भने सोधपुछ गर्ने बानी भएका बीपीलाई पुरुषोत्तम दाहालले मेरो परिचय गराएका थिए। सान्दाजु यसले गीत पनि गाउँछ भन्ने जानकारी बीपीका अगाडि गराए। उनको नजिक रहेर देउडा गीत सुनाएँ माथिको पंक्तिको। लय थियो ठाडीभाका। नजिकमा रहेर गीत सुनाउँदा डर पनि लाग्यो, खुसी पनि लाग्यो। गीत सुन्दै बीपीले प्रस्तोताको काँधमा हात राख्दै डोटेली गीत संगीतको सेवा गर्नू र प्रजातन्त्रको पक्षमा लागिरहनू भन्ने अर्ती दिए। ती वाक्य मेरा लागि जीवनपर्यन्त आशीर्वादका रूपमा लागू भइरहेछन्। उनको आशीर्वादका कारण पनि हुन सक्छ यो उमेरमा पुग्दा देउडा संस्कृति र गायन छोड्न सकिराखेको छैन। प्रजातन्त्र, लोकतन्त्र र गणतन्त्र प्राप्तिका लागि सडकमा, गाउँबस्तीमा र कारागारभित्र पनि देउडागीत गाउन, श्रोता र दर्शकलाई सुनाउन छोडिनँ। लोकतन्त्रमा संलग्न हजारौं, लाखौं जनसमुदायले अभिरुचिपूर्वक सुने, ताली र भावनाले निकै साथ दिए। पटकपटकको आन्दोलनमा सक्रियताका साथ भाग लिएँ, कारागारमा थुन्निएँ। केवल राजनीतिका पाठशाला मानिएका बन्दीगृहलाई पंक्तिकारले गीतसंगीतको पाठशाला बनाउने सुनौलो मौका पाएँ। यस अर्थमा मैले आफूलाई भाग्यमानी र देउडा गायनको जेठो कलाकार बन्ने सौभाग्य पाएँ। आठ वर्षसम्म काठमाडौंको सुन्दरीजल जेलमा बिताएका बीपीले राजनीतिको केन्द्रबिन्दु र साहित्यको पनि पवित्र पाठशाला बनाए सुन्दरीजल जेललाई। नरेन्द्र दाइ, सुम्नीमा, दोषी चस्मालगायतका उनका अनमोल कृतिहरू त्यहीबाट लिखित रत्नहरू हुन्। २०३४ साल मंसिरमा वडा प्रहरी कार्यालय कमलपोखरी काठमाडौं, २०३५०३६ सालको ऐतिहासिक विद्यार्थी आन्दोलनताका हनुमानढोका, २०३९ सालको सडक सफाइ आन्दोलनताका वडा प्रका कमलपोखरी, २०४२ सालको ऐतिहासिक सत्याग्रहमा नक्खु कारागार ललितपुर, २०४६ सालको ऐतिहासिक जनआन्दोलनमा पुनः हनुमानढोका र २०६२२०६३ सालको ऐतिहासिक जनआन्दोलनमा महिला प्रशिक्षण केन्द्र जावलाखेल ललितपुर, प्रहरी प्रशिक्षण कार्यालय महाराजगन्जमा प्रजातन्त्र, लोकतन्त्र र गणतन्त्रको माग गर्दै राजनीतिक बन्दीका रूपमा थुन्निएको थिएँ। माथिका ठाउँहरूमा पटकपटक गरी एक वर्ष १० महिना जति बन्दी अवस्थामा रहँदा देउडा संस्कृतिको माला जपिनै रहेँ। त्यसबेला राजनीतिक बन्दीहरू स्व जगन्नाथ आचार्य, बासु रिसाल, जानकी कुइँकेल, आनन्ददेव भट्ट, विमलेन्द्र निधि, प्रकाशशरण महत, विष्णुबहादुर मानन्धर, कुबेर शर्मा, नीलाम्बर आचार्य, नरहरि आचार्य, लेखनाथ न्यौपाने, मोदनाथ प्रश्रित, महन्थ ठाकुर, राजेन्द्र महतो, हृदयेश त्रिपाठी, महेन्द्रराय यादव, योगेश भट्टराई, स्वराधेश्याम जोन्छे, स्वनवीन्द्रराज जोशीलगायतका नेताहरूले देउडागीतहरू बन्दीगृहमा राम्रोसँग सुनेका थिए। २०६३ सालमा सुदूरपश्चिमको महान् पर्व बिसुमा प्रहरी प्रशिक्षण केन्द्र महाराजगन्जमा मानव अधिकारवादी र २०६२०६३ सालको ऐतिहासिक जनआन्दोलनमा नागरिक आन्दोलनका अगुवा कृष्ण पहाडी, श्याम श्रेष्ठलगायत तत्कालीन सयौं राजबन्दीहरूलाई चौरमा देउडा खेल खेलाएको थिएँ। प्रायः सबै जनाले डेढी कदममा खेलिने पाइतला प्रधान खेल देउडामा घुमेका थिए। वरिष्ठ साहित्यकार मोदनाथ प्रश्रित कांग्रेस नेता नरहरि आचार्य, सुरेश भट्ट, लोकेश ढकाल, सत्यराज भण्डारीले त हामी सुदूरपश्चिमको देउडा सिक्नका लागि पनि बन्दी भएका रहेछौं। जुन हाम्रा लागि सांस्कृतिक उपलब्धि पनि सिद्ध भएको छ भन्ने प्रतिक्रिया दिएका थिए। भैंसी प्यायो मधुवन साल फाल्यो गोगनकाँ हाली पिँठ्यूको चुल्ठो काँ हाली जोवन ? प्रदेशीको मार्मिक गीत हो माथिको। देउडा गीतहरू समय परिस्थिति र ऋतुअनुसारका पनि हुने हुँदा यी गीतहरू कालजयी हुन्छन्। भाक्या (भाका) र शब्दहरू जनजिब्रोमा झुन्डिने हुँदा माटोको वास्ना एकातिर मगमगाउँछ अर्कोतिर गायत्री मन्त्र कण्ठ (घाँटी) मा झुन्डिएझै देउडा गीतका शब्दशब्द मनमस्तिष्कमा नबिर्सने गरी झुन्डिएका हुन्छन्। यस्तो किन हुन्छ भन्दा मातृशक्तिका प्रभावले मात्र हो। वेदले मातृभूमिलाई आमा भनेर व्याख्या गरेको छ। यही कुरालाई भगवान् श्रीकृष्णले श्रीभद्भागवत महापुराणमा पनि वज्रवासी गोपी र गोपिनीहरूलाई सुनाउनु भएको छ। हुन पनि यो कुरा सत्य किन पनि छ भन्दा किराँत राईहरूको पवित्र प्रकृति पूजन पर्व उभौली, उधौलीमा साकेला नाच्दा जुन शक्ति प्राप्त हुन्छ, त्यो शक्ति भनेको मातृ शक्ति हो। जसरी देउडा गाउँदा स्वाभाविक रूपमा शब्दहरू उत्पन्न हुन्छन्। मातृभूमिको पूजा गर्ने मातृभूमिबाट उब्जनी भएका अन्नबालीद्वारा देवता, पितृलाई चढाउने परम्पराले हामीमा शक्ति सञ्चार हुन्छ। त्यसैले त हामीहरू निरोगी र हृष्ठपुष्ठ हुन्छौं। जसले मातृभूमि या माटोलाई अवहेलना गर्दछ त्यो व्यक्ति संस्कृति विरोधी र पापी हो भनी मनुःस्मृतिमा उल्लेख गरेको छ। पापोहम् पापकर्माणि त्यसै भनिएको होइन। देउडा संस्कृतिमा दैवीय शक्ति छ भन्ने मेरो पहिलेदेखिकै मान्यता हो। त्यसैले त देउडा गीतहरूमा मालिका, शुर्मादेवी, शैलेश्वरीलगायतका शक्तिपीठहरूको चर्चा र मष्टामाण्डु, पशुपतिनाथ, मुक्तिनाथ आदि देवादीदेवहरूको पनि व्याख्या गरिएको हो। देउडा गीतका हालसम्मका कान्छा गायक मानिएका सुश्रुत जोशी तिमिल्सिनाले २०५४ सालमा नौ वर्षको उमेरमा गाएको कालजयी गीतमा यी शब्द रहेका छन्। मष्टामाण्डू बान्नीमाण्डू ध्वजा फिरिफिरीमेरा दाजु घर आइझाउ बम्बैको ऋण तिरी(लयः बिहान बेलुकी, पानी भै म, बगी दिउँकी माछी भै मिलुँकी) मष्टो सुदूर र कर्णाली प्रदेशका जनताको शक्तिशाली कुल देवता हुन्। वान्नी, बझांगी राजा जयपृथ्वीबहादुर सिंह जन्मेको भूमि हो, जसको पल्लो छेउमा मष्टा देवताको पवित्र मन्दिर छ। यस धर्तीको वर्णन यो गीतमा गरिएको छ। देश प्राकृतिक स्रोत सम्पदामा धेरै धनी छ। तर, काम नपाएर सयौं युवाहरू बम्बै सहर पुगेका छन्। बम्बैया रोग (एड्स) ले समात्ला समयमै सतर्क हुनका लागि घरका मौकपिला (परिवारजन)ले दाजुलाई आफ्नै घरमा छिटो आउ भनी गीतमा बोलाएको प्रसंग छ। देउडागीतले सबैथरी जातजाति, धर्म संस्कृति र सबैथरी नागरिकलाई एकै ठाउँमा जोड्ने काम गर्दछ। पृथक्पृथक् समूहका संस्कृतिलाई पनि एकै आँगनीमा भिœयाउनका लागि परापूर्वकालदेखि भूमिका खेलेकोले देउडा संस्कृति देशका लागि जेठो संस्कृति हो। जसको पछिल्लो उदाहरण हो सबैथरी जातजाति, नरनारी र वृद्धवृद्धा सम्मिलित देउडा खेल। जसमा सबै अटाएका हुनाले देउडा सुदूरपश्चिमको माटोमा जन्मिएता पनि यसको जरा फेद र हाँगाहरू नेपालभरि फैलिएका छन्। यसको विशाल र अर्थपूर्ण संस्कृति र शैली अन्य ठाउँको संस्कृतिमा भेटिँदैन। रोधीमा एकथरी (गुरुङ) जाति मात्र, उभौलीमा किरात जाति मात्र, झिनझिया नाचमा मैथली संस्कृति मात्र समावेश भएको भेटिन्छ तर देउडामा त्यस्तो देखिँदैन। देउडामा सबै जातजाति समेटिएको भेटिन्छ। विगतदेखि वर्तमानसम्म देउडा गीतसम्बन्धी प्रसंग जोड्नाको कारण भनेको सुदूरपश्चिमको भूमिबाट त्यहाँका छाँगा छहराहरू, वनउपवनका बोली भाषाहरू गाउँबस्तीका शैलीहरू र प्रतिध्वनिहरू रेडियो नेपालभित्र कसरी मुखरित र गुञ्जित भए ? बिसु पर्व र गौरापर्वमा देशका प्रधानमन्त्री, मन्त्रीहरू, प्रशासकहरू देउडा खेलमा कसरी एकीकृत भए भन्ने बारेको इतिहास पाठकहरूलाई सम्झाउन खोजिएको मात्र हो। मेरा साना मिहिनेत र पसिनाले देउडा गीत र संस्कृति देशभरि फैलिएको होइन, यसमा धेरै ठूलो ठक्कर खाएको र इतिहास बोकेको छु। कुनै बेला तालीभन्दा गाली धेरै खाएको थिएँ। लहलहाउँदो उमेर देउडागीत संकलन र गायनका लागि सुदूरपश्चिम र कर्णाली प्रदेशका धेरै गाउँबस्तीमा बिताएको छु। आर्थिक धरातल कसरी बिग्रिएको छ ? सामाजिक जिन्दगी देउडामय भए पनि निजी जिन्दगी कसरी व्यतीत भइरहेछ ? सर्जकहरू सबैले पंक्तिकारका बारे धेरथोर अनुभव गरेकै हुन सक्छ। वर्तमान अवस्थामा देउडा गीतलाई फरक शैलीले केही व्यक्तिले अथ्र्याउँदा दुःख लाग्छ। गीतलाई भाषाको रूपमा मात्र हेरिँदा, हरेक गीतहरू बिगारेर गाउँदा र कतैकतै झ्याउरे गीतलाई पनि देउडा गीतमा समावेश गर्न खोज्दा मन पोल्दो रहेछ। देउडा गीतसम्बन्धी हालसम्म नीति छैन, संस्कृति बुझ्ने बीपी कोइरालाजस्तो राजनेता छैन। कारागारमा कठोर जीवन बिताउँदा देउडागीत मेरा लागि साथी बनेका थिए। ती दिनहरू फर्केर आउने छैनन्। रातदिन देउडा गीतका विविध भाकाहरू बन्दी साथीहरूलाई सुनाउने गर्थें, अर्थ बुझाइदिन्थ्ये। सुन्नेहरू दंग पर्थे। आदर्शमय समाजबाट जन्मेका मातृशक्तिका गाथाहरू अमर भएर जानेछन् भन्ने आशा गर्नुबाहेक अब दोस्रो विकल्प रहेन। डाँडा गाउन्या को हो को हो ? गैरी गाउन्या लछुइन्द्र दुःखी कालो बादल मान्छे दुःखी म छु(अछामका लेक, बझाङका धुरा, झम्का गुलेलीआरू फुलेली फुलेली)"
गणेशमान सिंह स्मृति फुटसल असोज २ मा,"नेपाल तरुण दलका अध्यक्ष कृष्णजी खड्कालाई फुटसल बल हस्तान्तरण गर्दै कांग्रेस नेता प्रकाशमान सिंह। काठमाडौं : नेपालको प्रजातान्त्रिक आन्दोलनका सर्वमान्य नेता लौह पुरुष गणेशमान सिंहको २६औं स्मृति दिवसका अवसरमा काठमाडौं जिल्लाव्यापी अन्तरपालिका फुटसल प्रतियोगिता आयोजना हुने भएको छ। काठमाडौं जिल्ला नेपाल तरुण दलको आयोजनामा हुने प्रतियोगितामा काठमाडौंका ११ पालिकाको सहभागिता रहने नेपाल तरुण दल काठमाडौं जिल्ला अध्यक्ष कृष्णजी खड्काले जानकारी दिए। भदौ ३० गते काठमाडौं महानगरसहित ११ वटै पालिकामा वडास्तरीय प्रतियोगिता सञ्चालन हुने र त्यो प्रतियोगिताको विजेता टोलीले सिंहको २६औं स्मृति दिवसका दिन असोज २ गते प्रतिस्पर्धा गर्ने प्रतियोगिता संयोजक सन्तोष बुढाथोकीले जानकारी दिए। प्रतियोगिताका विजेताले दुई लाख २२ हजार दुई सय २२ र उपविजेताले एक लाख ११ हजार एक सय ११ रुपैयाँ पुरस्कार पाउने छन्। यस्तै सर्वोत्कृष्ट खेलाडी, उत्कृष्ट गोलरक्षक र सर्वाधिक गोलकर्ताले जनही ११ हजार एक सय ११ रुपैयाँ पुरस्कार पाउने छन्। एक दिने प्रतियोगिताका खेलहरू बालुवाटारको ढुकु फुटसलमा सञ्चालन हुनेछ। काठमाडौं जिल्लाका ११ पालिकाका एक सय ३८ वडाबीच हुने बृहत प्रतियोगिता सञ्चालनका लागि १५ लाख रुपैयाँ खर्च लाग्ने अनुमान गरिएको प्रतियोगिता संयोजक बुढाथोकीले बताए। २०४६ सालको ऐतिहासिक जनआन्दोलनका सर्वोच्च कमान्डर सिंहको २०५४ साल असोज २ गते ८२ वर्षको उमेरमा निधन भएको थियो। सो दिनलाई नेपाली कांग्रेस र पार्टीका विभिन्न भातृ संगठनले स्मृति दिवसका रूपमा मनाउने गरेका छन्।"
नेतामा नैतिक शक्ति हुनुपर्छ : महामन्त्री थापा,"काठमाडौं : नेपाली कांग्रेसका महामन्त्री गगनकुमार थापाले राजनीतिक व्यक्तित्व एवं नेतामा नैतिक शक्ति हुनुपर्नेमा जोड दिएका छन्। विशेश्वरप्रसाद कोइरालाको जेल डायरी (१९६२१९६८) को लोकार्पण कार्यक्रममा उनले कांग्रेसका संस्थापक एवं प्रथम जननिर्वाचित प्रधानमन्त्री विपीले उल्लेख गरेअनुसार नैतिक सत्ता पछिल्लो राजनीतिमा भएकामा आशंकासमेत व्यक्त गरे। 'विपी भन्नुहुन्छ नेताहरूको नैतिक संरचना आम जनताको संरचनाभन्दा माथि हुनैपर्छ, अर्थात् विपी नैतिक सत्ताको कुरा गर्नुहुन्छ। यो आलोकबाट हेर्यो भने आज हामीसँग प्रधानमन्त्री, अध्यक्ष र सभापति हुनुहुन्छ,' उनले भने, 'विपीले हामीलाई च्यालेन्ज गर्न के कुरामा सिकाउनुहुन्छ भने सभापतिसँग पार्टीशक्ति छ, प्रधानमन्त्रीसँग राज्यशक्ति छ तर नैतिक शक्ति हामीसँग हुनुपर्छ।' उनले पुस्तकको समीक्षा गर्दै पुस्तक पूरा पढेर मात्र टिप्पणी गर्नसमेत आग्रह गरे। 'मलाई सबैभन्दा घातक लागेको कुरा, परिस्थितिजन्य र मनस्थितिजन्य टिप्पणीलाई हामी आफ्नो अनुकूलताअनुसार दृष्टिकोण हो भनेर भन्दिने! यदि यसलाई राम्रोसँग नपढेर, साङ्गोपाङ्गो पढेर योसँग भएका अरु सन्दर्भ सामग्री नपढीकन यसबाट छोटो कुनै टिप्पणीका आधारमा, उद्धरणका आधारमा हामीले विपी यस्तो भन्नुहुन्थ्यो, उसो भन्नुहुन्थ्यो नभनौं,' उनले भने। उनले विपीले उक्त डायरीमा समाजवादको विषयबारे महत्त्वपूर्ण तरिकाले उल्लेख गरेको बतारे। 'यो पुस्तक कांग्रेस भएर महामानव (विपी)को डायरी पढ्दैछु भन्ने होइन, मान्छे भएर मान्छेको डायरी पढ्दै छु भन्यो भनेचाहिँ यसबाट धेरै कुरा सिक्न सकिन्छ,' पाठकलाई सुझाव दिँदै उनले थपे। महामन्त्री थापाले विपीले अध्ययन गरेका वा उनले सिफारिस गरेका पुस्तकसमेत संकलन गर्नुपर्ने बताए। त्यस्तै विपीले पढेका साहित्यमा उनी स्वयंले गरेको समालोचना, पुस्तक, लेखलाई सन्दर्भ सामग्रीका रूपमा संकलन गर्नुपर्नेमा थापाले जोड दिए। लोर्कापण कार्यक्रममा माओवादी केन्द्रका नेता एवं पूर्वमन्त्री राम कार्कीले पुस्तकको समीक्षा गर्दै विपीद्वारा स्थापित राजनीतिक मानकलाई कसैले तोड्न नसकेको बताए। उनले भने, 'विपीले राजनीतिमा जुन मानक स्थापना गर्नुभएको छ। त्यसलाई तोड्न सकिएको छैन। जसरी साहित्यमा लक्ष्मीप्रसाद देवकोटालाई उछिन्न सकिएको छैन,' उनले भने।"
संविधान निर्माणमा नेम्वाङले भूमिका अविस्मरणीय : महासचिव पोखरेल,"काठमाडौं : नेकपा (एमाले)का महासचिव शकंर पोखरेलले सुवासचन्द्र नेम्वाङको निधन अपत्यारिलो र आकस्मिक भएको बताएका छन्। ललितपुर, च्यासलस्थित पार्टी केन्द्रीय कार्यालयमा आज एमाले सम्पर्क समन्वय कमिटीले आयोजना गरेको एमाले उपाध्यक्ष एवं संविधानसभा अध्यक्ष सुवासचन्द्र नेम्वाङको शोकसभामा उनले नेम्वाङको निधनको खबर पत्याउनै नसकिएको बताए। नेम्वाङप्रति देखिएको सद्भाव र उनको अवसानपछि देखिएको सहानुभूतिले उनले सार्थक जीवन जिएको महासचिव पोखरेलले बताए। संविधानसभाबाट संविधान जारी गराउने विषयमा नेम्वाङले महत्वपूर्ण योगदान पुर्याएको उनले बताए। 'एमालेले राष्ट्रलाई जोड्ने कुरामा जुन प्रकारले सफलता हासिल गर्यो, त्यसको श्रेय सुवासचन्द्र नेम्वाङको पनि रहेको छ। माओवादी शान्ति प्रक्रियामा आएपछि संविधान निर्माण र कार्यान्वयनमा नेम्वाङले खेलेको भूमिका अविस्मरणीय छ,' उनले भने। नेम्वाङ संसदीय मामिलाको सबैभन्दा बढी मर्म बुझेको व्यक्ति भएको उल्लेख गर्दै नेम्वाङ एमालेको नेतामात्र होइन संवैधानिक र कानुनी सल्लाहकारका रूपमा पनि रहेको उनले बताए। नेम्वाङप्रति सम्मान गर्ने हो भने उनको भावना बुझ्नुपर्नेमा उनले जोड दिए। सभामा एमालेका स्थायी कमिटी सदस्य लालबाबु पण्डित, डा विजय सुब्बालगायत नेताहरुले नेम्वाङको योगदानलाई बिर्सन नसकिने बताएका थिए।"
म आफूलाई अब्बल राजनीतिज्ञ ठान्दिनँ तर इमानको साथ काम गर्छु : ओली,"काठमाडौं : एमाले अध्यक्ष केपी शर्मा ओलीले आफूलाई अब्बल राजनीतिज्ञ नठानेको बताएका छन्। भक्तपुरमा आयोजित बासँग विद्यार्थीसँग कार्यक्रममा सोधिएको प्रश्नको जवाफ दिँदै उनले अब्बल राजनीतिज्ञ नयाँ पिढीबाट जन्मनुपर्ने बताएका हुन्। म आफूलाई अब्बल राजनीतिज्ञ ठान्दिनँ। पूर्व प्रधानमन्त्री चाहिँ भएकै हो। अब्बल राजनीतिज्ञ अब तपाईंहरुबाट जन्मिनुपर्छ नयाँ पिढीबाट जन्मनुपर्छ। हाम्रो पिढी भन्दा तपाईंहरु बढी देशभक्त, विकासप्रेमी र क्रियाशित र सफल नेताका रुपमा तपाईंहरु आउनुपर्छ। उनले थपे, मेरा केही असफलता छन्। मैले नेपालविरुद्धको षडयन्त्रलाई पराजित गर्न सकिरहेको छैन। तपाईंहरुले ती षडयन्त्रलाई पराजित गर्नुपर्छ र नेपाललाई साच्चैको सार्वभौम, स्वतन्त्र र स्वाभिमान बनाउनुपर्छ। आफ्नो भूगोलको विल्कुलै रक्षा गर्न सक्ने र राष्ट्रिय हितको रक्षा गर्न सक्ने, राष्ट्रिय स्वाभिमानको झण्डा माथि उठाउन सक्ने हुनुपर्दछ। म तपाईंहरुसँग त्यो अपेक्षा गर्दछु। ओलीले अब्बल राजनीतिज्ञ बन्न नसकेपछि आफू इमानको साथ काम गर्ने र इमान्दार प्रयास गर्ने बताए। ओलीले भने राष्ट्रको सम्पत्ति आफ्नो बनाउन नहुने मान्यता राख्ने बताए । ओलीले बालबालिका अनुहारमा देशभरीका युवाको आत्मविश्वास देखिरहेको धारणा राखे।"
"प्रधानमन्त्रीको चीन भ्रमणबारे माओवादीले भन्यो हिल्सा, अरनिको राजमार्ग, सीमा नाका, ट्रान्समिशन लाइन, कृषि क्षेत्रमा समझदारी बन्छ","काठमाडौं : नेकपा माओवादी केन्द्रले शान्ति प्रक्रियालाई निष्कर्षमा पुर्याउनका लागि प्रधानमन्त्री एवं पार्टी अध्यक्ष पुष्पकमल दाहालले संयुक्त राष्ट्रसंघको महासभाबाट विश्व समुदायलाई अपिल गर्ने जनाएको छ। शनिबार पार्टी कार्यालय पेरिसडाडामा पत्रकार सम्मेलन गर्दै माओवादीले शान्ति प्रक्रियालाई निष्कर्षमा पुर्याउन अन्तर्राष्ट्रिय समुदायको महत्वपूर्ण भूमिका रहेकाले विश्व समुदायलाई अपिल गर्ने जनाएको छ। पत्रकार सम्मेलनमा माओवादी प्रवक्ता अग्नि सापकोटाले शान्ति प्रक्रियापछि चारवटा निर्वाचन भइरहेको र मौलिकरूपमा शान्ति प्रक्रिया सफल भइसकेको अवस्थामा औपचारिक घोषणा मात्रै गर्न बाँकी रहेको बताए। उनले शान्ति प्रक्रियालाई निष्कर्षमा पुर्याएर घोषणा गर्न समस्याहरू आइरहेको अवस्थामा मुख्यत राष्ट्रिय परिस्थिति नै अनुकूल बनाउनुपर्ने र अन्तर्राष्ट्रिय समुदायको पनि धेरै महत्वपूर्ण भूमिका हुने जिकिर गरे। त्यस्तै जलवायु परिवर्तनको असर र प्रभाव देखिएको विश्व समूदायको ध्यानाकर्षण गराउने कार्यक्रम रहेको प्रवक्ता सापकोटाले बताए। अल्पविकसित राष्ट्रको अध्यक्ष नेपाल भएकाले प्रधानमन्त्रले सम्बोधन गर्ने र विश्व समुदायको ध्यान केन्द्रित गर्ने उनको भनाइ छ। त्यस्तै प्रवक्ता सापकोटाले छोटो समय भएकाले संयुक्त राष्ट्रसंघको महासभाबाट फर्केर आएर समय नभ्याउने भएकाले सिधै चीन जाने र यस्तो प्रचलन अन्य देशमा पनि रहेको धारणा राखे। चीनमा हिल्सा, अरनिको राजमार्ग, विभिन्न नाका, ट्रान्समिशन लाइन, कृषि क्षेत्र, व्यापार वाणिज्य क्षेत्रमा समझदारी बन्ने उनले बताए। प्रवक्ता सापकोटाले 'जनतासँग माओवादी विशेषरूपान्तरण अभियान सफलतापूर्वक अघि बढिरहेको र माओवादी तथा माओवादी नेतृत्वको सरकारले गरेका कामका बारेमा जनताको घर घरमा पुगेर जानकारी गराइएको जानकारी दिए। उनले पार्टीमा विधान सम्मेलनभन्दा विशेष महाधिवेशनको धेरै महत्व रहेको बताए।"
संयुक्त राष्ट्रसंघको महासभामा भाग लिन प्रधानमन्त्री दाहाल अमेरिका प्रस्थान,"काठमाडौं : प्रधानमन्त्री पुष्पकमल दाहाल अमेरिका प्रस्थान गरेका छन्। संयुक्त राष्ट्रसंघको महासभामा भाग लिन प्रधानमन्त्री दाहाल शनिबार साँझ न्युयोर्क प्रस्थान गरेका हुन्। प्रधानमन्त्री दाहाललाई सभामुद देवराज घिमिरे, उपप्रधान एवं रक्षामन्त्री पूर्णबहादुर खड्कालगायतले बिदाइ गरेका थिए। प्रधानमन्त्री दाहालले संयुक्त राष्ट्रसंघको महासभामा सम्बोधन गर्ने कार्यक्रम छ। उनको विभिन्न राष्ट्रका प्रमुखहरूसँग साइडलाइन वार्तासमेत तय भएको परराष्ट्र मन्त्रालयले जनाएको छ। प्रधानमन्त्री दाहाल न्युयोर्कबाट असोज ५ गते चीन प्रस्थान गर्ने कार्यक्रम छ।"
कार्यवाहक प्रधानमन्त्रीको जिम्मा पूर्णबहादुर खड्कालाई,काठमाडौं : कार्यवाहक प्रधानमन्त्रीको जिम्मेवारी उपप्रधानमन्त्री तथा रक्षामन्त्री पूर्णबहादुर खड्कालाई दिइएको छ। प्रधानमन्त्री पुष्पकमल दाहाल संयुक्त राज्य अमेरिकाको न्युयोर्कमा आयोजना हुने संयुक्त राष्ट्रसंघको ७८औं महासभामा भाग लिन आज त्यसतर्फ प्रस्थान गरेका छन्। प्रधानमन्त्री दाहाल न्यूयोर्कबाटै जनवादी गणतन्त्र चीनको औपचारिक भ्रमणमा जाने कार्यक्रम रहेको छ। प्रधानमन्त्रीको अनुपस्थितिमा उनले गर्ने दैनिक प्रशासनिक कार्य उपप्रधानमन्त्री तथा रक्षामन्त्री खड्काले सम्हाल्ने गरी जिम्मेवारी तोकिएको राष्ट्रपतिको कार्यालयले जनाएको छ।
"चिकित्सक कुटपिट प्रकरण : अस्पतालमा रोकियो सेवा, बिरामीले पाएनन् उपचार","हेटौंडा : बागमती प्रदेशको राजधानीमा रहेको हेटौंडा अस्पतालमा स्वास्थ्य सेवा प्रभावित भएको छ। गत बुधबार भएको डाक्टर कुटपिटको घटनालाई लिएर शुक्रबारदेखि अस्पतालमा कार्यरत स्वास्थ्यकर्मीहरूले आकस्मिकबाहेकका सबै सेवाहरू ठप्प गरेका छन्। अस्पतालमा ओपीडी सेवा बन्द भएपछि अस्पतालमा सेवा लिन आउनेहरू उपचार नपाई घर फर्किन बाध्य भए। अस्पतालमा सेवा लिन आएका स्थानीय सन्तोष अर्यालले अस्पताल बन्द हुँदा सर्वसाधारण मारमा परेको भन्दै गुनासो गरे। अस्पतालका प्रशासन प्रमुख चिन्ताहरि बाँस्तोलाका अनुसार अस्पतालमा दैनिक १५१६ सय जना पुर्जी काटेर नै उपचार गर्ने गरेका छन्। उनले भने, शुक्रबार ओपीडी सेवा बन्द भए पनि आकस्मिक सेवा भने बन्द छैन। शुक्रबार आकस्मिक सेवामा २ सय १९ जनाले उपचार गराएको उनले बताए। नेपाल चिकित्सक संघमा आबद्ध सबै संघसंस्थाका प्रतिनिधिले मकवानपुरको प्रमुख जिल्ला अधिकारीलाई सामूहिक पत्राचार गर्दै घटना भएको ४८ घण्टा बितिसक्दा पनि प्रहरीले दोषीलाई कारबाही नगरेको भन्दै शुक्रबारबाट आकस्मिकबाहेकको सबै सेवा बन्द गर्ने निष्कर्षमा पुगेको समेत जनाएको थियो। गत महिना डेंगु संक्रमणको कारण मृत्यु भएका हेटौंडा उपमहानगरपालिका १२ का ४१ वर्षीय राजेश प्रधानको उपचारमा लापरबाही भएको भन्दै उनका आफन्तहरूले गत बुधबार डा विकास थापा तथा प्रशान्त बिडारीमाथि कुटपिट गरेका थिए। हेटौंडा अस्पतालका डा हरि खड्काले भने, डाक्टरमाथि भएको कुटपिटको घटनाले समग्र स्वास्थ्य सेवामा अहोरात्र खटिने स्वास्थ्यकर्मी निकै असुरक्षित रहेको देखाएको छ। आगामी आन्दोलनका कार्यक्रम नेपाल चिकित्सक संघले जे निर्णय गर्छ त्यसकै आधारमा अघि बढ्ने उनले बताए। नेपाल चिकित्सक संघ नारायणी शाखाका अध्यक्ष डाक्टर मनोजकुमार गुप्ताले स्वास्थ्यकर्मीमाथि भएको आक्रमणले समग्र स्वास्थ्यकर्मी त्रसित स्थितिमा रहेको बताए। आगामी दिनमा देशभर यस्ता घटना दोहोरिन नदिन र निरुत्साहित पार्न घटनामा संलग्नलाई हदैसम्मको कारबाही हुनुपर्ने उनले बताए। नेपाल चिकित्सक संघले भने बिहीबार सोही घटनालाई लिएर प्रधानमन्त्री पुष्पकमल दाहाल प्रचण्डलाई ज्ञापनपत्रसमेत बुझाएको थियो। संघको ज्ञापनपत्र बुझ्दै प्रधानमन्त्री पुष्पकमल दाहाल प्रचण्डले चिकित्सकमाथि आक्रमण गर्नेलाई कानुनबमोजिम कारबाही गर्ने प्रतिबद्धता जनाएको संघका उपाध्यक्ष डाप्रकाश बुढाथोकीले बताए। जिल्ला प्रहरी कार्यालय मकवानपुरले भने हालसम्म पाँच जनालाई पक्राउ गरेको छ। जिल्ला प्रहरी कार्यालय मकवानपुरका प्रवक्ता एवं डीएसपी लक्ष्मी भण्डारीका अनुसार हालसम्म डाक्टरमाथि कुटपिट गर्ने मृतककी श्रीमती रमा प्रधान, छोरा रोहित प्रधान, छोरी रमिता प्रधान र भतिज अनुप प्रधानलाई पक्राउ गरेका हो। पक्राउ परेकाहरूलाई जिल्ला अदालत मकवानपुरबाट तीन दिनको म्याद थप गरी अनुुसन्धान भइरहेको उनले बताए। स्वास्थ्यकर्मीहरूले भने घटनामा सार्वजनिक भएको सीसीटीभी फुटेजमा प्रस्ट सबै देखिएको भए तापनि पक्राउ गर्न प्रहरीले आनाकानी गर्दै आएको आरोप लगाउँदै आएको छ। स्वास्थ्यकर्मीहरूले उक्त घटनामा योजना बनाउनेहरू अझै खुल्ला रूपमा सार्वजनिक रूपमा हिँडडुल गरिरहेको र जिल्ला प्रहरी कार्यालयभित्रै समेत चिकित्सकलाई धम्कीसमेत दिएकोले काम गर्ने वातावरण नै नरहेको बताउँदै आएको छ।"
विदेशमा रहेका युवाको भविष्य नसोचिकन नेपालको परिवर्तन र रूपान्तरण हुँदैन : प्रचण्ड,"हामीले एकातिर युवामा रहेका ज्ञान, सीप, दक्षता, क्षमता र अनुभवलाई सदुपयोग गर्दै राष्ट्र निर्माणमा परिचालन गर्नुपरेको छ, अर्कोतिर युवाहरूलाई देशभित्रै आशा, भरोसा र सपना जागृत गराउनुपर्ने जिम्मेवारी हाम्रो काँधमा छ। प्रधानमन्त्री प्रचण्डले भने, विदेशमा रहेका लाखौं नेपाली युवाहरूको भविष्यबारे नसोचिकन देशको परिवर्तन, विकास र रूपान्तरण सम्भव छैन। काठमाडौं : प्रधानमन्त्री पुष्पकमल दाहाल प्रचण्डले सकारात्मक परिणाम निकाल्नका निम्ति युवाको उत्साह र सहभागिताको आवश्यकता रहेको बताएका छन्। शनिबार नेपाल युवा उद्यमशीलता शिखर सम्मेलन२०८० लाई सम्बोधन गर्दै उनले युवाको सार्थक सहभागिताका लागि सरकारले रणनीतिक रूपमा काम गर्दै आएको बताएका हुन्। चालु आर्थिक वर्ष २०८०८१ लाई सरकारले युवा उद्यमशीलता वर्षको रूपमा मनाउने घोषणा गरेको कुरा यहाँहरूलाई अवगत नै छ। नेपाली युवालाई स्वदेशमा नै भविष्य देखाउनका निमित्त सहुलियतपूर्ण कर्जा सहजीकरण, युवामैत्री लगानी वातावरण निर्माण, स्टार्टअप, नवप्रवर्तन र उद्यमशीलतालाई प्राथमिकतामा राखिएको छ। यसबाट सकारात्मक परिणाम निकाल्नका निम्ति युवाको उत्साह र सहभागिताको पनि उत्तिकै आवश्यकता रहन्छ। यसको लागि म सम्पूर्ण नेपाली युवालाई विशेष अपील गर्दछुउनले भने। दिगो विकास लक्ष्य, योजना आयोगको प्रतिवेदन, राष्ट्रिय युवा नीति र सरकारले निर्दिष्ट गरेको योजना र कार्यक्रमलाई समयानुकूल बनाउँदै नेपाली युवालाई भविष्यका कर्णाधार मात्र नभएर वर्तमानका हिस्सेदार बनाउने कुरामा सरकार प्रतिबद्ध रहेको उनको भनाई छ। यस सम्मेलनले युवाहरूको चौतर्फी विकासमा महत्वपूर्ण योगदान पुग्ने प्रधानमन्त्रीले विश्वास व्यक्त गरे। विदेशमा रहेका लाखौं नेपाली युवाहरूको भविष्यबारे नसोचिकन देशको परिवर्तन, विकास र रूपान्तरण सम्भव नभएको उनको भनाई छ। हामीले एकातिर युवामा रहेका ज्ञान, सीप, दक्षता, क्षमता र अनुभवलाई सदुपयोग गर्दै राष्ट्र निर्माणमा परिचालन गर्नुपरेको छ, अर्कोतिर युवाहरूलाई देशभित्रै आशा, भरोसा र सपना जागृत गराउनुपर्ने जिम्मेवारी हाम्रो काँधमा छ। प्रधानमन्त्री प्रचण्डले भने, विदेशमा रहेका लाखौं नेपाली युवाहरूको भविष्यबारे नसोचिकन देशको परिवर्तन, विकास र रूपान्तरण सम्भव छैन। त्यसैले यसपटक के गरी उनीहरूको हितरक्षा हुन्छ, के गरी उनीहरूको सुरक्षा र आत्मसम्मान हुन्छ, के गरी देशभित्रै रोजगारी सिर्जना गर्न सकिन्छ, सरकार त्यस दिशामा गम्भीरतापूर्वक लागिरहेको छ। उनले वर्तमान सरकारले सामाजिक न्यायको क्षेत्रमा महत्वपूर्ण प्रयास अगाडि बढाएको उल्लेख गरे। विदेशमा रहेका लाखौं युवाहरूलाई सामाजिक सुरक्षा कोषमा आवद्ध गर्ने प्रक्रिया पनि सुरू भएको उनले बताए। केही महिनाभित्र विदेशमा रहेका २५ लाख नेपाली युवाहरूलाई कोषमा आवद्ध गर्ने लक्ष्य लिएका छौं।उनले भने,देशको अनौपचारिक क्षेत्र र स्वरोजगार क्षेत्रमा क्रियाशील श्रमिकहरूलाई योगदानमा आधारित सामाजिक कार्यक्रममा आवद्ध गर्ने प्रक्रियाले तीव्रता पाएको छ। यो कार्यक्रमलाई थप प्रभावकारी बनाएर युवाहरूले देशभित्रै भविष्य देख्ने वातावरण निर्माण गर्ने जिम्मेवारी पनि हाम्रै काँधमा छ। सात दशक लामो सङ्घर्षपछि संविधानसभाबाट जारी भएको संविधानले शिक्षा, स्वास्थ्य र रोजगारीलाई नागरिकको मौलिक हकको रूपमा ग्यारेन्टी गरेको उनको दाबी छ। उनले भने, सरकारले संघीय शिक्षा ऐन, संघीय निजामती सेवा ऐन लगायतका महत्वपूर्ण ऐन संसदमा प्रस्तुत गर्ने निर्णय गरिसकेको छ। यी ऐनहरूको निर्माणले संविधानप्रदत्त मौलिक हकको कार्यान्वयनसहित संघीय लोकतान्त्रिक गणतन्त्रलाई सुदृढ र कार्यान्वयन गर्न महत्वपूर्ण योगदान पुग्नेछ। उनले सम्मेलनले निकालेका जायज र सकारात्मक निष्कर्षलाई सरकारका तर्फबाट कार्यान्वयन गर्ने प्रतिबद्धता व्यक्त गरे।"
संयुक्त राष्ट्रसंघीय महासभामा नेपालको शान्ति प्रक्रिया टुङ्गाउनका लागि अपिल गर्छु : प्रचण्ड,"काठमाडौं : प्रधानमन्त्री पुष्पकमल दाहाल 'प्रचण्ड'ले संयुक्त राष्ट्रसंघीय महासभामा नेपालको शान्तिप्रक्रिया टुङ्गाउनका लागि अन्तराष्ट्रिय समूदायसँग अपिल गर्ने बताएका छन्। शनिबार पार्टी कार्यालय पेरिसडाँडामा आयोजित पोष्टबहादुर बोगटीको नवौं स्मृति कार्यक्रममा माओवादी केन्द्रका अध्यक्ष प्रचण्डले शान्ति प्रक्रियालाई टुङ्गाएर सफल उदाहरण प्रस्तुत गर्नुपर्ने भन्दै यसका लागि अन्तराष्ट्रिय समूदायसँग अपिल गर्ने बताएका हुन्। जलवायु परिवर्तनले नेपाल जस्तो पर्वतीय मुलुकमा पारेको असरप्रति पनि अन्तराष्ट्रिय समूदायको ध्यानाकर्षण गराइने उनको भनाई छ। प्रधानमन्त्री प्रचण्डले चीन भ्रमणका क्रममा दुई पक्षीत हित लगाएत भौतिक पूर्वाधार , ऊर्जा क्षेत्र नयाँ नाका खोल्ने, कृषि क्षेत्र र व्यापार घाटाका बिषयमा छलफल हुने र केहि बिषयमा सहमति र समझदारी बन्ने जिकिर गरे। आफ्नो भ्रमण राष्ट्रिय हितलाई केन्द्रमा राख्ने गरि नै हुने उनको भनाई छ। प्रचण्डले आफूले सरकारको नेतृत्व गरिरहँदा सुशासन समृद्धि लगाएतमा नयाँ फड्को हान्नका लागि तयारी गरिरहेको पनि बताए।"
प्रधानमन्त्री प्रचण्डद्वारा नागरिक उड्डयन प्राधिकरणको नवनिर्मित भवन उद्घाटन,"काठमाडौं : नेपाल नागरिक उड्डयन प्राधिकरणको सिनामंगलस्थित प्रधान कार्यालयको नवनिर्मित भवनको शुक्रबार उद्घाटन भएको छ। प्रधानमन्त्री पुष्पकमल दाहाल प्रचण्डले एक समारोहबीच नवनिर्मित भवन उद्घाटन गरेका हुन् । उद्घाटन समारोहलाई सम्बोधन गर्दै प्रधानमन्त्री प्रचण्डले नेपालको हवाइ सुरक्षामा सबैको गम्भीर चासो र गम्भीरता हुनुपर्ने बताएका छन्। उनले भने,नेपालको हवाइ सुरक्षामा हामी सबैको गम्भीर चासो र गम्भीरता हुनुपर्दछ। प्राधिकरणको तर्फबाट हवाइ सुरक्षाका निम्ति महत्वपूर्ण प्रयासहरू भएका छन्, यद्यपि, ती प्रयासहरू जोखिम न्यूनिकरणका दृष्टिले पर्याप्त छैनन्। आइसिएओले प्रतिपादन गरेको हवाइ सुरक्षा सम्बन्धी विश्वव्यापी मापदण्डप्रति नेपाल प्रतिवद्ध रहेको विश्वास दिलाउँदै यसका लागि नीतिगत, कानुनी, संस्थागत र संरचनागत सुधारमा ठोस पहल लिइनेसमेत स्पष्ट गर्दछु। विगतमा एउटा मात्र अन्तर्राष्ट्रिय विमानस्थल रहेकोमा २०७९ सालमा मात्रै पोखरा र भैरहवा गरी थप २ अन्तर्राष्ट्रिय विमानस्थलको निर्माण कार्य सम्पन्न भई उद्घाटनसमेत भइसकेको बताए । उनले सञ्चालनमा आइसकेका विमानस्थलहरू पूर्ण कार्यक्षमतामा सञ्चालनका निम्ति सरकारले आफ्नो तर्फबाट आवश्यक पहल र अग्रसरता लिइरहेको जानकारी गराए। उनले भने,पहाडी जिल्लाहरूसहित देशभरिमा ३० वटा विमानस्थलले हवाइ सेवा प्रदान गरिरहेका छन्, यद्यपि यी विमानस्थलको पूर्वाधार विकास, अत्याधुनिक उपकरणहरूको प्रबन्ध लगायतका विषयमा गम्भीर ध्यान दिनुपर्ने आवश्यकता छ। प्राधिकरणले आगामी दिनमा यस क्षेत्रमा थप मेहेनत गर्ने विश्वास लिएको छु। त्रिभुवन विमानस्थलको आधुनिकीकरण गर्ने गुरूयोजना अन्तिम चरणमा पुगेको जानकारी पाउँदा खुसी लागेको बताए। उनले कामलाई तीव्रताका साथ अगाडि बढाउन प्राधिकरणलाई निर्देशित दिए। प्रधानमन्त्री प्रचण्डले निजगढ अन्तर्राष्ट्रिय विमानस्थलको सन्दर्भमा विज्ञ समूहबाट प्राप्त सुझावका आधारमा निर्माण कार्य अगाडि बढाउन मन्त्रिपरिषद् बैठकबाट ठोस निर्णय लिइने बताए । उनले भने, निजगढ अन्तर्राष्ट्रिय विमानस्थलको सन्दर्भमा विज्ञ समूहबाट प्राप्त सुझावका आधारमा निर्माण कार्य अगाडि बढाउन मन्त्रिपरिषद् बैठकबाट ठोस निर्णय लिइनेसमेत म यहाँहरूलाई जानकारी गराउन चाहन्छु। पूर्वाधार विकास र हवाइ सुरक्षामा प्राधिकरणले लिएको पहलप्रति आभार व्यक्त गर्दछु। प्राधिकरणको ३० रोपनी जग्गामध्ये करिब १२ रोपनी क्षेत्रफललाई विकास गरी ४ रोपनी २ आना जग्गामा १८ हजार ७ सय २१ वर्गमिटर बिल्टअप एरिया भएको तीनतले बेसमेन्टसहित १२ तले भवन निर्माण सम्पन्न भएको हो। यस भवनको निर्माणकार्य प्राधिकरणले आफ्नै स्रोतमा मूल्य अभिवृद्धि करबाहेक १ अर्ब ८० करोड खर्च गरी नेपालकै एक आधुनिक सुविधायुक्त, कार्यालय भवन निर्माण गरेको हो। यस भवनमा कर्मचारी तथा सेवाग्राहीहरूलार्ई सहज रूपमा सेवा प्रवाह गर्ने तथा सेवा लिने अन्तर्राष्ट्रिय स्तरको वातावरण उपलब्ध गराइएको प्राधिकरणले जनाएको छ। यस भवनको दुईवटा बेसमेन्टमा ६५ वटा कार, १ सय २० वटा मोटरसाइकल तथा २४ वटा साइकल पार्किङ गर्ने क्षमता भएको र फरक क्षमता भएका व्यक्तिमैत्री हुने गरी निर्माण गरिएको छ। यस भवनमा चार वटा लिफ्ट, सार्वजनिक सुनुवाइ प्रणाली, आगो नियन्त्रण गर्ने प्रणाली, सीसीटीभीलगायत अत्याधुनिक प्रविधि जडान गरिएको छ। पूर्णरूपमा वातानुकूलित कक्षहरूमा करिब ४ सय जना कर्मचारीले दैनिक कार्य गर्न सक्ने गरी निर्माण गरिएको प्राधिकरणले जनाएको छ।"
अमेरिका र चीनको भ्रमणमा जानुअघि राष्ट्रपतिसँग प्रधानमन्त्रीको भेट,काठमाडौं : प्रधानमन्त्री पुष्पकमल दाहाल प्रचण्डले राष्ट्रपति रामचन्द्र पौडेलसँग भेट गरेका छन् । शनिबार राष्ट्रपति भवन शीतलनिवासमा पुगेर प्रधानमन्त्री प्रचण्डले संयुक्त राष्ट्र संघको महासभामा अमेरिकाको न्यूयोर्कमा जाने र चीन भ्रमणका बारेमा जानकारी गराएको प्रचण्डको सचिवालयले जनाएको छ। प्रचण्डले आफूले महासभामा उठाउने विषयको बारेमा पनि जानकारी गराएका छन्। प्रचण्ड शनिबार साँझ ६ बजे संयुक्त राष्ट्रसंघको मुख्यालय न्यूयोर्क प्रस्थान गर्न लागेका हुन्। अमेरिकाबाट असोज ५ गते सीधै चीन जानेछन्।
संयुक्त राष्ट्रसंघको महासभामा भाग लिन प्रधानमन्त्री प्रचण्ड आज साँझ न्युयोर्क प्रस्थान गर्दै,"काठमाडौं : प्रधानमन्त्री पुष्पकमल दाहाल प्रचण्ड संयुक्त राष्ट्रसंघको ७८ औँ महासभामा भाग लिन आज न्युयोर्क प्रस्थान गर्दैछन्। शनिबार साँझ ६ बजे संयुक्त राष्ट्रसंघको मुख्यालय अमेरिका प्रस्थान गर्न लागेका हुन्। परराष्ट्र मन्त्रालयका अनुसार असोज ४ गते प्रधानमन्त्री प्रचण्डले राष्ट्रसंघको महासभालाई सम्बोधन गर्नुहुने कार्यतालिका रहेको छ। विश्वासको पुनर्निर्माण र विश्वव्यापी एकताको पुनर्निर्माण : २०३० एजेन्डा र यसको दिगो लक्ष्यमा सबैका लागि शान्ति, समृद्धि, प्रगतिका लागि द्रुत कार्य शीर्षकमा प्रधानमन्त्री प्रचण्डले सम्बोधन गर्नेछन्। प्रचण्डले महासभामा सरकार प्रमुखको हैसियतमा सहभागी भई नेपाली मौलिकताको लोकतन्त्र, समावेशी शासन प्रणालीको अभ्यास र समुन्नत नेपालको निर्माणमा हाम्रो प्रयासका विषयहरूलाई विश्व समुदायमाझ मुखरित गर्ने बताएका छन्। यसैगरी यसवर्ष दिगो विकास, जलवायु परिवर्तन, विश्वव्यापी महामारीका कारण सिर्जित स्वास्थ्य चुनौतीहरू, दिगो विकासका लक्ष्य हासिल गर्न वित्तीय प्रबन्ध लगायतका संयुक्त राष्ट्रसंघका सदस्य मुलुकहरूका साझा चासो एवं सरोकारका विषयहरूमा गहन रूपमा छलफल हुने गरी साइडमा आयोजना हुने विभिन्न उच्चस्तरीय बैठकहरूमा सहभागी हुने संसदलाई उनले जानकारी दिए। अमेरिकामा रहँदा उनेले राष्ट्रसंघको दिगो विकास लक्ष्यसम्बन्धी शिखर सम्मेलन र जलवायु महत्वाकाङ्क्षा शिखर सम्मेलनमा पनि सम्बोधन गर्ने कार्यक्रम रहेको छ। प्रचण्डले राष्ट्रसंघका महासचिव एन्टोनियो गुटेर्रेससँग भेटवार्ता गरी आपसी हित र शान्ति सेनामा नेपालको प्रगतिको समीक्षा गर्ने जानकारी दिए। संसदमा प्रचण्डले भने,नेपालले हासिल गरेका राजनीतिक उपलब्धिहरूबारे अवगत गराउने, शान्ति प्रक्रियालाई तार्किक निष्कर्षमा पुर्याउने नेपालको प्रयासमा अन्तर्राष्ट्रिय समुदायको सद्भाव लिने, अतिकम विकसित मुलुकबाट दिगो र स्थायी रूपमा स्तरोन्नति हुन आइपरेका चुनौतीहरूबारे विश्व समुदायको ध्यानाकर्षण गर्ने, अल्पविकसित मुलुकहरूको समूहको अध्यक्षको हैसियतले यो समूहका सदस्य राष्ट्रहरूले झेल्दै आएका विशिष्ट चुनौतीहरूबारे आवाज उठाउने, जलवायु परिवर्तनबाट नेपालजस्तो पर्वतीय मुलुकमा परेको गहिरो र दूरगामी प्रभावहरू लगायतका नेपालका लागि चासोका विषय र प्राथमिकताहरूप्रति विश्व समुदायको ध्यानाकर्षण गराउने तयारी छ। प्रधानमन्त्री प्रचण्डले असोज २ मा संयुक्त राज्य अमेरिकाका राष्ट्रपति जो वाइडेनले आयोजना गर्ने जलपान कार्यक्रममा समेत सहभागी हुनेछन्। अमेरिकाबाट असोज ५ गते सीधै चीन जानेछन्।"
सोलुखुम्बुमा भालुको आक्रमणबाट एक जनाको मृत्यु,"सोलुखुम्बु : सोलुखुम्बुको महाकुलुङ गाउँपालिका१ खिरौलेमा भालुको आक्रमणबाट एक जनाको मृत्यु भएको छ। मृत्यु हुनेमा ५३ वर्षीय पेम्बा वाङ्छु शेर्पा रहेको जिल्ला प्रहरी कार्यालय सोलुखुम्बुले जनाएको छ। शनिबार दिउँसो २ बजे मकै बारीमा जाँदा शेर्पालाई भालुले आक्रमण गरेको थियो। भालुको आक्रमणबाट टाउको, पेट, छाती लगायतको भागमा गम्भीर चोट लागेका शेर्पाको महाकुलुङ प्राथमिक अस्पताल बुङमा मृत्यु भएको प्रहरीले जनाएको छ। घाइते अवस्थामा स्थानीयले उद्धार गरेर अस्पताल पुर्याउने बित्तिकै शेर्पाको ज्यान गएको बताइएको छ। स्थानीयका अनुसार गएराति भालुले मकैबालीमा क्षति पुर्याएको थियो। उक्त मकैको ढोड उठाउन जाने क्रममा बारीमै बसेको भालुले शेर्पालाई दिउँसै आक्रमण गरेको हो। शेर्पाको शव अहिले महाकुलुङ प्राथमिक अस्पताल बुङमै राखिएको छ। घटनाका विषयमा थप अनुसन्धान भइरहेको जिल्ला प्रहरी कार्यालय सोलुखुम्बुले जनाएको छ।"
युवाहरूले निकाले इन्धनविरोधी मार्च पास,"काठमाडौं : युवाहरूले ललितपुरमा इन्धनविरोधी मार्च पास गरेका छन्। उनीहरूले जावलाखेलदेखि पाटन दरबार स्क्वायरसम्म मार्चपास गरेका थिए। खनिज इन्धनले जलवायु परिवर्तनमा नकारात्मक असर पारेको र यसले पृथ्वीलाई नै खतरामा पारेको भन्दै युवाहरूले दबाबस्वरुप मार्चा पास गरेको हो। विभिन्न संघसंस्थाले संयुक्तरूपमा आयोजना गरेको मार्च पासमा खनिज इन्धन अन्त्य गर्न माग गरेका थिए। नेपालमा तेलको पाइपलाइन होइन, उचित लाइफलाइन चाहियो भन्दै उनीहरूले नारा लगाएका थिए।"
वीरगन्जमा डेंगु नियन्त्रणका लागि 'खोज र नष्ट' अभियान,"वीरगन्ज : पछिल्लो एक सातामा वीरगन्जमा डेंगुको संक्रमण ह्वात्तै बढेपछि वीरगन्ज महानगरपालिकाले डेंगुको प्रकोप नियन्त्रणका लागि 'खोज र नष्ट' अभियान चलाएको छ। महानगरपालिकाको स्वास्थ्य महाशाखा र सरसफाई शाखाको टोलीले विगत एक सातायतादेखि डेंगु सार्ने लामखुट्टे र त्यसको लार्भाको बासस्थान पहिचान गर्दै त्यसलाई नष्ट पार्न अभियान चलाएको हो। यसका साथै महानगरपालिकाको टोलीले बाहिरबाट लामो दूरी तय गरेर वीरगन्ज आउने यात्रुवाहक बसभित्र कीटनाशक विषादी बायो डाट छर्ने काम शनिबारदेखि सुरु गरेको छ। अभियान अन्तर्गत महानगरको टोलीले डेंगु सार्ने लामखुट्टे र त्यसको लार्भाको बासस्थान रहने गाडीका पुराना टायर पसल र ग्यारेजहरूमा पुगेर पानी जमेका टायरहरू हटाउने गरेको स्वास्थ्य महाशाखाका सहसंयोजक अनिशकान्त कुशवाहाले बताए। त्यसक्रममा शनिबार बिहान सम्म विभिन्न स्थानका टायर पसल र ग्यारेजमा गरि ५ सय ७३ वटा पुराना टायरमा जमेको पानीमा डेंगु सार्ने लामखुट्टे र त्यसको लार्भा भेटिएको कुशवाहाले जानकारी दिए। डेंगु सार्ने लामखुट्टे र त्यसको लार्भाको बासस्थान भएका जोखिमपूर्ण क्षेत्र (टायर पसल,ग्यारेज, सरकारी कार्यालय, बाहिरबाट आउने यात्रुवाहक बस , घरका पानीट्यांकी , गमला इत्यादि) मा पुगेर डेंगु सार्ने लामखुट्टे र त्यसको लार्भा मार्ने बायोडाट नामक विषादी छर्कने काम भइरहेको उनले बताए। टायर पसल र ग्यारेजमा टायरमा जमेको पानी फाल्ने र सम्बन्धित पसलेलाई टायरमा पानी जम्न नदिने गरी टायर भण्डारण गर्न सचेत गराइएको उनले बताए। यससँगै स्थानीयको छतमा रहेका ओभर हेड ट्यांकी, गमला, एसी, पानीका बोतल आदिमा डेंगु सार्ने लामखुट्टे र त्यसका लार्भा खोजेर नष्ट गर्ने गरिएको जानकारी उनले गराए। यसकासाथै बाहिरबाट लामो दूरी तय गरि वीरगन्जमा आउने यात्रुवाहक बसमा पनि बायोडाट विषादी छर्कन सुरु गरिएको जानकारी उनले दिए। शनिबार ८२ वटा बसभित्र बायोडाट विषादी छर्क गरिएको उनले बताए। नारायणी अस्पतालका सूचना अधिकारी डाक्टर उदयनारायण सिंहका अनुसार वीरगन्जका क्लिनिक र अस्पतालहरूमा गत साउनदेखि नै डेंगुको बिरामी उपचारका लागि आउन थालेका थिए। तर भदौ तेस्रो साता यता भने बिरामीको संख्या ह्वात्तै बढेको अवस्था रहेको डाक्टर सिंहले बताए। महानगरपालिकाको स्वास्थ्य महाशाखाका सहसंयोजक कुशवहाका अनुसार वीरगन्जमा भदौ २३ देखि शनिबार बिहानसम्म ३१ जनामा डेंगुको संक्रमण भेटिएको छ। यहाँ रहेका अस्पताल र क्लिनकहरूमा उपचारका लागि आएका बिरामीहरूमा स्वास्थ्य परीक्षण गर्ने क्रममा उनीहरूमा डेंगुको संक्रमण पुष्टि भएको कुशवाहाले बताए। तीमध्ये वीरगन्जका २२ जना, अन्य जिल्लाका ६ जना र बाँकी ३ जना भारतीय नागरिक रहेको उनले बताए। नारायणी अस्पतालमा हाल डेंगुको संक्रमण भएका दुई जना बिरामी उपचाररत रहेको डाक्टर सिंहले बताए। अन्य संक्रमतिमध्ये केही उपचारपश्चात निको भएको र केहीले भने घरमै रहेर औषधी सेवन गरिरहेको डाक्टर सिंहले बताए।"
नुवाकोटको शिवपुरीमा अध्यक्षसँग वृद्धवृद्धा कार्यक्रम,"नुवाकोट : नुवाकोटको शिवपुरीमा अध्यक्षसँग वृद्धवृद्धा कार्यक्रम सञ्चालन भएको छ। सो कार्यक्रममा सेवा क्षेत्रमा रहेका ६० वर्षमाथि उमेरका जेष्ठ नागरिकको निःशुल्क स्वास्थ्य परीक्षण, औषधिको व्यवस्थापन लगायतका सेवा राखिएको छ। केन्द्र तथा प्रदेश सरकारबाट पाउने ९८ प्रकारका औषधिबाहेक सुगर, प्रेसरसहित १६ प्रकारको औषधि निःशुल्क वितरण गरिएको अध्यक्ष गोविन्द थपलियाले जानकारी दिए। स्थानीय सिक्रे स्वास्थ्य चौकीबाट सो सेवा सुरु भएको गाउँपालिकाले जनाएको छ।"
बालबालिकाले नै गरे बालविवाहको विरोध,"मकवानपुरको राक्सिराङ गाउँपालिका६ को सिलिङ्गेस्थित श्री राष्ट्रिय माध्यमिक विद्यालयका विद्यार्थीहरूले वडाका विभिन्न गाउँ पुगेर नारा लगाउँदै जनचेतना फैलाउन यही भदौ २९ गये सो र्याली आयोजना गरेका हुन् । सिलिङ्गे : चेपाङ समुदायका बालबालिकाले बालविवाहको विरोध गरेका छन् । ५९ औं राष्ट्रिय बालादिवसका अवसरमा एक र्यालीको आयोजना गरी सो विरोध जनाएका हुन् । मकवानपुरको राक्सिराङ गाउँपालिका६ को सिलिङ्गेस्थित श्री राष्ट्रिय माध्यमिक विद्यालयका विद्यार्थीहरूले वडाका विभिन्न गाउँ पुगेर नारा लगाउँदै जनचेतना फैलाउन यही भदौ २९ गये सो र्याली आयोजना गरेका हुन् । राष्ट्रिय माविमा अति सीमान्तकृत समुदाय चेपाङ र तामाङ समुदायका आठ सयभन्दा बढी विद्यार्थी अध्ययनरत छन् । त्यसमा पनि बालिकाको संख्या अत्यधिक छ । तर, बालविवाहका कारण उनीहरूको पढाइ बिचैमा रोकिने गरेको छ । त्यसको विरोधस्वरूप बालबालिकाले 'बालविवाहको अन्त्य गरौं' लेखिएको प्लेकार्डसहित र्याली निकालेका छन् । कार्यक्रमका प्रमुख अतिथि तथा वडाध्यक्ष अक्कल बहादुर मोक्तानले पनि सोही र्यालीमा सहभागी भई बालविवाहको विरोध जनाए । कार्यक्रममा उनले सम्पूर्ण बालबालिकालाई अध्ययनमा ध्यान दिन सुझाए । उनले भने, 'बालविवाहका कारण हाम्रो पढाइ अधुरो हुन्छ र यसले हाम्रो भविष्य पनि अन्धकार हुन्छ । त्यसैले सबै बालबालिकालाई म बालविवाहको विरोध गरि अध्ययनमा ध्यान दिन आग्रह गर्दछु ।' यसका लागि अभिभावकलाई पनि सचेत हुन सुझाए । उनले थपे 'म अब यस विद्यालायका विद्यार्थीको अन्तर्निहित प्रतिभालाई उजागर गर्नका लागि पनि हरेक खालको सहयोग गर्नेछु ।' त्यसैगरी कार्यक्रममा विद्यालायका प्रधानाध्यापक लालमाया प्रजाले पनि बालविवाहका कारण नै चेपाङ समुदाय पछि परेको बताइन् । उनले भनिन्, 'बालविवाहकै कारण चेपाङ समुदाय पछि परेको छ । यसलाई हटाउन विद्यालयको महत्त्वपूर्ण भुमिका हुन्छ । शिक्षामार्फत मेरो प्रयास पनि यही रहनेछ ।' त्यस्तै, विद्यालय व्यवस्थापन समितिका अध्यक्ष कमल चेपाङले पनि विव्यस को प्रयास पनि बालबालिकाको गुणस्तरीय शिक्षासँगै बालविवाहको अन्त्य गर्नु नै रहेको बताए ।"
चुल्होमा जलिरहेको अवस्थामा भेटिएकी महिलाको मृत्यु,विराटनगर : मोरङको ग्रामथानमा घरभित्रै चुल्होमा जलिरहेको अवस्थामा भेटिएकी महिलाको अस्पताल पुर्याउनसाथ मृत्यु भएको छ। मोरङ प्रहरीका प्रवक्ता डीएसपी रन्जनकुमार दाहालले ग्रामथान गाउँपालिका४ मोतीपुरकी अन्दाजी ४५ वर्षीया भेडियनदेवी माझीको मृत्यु भएको जानकारी दिए। प्रहरीका अनुसार भान्सा घरभित्र चुल्होमा खाना पकाइरहेकी उनलाई शनिबार बिहान ७:३० बजेतिर आगोमा परेर जलिरहेको अवस्थामा छोरीले देखेकी थिइन्। भान्सामै लडिरहेको र आगोले जलिरहेको घाइते अवस्थामा देखेपछि माझीलाई उद्धार गरेर उपचारका लागि विराटनगरको आर्या न्यूरो अस्पताल ल्याइएको थियो। अस्पताल ल्याइ पुर्याउन साथ चिकित्सकले मृत घोषित गरेको प्रहरीले जनाएको छ। परिवारका सदस्यले प्रहरीलाई दिएको जानकारी अनुसार माझीलाई उच्च रक्तचापको समस्या थियो। रक्तचापका कारण भान्सामै ढलेर चुल्होमा परेपछि आगोले जलेको हुनसक्ने प्रहरीको अनुमान छ। शवलाई पोस्टमार्टमका लागि विराटनगरको कोसी अस्पतालमा राखिएको छ। घटनाका सम्बन्धमा थप अनुसन्धान भइरहेको डीएसपी दाहालले बताए।
प्रधानमन्त्रीले संसदमा शान्ति सुव्यवस्था मिलाउँछु भनेकै दिन चार जनाको निर्ममतापूर्वक हत्या,"काठमाडौं : प्रधानमन्त्री पुष्पकमल दाहालले शुक्रबार संसदमा जवाफ दिँदै सरकार शान्ति सुव्यवस्था मिलाउन प्रतिबद्ध रहेको बताएका थिए। नेपाली कांग्रेसका सहमहामन्त्री महेन्द्र यादवमाथि खुकुरी प्रहार भएपछि प्रधानमन्त्रीले त्यस्तो प्रतिबद्धता जाहेर गर्नुपरेको थियो। तर त्यही रात संघीय राजधानीमै चार जनाको सामूहिक हत्या भयो। प्रहरी कार्यालयभन्दा केही सय मिटर नजिकै तीनकुने गैह्रीगाउँस्थित दिव्य सःमिलमा चार जनाको सामूहिक हत्या भएपछि प्रधानमन्त्रीको प्रतिबद्धतामाथि ठूलो प्रश्न चिन्ह खडा भएको छ। व्यस्त सडक छेउँमै चार जनको हत्या भएपछि राजधानीबासी त्रसित बनेका छन्। कतै केन्द्रीय राजधानी अपराधिक गतिविधि गर्ने थलो त बन्ने होइन? सर्वसाधारण यही प्रश्नले अक्रान्त बनेका छन्। केन्द्रीय राजधानीमै सुरक्षा दिन नसकेको भन्दै प्रहरीको समेत आलोचना सुरू भएको छ। गैह्रीगाउँकी ६० वर्षीय पवित्रा खड्काले शुक्रबार मोर्निङ वाक गरेर घर फर्किँदै गर्दा सामूहिक हत्या भएको थाहा पाएकी थिइन्। चार जनाको हत्या हुँदासमेत प्रहरीले थाहा नपाएकोप्रति उनी आक्रोशित बनिन्। राजधानीमा अपराधका घटनाहरू बढेको भन्दै उनी चिन्तित थिइन्। रात भएपछि नै हो चोरहरू, अपराधिहरू सक्रिय हुने। प्रहरीले रातको समयमा बढी सुरक्षा दिनुपर्ने हो। यो बेला कानुन लगाउने प्रहरी भने खोइ कहाँ हुन्छन्?,' उनले प्रश्न गरिन्। उनले सरकार पनि गतिलो नभएकोप्रति दुःख व्यक्ति गरिन्। तीनकुनेजस्तो व्यस्त ठाउँमा भएको सामूहिक हत्याले प्रहरी, प्रशासन र सरकारको सुरक्षा व्यवस्थामाथि प्रश्न उठेको छ। घटनास्थलभन्दा प्रहरी वृत्तहरू टाढा छैनन्। तर, यत्रो ठूलो घटना हुँदासम्म प्रहरीले के हेरेर बसेको थियो?,' गाउँबासीको साझा प्रश्न छ। पवित्रा थप्छिन्, 'यहाँ हामी पनि सुरक्षित छैनौं। असुरक्षा बढ्दै गएको यो ज्वलन्त उदाहरण हो।' कानुन कार्यान्वन गर्ने प्रहरी, प्रशासन र सरकारको कमजोरीका कारण दण्डहीनता मौलाएको स्थानीयको आरोप छ। 'देशमा दरो कानुन छैन। कानुन लागू गर्नेहरू पनि उस्तै छन्, उनले भनिन्, गरिखाने त आफ्नै देशमा हो। तर, असुरक्षाले देशमै बसेर गरी खाने अवस्था छैन। अपराधी मनोवृत्तिका मान्छेहरूका कारण साधारण जनताको पनि ज्यान जोखिममा रहेको उनको भनाइ छ। घटनामा संलग्न दोषीलाई प्रहरी, प्रशासनले पक्राउ गरेर कडा कारबाही गर्दै जनतालाई सुरक्षा दिएको महसुस गराउनुपर्ने स्थानीयको माग छ। सिनामंगलका ६५ वर्षीय दीपक थापा भन्छन्, 'तीनकुनेमा भएको हत्या यस क्षेत्रकै ठूलो घटना हो। रिसिबी, लेनदेन जे कारणले घटना घटे पनि दोषीलाई छिट्टै कानुनी दायरामा ल्याउनुपर्छ।' उनले प्रहरी, प्रशासनको संयन्त्रमाथि प्रश्न उठाए। 'काठमाडौंको चोकपिच्छे पुलिस, प्रशासन छन्। सीसी क्यामरा छन्। यत्रो ठूलो घटना हुँदा उनीहरूको नजर कहाँ हरायो?,' उनी प्रश्न गर्छन्। नेपालीहरूको ठूलो पर्वहरू नजिकिँदै गरेका बेला सुरक्षा व्यवस्था कडा पार्न उनले सरकारसँग माग गरे। 'प्रहरी रिङ रोडमा गस्ती गर्दै हिँडेको भए। यसरी घटना हुँदैन थियो, उनले भने, 'टोलमा कुनै घटना घट्दा प्रहरीलाई फोन गर्छौं। तर, समयमा पुलिस आइपुग्दैन। काठमाडौंमा बसेर के गर्नु? अपराधी भागेर कहाँ पुगिसकेका हुन्छन्। घटना भएपछि प्रहरी आइपुग्छन्। यस कारणले काठमाडौंमा ठूल्ठूला हत्या, लुटपाट, सुनतस्करीजस्ता घटनाहरू बढ्दै गयो। सुकुम्बासी बस्तीकी पविला परियार घटना सुनेर चकित भएकी थिइन्। यहाँ बसेको धेरै भयो। मैले यत्रो ठूलो घटना सुनेको पहिलो पटक हो, उनले भनिन्, सरकारमा बस्ने सबै मान्छे काठमाडौंमा बस्छन्। प्रहरीका ठूला हाकिम पनि यहीँ बस्छन्। सरकार पनि त यही सञ्चान हुन्छ। अनि यही ठाउँमा यत्रो असुरक्षा किन? उनले सहरमै असुरक्षा बढ्दै गएको बताइन्।"
दुर्घटनामा दुई विद्यार्थी नेताको निधन,"सिन्धुपाल्चोक : सिन्धुपाल्चोकको चौतारा साँगाचोकगढी नगरपालिका९ घुमाउने डाँडामा शनिबार दिउँसो दुर्घटना हुँदा दुई विद्यार्थी नेताको निधन भएको छ। दुर्घटनामा नेकपा (एमाले) निकट अनेरास्ववियु जिल्ला सहसंयोजक नवीन पाण्डे र सचिवालय सदस्य समिर तामाङको निधन भएको हो। अरनिको राजमार्गमा खाडिचौरबाट बन्देउ तर्फ जाँदै गरेको ना८ख ३७६ नम्बरको पेट्रोल बोक्ने ट्याङकरले विपरीत दिशाबाट आउँदै गरेको बा प्र ०२०३१ प ५९७६ नम्बरको मोटरसाइकललाई ठक्कर दिएको थियो। पाँचपोखरी थाङ्पाल गाउँपालिका१ बासखर्कका २७ वर्षीय समिर तामाङ र मोटरसाइकल पछाडी सवार मेलम्ची नगरपालिका११ का २७ वर्षीय नबिन पाण्डेको दुर्घटनामा निधन भएको छ, जिल्ला प्रहरी कार्यालय सिन्धुपाल्चोकका सूचना अधिकारी प्रहरी निरीक्षक सञ्जिव कुमार यादवले भने। दुर्घटनामा गम्भीर घाइते भएका दुवै जनालाई प्रहरीले उद्दार गरी उपचारका लागि धुलिखेल अस्पतालमा पठाएको थियो। उपचारको क्रममा दुवै जनाको मृत्यु भएको हो। ठक्कर दिने ट्याङकर र मकवानपुर थाहा नगरपालिका१२ का चालक भिमबहादुर तितुङलाई प्रहरीले नियन्त्रणमा लिई अनुसन्धान गरिरहेको प्रहरी निरीक्षक यादवले बताए।"
"केराखेतीमा रोगको समस्या, किसान चिन्तित","मध्यविन्दु (नवलपरासी) : नवलपरासी (बर्दघाट सुस्तापश्चिम)मा केराखेतीको ठूलो क्षेत्रफलमा रोग फैलिएपछि किसान चिन्तित भएका छन्। जिल्लाको प्रतापपुर र सुस्ता गाउँपालिकामा लगाइएको अधिकांश केराखेतीमा रोग फैलिएको छ। बेच्न तयारी अवस्थामा रहेको केरामा सिगाटोका रोग प्रकोपका रूपमा देखापरेको केरा उत्पादक संघ नवलपरासीका अध्यक्ष लख्खु यादवले बताए। 'दुई वर्ष पहिले यही रोगका कारण सो क्षेत्रमा केराखेती किसानले ठूलो मात्रामा क्षति व्यहोर्नुपरेको थियो', उनले भने, 'अहिले पनि करिब कुल खेतीमध्ये आधा क्षेत्रफलमा लगाइएको केरामा रोग फैलिइसकेको छ।' एकातर्फ केरा बिक्रीवापतको भुक्तानी नपाउने समस्याका कारण आजित भएका किसानलाई बेच्न तयारी अवस्थामा रहेको केरामा रोग फैलिएपछि किसान थप पीडित भएको यादवले बताए। 'केरा बेचेको पनि पैसा पाइँदैन, स्थानीय तह, प्रहरी प्रशासन कसैले वास्ता नगर्दा पीडा भएका बेला फेरि बेच्ने बेलाको केरामा रोग लागेको छ, किसानको पीडा कसले बुझ्ने?', यादवले भने। रोग नियन्त्रणका लागि जमिन सफा गर्ने र विषादी छर्ने काम गर्न किसानलाई सुझाव दिइएको कृषि ज्ञान केन्द्र नवलपरासी (बर्दघाट सुस्तापश्चिम)का सूचना अधिकारी समिरसिंह बराईले बताए। रोग फैलिएकाले रोकथामका लागि स्थानीय तहसँगको समन्वयमा औषधि वितरण गरिएको प्रधानमन्त्री कृषि आधुनिकीकरण परियोजना भैरहवाका प्रमुख नारायण काफ्लेले बताए। किसानले पर्याप्त औषधिको व्यवस्था नभएको गुनासो गरेका छन्। ढुसीजन्य ब्ल्याक सिगाटोका रोग लागेपछि सुरुमा केराको पातमा थोप्ला देखापर्ने र विस्तारै केराको पात हुँदै बोट नै सुक्दै जाने र फल पनि पाकेर कुहिने गरेको छ। पानी पर्ने र घाम लाग्ने क्रम हुँदा भदौ महिनामै प्रायःजसो यो रोग देखापर्ने गरेको कृषि विज्ञहरूले बताएका छन्। प्रधानमन्त्री कृषि आधुनिकीकरण परियोजनाले नवलपरासी (बर्दघाट सुस्ता पश्चिम)को सुस्ता र प्रतापपुर गाउँपालिकालाई केराजोनका रूपमा किटान गरेर केराखेती विस्तारका लागि विभिन्न काम गर्दै आएको छ। जिल्लामा दुई हजार बढी बिघामा केराखेती हुँदै आएको छ। रासस"
भक्तपुरमा महिलाको शव फेला,"भक्तपुर : दुई महिना अगाडि घरबाट हराएकी एक महिलाको जंगलमा टाउको छिनेको अवस्थामा आज शव फेला छ। मध्यपुरथिमि नगरपालिका४ तसीटोलस्थित बालकुमारी सामुदायिक वनमा घाँस काट्न गएकी महिलाले टाउको छिनेको शव देखेपछि प्रहरीलाई खबर गरेकी जिल्ला प्रहरी परिसर भक्तपुरका प्रहरी नायब उपरीक्षक वसन्त पाठकले बताए। दुई महिना अगाडि हराएकी महिलाकी शवको कङ्काल मध्यपुरथिमिको जंगलमा भेटिएको उनले जानकारी दिए। पाठकका अनुसार कङ्कालमा भेटिएको लुगाका आधारमा शवको पहिचान गरिएको हो। 'उक्त शव सूर्यविनायक नगपालिका२, बालकोटस्थित बङ्गलामुखी बस्ने ६१ वर्षीय परमेश्वरी दाहालको रहेको परिवारले पहिचान गरेको छ,' उनले भने। मृतककी छोरी जानुका दाहालले गत साउन १० गते आमा हराएको भन्दै प्रहरीवृत्त थिमिमा जाहेरी दिएका थिए। शव परीक्षणका लागि काठमाडौं मेडिकल कलेज दुवाकोटमा पठाइएको जनाउँदै प्रनाउ पाडकले घटनाका बारेमा प्रहरीले थप अनुसन्धान गरिरहेको बताए।"
विराटनगरमा महानगर प्रहरीजसपा विवाद : दुवै पक्ष उत्तिकै जिम्मेवार,"विराटनगर : विराटनगर महानगरपालिकामा महानगर प्रहरी र जनता समाजवादी पार्टी (जसपा)बीचको विवाद उत्कर्षमा पुग्नुको पछाडि दुवै पक्ष उत्तिकै जिम्मेवार देखिएका छन्। तर, घटनासँग सम्बन्धित विवादलाई दुवै पक्षले आआफ्नो प्रतिष्ठाको विषय बनाएका छन्। जसपाले पार्टीका मोरङ अध्यक्ष एवं कोसी प्रदेशका उपाध्यक्ष राजकुमार यादवमाथि महानगर प्रहरीबाट हातपात एवं दुर्व्यवहार भएको दाबी गर्दै आएको छ। दोषीमाथि कारबाही हुनुपर्ने माग राख्दै जसपाले महानगरअगाडि शुक्रबार प्रदर्शनसमेत गरेको थियो। महानगर प्रहरीको भने पोसाक लगाएर ड्युटीमा रहेका बेला यादवले अभद्र व्यवहार गरेको दाबी छ। यादवले ड्युटीमा रहेका बेला धकेलेर सडकमा लडाइदिएको तथा उनका छोरा आशिषले कुटपिट गरेको महानगर प्रहरीको भनाइ छ। आफूले गरेको कमजोरी लुकाउन दुवै पक्ष एकअर्कालाई दोषी देखाउँदै छन्। यो घटना हुनुको पछाडि एउटा मात्रै पक्ष जिम्मेवार छैन। दुवै पक्षबाट कमजोरी भएको देखिन्छ। विराटनगरको कोसी अस्पतालअगाडि यादवको स्नेहा फार्मेसी (औषधि पसल) छ। पसलअगाडि सवारीसाधन पार्किङमा निषेध गरिएको थियो। विराटनगरमा सवारी पार्किङको व्यवस्थापन महानगर प्रहरीले गरिरहेको छ। फार्मेसीअगाडि नो पार्किङमा रोकेर राखेको एउटा सीटी सफारीलाई ड्युटीमा रहेका महानगर प्रहरीले बुधबार दिउँसो ह्वील लक गरिदिए। तर, सफारी धनी दिउँसो ४:४५ बजेसम्म सम्पर्कमा आएनन्। आफ्नो पसलअगाडि लक गरेर सफारी राखिदिएकाले ग्राहाकलाई समस्या भएको भन्दै यादव महानगर प्रहरीप्रति क्रुद्ध भए। बाहिर रहेका यादव त्यहाँ आइपुगेपछि दुई पक्षबीच विवाद भयो। प्रत्यक्षदर्शीका अनुसार विवाद बढ्दै जाँदा फार्मेसीका कामदार र यादवसमेतले ड्युटीमा रहेका महानगर प्रहरीलाई धकेलेर सडकमा लडाइदिए। त्यसको केहीबेरमा महानगर प्रहरीको एउटा टोली आएर फार्मेसीभित्रबाटै यादवलाई बाहिर निकाल्यो। घटनाको भिडियो पनि सार्वजनिक भएको छ। महानगर प्रहरीले कठालो समाउँदै लछारपछार पारेर यादवलाई फार्मेसीबाट बाहिर निकालेको भिडियोमा देख्न सकिन्छ। महानगर प्रहरीको टोलीले यादवलाई नियन्त्रणमा लिएर वडा प्रहरी कार्यालयमा पुर्यायो। त्यहाँ मेयर नागेश कोइराला पनि पुगे। वडा प्रहरी कार्यालयभित्र यादवका छोरा आशिषले मेयर कोइरालाकै अगाडि महानगर प्रहरीलाई थप्पड हानिदिए। आक्रोसित हुँदै थप्पड हानेको सीसी टिभी फुटेजमा देख्न सकिन्छ। त्यसपछि मिलेर जानुको विकल्प नभएको भन्दै मेयर कोइराला र जसपा नेता यादवबीच घटनालाई बढाइचढाइ नगर्ने सहमति भयो। दुवै पक्षबीच वडा प्रहरी कार्यालयमा भएको मिलापत्रमा महानगर प्रहरीका इन्सपेक्टर राजन पौडेल र यादवले हस्ताक्षर गरेका छन्। घटनाका बेला भएका कमजोरीप्रति एकअर्काले माफी मागे। महानगर प्रहरीका तर्फबाट मेयर कोइरालाले नै माफी मागेका थिए। यादवले पनि आफूबाट केही कमजोरी भएको स्वीकार गरे। तर, घटनासँग सम्बन्धित भिडियो एकाएक भोलिपल्ट बाहिरियो। अनि जसपाले घटनामा संलग्न महानगर प्रहरीलाई बर्खास्त गर्नुपर्ने माग राख्दै आन्दोलनको घोषणा गर्यो। यादव र उनका छोराबाट भएको गल्तीको ढाकछोपमा जसपा उत्रिएको छ। महानगरअगाडि प्रदर्शन हुँदा ठूलो संख्यामा सुरक्षाकर्मी परिचालन गर्नुपर्यो। त्यस क्रममा मेयर कोइरालाको राजीनामा मागसमेत गरियो। प्रदर्शनस्थलमै आएर मेयर कोइरालाले वार्ताको आह्वान गरे। वार्तामा सहभागी जसपाका नेता कार्यकर्ताले घटनामा संलग्नलाई बर्खास्त गर्नुपर्ने अडान राखेका थिए। महानगर प्रहरीले त्यसको प्रतिकार गर्दै आफूहरू माथि दुर्व्यवहार गर्ने यादवलाई कारबाही गर्नुपर्ने अडान राखेपछि वार्तामा चर्काचर्की भएको थियो। स्रोतका अनुसार मेयर कोइराला पनि गल्ती गर्ने महानगर प्रहरीलाई विभागीय कारबाही गर्नुपर्ने र जागिरबाट बर्खास्त गर्न नहुने पक्षमा छन्। वार्ता निष्कर्षमा पुग्न नसकेपछि आइतबार पुनः बस्ने सहमति भयो। यादव भने लक नखोलिदिएको गुनासो सफारी चालकले आफूसँग गरेपछि महानगर प्रहरीलाई आफूले आग्रह गर्दा विवाद भएको बताउँछन्। त्यस क्रममा महानगर प्रहरीसँग धकेलाधकेल भएको उनले बताए। महानगर प्रहरीले धकेलेपछि आफूले पनि धकेलिदिएको र त्यसपछि टोली नै आएर दुर्व्यवहार गर्दै आफूलाई वडा प्रहरी कार्यालयमा लगेको उनको भनाइ छ। यादवले महानगर प्रहरीको शैली सुधार्न आवश्यक रहेको समेत बताए। भोलि अरुसँग पनि यस्तै व्यवहार होला। महानगर प्रहरीले यस्तै गर्ने हो त ?, उनी भन्छन्, नगर प्रहरीले मान्छे नियन्त्रणमा लिन मिल्छ ? सार्वजनिकस्थलमा दुर्व्यवहार भएको छ। घटना मिलिसकेको भएपनि एकाएक भिडियो सार्वजनिक भएपछि चित्त नबुझेको र आन्दोलनका लागि पार्टीले समेत दबाब दिएको यादव बताउँछन्। विराटनगर महानगरका मेयर कोइरालाले समस्या समाधानका लागि पहल भइरहेको बताए। विवाद मिलाउन महानगर र जसपाबीच वार्ता भइरहेको छ, उनले भने, थप समस्या आउन नदिन दुवै पक्ष सचेत छौं। कसको कमजोरीले घटना भयोभन्ने कुरा अहिले भन्नसक्ने अवस्था नरहेको कोइराला बताउँछन्। तर, घटनालाई राजनीतिकरण गरेर चर्काउने पक्षमा जसपा छ। गल्ती गर्ने महानगर प्रहरीलाई कारबाही गर्ने बाटो खुला थियो। तर, प्रहरी कार्यालय पुगेर मिलापत्र गर्ने, अनि बाहिर निस्किएर आन्दोलन चर्काउने तरिका ठीक हैन, महानगर स्रोतले भन्यो, आफू आवद्ध दलको साथ लिँदै घटनालाई राजनीतिक रंग दिएर विवाद थप बढाउने काम हुँदैछ। यादवको र उनका छोराको गल्ती लुकाउन सबै दोष महानगर प्रहरीमाथि थोपर्ने काम भइरहेको छ। गल्ती ढाकछोप गर्न दल र सडकको सहारा लिने परिपाटी नै गलत भएको महानगरका एक कर्मचारी बताउँछन्। उनका अनुसार महानगर प्रहरीले पनि आफ्नो क्षेत्राधिकार मिचेको छ। कसैले गल्ती गरेमा पक्राउ गर्ने अधिकार महानगर प्रहरीलाई हुँदैन। नेपाल प्रहरीले पक्राउ गर्ने हो, उनले भने, यादवलाई वडा प्रहरी कार्यालयसम्म महानगर प्रहरीले नै लगेको रहेछ। त्यसरी नियन्त्रणमा लिनु कानुनविपरीत हो। एउटा नागरिकलाई दुर्व्यवहार र पक्राउ गरेर महानगर प्रहरीले गल्ती गरेको उनले बताए। एक महानगर प्रहरी भने आत्मरक्षाको अधिकार सबैलाई हुने बताउँछन्। गल्ती गर्नेलाई प्रहरीमा बुझाउनु अपराध हैन। त्यहाँमाथि ड्युटीमा भएका बेला दुर्व्यवहार भोग्नु परेको छ, उनले भने, प्रहरीमा बुझाएर आत्मरक्षाको बाटो अपनाइएको हो। त्यत्तिकै छाडिदिएको भए अरु थप घटना हुन सक्थ्यो। उनले सडकमा दुर्व्यवहार भोगेको र प्रहरी कार्यालयभित्र पनि मेयरकै अगाडि कुटाइ खानु परेको गुनासो गरे। विराटनगरका स्थानीय चन्द्रशेखर शर्मा दुवै पक्षले विवेक प्रयोग नगर्दा घटना भएको बताउँछन्। यसमा दुवै पक्षको गल्ती छ। उनीहरु कारबाहीको भागिदार बन्नुपर्छ, उनले भने, एउटाले अर्कोलाई दोष देखाएर उम्कने प्रयास गरेको पाइयो। बदमासी लुकाउन दल र सडकको सहारा लिनु गैरराजनीतिक हो। जोसुकै भए पनि सार्वजनिकस्थलमा दुर्व्यवहार हुनु गलत भएको शर्माले बताए। सार्वजनिकस्थलमा दुर्व्यवहार र हातपात भएको विषयमा दुवै पक्षले आत्मआलोचना गरेर मिलापत्र भइसकेपछि घटनालाई बाहिर ल्याएर हुलहुज्जत गर्न खोज्नु तथा कामका सिलसिलामा महानगर प्रहरीले आफ्नो भूमिका बिर्सिनु दुःखद् भएको उनको भनाइ छ। नगर प्रहरी सुरक्षित छैनन् : यादव घटनाका सम्बन्धमा एकअर्काले कानुनी उपचार खोज्ने बाटो खुला छ। तर, त्यसतर्फ ध्यान दिइएको छैन। जसपाका केन्द्रीय सदस्य एवं प्रदेशका पूर्वमन्त्री जयराम यादव महानगर प्रहरीले गुण्डागर्दी शैली अपनाएको आरोप लगाउँछन्। दुर्व्यवहारको घटनाले जसपाका नेता कार्यकर्ताको मानमर्दन भयो, उनले भने, व्यवसायको मात्रै कुरा भएन, उहाँ (राजकुमार यादव) त जसपाको नेता पनि हो। कसैको कठालो समातेर अपमानित गर्दै नियन्त्रणमा लिने अधिकार महानगर प्रहरीलाई नभएको पूर्वमन्त्री यादवको भनाइ छ। गल्ती गर्नेलाई नेपाल प्रहरीले पक्राउ गर्ने हो। यहाँ महानगर प्रहरीले नियन्त्रणमा लियो। यो सानोतिनो घटना हैन, अन्नपूर्णसँग कुरा गर्दै उनले भने, महानगर प्रहरीको गुण्डागर्दीविरुद्ध आन्दोलित छौं। कारबाहीका लागि दबाब दिइरहेका छौं। समस्या समाधानका लागि वार्ता पनि भइरहेको छ। यादवले आफूहरुको मागको सुनुवाइ नभए महानगर प्रहरी सुरक्षित नहुने चेतावनीसमेत दिए। महानगर प्रहरी सुरक्षित नभएको र कसैले केही गर्यो भने त्यो आरोप जसपालाई लगाउन नमिल्ने उनको जिकिर छ। घटनालाई महानगरले गम्भीरपूर्वक लिनुपर्छ। धेरैमा आक्रोस छ। महानगर प्रहरी सुरक्षित छैनन्। राजनीतिकर्मी भएपछि सबैका समस्याको सुनुवाइ गर्नुपर्ने हुँदा सफारी चालकको गुनासो सुनेर महानगर प्रहरीलाई आग्रह गर्नु उहाँको गल्ती हैन, उनले भने , चिनेजानेकै मान्छे भएकाले छाड्न आग्रह गर्नु भएको हो। महानगर प्रहरीले चैं औषधि पसलभित्र पसेर गुण्डागर्दी शैली अपनाउँदै अपमानजनक ढंगबाट नियन्त्रणमा लिने काम गर्यो। घटनामा संलग्नलाई बर्खास्त गर्नुपर्छ। गरिखाने मान्छेहरु नगर प्रहरीसँग आजित भएको र त्यस्ता गुनासा धेरै आएको दाबी उनको छ। जोबाट राहत पाउनुपर्ने, उनीहरुबाट नै जनता पीडित भएका रहेछन्, उनले भने, महानगर प्रहरीको व्यवहार ठीक भएन। कानुनी कारबाहीका लागि जाने बाटो खुला हुँदाहुँदै आफ्ना नेताको गल्ती लुकाउनलाई आन्दोलन गर्नु भएको हो भनेर सोधिएको प्रश्नमा भने यादवले स्पष्ट जवाफ दिन सकेनन्। तर, महानगर प्रहरीले जिम्मेवारीविपरीत अमानवीय हर्कत गरेको उनले बताए।"
लागु औषध कसुरमा फिदिमका दुई युवा पक्राउ,फिदिम : लागु औषध कारोबारको कसुरमा पाँचथरको फिदिम नगरपालिकाका दुई युवालाई प्रहरीले शुक्रबार पक्राउ गरेको छ। फिदिम १० याङनामका २६ वर्षीय संगम थाम्सुहाङ र फिदिम ८ रानीटारका २५ वर्षीय सञ्जय नेम्बाङलाई प्रहरीले पक्राउ गरेको हो। थाम्सुहाङलाई उनकै घरबाट र नेम्बाङलाई फिदिम ४ गढी स्थित डेबिट लिम्बूको घरबाट पक्राउ गरिएको प्रहरीले जनाएको छ। थाम्सुहाङ र नेम्बाङ एउटै मुद्धाका फरार प्रतिवादी हुन्। मुद्धा दर्ता भएपछि फरार रहेका उनीहरुलाई एक वर्षपछि प्रहरीले पक्राउ गरेको हो। १४ ग्राम ब्राउन सुगरको कारोबारमा संलग्न भएको आरोमा गत वर्षको साउन २ गते इलाका प्रहरी कार्यालय काँकटभिट्टा झापाले उनीहरुविरुद्ध मुद्धा दर्ता गरेको थियो।
गोरखामा बसको ठक्करबाट मोटरसाइकल चालकको मृत्यु,गोरखा : गोरखामा बसको ठक्करबाट आज मोटरसाइकल चालकको मृत्यु भएको छ। सिरानचोक गाउँपालिका४ स्थित अमराईमा यात्रुवाहक बसको ठक्करबाट मोटरसाइकलमा सवार सोही ठाउँका २७ वर्षीय रामलाल कुमालको मृत्यु भएको जिल्ला प्रहरी कार्यालय गोरखा प्रहरी नायब उपरीक्षक (डिएसपी) रमेशकुमार श्रेष्ठले जानकारी दिए। अजिरकोट गाउँपालिकाको भच्चेक बजारबाट गोरखा सदरमुकामतर्फ आउँदै गरेको ग१ख ९७३६ नम्बरको यात्रुवाहक बसले विपरीत दिशाबाट आउँदै गरेको ग७प १५१० नम्बरको मोटरसाइकललाई ठक्कर दिएको हो। दुर्घटनामा गम्भीर घाइते भएका मोटरसाइकल चालक कुमाललाई तत्काल उद्धार गरी उपचारका लागि चितवनस्थित पुरानो मेडिकल कलेजमा पुर्याइएको थियो। उनको उपचारका क्रममा मृत्यु भएको डिएसपी श्रेष्ठले जानकारी दिए। मोटरसाइकललाई ठक्कर दिने बस र बसका चालक ४९ वर्षीय रेशम गुरुङलाई पक्राउ गरी अनुसन्धान सुरु गरिएको जिल्ला प्रहरी कार्यालय गोरखाले जनाएको छ।
सामुदायिक विद्यालयलाई कम्प्युटर वितरण,"काभ्रे : जिल्लाको रोशी गाउँपालिकाले २० वटा सामुदायिक विद्यालयलाई कम्प्युटर वितरण गरेको छ। गाउँपालिकाभित्र सञ्चालनमा रहेका विद्यालयलाई कम्प्युटर वितरण गरिएको हो। गाउँपालिका अध्यक्ष दिनेश लामाले मावि तहबाट नै कम्प्युटरको सीप प्रयोगमा ल्याउने र पठनपाठनमा सहज बनाउनका लागि कम्प्युटर वितरण गरिएको हो। कम्प्युटर ल्याबबाहेक गाउँपालिकाको आन्तरिक कार्यक्रमका रुपमा एक विद्यालय एक कम्प्युटर सेट वितरण गरेको उनले बताए। एक सेट कम्प्युटर, एक थान प्रिन्टर र एक थान युपीएस वितरण गरिएको छ। गाउँपालिकामा रहेका ६९ विद्यालयमध्ये अरूमा यसअघि नै वितरण गरिएको थियो।"
चौदण्डिगढीको विद्युत सबस्टेशन विवाद टुंगियो,"उदयपुर : लामो छलफल र बहसपछि अन्ततः उदयपुरको चौदण्डीगढी नगरपालिकाको विद्युत सबस्टेशनको विवाद टुंगिएको छ। आयोजना कार्यालयले उपलब्ध गराउने मुआब्जा जग्गाधनीलाई चित्त नबुझेपछि विवाद भएको थियो। नगरपालिकाका मेयर कालुमान लामासहितको टोलीको पटकपटकको छलफल र बहसपछि विवाद टुंगिएको हो। जिल्लाको चौदण्डीगढी, बेलका नगरपालिका सहित छिमेकी जिल्ला खोटाङ, भोजपुर, संखुवासभाका जनतालाई विद्युत सप्लाइमा सहज पुर्याउने लक्ष्यका साथ सुरु गरिएको सबस्टेशन विवादकै कारण दुई महिनादेखि रोकिएको थियो। जग्गा विवाद समाधान भएसँगै चौदण्डीगढीमा विद्युत सबस्टेसन बन्ने पक्का भएको छ। आयोजना प्रमुख नन्दन किशोर मण्डलकाअनुसार कार्तिक महिनासम्ममा जग्गा प्राप्तिको सम्पूर्ण काम सम्पन्न गरी बोलपत्र आह्वान गरेर काम सुरु हुने छ। उक्त स्टेशन दुई वर्षभित्र सम्पन्न गरिसक्ने योजना रहेको उनले बताए। जग्गा प्राप्तिको विवाद जारी रहँदा नगर क्षेत्रमा निर्माण हुने सबस्टेसन अन्यत्र जाने सम्भावना देखिएपछि समाधानका लागि पहलकदमी लिएको मेयर लामाले बताए। साविकको बसाहा गाविस३ हालको चौदण्डीगढी नगरपालिका३ वीरेन्द्रचौक नजिक सबस्टेसन राख्ने तय भएको उनले बताए। सबस्टेशन स्थापनासँगै व्यापारिक केन्द्र बेल्टार, रामपुर लगायतका बजार क्षेत्रमा उद्योग कलकारखाना सञ्चालन गर्न बाटो खुलेको उनको भनाइ छ। स्थानीय कुमार विश्वकर्माको ६ कट्ठा र दिलमाया राईको १० कठ्ठा ५ धुर जग्गाको मुआब्जा दिई अधिग्रहण गर्ने आयोजनाको तय थियो। जिल्लास्थित मुआब्जा निर्धारण समितिको असार २४ गते बसेको बैठकले मुआब्जा रकम निर्धारण गरि सम्बन्धित जग्गाधनीलाई मुआब्जा दाबी गर्न जिल्ला प्रशासन कार्यालय उदयपुरले आह्वान गरेको थियो। कार्यालयको सूचना अनुसार समितिको निर्णय चित्त नबुझेको भन्दै दिलमायाका छोरा प्रेम राईले निवेदन दिएका थिए भने कुमारले निर्णयमा चित्त बुझाएका थिए। स्थानीय चलन चल्तीमा प्रतिकठ्ठा ३० लाख पर्ने जग्गा सरकारी मुआब्जामा रकम १५ लाख ६१ हजार ९३६ रुपैयाँमा दिन आफू राजी नभएको र उक्त रकममा पुनरावलोकन गरी पाउँ भन्दै राईले निवदेन दिएका थिए।"
आइतबार देशका यी स्थानमा वर्षा हुने,"काठमाडौं : आइतबार देशभर आंशिकदेखि सामान्य बदली रहनेछ। मौसम पूर्वानुमान महाशाखाका अनुसार सुदूरपश्चिम, लुम्बिनी र कर्णाली प्रदेश लगायत अन्य प्रदेशका पहाडी भूभागका केही स्थानहरूमा साथै देशका बाँकी भूभागका एकदुई स्थानमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। आइतबार राति देशभर आंशिकदेखि सामान्य बदली रहनेछ। गण्डकी, लुम्बिनी, कर्णाली र सुदूरपश्चिम प्रदेशका थोरै स्थानहरूमा र बाँकी प्रदेशका एकदुई स्थानमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ।"
मोरङमा पोखरीमा डुबेर दुई बालिकाको मृत्यु,विराटनगर : मोरङमा पोखरीमा डुबेर शनिबार दुई बालिकाको मृत्यु भएको छ। मृतकहरु १० र १२ वर्षका छन्। ग्रामथान गाउँपालिका२ खुनियाकट्टाका घनश्याम माझीकी छोरी १२ वर्षीया समीक्षा माझी र मनोज खवासकी छोरी १० वर्षीया रेजिना खवासको मृत्यु भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार दुवै जना बालिकालाई ग्रामथान२ स्थित रम्भा देवको माछा पोखरीमा डुबेर घाइते भएको अवस्थामा बिहान ११:३० बजेतिर फेला पारिएको थियो। पोखरीमा नुहाउने क्रममा डुबेर गम्भीर घाइते भएका उनीहरुलाई प्रहरी र स्थानीयले उद्धार गरेर उपचारका लागि विराटनगरको कोसी अस्पताल ल्याएका थिए। अस्पताल ल्याइपुर्याउनसाथ चिकित्सकले मृत घोषित गरेका हुन्। मृतक दुवै जनाको शवलाई कोसी अस्पतालमै राखेर घटनाको अनुसन्धान सुरु गरिएको डीएसपी दाहालले बताए। घटनाको अनुसन्धानका लागि इलाका प्रहरी कार्यालय बेलबारीबाट इन्सपेक्टर तेज दाहाल नेतृत्वको टोली घटनास्थलमा पुगेको छ।
प्रयोगविहीन भयो एक करोड २८ लाखमा बनेको पुल,"विसं २०७३ मा निर्माण सम्पन्न भएको जिल्लाको हिलिहाङ गाउँपालिकाको वडा नं ४ पञ्चमी र वडा नं ५ सुभाङलाई जोड्ने सुभाङ खोला पुल प्रयोगविहीन बनेको हो। पाँचथर : पाँचथरमा सयौं स्थानमा सडक पुल निर्माण गर्नुपर्ने आवश्यकता छ। स्थानीय तह निर्माणपछि सडकको ट्रयाक विस्तार गर्ने कार्य द्रुत हुँदा बस्ती, गाउँ, वडा र पालिकालाई जोड्न यहाँका दर्जनौँ खोलामा सडक पुल, कल्भट र कजवे आवश्यक छ। सडक पुलसहितका पूर्वाधार निर्माणमा पर्याप्त बजेट नभएको गुनासो यत्रतत्र सुनिने गर्छ तर जिल्लामा सडक पुल निर्माण भएर चार वर्ष पनि प्रयोग नभई प्रयोगविहीन बनेको पनि पाइएको छ। विसं २०७३ मा निर्माण सम्पन्न भएको जिल्लाको हिलिहाङ गाउँपालिकाको वडा नं ४ पञ्चमी र वडा नं ५ सुभाङलाई जोड्ने सुभाङ खोला पुल प्रयोगविहीन बनेको हो। यो पुल रहेको स्थानभन्दा करिब सय मिटरमाथिबाट तमोर कोरिडोर सडक निर्माण भएपछि तीन वर्षदेखि पुल प्रयोगविहीन अवस्थामा छ। कोरिडोर निर्माणपछि पुलसम्म पुग्ने कच्ची सडक पनि क्षतिग्रस्त भएको छ। अहिले यो पुल सुभाङ खोलाको वारिपारिका कृषकको आवतजावतबाहेक अन्य प्रयोगमा छैन। हिलिहाङ५ का खगेन्द्र योङहाङका अनुसार वर्षायाममा सुभाङ खोला पार गर्न समस्या भएपछि यहाँ पुल निर्माणका लागि तत्कालीन जिल्ला विकास समितिमा स्थानीयवासीबाट माग भएको थियो। तत्कालीन सङ्घीय मामिला तथा स्थानीय विकास मन्त्रालय मातहतको स्थानीय पूर्वाधार तथा कृषि सडक विभाग (डोलिडार) र जिल्ला विकास समिति पाँचथरको संयुक्त लगानीमा १६ दशमलव ३० मिटरको पक्की पुल निर्माण भएको थियो। एक करोड २८ लाखको लागतमा इलामको गजुरमुखी निर्माण कम्पनीले पुल निर्माण सम्पन्न गरेको थियो। पुल सञ्चालनमा आउनासाथ कोरिडोर निर्माण सुरु भयो। अहिले यो पुल रहेको स्थानबाट करिब सय मिटरमाथि कोरिडोरमा कल्भटबाट सवारीका साधन आवतजावत गर्ने गरेका छन्। कोरिडोरबाटै सवारीका साधन आवतजावत गर्न थालेको तीन वर्ष नाघिसकेको छ। तमोर कोरिडोर निर्माणको सर्वेका क्रममा यही पुललाई प्रयोग गर्न स्थानीयवासीले जोड दिए पनि प्राविधिक जटिलताले सम्भव नभएको स्थानीयवासी योङहाङको भनाइ छ। 'यो पुल प्रयोग गरी कोरिडोरका ट्रयाक निर्माण गर्न हिलिहाङ४ तर्फ उपयुक्त नभएको र पुल सिङ्गल लेनको भएकाले भविष्यमा प्रयोग हुन नसक्ने भनेर प्राविधिकले भनेँ', योङहाङले भने, 'त्यसैले कोरिडोरले यो पुललाई प्रयोग गरेन।' हिलिहाङ५ का तिलक सुहाङ राज्यको ठूलो लगानी खेर जाने अवस्था आएको बतायँछन्। 'पुल बनिनसक्दै नयाँ सडक निर्माण भयो। राज्यको ठूलो लगानी यतिकै खेर गयो', सुहाङले भने, 'दीर्घकालीन सोच राखेर बनाइएको भए राज्यको लगानी खेर जाने थिएन।' पुल निर्माण भएको दुवैतर्फ धान उत्पादन हुने खेत थियो। एकातर्फ कृषकको खेती मासिएको छ भने बनेको पुल झाडीले छोपिँदै गएको छ। यो पुलबाट करीब चार वर्ष सवारी तथा ढुवानीका साधन ओहोरदोहोर गरेको हिलिहाङ४ का डम्बर आचार्यको भनाइ छ। तमोर कोरिडोर अहिले सञ्चालनमा रहेको ट्रयाक पुलको पारिपट्टि जलुके पहिरामा क्षतिग्रस्त बनेको छ। विगतबाटै पहिराको समस्या रहेको यस स्थानमा सडक स्थायी हुन नसक्ने भएकाले सुभाङ खोला पुल प्रयोग गरी नयाँ ट्रयाकलाई कालोपत्र गरिनपर्ने स्थानीयवासीको माग छ। रासस"
"गैह्रीगाउँमा हत्या गरिएका चार जनाको सनाखत, एक जना पक्राउ","काठमाडौं : काठमाडौंको तीनकुनेस्थित गैह्रिगाउँमा हत्या गरिएका चार जनाको सनाखत भएको छ । दिव्य सः मिलमा सुरक्षा गार्डको जिम्मेवारीमा रहेका दोलखाका कुमार भुजेलसहित चार जनाको पहिचान खुलेको उपत्यका प्रहरी कार्यालय रानीपोखरीका प्रवक्ता दिनेशराज मैनाली जानकारी दिए। गएराति ११:५५ दुई महिला र दुई पुरुषको हत्या भएको जानकारी पाए लगत्तै प्रहरी घटनास्थलमा पुगेको थियो। मैनालीका अनुसार काष्ठ मिलमा सुरक्षा गार्डको रुपमा काम गर्ने ५६ वर्षीय कुमार भुजेल, ५२ वर्षीया उनकी श्रीमती अम्बिका भुजेल, ७६ वर्षीया आमा शुभद्रा भुजेल र मोरङ बेलवारी स्थायी घर भएका २० वर्षीय नविन राईको हत्या भएको हो। उनीहरुको टाउको र शरीरको विभिन्न भागमा धारिलो हतियारको चोट रहेको मैनालीले जानकारी दिए। प्रहरीले मुचुल्का लगायतको कार्य सम्पन्न गरी शवलाई पोष्टमार्टमको लागि त्रिवि शिक्षण अस्पताल, महाराजगञ्ज पठाइएको छ। उक्त स:मिल दोलखा जिल्ला कालिञ्चोक गाउँपालिका८ घर भई गौशाला बस्ने बालकृष्ण शिवाकोटीले सञ्चालन गरेका हुन्। प्रहरीले घटनास्थलबाट सोधपुछको लागि काठमाडौं महानगरपालिका३२ तीनकुने बस्ने २८ वर्षीय दिपेन्द्र राईलाई नियन्त्रणमा लिइएको छ। घटनाको सम्बन्धमा प्रहरीले तालिम प्राप्त कुकुर, अनुसन्धानका विविध विधि र प्रविधि प्रयोग गरी सुक्ष्म अनुसन्धान कार्य जारी रहेको जनाएको छ। उपत्यका प्रहरी कार्यालय रानीपोखरीका प्रवक्ता मैनालीले भने, प्रारम्भिक अनुसन्धानमा परिवारकै सदस्यबाट हत्या भएको देखिएको छ। घटनाको सुक्ष्म अनुसन्धान भइरहेको छ। लेनदेनको घटना हालसम्म भएको पाइएको छैन। अनुसन्धान जारी छ। तस्बिर : अभिषेक महर्जन"
"सामूहिक हत्या प्रकरण : उद्योगमा भुजेल दम्पत्ती मात्रै राखिएको थियो, राई कहिले आए ?","काठमाडौं : काठमाडौंको तीनकुनेस्थित गैह्रीगाउँको दिव्य सःमिल एण्ड काष्ठ उद्योगमा मृत फेला परेका भुजेल दम्पतिलाई मात्र साहुले राखेको खुलेको छ। सुरक्षा गार्डमा कार्यरत दोलखाका कुमार भुजेल र अम्बिका भुजेललाई मात्र काष्ठ उद्योगका सञ्चालक बालकृष्ण शिवाकोटीले राखेका हुन्। उपत्यका प्रहरी कार्यालय रानीपोखरीका प्रवक्ता दिनेशराज मैनालीका अनुसार ५६ वर्षीय कुमार भुजेल, ५२ वर्षीया उनकी श्रीमती अम्बिका भुजेल, ७६ वर्षीयाआमा शुभद्रा भुजेल र मोरङ बेलवारी स्थायी घर भएका २० वर्षीय नविन राईको हत्या भएको हो। उद्योगका सञ्चालक शिवाकोटीले भने,कुमार भुजेल र उनकी श्रीमती लामो समयदेखि यहाँ कार्यरत हुनुहुन्थ्यो। उहाँको आमा केहिदिन अगाडि मात्र श्राद्ध गर्न काठमाडौं आउनु भएको थियो। अर्को छोराकोमा बसेर उहाँ यहाँ हिजो बेलुका मात्र आउनु भएको रहेछ। अर्का मृतक नविन राई कहिले यहाँ आएका थिए मलाई जानकारी छैन। प्रहरीले मुचुल्का लगायतको कार्य सम्पन्न गरी चारै जनाको शव पोष्टमार्टमको लागि त्रिवि शिक्षण अस्पताल महाराजगञ्ज पठाएको छ। अहिले काठमाडौं उपत्यका प्रहरी कार्यालय, काठमाडौं उपत्यका अपराध अनुसन्धान कार्यालय र जिल्ला प्रहरी परिसर काठमाडौंको टोलीले घटनाको अनुसन्धान जारी राखेको छ। घटनाको सम्बन्धमा प्रहरीले तालिम प्राप्त कुकुर, अनुसन्धानका विविध विधि र प्रविधि प्रयोग गरी सुक्ष्म अनुसन्धान कार्य जारी रहेको मैनालीको भनाई छ।प्रहरीले उनीहरुको हत्या गरेको आशंकामा काठमाडौं महानगरपालिका३२ तीनकुने बस्ने २८ वर्षीय दिपेन्द्र राईलाई नियन्त्रणमा लिइएको छ। प्रहरीका अनुसार घटनापश्चात काठमिलमा यस अगाडि काम गर्दै आएका कामदारका छोरा दीपेन्द्र राई मध्यरातमा ट्याक्सी चढेर तिनकुने प्रहरी वृत्तमा पुगेका थिए।"
सामूहिक हत्या प्रकरण : प्रहरीले समन्वय नगरी शव पोष्टमार्टम गर्न पठाएको आफन्तको गुनासो,"काठमाडौं : काठमाडौंको तीनकुनेस्थित गैह्रीगाउँको दिव्य सःमिल एण्ड काष्ठ उद्योगमा भएको सामूहिक हत्या घटनामा प्रहरीले समन्वय नगरेको आफन्तले गुनासो गरेका छन्। हत्या भएको जानकारी पाएपछि आफू घटनास्थलमा बिहानै आए पनि आफन्तसँग समन्वय नगरी शव उठाएको उनीहरूको गुनासो छ। उपत्यका प्रहरी कार्यालय रानीपोखरीका प्रवक्ता दिनेशराज मैनालीका अनुसार ५६ वर्षीय कुमार भुजेल, ५२ वर्षीया उनकी श्रीमती अम्बिका भुजेल, ७६ वर्षीया आमा शुभद्रा भुजेल र मोरङ बेलवारी स्थायी घर भएका २० वर्षीय नविन राईको हत्या भएको हो। भुजेलका एक आफन्तले भनिन्,घटना भएको जानकारी पाउने बित्तिकै बिहानै हामी यहाँ आइपुगेका थियौं। प्रहरीले तीनकुनेमा गएर उजुरी दिनु भन्यो। कागज सिफारिस लिएर आउनु अनि मात्र हेर्न मिल्यो भन्यो। कागजपनि केही पाइएन, यता हामीसँग समन्वय नै नगरी हतारहतार शव उठाएर अस्पताल पठाइयो। आफन्तसँग समन्वय नगरी शव उठाउने र अस्पतालमा पठाएको देख्दा अनुसन्धान प्रक्रियामा पनि आशंका बढेको उनीहरुको भनाई छ। आफूलाई बुहारी बताउने उनले भनिन्, दाजु, जेठानी दिदी र आमाको शव पोष्टमार्टमका लागि शिक्षण अस्पताल महाराजगञ्जमा पठाएको सुनेका छौं, शव कस्तो अवस्थामा थियो, कहाँकहाँ थियो हामी आफन्तले देख्न पाएका छैनौं। यस्तो घटनाको गम्भीर अनुसन्धान हुनुपर्छ, दोषीलाई तत्काल पक्राउ गरी कारबाही गरिनुपर्छ। उनले आमा हिजो बेलुका मात्र दाजुकोमा आएको बताइन्। अस्ति श्राद्ध गर्न आउनु भएको थियो। आज हत्या नभएको भए उहाँ आज घर जानुहुन्थ्यो। यता घटनास्थलमा रहेको एक प्रहरी अधिकारीले मुचुल्का लगायतको कार्य सम्पन्न गरी पोष्टमार्टमका लागि चारै जनाको शव पोष्टमार्टमको लागि त्रिवि शिक्षण अस्पताल महाराजगञ्ज पठाएको बताए। उनले भने, प्रहरीले अनुसन्धान गरिरहेको छ। थप जानकारी अनुसन्धानपश्चात आउँछ। अहिले काठमाडौं उपत्यका प्रहरी कार्यालय, काठमाडौं उपत्यका अपराध अनुसन्धान कार्यालय र जिल्ला प्रहरी परिसर काठमाडौंको टोलीले घटनाको अनुसन्धान जारी राखेको छ। प्रहरीले उनीहरुको हत्या गरेको आशंकामा काठमाडौं महानगरपालिका३२ तीनकुने बस्ने २८ वर्षीय दिपेन्द्र राईलाई नियन्त्रणमा लिइएको छ। काष्ठ उद्योगका सञ्चालक बालकृष्ण शिवाकोटी हुन्। उद्योगका सञ्चालक शिवाकोटीले भने,कुमार भुजेल र उनकी श्रीमती लामो समयदेखि यहाँ कार्यरत हुनुहुन्थ्यो। उहाँको आमा केहिदिन अगाडि मात्र श्राद्ध गर्न काठमाडौं आउनु भएको रहेछ। अर्को छोराकोमा बसेर उहाँ यहाँ हिजो बेलुका मात्र आउनु भएको रहेछ। अर्का मृतक नविन राई कहिले यहाँ आएका थिए मलाई पनि जानकारी छैन। प्रहरीले अनुसन्धान गरेपछि थप जानकारी आउला। यो पनि पढ्नुहोस काठमाडौंको तीनकुनेस्थित गैरीगाउँमा चार जनाको हत्या गैह्रीगाउँमा हत्या गरिएका चार जनाको सनाखत, एक जना पक्राउ चारै जनाको शव पोष्टमार्टमको लागि शिक्षण अस्पतालमा, तालिमप्राप्त कुकुरसहित अनुसन्धान जारी सामुहिक हत्या प्रकरण : उद्योगमा भुजेल दम्पत्ती मात्रै राखिएको थियो, राई कहिले आए ?"
कारागारमै दर,"राजविराज : सप्तरीको राजविराज कारागारमा रहेका महिला कैदीबन्दीलाई दर खुवाएर शुक्रबार अधिकारकर्मीहरूले तीज मनाएका छन्। हरितालिका तीज महोत्सव मूल समारोह समिति सप्तरीको आयोजनामा भएको कार्यक्रममा अधिकारकर्मी र कारागारका कैदीबन्दी महिलाहरूले दर खाएर तीज मनाएका हुन्। आयोजक समितिले कैदीबन्दी महिलालाई मिठाई खुवाउनुका साथै चुरा, पोते, टीकालगायतका शृंगारका सामान दिएर तीजको खुसी साटासाट गरेको निमित्त कारागार प्रशासक सदानन्द दासले जानकारी दिए। प्रत्येक वर्षझै कारागारको महिला बन्दी गृहमा पुगेर महिला कैदीबन्दीहरूलाई तीजको दर खुवाउनुका साथै शृंगारका सामान प्रदान गरिएको मूल समारोह समितिका संयोजक अनिता देवकोटाले जानकारी दिइन्। कारागारमा कार्यरत महिला कर्मचारी र महिला प्रहरीलाईसमेत दर खुवाउनुका साथै शृंगारका सामग्री प्रदान गरिएको थियो। कारागारमा २० महिलासहित चार सय ३० कैदीबन्दी छन्। चौघेराभित्र रहेका कैदीबन्दी महिला दिदीबहिनीको मुहारमा खुसी ल्याउन सामूहिक रूपमा दर खुवाउन खोजेका हौं, संयोजक देवकोटाले भनिन्, कडा सुरक्षा व्यवस्थाका कारण बाहिरबाटै सामग्रीहरू दियौं। अधिकारकर्मीहरूले अन्य जिल्लाका कारागारमाझै एक दिन सँगै बसेर सामूहिक दर खान पाइने वातावरण बनाइदिन आग्रह गरेका थिए।"
"चारै जनाको शव पोष्टमार्टमको लागि शिक्षण अस्पतालमा, तालिमप्राप्त कुकुरसहित अनुसन्धान जारी","काठमाडौं : काठमाडौंको तीनकुनेस्थित गैह्रीगाउँमा गएराति भएको एकै परिवारका ३ सहित चार जनाको हत्या प्रकरणको तालिमप्राप्त कुकुरसमेत लगेर प्रहरीले अनुसन्धान सुरू गरेको छ। दिव्य सः मिलमा सुरक्षा गार्डमा कार्यरत दोलखाका कुमार भुजेलको परिवारसहित चार जनाको हत्या भएको उपत्यका प्रहरी कार्यालय रानीपोखरीका प्रवक्ता दिनेशराज मैनाली जानकारी दिए। काठमाडौं उपत्यका प्रहरी कार्यालय, काठमाडौं उपत्यका अपराध अनुसन्धान कार्यालय र जिल्ला प्रहरी परिसर काठमाडौंको टोलीले घटनाको अनुसन्धान सुरू गरेको छ। घटनाको सम्बन्धमा प्रहरीले तालिम प्राप्त कुकुर, अनुसन्धानका विविध विधि र प्रविधि प्रयोग गरी सुक्ष्म अनुसन्धान कार्य जारी रहेको मैनालीको भनाई छ। प्रहरीले उनीहरुको हत्या गरेको आशंकामा काठमाडौं महानगरपालिका३२ तीनकुने बस्ने २८ वर्षीय दिपेन्द्र राईलाई नियन्त्रणमा लिइएको छ। प्रहरीका अनुसार घटनापश्चात काठमिलमा यस अगाडि काम गर्दै आएका कामदारका छोरा दीपेन्द्र राई मध्यरातमा ट्याक्सी चढेर तिनकुने प्रहरी वृत्तमा पुगेका थिए। मिलमा सुरक्षा गार्डको रुपमा काम गर्ने ५६ वर्षीय कुमार भुजेल, ५२ वर्षीया उनकी श्रीमती अम्बिका भुजेल, ७६ वर्षीया आमा शुभद्रा भुजेल र मोरङ बेलवारी स्थायी घर भएका २० वर्षीय नविन राईको हत्या भएको हो। उनीहरुको टाउको र शरीरको विभिन्न भागमा धारिलो हतियारको चोट रहेको मैनालीले जानकारी दिए। मुचुल्का लगायतको कार्य सम्पन्न गरी चारै जनाको शव पोष्टमार्टमको लागि त्रिवि शिक्षण अस्पताल, महाराजगञ्ज लगिएको छ। उपत्यका प्रहरी कार्यालय रानीपोखरीका प्रवक्ता मैनालीले भने, प्रारम्भिक अनुसन्धानमा परिवारकै सदस्यबाट हत्या भएको देखिएको छ। घटनाको सुक्ष्म अनुसन्धान भइरहेको छ। लेनदेनको घटना हालसम्म भएको पाइएको छैन। अनुसन्धान जारी छ।"
सामूहिक हत्याकाण्डको छानबिनका लागि अनुसन्धान समिति गठन,"काठमाडौं : तीनकुनेमा भएको सामूहिक हत्याकाण्डको छानबिनका लागि प्रहरी अधिकृत सम्मिलित अनुसन्धान समिति गठन भएको छ। काठमाडौं उपत्यका प्रहरी कार्यालयका प्रहरी अतिरिक्त महानिरीक्षक दिपक थापाका अनुसार काठमाडौं उपत्यका अपराध अनुसन्धान कार्यालयका प्रहरी वरिष्ठ उपरीक्षक सोमेन्द्र सिंह राठौरको संयोजकत्वमा ५ सदस्यीय अनुसन्धान समिति गठन गरिएको हो। थापाका अनुसार सदस्यमा जिल्ला प्रहरी परिसर काठमाडौंका प्रहरी नायव उपरीक्षक हरि खतिवडा, काठमाडौं उपत्यका प्रहरी कार्यालय, रानीपोखरी प्रहरी नायव उपरीक्षक सुवास खड्का, काठमाडौं उपत्यका अपराध अनुसन्धान कार्यालय, मिनभवनका प्रहरी नायव उपरीक्षक सुरक्षा केसी र प्रहरी वृत्त, नयाँ बानेश्वरका प्रहरी निरीक्षक वीरेन्द्र केसी रहेका छन्। घटनाको सम्बन्धमा अनुसन्धानका विविध विधि र लगायतको अधिकतम प्रयोग गरी सुक्ष्म तवरले अनुसन्धान गरी यथाशिघ्र प्रतिवेदन पेश गर्न हुन अनुरोध गरिएको थापाले बताए। गैह्रीगाउँको दिव्य सःमिल एण्ड काष्ठ उद्योगमा कार्यरत कुमार भुजेलको परिवारका तीनजना सहित चार जनाको शव फेला परेको थियो। प्रहरीका अनुसार दोलखाका ५६ वर्षीय कुमार भुजेल, ५२ वर्षीया उनकी श्रीमती अम्बिका भुजेल, ७६ वर्षीया आमा शुभद्रा भुजेल र मोरङ बेलवारी स्थायी घर भएका २० वर्षीय नविन राईको शव फेला परेको हो। उनीहरुको टाउको र शरीरको विभिन्न भागमा धारिलो हतियारको चोट रहेको छ। प्रहरीले उनीहरुको हत्या गरेको आशंकामा काठमाडौं महानगरपालिका३२ तीनकुने बस्ने २८ वर्षीय दिपेन्द्र राईलाई नियन्त्रणमा लिएको छ। यो पनि पढ्नुहोस काठमाडौंको तीनकुनेस्थित गैरीगाउँमा चार जनाको हत्या गैह्रीगाउँमा हत्या गरिएका चार जनाको सनाखत, एक जना पक्राउ चारै जनाको शव पोष्टमार्टमको लागि शिक्षण अस्पतालमा, तालिमप्राप्त कुकुरसहित अनुसन्धान जारी सामुहिक हत्या प्रकरण : उद्योगमा भुजेल दम्पत्ती मात्रै राखिएको थियो, राई कहिले आए ? सामुहिक हत्या प्रकरण : प्रहरीले समन्वय नगरी शव पोष्टमार्टम गर्न पठाएको आफन्तको गुनासो"
काठमाडौंको तीनकुनेस्थित गैरीगाउँमा चार जनाको हत्या,काठमाडौं : काठमाडौंको तीनकुनेस्थित गैरीगाउँमा चार जनाको हत्या भएको छ। हत्या हुनेमा दुई जना पुरुष र दुई जना महिला रहेको प्रहरीले जनाएको छ। काठमाडौं प्रहरी परिसरका सहप्रवक्ता अनिल अधिकारीले घटनाको पुष्टि गरेका छन्। धारिलो हतियार प्रयोग गरेर उनीहरूको हत्या भएको अधिकारीको भनाइ छ। गैरीगाउँको दिव्य मिलभित्र हत्या गरेको अवस्थामा उनीहरूको शव फेला परेको हो। हत्या हुनेमा दोलखा घर भएका ३ जना र १ जना धनकुटाका छन्। गएराति १२ बजेतिर घटना भएको बताइएको छ । हत्या हुनेको पहिचान खुलेको छैन। प्रहरीले थप अनुसन्धान गरिरहेको छ। थप विवरण आउन बाँकी छ।

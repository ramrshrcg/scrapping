शीर्षक,विवरण
स्वास्थ्यमन्त्रीको अस्वस्थ हस्तक्षेप,"वीरमात्रै होइन, देशका विभिन्न ठाउँमा अस्पताल र चिकित्सा विज्ञान पढाइ हुने संस्थामा मन्त्रीको बिन्दुबिन्दुमा हस्तक्षेप छ। देशकै सबैभन्दा पुरानो अस्पताल वीर सर्वसाधारण नेपालीले असाध्य रोगव्याधिमा उपचारका लागि जाने गन्तव्य हो। निजी अस्पतालहरूको दबदबाबीच विपन्न नेपालीको एउटै सहारा यो अस्पतालको एउटा विशेषता के भने यहाँ बिरामीलाई खाजा र खाना सित्तैमा उपलब्ध गराइन्थ्यो। १ सय ३४ वर्षअघि निरंकुश राणाशासकले समेत जनताका खातिर त्यस्तो सेवा दिएका थिए। तर बहालवाला स्वास्थ्यमन्त्री मोहन बस्नेतले त्यो सेवासुविधाका लागि आवश्यक बजेट कटौती गरिदिए। जसले महँगो उपचार गर्न सक्दैन र भरपर्दो सरकारी सेवा चाहन्छ, त्यस्तो सर्वसाधारण नेपालीको उपचारका लागि जाने ठाउँकै खर्च कटौतीले मन्त्रीको विपन्न नागरिकप्रतिको चिन्तनको पटाक्षेप गरेको छ। त्यतिमात्रै होइन, उनले राजनीतिक प्रतिशोधकै आधारमा वीरका कार्यकारी निर्देशक डा सन्तोष पौडेललाई व्यर्थमै निलम्बन गरे। बिरामीको सेवामा तल्लीन एक चिकित्सकमाथि पूर्वाग्रह साँध्ने मन्त्रीको त्यस कदम सर्वाेच्च अदालतले रोकेपछि पौडेल सेवामा हाजिर त भएका छन्, तर मन्त्रीको अहम् तुष्टिले गर्दा कामको वातावरण छैन। वीरमा मात्रै नभई अरू थुप्रै नियुक्ति र जिम्मेवारीबाट मुक्त गर्ने र केवल कर्मचारीहरूको मनोबल गिराउने, राम्राभन्दा हाम्रा मान्छेलाई भर्ती गर्ने मनशायसहितको व्यवहार मन्त्रीले प्रकट गरिरहँदा स्वास्थ्य क्षेत्र उनको अस्वस्थ हस्तक्षेपको सिकार बनेको छ। वीरका सबै ९ सय ६० शड्ढया सञ्चालनमा मन्त्रीलाई मतलब छैन। बन्द शल्यक्रिया कक्ष सुचारुमा वास्ता छैन। दैनिक झन्डै तीन हजारको संख्यामा आउने बिरामीलाई सेवा गर्ने मानव संशाधन परिपूर्ति गर्न मन्त्रीले आँखा चिम्लिएका छन्। त्यसैले वीर आफैं रुग्ण भएको छ। उल्टै स्वास्थ्य मन्त्रालयले २ सय ६० भन्दा बढी जनशक्ति वीरबाट कटौती गरेको छ। यो भनेको सरकारी अस्पताललाई तन्नम बनाएर जनतालाई जबर्जस्ती निजी अस्पतालमा धकेल्ने प्रपञ्चबाहेक केही होइन भन्ने प्रस्ट बुझ्न सकिन्छ। तर आफूलाई मन नपरेका हटाउने र आफ्नालाई नियुक्त गर्ने भने मन्त्रीले नै गरिरहेका छन्। मन्त्रीको सूक्ष्म किसिमको र निकै हदसम्मको अस्वस्थ्य हस्तक्षेपले वीर र देशको सम्पूर्ण स्वास्थ्य क्षेत्र नै तहसनहस हुने दिशामा छ। वीरमात्रै होइन, देशका विभिन्न ठाउँमा अस्पताल र चिकित्सा विज्ञान पढाइ हुने संस्थामा मन्त्रीको बिन्दुबिन्दुमा हस्तक्षेप छ। तर स्वास्थ्य संस्थाको स्तरोन्नति, जनशक्तिको व्यवस्था र स्वास्थ्य सेवाको गुणस्तर वृद्धिमा ध्यान नदिई मन्त्रीले उल्टो गंगा बगाइरहेका छन्।"
हेलिबाट गाउँ झारियो डोजर,"गोरखा : सडक सञ्जालले नजोडेको उत्तरी गोरखाको चुमनुब्री गाउँपालिका२ स्यालामा हेलिकप्टरमार्फत डोजर ढुवानी गरिएको छ। ल्हो माध्यमिक विद्यालयको मैदान निर्माणका लागि लामा गुरु सोनाम दोर्जे रिम्पोछेको सहयोगमा हेलिमार्फत डोजर लगिएको चुमनुब्री गाउँपालिका२ का वडाअध्यक्ष मिङग्युर दोर्जे लामाले बताए। गुरु रिम्पोछेबाट सहयोग स्वरूप प्राप्त डोजर सांसद राजेन्द्र बजगार्ईंको समन्वयमा हेलिकप्टरबाट ढुवानी गरिएको उनले बताए। स्याला लैजान बिगत तीन वर्षदेखि सल्यानटारमा राखिएको उक्त डोजर सांसद बजगाईंको समन्वयमा स्याला पुयाइएको उनले सुनाए। ल्हो मावि लामा गुरु सोनाम दोर्जे रिम्पोछेको सहयोगमा निर्माण भएको हो। अहिले गुरु रिम्पोछेले विद्यालयको खेलमैदान निर्माणका लागि डोजर लैजानुभएको हो, वडाअध्यक्ष लामाले भने, प्रक्रिया पूरा गर्न नसक्दा तीन वर्षदेखि सल्यानटारमै थन्किएर बसेको थियो। अहिले माननीय राजेन्द्र बजगाईंको पहलमा बल्लतल्ल गाउँमा पुयाउन सफल भइयो। सिँगै डोजर एकैपटकमा बोकेर लान नसकेपछि पाटपुर्जा खोलेर पटकपटक गरी ढुवानी गरिएको उनले बताए। डोजर गाउँमा पुगेपछि अब विद्यालयको मैदान मात्र नभई अरू संरचना निर्माण गर्न पनि सहज हुने गाउँपालिकाका अध्यक्ष निमा लामाको भनाइ छ। गुरु रिम्पोछे सोनाम दोर्जेले गाउँमा धेरै ठूलो काम गरिरहनु भएको छ। अहिले डोजर लैजानुभयो, अध्यक्ष लामाले भने, डोजर गाउँमा पुगिसकेपछि त्यहाँको अरू भौतिक संरचना बनाउन पनि पक्कै सहज हुने विश्वास लिएका छौं। हामी पनि रिम्पोछेको साथमै छौँ। गाउँपालिका हातेमालो गरेर अघि बढ्न तयार रहेको उनले बताए। डोजर गाउँमा पुगेपछि स्थानीयवासी धेरै खुसी भएको वडाअध्यक्ष मिङग्युर दोर्जे लामाको भनाइ छ। गुरु रिम्पोछेले गाउँमा डोजर पुयाउनु भएकोमा स्थानीयवासी धेरै खुसी छन्, उनले भने, अब डोजर आयो, गाउँमा विकास निर्माणका कामहरू पनि सजिलै गर्न सकिन्छ। डोजरका पाटपुर्जा जडान गर्ने र चलाउन जान्ने जनशक्तिसहित डोजर ल्होमा पुगेको लामाले बताए। डोजर गत शुक्रबार नेपाली सेनाको हेलीमार्फत ५६ लाख रुपैयाँ लागतमा ल्हो पुयाइएको गाउँपालिकाले जनाएको छ।"
प्रधानमन्त्री प्रचण्ड नै विदेश उडेको उड्यै,"मन्त्रिपरिषद्ले स्वीकृत गर्ने भ्रमणको सम्पूर्ण खर्च सरकारले नै बेहोर्छ। विदेश भ्रमणमा जाँदा प्रधानमन्त्रीले प्रतिदिन २ सय ५० अमेरिकी डलर भत्ता पाउँछन्। काठमाडौं : तेस्रोपटक प्रधानमन्त्रीमा निर्वाचित भएपछि पुष्पकमल दाहाल प्रचण्डले भनेका थिए नेपाल सरकारका मन्त्री र अन्य उच्चपदस्थ कर्मचारीले अब उप्रान्त अति आवश्यक अवस्थामा बाहेक वैदेशिक भ्रमण नगर्नुहोला। फजुल खर्च घटाउन तथा विदेश मोह त्याग्नुपर्ने भन्दै प्रधानमन्त्रीले यस्तो निर्देशन दिएका थिए। तर, प्रधानमन्त्री दाहाल आफैं भने विदेश उडेको उड्यै छन्। यति छोटो अवधिमा सबैभन्दा बढी समय विदेश जानेमा दाहाल नै अग्रस्थानमा पर्छन्। एक वर्षको अवधिमा प्रधानमन्त्री दाहालले भारत, इटाली, अमेरिका, चीन र दुबईको भ्रमण गरिसकेका छन्। माघ ४ गते बिहीबार युगान्डा जाँदै छन्। त्यस लगत्तै स्विट्जरल्यान्ड उड्ने आन्तरिक तयारी भइरहेको छ। परराष्ट्रविद् डा भेषबहादुर थापा अर्थतन्त्र संकटमा परेका बेला विदेश भ्रमण सम्बन्धमा प्रधानमन्त्री आफैंले विवेक प्रयोग गर्नुपर्ने बताउँछन्। मुलुक आर्थिक संकटमा छ भनेर अर्थमन्त्रीले नै प्रष्ट गरिसक्नुभएको छ, डा थापा भन्छन्, प्रधानमन्त्रीले आफ्नै विवेक प्रयोग गर्ने बेला हो। कति जाने कति दिनको भ्रमण राख्ने यो सबै प्रधानमन्त्रीकै हातमा हुन्छ। पूर्वराजदूत एवं राजनीतिक विश्लेषक लोकराज बराल आवश्यक ठाउँमा मात्रै प्रधानमन्त्री जानुपर्ने र जांँदा टिम सानो बनाउनुपर्ने बताउँछन्। आर्थिक अवस्था कमजोर छ भन्दैमा अन्तर्राष्ट्रिय सम्बन्धलाई चटक्कै छोड्ने कुरा हुँदैन, बराल भन्छन्, प्रधानमन्त्रीको टोलीमा १० जना जाने ठाउँमा ४५ जना मात्रै गए हुन्छ। विपक्षी एमाले विदेश विभाग प्रमुख डा राजन भट्टराई देशको आर्थिक अवस्था कमजोर भएको बेला मितव्ययिता गर्नुपर्ने बताउँछन्। अहिले खर्च कम गर्ने बाटो पहिल्याउनुपर्छ, भट्टराई भन्छन्, प्रधानमन्त्री नजाँदा पनि हुने ठाउँमा अरू कोही मन्त्रीलाई पठाउँदा हुन्छ। प्रधानमन्त्री जाँदा त्यसमा ठूलो टोली जान्छ। खर्चको दायर एकदमै ठूलो हुन्छ। यस विषयमा सरकार संवेदनशील छैन। जेठमा भारत प्रधानमन्त्री दाहालले छिमेकी भारतबाटै भ्रमण सुरु गरेका थिए। जेठ १७ देखि २० गतेसम्म भारत भ्रमण गरेका थिए। उक्त भ्रमण टोलीमा भौतिक पूर्वाधार तथा यातायातमन्त्री प्रकाश ज्वाला, ऊर्जा, जलस्रोत तथा सिँचाइमन्त्री शक्तिबहादुर बस्नेत, परराष्ट्रमन्त्री एनपी साउद, अर्थमन्त्री डा प्रकाशशरण महत, उद्योगमन्त्री रमेश रिजाल थिए। त्यस्तै मुख्यसचिव शंकरदास वैरागीसहित ८ सचिव पनि भ्रमण टोलीमा थिए।  प्रधानमन्त्रीले आफ्नै विवेक प्रयोग गर्ने बेला हो। कति जाने, कति दिनको भ्रमण राख्ने यो सबै प्रधानमन्त्रीकै हातमा हुन्छ।भेषबहादुर थापा, परराष्ट्रविद् साउनमा इटाली साउन ८ देखि १० गतेसम्म भएको संयुक्त राष्ट्रसंघीय खाद्य प्रणाली शिखर सम्मेलनमा भाग लिन दाहाल परिवारका अन्य सदस्यलाई लिएर इटाली पुगेका थिए। जानै नपर्ने भ्रमणमा गएको भन्दै आलोचना भएको थियो। भदौमा अमेरिका प्रधानमन्त्री दाहाल भदौ ३१ देखि असोज ४ सम्म संयुक्त राष्ट्रसंघको ७८औं महासभामा भाग लिन अमेरिका गएका थिए। प्रधानमन्त्री दाहाल नेतृत्वको प्रतिनिधि मण्डलमा परराष्ट्रमन्त्री एनपी साउद, प्रधानमन्त्रीका मुख्य राजनीतिक सल्लाहकार, राष्ट्रिय सुरक्षा सल्लाहकार, मुख्य सचिव, परराष्ट्र सचिव, अमेरिकाका लागि नेपाली राजदूत, संयुक्त राष्ट्रसंघका लागि नेपाली स्थायी प्रतिनिधि, महावाणिज्य दूतावासका पदाधिकारी सहभागी भएका थिए। असोजमा चीनप्रधानमन्त्री प्रचण्ड अमेरिकाबाट असोज ५ गते सीधै चीन भ्रमणमा गएका थिए। चीन भ्रमणमा भौतिक पूर्वाधार तथा यातायातमन्त्री प्रकाश ज्वाला, खानेपानीमन्त्री महिन्द्रराय यादव, युवा तथा खेलकुदमन्त्री डिगबहादुर लिम्बू सहभागी थिए। परराराष्ट्रमन्त्री एनपी साउद अमेरिका हुँदै असोज ६ गते चीन पुगेका थिए। भौतिक राज्यमन्त्री नन्दा चापागाईं असोज ७ गते चीन पुगेकी थिइन्। मंसिरमा यूएई जलवायु परिवर्तनसम्बन्धी विश्व सम्मेलन कोप२८ मा सहभागी हुन उनी यूएई गएका थिए। प्रधानमन्त्रीसँगै वन तथा वातावरणमन्त्री डा वीरेन्द्रप्रसाद महतो, सहरी विकासमन्त्री सीता गुरुङ, स्वास्थ्य तथा जनसंख्यामन्त्री मोहनबहादुर बस्नेत, ऊर्जा जलस्रोत तथा सिँचाइमन्त्री शक्तिबहादुर बस्नेत गएका थिए। माघमा युगान्डा दाहाल असंलग्न आन्दोलन (नाम) को १९औं शिखर बैठकमा भाग लिन बिहीबार युगान्डाको राजधानी कम्पाला जाँदै छन्। प्रधानमन्त्री नेतृत्वको प्रतिनिधिमण्डलमा परराष्ट्रमन्त्री साउद, परराष्ट्रसचिव सेवा लम्साल, परराष्ट्रका प्रवक्ता अमृत राई, गंगा दाहाललगायत रहने परराष्ट्र मन्त्रालयले जनाएको छ। शिखर सम्मेलनअन्तर्गत प्रधानमन्त्री प्रचण्डले माघ ५ गते साझा वैश्विक समृद्धिका लागि सहयोग विस्तार विषयक प्रारम्भिक बैठकलाई सम्बोधन गर्ने छन्। प्रधानमन्त्री दाहाल युगान्डामा ४ दिन रहने छन्। प्रधानमन्त्री दाहाल युगान्डाबाट फर्के लगत्तै स्विट्जरल्यान्ड जाने आन्तरिक तयारीमा छन्। भ्रमण खर्चको प्रक्रिया के हो ? मन्त्रिपरिषद्ले स्वीकृत गर्ने भ्रमणको सम्पूर्ण खर्च सरकारले नै बेहोर्छ। सरकारले पाँचवटा वर्ग छुट्ट्याएर विदेश भ्रमण भत्ता निर्धारण गरेको छ। राष्ट्रपति, उपराष्ट्रपति, प्रधानमन्त्री, प्रधानन्यायाधीश, सभामुख र राष्ट्रियसभा अध्यक्षलाई अति विशिष्ठ तहमा निर्धारण गरिएको छ। उनीहरूले प्रतिदिन २ सय ५० अमेरिकी डलर भत्ता पाउँछन्। युरोप, अमेरिका, क्यानडा, कोरिया, जापानलगायतका देशको भ्रमण गर्दा ३३ प्रतिशत थप भत्ता पाउँछन्। सचिवहरूले २ सय २५ र सहसचिवहरूले १ सय ७५ अमेरिकी डलर भ्रमण भत्ता पाउँछन्।"
"गोदाममै मल, सहकारीको झेल","परासी : नवलपरासीको कृषि सामग्री कम्पनी लिमिटेडमा कोटामा आएको रासायनिक मल केही सहकारीले नलगेपछि गोदाममै थन्किएको छ। किसानले मल नपाएर समस्या भएको बेला जिल्लामा आएको मल सहकारीले खरिद गरेर नलैजाँदा कृषि सामग्रीको गोदाममा ७१ टन मल थन्किएको हो। हिउँदेबाली गहुँ, तोरी, मसुरो तथा उखुका लागि लक्षित गरेर युरिया र डीएपी मल जिल्लामा पठाइएको हो। जिल्लाका ९ सहकारीले मल नलगेको कृषि सामग्रीका प्रमुख नरहरि पोखरेलले बताए। पटकपटक पत्राचार गर्दा पनि लैजान नमानेकाले सहकारीको कोटामा परेको मल गोदाममा थन्किएको उनले बताए। जिल्लाका ७ वटै पालिकाले आआफ्नो पालिकाभित्र रहेका सहकारीको नाम र परिमाणसहित मल उपलब्ध गराउन पत्रचार गरेका थिए। उक्त पत्रानुसार कम्पनीले सहकारीलाई मल वितरण सुरु गरेको थियो। नामावली अनुसारमध्येका ९ सहकारीले मल नलगेपछि उनीहरूको नाममा रहेको ७१३ टन मल गोदाममा थन्किएको पोखरेलले जानकारी दिए। जसमा २३७५ टन युरिया र ४७५५ टन डीएपी रहेको छ। जिल्लामा ७४ सहकारीमार्फत मल वितरण हुँदै आएको छ। मल नलैजाने सहकारीमा रामग्राम नगरपालिकाभित्र रहेको परासी आदर्श बहुउद्देश्यी सहकारी संस्था, त्रिदेव बचत क्रण सहकारी संस्था रहेका छन्। त्यस्तै, पाल्हीनन्दन गाउँपालिकाको बचत ऋण सहकारी संस्था र साना किसान कृषि सहकारी संस्था रहेका छन्। त्यस्तै, सुनवल नगरपालिकाको स्वाठी कृषि सहकारी संस्था, प्रतापपुरको रामजानकी कृषि सहकारी संस्था, पाल्हीनन्दन गाउँपालिकाको कुश्मा बचत सहकारी संस्था परसिया र सनही कृषि सहकारीले मल नलगेको कम्पनीले जनाएको छ।"
कम्पनी सञ्चालकको योग्यता तोक्ने कसले ?,"इन्डेपेन्डेन्ट पावर प्रोड्युसर्स एसोसिएसन, नेपाल (इप्पान) र नेपाल धितोपत्र बोर्डबीच केही समयअघि भएको चारबुँदे सम्झौताको निर्णय नं ४ मा स्वतन्त्र सञ्चालकको सम्बन्धमा दुई वटा बुँदा उल्लेख छ। ती बुँदामा के छन् भन्ने विषयमा प्रवेश गर्नुअघि कम्पनीका सञ्चालक सम्बन्धमा बुझ्नु उपयुक्त हुन्छ। कम्पनी ऐन, २०६३ को दफा २(म) मा सञ्चालक भन्नाले कम्पनीको सञ्चालक र सो शब्दले वैकल्पिक सञ्चालकसमेतलाई जनाउँछ भनेको छ। त्यस्तै, दफा २(य) मा सञ्चालक समिति भन्नाले कम्पनीको सञ्चालक समिति सम्झनुपर्छ भनेको छ। ऐनको दफा ८६(१) अनुसार प्राइभेट कम्पनीमा नियमावलीमा तोकिएबमोजिम बढीमा ११ जनासम्म सञ्चालक हुन्छन्। दफा ८६(२) अनुसार पब्लिक कम्पनीमा कम्तीमा तीन जना र बढीमा ११ जनासम्म सञ्चालक हुन सक्छन्। पब्लिक कम्पनीमा महिला पनि सेयरधनी भएमा कम्तीमा एक जना महिला सञ्चालक हुनुपर्छ। पब्लिक कम्पनीमा ७ जनासम्म सञ्चालक भए कम्तीमा एक जना र ७ जनाभन्दा बढी सञ्चालक भएमा कम्तीमा दुई जना स्वतन्त्र सञ्चालक हुनुपर्छ। सञ्चालकको समूहलाई सञ्चालक समिति भनिन्छ र यिनै सञ्चालकले आफूमध्येबाट एकजना सञ्चालकलाई अध्यक्ष चयन गर्छन्। सञ्चालकको वैकल्पिक सञ्चालक पनि हुन्छन्। सञ्चालकलाई जति अधिकार हुन्छ, त्यति अधिकार वैकल्पिक सञ्चालकलाई पनि हुन्छ। ऐनको दफा ८८ अनुसार सञ्चालक हुनको लागि नियमावलीमा सेयर संख्या तोकिएको भए सो बमोजिमको सेयर लिएको हुनुपर्छ। नियमावलीमा यस्तो संख्या नतोकिएमा कम्तीमा एक सय कित्ता सेयर लिएको हुनुपर्छ। स्वतन्त्र सञ्चालक र वैकल्पिक सञ्चालकले सेयर लिएको हुनु पर्दैन। कम्पनीमा कस्ता व्यक्ति सञ्चालक हुन सक्छन् भन्ने सम्बन्धमा कम्पनी ऐन, २०६३ ले व्यवस्था गरेको छ। सञ्चालकको योग्यताअयोग्यता सञ्चालकको नियुक्ति ऐनको दफा ८९ र कम्पनी नियमावलीमा अधिनमा रही साधारणसभाले गर्छ। साधारणसभा सेयरधनीको सभा हा। यसमा सेयरधनी सकेसम्म आफैं उपस्थित हुनुपर्छ। नसकेमा प्रतिनिधि अर्थात् प्रोक्सीमार्फत पनि उपस्थित हुन सक्छन्। सेयरधनीमध्येबाटै सञ्चालक निर्वाचित हुन्छन् र सेयरधनीले आफैं वा आफ्नो प्रतिनिधिमार्फत सञ्चालक निर्वाचनमा मत हाल्छन्। सेयरधनी जोसुकै सञ्चालक बन्न सक्छन् तर, योग्यता भने पुगेको हुनुपर्छ। ऐनको दफा ८९(१) अनुसार (१) पब्लिक कम्पनीको हकमा २१ वर्ष उमेर नपुगेको, (२) मगज बिग्रेको वा बहुलाएको, (३) दामासाहीमा परी पाँच वर्षको अवधि पूरा नभएको, (४) भ्रष्टाचार वा नैतिक पतन देखिने अन्य कसुरमा सजाय पाएको, (५) कुनै प्रकारको चोरी, ठगी, कीर्ते वा आफ्नो जिम्माको धनमाल अनधिकृत तवरले मासेको वा दुरुपयोग गरेको अभियोगमा कसुरदार ठहरी सजाय भुक्तान भएको तीन वर्ष पूरा नभएको, (६) सम्बन्धित कम्पनीको व्यवसाय वा कुनै ठेक्कापट्टा वा कारोबारमा कुनै प्रकारको निजी स्वार्थ भएको, (छ) समान उद्देश्य भएको अर्को कुनै कम्पनीको सञ्चालक, आधारभूत सेयरधनी, कर्मचारी, लेखापरीक्षक वा सल्लाहकार पदमा बहाल रहेको वा त्यस्तो कम्पनीमा कुनै पनि प्रकारको निजी स्वार्थ भएको, (७) सम्बन्धित कम्पनीलाई रकम बुझाउन बाँकी रहेको ठहर भएको अवस्थामा त्यस्तो सेयरधनी, (८) दफा १६० बमोजिम सजाय पाएको व्यक्तिको हकमा सजाय पाएको मितिले एक वर्ष ननाघेको वा दफा १६१ बमोजिम सजाय पाएको व्यक्तिको हकमा सजाय पाएको मितिले ६ महिना ननाघेको, (९) कुनै खास व्यवसाय सञ्चालन गर्ने कम्पनीको हकमा प्रचलित कानुनले कुनै योग्यता तोकेको भए त्यस्तो योग्यता नपुगेको वा कुनै अयोग्यता तोकिएको रहेछ भने त्यस्तो अयोग्यता भएको, (१०) लगातार तीन आर्थिक वर्षसम्म कम्पनी ऐनअनुसार कार्यालय (कम्पनी रजिस्ट्रार) मा पेस गर्नुपर्ने विवरण तथा प्रतिवेदन पेस नगर्ने कुनै कम्पनीको सञ्चालक रहेको, (११) दफा ८१(२) बमोजिम जरिबाना रकम तिर्न बाँकी रहेको, (१२) अर्को कुनै सूचीकृत कम्पनीबाट बैठक भत्ता र बैठक स्थलमा आउन, जान, बस्नका लागि लाग्ने वास्तविक खर्चबाहेक अन्य पारिश्रमिक वा कुनै सुविधा प्राप्त हुने सञ्चालकको पदमा बहाल रहेको कुनै पनि व्यक्ति सञ्चालक बन्न सक्दैनन्। यसमा सूचीकृत असूचीकृतको भेद हुन्न। यसबाहेक कम्पनीमा स्वतन्त्र सञ्चालक पनि हुन्छन्। स्वतन्त्र सञ्चालकको लागि माथि उल्लेखित अयोग्यताबाहेक अन्य अयोग्यता पनि तोकिएको छ। ऐनको दफा ८९(२) अनुसार (१) दफा ८९(१) मा उल्लेखित व्यक्ति, (ख) सम्बन्धित कम्पनीको सेयरधनी, (ग) सम्बन्धित कम्पनीले कारोबार गर्ने विषयसँग सम्बन्धित विषयमा कम्तीमा स्नातकोपाधि हासिल गरी सम्बन्धित क्षेत्र वा कम्पनी व्यवस्थापनसम्बन्धी काममा कम्तीमा १० वर्षको अनुभव प्राप्त वा अर्थ, वित्त, व्यवस्थापन, लेखा, तथ्यांक, वाणिज्य, व्यापार प्रशासन वा कानुन विषयमा कम्तीमा स्नातक गरी सम्बन्धित क्षेत्रमा कम्तीमा १० वर्षको अनुभव प्राप्त नगरेको व्यक्ति, (घ) सम्बन्धित कम्पनीको पदाधिकारी, लेखापरीक्षक, कर्मचारी वा त्यस्तो कुनै पदबाट अवकाश प्राप्त गरेको तीन वर्ष पूरा नभएको व्यक्ति, (ङ) सम्बन्धित कम्पनीको पदाधिकारीको नजिकको नातेदार र (च) सम्बन्धित कम्पनीको लेखापरीक्षक वा निजको साझेदार स्वतन्त्र सञ्चालक बन्न सक्दैनन्। सञ्चालकको दायित्व कम्पनी सञ्चालकको योग्यताअयोग्यता पछि सञ्चालकको दायित्व के हुन्छन् त्यसबारेमा छोटो चर्चा गरौं। कम्पनीको दायित्वलाई पनि देवानी र फौजदारी गरी दुई प्रकारले विभाजन गरिएको छ। यस्ता दायित्व कसले वहन गर्छगर्छन् भन्ने प्रश्न उठ्छ। कानुनअनुसार ऐननियमले दिएको अख्तियारी नाघेर गरेको कार्यको जवाफदेही सञ्चालक हुनुपर्छ। मुलुकी देवानी (संहिता) ऐन, २०७४ को दफा ५१ मा कसैले कानुनी व्यक्तिको तर्फबाट कुनै कामकारबाही गर्दा कसैलाई कुनै किसिमको हानिनोक्सानी पर्न गएमा त्यसको जिम्मेवारी त्यस्तो कानुनी व्यक्ति (कम्पनी) को हुनेछ र त्यसको क्षतिपूर्ति सम्बन्धित कानुनी व्यक्तिले व्यहोर्नु पर्नेछ। तर, कानुनी व्यक्तिको उद्देश्य वा कार्यक्षेत्र बाहिर रही गरेको वा बदनियतपूर्वक गरेको कामकारबाहीबाट कसैलाई हानि, नोक्सानी हुन गएमा त्यस्तो काम गर्ने सञ्चालक वा व्यक्ति नै व्यक्तिगतरूपमा जिम्मेवार हुनेछ। त्यस्तै, मुलुकी फौजदारी (संहिता) ऐन, २०७४ को दफा ३० मा कुनै फर्म, कम्पनी वा संगठित संस्थाले यस संहिता वा कानुनबमोजिम कसुर मानिने कुनै काम गरेको वा गराएकोमा जसले त्यस्तो काम गरे वा गराएको हो सोही व्यक्ति जिम्मेवार हुनेछ र त्यस्तो व्यक्ति किटान हुन नसकेमा फर्मको हकमा त्यस्ता काम गर्ने सम्बन्धित धनी वा हिस्सेदारहरू र कम्पनी वा संगठित संस्था भए त्यस्तो काम गर्ने वा गराउने सञ्चालक, प्रबन्ध सञ्चालक, महाप्रबन्धक र त्यस्तो व्यक्ति पनि किटान हुन नसकेमा त्यस्तो संस्थाको कार्यकारी प्रमुखले आपराधिक दायित्व व्यहोर्नुपर्ने व्यवस्था छ। कम्पनी ऐन, २०६३ को दफा १६० मा कम्पनीका सञ्चालकलगायतलाई तोकिएको कार्य नगरेमा २० देखि ५० हजार रुपैयाँसम्म जरिबाना वा दुई वर्षसम्म कैद वा दुवै सजाय हुने व्यवस्था छ। यसमा भएको कैदको व्यवस्था कम्पनीका सञ्चालक र पदाधिकारीलगायतले व्यहोर्नुपर्ने फौजदारी दायित्व हा। त्यस्तै, दफा १६१ मा १० देखि ५० हजार रुपैयाँसम्म जरिबाना मात्र हुने व्यवस्था देवानी दायित्व हा। युनिटी लाइफ इन्टरनेसनल लिमिटेड (नेपाल कानुन पत्रिका २०६८, निर्णय नं ८८१४) को मुद्दामा कम्पनीको देवानी तथा फौजदारी दायित्व विषयमा विस्तृत व्याख्या गरिएको छ। कम्पनीको भौतिक अस्तित्व नभई अमूर्त हुने हुँदा यसलाई कैद गर्न नसकिने, यसको स्वतन्त्र मन, मस्तिस्क वा सोच्न सक्ने दिमाग तथा आत्मा नभएको हुनाले यसले आत्मदाह गर्ने अवस्था पनि नहुने हुँदा कुनै फौजदारी आपराधिक मनसाय (मेन्स रिया) पनि राख्न वा बोक्न नसक्ने भनिएको छ। कुनै ऐनमा नै कम्पनीको तर्फबाट काम गर्ने सञ्चालक, कर्मचारी वा व्यक्ति नै व्यक्तिगत रूपमा सजायका भागी हुने भन्ने स्पष्ट व्यवस्था गरिएको अवस्थामा कम्पनीको नाममा काम गर्ने सञ्चालक, कर्मचारी वा व्यक्तिविरुद्ध कारबाही चलाउन पाइने आदेशमा उल्लेख छ। इप्पानको सम्झौताको बुँदा कम्पनी सञ्चालकको बारेमा यति कुरा गरिसकेपछि इप्पानले नेपाल धितोपत्र बोर्डसँग गरेको सम्झौताको बुँदा नं ४ मा प्रवेश गरौं। इप्पानले धितोपत्र बोर्डसँग गरेको सम्झौतामा (१) सूचीकृत कम्पनीको संस्थागत सुशासनको अवस्थालाई थप सुदृढ बनाउन प्रचलित कानुनको व्यवस्थासँग सामञ्जस्यता कायम गरी स्वतन्त्र सञ्चालकको भूमिकालाई सशक्त र प्रभावकारी बनाउन बोर्डबाट स्वतन्त्र सञ्चालकको योग्यतासहितको रोस्टर तयार गर्ने साथै स्वतन्त्र सञ्चालकबाट पालना गर्नुपर्ने व्यवस्था र प्रवाह गर्नुपर्ने विवरणलगायत आवश्यक कुराहरू तोकिदिने व्यवस्था पूर्णरूपमा पालना भएको हुनुपर्ने र (२) बोर्डबाट तोकिएका स्वतन्त्र सञ्चालकसम्बन्धी व्यवस्था सूचीकृत कम्पनीले पूर्णरूपमा पालना गर्नुपर्ने भन्ने छ। सम्झौताका यी दुवै बुँदा अर्थहीन छन्। पहिलो बुँदा सूचीकृत कम्पनीको संस्थागत सुशासनको अवस्थालाई थप सुदृढ बनाउन प्रचलित कानुनको व्यवस्थासँग सामञ्जस्यता कायम गरी स्वतन्त्र सञ्चालकको भूमिकालाई सशक्त र प्रभावकारी बनाउन बोर्डबाट स्वतन्त्र सञ्चालकको योग्यतासहितको रोस्टर तयार गर्ने भन्ने कुराभित्र अन्योलबाहेक केही छैन। कुनै पनि कम्पनीको संस्थागत सुशासन थप सुदृढ बनाउने काम स्वतन्त्र सञ्चालकको मात्र हैन। स्वतन्त्र सञ्चालक र अन्य सञ्चालकको अस्तित्व अलगअलग पनि हुन्न र सबै सञ्चालक एकै हुन्। सञ्चालकको समूह नै सञ्चालक समिति हा। यसमा स्वतन्त्र र अन्य सञ्चालकको लागि अलग गरिएको हुन्न भन्ने कुरा अदालती आदेशमा पनि उल्लेख गरिएको कुरा अघिल्लो अनुच्छेदमा उल्लेख गरिसकिएको छ। यति हुँदाहुँदै पनि कम्पनी ऐनले तोकेको स्वतन्त्र सञ्चालकको योग्यताअयोग्यता धितोपत्र बोर्डलाई तोक्न लगाउने कार्यको कुनै हिसाबले पनि तर्कसंगत छैन। कम्पनी ऐनले तोकेको स्वतन्त्र र अन्य सञ्चालकको योग्यतामा के पुगेको छैन ? धितोपत्र बोर्ड सञ्चालकको योग्यता तोक्ने निकाय हैन भन्ने कुरा इप्पानले नबुझेको हैन, बुझ पचाएको देखिन्छ। कम्पनी ऐनले कुनै खास व्यवसाय सञ्चालन गर्ने कम्पनीको हकमा प्रचलित कानुनले कुनै योग्यता तोक्न सक्ने व्यवस्था गरेको छ। तर, खास व्यवसाय कुन कुन हुन् भन्ने सम्बन्धमा कम्पनी ऐन बोलेको छैन। यस हिसाबले जलविद्युत् प्रवद्र्धक गर्ने कम्पनीलाई मनखुसी खास व्यवसाय भन्न मिल्दैन। बैंकिङ र बिमा व्यवसाय सञ्चालन गर्ने कम्पनीको लागि यसको नियामकले खास योग्यता तोकेको छ। खास व्यवसायबाहेकका सम्पूर्ण कम्पनीको लागि कम्पनी ऐनले तोकेको योग्यता पुगेका व्यक्ति स्वतन्त्र सञ्चालक हुन्छन्। कम्पनी ऐननिर्देशिकाले सञ्चालक हटाउने व्यवस्था पनि गरेको छ। इप्पानका पदाधिकारी र इप्पानमा आबद्ध जलविद्युत् उत्पादक कम्पनीले बोर्डले योग्यता नतोकेको र रोस्टर नबनाएको कारण स्वतन्त्र सञ्चालक नियुक्त नगरी बसेका छन् ? यस्ता अर्थ न बर्थका व्यवस्था राखेर इप्पानले के गर्न खोजेको हो ? त्यस्तै, स्वतन्त्र सञ्चालकबाट पालना गर्नुपर्ने व्यवस्था र प्रवाह गर्नुपर्ने विवरणलगायत आवश्यक कुराहरू तोकिदिने के भनेको यो ? स्वतन्त्र सञ्चालकले कहाँ, के, कस्तो विवरण प्रवाह गर्ने ? स्वतन्त्र सञ्चालक कम्पनीको छुट्टै निकाय हो र ? अर्को बुँदा बोर्डबाट तोकिएका स्वतन्त्र सञ्चालकसम्बन्धी व्यवस्था सूचीकृत कम्पनीले पूर्णरूपमा पालना गर्नुपर्ने भन्ने छ। अहिलेसम्म इप्पानका पदाधिकारीले कम्पनी ऐनले तोकेको स्वतन्त्र सञ्चालकसम्बन्धी व्यवस्था पालना गरेका रहेनछन् भन्ने यसले अर्थ दिँदैन ? कम्पनी ऐनले स्वतन्त्र र अन्य सञ्चालकका लागि निर्दिष्ट गरेको योग्यताअयोग्यता पर्याप्त छ। दाहाल, कर्पोरेट र धितोपत्र कानुनका अध्येताअधिवक्ता हुन्।"
अस्पताल नपुग्दै कर्णालीमा जान्छ गर्भवतीको ज्यान,"वीरेन्द्रनगर : गर्भवती तथा सुत्केरीको ज्यान जोगाउन सरकारले निःशुल्क हवाई उद्धारको सुविधादेखि गाउँगाउँमा बर्थिङ सेन्टर र यातायात खर्चको व्यवस्था गरेको छ। तर, कर्णाली प्रदेशमा सन्तान जन्माउँदा आमाले ज्यान गुमाउनुपर्ने अवस्था टरेको छैन। स्वास्थ्य संस्थामा नगई घरमै सुत्केरी हुँदा गत असारमा जाजरकोट कुशेकी नारायणकली रोकायको मृत्यु भयो। चौथो सन्तानलाई जन्म दिएकी उनको समयमै साल नझर्दा ज्यान गएको हो। यस्तै असुरक्षित तवरले घरमै बच्चा जन्माउँदा गत वर्ष साउन दोस्रो साता अत्यधिक रक्तस्राव भएर रुकुमपश्चिमकी २० वर्षीया सुशीला बीसीको मृत्यु भयो। श्रीमान् अर्की श्रीमतीसँग भारत भागेपछि उनी घरपरिवारसँग बस्दै आएकी थिइन्। घरबाट आधा घण्टा पैदल दूरीमा रहेको प्रसूति गृहमा नगएर उनी घरमै सुत्केरी भएकी थिइन्। कालीकोटको रास्कोट नगरपालिका२ सिप्खानाकी २८ वर्षीया सीता सार्कीको रक्तस्राव नरोकिएपछि २०७८ भदौ ४ गते मृत्यु भयो। उपचार गर्न लगिएको स्वास्थ्यचौकी सिपखानाले रास्कोटमै रहेको सामुदायिक अस्पतालमा रिफर गरेको थियो। त्यता लैजाँदै गर्दा सार्कीको मृत्यु भएको हो। उनका नाबालक छोराको पनि ज्यान गयो। सुरुमा व्यथा लाग्दा घरमा कसैले पनि थाहा पाएनन्। जटिल बनिसकेपछि स्वास्थ्यचौकी लैजाने तयारी गर्दागर्दै उनले घरमै बच्चालाई जन्म दिएकी थिइन्। कालीकोटकै नरहरीनाथ गाँउपालिका७ माल्कोट निवासी मीना शाहीको त्यही वर्ष चैतमा घरमै सुत्केरी हुँदा अत्याधिक रक्तश्रावका कारण मृत्यु भयो। २०७७ साउन ९ गते नरहरीनाथ गाउँपालिकाकै रप्साकी ३० वर्षीया देवी सहकारीको पनि अत्यधिक रक्तश्रावका कारण निधन भयो। जिल्ला अस्पताल कालीकोटमा भर्ना भएकी सहकारीलाई कर्णाली स्वास्थ्य विज्ञान प्रतिष्ठान जुम्लामा रिफर गरिएको थियो। प्रतिष्ठानतर्फ लैजाँदै गर्दा कालीकोटको तिलागुफा नगरपालिका१ नाग्ममा उनको मृत्यु भएको थियो। दैलेख ठाटीकाँध गाउँपालिका१ की २२ वर्षीया पार्वती शाहीलाई २०७९ भदौ १२ गते सुत्केरी व्यथाले च्याप्यो। हतारहतार प्राथमिक स्वाथ्य केन्द्र लकान्द्रा लगियो। उनले स्वास्थ्य केन्द्र पुग्नेबित्तिकै छोरी जन्माइन्। अत्यधिक रक्तस्राव हुन थालेपछि स्वास्थ्य केन्द्रले जिल्ला अस्पतालमा खबर गर्यो। जिल्ला अस्पताल दैलेखमा पनि उपचार नहुने बुझेपछि सुर्खेतस्थित प्रदेश अस्पतालमा लैजान भनियो। तर, एम्बुलेन्स पाइएन। बल्लतल्ल एउटा सवारी साधन फेला पर्यो। त्यसैमा राखेर उनलाई सुर्खेत लगियो। अस्पतालको गेटमा नपुग्दै शाहीको निधन भयो। कालीकोटको पचालझरनामा गाउँको स्वास्थ्यचौकीमा प्रसूति गराउन नसकेपछि रिफर गरिएकी महिलालाई स्टेचरमा सदरमुकाम पुर्याउँदै। तस्बिर : बिस्नप्रसाद न्यौपाने सुर्खेतको गुर्भाकोट नगरपालिका७ की लक्ष्मी परियारलाई सुत्केरी व्यथाले च्यापेपछि परिवारका सदस्यले प्रदेश अस्पताल ल्याए। तर, उनलाई अस्पताल ल्याइपुर्याउन ढिलो भयो। अस्पताल ल्याएर जाँच गर्दा लक्ष्मीमा उच्च रक्तचापको समस्या देखियो। चिकित्सकले तत्काल शल्यक्रिया गर्ने निधो गरे। यद्यपि उनको शल्यक्रिया गर्दा गर्दै मृत्यु भयो। यसरी कर्णाली प्रदेशमा पछिल्लो ५ वर्षमा ९० जना सुत्केरी तथा गर्भवती महिलाले ज्यान गुमाएका छन्। प्रदेश स्वास्थ्य सेवा निर्देशनालयका अनुसार कर्णालीमा आर्थिक वर्ष २०७५७६ मा १३, २०७६७७ मा २१, २०७७७८ मा २०, २०७८७९ मा १७ र २०७९८० मा १९ जनाको मृत्यु भएको हो। यसरी सुत्केरी आमाले ज्यान गुमाउने घटना नरोकिनुमा अनेक कारण छन्। नजिकैका स्वास्थ्यचौकीमा प्रसूति सेवा नहुनु, प्रसूति सेवा उपलब्ध स्वास्थ्य संस्थासम्म पुग्न यातायात सुविधा नहुनुलगायत छन्। घरमै सुत्केरी गराउन खोज्नु, दक्ष स्वास्थ्यकर्मी तथा उपकरण अभाव हुनु र घरपरिवारले पूर्वतयारी नगर्नुजस्ता कारणले पनि दुर्गमका अधिकांश सुत्केरी अकालमै ज्यान गुमाउनुपर्ने बाध्यताबाट मुक्त भएका छैनन्। कर्णालीमा प्रायः भौगोलिक विकटता, यातायातको असुविधा र परिवारको लापरबाहीका कारण बर्सेनि सुत्केरीको अस्पताल नपुग्दै ज्यान जान्छ, प्रदेश स्वास्थ्य निर्देशनालयकी वरिष्ठ नसिङ अधिकृत दीपा भट्टराई भन्छिन्, गाउँमा सञ्चालनमा रहेको बर्थिङ सेन्टरमा पनि आवश्यक सामग्रीको अभाव छ। ग्रामीण क्षेत्रका महिला अहिले पनि समयमै प्रसूति सेवा लिन अस्पताल जाँदैनन्। उनका अनुसार अकालमै सुत्केरीको ज्यान जानुमा धरै पक्षको कमजोरी छ। पहिलो त स्वयम व्यक्ति, दोस्रो परिवार, तेस्रो स्वास्थ्यकर्मी र चौथो सरकार। स्वास्थ्य सेवा कार्यालय कालीकोटका प्रमुख डा संकेत विश्वकर्माका अनुसार कर्णालीमा भौगोलिक विकटता छँदैछ, त्यसबाहेक प्रायः गर्भवतीले घरमै बच्चा जन्माउन खोजेको पाइन्छ। स्वास्थ्य संस्थामा नियमित ८ पटक स्वास्थ्य परीक्षण गराउँदैनन्। समस्या नआउँदासम्म अस्पताल सम्झिँदैनन्। परिवारले पनि प्रसूति सेवा लिन अस्पताल लैजान चाँसो दिँदैनन्। स्वास्थ्यकर्मीले पनि गर्भवतीलाई सुत्केरी हुने समय आउन लाग्दा स्वास्थ्य संस्था आउनुस् भनेर फलोअप गर्दैनन्। यस्ता समस्याले मातृ मृत्युदर कम हुन नसकेको उनको भनाइ छ। ढिलो स्वास्थ्य संस्थामा पुग्नु, नियमित गर्भ जाँच नगर्नु, स्वास्थ्य संस्थामा आवश्यक उपकरण र दक्ष जनशक्ति नहुनु तथा पूर्वतयारीको अभाव मृत्युका कारण बनेका छन्, डा विश्वकर्मा भन्छन्। प्रदेश स्वास्थ्य निर्देशनालयका निर्देशक डा रविन खड्का धेरैजसो गर्भवती तथा सुत्केरीको मृत्यु घरमा, स्वास्थ्य संस्था लैजाँदै गर्दा बाटोमा र अस्पतालमा हुने गरेको सुनाउँछन्। गाउँका स्वास्थ्य संस्था र बर्थिङ सेन्टरहरू सुविधासम्पन्न छैनन्, उनी भन्छन्, प्रसूति सेवा दिने तालिमप्राप्त दक्ष जनशक्तिको अभाव पनि छ। गर्भवती तथा सुत्केरी भइसकेपछि हुने हेलचक्याइँले गर्दा पनि कत्तिको ज्यान गएको अवस्था छ। गर्भवती भएपछि नियमित स्वास्थ्य जाँच गर्नुपर्छ भन्ने चेतना नहुँदा गर्भवती तथा सुत्केरीको ज्यान जोखिममा पर्ने गरेको उनको भनाइ छ। सरकारी सेवा सुविधासम्बन्धी जानकारीको अभाव, घरपरिवारको लापरबाही, घरमै सुत्केरी हुने चलन, हेलचक्याइँ र छोराको आशमा धेरै सन्तान जन्माउन खोज्दा गर्भवती तथा सुत्केरीको मृत्यु हुने गरेको छ। ज्यानै जाने गरी किन हुन्छ रक्तस्राव ? स्त्री तथा प्रसूति रोग विशेषज्ञ डा ललितजंग शाहीका अनुसार गर्भ रहेको सुरुवाती अवस्थामा बच्चा पाठेघरमा नबसेर नलिमा बस्नु वा पहिलो बच्चा नलीमा बसेको छ भने दोस्रो बच्चा पनि नलीमा बस्नु, पाठेघरमा संक्रमण हुनु, गर्भपतन वा साल बिग्रेको अवस्थामा पनि रक्तस्राव हुन सक्छ। कतिपय महिलामा रगत नजम्ने समस्याले पनि बढी रक्तश्राव हुने अवस्था हुन्छ। यस्तो अबस्थामा समयमै उपचार नपाउँदा गर्भमा रहेको बच्चा र आमा दुबैको ज्यान जान सक्ने सम्भावना रहन्छ। यो गर्भ रहेको पहिलो तीन महिनाको अवधिमा हुने जटिलताहरू हुन्। यस्तै, सुत्केरी भइसकेपछि भएको रक्तस्रावले पनि कर्णालीमा बर्सेनि महिलाहरूको ज्यान गैरहेको छ। बच्चा जन्मिसकेपछि पाठेघर सामान्य अवस्थामा आउन समय लाग्छ। त्यसैले पाठेघर नखुम्चिनु धेरै बच्चा जन्मिनु, महिलाको उमेर धेरै हुनु, पाठेघरको नलीमा चोट लाग्नु वा पाठेघरको मुख च्यातिनु, शल्यक्रिया गरेकोे घाउबाट धेरै रगत बग्नु, ठूलो सालसँग जोडिएर बसेको सानो सालभित्रै छुट्नु जस्ता कारणले रक्तस्राव भएर आमाहरूको ज्यान गइरहेको छ। यस्ता समस्याबाट बच्न नियमित गर्भ जाँच गर्न, गरुंगो सामान नउचाल्न, लामो यात्रा नगर्न, स्वास्थ्यकर्मीसँग परामर्श लिन, स्वास्थ्य संस्थामै सुत्केरी गराउन, यातायातका साधनको तयारी गर्न, पैसाको जोहो गरेर समयमै अस्पताल पुर्याउन उनको सुझाव छ। सुत्केरी व्यथा लागेपछि समयमै उपचार नपाउनु, कम उमेरमा बच्चा जन्माउनु, स्वास्थ्य संस्था तथा परिवारको हेलचक्र्याइँ लगायतका कारण पनि कर्णालीमा महिलाहरू बच्चा जमाउँदा नै असुरक्षित हुने गरेका छन्। कर्णालीमा प्रायः भौगोलिक विकटता, यातायातको असुविधा र परिवारको लापरबाहीका कारण बर्सेनि सुत्केरीको अस्पताल नपुग्दै ज्यान जान्छ । दीपा भट्टराई, वरिष्ठ नर्सिङ अधिकृत, प्रदेश स्वास्थ्य निर्देशनालय प्रसूति सेवा दिने तालिमप्राप्त दक्ष जनशक्तिको अभाव पनि छ। गर्भवती तथा सुत्केरी भइसकेपछि हुने हेलचक्याइँले गर्दा पनि कतिको ज्यान गएको अवस्था छ। डा रविन खड्का, निर्देशक, प्रदेश स्वास्थ्य निर्देशनालय ढिलो स्वास्थ्य संस्थामा पुग्नु, नियमित गर्भ जाँच नगर्नु, स्वास्थ्य संस्थामा आवश्यक उपकरण र दक्ष जनशक्ति नहुनु तथा पूर्वतयारीको अभाव हुनु सुत्केरी मृत्युका कारण हुन् । डा संकेत विश्वकर्मा, प्रमुख, स्वास्थ्य सेवा कार्यालय कालीकोट निःशुल्क हवाई उद्धारले राहत कर्णालीका कालीकोट, हुम्ला, मुगु, जुम्ला, डोल्पालगायत विकट जिल्लामा राष्ट्रपति महिला उत्थान कार्यक्रम सञ्चालन भएपछि धेरै महिलाले राहत पाएका छन्। गाउँका स्वास्थ्य संस्था सुविधासम्पन्न छैनन्। तालिमप्राप्त दक्ष जनशक्तिको सुबिधा नभएका विकट जिल्लामा बिशषेज्ञ स्वास्थ्य सेवा पाउने त कुरै भएन। गाउँका गम्भीर बिरामीले अस्पताल देख्न नपाउँदै परान त्याग गथ्र्ये। कति महिलाले बिरामी भएको खबर आफन्तलाई सुनाउन नपाउँदै मृत्युवरण हुनुपर्ने बाध्यता थियो। तर, कर्णालीमा गर्भपवति तथा सुत्केरीको अवस्था जटिल बनेपछि गाँउमै हेलिकप्टरबाट उद्धार हुन थालेपछि अकालमा ज्यान गुमाउनबाट केही हदसम्म जोगिन थालेका छन्। दुर्गमका गर्भवती तथा सुत्केरी महिलालाई हवाई सेवाबाट निःशुल्क उद्धार गर्ने कार्य २०७६ सालमा थालियो। कर्णालीका ९ जिल्ला, लुम्बिनी प्रदेश र सुदूरपश्चिम प्रदेशका समेत केही जिल्लाबाट नेपाली सेनाको हेलिकप्टरमार्फत सुर्खेत बेस बनाएर उद्धार गर्ने कार्य थालेको हो। नेपाली सेनाको पश्चिम कमाण्ड पृतना सुर्खेतका सूचना अधिकारी मेजर रेनु शाहाका अनुसार २०७६ सालयता सेनाले राष्ट्रपति महिला उत्थान कार्यक्रममार्फत हालसम्म १ सय ९७ महिलाले निःशुल्क हवाई उद्धार सेवा पाए। जसमा कर्णालीका ९ जिल्लाका मात्र १ सय ३७ जना गर्भवती छन्। महिलाको हक अधिकार सुनिश्चित गर्दै राष्ट्र निर्माणको प्रत्येक तहमा समान सहभागिताको व्यवस्था गर्न, सबै प्रकारका हिंसा, शोषण र विभेदको अन्त्य गरी महिला सशक्तीकरणलाई प्रभावकारी ढंगले अगाडि बढाउन सुरु थरिएको राष्ट्रपति महिला उत्थान कार्यक्रमले कर्णालीका महिलाहरूको परान पनि बचायो। राष्ट्रपति महिला उत्थान कार्यक्रम सञ्चालनसम्बन्धी कार्यविधि २०७३ बनेपछि २०७३ फागुन २४ गतेबाट ३५ जिल्लामा यो कार्यक्रम सञ्चालन भयो। यस कार्यक्रमअन्तरगत आर्थिक वर्ष २०७५७६ मा दुर्गम हिमाली तथा पहाडी क्षेत्रमा गर्भवती तथा सुत्केरी हुने अवस्थामा स्वास्थ्य समस्या सिर्जना भई जोखिममा परेका महिलाहरूलाई हवाई उद्धार गरी तोकिएको अस्पतालमा पुर्याइ गुवास्तरीय स्वास्थ्य सेवा प्रदान गर्ने प्रयोजनका लागि दुर्गम क्षेत्रका ज्यान जोखिममा परेका गर्भवती तथा सुत्केरी महिलाहरूका लागि निःशुल्क हवाई उद्धार सेवा कार्यक्रम सञ्चालन गरियो। जसका लागि अवाई कार्यविधि २०७५ र दुर्गम क्षेत्रमा ज्यान जोखिममा परेका गर्भवती तथा सुत्केरी महिलाहरूको लागि हवाई उद्धारका लागि कार्यविधि २०७७ मन्त्रिपरिषद्बाट स्वीकृत गरी कार्यान्वयनमा ल्याइएको छ।"
"गाउँमा छैन प्रसूति सेवा, बाटोमै सुत्केरी","मुगु : गाउँमा प्रसूति सेवासहितको स्वास्थ्य संस्था नहुँदा सोरु गाउँपालिका६ का गर्भवती महिला बाटोमै सुत्केरी हुने गरेका छन्। उक्त वडाका चार बस्तीमा ४ सय ८१ घरधुरीको बसोबास छ। चारै बस्तीमा प्रसूति सेवा नहुँदा दुई घण्टा टाढा वडा नम्बर ७ स्थित सीप प्रसूति केन्द्रमा जानुपर्छ। तर, त्यहाँ नपुर्याउँदै गर्भवतीहरू बाटोमै सुत्केरी हुने गरेका छन्। सिपमा रहेका प्रसूति केन्द्र र स्वास्थ्य चौकीबाट सेवा लिने गरेको भए पनि भौगोलिक बिकटताका कारण गर्भवतीलाई उक्त स्थानमा लैजाँदालैजाँदैबीच बाटोमै सुत्केरी हुने गरेको पुरुमुरु गाउँकी हाँसादेवी शाहीले बताइन्। आफूलाई सुत्केरी व्यथा लागेपछि परिवारले सिप प्रसूति केन्द्रमा लैजाँदै गर्दा बाटोमै सुत्केरी भएर आफूले बच्चा गुमाउनुपरेको लाला छत्यालको भनाइ छ। समयमै स्वास्थ्य संस्थामा पुर्याउँन नसक्दा पुरुमुरु गाउँकी रजना शाहीको मृत्यु भयो। गाउँनजिकै प्रसूति सेवा नहँुदा र सिप प्रसूति केन्द्रमा लैजाने क्रममा आफू सुत्केरी भएको पुरुमुरु गाउँकी तोला नेपालीले बताइन्। स्वास्थ्य संस्थामा पुगेर सुत्केरी गराउने इच्छा हुँदाहुँदै पनि सोही गाउँकी कल्पना नेपालीले २१ दिनअघि बाटोमै बच्चा जन्माइन्। गत साउनदेखि पुस मसान्तसम्म सोरु गाउँपालिका ६ का ४४ महिलाले वडा नम्बर ७ मा रहेको प्रसूति केन्द्रमा नियमित परीक्षण गराएको तथ्यांक छ। तीमध्ये ११ जनामात्र प्रसूति केन्द्रमा आएर सुत्केरी भएका छन्। बाँकी ३३ महिला समयमै स्वास्थ्य संस्थामा पुग्न नसक्दा बाटोमै सुत्केरी भएको सिप प्रसूति केन्द्रकी इन्र्चाज सरिताकुमारी शाहीले बताइन्। सोरु गाउँपालिकाका ११ मध्ये १० वडामा आधारभूत स्वास्थ्य संस्था र प्रसूति केन्द्र छन्। अब आफ्नै वडा बस्तीबाट गर्भवतिले सेवा पाउन भन्ने उद्देश्यले एक संस्थाले पुरुमुरु गाउँमा वैशाखसम्म सम्पन्न हुने गरी प्रसूति केन्द्र निर्माण गरिदिन लागेको गाउँपालिका उपाध्यक्ष केशर शाहीले बताए। उनकाअनुसार प्रसूति केन्द्रमा आवश्यक जनशक्ति गाउँपालिकाले व्यवस्थापन गर्ने भएको छ। गाउँपालिकाबाट सदरमुकाम गमगढी आउँदै गर्दा पुरुमुरुकी एक गर्भवतीलाई सिप लैजाँदै गरेको देखेपछि छायाँ नेपाल मुगुका टिम लिडर मिन रावलले आफू चढेको गाडीमा चढाए। ती महिला सुत्केरी भइन्। तर, केन्द्रमा पुर्याउन नपाउँदै उनीबाट जन्मेको बच्चाको मृत्यु भयो। त्यस्तो घटना आफूले देखेपछि उक्त स्थानमा आधारभूत स्वास्थ्य सेवासहित प्रसूति केन्द्रको निर्माण गर्ने निर्णयमा पुगेको उनको भनाइ छ। निःशुल्क हवाई उद्धारले राहत कर्णालीका कालीकोट, हुम्ला, मुगु, जुम्ला, डोल्पालगायत विकट जिल्लामा राष्ट्रपति महिला उत्थान कार्यक्रम सञ्चालन भएपछि धेरै महिलाले राहत पाएका छन्। गाउँका स्वास्थ्य संस्था सुविधासम्पन्न छैनन्। तालिमप्राप्त दक्ष जनशक्तिको सुबिधा नभएका विकट जिल्लामा बिशषेज्ञ स्वास्थ्य सेवा पाउने त कुरै भएन। गाउँका गम्भीर बिरामीले अस्पताल देख्न नपाउँदै परान त्याग गथ्र्ये। कति महिलाले बिरामी भएको खबर आफन्तलाई सुनाउन नपाउँदै मृत्युवरण हुनुपर्ने बाध्यता थियो। तर, कर्णालीमा गर्भपवति तथा सुत्केरीको अवस्था जटिल बनेपछि गाँउमै हेलिकप्टरबाट उद्धार हुन थालेपछि अकालमा ज्यान गुमाउनबाट केही हदसम्म जोगिन थालेका छन्। दुर्गमका गर्भवती तथा सुत्केरी महिलालाई हवाई सेवाबाट निःशुल्क उद्धार गर्ने कार्य २०७६ सालमा थालियो। कर्णालीका ९ जिल्ला, लुम्बिनी प्रदेश र सुदूरपश्चिम प्रदेशका समेत केही जिल्लाबाट नेपाली सेनाको हेलिकप्टरमार्फत सुर्खेत बेस बनाएर उद्धार गर्ने कार्य थालेको हो। नेपाली सेनाको पश्चिम कमाण्ड पृतना सुर्खेतका सूचना अधिकारी मेजर रेनु शाहाका अनुसार २०७६ सालयता सेनाले राष्ट्रपति महिला उत्थान कार्यक्रममार्फत हालसम्म १ सय ९७ महिलाले निःशुल्क हवाई उद्धार सेवा पाए। जसमा कर्णालीका ९ जिल्लाका मात्र १ सय ३७ जना गर्भवती छन्। महिलाको हक अधिकार सुनिश्चित गर्दै राष्ट्र निर्माणको प्रत्येक तहमा समान सहभागिताको व्यवस्था गर्न, सबै प्रकारका हिंसा, शोषण र विभेदको अन्त्य गरी महिला सशक्तीकरणलाई प्रभावकारी ढंगले अगाडि बढाउन सुरु थरिएको राष्ट्रपति महिला उत्थान कार्यक्रमले कर्णालीका महिलाहरूको परान पनि बचायो। राष्ट्रपति महिला उत्थान कार्यक्रम सञ्चालनसम्बन्धी कार्यविधि २०७३ बनेपछि २०७३ फागुन २४ गतेबाट ३५ जिल्लामा यो कार्यक्रम सञ्चालन भयो। यस कार्यक्रमअन्तरगत आर्थिक वर्ष २०७५७६ मा दुर्गम हिमाली तथा पहाडी क्षेत्रमा गर्भवती तथा सुत्केरी हुने अवस्थामा स्वास्थ्य समस्या सिर्जना भई जोखिममा परेका महिलाहरूलाई हवाई उद्धार गरी तोकिएको अस्पतालमा पुर्याइ गुवास्तरीय स्वास्थ्य सेवा प्रदान गर्ने प्रयोजनका लागि दुर्गम क्षेत्रका ज्यान जोखिममा परेका गर्भवती तथा सुत्केरी महिलाहरूका लागि निःशुल्क हवाई उद्धार सेवा कार्यक्रम सञ्चालन गरियो। जसका लागि अवाई कार्यविधि २०७५ र दुर्गम क्षेत्रमा ज्यान जोखिममा परेका गर्भवती तथा सुत्केरी महिलाहरूको लागि हवाई उद्धारका लागि कार्यविधि २०७७ मन्त्रिपरिषद्बाट स्वीकृत गरी कार्यान्वयनमा ल्याइएको छ।"
नागरिक लगानी कोषको कार्यकारी निर्देशकमा पर्वतकुमार कार्की नियुक्त,काठमाडौं : सरकारले नागरिक लगानी कोषको कार्यकारी निर्देशकमा पर्वतकुमार कार्कीलाई नियुक्त गरेको छ। अर्थ मन्त्रालयको प्रस्तावमा बुधबार बसेको मन्त्रिपरिषद् बैठकले सो निर्णय गरेको सरकारका प्रवक्ता रेखा शर्माले बताइन्। त्यस्तै आर्थिक कार्यविधि तथा वित्तीय उत्तदायित्व ऐन २०७६ लाई संशोधन गर्न बनेको अध्यादेश २०८० जारी गर्न राष्ट्रपतिकहाँ सिफारिस पठाउने निर्णय भएको शर्माले बताइन्। त्यस्तै राजनीतिक दलसम्बन्धी ऐन २०७३ लाई संशोधन गर्ने बनेको विधेयकलाई संघीय संसदमा पेस गर्ने स्वीकृति प्रदान गर्ने सरकारले निर्णय गरेको छ। त्यस्तै साँस्कृतिक संस्थानका महाप्रबन्धकमा रुकुमका किरणबाबु पुनलाई नियुक्त गरिएको छ। नरदेवी आर्युवेद चिकित्साल्य विकास समितिको अध्यक्षमा रमेचन्द्र न्यौपाने र गंगालाल राष्ट्रिय हृदय केन्द्रको कार्यकारी निर्देशकमा डा रवि मल्ललाई नियुक्त गरिएको प्रवक्ता शर्माले बताइन्।
सिंहदरबारमा मन्त्रिपरिषद् बैठक जारी,काठमाडौं : मन्त्रिपरिषद् बैठक सुरू भएको छ। सिंहदरबारस्थित प्रधानमन्त्री तथा मन्त्रिपरिषद् कार्यालयमा बैठक सुरू भएको प्रधानमन्त्रीको सचिवालयले जनाएको छ। बैठकमा सरकारका नियमित कामबारहीबारे छलफल भइरहेको छ। प्रधानमन्त्री दाहालको युगाण्डा भ्रमणका एजेण्डाका विषयमा छलफल भइरहेको सचिवालयको भनाइ छ। प्रधानमन्त्री दाहाल भोलि विहान युगाण्डा भ्रमणमा जाँदैछन्। असंलग्न आन्दोलन (नाम)को १९औँ शिखर सम्मेलनमा सहभागी हुन नेपाली प्रतिनिधिमण्डलको नेतृत्व गर्दै उनी कतार एअरलाइन्सबाट त्यसतर्फ प्रस्थान गर्ने परराष्ट्र मन्त्रालयले जनाएको छ।
राष्ट्रियसभा निर्वाचनमा आवश्यक सुरक्षा व्यवस्थापन गर्न सरकारलाई निर्देशन,"काठमाडौं : माघ ११ गते हुने राष्ट्रियसभा सदस्य निर्वाचनमा आवश्यक सुरक्षा व्यवस्था मिलाउन निर्वाचन आयोगले नेपाल सरकारलाई निर्देशन दिएको छ। उच्चस्तरीय निर्वाचन सुरक्षा समितिको संयोजक आयुक्त सगुनशमशेर जबराको अध्यक्षतामा बुधबार बसेको आयोगको बैठकले आवश्यक सुरक्षा व्यवस्थापन गर्न नेपाल सरकार र गृहमन्त्रालयलाई निर्देशन दिने निर्णय गरेको हो। निर्वाचनको व्यवस्थापनलाई सुव्यवस्थित रूपमा अगाडि बढाउन मतदाता, उम्मेदवार, निर्वाचन अधिकृतको कार्यालय, निर्वाचनमा खटिएका कर्मचारी, निर्वाचन सामग्री, मतदान स्थललगायत निर्वाचनमा हुनसक्ने सम्भावित सुरक्षा चुनौतीहरूलाई मध्यनजर गर्दै उक्त निर्वाचनको सन्दर्भमा सुरक्षा व्यवस्थापनलाई विश्वसनीय र भरपर्दो बनाइ भयरहित वातावरणमा निर्वाचन सम्पन्न गर्न, गराउन निर्वाचन सुरक्षा (व्यवस्थापन) निर्देशिका, २०७८ बमोजिम गठित उच्चस्तरीय निर्वाचन सुरक्षा समिति गठन गरिएको प्रवक्ता श्रीधर पन्थीले जानकारी दिएका छन्। निर्वाचन आचार संहिता कार्यान्वयनको सन्दर्भमा नेपाल प्रहरीलगायत सुरक्षा निकायबाट आवश्यक निगरानी गरी विवरण उपलब्ध गराइदिन नेपाल सरकार,गृहमन्त्रालयमार्फत् सुरक्षा निकायहरूलाई निर्देशन दिने निर्णय बैठकले गरेको हो। निर्वाचक मण्डलका सदस्य मतदाताहरूलाई मतदान स्थल रहेको मोरङको विराटनगर, धनुषाको जनकपुर, मकवानपुरको हेटौंडा, कास्कीको पोखरा, दाङको घोराही, सुर्खेतको विरेन्द्रनगर र कैलालीको धनगढीमा होटल व्यवसायीहरूसँग समन्वय गरी मतदाताहरूको निजी खर्चमा बसोबासको प्रबन्ध मिलाउन आवश्यक समन्वय गर्न भनेको छ। यसैगरी बैठकले राष्ट्रिय सभा सदस्य निर्वाचन २०८० बमोजिम निर्वाचन अधिकृतको कार्यालय स्थापना भएका मतदान हुने प्रदेशका सात जिल्लाहरू मोरङ,धनुषा, मकवानपुर,कास्की,दाङ,सुर्खेत र कैलाली जिल्ला प्रशासन कार्यालयलाई निर्वाचन सुरक्षा (व्यवस्था) निर्देशिका, २०७८ को दफा ५ बमोजिम गठित जिल्ला निर्वाचन सुरक्षा समितिलाई क्रियाशील तुल्याई निर्वाचन सुरक्षा व्यवस्थालाई प्रभावकारी एवम् भरपर्दो बनाउन भनेको छ। निर्वाचन आचार संहिता कार्यान्वयनको सन्दर्भमा नेपाल प्रहरीलगायत सुरक्षा निकायबाट आवश्यक निगरानी गरी विवरण उपलब्ध गराइदिन नेपाल सरकार,गृह मन्त्रालय मार्फत सुरक्षा निकायहरूलाई निर्देशन दिने निर्णय भएको प्रवक्ता पन्थीले बताएका छन्।"
सहिद गंगालाल राष्ट्रिय हृदयरोग केन्द्रको कार्यकारी निर्देशकमा डामल्ल नियुक्त,काठमाडौं : सरकारले सहिद गंगालाल राष्ट्रिय हृदयरोग केन्द्रको कार्यकारी निर्देशकमा डारवि मल्ललाई नियुक्त गरेको छ। बु्धबार दिउँसो सिंहदरबारमा बसेको मन्त्रिपरिषद बैठकले डामल्ललाई गंगालाल राष्ट्रिय हृदयरोग केन्द्रको कार्यकारी निर्देशकमा नियुक्त गर्ने निर्णय गरेको हो। मन्त्रिपरिषद बैठकका निर्णय सार्वजनिक गर्दै सरकारको प्रवक्ता रेखा शर्माले स्वास्थ्य तथा जनसंख्या मन्त्रालयको प्रस्तावमा डामल्ललाई कार्यकारी निर्देशकमा नियुक्त गरिएको जानकारी गराएकी हुन्। यसैगरी मन्त्रिपरिषद बैठकले नरदेवी आयुर्वेद चिकित्सालय विकास समितिको अध्यक्ष पदमा रमेशचन्द न्यौपानेलाई मनोनयन गर्ने निर्णय गरेको छ।
राजनीतिक दलसम्बन्धी संशोधन विधेयक संसदमा पेश गर्न अनुमति,काठमाडौं : सरकारले राजनीतिक दलसम्बन्धी ऐन २०७३ लाई संशोधन गर्न बनेको विधेयक संसदमा पेश गर्न अनुमति दिने निर्णय गरेको छ। बुधबार सिंहदरबारमा बसेको मन्त्रिपरिषद बैठकले राजनीतिक दलसम्बन्धी ऐनलाई संशोधन गर्न बनेको विधेयकलाई संघीय संसदमा पेश गर्न अनुमति दिएको हो। सरकारका प्रवक्ता एवं सञ्चार तथा सूचना प्रविधिमन्त्री रेखा शर्माले गृहमन्त्रालयको प्रस्तावमा सरकारले राजनीतिक दलसम्बन्धी ऐन २०७३ लाई संशोधन गर्न बनेको विधेयक संसदमा पेश गर्न अनुमति दिने निर्णय भएको जानकारी दिइन्। यसैगरी बैठकले आर्थिक कार्यविधि तथा वित्तिय उत्तरदायित्व ऐन २०७६ लाई संशोधन गर्न बनेको अध्यादेश २०८० जारी गर्न राष्ट्रपतिसमक्ष सिफारिस गर्ने निर्णय गरेको छ।
मधेश प्रदेशमा जनमत पार्टीको दोहोरो चरित्र : सरकारमा बसेर सरकारकै कार्यक्रम बिथोल्ने प्रयास,"जनकपुर : मधेश प्रदेशका मुख्यमन्त्री सरोजक कुमार यादवले एक वर्षको अवधिमा गरेका काम कारवाही सार्वजनिक गरिरहेका बेलामा जनमत पार्टीका कार्यकर्ताले कार्यक्रम स्थलमै प्रदर्शन गरेका छन्। जनमत पार्टीका कार्यकर्ताको अवरोधका कारण केही बेर कार्यक्रम अवरुद्ध भएको थियो। मधेश प्रदेश सरकारले भ्रष्टचारलाई प्रश्रय दिएको, विगतमा भएका साइकल प्रकरणको छानविन नगरेको भन्दै जनमत पार्टीका कार्यकर्ताले होहल्ला गरेका थिए। उनीहरुले सरकारविरुद्ध चर्को नारावाजी गरेका थिए। उनीहरुले सरकार स्वेच्छाचारी ढंगले अगाडि बढेको आरोप लगाएका छन्। मधेश प्रदेश सरकारमा जनमत पार्टीका महेश यादव नै शिक्षा मन्त्री छन्। मुख्यमन्त्री यादवले लोकतन्त्रमा विरोध गर्न पाइने बताए। सरकारमा बस्ने तर सरकारले आयोजना गरेको कार्यक्रममा अवरोध गर्ने नियत जनमतको दोहोरो चरित्र भएको यादवले बताए।"
नेपाल कुनै पनि सैन्य गठबन्धनमा सामेल हुँदैन : मन्त्री साउद,"काठमाडौं : परराष्ट्रमन्त्री नारायणप्रकाश साउदले विश्वले सामना गरिरहेका साझा चुनौती र समस्याको विश्वव्यापी र क्षेत्रीय समाधान खोज्न सहयोग आवश्यक रहेकामा जोड दिएका छन्। युगान्डाको राजधानी कम्पालामा भइरहेको असंलग्न आन्दोलन (नाम)को मन्त्रिस्तरीय बैठकलाई आज सम्बोधन गर्दै उनले भने, 'हामी कोभिड१९ महामारीको निरन्तर प्रभाव, जलवायु परिवर्तन, द्वन्द्व, खाद्यान्न र ऊर्जालगायतमा भएको मूल्यवृद्धि, ऋणको बोझलगायतका संकट र चुनौतीको सामना गरिरहेका छौं। यसका लागि विश्वव्यापी र क्षेत्रीय समाधान खोज्न सहयोग आवश्यक छ।' उनले नेपालले कुनै पनि सैन्य गठबन्धनमा सामेल नहुने र त्यसको हिस्सा हुन कहिल्यै स्वीकार नगर्ने बताए। 'हामी सधैं स्वतन्त्र, वस्तुनिष्ठ, सन्तुलित र असंलग्न परराष्ट्र नीति अवलम्बन गर्छौं,' उनले भने। मन्त्री साउदले विश्वव्यापी समृद्धि समानरुपमा बाँडफाँट गर्न र समावेशी विश्वव्यापी व्यवस्थाका लागि नामले सामूहिक आवाजलाई जोड दिनुपर्ने उनको भनाइ थियो। नाम आन्दोलन ध्रुवताको पूर्वाग्रहबाट मुक्तिका लागि एक शक्तिशाली राजनीतिक आवाज बनेको उल्लेख गर्दै उनले नाम एक सय २० देशको प्रतिनिधित्व भएको सबल संगठनका रूपमा रहेको र यसमा विश्वको करिब ६० प्रतिशत जनसङ्ख्या रहेको उल्लेख गरे। नाम द्वन्द्वदेखि जलवायु परिवर्तन, आर्थिक सामाजिक असमानता, भोक, रोगलगायत चुनौती र समस्याको विश्वव्यापी समाधान खोज्ने सबल संगठन भएको उनको भनाइ थियो। मन्त्री साउदले संयुक्त राष्ट्र संघ बडापत्र र अन्तर्राष्ट्रिय कानुनको रक्षा गर्दै नामले समस्या र चुनौतीको शान्तिपूर्ण समाधानमा निर्णायक भूमिका खेल्नुपर्नेमा जोड दिए। उनले नामले दिगो विकास लक्ष्य र अन्य अन्तर्राष्ट्रियरूपमा निर्धारण गरिएका विकास लक्ष्यका उपलब्धिका साथै जलवायु न्याय र जोखिममा रहेका मुलुकको हितमा ध्यान केन्द्रित गर्नुपर्ने बताए। मन्त्री साउदले नामको उद्देश्य र सिद्धान्तप्रति नेपालको प्रतिबद्धता दोहोर्याउँदै यसलाई नेपालको संविधानले विदेश नीतिका रूपमा आत्मसात् गरेको अवगत गराए। 'हामी सधैं स्वतन्त्र, वस्तुनिष्ठ, सन्तुलित र असंलग्न परराष्ट्र नीति अवलम्बन गरेका छौं,' उनले भने। असंलग्न आन्दोलन (नाम) को १९औं शिखर सम्मेलन यही माघ ५ देखि ६ गतेसम्म युगान्डा गणतन्त्रको राजधानी कम्पालामा हुँदैछ। प्रधानमन्त्री पुष्पकमल दाहाल शिखर सम्मेलनमा सहभागी हुन नेपाली प्रतिनिधिमण्डलको नेतृत्व गर्दै भोलि माघ ४ गते त्यसतर्फ प्रस्थान गर्दैछन्। शिखर सम्मेलनअघि आजदेखि दुई दिने मन्त्रिस्तरीय बैठक सुरु भएको छ। शिखर सम्मेलनको मन्त्रिस्तरीय बैठकमा सहभागी हुन परराष्ट्रमन्त्री साउद माघ १ गते राति नै त्यसतर्फ प्रस्थान गरेका थिए। नेपाल असंलग्न आन्दोलनको संस्थापक सदस्य हो र यसको स्थापनादेखि नै सबै नाम शिखर सम्मेलनमा सक्रियरूपमा सहभागी हुँदै आएको छ। असंलग्नताको सिद्धान्त नेपालको परराष्ट्र नीतिको आधारभूत सिद्धान्तमध्ये एक हो।"
सेनाले बनाउँदै गरेको फास्ट ट्र्याकमा चिनियाँले कुटे नेपाली मजदुर,हेटौंडा : नेपाली सेनाले निर्माण गर्दैगरेको फास्ट ट्र्याक साइटमा चिनियाँ नागरिकले नेपाली मजदुरलाई कुटेका छन्। मकवानपुरको बकैया गाउँपालिका१२ घट्टेपास्वास्थित चिनियाँ क्याम्पमा खाना पकाउने महिलालाई चिनियाँले कुटेका हुन्। प्रहरीका अनुसार चिनियाँ नागरिक ५१ वर्षीय था काई युनले १८ वर्षीया किशोरी फलमाया लुड्बामाथि हातपात गरेका हुन्। किशोरीमाथि कुटपिट गरेको भन्दै उनका आफन्त र स्थानीयले समेत चिनियाँ नागरिक युनलाई कुटपिट गरेको प्रहरी जानकारी दिएको छ। स्थानीयको कुटाइबाट चिनियाँ नागरिक घाइते भएको बागमती प्रदेश प्रहरी कार्यालय हेटौंडाका प्रवक्ता प्रहरी वरिष्ठ उपरीक्षक रवीकुमार पौडेलले जानकारी दिए। उनका अनुसार फलमाया स्थानीय मेडिकलमा उपचारपछि डिस्चार्ज भएकी छन्। चिनियाँ नागरिकको भने प्रहरीको निगरानीमा अर्थोपेडिक अस्पताल हेटौंडामा उपचार भइरहेको छ। घटनाबारे थप अनुसन्धान भइरहेको प्रहरीले जनाएको छ।
प्रधानमन्त्री भोलि युगाण्डा जाँदै,"काठमाडौं : प्रधानमन्त्री पुष्पकमल दाहाल प्रचण्ड असंलग्न आन्दोलन (नाम) को १९औँ शिखर सम्मेलनमा सहभागी हुन नेपाली प्रतिनिधिमण्डलको नेतृत्व गर्दै भोलि (माघ ४ गते) युगान्डा गणतन्त्र प्रस्थान गर्ने भएका छन्। बिहान २ :१५ बजे कतार एअरलाइन्सबाट त्यसतर्फ प्रस्थान गर्ने परराष्ट्र मन्त्रालयले जनाएको छ । सम्मेलन यही माघ ५ देखि ६ गतेसम्म युगान्डा गणतन्त्रको राजधानी कम्पालामा हुँदैछ । प्रधानमन्त्री नेतृत्वको प्रतिनिधिमण्डलमा उनकी छोरी गंगा दाहाल, परराष्ट्रमन्त्री नारायणप्रकाश साउद, परराष्ट्र सचिव सेवा लम्साल, नेपाल सरकारका वरिष्ठ अधिकारीहरु रहने मन्त्रालयले जनाएको छ । शिखर सम्मेलनअन्तर्गत प्रधानमन्त्री प्रचण्डले माघ ५ गते साझा वैश्विक समृद्धिका लागि सहयोग विस्तार विषयक प्रारम्भिक बैठकलाई सम्बोधन गर्ने कार्यक्रम छ। नाम सम्मेलनमा सहभागी राष्ट्राध्यक्ष एवं सरकार प्रमुखको सम्मानमा सोही दिन गणतन्त्र युगाण्डाका राष्ट्रपति योएरी कगुटा मुसेभेनीले आयोजना गर्ने स्वागत समारोहमा प्रधानमन्त्री दाहाल सहभागी हुनेछन्। प्रधानमन्त्रीले शिखर सम्मेलनका क्रममा विभिन्न राष्ट्रका सरकार प्रमुख, राष्ट्राध्यक्ष एवं उच्चपदस्थ अधिकारीसँग बेग्लाबेग्लै भेटवार्ता गर्ने कार्यक्रम छ। प्रधानमन्त्री दाहाल माघ ७ गते स्वदेश फर्किनेछन्। शिखर सम्मेलनकै क्रममा प्रधानमन्त्री दाहालले सहभागी राष्ट्र प्रमुख, सरकार प्रमुख र अन्य उच्च पदस्थ व्यक्तित्वसँग द्विपक्षीय भेटवार्ता गर्नेछन्। । यसअघि आज र भोलि बस्ने मन्त्रीस्तरीय बैठकमा सहभागी हुन परराष्ट्रमन्त्री साउद माघ १ गते राति नै त्यसतर्फ प्रस्थान गरिसकेका छन् । मन्त्रीस्तरिय बैठकअघि माघ १ र २ गते वरिष्ठ अधिकारीहरूको बैठक बसेको थियो । शिखर सम्मेलनले मन्त्रिस्तरिय बैठकको प्रतिवेदनमाथि विचार विमर्श गर्ने, सन् २०१९ मा भएको १८औँ शिखर सम्मेलनको नतिजा कार्यान्वयनमा हासिल भएको प्रगतिको समीक्षा गर्ने र कम्पाला घोषणापत्र पारित गरेर टुङ्गो लगाउने बताइएको छ । नेपाल असंलग्न आन्दोलनको संस्थापक सदस्य हो र यसको स्थापनादेखि नै सबै नाम शिखर सम्मेलनमा सक्रिय रूपमा सहभागी हुँदै आएको छ । असंलग्नताको सिद्धान्त नेपालको परराष्ट्र नीतिको आधारभूत सिद्धान्तमध्ये एक हो । प्रधानमन्त्री दाहाल भ्रमण सम्पन्न गरी माघ ७ गते बिहान ९ बजे काठमाडौँ पुग्ने कार्यक्रम तय भएको छ।"
"मुख्यमन्त्री कार्कीको ठाउँठाउँमा जग्गा जमिन, कोशीका मन्त्रीहरूको कति छन् सम्पत्ति?","विराटनगर : कोशी प्रदेशका मुख्यमन्त्री र मन्त्रीहरूले बुधबार आफ्नो सम्पत्ति विवरण सार्वजनिक गरेका छन्। कार्कीले पत्नी शान्तदेवीको नाममा बूढीगंगामा १ कट्ठा साढे १२ धुर जग्गा र त्यही जग्गामा घर रहेको विवरण सार्वजनिक गरेका छन्। कार्कीले उक्त घरजग्गा पैत्रिक सम्पत्ति बेचबिखन तथा जागिरबाट आर्जन गरेको उल्लेख गरेका छन्। त्योबाहेक बूढीगंगामा मात्रै ४ कट्ठा जग्गा छ। बूढीगंगा२ कमा पौने ९ धुर, बूढीगंगा२ कमै सवा ११ धुर र बूढीगंगा८ खमा ३ कट्ठा जग्गा रहेको सम्पत्ति विवरणमा खुलाइएको छ। मुख्यमन्त्री कार्कीले बूढीगंगाको जग्गा जागिर, बोनस, कर्जा र सापटीबाट जोडेको उल्लेख गरेका छन्। उनले पौने ९ धुर र सवा ११ धुर जग्गाको ३३ लाख तथा ३ कट्ठाको १२ लाख रूपैयाँ भनेर खरिद मूल्य खुलाएका छन्। उनकी पत्नीको नाममा विराटनगरभित्र मात्रै विभिन्न ४ ठाउँमा गरेर १ बिघा ६ कट्ठा सवा १० धुर जग्गा छ। सबै जग्गा विराटनगर७ मा पर्छ। विराटनगरभित्र कित्ता नम्बर ४० को २ सय ५० बर्गमिटर, कित्ता नम्बर ३० को ८ सय ८६ दशमलव २५ र कित्ता नम्बर २४ को ४ सय २६ दशमलव २५ बर्गमिटर तथा कित्ता नम्बर उल्लेख नगरिएको १ बिघा २ कट्ठा सवा २ धुर जग्गा छ। विराटनगरको सबै जग्गा विभिन्न ठाउँको जमिन बिक्रीबाट खरिद गरेको कार्कीले खुलाएका छन्। उनले कित्ता नम्बर ४० को २ लाख ५० हजार, ३० को १० लाख ६२ हजार ५ सय र कित्ता नम्बर २४ को ४ लाख २६ हजार २ सय ५० रूपैयाँ खरिद मूल्य रहेको खुलाएका छन्। त्यस्तै, कित्ता नखुलाइएको १ बिघा २ कट्ठा सवा २ धुर जग्गा १ करोड २१ लाख ६१ हजार ८ सय ७५ रूपैयाँमा खरिद गरिएको कार्कीको सम्पत्ति विवरणमा उल्लेख छ। सबै जग्गाको खरिद मूल्य १ करोड ५६ लाख ९९ हजार बराबर हुन्छ। कार्कीको परिवारसँग विवाह, उपहार तथा खरिदबाट प्राप्त भएको २५ तोला सुन र ८० तोला चाँदी रहेको उल्लेख छ। मुख्यमन्त्री कार्की र परिवारका सदस्यको नाममा विभिन्न बैंकमा लगभग ८ लाख नगद रहेको देखिन्छ। उनको नाममा कृषि विकास बैंकमा २० हजार ८३ रूपैयाँ ९० पैसा, उनकी श्रीमती शान्तादेवीको नाममा कृषि विकास बैंकमा ८२ हजार ५ सय ७८ रूपैयाँ ४४ पैसा र एभरेष्ट बैंकमा ३ हजार ६ सय ६० तथा छोराहरु साकेतबाबुको नाममा कृषि विकास बैंकमा ३ लाख ४८ हजार ५ सय ८४ र शाब्दिकबाबुको नाममा ३ लाख ३९ हजार ८ सय ३६ रूपैयाँ ६९ पैसा रहेको सम्पत्ति विवरण सार्वजनिक गरिएको छ। सबै नगद तलब, भत्ता, बचत र ब्याजबाट प्राप्त भएको खुलाइएको छ। विभिन्न ५२ वटा बैंक तथा वित्तीय संस्था तथा कम्पनीको शेयर मुख्यमन्त्री कार्की, उनकी श्रीमती र छोराहरुको नाममा १ लाख ८७ हजार बराबरको रहेको छ। कृषि विकास बैंकको हालको मूल्य ५ लाख ६३ हजार ४ सय ५६ बराबरको २ हजार २ सय ७२ कित्ता शेयर छ। १ करोड ८ लाख २ हजार ऋणमध्ये कार्कीले ८ लाख ७० हजार मात्रै तिरेको उल्लेख गरेका छन्। सवारीसाधनमा श्रीमती शान्तादेवीको नाममा ३ लाख १८ हजारको एक थान स्कुटर मात्रै खुलाइएको छ। त्यस्तै, सरकारका प्रवक्ता एवं आन्तरिक मामिला तथा कानुनमन्त्री शम्शेर राईले इलामको रोङ गाउँपालिका४ र ६ को ५ ठाउँमा जग्गा रहेको खुलाएका छन्। १० तोला सुन र बैंक मौज्दात ६२ हजार र सहारा नेपाल बचत तथा ऋण सहकारी संस्थामा आफ्नो परिवारको सदस्य मालती राईको नाममा १ लाख ५० हजार रुपैयाँ बराबरको शेयर पूँजी रहेको राईले उल्लेख गरेका छन्। उनको यावा अलैंची खेती तथा नर्सरी र यावा बाख्रा फर्म २०७० सालमा दर्ता गरी सञ्चालनमा छ। यसैबीच, भौतिक पूर्वाधार विकासमन्त्री कमलप्रसाद जबेगूले पाँचथरको फालेलुङ१, फालुलुङ२ र झापाको मेचीनगर नगरपालिका५ मा ६ कित्ता जग्गा रहेको खुलाएका छन्। सुनचाँदीमा ११ तोला सुन र १५ तोला चाँदी रहेको उनले उल्लेख गरेका छन्। उनको १ लाख रुपैयाँ बैंक मौज्दात रहेको र अरुण काबेली हाइड्रो पावर लिमिटेडमा ५० कित्ता शेयर रहेको खुलाएका छन्। जबेगुले हातेमालो सहकारीबाट ४ लाख ऋण लिएको र आफ्नो साथमा १ वटा दुहुना गाई, १ हल गोरु र १ वटा खसी १ रहेको सम्पत्ति विवरण सार्वजनिक गरेका छन्। त्यस्तै, वन, पर्यटन तथा वातावरणमन्त्री गणेश उप्रेतीले श्रीमती नरमाया भट्टराईको नाममा विराटनगरमा १ कट्ठा ५ धुर र सुनसरीको इटहरीमा ११ धुर जग्गा रहेको उल्लेख गरेका छन्। उनको परिवारसँग १० तोला सुन र २० तोला चाँदी तथा विभिन्न बैंकमा परिवारको नाममा २ लाख ७८ हजार रुपैयाँ नगद रहेको उल्लेख छ। उप्रेतीको परिवारको नाममा विभिन्न वित्तीय संस्थामा १ हजार ४ सय ५० कित्ता शेयर रहेको सम्पत्ति विवरणमा खुलाइएको छ। उनले विभिन्न बैंक तथा वित्तीय संस्थामा ३९ लाख ५० हजार ऋण तिर्न बाँकी रहेको देखाएका छन्। उनको एउटा होण्डा मोटरसाइकल र सुजुकी ब्राण्डको स्कुटर रहेको विवरणमा उल्लेख गरेका छन्। उनले सामूहिकरूपमा कृषि फारम तथा गाई फारम सञ्चालन गरिरहेको खुलाएका छन्।"
भैंसेभिमफेदी सडक निर्माण ३ महिनाभित्र सम्पन्न गर्न मुख्यमन्त्रीको निर्देशन,"हेटौंडा : तीन वर्सअघि निर्माण कार्य सुरु भएको संघीय राजधानी काठमाडौं र हेटौंडा जोड्ने भैंसेभिमफेदी सडकखण्ड समयभित्र निर्माण सम्पन हुने नदेखिएपछि प्रदेश मुख्यमन्त्री शालिकराम जम्कट्टेलसहितको टोलीले स्थलगत अवलोकन गरेका छन्। विसं २०७७ असार २४ गते आशिष डीएस जेभीसँग सम्झौता भई साउन महिनाबाट निर्माण कार्य सुरु भएको उक्त सडकको स्तरउन्नतिको कार्य २ वर्षको थप म्याद दिँदासमेत निर्माण सम्पन हुने छाँटकाट देखिएको छैन। मुख्यमन्त्री जम्कट्टेलले आफ्नो विशेष प्राथमिकताको सडकअन्तर्गतको उक्त सडक रहेकाले ३ महिनाभित्र निर्माण सम्पन्न गर्न ठेकदार कम्पनी र कर्मचारीलाई निर्देशन दिएका छन्। दिइएको समयसिमाभित्रै काम सम्पन नगरे आवश्यक कारबाहीको चेतावनीसमेत मुख्यमन्त्रीले दिएका छन्। बागमती प्रदेश सरकारका भौतिक पूर्वाधार विकास मन्त्री युबराज दुलालले विगतमाको तुलनामा अहिले काम भइरहेको बताए। 'मुआब्जाको समस्याले निर्माण कार्य ढिलो भएको थियो,' उनले भने। स्थानीयले मुआब्जाको माग गर्दै अवरोध सिर्जना गरेपछि निर्माणको कार्य ढिलो भएको उनको भनाइ छ। 'अहिले स्थानीयबाट समस्या छैन। निर्माणकार्यका लागि २ वर्ष थप गर्दै आगामी चैत १२ गतेसम्मको डेटलाइन दिएका छौं,' उनले भने।"
उपेन्द्र यादवलाई प्रमुख अतिथि बनाइएपछि मधेस प्रदेश सरकारमा भाँडभैलो,"जनकपुरधाम : मधेस प्रदेशमा मुख्यमन्त्री सरोज कुमार यादव नेतृत्वको सरकारमा भाँडभैलो मच्चिएको छ। प्रदेशको नामाकरण र प्रदेश राजधानी घोषणा भएको सम्झनामा स्वरुप सरकारले बुधबार 'मधेस स्वाभिमान दिवस' मनाउने घोषणा गरेको थियो। तर, दिवस मनाउने विषयमा समेत सत्ता साझेदार दल र प्रदेशसभामा प्रतिनिधित्व गर्ने दलहरूबीच कुरा नमिल्दा छुट्टाछुट्टै कार्यक्रम गरी स्वाभिमान दिवस मनाइँदै छ। स्वाभिमान दिवस मनाउने निर्णय सबै दलको भए पनि मुख्यमन्त्री यादवले जनता समाजवादी पार्टीका केन्द्रीय अध्यक्ष उपेन्द्र यादवलाई सरकारद्वारा आयोजित कार्यक्रमको प्रमुख अतिथि बनाएपछि अन्य पार्टीहरूले आपत्ति जनाउँदै छुट्टै कार्यक्रम गरेका हुन्। मुख्यमन्त्री यादवको अध्यक्षतामा प्रमुख अतिति उपेन्द्र यादवको सहभागितामा, नेपाली कांग्रेस र जसपाले जनकपुरकै महेन्द्र नारायण निधि अडिटोरियममा स्वाभिमान दिवस मनाइराख्दा नेकपा माओवादीका संसदीय दलका नेता भरत साहको अध्यक्षतामा प्रदेश सभाको सभाकक्षमा नेकपा एमाले, जनमत पार्टी, लोसपा पार्टी, नागरीक उन्मुक्ति र रासपाका सांसदहरुले छुट्टै कार्यक्रम गरी दिवस मनाएका छन्। यो संघीयता कुनै एक व्यक्ति वा पार्टीले ल्याएको होइन, यसलाई ल्याउन मधेसका सबै जनताको, सबै दलको र सबै राजनीतिकर्मीको समान भूमिका छ। यस्तोमा कुनै एक दलका मुखियालाई प्रमुख बनाएर कार्यक्रम गर्दा हामीलाई मान्य भएन्,' लोकतान्त्रिक समाजवादी पार्टीकी सांसद रानी शर्मा तिवारीले भनिन्, 'आजको कार्यक्रममा कुनै समन्वय नै भएन। यो कुनै दलको कार्यक्रम नभइ प्रदेश सरकारको कार्यक्रम थियो। यसलाई दलीय भावनाले मनाउन लागेपछि हामी साइड भएका हौं। यता, मधेस प्रदेश सरकारले एक वर्षको अवधिमा सम्पन्न गरेका प्रमुख कार्यहरूबारे मुख्यमन्त्री यादवले सार्वजनिकीकरण गर्ने क्रममा पनि जनमत पार्टीका कार्यकर्ताहरूले विरोध प्रर्दशन गरी कार्यक्रममा अवरोध सिर्जना गरेका थिए।"
रास्वपाका वडा सभापतिसहित २१ जनाले गरे पार्टी परित्याग,"गुलरिया : राष्ट्रिय स्वतन्त्र पार्टी (रास्वपा)का वडा सभापतिसहित २१ जनाले पार्टी परित्याग गरेका छन्। पार्टीमा ब्यक्तिवादी दासत्व र परम्परागत पार्टीका ब्यवहारभन्दा फरक नरहेको भन्दै गुलरिया नगरपालिका वडा४ का सभापतिसहित २१ जनाले पार्टी परित्यागको घोषणा गरेका हुन्। पार्टी परित्याग गर्नेहरूमा सभापति प्रेमबहादुर खड्का, सहसचिव दिपेन्द्र प्रसाद लामिछाने, वडा सदस्यहरू रामकुमार चमार, खुशीराम थारु, मेनुका परियार, शान्ति कार्की, सुरेश गोडिया, विरमन पुलामी छन्। त्यस्तै गुलरिया नगर कमिटी कोषाध्यक्ष मनोजकुमार गोडिया, नगर कमिटी सदस्य उमेश यादव रहेको मिडियामार्फत् उनीहरूले जानकारी गराएका छन्। पार्टीको साधारण सदस्यहरूमा ज्ञान गोडिया, महेश गोडिया, महेश कुमार चौधरी, धिरेन्द्र बहादुर वली, सुरेश कुमार खत्री, ज्ञानेन्द्र श्रेष्ठ, धनबहादुर डांगी, कृष्ण बहादुर वली, अर्जुन बहादु प्रधान, सर्दिप ढुँगाना र विमल बहादुर गौतम रहेका छन्।"
पहिचानको मुद्दामाथि छलफल गरेर समाधान निकाल्छौँ : सिटौला,"टक्सार (भोजपुर) : नेपाली कांग्रेसका पूर्वमहामन्त्री कृष्णप्रसाद सिटौलाले लामो समयसम्मको द्वन्द्व आपसी समझदारीबाट अन्त्य भएको भन्दै अहिले उठिरहेको पहिचानको मुद्दा पनि समाधान हुने बताएका छन्। आज भोजपुरका जनप्रतिनिधिसँग कुरा गर्दै उनले राष्ट्रियसभाको निर्वाचन पश्चात् यस विषयमा छलफल हुने बताएका हुन् । यति ठुलो सङ्घर्ष र द्वन्द्व त समाधान भयो । पहिचानको विषयमा समाधान खोज्नका लागि आपसी समझदारी र छलफल आवश्यक छ, सिटौलाले भने, माघ ११ गतेको निर्वाचनपश्चात् राष्ट्रियसभाले पूर्णता पाउने छ । पूर्णता पाएसँगै पहिचानको मुद्दामाथि छलफल सुरु भई समाधान निकाल्ने छौँ । सङ्घीय लोकतान्त्रिक गणतन्त्रका पक्षमा उभिएको गठबन्धनका दललाई मत दिनुस्, नेता सिटौलाले भने । राष्ट्रका चुनौती सामना गर्न सबै दलबीच समझदारी आवश्यक रहेकामा उनले जोड दिए।  रासस"
प्रधानमन्त्रीले सोधे  भिजिट भिसामा जाने यात्रुलाई विमानस्थलमा कसले सास्ती दिइरहेको छ ?,"काठमाडौं : प्रधानमन्त्री पुष्पकमल दाहाल प्रचण्डले भिजिट भिसा र श्रम स्वीकृति लिएर विदेश जाने नेपालीलाई विमानस्थलमा सास्ती दिइने गरेको गुनासो आएको भन्दै त्यस्ता कार्य तत्काल बन्द गर्न निर्देशन दिएका छन्। बुधबार बिहान सम्बन्धित मन्त्री र मन्त्रालयका सचिवहरूसँगको छलफलमा प्रधानमन्त्री दाहालले विमानस्थलमा तत्काल सहज वातावरण सिर्जना गर्न निर्देशन दिएका हुन्। प्रधानमन्त्री प्रचण्डले भने,'भिजिट भिसामा जानेलाई कागज पुगेन भनेर विमानस्थलबाट फर्काउने र फेरि केही दिनपछि सेटिङ मिलाएर पठाउने गरेको गुनासो मैले सुनेको छु,भिजिट भिसामा घुम्न जानेहरूका सम्बन्धमा अध्यागमन कार्यविधिअनुसार गर्नु,गराउनु होला । जनतालाई हैरानी दिने काम बन्द गर्नुहोला ।' प्रधानमन्त्री दाहालले पालिकास्तरसम्म गएर वैदेशिक रोजगारी र भिजिट भिसाबारे सचेतनामूलक कार्यक्रम गर्न र राष्ट्र र जनताको हितमा काम गर्नसमेत सम्बन्धित सबै निकायलाई निर्देशन समेत दिएका थिए। छलफलमा उपप्रधानमन्त्री एवं गृहमन्त्री नारायणकाजी श्रेष्ठ,श्रम,श्रमरोजगार तथा सामाजिक सुरक्षामन्त्री शरतसिंह भण्डारी, मुख्यसचिव डा वैकुण्ठ अर्यालसहित सम्बन्धित मन्त्रालयका सचिवहरू सहभागी थिए।"
"काठमाडौं महानगरले ६ महिनामा संकलन गर्यो करिब पाँच अर्ब राजस्व, बहाल कर मात्र एक अर्ब ३५ करोड","काठमाडौं : काठमाडौं महानगरपालिकाले चालु आर्थिक वर्षको अर्धवार्षिक अवधिमा चार अर्ब ९० करोड ५१ लाख ९० हजार रुपैयाँ राजस्व असुल गरेको छ। अघिल्लो आर्थिक वर्षको सोही अवधिमा चार अर्ब ५६ करोड २९ लाख ५७ हजार राजस्व रुपैयाँ असुल गरेको थियो। अघिल्लो आव र चालु आवको सोही अवधिको तुलना गर्दा यसवर्ष रू ३५ करोडले बढी राजस्व असुल भएको कामपाको राजस्व विभागका प्रमुख धुव्र काफ्लेले जानकारी दिए। काफ्लेका अनुसार सबैभन्दा बढी बहाल करमा रू एक अर्ब ३५ करोड ६३ लाख ३० हजार राजस्व असुल भएको छ। त्यस्तै, सम्पत्ति करमा रू ६७ करोड १७ लाख २० हजार असुल गरेको हो। विभागका अनुसार पछिल्लो समय करदाताको सङ्ख्या बढेकाले गत वर्षको तुलनामा राजस्व बढेको हो। कामपाले चालु आवका लागि करिब रू १० अर्ब ४१ करोड ९५ लाख ४९ हजार राजस्व असुल गर्ने लक्ष्य लिएको छ। गत आवमा भने रू नौ अर्ब आठ करोड ७० लाख १३ हजारको लक्ष्य लिएको थियो। विगतका केही वर्ष कोरोना महामारीका कारण आशाअनुरुप कर असुल हुन नसकेपनि चालु आवमा लक्ष्यमा पुग्न समस्या नहुने कामपाको भनाइ छ। सम्पत्ति, घरबहाल, व्यवसाय, विज्ञापन, मनोरञ्जन, भूमि, मूल्य अभिवृद्धि र सवारीसाधन करसहित ३६ शीर्षकमा कामपाले राजस्व असुल गर्दै आएको प्रमुख काफ्लेले जानकारी दिए। चालु आवमा हालकै अवस्थामा राजस्व असुल भए लक्ष्यमा पुग्न कुनै समस्या नहुने उनको भनाइ थियो। यसवर्ष कामपाका लागि बाह्य अनुदान रकम कम भए पनि आन्तरिक राजस्व असुलमा खासै समस्या नभएको विभागले जनाएको छ। पछिल्लो समय कामपाले राजस्व सङ्लनका लागि थप कडाइ गरेसँगै लामो समयदेखि उठ्न नसकेको बक्यौता रकम असुल उपर गर्न सहज भएको काफ्लेले बताए। कामपाले गत फागुन ३ मा घरबहाल व्यवस्था निर्देशिका२०७९ जारी गरेसँगै बहाल करबापतको रकम सङ्कलन हुन थालेको जनाइएको छ। निर्देशिकाअनुसार कुनै पनि घरधनीले घरभाडामा लगाउँदा वा घरखाली गराउँदा दवैका बारे सूचना सात दिनभित्र वडा कार्यालयमा दिनुपर्ने छ। लिखित सम्झौताको एकप्रति सम्बन्धित वडा कार्यालय, एकप्रति घरधनी र एकप्रति भाडामा बस्नेले राख्नुपर्ने निर्देशिकामा उल्लेख गरिएको छ। सम्झौतामा बहाल रकम, तिर्नुपर्ने मिति, बहाल कायम रहने अवधि र अवधि थपबारेसमेत उल्लेख गरेको हुनुपर्ने छ।  रासस"
प्रहरी समायोजनको प्रक्रिया १५ दिनभित्र टुंगाउन प्रधानमन्त्रीको निर्देशन,"काठमाडौं: प्रधानमन्त्री पुष्पकमल दाहाल प्रचण्डले प्रहरी समायोजनको प्रक्रिया छिटोभन्दा छिटो टुंगाउन निर्देशन दिएका छन्। बुधबार बिहान बालुवाटारमा भएको छलफलमा प्रधानमन्त्री दाहालले प्रहरी समायोजनको प्रक्रिया नटुंगिँदा प्रदेशहरूलाई काम गर्न अप्ठ्यारो परेको भन्दै यसमा गम्भीर हुन निर्देशन दिएका हुन्। प्रधानमन्त्री दाहालले भने,'सङ्घीय कानुन नबन्दा र प्रहरी समायोजनको प्रक्रिया नटुंगिँदा प्रदेशहरूलाई काम गर्न अप्ठ्यारो परेको । यस विषयमा गम्भीर लाग्नुहोस्।' प्रधानमन्त्री दाहालले प्रहरी नेपाल (प्रदेश प्रहरी कार्यसञ्चालन र समन्वय) ऐन २०७६ जारी भएको लामो समय बित्दासमेत समायोजन अघि नबढेको भन्दै १५ दिनभित्र समायोजनको प्रक्रिया टुंगाउन निर्देशन दिए। सङ्घीयता कार्यान्वयन जुन रफ्तारका साथ हुनुपर्ने हो, त्यसो हुन सकेको छैन। त्यसको प्रत्यक्ष प्रभाव प्रदेशहरूलाई परिरहेको छ। यसले एकातर्फ प्रदेशका मुख्यमन्त्री र प्रदेश सरकारका काम प्रभावित भएका छन्, अर्कोतर्फ यसैलाई बहाना बनाएर सङ्घीयता विरोधीहरूले सङ्घीयता र प्रदेश सरकारमाथि हमला गरिरहेका छन्,'उनले भने,'त्यसैले ऐनअनुसार समायोजनको काम १५ दिनभित्र टुंगाउनुस्।' प्रधानमन्त्रीले प्रहरी समायोजनको प्रक्रिया टुंगाउन बोलाएको बैठकमा माननीय उपप्रधान तथा गृहमन्त्री नारायणकाजी श्रेष्ठ,नेपाल सरकारका मन्त्रीज्यूहरु, नेपाल सरकारका मुख्यसचिव डा बैकुण्ठ अर्याल, गृह मन्त्रालयका सचिव,नेपाल प्रहरीका महानिरीक्षक तथा गृह मन्त्रालयका अन्य अधिकारीहरु उपस्थित थिए।"
वीरगन्जको धार्मिक पर्यटन प्रवर्द्धनमा सहयोग गरिदिनुस्,"वीरगन्ज : वीरगन्ज महानगरपालिकाका मेयर राजेशमान सिंहले अर्थमन्त्री डाक्टर प्रकाश शरण महतलाई भेटेर वीरगन्जमा रहेको ऐतिहासिक पशुपतिनाथ मन्दिर र पोखरीको संरक्षण र सौन्दर्यकरणका लागि सहयोग गरिदिन आग्रह गरेका छन्। मन्त्रालय मै मंगलबार अर्थमन्त्री महतलाई ज्ञापनपत्र समेत बुझाँउदै मेयरले धार्मिक पर्यटकीयस्थलका रुपमा विकसित गर्ने काम महानगरले सुरु गरिसकेको र त्यसमा संघीय सरकारको पनि सहयोग आवश्यक रहेको बताएका हुन् । उनले सरकारको आगामी नीति तथा कार्यक्रममा बजेटको व्यवस्था गरिदिन उनले अनुरोध गरे। मेयर सिंहले वीरगन्ज चिनी कारखानाको जग्गा संरक्षणका लागि पनि सहयोग गर्न आग्रह गरे। मन्त्री महतलाई बुझाइएको ज्ञापनपत्रमा तीन दशकदेखि बन्द रहेको वीरगन्ज चिनी कारखाना परिसरमा रहेका मन्दिर र पोखरीसहितका संरचना र खाली जग्गा अतिक्रमणबाट जोगाउनले उद्देश्यले महानगर लागि परेको मेयर सिंहले प्रष्ट पारे। चिनी मिलपरिसरमा रहेको मन्दिर र पोखरीसंगै जोडिएको उत्तरतर्फको खाली जग्गा अतिक्रमणको चपेटामा परेकाले उक्त जग्गालाई अतिक्रमणमुक्त बनाउनका लागि मन्दिर र पोखरी भएको स्थानमा धार्मिक गतिविधि गर्न पाउने गरि महानगरलाई आवश्यक अनुमति प्रदान गरिदिन पनि मेयर सिंहले ज्ञापनपत्रमार्फत अनुरोध गरेका छन् । ज्ञापनपत्र बुझ्दै अर्थमन्त्री महतले चिनी कारखानाको जग्गा, चिनी कारखाना परिसरमा रहेका मन्दिर, पोखरी लगायतका संरचनाको संरक्षण र सौन्दर्यकरणका लागि महानगरले थालेको प्रयास सराहनीय रहेको भन्दै यसमा मन्त्रालयले सक्दो सहयोग गर्ने प्रतिबद्धता जनाएको भेटमा सहभागी महानगरपालिका प्रमुख प्रशासकीय अधिकृत मात्रिका प्रसाद भट्टराईले जानकारी दिए।"
बागमती सरकारविरुद्ध एमाले सशक्त रुपमा उभिने,"हेटौंडा : बागमती प्रदेशको नेकपा (एमाले) संसदीय दलको बैठकमा प्रदेश सरकारको रवैया प्रति एमाले सशक्त उभिनुपर्ने आवाज उठेको छ। संसदीय दलका नेता जगन्नाथ थपलियाको अध्यक्षतामा सोमबार हेटौंडामा बसेको बैठकमा अधिकांश सदस्यले सरकारप्रति प्रतिपक्षको व्यवहार आवश्यकभन्दा नरम र लचिलो भएकोले सरकारले पेलेर अघि बढ्ने नीति लिएको बताए। एमालेका प्राय प्रदेश सभा सदस्यहरुले प्रतिपक्ष सरकार जस्तो लचिलो र सरकार चाहिँ प्रतिपक्ष जस्तो कडा भएको बताए। बैठकमा बोल्दै प्रदेश सभा सदस्य तथा नेकपा(एमाले) मकवानपुरका अध्यक्ष एका लाल श्रेष्ठले जनताको आवश्यकता परिपूर्ति गर्ने र समानुपातिक तथा समतामूलक विकासका लागि एमालेले सशक्त प्रतिपक्षको भूमिका खेल्नुपर्नेमा जोड दिनुपर्ने बताए। त्यस्तै नेकपा एमालेका केन्द्रीय सदस्यसमेत रहेका प्रदेश सभा सदस्य भारती पाठकले सरकारका केही मन्त्रीले विकास बजेट दिनुलाई आफ्नो ढुकुटीबाट दान दिएको रूपमा व्यवहार गर्न थालेको बताइन्। उनले सरकारको दम्भ र स्वेच्छाचारितामा मलजल पुग्ने काम नगर्न नेतृत्वलाई आग्रह गरिन्। संसदीय दलका प्रमुख सचेतक मधुसूदन पौडेलले सरकारले आफूहरूको मागको गलत ब्याख्या गरेको बताए। संसदीय समितिको पदाधिकारी टुङ्ग्याइनु पर्ने एमालेको मागलाई सरकारको एक मन्त्रीले एमालेले सबै समितिको सभापति माग्यो भनेर हल्ला गर्दै हिंडेको समेत पाइएको बताए । 'हामीले समानुपातिक र समावेशी विकास हुनुपर्ने र त्यसका लागि बजेट पुस्तकमा नपारिएका तर आमनागरिकका सवालमा गर्नै पर्ने योजनाको विवरण पेश गर्यौं, सरकारले त्यो कार्यान्वयन गर्ने लिखित सम्झौता पनि गर्यो। तर त्यो कार्यान्वयन गर्नुको साटो एमालेले पैसाको कुरा नमिलेर संसद चल्न दिएन भन्ने जस्ता हल्ला चलाएको छ', उनले बताए। संसदीय दलका नेता थपलियाले हाल सरकार प्रतिपक्षीको माग प्रति केही लचिलो देखिए पनि स्वेच्छाचारी गतिविधि गर्न नछाडेकाले विश्वास गर्न नसकिने बताए। उनले एमाले जनताको पार्टी भएकोले जनताका पक्षमा डटेर लागिरहनु पर्ने बताए। आफ्ना दलका प्रदेश सभा सदस्यलाई प्रदेश सभाको आगामी बैठकमा अनिवार्य उपस्थित हुन निर्देशन दिंदै नेता थपलियाले परिस्थिति अनुसार चल्न तयार रहन आग्रह गरे।"
प्रधानमन्त्री प्रचण्ड नै विदेश उडेको उड्यै,"मन्त्रिपरिषद्ले स्वीकृत गर्ने भ्रमणको सम्पूर्ण खर्च सरकारले नै बेहोर्छ। विदेश भ्रमणमा जाँदा प्रधानमन्त्रीले प्रतिदिन २ सय ५० अमेरिकी डलर भत्ता पाउँछन्। काठमाडौं : तेस्रोपटक प्रधानमन्त्रीमा निर्वाचित भएपछि पुष्पकमल दाहाल प्रचण्डले भनेका थिए नेपाल सरकारका मन्त्री र अन्य उच्चपदस्थ कर्मचारीले अब उप्रान्त अति आवश्यक अवस्थामा बाहेक वैदेशिक भ्रमण नगर्नुहोला। फजुल खर्च घटाउन तथा विदेश मोह त्याग्नुपर्ने भन्दै प्रधानमन्त्रीले यस्तो निर्देशन दिएका थिए। तर, प्रधानमन्त्री दाहाल आफैं भने विदेश उडेको उड्यै छन्। यति छोटो अवधिमा सबैभन्दा बढी समय विदेश जानेमा दाहाल नै अग्रस्थानमा पर्छन्। एक वर्षको अवधिमा प्रधानमन्त्री दाहालले भारत, इटाली, अमेरिका, चीन र दुबईको भ्रमण गरिसकेका छन्। माघ ४ गते बिहीबार युगान्डा जाँदै छन्। त्यस लगत्तै स्विट्जरल्यान्ड उड्ने आन्तरिक तयारी भइरहेको छ। परराष्ट्रविद् डा भेषबहादुर थापा अर्थतन्त्र संकटमा परेका बेला विदेश भ्रमण सम्बन्धमा प्रधानमन्त्री आफैंले विवेक प्रयोग गर्नुपर्ने बताउँछन्। मुलुक आर्थिक संकटमा छ भनेर अर्थमन्त्रीले नै प्रष्ट गरिसक्नुभएको छ, डा थापा भन्छन्, प्रधानमन्त्रीले आफ्नै विवेक प्रयोग गर्ने बेला हो। कति जाने कति दिनको भ्रमण राख्ने यो सबै प्रधानमन्त्रीकै हातमा हुन्छ। पूर्वराजदूत एवं राजनीतिक विश्लेषक लोकराज बराल आवश्यक ठाउँमा मात्रै प्रधानमन्त्री जानुपर्ने र जांँदा टिम सानो बनाउनुपर्ने बताउँछन्। आर्थिक अवस्था कमजोर छ भन्दैमा अन्तर्राष्ट्रिय सम्बन्धलाई चटक्कै छोड्ने कुरा हुँदैन, बराल भन्छन्, प्रधानमन्त्रीको टोलीमा १० जना जाने ठाउँमा ४५ जना मात्रै गए हुन्छ। विपक्षी एमाले विदेश विभाग प्रमुख डा राजन भट्टराई देशको आर्थिक अवस्था कमजोर भएको बेला मितव्ययिता गर्नुपर्ने बताउँछन्। अहिले खर्च कम गर्ने बाटो पहिल्याउनुपर्छ, भट्टराई भन्छन्, प्रधानमन्त्री नजाँदा पनि हुने ठाउँमा अरू कोही मन्त्रीलाई पठाउँदा हुन्छ। प्रधानमन्त्री जाँदा त्यसमा ठूलो टोली जान्छ। खर्चको दायर एकदमै ठूलो हुन्छ। यस विषयमा सरकार संवेदनशील छैन। जेठमा भारत प्रधानमन्त्री दाहालले छिमेकी भारतबाटै भ्रमण सुरु गरेका थिए। जेठ १७ देखि २० गतेसम्म भारत भ्रमण गरेका थिए। उक्त भ्रमण टोलीमा भौतिक पूर्वाधार तथा यातायातमन्त्री प्रकाश ज्वाला, ऊर्जा, जलस्रोत तथा सिँचाइमन्त्री शक्तिबहादुर बस्नेत, परराष्ट्रमन्त्री एनपी साउद, अर्थमन्त्री डा प्रकाशशरण महत, उद्योगमन्त्री रमेश रिजाल थिए। त्यस्तै मुख्यसचिव शंकरदास वैरागीसहित ८ सचिव पनि भ्रमण टोलीमा थिए।  प्रधानमन्त्रीले आफ्नै विवेक प्रयोग गर्ने बेला हो। कति जाने, कति दिनको भ्रमण राख्ने यो सबै प्रधानमन्त्रीकै हातमा हुन्छ।भेषबहादुर थापा, परराष्ट्रविद् साउनमा इटाली साउन ८ देखि १० गतेसम्म भएको संयुक्त राष्ट्रसंघीय खाद्य प्रणाली शिखर सम्मेलनमा भाग लिन दाहाल परिवारका अन्य सदस्यलाई लिएर इटाली पुगेका थिए। जानै नपर्ने भ्रमणमा गएको भन्दै आलोचना भएको थियो। भदौमा अमेरिका प्रधानमन्त्री दाहाल भदौ ३१ देखि असोज ४ सम्म संयुक्त राष्ट्रसंघको ७८औं महासभामा भाग लिन अमेरिका गएका थिए। प्रधानमन्त्री दाहाल नेतृत्वको प्रतिनिधि मण्डलमा परराष्ट्रमन्त्री एनपी साउद, प्रधानमन्त्रीका मुख्य राजनीतिक सल्लाहकार, राष्ट्रिय सुरक्षा सल्लाहकार, मुख्य सचिव, परराष्ट्र सचिव, अमेरिकाका लागि नेपाली राजदूत, संयुक्त राष्ट्रसंघका लागि नेपाली स्थायी प्रतिनिधि, महावाणिज्य दूतावासका पदाधिकारी सहभागी भएका थिए। असोजमा चीनप्रधानमन्त्री प्रचण्ड अमेरिकाबाट असोज ५ गते सीधै चीन भ्रमणमा गएका थिए। चीन भ्रमणमा भौतिक पूर्वाधार तथा यातायातमन्त्री प्रकाश ज्वाला, खानेपानीमन्त्री महिन्द्रराय यादव, युवा तथा खेलकुदमन्त्री डिगबहादुर लिम्बू सहभागी थिए। परराराष्ट्रमन्त्री एनपी साउद अमेरिका हुँदै असोज ६ गते चीन पुगेका थिए। भौतिक राज्यमन्त्री नन्दा चापागाईं असोज ७ गते चीन पुगेकी थिइन्। मंसिरमा यूएई जलवायु परिवर्तनसम्बन्धी विश्व सम्मेलन कोप२८ मा सहभागी हुन उनी यूएई गएका थिए। प्रधानमन्त्रीसँगै वन तथा वातावरणमन्त्री डा वीरेन्द्रप्रसाद महतो, सहरी विकासमन्त्री सीता गुरुङ, स्वास्थ्य तथा जनसंख्यामन्त्री मोहनबहादुर बस्नेत, ऊर्जा जलस्रोत तथा सिँचाइमन्त्री शक्तिबहादुर बस्नेत गएका थिए। माघमा युगान्डा दाहाल असंलग्न आन्दोलन (नाम) को १९औं शिखर बैठकमा भाग लिन बिहीबार युगान्डाको राजधानी कम्पाला जाँदै छन्। प्रधानमन्त्री नेतृत्वको प्रतिनिधिमण्डलमा परराष्ट्रमन्त्री साउद, परराष्ट्रसचिव सेवा लम्साल, परराष्ट्रका प्रवक्ता अमृत राई, गंगा दाहाललगायत रहने परराष्ट्र मन्त्रालयले जनाएको छ। शिखर सम्मेलनअन्तर्गत प्रधानमन्त्री प्रचण्डले माघ ५ गते साझा वैश्विक समृद्धिका लागि सहयोग विस्तार विषयक प्रारम्भिक बैठकलाई सम्बोधन गर्ने छन्। प्रधानमन्त्री दाहाल युगान्डामा ४ दिन रहने छन्। प्रधानमन्त्री दाहाल युगान्डाबाट फर्के लगत्तै स्विट्जरल्यान्ड जाने आन्तरिक तयारीमा छन्। भ्रमण खर्चको प्रक्रिया के हो ? मन्त्रिपरिषद्ले स्वीकृत गर्ने भ्रमणको सम्पूर्ण खर्च सरकारले नै बेहोर्छ। सरकारले पाँचवटा वर्ग छुट्ट्याएर विदेश भ्रमण भत्ता निर्धारण गरेको छ। राष्ट्रपति, उपराष्ट्रपति, प्रधानमन्त्री, प्रधानन्यायाधीश, सभामुख र राष्ट्रियसभा अध्यक्षलाई अति विशिष्ठ तहमा निर्धारण गरिएको छ। उनीहरूले प्रतिदिन २ सय ५० अमेरिकी डलर भत्ता पाउँछन्। युरोप, अमेरिका, क्यानडा, कोरिया, जापानलगायतका देशको भ्रमण गर्दा ३३ प्रतिशत थप भत्ता पाउँछन्। सचिवहरूले २ सय २५ र सहसचिवहरूले १ सय ७५ अमेरिकी डलर भ्रमण भत्ता पाउँछन्।"
१५ लाख घुससहित वडाध्यक्ष पक्राउ,काभ्रे : १५ लाख घुससहित वडाध्यक्ष पक्राउ परेका छन्। अख्तियार दुरुपयोग अनुसन्धान आयोगले बनेपा नगरपालिका९ का वडाध्यक्ष ४२ वर्षीय नृपेश बादेलाई भक्तपुरको ठिमीबाट पक्राउ गरेको हो। अख्तियारको टोलीले स्टिङ अप्रेशन गरेर वडाध्यक्ष बादेलाई रंगेहात पक्राउ गरेको थियो। वडाध्यक्ष वादेले घर बाटो सिफारिस गर्ने प्रयोजनका लागि १५ लाख घुस लिएका थिए। वडाध्यक्षसँगै आएको बा७च १२९ नम्बरको कार चालक ३१ वर्षीय पदमबहादुर प्रधानलाई समेत नियन्त्रणमा लिइएको छ।
औषधि पसल र प्रयोगशाला शिल,"परासी : दर्ताबिना सञ्चालनमा रहेका दुई स्वास्थ्य पसललाई शिल गरिएको छ। नगरमा अवैधरुपमा स्वास्थ्य पसलहरु सञ्चालनमा रहेको गुनासो बढेपछि बुधबार नवलपरासीको रामग्राम नगरपालिका र स्वास्थ्य कार्यालयले गरेको अनुगमनका क्रममा एक औषधि पसल र प्रयोगशालालाई शिल गरिएको हो। शिल गरिएका पसलमा रामग्राम नगरपालिका१७ स्थित देवगाउँमा रहेको गुप्ता मेडिकल हल र सोही वडाको पटखौलीमा रहेको सेलिशा फर्माद्धारा सञ्चालित प्रयोगशालामा शिल गरिएको हो। ती दुई पसलले कुनै पनि निकायबाट अनुमति नलिई स्वास्थ्यसम्बन्धी काम गरेकाले शिल गरिएको स्वास्थ्य कार्यालयका प्रमुख ओमप्रकाश पन्थीले बताए। अनुगमनका क्रममा परासी सदरमुकाममा रहेका केही औषधि पसलले तोकिएको मूल्यभन्दा चार गुणासम्म बढी रकम लिएर औषधि बिक्री गर्ने पाइएको, केही फार्मेसी र औषधि पसलहरु एउटाको नाउँमा दर्ता भएको तर अर्कै व्यक्ति बस्ने गरेको,पाइएको थियो। त्यस्तै केही औषधि र फार्मेसी पसलले मूल्यसूची नराखेको, म्याद गुज्रेका औषधि राखेको लगाएतका त्रुटि पाइएको थियो। उनीहरूलाई नियमानुसार पसल सञ्चालन गर्न भन्दै एक पटकलाई चेतावनी दिएर छाडिएको अनुगमन टोलीले जनाएको छ।"
साउदी जेलमा रहेका कार्की २७ महिनापछि छुटे,"धनकुटा : क्षतिपूर्ति बापतको रकम तिर्न नसक्दा साउदीको जेलमा रहेका चौविसे गाउँपालिका वडा नं ४ फलामेटारका दिनेश कार्की २७ महिना पछि रिहा भएका छन्। साउदी सरकारले तोकेको क्षतिपूर्ति बापतको रकम तिरेसँगै कार्की जेलमुक्त भई घर फिर्ती केन्द्रमा पुगेको उनका छिमेकी स्थानीय महेन्द्र न्यौपानेले बताए। साउदी सरकारले ५५ हजार रियाल क्षतिपूर्ति बापत जरिवाना रकम तोकेको थियो। तर, दूतावासको पहलमा साउदी सरकारले ५५ हजारबाट छुट गर्दै ३० हजार पुर्याएको छ। क्षतिपूर्ति बापतको ३० हजार रियाल रकम भर्न नेपाली १० लाख ५० हजार रुपैयाँ नेपाली रकम आवश्यक परेको थियो। देश तथा विदेशमा रहेका नेपालीहरू, विभिन्न सामाजिक संघसंस्था तथा सरकारी निकायबाट सहयोग जुटेको स्थानीय न्यौपानेले बताए। कम्ती तीन हप्तादेखि बढीमा एक महिनाभित्र दिनेश नेपाल आइपुग्ने खबर दूतावासमार्फत् आफूलाई खबर आएको उनको भनाइ छ। कार्की नेपाल आइपुगेपछि पत्रकार सम्मेलन गरि संकलन भएको आर्थिक सहयोग वारे सार्वजनिक गरिने उनले बताए। वैदेशिक रोजगारीको सिलसिलामा उनि साउदीको अल हवाला फर ट्रेनिङ एण्ड इन्डस्ट्री कम्पनीमा ट्रेलर चालकको रुपमा पुगेका थिए। कम्पनीले श्रम सम्झौंता अनुसारको सेवा सुविधा नदिएपछि उनी वाहिरै अवैधरूपमा काम गर्ने सिलसिलामा सवारी साधन दुर्घटना भएपछि त्यहाँको सुरक्षाकर्मीबाट पक्राउ परेका थिए। साउदीको प्रशासनले तोकेको क्षतिपूर्ति बापतको जरिवाना तिर्न नसक्दा उनी जेलमा थिए। कार्कीको घर चौविसे गाउँपालिका वडा नं ४ स्थित फलामेटारको तमोर किनारमा छ। उनको घरमा अहिले वुवा गणेशबहादुर कार्की र आमा दुर्गा कुमारी कार्की मात्रै वस्छन्। वुवा गणेशबहादुर शारीरिकरूपमा असक्त छन्। कार्कीका तीन दाजु भाइमध्ये दुई वर्ष अघि जेठा दाई र १ महिनाअघि माइला दाई वैदेशिक रोजगारका लागि विदेश गएका छन्। घर सहित १५ रोपनी जग्गा छ। उब्जाउ खेत तमोर नदीको बाढीले पुरिदिएको छ। कार्की परिवारको तीन छोरामध्ये साउदी जेलमा रहेका दिनेश कान्छा छोरा हुन्। अन्नपुर्ण पोस्ट् दैनिक र अन्नपूर्ण अनलाइन संस्करणले कार्कीबारे लगातार समाचार प्रकाशन गरेको थियो।"
"गाउँमा छैन प्रसूति सेवा, बाटोमै सुत्केरी","मुगु : गाउँमा प्रसूति सेवासहितको स्वास्थ्य संस्था नहुँदा सोरु गाउँपालिका६ का गर्भवती महिला बाटोमै सुत्केरी हुने गरेका छन्। उक्त वडाका चार बस्तीमा ४ सय ८१ घरधुरीको बसोबास छ। चारै बस्तीमा प्रसूति सेवा नहुँदा दुई घण्टा टाढा वडा नम्बर ७ स्थित सीप प्रसूति केन्द्रमा जानुपर्छ। तर, त्यहाँ नपुर्याउँदै गर्भवतीहरू बाटोमै सुत्केरी हुने गरेका छन्। सिपमा रहेका प्रसूति केन्द्र र स्वास्थ्य चौकीबाट सेवा लिने गरेको भए पनि भौगोलिक बिकटताका कारण गर्भवतीलाई उक्त स्थानमा लैजाँदालैजाँदैबीच बाटोमै सुत्केरी हुने गरेको पुरुमुरु गाउँकी हाँसादेवी शाहीले बताइन्। आफूलाई सुत्केरी व्यथा लागेपछि परिवारले सिप प्रसूति केन्द्रमा लैजाँदै गर्दा बाटोमै सुत्केरी भएर आफूले बच्चा गुमाउनुपरेको लाला छत्यालको भनाइ छ। समयमै स्वास्थ्य संस्थामा पुर्याउँन नसक्दा पुरुमुरु गाउँकी रजना शाहीको मृत्यु भयो। गाउँनजिकै प्रसूति सेवा नहँुदा र सिप प्रसूति केन्द्रमा लैजाने क्रममा आफू सुत्केरी भएको पुरुमुरु गाउँकी तोला नेपालीले बताइन्। स्वास्थ्य संस्थामा पुगेर सुत्केरी गराउने इच्छा हुँदाहुँदै पनि सोही गाउँकी कल्पना नेपालीले २१ दिनअघि बाटोमै बच्चा जन्माइन्। गत साउनदेखि पुस मसान्तसम्म सोरु गाउँपालिका ६ का ४४ महिलाले वडा नम्बर ७ मा रहेको प्रसूति केन्द्रमा नियमित परीक्षण गराएको तथ्यांक छ। तीमध्ये ११ जनामात्र प्रसूति केन्द्रमा आएर सुत्केरी भएका छन्। बाँकी ३३ महिला समयमै स्वास्थ्य संस्थामा पुग्न नसक्दा बाटोमै सुत्केरी भएको सिप प्रसूति केन्द्रकी इन्र्चाज सरिताकुमारी शाहीले बताइन्। सोरु गाउँपालिकाका ११ मध्ये १० वडामा आधारभूत स्वास्थ्य संस्था र प्रसूति केन्द्र छन्। अब आफ्नै वडा बस्तीबाट गर्भवतिले सेवा पाउन भन्ने उद्देश्यले एक संस्थाले पुरुमुरु गाउँमा वैशाखसम्म सम्पन्न हुने गरी प्रसूति केन्द्र निर्माण गरिदिन लागेको गाउँपालिका उपाध्यक्ष केशर शाहीले बताए। उनकाअनुसार प्रसूति केन्द्रमा आवश्यक जनशक्ति गाउँपालिकाले व्यवस्थापन गर्ने भएको छ। गाउँपालिकाबाट सदरमुकाम गमगढी आउँदै गर्दा पुरुमुरुकी एक गर्भवतीलाई सिप लैजाँदै गरेको देखेपछि छायाँ नेपाल मुगुका टिम लिडर मिन रावलले आफू चढेको गाडीमा चढाए। ती महिला सुत्केरी भइन्। तर, केन्द्रमा पुर्याउन नपाउँदै उनीबाट जन्मेको बच्चाको मृत्यु भयो। त्यस्तो घटना आफूले देखेपछि उक्त स्थानमा आधारभूत स्वास्थ्य सेवासहित प्रसूति केन्द्रको निर्माण गर्ने निर्णयमा पुगेको उनको भनाइ छ। निःशुल्क हवाई उद्धारले राहत कर्णालीका कालीकोट, हुम्ला, मुगु, जुम्ला, डोल्पालगायत विकट जिल्लामा राष्ट्रपति महिला उत्थान कार्यक्रम सञ्चालन भएपछि धेरै महिलाले राहत पाएका छन्। गाउँका स्वास्थ्य संस्था सुविधासम्पन्न छैनन्। तालिमप्राप्त दक्ष जनशक्तिको सुबिधा नभएका विकट जिल्लामा बिशषेज्ञ स्वास्थ्य सेवा पाउने त कुरै भएन। गाउँका गम्भीर बिरामीले अस्पताल देख्न नपाउँदै परान त्याग गथ्र्ये। कति महिलाले बिरामी भएको खबर आफन्तलाई सुनाउन नपाउँदै मृत्युवरण हुनुपर्ने बाध्यता थियो। तर, कर्णालीमा गर्भपवति तथा सुत्केरीको अवस्था जटिल बनेपछि गाँउमै हेलिकप्टरबाट उद्धार हुन थालेपछि अकालमा ज्यान गुमाउनबाट केही हदसम्म जोगिन थालेका छन्। दुर्गमका गर्भवती तथा सुत्केरी महिलालाई हवाई सेवाबाट निःशुल्क उद्धार गर्ने कार्य २०७६ सालमा थालियो। कर्णालीका ९ जिल्ला, लुम्बिनी प्रदेश र सुदूरपश्चिम प्रदेशका समेत केही जिल्लाबाट नेपाली सेनाको हेलिकप्टरमार्फत सुर्खेत बेस बनाएर उद्धार गर्ने कार्य थालेको हो। नेपाली सेनाको पश्चिम कमाण्ड पृतना सुर्खेतका सूचना अधिकारी मेजर रेनु शाहाका अनुसार २०७६ सालयता सेनाले राष्ट्रपति महिला उत्थान कार्यक्रममार्फत हालसम्म १ सय ९७ महिलाले निःशुल्क हवाई उद्धार सेवा पाए। जसमा कर्णालीका ९ जिल्लाका मात्र १ सय ३७ जना गर्भवती छन्। महिलाको हक अधिकार सुनिश्चित गर्दै राष्ट्र निर्माणको प्रत्येक तहमा समान सहभागिताको व्यवस्था गर्न, सबै प्रकारका हिंसा, शोषण र विभेदको अन्त्य गरी महिला सशक्तीकरणलाई प्रभावकारी ढंगले अगाडि बढाउन सुरु थरिएको राष्ट्रपति महिला उत्थान कार्यक्रमले कर्णालीका महिलाहरूको परान पनि बचायो। राष्ट्रपति महिला उत्थान कार्यक्रम सञ्चालनसम्बन्धी कार्यविधि २०७३ बनेपछि २०७३ फागुन २४ गतेबाट ३५ जिल्लामा यो कार्यक्रम सञ्चालन भयो। यस कार्यक्रमअन्तरगत आर्थिक वर्ष २०७५७६ मा दुर्गम हिमाली तथा पहाडी क्षेत्रमा गर्भवती तथा सुत्केरी हुने अवस्थामा स्वास्थ्य समस्या सिर्जना भई जोखिममा परेका महिलाहरूलाई हवाई उद्धार गरी तोकिएको अस्पतालमा पुर्याइ गुवास्तरीय स्वास्थ्य सेवा प्रदान गर्ने प्रयोजनका लागि दुर्गम क्षेत्रका ज्यान जोखिममा परेका गर्भवती तथा सुत्केरी महिलाहरूका लागि निःशुल्क हवाई उद्धार सेवा कार्यक्रम सञ्चालन गरियो। जसका लागि अवाई कार्यविधि २०७५ र दुर्गम क्षेत्रमा ज्यान जोखिममा परेका गर्भवती तथा सुत्केरी महिलाहरूको लागि हवाई उद्धारका लागि कार्यविधि २०७७ मन्त्रिपरिषद्बाट स्वीकृत गरी कार्यान्वयनमा ल्याइएको छ।"
चिसोका कारण पूर्वी तराईका विद्यालय बन्द गरिँदै,"सर्लाही : पछिल्ला केही दिनदेखि सर्लाहीसहित मधेश प्रदेशका जिल्लामा बढेको चिसोका कारण सर्लाहीका सामुदायिक विद्यालयमा अनिश्चितकालका लागि बिदा दिइएको छ। घाम लाग्न छाडेर कठ्याङ्ग्रीदो चिसो बढेपछि जनजीवन प्रभावित हुन थालेपछि जिल्लाका सामुदायिक विद्यालय बन्द गरिएको स्थानीय तहले बताएका छन्। विगत केही दिनदेखि सुरु भएको शीतलहरले ससाना विद्यार्थी प्रभावित हुन थालेका भन्दै जिल्लाका स्थानीय तहले सूचना जारी गरेर विद्यालय बिदा गरेका हुन्। हाल दिइएको बिदा जाडो र वर्षे बिदाबाट कट्टा हुने गरी व्यवस्था गरिने स्थानीय तहका शिक्षा शाखाले बताएका छन्। एक सातादेखि चिसो हावासँगै शीतलहर चल्दा बालबालिका, वृद्धवृद्धा, अशक्त, अपाङ्गता भएका व्यक्तिका साथै गरिब, विपन्न र खुल्ला आकाशमा काम गर्ने वर्ग बढी प्रभावित भएका ईश्वरपुर नगरपालिकाका शिक्षा शाखा प्रमुख एवं उपसचिव हरिप्रसाद दाहालले बताए। उनका अनुसार पुस २२ गतेदेखि माघ १ गतेसम्म जाडो बिदा दिइएकामा मौसम थप प्रतिकूल बनेपछि माघ ४ गतेसम्म बिदा थप गरेको हो। जिल्लाका अन्य पालिकाले माघ ७ गते सम्मका लागि जाडो बिदा दिएका दाहालले जानकारी दिए। उनका अनुसार केही दिनदेखि चिसो थप बढेकाले पठनपाठन सञ्चालन गर्दा समस्या हुने भएपछि बालबालिकाको स्वास्थ्यमा पर्नसक्ने प्रतिकूल असरलाई मध्यनजर गरी बिदा थप गरिएको हो। चिसोले जनजीवन प्रभावित भएपछि यहाँका अधिकांश पालिकाले विद्यालय बन्द गराएका छन्। एक सातादेखि घाम नलाग्दा तराई क्षेत्रको जनजीवन प्रभावित बनेको छ। निरन्तर बाक्लो हुस्सु लागेर चिसो स्याँठ र तुसारो चलिरहँदा जनजीवन कष्टकर बनेको छ। चिसोका कारण दम तथा रुघाखोकीको समस्याका बिरामी बढेका नगर अस्पतालका प्रमुख एवं स्त्री तथा प्रसूति रोग विशेषज्ञ डा रामविश्वास रायले बताए। उनका अनुसार चिसोका कारण अपाङ्गता भएका मानिस, दम, हाडजोर्नी तथा नशाका बिरामी बढी पीडित हुने गरेका छन्। लगातार बढेको चिसोका कारण जिल्लाका बजारमा चहलपहल पनि घटेको स्थानीय व्यापारीले बताएका छन्। शीतलहर तथा तुषारोका कारण आलु, गोलभेँडा, प्याजको बेर्नालगायत तरकारी बाली प्रभावित बनेको किसानले बताएका छन्। रासस"
बसले सीटी सफारीलाई ठक्कर दिँदा वृद्धाको मृत्यु,विराटनगर : पूर्वपश्चिम लोकमार्गअन्तर्गत मोरङको पथरीशनिश्चरेमा बुधबार दिउँसो यात्रुबहाक बसले सीटी सफारीलाई ठक्कर दिँदा वृद्धा महिलाको मृत्यु भएको छ। पूर्वबाट पश्चिमतर्फ आउँदै गरेको को१ख ७८३५ नम्बरको बसले पश्चिमतर्फ नै आउँदै गरेको प्रदेश १०१००२ ह ११४८ नम्बरको सफारीलाई पथरीशनिश्चरे नगरपालिका१ मा ठक्कर दिँदा दुर्घटना भएको हो। दुर्घटनामा परेर सफारीमा सवार तेह्रथुम घर भइ पथरीशनिश्चरे२ मा पाहुना आएकी ८० वर्षीया हस्तमाया गुरुङको मृत्यु भएको इलाका प्रहरी कार्यालय पथरीका डीएसपी गणेश श्रेष्ठले जानकारी दिए। उनका अनुसार दुर्घटनामा परेर घाइते भएकी हस्तमायालाई उपचारका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टर पुर्याउनसाथ दिउँसो १ बजेतिर चिकित्सकले मृत घोषित गरेका हुन्। दुर्घटनामा सफारी चालक पथरीशनिश्चरे२ का ५१ वर्षीय ललितकुमार गुरुङ घाइते भएका छन्। उनको पथरी अस्पतालमा उपचार भइरहेको डीएसपी श्रेष्ठले बताए। उनका अनुसार दुर्घटनालगत्तै बस र चालक पाँचथरको मेमेङ घर भएका ३२ वर्षीय अर्जुन राईलाई नियन्त्रणमा लिएर घटनाको अनुसन्धान सुरु गरिएको छ। बसको तीव्र गतिका कारण दुर्घटना भएको प्रहरीको प्रारम्भिक अनुसन्धानबाट खुलेको छ।
प्रक्रिया पुर्याएर ल्याइएका माछा बिक्रीमा रोक लगाउनु हुँदैन : व्यवसायी,"विराटनगर : प्रक्रिया पुर्याएर भारतबाट ल्याइएका माछा बिक्रीमा रोक नलगाउन माछा व्यवसायीहरूले आग्रह गरेका छन् । नेपाल सरकारले तोकेको मापढण्ड पुर्याएर भारतबाट ल्याएका माछा बिक्री वितरणमा अवरोध नगर्न माछा व्यवसायीले आग्रह गरेका हुन् । विराटनगरमा भेला भएका व्यवसायीहरूले पश्चिम बंगाल दालखोलाबाट भारतको जोगवनीहुँदै विराटनगर भन्सार कार्यालय रानीमा विषादी परीक्षण र भेटनरी क्वारिटाइन गराइ राजश्व तिरेर ल्याएको माछा बिक्री वितरणमा अवरोध गर्नु गलत भएको बताएका छन्। पछिल्लो समय दमक नगरपालिका र विर्तामोड नगरपालिकाले बिक्रीमा राखिएका माछा भारतीय माछाभन्दै बजारबाट उठाउँदै गरेको उनीहरूको आरोप छ। विराटनगरबाट धरान ,हिले , बसन्तपुर ,भोजपुर ,दमक , विर्तामोड,पथरी उर्लावारीलगायतका पूर्वका बजारमा माछा जाने गरेको छ । दैनिक दुई हजारदेखि २३ सय किलोको हाराहरीमा विराटनगरमा माछा अन्य बजारमा थोकमा विक्री हुनेगर्छ। श्रीराम फिस सप्लार्यसका बैजनाथ सहनीले सबै रित पुर्याएर ल्याएको माछा बिक्री वितरणमा अवरोध गर्नु गलत मनसाय भएको बताए। भारतबाट अवैधरुपमा छ्यापछ्याप्ति माछा आइरहेका बेला सबै प्रक्रिया पुर्याएर पनि व्यापार गर्न नपाउनु बिडम्बना भएको उनको भनाइ छ। उनले बिल बेगर वा खानयोग्य नभएको पाए तत्काल कारवाही गर्नुपर्ने र नभए व्यापार गर्न दिनुपर्ने बताए। उनले बजार अनुगमन गर्न समेत सम्बन्धित निकायको ध्यानाकर्षण गराए। अर्का व्यवसायी नेपाल फिस सेन्टरका प्रवेश मियाले पछिल्लो समय हुने गरेको रोकतोकका कारण आफूहरु व्यवसायीबाट हतोत्साहित भएको बताए। । आर्थिक बन्दीको बेला दैनिक प्रतिक्रिलो २ सय ८० रुपैयाँ २६ पैसा भन्सार तिरेर सबै चेक जाँच गराएर माछा ल्याइ व्यापार गरिरहेका बेला व्यवसायी नै बन्द गर्नुपर्ने स्थिति आएको उनको भनाइ छ। विराटनगरका माछा संघका अध्यक्ष मालबावु सहनीले नेपाल सरकारलाई लाखौं राजश्व तिरेर ल्याएको माछा बिक्री वितरणमा रोक लगाउनु गलत भएको बताए । उनले खान अयोग्य छ भने रोक्नु मात्रै होइन तत्काल व्यापारीलाई कारवाही गर्नुपर्ने बताए। उनले भने,'नियम वा रित पुर्याएर ल्याएको माछा बिक्री वितरणमा अवरोध गर्नु अन्याय नै हो । या त नेपाल सरकारले प्रष्टरुपमा आयातमा प्रतिबन्ध लगाउनुपर्छ नभए आयातित माछा बिक्रीमा झमेला गर्नु हुँदैन ।' विराटनगरमा भारतबाट रेहु ,पनास र रुपचन माछा आयात हुने गरेको विराटनगर भन्सार कार्यालयले जनाएको छ । उता विराटनगर भन्सार कार्यालयका प्रवक्ता अंकित शर्माले कानुनी प्रक्रिया पुर्याएर ल्याएको माछा रोक्न नहुने बताए । उनले भने ,'यदि बाटोमा माछा बिग्रियो भने नियन्त्रणमा लिएर नष्ट गर्नुपर्ने हुन्छ । नत्र व्यापार गर्न दिनुपर्छ।' उता दमक नगरपालिका प्रमुख राम कुमार थापाले भन्सार नतिरेको र क्वारेन्टाइन नगरेको भारतीय माछा बिक्री वितरणमा रोक लगाएको बताए । भन्सार तिरेर मात्रै हुँदैन उनले भने,' ब्वारेन्टाइनसहित खानेयोग्य माछालाई रोकिने छैन । ' पछिल्लो समय सुनसरी ,मोरङ र झापामा खुल्ला सिमाका कारण भारतबाट माछाको तस्करी बढेसँगै व्यवसाय नै चौपट भएको माछा व्यवसायी बताउँछन्। सरकारले माछा आयतमा अन्तःशुल्क १० प्रतिशत तोकेपछि तस्करी बढेर गएको व्यवसायीहरूको आरोप छ । अहिले विराटनर प्रक्रिया पुर्याएर हप्ताको दुई टन माछा मात्र आउने गरेको बताइएको छ । माछा व्यवसायीहरूले भने विराटनगर बजारमा ५ टनको हराहरीमा माछाको खपत भइरहेको दावी गरेका छन्।"
गौशाला२६ को तस्बिर सार्वजनिक गर्ने एकजना संखुवासभाबाट पक्राउ,संखुवासभा : गौशाला२६ को तस्बिर सार्वजनिक गर्ने एकजनालाई प्रहरीले पक्राउ गरेको छ। पक्राउ पर्नेमा संखुवासभाका ३२ वर्षीय केशरमान राई रहेको नेपाल प्रहरीको उच्च स्रोतले जानकारी दिएको छ। संखुवासभा प्रहरीको सहयोगमा साइबर ब्यूरोले मंगलबार बेलुका राईलाई पक्राउ गरेको हो। पक्राउ परेका राईलाई काठमाडौं लगिएको छ। राईविरुद्ध विद्युतीय ऐन अनुसारको कसूरमा अनुसन्धानका लागि काठमाडौं जिल्ला अदालतबाट ७ दिनको म्याद थप भएको छ। गौशाला२६ ले आफ्नो तस्बिर सार्वजनिक गरेको भन्दै साइबर ब्यूरोमा उजुरी दिएकी थिइन्। सोही उजुरीका आधारमा अनुसन्धानका क्रममा राईले गौशाला२६ को तस्बिर सार्वजनिक गरेको पुष्टि भएपछि पक्राउ गरिएको प्रहरीले जनाएको छ। क्रिकेटर सन्दीप लामिछानेले आफूमाथि बलात्कार गरेको भन्दै गौशाला २६ ले उजुरी दिएकी थिइन्। सोही मुद्दामा बलात्कार ठहर गर्दै लामिछानेलाई जिल्ला अदालत काठमाडौंले ८ वर्ष जेल सजायको फैसला सुनाएको छ।
महोत्तरीका विद्यालयमा जाडो बिदा लम्बियो,महोत्तरी : पछिल्लो समयमा तराईका जिल्लामा चिसो बढ्न थालेको छ। बाक्लो हुस्सु र शीतलहरले जनजीवन प्रभावित भएको छ। पछिल्लो एक सातायता महोत्तरीमा घाम झुल्केको छैन। जाडो अत्याधिक बढेपछि महोत्तरीका दुई पालिकाले जाडो बिदाको अवधि बढाएका छन्। जिल्लाको गौशाला नगरपालिका र पिपरा गाउँपालिकाले यसअघि दिएको एक साताको जाडो बिदा दुई दिन बढाएको हो। दुई पालिकाले मंगलबार सूचना प्रकाशन गरी सामुदायिक विद्यालयमा बुधबार र बिहीबार बिदा बढाएको हो। शुक्रबार मधेसमा बलिदानी दिवसको सार्वजनिक बिदा भएकाले अब ती पालिकाका सामुदायिक विद्यालय आइतबारबाट मात्रै सञ्चालनमा आउने छन्। अत्याधिक जाडो बढेपछि सामुदायिक विद्यालयको जाडो बिदामा दुई दिन थप गरिएको शिक्षा शाखा अधिकृत सञ्जयकुमार सिंहले बताए। यस्तै पिपरा गाउँपालिकामा मंगलबार बसेको प्रधानाध्यापकहरूको बैठकले जाडो बिदा दुई दिन थप गर्ने निर्णय गरेको हो। सोही निर्णयअनुसार पिपरा गाउँपालिकाको कार्यालयले सार्वजानिक सूचना जारी गर्दै जाडो बिदाको अवधि बढाएको हो।
शीतलहर कहर : चिसोबाट बच्न घुरकै सहारा,"विराटनगर : मोरङको बुढीगंगा गाउँपालिका ३ फेकनी रिसिदेव घरका सबै सदस्यसहित दिनभरी घुर बालेर शीतलहरबाट जोगिने गरेका छन्। ५५ वर्षीया रिसिदेव बिहान चार बेजेदेखि राती अबेरसम्म नहरको डिलमा घुर बालेर समय बिताउने गरेकी छन् । चिसोबाट जोगिने न्यानो लुगा नभएपछि नहरको डिलमा घुर बालेर दिन कटाउने गरेको उनले दुखेको पोखिन्। घुरका लागि पनि साहुबाट पराल र भुस मागेर ल्याउनु परेको उनले बताइन्।'सानासाना नातिनातिनीहरु छन्,घुर नबाले चिसोले कठ्यांगिएर मृत्यु हुन बेर लाग्दैन,'उनले भनिन्, 'कोही हाम्रो अवस्था बुझ्नन आउँदैन ।' उनीसँगै रहेका ५० वर्षीय हरिनारायण रिसिदेवले शीतलहर सुरु भएदेखि घुर बालेर दिन कटाउने गरेको बताए। 'उनले भने ,दुई तीनजना परिवार मिलेर घुर बालेर दिन कटाउने गरेको छु । काम पनि छैन , पेट पाल्न त ऋण नै लिनुपर्ने अवस्थामा काहाँ जाने र के गर्ने अन्यौलमा हामी छौं । ' नहरको डिलमा ऐलानीमा बसेका करिब १ सय ५० घर परिवार सुकुमबासीहरुको दिनचर्या यसरी नै बित्ने गरेको छ। उनीहरूसँग जाडोमा लगाउने न न्यानो कपडा छ न त आगो बाल्न गतिलो दाउरा छ। आफूसँग जाडो भगाउन गतिलो माध्यम नभएपछि उनीहरू घुरको सहारा लिन बाध्य भएका हुन्। वडा नम्बर ४ की ६८ वर्षीय शान्ति चौधरीले आफूहरूको पीडा बुझिदिने कोही नभएको बताइन्। 'समस्या बुझिदिने कोही छैन,बुझ्न पनि आउँदैनन्। न्यानो लुगा मात्र दिए पनि हुन्थ्यो । काम गरेर पेट पाल्न धौधौ परेका बेला कसरी लुगा किन्नू,'उनले भनिन्। लखन्तरी चौधरीले शीतलहरबाट बच्न पराल बाल्ने गरेको बताइन्। उनले कम्तिमा दाउराको व्यवस्था गरिदिए सहज हुने बताइन्। 'मालिक र साहुसँग जति गुहार गरेपनि पैसा दिँदैनन्। हामीलाई आगो बाल्न पराल दिन समेत आलटाल गर्छन्। कम्तीमा दाउराको व्यवस्था मिलाइ दिए चिसोबाट जोगिन सहयोग हुन्थ्यो।' तराईमा हुस्सु र चिसो हावाका कारण जनजीवन प्रभावित हुन थालेको छ । यसबाट विपन्न वर्ग सबैभन्दा बढी प्रभावित भएका छन् । विराटनगरका विपन्न परिवार जाडो बढेसँगै समस्यामा परेका छन् । न्यानो कपडाको अभावमा बालबच्चा र वृद्धवृद्धा बढी प्रभावित भएका छन् । चिसो बढेसँगै प्राय सबैतिर आगो तापेर बसेको देखिन्छ । चिसोका कारण बालबच्चा र वृद्धवृद्धा बढी समस्यामा छन्। कतिपयले पलाष्टिकजन्य वस्तु बालेर चिसोबाट जोगिने गरेका छन् । चिसो भुइँमा रात कटाउन बाध्य भएका कतिपयले घरमा परालको ओछ्यान लगाएर आगो बालेर जोखिमका साथ जोगिने गरेका छन् । चिसोका कारण दैनिकी कष्टकर भइरहेको अवस्थामा बिहानबेलुका के खाने भन्ने चिन्ताले पिरोल्ने गरेको उनीहरु सुनाउँछन्। । भोट माग्ने बेलामा अनेक बहाना बनाएर आउने नेताहरु समेत समस्यामा बेखबर भएको विपन्नहरुको आरोप छ। शीतलहरबाट जोगिन बाल्ने गरेको घुरमा सावधानी नअपनाउँदा ठूलो धनजानको क्षति हु्ने गरेको छ । आर्थिक वर्ष २०७९८०मा मोरङ्गमा आगजनी हुँदा १० हजार बराबरको क्षति भएको थियो भने चालु आर्थिक वर्षमा कोशी प्रदेशमा ३ जना घाइते भएका छन् । मोरङ,सुनसरी र उदयपुरमा एक एक जना घाइते भएको कोशी प्रदेश प्रहरी कार्यालय विराटनगरले जनाएको छ ।"
नारायणी नदी क्षेत्रमा ४१ प्रजातिका जलपक्षी भेटिए,"नवलपरासी : यस वर्षको जलपक्षी गणनाका क्रममा नारायणी नदी क्षेत्रमा ४१ प्रजातिका चरा भेटिएका छन्। चितवन राष्ट्रिय निकुञ्ज पश्चिम सेक्टरका पक्षी गणना संयोजक डिबी चौधरीले यस वर्ष नारायणी नदी क्षेत्रमा ४१ प्रजातिका चरा भेटिएको जानकारी दिए। 'गत वर्षको पक्षी गणनामा ४३ प्रजातिका चरा भेटिएका थिए, यसपालिको गणनामा नदी क्षेत्रमा ४१ प्रजातिका चरा भेटिए', उनले भने, 'गत वर्षभन्दा दुई प्रजाति कम भेटिएका छन्।' पक्षी गणनाका क्रममा गत वर्ष देखिएका आठ प्रजातिका चरा यस वर्ष नदेखिएको र गत वर्ष नदेखिएको छ प्रजातिको चरा यस वर्ष देखिएको संयोजक चौधरीले जानकारी दिए। 'गत वर्ष देखिएको सिउरे डुबुल्की चरा, कलहाँस, ध्वाँसे सिङ कुखुरो, सिङ कुखुरो, हलीमुखे, जुरे हुटिट्याउँ, काली जुरेहाँस, स्वेत माछा यस वर्ष भेटिएनन्', उनले भने, 'गत वर्ष फेला नपरेका सिन्दुरे हाँस, कैलो टाउके हाँस, अलक चन्द्रराज पुत्रिका, वन सुड सुडिया, ठूलो जलरङ्ग र नारायणी नदीमा नै पहिलोपटक बैकाल गैरी यस वर्ष भेटिएको छ।' नेपालको जल क्षेत्रमा एक सय ६२ प्रजातिका चरा पाइने गरेका छन्। तीमध्ये नारायणी नदी क्षेत्रमा यस वर्ष ४१ प्रजाति फेला परेको जनाइएको छ। नवलपरासी (बर्दघाट सुस्तापूर्व)तर्फको चितवन राष्ट्रिय निकुञ्ज र नारायणी नदी तथा सिमसार क्षेत्रमा चार समूह बनाएर चरा गणना गरिएको थियो। सिघ्रौली गोलाघाट हुँदै अमलटारी, सिघ्रौलीबाट पिठौली, पिठौलीबाट अमलटारी र अमलटारीबाट त्रिवेणी गण्डक ब्यारेजसम्म गरी चार समूहमा चरा गणना गरिएको हो। मङ्गोलिया, बर्मा, साइबेरिया, चीन, रुस, थाइल्याण्ड, कोरियालगायतका देशबाट आगन्तुक चरा यो समयमा नारायणी नदी र आसपास क्षेत्रमा आउने हुँदा प्रत्येक वर्ष नारायणी नदीमा चरा गणना गर्ने गरिएको छ। गत वर्षको तुलनामा यस वर्ष चराको समग्र सङ्ख्या घटेको प्रारम्भिक तथ्याङ्क आएको संयोजक चौधरीले बताए। 'यस वर्ष पनि समग्रमा चराको सङ्ख्या घटेको पायौँ', उनले भने, 'प्रत्येक वर्ष नेपालमा क्रमिकरूपमा चराको सङ्ख्या घटिरहेको छ।' साइबेरियालगायत उत्तरी गोलार्धबाट चिसो छल्न यहाँ आउने पाहुना चरामध्ये सबैभन्दा धेरै सङ्ख्यामा खोया हाँस देखिने गरेकामा यस वर्ष त्यसमा उल्लेख्य कमी आएको चौधरीले जानकारी दिए। 'यस वर्ष खोया हाँसको सङ्ख्या विगतको भन्दा ५० प्रतिशतले कमी आएको पाएका छौँ', उनले भने, 'नवलपरासी (बर्दघाट सुस्तापूर्व)तर्फको नारायणी नदीको च्यानलमा पानी सुक्नाले खोया हाँसको सङ्ख्यामा कमी आएको हो, यस क्षेत्र खोया हाँसको प्रमुख बासस्थानको रूपमा रहेको थियो।' नारायणी नदीमा बढ्दो प्रदूषणले यहाँ आीश्रत चराको सङ्ख्या घट्दै गइरहेको बताइएको छ। नदीमा पाइने आहारा घटेकाले यहाँ आउने चरा कम आउन थालेको र बासस्थान परिवर्तन गर्न थालेको चौधरीले बताए। 'कुनै प्रजातिका चरा गत वर्षभन्दा बढी र कुनै प्रजातिका चरा गत वर्षको तुलनामा न्यून देखिएका छन्', चौधरीले भने, 'यस क्षेत्रमा चखेवा, जलेवा र पानी गौंथली चरा धेरै पाइने गरेका छन्।' निकुञ्जसहित नारायणी नदी र सिमसारमा पाइने रैथाने चराको सङ्ख्यामा पनि यस वर्ष कमी देखिएकाले पक्षी संरक्षणका क्षेत्रमा चुनौती बढ्दै गएको चौधरीले बताए। बैकाल गैरी चरा भेटियो यस वर्षको चरा गणनका क्रममा विश्वमै अति दुर्लभ मानिएको बैकाल गैरी चरा नारायणी नदीमा फेला परेको छ। पक्षी गणना संयोजक चौधरीका अनुसार प्रकृति संरक्षणका लागि अन्तर्राष्ट्रिय सङ्घ (आइयूसीएन)ले समेत खतरामा परेका प्रजातिको रातो सूचीमा राखेको हाँस प्रजातिको बैकाल गैरी चरा पक्षी गणनाका क्रममा नदी क्षेत्रमा भेटिएको हो। नेपालमा बैकल गैरी चरा ठूला नदी र तालमा रेकर्ड गरिएको भए पनि नारायणी नदी क्षेत्रमा भने पहिलोपटक देखिएको हो', चौधरीले भने, 'उत्तरबाट दक्षिणतर्फ जाने क्रममा आहारा र विश्रामका लागि नारायणी नदीमा आएका हुन्।' रासस"
अयोध्यामा राम मन्दिर उद्घाटन हुने दिन वीरगन्जमा माछामासु र मदिरा पसल बन्द हुने,"वीरगन्ज : भारतको अयोध्यामा नवनिर्मित राम मन्दिरको उद्घाटनका दिन माघ ८ गते वीरगन्जका माछामासु र मदिराको पसल तथा होटलहरू बन्द गर्न वीरगन्ज महानगरपालिकाले निर्देशन दिएको छ। अयोध्याको राम मन्दिरको उद्घाटनकै दिन माघ ८ गते वीरगन्ज १० घडिअर्वास्थित पुर्ननिर्मित रामजानकी मन्दिरमापन भगवान राम र माता सीताको मूर्ति स्थापना र प्राणप्रतिष्ठा गरिने भएकाले त्यसदिन वीरगन्जमा माछामासु र मदिराका पसल बन्द गर्न महानगरपालिकाले निर्देशन दिएको हो। बुधबार महानगरपालिकाका निमित्त प्रमुख प्रशासकीय अधिकृत अरविन्दलाल कर्णले जारी गरेको सूचनामा भनिएको छ, 'अयोध्याको नवनिर्मित राम मन्दिरको उद्घाटनकै अवसर पारेर वीरगन्जको रामजानकी मन्दिरमा पनि माघ ८ गते भगवान राम र माता सिताको मूर्ति स्थापना र प्राणप्रतिष्ठा गर्ने कार्यक्रम रहेकाले उक्त दिन कुनै पनि पशु वा पन्छीको बध, माछामासुको बिक्रीवितरण लगायतका कार्य नगरिदिनुहुन सरोकारवाला व्यवसायीहरूलाई सूचीत गरिन्छ।' महानगरको यो सूचनालाई अटेर गरेको पाइएमा सम्बन्धि व्याक्तिलाई नियामानुसार कारबाही गरिने चेतावनीसमेत महानगरपालिकाले सूचनामार्फत् दिएको छ। यसअघि मंगलबार विश्व हिन्दु परिषदले पनि माघ ८ गतेका दिन वीरगन्जमा माछामासु र मदिराका पसल बन्द गराइदिन आग्रह गर्दै जिल्ला प्रशासन कार्यालय पर्सामा ज्ञापनपत्र बुझाएको थियो।"
"मेलम्ची पानी सहज वितरण गर्न समिति गठन, समस्या देखिए कसलाई सम्पर्क गर्ने ?","काठमाडौं : मेलम्ची खानेपानी वितरणको समस्या समाधानका लागि सरकारले सहजीकरण समिति गठन गरेको छ । मन्त्रीस्तरको निर्णयबाट समस्या समाधानका लागि मेलम्ची खानेपानी विकास समितिका सीडीई पदमबहादुर कुँवरको संयोजकत्वमा चार सदस्यीय समिति गठन गरिएको खानेपानी मन्त्रालयकी सहसचिव एवम् प्रवक्ता मीना श्रेष्ठले जानकारी दिइन्। कुँवरको संयोजकत्व रहेको समितिको सदस्यमा काठमाडौं उपत्यका खानेपानी लिमिटेडका उपप्रबन्धक उमेशबाबु मरहठ्ठा, आयोजना कार्यान्वयन निर्देशनालयका सिनियर डिभिजनल इन्जिनियर विकेश बधानथ्याचे र काठमाडौं उपत्यका खानेपानी लिमिटेडका सदस्य दिपेश ढकाल रहेका छन्। मंगलबार मन्त्रालयले जारी गरेकोमा अपिलमा भनिएको छ, समस्या समाधान सहजीकरण समिति गठन भएको हुँदा मेलम्ची पानी वितरण क्रममा कुनै समस्या देखिए वा कुनै घटना घट्न गएमा देहायका पदाधिकारीहरूलाई सम्पर्क गर्न अनुरोध गरिन्छ । पछिल्लो समय सोमबारबाट काठमाडौं उपत्यकाभित्र मेलम्चीको खानेपानी वितरण भइरहेको छ । मेलम्ची खानेपानी सर्वसुलभ रूपमा सबै उपत्यकाबासीको घरघरमा सन्तुलित र समानुपातिक हिसाबले वितरण गर्न मन्त्रालय प्रयत्नशील रहेको विज्ञप्तिमा उल्लेख छ । मेलम्ची खानेपानीको नयाँ पाइप लाइन परीक्षण सम्पन्न भएका स्थानहरूमा नयाँ वितरण सञ्जालबाट तथा परीक्षण नभएका स्थानहरूमा पुरानै वितरण सञ्जालबाट वितरण भइरहेको मन्त्रालयले जनाएको छ। मेलम्चीको खानेपानी सन्तुलित रूपमा वितरण भएनभएको जानकारी गराउने, पानी वितरण क्रममा कुनै स्थानमा चुहावट भए सोको जानकारी लिने, पानी नआएको स्थानको जानकारी लिने, धमिलो पानी आएको लगायतका विभिन्न विषयहरूमा अनुगमन गर्ने उद्देश्यले समस्या समाधान सहजीकरण समिति गठन भएको विज्ञप्तिमा उल्लेख छ । मन्त्रालयका प्रवक्ताले जारी गरेको अपिलमा भनिएको छ, पुराना वितरण पाइप लाइनहरू लामो समयसम्म सञ्चालन नहुँदा पाइपमा रहेको माटोको अवशेषका कारण पानी वितरण क्रममा केही समय पानी धमिलो आउनसक्ने भएता पनि फ्लसिङ सँगै क्रमशः सफा पानी प्रवाह हुने भएकोले खानेपानीको गुणस्तरमा शंका नगर्न र बाहिरी हल्लाहरूको पछि नलाग्न हुन मन्त्रालय र मन्त्रालय मातहतका खानेपानी उत्पादन र वितरणसँग सम्बन्धित निकायहरू सबैमा हार्दिक अपिल गर्दछ । पानी वितरणमा समस्या देखिए कसलाई सम्पर्क गर्ने ? संयोजक : पदमबहादुर कुँवर, सीडीई मेलम्ची खानेपानी विकास समिति (९८५१३२४११०) सदस्य : उमेशबाबु मरहठ्ठा, उपप्रबन्धक, केयूकेएल (९८४१३५१५८५) सदस्य : विकेश बधानथ्याचे, सीडीई, आयोजना कार्यान्वयन निर्देशनालय (९८०३०६२३६२) सदस्य : दीपेश ढकाल, काप्र केयूकेएल (९८६०७४४६९६) यो पनि पढ्नुहोस आजदेखि काठमाडौंमा मेलम्चीको पानी वितरण मेलम्चीको पानी उद्घाटनबारे बालेनको व्यंग्य : एउटा मन कति पल्ट जित्नु हुन्छ प्रचण्ड सरकार ! मेलम्चीको पानी विश्व स्वास्थ्य संगठनको मापदण्ड बमोजिम छ, शंका नगरौं : मन्त्रालय"
हिउँले सेताम्ये तेह्रथुमको तीनजुरे,"तेह्रथुम : लामो समयपछि हल्का वर्षा भएसँगै तेह्रथुम, सङ्खुवासभा, ताप्लेजुङको सङ्गमस्थल तीनजुरे, मिल्के, जलजले (टिएमजे) क्षेत्रमा हिउँ परेको छ। गुराँसको राजधानी भनेर परिचित सो पर्यटकीय क्षेत्रमा गत भदौदेखि वर्षा नभएको बताइएको छ। सो क्षेत्रमा मङ्गलबार साँझ वर्षा भएसँगै हिउँ परेको हो। तीनजुरेडाँडा, फेदी, पाथीभरा मन्दिर परिसर, मङ्गलबारे र गुफा पोखरी हिउँले सेताम्ये भएका छन्। गुराँसका जङ्गल र नागीहरू हिउँले ढाकिँदा देखिने मनमोहक दृश्य हेर्न बर्सेनि यस क्षेत्रमा आन्तरिक र बाह्य पर्यटक आउने गर्छन्। यस क्षेत्रबाट मौसम खुलेको समयमा कञ्चनजङ्गा, मकालु र कुम्भकर्ण हिमाल देख्न सकिन्छ भने यी क्षेत्रका पाँचपाखरी, खोपिङ पोखरी, गुफापोखरीमा ती हिमालका प्रतिविम्ब देखिन्छन्। हिउँ परेसँगै हेर्न आउने पर्यटकले फोनमार्फत होटल बुकिङ गरिरहेको तेह्रथुम लालीगुराँस नगरपालिका१ टुटे देउरालीका होटल व्यवसायी श्री कार्कीले बताए। उनले अहिले होटल व्यवस्थापनमा भ्याइनभ्याइ भएको जानकारी दिए। उनका अनुसार हिउँ पर्ने याममा झापा, मोरङ, सुनसरी र भारतका बिहार, सिक्किम, पश्चिम बङ्गाल र दिल्लीबाट पर्यटक आउने गर्छन्। गतवर्ष हिउँ नपर्दा यो क्षेत्रमा कम गुराँस फुलेको जनाइएको छ। तेह्रथुमको लालीगुराँस नगरपालिका वसन्तपुरमा बनेको चोत्लुङ उद्यान, आरआर गार्डेन, पाथिभरा मन्दिर, मङ्गलबारेबाट माथि पाथिभरा मन्दिरसम्मको फुट ट्रयाक अवलोकन गर्न र हेर्न बर्सेनि हजारौँ पर्यटक आउने गर्छन्। विशेषगरी हिउँ पर्ने र गुराँस फुल्ने याममा धेरै पर्यटक आउने गरेको वसन्तपुरका होटल व्यवसायी प्रकाश श्रेष्ठले बताए। वसन्तपुरबाट छ किलोमिटर आरआर गार्डेनको माथिल्लो द्वारसम्म पक्की र त्यहाँबाट ग्राभेल सडक रहेको छ। तीनजुरे क्षेत्रमा पर्ने आरआर गार्डेन, रक गार्डेन, पाथिभरा मन्दिर, मङ्गलबारे, पाँचपोखरीलगायतका पर्यटकीय क्षेत्र हुन्। लामो समयपछि पानी पर्दा किसानलाई समेत राहत मिलेको लालीगुराँस नगरपालिका १ का किसान भरतसिं गुरुङले बताए। तीनजुरे क्षेत्रको पाँचपोखरी छेउमा गुराँसको उद्यान निर्माण गर्न लागिरहेको लालीगुँरास नगरपालिकाका प्रमुख अर्जुन मावोहाङले बताए। पाँचपोखरी छेउमा गुराँसको पार्क बनाउन ठेक्का लागिसकेको र तीनजुरे सामुदायिक वनले गुराँसका बिरुवा रोपिरहेको उनको भनाइ छ। नगरपालिकाको समन्वयमा विभिन्न दाताको सहयोगमा वसन्तपुरमा निर्मित चोत्लुङ उद्यानमा दैनिक चारपाँच सय पर्यटक घुम्न आउने गरेको पनि नगरप्रमुख मावोहाङले बताए। चोत्लुङ उद्यानमा बनेका पुराना घर, ढिकी, जाँतो, कुवा र सङ्कलन गरेर राखिएका पुराना सामग्रीको सङ्ग्रहालय हेरेर पर्यटक मोहित हुने गरेका छन्। रासस"
"मेलम्चीको पानी विश्व स्वास्थ्य संगठनको मापदण्ड बमोजिम छ, शंका नगरौं : मन्त्रालय","काठमाडौं : खानेपानी मन्त्रालयले मेलम्चीको पानी विश्व स्वास्थ्य संगठनको मापदण्ड बमोजिम शुद्ध भएको दाबी गरेको छ। मंगलबार मन्त्रालयले अपिल जारी गर्दै मेलम्चीको पानी प्रशोधन गरेर उपभोक्ताको धारामा वितरण गरिएको दाबी गरेको हो। मन्त्रालयले माटोको अवशेषका कारण पानी वितरण क्रममा केही समय पानी धमिलो आउनसक्ने भएपनि क्रमशः सफा पानी प्रवाह हुने जनाएको छ। मेलम्ची खानेपानी आयोजनाको प्रशोधन केन्द्र सुन्दरीजलमा विश्व स्वास्थ्य संगठनको मापदण्ड बमोजिम प्रशोधन गरी प्रशारण गरिएको छ।मन्त्रालयका प्रवक्ताले जारी गरेको अपिलमा भनिएको छ, पुराना वितरण पाइप लाइनहरू लामो समयसम्म सञ्चालन नहुँदा पाइपमा रहेको माटोको अवशेषका कारण पानी वितरण क्रममा केही समय पानी धमिलो आउनसक्ने भएता पनि फ्लसिङ सँगै क्रमशः सफा पानी प्रवाह हुने भएकोले खानेपानीको गुणस्तरमा शंका नगर्न र बाहिरी हल्लाहरूको पछि नलाग्न हुन मन्त्रालय र मन्त्रालय मातहतका खानेपानी उत्पादन र वितरणसँग सम्बन्धित निकायहरू सबैमा हार्दिक अपिल गर्दछ। मेलम्चीको पानी सोमबारबाट उपभोक्ताको धारामा पठाइएको छ। मन्त्रालयले मेलम्ची खानेपानी सर्वसुलभ रूपमा सबै उपत्यकावासीको घरघरमा सन्तुलित र समानुपातिक हिसाबले वितरण गर्न प्रयत्नशील रहेको जनाएको छ।"
अस्थायी आवासको रकम पाउन एक महिना कुर्नुपर्ने भएपछि भूकम्प पीडित आक्रोशित,"जाजरकोट : अस्थायी आवासको रकम भुक्तानी सम्बन्धमा शिवालय गाउँपालिकामा रहेको हिमालयन बैंक लिमिटेडले आइतबार एक सार्वजनिक सूचना प्रकाशित गर्यो । सूचनाअनुसार भूकम्प पीडितको अस्थायी आवासको पहिलो किस्ता रकम भुक्तानी लिन अझैं करिब एक महिना कुर्नुपर्ने थियो । सरकारले भूकम्प पीडितलाई अस्थायी आवासका लागि दिने भनेर पालिकाको खातामा पठाएको रकम पाएपछि अस्थायी घर बनाउँला भनेर कुरेर बसेका पीडित परिवार बैंकको ढिलासुस्तीले हैरान भएका छन् । सहज तरीकाले अनुदान रकम वितरण गरेर छिटोभन्दा छिटो अस्थायी आवासमा सार्ने सरकारी योजना बैंकहरुको ढिलासुस्तीले गर्दा अलपत्र परेको छ । रकम वितरणमा एक महिना लाग्ने भन्दै बैंकले सूचना जारी गरेपछि स्थानीय लाभग्राही आक्रोशित भएका हुन् । बैंकको सूचनामा माघ ५ गते सम्म वडा नम्बर २,माघ ९ गते सम्म वडा नम्बर ६,माघ १२ गते सम्म वडा नम्बर ९, माघ १५ गते सम्म वडा नम्बर ७, माघ १८ गते सम्म वडा नम्बर ५, माघ २२ गते सम्म वडा नम्बर ४, माघ २५ गते सम्म वडा नम्बर १ र माघ २९ गते सम्म वडा नम्बर ३ का लाभग्राहीलाई रकम वितरण गर्ने उल्लेख गरिएको छ । यसअघि सामाजिक सुरक्षा खाता अन्य प्रयोजनमा प्रयोग गर्न नमानेका कारण धेरै लाभग्राही भूकम्प पीडितले अस्थायी आवासकै अनुदान लिनका लागि पुनः खाता खोल्न बाध्य भएका थिए । केही समय पहिले खाता खोल्न पनि ठूलो समस्या भोगेका स्थानीयले खाता खोलेर पालिकाले बैंक खातामा पहिलो किस्ताको रकम पठाइसक्दा पनि अझै एक महिना कुर्नपर्ने भएको हो । बैंक खातामा रकम जम्मा भइसक्दा पनि पीडित परिवारले रकम निकाल्न नपाएको शिवालय गाउँपालिका ७ की पुष्पा बुढाले बताइन् । रकम आएर खातामा जम्मा भएको छ तर बैंकले पैंसा नै दिँदैन । अहिलेसम्म चेक पनि दिएको छैन,' उनले भनिन्, रकम कहिले दिने हो केही टुंगो छैन । रकम नपाउँदा कसरी घर बनाउँनु ? समयमा रकम दिन नसक्ने बैंकको के काम?,' उनले भनिन् । बैंकको सूचनामा माघ ५ गते सम्म वडा नम्बर २,माघ ९ गते सम्म वडा नम्बर ६,माघ १२ गते सम्म वडा नम्बर ९, माघ १५ गते सम्म वडा नम्बर ७, माघ १८ गते सम्म वडा नम्बर ५, माघ २२ गते सम्म वडा नम्बर ४, माघ २५ गते सम्म वडा नम्बर १ र माघ २९ गते सम्म वडा नम्बर ३ का लाभग्राहीलाई रकम वितरण गर्ने उल्लेख गरिएको छ । बैंकका प्रबन्धक सन्दीप हमालले बैंकको प्राविधिक समस्या र आवश्यक प्रक्रिया मिलाउन समय लागेका कारण रकम वितरणमा ढिलाइ भएको स्वीकार गरे । 'माघ २९ गते सम्म रकम वितरणमै समय लागेपछि कहिले बन्ने हुन ? किन यति ढिलाइ भइरहेको छ ? सम्बन्धित निकायलय यस सम्बन्धमा चासो दिनुपर्दैन शिवालय गाउँपालिका ८ की दीपा बुढाले भनिनकिन यति ढिलासुस्ती र लापरवाही ? हामीले समयमा रकम पाउन पर्दैन । ३ हजार ३ सय ९ लाभग्राहीमध्ये ३ हजार १ सय ४७ लाभग्राहीको खातामा रकम गइसकेको छ तर अहिलेसम्म कसैले रकम पाउन सकेका छैनन् । 'यस्ता वायत सूचना सच्याउनुपर्छ हिमालयन बैंकले । जनतालाई सेवा छिटो चाहिएको छ । ५ दिनमा रकम वितरण हुनुपर्छ । एक महिना लामो कार्यतालिकाले समस्या सल्टिने होइन बल्झिने पक्का छ,'गाँउपालिकाका प्रमुख प्रशासकिय अधिकृत मानबहादुर बस्नेतले भने,' अनेक बाहानामा जनतालाई दुःख दिन पाइदैन ।' ३५ हजार १ सय ४० लाभग्राहीमध्ये २७ हजार ४ सय ५५ परिवारसँग अस्थायी आवासका लागि पालिकाले सम्झौता गरिसकेका छन् । अहिलेसम्म ९ हजार ६ सय ३८ अस्थायी घर बनेका छन् । १० हजार बन्ने क्रममा छन् भने १५ हजार परिवारले रकम नपाउँदा अस्थायी आवास बनाउने सुरसार समेत छैन । बैंकका प्रबन्धक सन्दीप हमालले बैंकको प्राविधिक समस्या र आवश्यक प्रक्रिया मिलाउन समय लागेका कारण रकम वितरणमा ढिलाइ भएको स्वीकार गरे । करिब एक हजार लाभग्राहीले नयाँ खाता खोलेका छन् । खाता खोल्नका लागि सबै डकुमेन्ट स्क्यान गरेर केन्द्रमा पठाउनुपर्छ । केन्द्रबाट स्वीकृति भएपछि मात्र खाता कायम हुन्छ । डकुमेन्ट पठाउन नेट स्लो छ । नयाँ खातावाललाई बैंकले अहिलेसम्म खातावालालाई चेक समेत दिन बाँकी छ । हस्ताक्षर कार्ड अपलोड गर्न सकेका छैनौं कर्मचारी स्टाफ ४ जना मात्र छौं,' प्रबन्धक हमालले भने, राती ८ बजे सम्म पनि काम गरिरहेका छौं । वडाले गर्ने काम पनि गरिदियौं । तरपनि समयमा रकम दिन सकिरहेका छैनौं । थुप्रै प्राविधिक समस्या छन् । बैंककै र स्थानीय सरकारको ढिलासुस्तीले जाजरकोटमा अहिलेसम्म २२ हजार ४ सय ६१ परिवारको मात्र पहिलो किस्ताको रकम खातामा जम्मा भएको छ । ३५ हजार १ सय ४० लाभग्राहीमध्ये २७ हजार ४ सय ५५ परिवारसँग अस्थायी आवासका लागि पालिकाले सम्झौता गरिसकेका छन् । अहिलेसम्म ९ हजार ६ सय ३८ अस्थायी घर बनेका छन् । १० हजार बन्ने क्रममा छन् भने १५ हजार परिवारले रकम नपाउँदा अस्थायी आवास बनाउने सुरसार समेत छैन । समयमै टहरा घर बनाउन नसक्दा अधिकांश भूकम्प पीडितको त्रिपालमुनि बास छ।"
त्रिभुवन अन्तर्राष्ट्रिय विमानस्थलको भन्सारमा सशस्त्र प्रहरी परिचालन,"काठमाडौं : त्रिभुवन अन्तर्राष्ट्रिय विमानस्थलको भन्सारमा जाँचका लागि सशस्त्र प्रहरी बल परिचालन गरिएको छ । विमानस्थलको भन्सार जाँच तथा भन्सारको सुरक्षालाई त्रुटिरहित बनाउने उद्देश्यले सशस्त्र प्रहरी निरीक्षकको कमाण्डमा ३० जना सशस्त्र प्रहरी परिचालन गरिएको प्रमुख भन्सार प्रशासक डा टोकराज पाण्डेले जानकारी दिए। 'अर्थ मन्त्रीस्तरीय निर्णयबाट अनुरोध भएको र उपप्रधानमन्त्री तथा गृहमन्त्रीबाट निर्णय भई विमानस्थलको भन्सार जाँच गर्न दैनिकरूपमा पाँच सिफ्टमा अहिले ३० जना सशस्त्र प्रहरी परिचालन गरिएको छ', उनले भने। विमानस्थलको सुरक्षामा सुधार गर्ने, प्रभावकारी सेवा प्रवाह गर्ने उद्देश्यले सशस्त्र प्रहरीको प्रत्यक्ष सुपरिवेक्षण तथा निर्देशनमा भन्सार क्षेत्रमा जाँच गर्न सुरु गरिएको प्रमुख भन्सार प्रशासक डा पाण्डेले बताए। रासस"
वीरगन्जमा लागुऔषधसहित रिक्सा चालक पक्राउ,"वीरगन्ज : वीरगन्जमा प्रहरीले ठूलो परिमाणामा लागुऔषधसहित एकजना रिक्सा चालकलाई पक्राउ गरेको छ । लागुओैषधसहित पक्राउ पर्नेमा वीरगन्ज महानगरपालिका वडा नम्बर १ छपकैया बस्ने ५० वर्षीय बब्लुलाल कर्ण रहेका छन्। जिल्ला प्रहरी कार्यालय पर्साबाट खटिएको प्रहरी टोलीले वीरगन्ज महानगरपालिका वडा नम्बर पानीटंकीस्थित सडक चेकजाँच गर्ने क्रममा रिक्सामा पहेलो रंगको झोलामा लुकाइछिपाइ राखिएको अवस्थामा लागुऔषध नुरफिन ५ सय एम्पुल, फेनारगन ५ सय एम्पुल र डाइजेल्याब ५ सय एम्पुल गरी १५ सय एम्पुलसहित चालक कर्ण पक्राउ परेको जिल्ला प्रहरी कार्यालय पर्साका प्रवक्ता तथा प्रहरी नायब उपरीक्षक कुमार विक्रम थापाले जानकारी दिए। लागुऔषधसहित पक्राउ परेका कर्णलाई जिल्ला प्रहरी कार्यालयको हिरासतमा राखेर लागुऔषधसम्बन्धी कसूरमा थप अनुसन्धान भइरहेको थापाले बताए ।"
दाङमा युवायुवती मृत अवस्थामा फेला,दाङ : दाङको तुलसीपुरमा युवायुवती मृत अवस्थामा फेला परेका छन्। तुल्सीपुर उपमहानगरपालिका१३ स्थित सानो बखरिया जंगलमा उनीहरू एउटै डोरीबाट झुण्डिएको अवस्थामा फेला परेको प्रहरीले जानकारी दिएको छ। उनीहरूको पहिचान खुलिनसकेको प्रहरीले बताएको छ। घटनाका विषयमा अनुसन्धान भइरहेको इलाका प्रहरी कार्यालय तुलसीपुरका प्रहरी नायब उपरीक्षक ठाकुरप्रसाद पोखरेले बताए।
एनआरएनएले दियो सुनसरी रेडक्रसलाई 'मोबाइल ब्लड संकलन बस',धरान : गैर आवासीय नेपाली महासंघ (एनआएनए) ले सुनसरी रेडक्रसलाई 'मोबाइल ब्लड संकलन बस' उपलब्ध गराएको छ । महासंघले बुधबार धरानमा एक कार्यक्रमको आयोजना गरी उक्त बस कोशी प्रदेशका मुख्यमन्त्री केदार कार्कीमार्फत सुनसरी रेडक्रसलाई हस्तान्तरण गरेको हो। बिरामीको उपचारलाई सहयोग पुर्याउने उद्देश्यले एनआरएनएले सातवटै प्रदेशमा एकएक वटा ब्लड संकलनका लागि बस वितरण गर्ने महासंघका अध्यक्ष बद्री केसीले बताए । उनले लाखौं नेपालीहरु वैदेशिक रोजगारीको लागि विभिन्न मुलुकमा बसोबास गर्दे आएको भएपनि नेपालको विकास र समृद्धिका लागि आफूहरुले सहयोगका लागि हातेमालो गर्दै आएको बताए । महासंघका महासचिव डा हेमराज शर्माले यस अगाडि बागमती र सुदूरपश्चिम प्रदेशलाई एकएक थान मोबाइल ब्लड संकलन बस उपलब्ध गराइएको बताए । मख्यमन्त्री केदार कार्कीले एनआरएनएका पदाधिकारीहरुलाई कोशी प्रदेशको विकास र समृद्धिका लागि हात्तेमालो गरी अगाडि बढ्न आग्रह गरेका छन् । उनले मोबाइल ब्लड संकलन बसले कोशी प्रदेशमा जनताको उपचारलाई सहज पुर्याउने विश्वास व्यक्त गरे । सुनसरी रेडक्रसले कोशीका विभिन्न जिल्लामा गएर रगत संकलन गर्दै आएको छ । एनआरएनएले उपलब्ध गराएको बस भित्र रक्तदान गर्न सकिने रेडक्रस सुनसरीका सभापती उमेश थापाले बताएका छन् ।
बस्तीमा चितुवा देखिन थालेपछि सतर्क रहन आग्रह,"दमौली : तनहुँको बन्दीपुर गाउँपालिका४ टुँडिखेल, अस्पताल लगायतका क्षेत्रमा साँझका समयमा दैनिक चितुवा देखिन थालेपछि स्थानीयवासी समस्यामा परेका छन् । टुँडिखेल टोल विकास समितिका अध्यक्ष किसान प्रधानले यस ठाउँमा साँझका समयमा दैनिक चितुवा देखिन थालेपछि सतर्क रहन सबैलाई आग्रह गरिएको जानकारी दिए । उनले भने, 'दिनहुँजसो चितुवा देखापर्दा सबैजना समस्यामा छन् । साँझका समयमा बालबालिकालाई अस्पताल तथा टुँडिखेल मैदान वरपर जानबाट रोक्न अभिभावकलाई आग्रह गरेका छौँ ।' अध्यक्ष प्रधानले घर आसपास झाडी सरसफाइ गर्न सबैलाई भनिसकेको जानकारी दिए। स्थानीय अमिर गुरुङले टुँडिखेलमा चितुवा देखापरेकाले साँझ र बिहानको झिसमिसे उज्ज्यालोमा सतर्कता अपनाउन आग्रह गरे। उनले भने, 'बालबालिका बढी मात्रामा चितुवाको आक्रमणमा पर्ने गरेकाले साँझ र बिहानको समयमा बढी चनाखो हुनुपर्छ ।' बन्दीपुर गाउँपालिकाका अध्यक्ष सुरेन्द्र थापाले चितुवाको आक्रमणबाट बच्न सतर्कता अपनाउन आग्रह गरिएको जानकारी दिए। पछिल्लो केही वर्षयता तनहुँमा चितुवाको आक्रमणबाट मानिस घाइते तथा मृत्यु हुने क्रम बढेको छ । चितुवाको आक्रमणबाट पछिल्लो छ वर्षको अवधिमा १३ बालबालिकाले ज्यान गुमाएका छन् । चितुवाको आक्रमणबाट ज्यान गुमाउनेमा १२ वर्षभन्दा कम उमेरका बालबालिका छन् । चितुवाको आक्रमणबाट भानु र शुक्लागण्डकी नगरपालिका सहित आँबुखैरेनी र बन्दीपुर गाउँपालिकामा बालबालिकाको मृत्यु भएको छ । मृग, वनकुखुरालगायत वन्यजन्तु मानिसले सिकार गरिदिँदा वनमा सिकार अभाव भई चितुवाले मानिसको सिकार गर्न थालेको डिभिजन वन कार्यालय तनहुँले जनाएको छ । चितुवासँग जोगिन साँझ तथा रातको समयमा घरगोठ उज्यालो बनाउन, एक्लै नहिँड्न आग्रह गरिएको छ । चितुवासँग जोगिन साँझ तथा रातका समयमा घरगोठ उज्ज्यालो बनाउने, झाडी सफा गर्न तथा बच्चा तथा वृद्धको विशेष ख्याल र रेखदेख गर्नुपर्ने सहायक वन अधिकृत काशीराज पण्डितले बताए। जङ्गल फडानी गरेर बस्ती बसाल्ने, जङ्गली जनावर मारेर खाइदिने कारणले गर्दा र मानव र वन्यजन्तुबीच द्वन्द्व बढ्दो अवस्थामा रहेको छ । उनले भने, 'तनहुँमा विशेषगरी चितुवाको समस्या रहेकाले चितुवाको स्वभाव, यसले आक्रमण गर्न सक्ने समयलगायतका विषयमा उपभोक्तालाई बेलाबेलामा जानकारी गराएका छौं । चितुवा सक्रिय हुने समय र आनीबानी बुझ्न सकिए यसबाट बच्न सकिन्छ । रासस"
"धादिङमा ट्रक दुर्घटना हुँदा एकको मृत्यु, तीन घाइते","मलेखु : धादिङको खनियाबास गाउँपालिका५ मा ट्रक दुर्घटना हुँदा एक जनाको मृत्यु भएको छ भने तीन जना घाइते भएका छन्। बा५ख ५९६३ नम्बरको ट्रक दुर्घटना हुँदा खनियाबास गाउँपालिका५ सिमी बस्ने ४६ वर्षीय ल्वाङ लामाको मृत्यु भएको जिल्ला प्रहरी कार्यालय धादिङका प्रहरी उपरीक्षक गौतम मिश्रले जानकारी दिए। दाउरा बोकेको ट्रक खनियाबास गाउँपालिका५ मा दुर्घटना भएको हो। ट्रक सडकबाट झन्डै ३० मिटर तल खसेको छ। दुर्घटना परी स्थानीय धनबहादुर तामाङ, मरुमाया तामाङ र शर्मिला तामाङ घाइते भएका छन्।"
ज्यान मार्ने धम्की दिएर फिरौती माग्ने तीन जना पक्राउ,"चितवन : ज्यान मार्ने धम्की दिएर १५ लाख फिरौती माग गर्ने ३ जना पक्राउ परेका छन् । भरतपुर महानगरपालिका२१ का २७ वर्षीय सरोज सुनार, वडा१ का २६ वर्षीय दिपक विक र वडा२६ का २५ वर्षीय सागर विक पक्राउ परेका हुन्। उनीहरूले फोन गरेर १५ लाख रकम फिरौति माग गरेर नदिए गोली हान्ने धम्की दिएका थिए। जिल्ला प्रहरी कार्यालय चितवनका प्रहरी निरीक्षक उमाशंकर प्रसाद शाहको कमाण्डको टोलीले उनीहरूलाई पक्राउ गरेको हो। रुपन्देहीको असुरैना घर भई भरतपुर महानगरपालिका१ मा व्यवसाय गरेका करण गुप्तालाई फिरौती मागेका थिए। रकम नदिए ज्यान मार्ने धम्की दिएका थिए। चितवन जिल्ला अदालतबाट आपराधिक षड्यन्त्र मुद्दा शीर्षकमा म्याद थप गरी आवश्यक अनुसन्धान भइरहेको प्रहरीले जनाएको छ।"
हेलिबाट गाउँ झारियो डोजर,"गोरखा : सडक सञ्जालले नजोडेको उत्तरी गोरखाको चुमनुब्री गाउँपालिका२ स्यालामा हेलिकप्टरमार्फत डोजर ढुवानी गरिएको छ। ल्हो माध्यमिक विद्यालयको मैदान निर्माणका लागि लामा गुरु सोनाम दोर्जे रिम्पोछेको सहयोगमा हेलिमार्फत डोजर लगिएको चुमनुब्री गाउँपालिका२ का वडाअध्यक्ष मिङग्युर दोर्जे लामाले बताए। गुरु रिम्पोछेबाट सहयोग स्वरूप प्राप्त डोजर सांसद राजेन्द्र बजगार्ईंको समन्वयमा हेलिकप्टरबाट ढुवानी गरिएको उनले बताए। स्याला लैजान बिगत तीन वर्षदेखि सल्यानटारमा राखिएको उक्त डोजर सांसद बजगाईंको समन्वयमा स्याला पुयाइएको उनले सुनाए। ल्हो मावि लामा गुरु सोनाम दोर्जे रिम्पोछेको सहयोगमा निर्माण भएको हो। अहिले गुरु रिम्पोछेले विद्यालयको खेलमैदान निर्माणका लागि डोजर लैजानुभएको हो, वडाअध्यक्ष लामाले भने, प्रक्रिया पूरा गर्न नसक्दा तीन वर्षदेखि सल्यानटारमै थन्किएर बसेको थियो। अहिले माननीय राजेन्द्र बजगाईंको पहलमा बल्लतल्ल गाउँमा पुयाउन सफल भइयो। सिँगै डोजर एकैपटकमा बोकेर लान नसकेपछि पाटपुर्जा खोलेर पटकपटक गरी ढुवानी गरिएको उनले बताए। डोजर गाउँमा पुगेपछि अब विद्यालयको मैदान मात्र नभई अरू संरचना निर्माण गर्न पनि सहज हुने गाउँपालिकाका अध्यक्ष निमा लामाको भनाइ छ। गुरु रिम्पोछे सोनाम दोर्जेले गाउँमा धेरै ठूलो काम गरिरहनु भएको छ। अहिले डोजर लैजानुभयो, अध्यक्ष लामाले भने, डोजर गाउँमा पुगिसकेपछि त्यहाँको अरू भौतिक संरचना बनाउन पनि पक्कै सहज हुने विश्वास लिएका छौं। हामी पनि रिम्पोछेको साथमै छौँ। गाउँपालिका हातेमालो गरेर अघि बढ्न तयार रहेको उनले बताए। डोजर गाउँमा पुगेपछि स्थानीयवासी धेरै खुसी भएको वडाअध्यक्ष मिङग्युर दोर्जे लामाको भनाइ छ। गुरु रिम्पोछेले गाउँमा डोजर पुयाउनु भएकोमा स्थानीयवासी धेरै खुसी छन्, उनले भने, अब डोजर आयो, गाउँमा विकास निर्माणका कामहरू पनि सजिलै गर्न सकिन्छ। डोजरका पाटपुर्जा जडान गर्ने र चलाउन जान्ने जनशक्तिसहित डोजर ल्होमा पुगेको लामाले बताए। डोजर गत शुक्रबार नेपाली सेनाको हेलीमार्फत ५६ लाख रुपैयाँ लागतमा ल्हो पुयाइएको गाउँपालिकाले जनाएको छ।"

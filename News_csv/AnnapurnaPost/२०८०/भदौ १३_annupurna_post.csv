शीर्षक,विवरण
भूमाफियाको चक्रव्यूह,"चर्चित ललिता निवास काण्डको मुद्दा कसरी टुंगो लाग्छ ? आम नागरिकको चासो छ। राज्य संयन्त्र र राजनीतिक पहुँच भएकाहरूले कसरी सरकारी सम्पत्तिको दुरुपयोग गर्दोरहेछ भन्ने उदाहरण योभन्दा ठूलो हुन सक्दैन सायद। यो घटनामा मुख्य निर्णयकर्ताहरूलाई छाडेर अन्यलाई कारबाहीको प्रक्रियामा लगिएको छ। तर, चर्चामा नआएका र आम नागरिकलाई थाहा नभएका योभन्दा ठूला जग्गासम्बन्धी समस्याहरू छन्। विभिन्न समयमा गरिएका नापी, आयोगहरूको नाममा वर्षौंदेखि अरूले नै हकभोग गर्दै आएको जमिनसमेत अन्य व्यक्तिको नाममा दर्ता भएको छ। यसको एउटा उदाहरण हो, महोत्तरीको भंगहा४ थारूटोल बनरा। जहाँ थारू, मुसहर, बाँतर, तत्मा, चमार र यादव जातिको १ सय ८७ घरपरिवार बस्छन्। पाँच पुस्ता यही बिताएका उनीहरूले आफू बसेको जमिनको लालपुर्जा पाउन सकेका छैनन्। जमिन उनीहरूसँग छ, लालपुर्जा भूमाफियासँग छ। स्थानीयले वर्षौंदेखि उपभोग गर्दै आएको झन्डै ४५ बिघा जग्गा बाहिरका व्यक्तिहरूको नाममा लालपुर्जा रहेको थाहा पाएपछि पीडित स्थानीयले काठमाडौं पुगेर गृहमन्त्री र अन्य सम्बद्ध अधिकारीहरूलाई गुहारेका छन्। गृहमन्त्री, भूमि व्यवस्था तथा सहकारी मन्त्रीले उनीहरूको समस्या सुनेका छन्। उनीहरू काठमाडौंबाट समाधान लिएर जान चाहन्छन्। तर, सरकारको पछिल्लो कार्यशैलीले उनीहरूले आवाज उठाउनेबित्तिकै न्याय पाउँछन् भन्नेमा आशंका छ। तराई मधेसका कयौं भूमिपुत्र अझै पनि आफूले जोतपोत गर्दै आएको जमिनको मालिक बन्न सकेका छैनन्। कतिपयको जमिन अरूले नै विभिन्न बहाना र चलाखीबाट आफ्नो नाममा बनाएका छन्। ललिता निवास जग्गा काण्डबाट सुरु भएको वर्तमान सरकारको अग्निपरीक्षामा महोत्तरीका भंगहा ४ थारूटोल बनरावासीको समस्या थपिएको छ। देशभर यस्ता धेरै समस्या छन्। त्यसैले सरकार उचित छानबिन गरी पीडितलाई न्याय दिन अभियान नै सञ्चालन गर्न जरुरी छ। सुकुम्बासी समस्या समाधान आयोग र विभिन्न भूमिसम्बन्धी निकायहरूले वर्षौंदेखि भूमिहीनहरूको तथ्यांक संकलन गर्नेमात्र काम भएको छ। अव्यवस्थित बसोबासीहरूको समस्या पनि उस्तै छ। साथै यसरी विभिन्न कानुनी छिद्रता प्रयोग गरी हडपिएका जमिनको समस्या आफ्नै ठाउँमा छ। त्यसैले सरकारले कुनै मुद्दा उठेमा मात्र चासो दिने र सम्बोधन गर्ने हैन, एउटा शक्तिशाली निकाय गठन गरेर यस्ता विषयहरूको सम्बोधन गर्न जरुरी छ।"
"एसिया कपमा नेपालको डेब्यु, धारिलो बलिङ सामु अग्नि परीक्षा","काठमाडौं : पाकिस्तानको मुल्तानमा नेपालले बुधबार एसिया कप क्रिकेटमा डेब्यु गर्दैछ। मुल्तान क्रिकेट रंगशालामा घरेलु टोली पाकिस्तानसँग खेल्दै नेपालले एसिया कपमा डेब्यु गर्न लागेको हो। आफ्नो डेब्यु खेललाई यादगार बनाउने अभियानमा नेपाल छ। तर, त्यसका लागि पाकिस्तानको धारिलो बलिङ आक्रमणसँगै विस्फोटक ब्याटिङ लाइनलाई निस्तेज पार्नु जरुरी छ। पाकिस्तानको तीव्र गतिको बलिङ आक्रामण विश्वकै उत्कृष्ट मानिन्छ। साहिन साह अफ्रिदी, हरिस रौफ र नसिम साह पाकिस्तानका उत्कृष्ट बलर मानिन्छन्। उनीहरूको बलिङको सामना गर्न विश्वका चर्चित ब्याटरलाई पनि हम्मेहम्मे पर्ने गर्छ। घरेलु टोली पाकिस्तानको मुख्य हतियार तीब्र गतिको बलिङलाई निस्तेज पार्न नेपालले कस्तो रणनीति बनाउँछ भन्ने उत्सुकता सबैमा छ। तीव्र गतिको बलिङ सामु नेपाली ब्याटिङको प्रदर्शन औसत मानिन्छ। तीव्र गतिको बलिङमा हाम्रा खेलाडीले रन बनाउन संघर्ष गर्दै आएका छन्। यस्तो अवस्थामा मुख्य प्रशिक्षक मोन्टी देसाइले कस्तो रणनीति बनाउँछन्, त्यो हेर्न बाँकी छ। नेपालका कप्तान रोहित पौडेल पाकिस्तानको बलिङ आक्रामण निस्तेज पार्न तीब्र गतिसँगै सर्ट बलमा विशेष तयारी गरेको बताउँछन्। तीव्र गतिको बलिङका लागि प्रशिक्षक देसाइले विशेष योजना बनाउनु भएको छ। हामीले तीव्र गतिको बलिङका लागि विशेष तयारी गरेका छौं, रोहित भन्छन्, पाकिस्तानविरुद्ध हाम्रा खेलाडीले उत्कृष्ट प्रदर्शन गर्नेमा आशावादी छौं। पछिल्लो समय पाकिस्तान एकदिवसीय वरीयतामा शीर्ष स्थानमा छ। बलिङसँगै ब्याटिङमा पनि उत्कृष्ट मानिन्छ। कप्तान बाबर आजम, मोहमद रिजवान र फाखर जमान पाकिस्तानका उत्कृष्ट ब्याटर हुन्। कप्तान बाबर आजमलाई त पछिल्लो समयमा विश्व क्रिकेटकै उत्कृष्ट खेलाडी मानिन्छ। विश्वकै उत्कृष्ट टोली पाकिस्तानविरुद्ध नेपालले नियमित खेलाडीलाई मैदान उतार्ने निश्चित छ। नेपालले नियमित ओपनर आसिफ शेख र कुशल भुर्तेलबाट उत्कृष्ट सुरुवातको अपेक्षा राखेको छ। यससँगै मध्यमक्रमका भीम सार्की, कप्तान रोहित पौडेल, आरिफ शेख, दीपेन्द्रसिंह ऐरी, कुशल मल्ल र आक्रामक अलराउन्डर गुलसन झाबाट पनि उत्कृष्ट प्रदर्शनको आशा गरिएको छ। बलिङमा तीब्र गतिका करण केसी, गुलसन झा, सोमपाल कामीसँगै सन्दीप लामिछानेको स्पिनले पाकिस्तानलाई दबाबमा राख्ने आशा गरिएको छ। एकदिवसीय विश्वकप अघि एसियाका टोलीलाई तयारीका लागि एसियाली क्रिकेट काउन्सिल (एसीसी) एसिया कप आयोजना गर्दै आएको छ। सन् १९८४ बाट सुरु भएको एसिया कपमा अन्तर्राष्ट्रिय क्रिकेट काउन्सिल (आईसीसी) को पाँच पूर्ण सदस्य र छनोटबाट आएको एक टोलीले प्रतिस्पर्धा गर्दै आएका छन्। सहभागी ६ टोलीलाई दुई समूहमा विभाजन गरिएको छ। समूह एमा भारत, पाकिस्तान र नेपाल छन्। यस्तै समूह बीमा बंगलादेश, श्रीलंका र अफगानिस्तान छन्। हरेक समूहको शीर्ष दुई टोलीले सुपर चारमा स्थान बनाउने छ। सुपर चारबाट शीर्ष दुई टोलीले फाइनल खेल्नेछन्। एसिया कपको सर्वाधिक सफल टोली भारत हो। १६ संस्करणमध्ये भारतले आठ पटक उपाधि जितेको छ। यस्तै श्रीलंकाले ६ र पाकिस्तानले दुई पटक एसिया कपको उपाधि चुमेको छ। गत मेमा घरेलु भूमिमा भएको एसीसी प्रिमियर कप क्रिकेटको उपाधि जित्दै नेपाल एसिया कपमा छनोट भएको हो। कीर्तिपुरस्थित त्रिवि मैदानमा भएको फाइनलमा संयुक्त अरब इमिरेट्स (यूएई) लाई सात विकेटले पराजित गर्दै नेपालले एसिया कपको टिकट काटेको हो। नेपालले २१ वर्षपछि एसिया कप खेल्न लागेको हो। नेपाल यसअघि सन् २००२ मा एसिया कपमा छनोट भएको थियो। सिंगापुरमा भएको एसीसी ट्रफीको फाइनलमा स्थान बनाउँदै नेपाल एसिया कपमा छनोट भएको थियो। त्यतिबेला एसीसी ट्रफीको फाइनल पुग्ने दुई टोली एसिया कपमा छनोट हुन्थे। उक्त फाइनलमा नेपाल यूएईसँग ६ विकेटले पराजित भएको थियो। नेपालले एसिया कपमा स्थान बनाए पनि प्रतियोगिता नभएपछि खेल्न पाएन। भारत र पाकिस्तानबीचको आन्तरिक विवादका कारण सन् २००२ को एसिया कप नै रद्द भएको थियो। जसका कारण नेपाल र यूएईले निरास हुनुपरेको थियो। त्यसपछि भने नेपालले एसिया कपमा स्थान बनाउन सकेको थिएन।"
"पर्यटन दशक, न बजेट न तयारी","काठमाडौं : सरकारले बजेटबाटै घोषणा गरेको पर्यटन दशक सन् २०२३०३२ तयारीको चरणमा छ। सरकारमा भने पर्यटन दशकलाई अघि बढाउने उत्साह देखिँदैन। सन् २०२३ लाई पूर्वतयारीको वर्ष भनेको सरकारले सात महिनाको अवधिमा मन्त्रिपरिषद्बाट पर्यटन दशक मनाउने सैद्धान्तिक सहमति मात्रै लिएको छ। त्यसबाहेक आन्तरिक तयारीमा नै जुटिरहेको मन्त्रालयले जानकारी दिएको छ। नेपालको पर्यटनलाई ब्रान्डिङ र रिब्रान्डिङ गर्ने काम भइरहेको बताइन्छ। कार्ययोजना बनाउने काम भइरहेको बताइए पनि अहिलेसम्म १० वर्षमा केके गर्ने स्पष्ट खाका देखिँदैन। पर्यटन दशकलाई अघि बढाउनका लागि अहिलेसम्म नेपाल पर्यटन बोर्डको बजेट नै पास भएको छैन। बजेटको तयारी भइरहेको बोर्डका प्रवक्ता मणिराज लामिछाने बताउँछन्। बोर्डले तयार पारिरहेको बजेटमा पर्यटन दशकलाई समावेश गरे पनि ठ्याक्कै कसरी अघि बढ्ने बारेमा जानकारी नभएको लामिछाने सुनाउँछन्। सरोकारवाला निकाय नै दशकलाई कसरी अघि बढाउने सम्बन्धमा अनभिज्ञ रहिरहँदा सरकारले गम्भीर रूपमा नलिएको विज्ञ एवं निजी क्षेत्रको भनाइ छ। सरकारले अध्ययन गरेर प्राथमिकताका आधारमा योजना बनाएर पर्यटन दशकलाई अघि बढाउनुपर्ने पर्यटन व्यवसायी बसन्तराज मिश्र बताउँछन्। यसलाई अघि बढाउने क्रममा अन्तरनिकाय समन्वयको समस्या देखिएको मिश्रको भनाइ छ। भ्रमण वर्ष २०२० का राष्ट्रिय संयोजक रहेका उद्योगी सुरज वैद्य पर्यटन दशक घोषणा गर्नु राम्रो भए पनि सोचेर अघि बढाउन जरुरी रहेको सुनाउँछन्। यस महत्त्वाकांक्षी योजनालाई घोषणामा मात्र सीमित राख्नुभन्दा सातै प्रदेशमा पर्यटन पूर्वाधारमा लगानी बढाउन आवश्यक रहेको वैद्यको भनाइ छ। पहिला सरकारले पूर्वाधार तयार गर्नपर्यो। त्रिभुवन विमानस्थल साँघुरो भइसक्यो। पोखरा र भैरहवा विमानस्थल चलाउने योजना चाहिने उद्योगी वैद्यको सुझाव छ। कोभिड१९ महामारीबाट प्रभावित पर्यटन क्षेत्रको पुनरुत्थान गर्न पर्यटन प्रवद्र्धनलाई प्राथमिकतामा राखेर तत्कालीन पर्यटनमन्त्री जीवनराम श्रेष्ठले पर्यटन दशक घोषणा गरे। पर्यटन दशकलाई अघि बढाउन पर्यटनविद् प्रचण्डमान श्रेष्ठको संयोजकत्वमा पाँच सदस्यीय विज्ञहरू सम्मिलित कार्यदल गठन गरेको थियो। कार्यदलले रणनीतिक कार्ययोजनाको रूपरेखा तयार गरी २०७९ पुस ७ गते आफ्नो प्रतिवेदन बुझायो। पुस १० गते नै सरकार परिवर्तन भएर तत्कालीन पर्यटनमन्त्री श्रेष्ठ बाहिरिए भने पर्यटनमन्त्री सुदन किराती नियुक्त भए। मन्त्री किरातीले पनि यसलाई अघि बढाउँदै बजेटमा नै समावेश गराए। विज्ञ सम्मिलित कार्ययोजनाको खाकाले देशैभरी बहुपक्षीय पूर्वाधारको विकास गर्ने, पर्यटन क्षेत्रको पुनर्रुत्थान गर्दै सन् २०२४ सम्ममा पर्यटन आगमनलाई सन् २०१९ को पूर्ववत् अवस्थामा पुर्याउने, तत्पश्चात् पर्यटन आगमन प्रतिवर्ष १५ प्रतिशतले वृद्धि गरी सन् २०३२ सम्ममा संख्या ३५ लाख पुर्याउने र आगामी १० वर्षभित्र पर्यटन क्षेत्रमा थप १० लाख नयाँ रोजगारी सिर्जना गर्ने लक्ष्य लिइएको छ। यसका साथै प्रतिपर्यटक प्रतिदिन खर्च ४८ डलरबाट १ सय २५ पुर्याउनुका साथै देशको कुल गार्हस्थ्य उत्पादनमा पर्यटनको योगदानलाई १० प्रतिशतसम्म पुर्याउने लक्ष्य छ। यी लक्ष्य प्राप्त गर्न संस्थागत सुदृढीकरण, पूर्वाधार स्तरोन्नति, लगानी प्रवद्र्धन, पर्यटन सेवा सुदृढीकरण तथा विस्तार गर्ने भनिएको छ। पर्यटन प्रवद्र्धन तथा जनसम्पर्क विस्तार, पर्यटन क्षमता विकास, आन्तरिक पर्यटन प्रवद्र्धन, पर्यटन उपज विकास तथा विस्तार एवं विविधीकरण, कोभिडपछिको पर्यटन पुुनर्रुत्थान तथा पुनर्जागरण गर्दै देशैभरि पर्यटन प्रवद्र्धनका लागि प्रादेशिक तथा राष्ट्रिय स्तरका अभियान सञ्चालन गरिने भनिएको छ। १० वर्षमा एक वर्ष तयारीको वर्ष, ७ वर्ष प्रादेशिक वर्ष र २ वर्ष नेपाल भ्रमण वर्ष अभियान सञ्चालन गर्ने भनिएको उक्त विज्ञ समूहका सदस्य एवं पर्यटनविद् योगेन्द्र शाक्य बताउँछन्। यो सरकारले पर्यटन दशकलाई अघि बढाउने निर्णय गरे पनि खाका तयार पार्ने उक्त विज्ञ टोलीसँग अहिलेसम्म कुनै संवाद नगरेको शाक्यको भनाइ छ। सरकारले तयारी वर्षमा नै कुन वर्षमा के गर्ने र पर्यटन दशकको नौ वर्षका लागि छुट्टाछुट्टै राष्ट्रिय संयोजक तोकेर कार्ययोजना तयार गर्नुपर्ने शाक्यले बताए।"
बैंकको निक्षेप संकलन संकुचन,"काठमाडौं : चालू आर्थिक वर्षको ४० दिनको अन्तरमा बैंकिङ प्रणालीमा निक्षेप संकलन घटेको छ। बजारमा माग नहुँदा कर्जा प्रवाह पनि उत्साहजनक रूपमा बढ्न सकेको छैन। नेपाल बैंकर्स संघको तथ्यांकअनुसार आर्थिक वर्ष २०८००८१ साउनदेखि भदौ ८ गतेसम्ममा १ खर्ब २७ अर्ब रुपैयाँबराबरले निक्षेप संकलनमा संकुचन आएको छ। साउन १ गतेसम्ममा सञ्चालनमा रहेका २० वाणिज्य बैंकको निक्षेप ५० खर्ब ८६ अर्ब रुपैयाँ थियो तर यसपछिको ४० दिनको अन्तरमा भदौ ८ गतेसम्ममा २४९ प्रतिशतले घटेर कुल ४९ खर्ब ५९ अर्ब रुपैयाँमा सीमित रहेको संघका कार्यकारी निर्देशक अनिल शर्माले जानकारी दिए। यस्तै, गत साउन १ गते कुल कर्जा ४३ खर्ब १८ अर्ब रुपैयाँबराबर प्रवाह भएकोमा भदौ ८ सम्ममा ५ अर्बले घटेर ४३ खर्ब १४ अर्ब रुपैयाँमा सीमित छ। यसैबीच कर्जा प्रवाह ०१२ प्रतिशतले संकुचन भएको छ। यसरी कुल निक्षेप र कर्जा प्रवाह घट्ने क्रममा रहेकाले बैंकहरू सजग हुनुपर्ने संघका अध्यक्ष सुनील केसी स्वीकार गर्छन्। यस्तै वास्तवमा बैंकसँग भएको तरलता (लिक्विडिटी)लाई सीआरआर (अनिवार्य नगद मौज्दात)को अवधारणाबाट मात्र हेर्ने हो भने अन्तिम साता ऋणात्मक अवस्थामा थियो। तर यता कर्जा निक्षेप अनुपात (सीडी रेसियो)बाट हेर्दा लगानीयोग्य पुँजी (लोनेवल फन्ड) छ। बैंकसँग वास्तवमा लिक्विडिटी एसेस्ट भने नभएर पछिल्लो समयमात्रै करीब ८१० अर्ब रुपैयाँबराबरको बैंकिङ प्रणालीले सापटी लिएको अवस्था छ। अझै हालसम्म बैंकले डिबेन्चरलाई निक्षेपमै गणना गर्न पाइरहेका छन्। तर आगामी पुसदेखि डिबेन्चरलाई निक्षेपमा नराखी पुँजीमा राख्नुपर्ने नेपाल राष्ट्र बैंकले निर्देशन दिइसकेको छ। यसलाई पुसमा कार्यान्वयन गर्दा निक्षेपबाट पुँजीमा एक खर्ब रुपैयाँबराबर जाने भएकाले अहिले तरलता यथेष्ट छ भनेर भन्ने आधार नदेखिएको अध्यक्ष केसीले औंल्याए। यसअघि नेपाल सरकारले स्थानीय तहको पैसा बैंकमा निक्षेपको रूपमा राखिरहेका थिए। यसबाट करिब ९० अर्ब रुपैयाँ बराबरको निक्षेपले बैंकिङ प्रणालीलाई राहत दिएको थियो। तर, सरकारले यसलाई एक्कासी रोकेर केन्द्रीय बैंकमा राख्दा वाणिज्य बैंकलाई फेरि निक्षेपमा समस्या परेको उनको गुनासो छ। बैंकसँग लगानीयोग्य पुँजी भइरहँदा पनि कर्जा प्रवाह गरिरहन नसक्नुको कारण बजारमा माग सिर्जना हुन नसकेको उनको भनाइ छ। कर्जा माग कम हुनुको कारण वैदेशिक रोजगारी र अध्ययनबाट बाहिरिनेको संख्या अधिक भएकोले हुन सक्ने उनको बुझाइ छ। अहिले कर्जाको माग बढ्न नसक्दा समग्र बैंकिङ प्रणालीमा चाप परेको छ। साथै कर्जाको माग कम हुँदा निष्क्रिय कर्जा (एनपीएल) पनि बढ्न गएको उनले बताए। राष्ट्र बैंकले सोमबारमात्रै चालू पुँजी कर्जासम्बन्धी मार्गदर्शन संशोधन गरेर लागू गरेकाले यसले सहज वातावरण सिर्जना गर्ने उनले बताए। केसीका अनुसार उत्पादनमूलक उद्योगलाई राहत हुने गरी सुविधा प्रदान गरेकोले यसले बजार चलायमान बनाउन सहयोग पुग्ने भएकाले संशोधन सकारात्मक छ। नेपालको ब्याजदर वृद्धि कम न्यूनतम ब्याजदर विश्वका अन्य मुलुकमा बढिरहँदा नेपालको भने घटेको अध्यक्ष केसीले बताए। गत वर्षको पुसतिर कर्जाको औसत ब्याजदर १३०३ प्रतिशत पुगेकोमा अहिले (असार)मा घटेर औसत १२३ प्रतिशत ब्याजदरमा सीमित भएको छ। यो अझै पनि घटेर कोभिड अगाडिकै अवस्थामा गइरहेको उनको भनाइ छ। यस्तै बैंकहरूको आधार दर पिकमा औसत १०९३ प्रतिशत पुगेको थियो। अहिले आएर आधार दर पनि केही घटेर १००३ प्रतिशत छ। यसर्थ नेपाल अन्य मुलुकको ब्याजदर वृद्धिको तुलनामा उपयुक्त भएको संघले औंलाएको छ।"
एमाले सचिवालय बैठकको निष्कर्ष राष्ट्रिय राजनीतिमा अवसरवाद र अराजकता चुनौती बनेर आयो,"काठमाडौं : सिरहामा बसेको एमालेको सचिवालय बैठकले ८ बुँदे निर्णय गरेको छ। सिराहाको धनगढीमाई नगरपालिका४, सर्रे अम्बासमा बसेको बैठकले महत्वपूर्ण ऐतिहासिक, राजनीतिक प्रस्तावहरूसहित विशेष प्रस्ताव पारितसमेत गरेको छ। 'तत्कालीन नेपाल कम्युनिष्ट पार्टी (माले)द्वारा आयोजित नेपाल कम्युनिष्ट पार्टीको चौथो राष्ट्रिय महाधिवेशन नेपाली कम्युनिष्ट आन्दोलनको एउटा विशिष्ट र ऐतिहासिक परिघटना थियो। २०१९ सालमा आयोजित तेस्रो राष्ट्रिय महाधिवेशनपछि विभाजित र विखण्डित हुँदै क्षतविक्षत अवस्थामा पुगेको कम्युनिष्ट आन्दोलनलाई जगैदेखि पुनर्गठन, पुनर्निर्माण र क्रान्तिकारी धारमा एकताबद्ध बनाउने प्रयासस्वरूप सुरू भएको झापा आन्दोलन, त्यसको प्रकाशमा कोअर्डिनेशन केन्द्रको गठन र नेपाल कम्युनिष्ट पाटी (माले)को गठन आफैंमा आन्दोलनको पुनर्जीवनका कोसेढुङ्गाहरू थिए। दर्जनौं क्रान्तिकारी समूहहरूलाई एकताबद्ध पार्दै मुलुकको मुख्य कम्युनिष्ट शक्तिका रूपमा स्थापित नेपाल कम्युनिष्ट पार्टी (माले) द्वारा आयोजना गरिएको नेपाल कम्युनिष्ट पार्टीको यस ऐतिहासिक महाधिवेशनले झण्डै ३० वर्ष अगाडि टुटेको कम्युनिष्ट आन्दोलनको कडीलाई जोड्ने काम गयो। हामीले महाधिवेशनलाई 'नेकपा (माले) को महाधिवेशन' नभई 'नेकपाको चौथो महाधिवेशन नामाकरण गर्नुको मुख्य उद्देश्य पनि यही टुटेको कडीलाई जोड्दै कम्युनिष्ट आन्दोलनलाई एकताबद्ध गर्नु थियो,' पहिलो निर्णयमा भनिएको थियो। पछिल्ला समय राष्ट्रिय राजनीतिमा अवसरवाद र अराजकता चुनौती बनेर तेर्सिएको भन्दै समाज र राजनीतिमा देखापरेका विकृति, विसंगती, भ्रष्टाचार, राजनीतिको अपराधीकरण र अपराधको राजनीतिकरण एवं अस्थिरताले हाम्रो आन्दोलनमाथि नयाँ चुनौती थपिदिएको एमालेद्वारा जारी विज्ञप्तिमा भनिएको छ। 'यतिबेला जनताले भोग्नुपरिरहेका कष्टहरूप्रति पार्टी गम्भीर छ र स्थितिमा परिवर्तन ल्याउन पनि गम्भीरताका साथ प्रयत्नशील छ। यस्तो स्थितिमा बसेको केन्द्रीय सचिवालयको यो बैठक चौथो राष्ट्रिय महाधिवेशनका ऐतिहासिक योगदानको उच्च मूल्याङ्कनसहित स्मरण गर्दछ। महाधिवेशनबाट महासचिवमा निर्वाचित कमरेड मदन भण्डारीका योगदानहरूप्रति गर्ब गर्दछ र जनता तथा पार्टीबीचको घनिष्ट सम्बन्धलाई अझ प्रगाढ बनाउने सङ्कल्प गर्दछ। यस ऐतिहासिक स्थललाई मुक्तिकामी जनता र प्रगतिशील शक्तिहरूको भावना र संकल्पलाई प्रेरित गर्ने पर्यटकीय गन्तव्य बनाउन यहाँका जनतासँग मिलेर, उहाँहरूकै चाहनाअनुरूप विभिन्न पूर्वाधारका कामहरूलाई अगाडि बढाउने प्रण गर्दछ,' विज्ञप्तिमा भनिएको छ।"
"सांसदको ध्यान सत्तातिर, विधेयकको बिजोग","संघीय संसद्को दोस्रो कार्यकाल सुरु भएको झन्डै ९ महिना भयो। तर, एउटा मात्रै विधेयक पारित भएको छ। ३ वटा विधेयक पारित भए पनि ती बजेटसम्बन्धी थिए। त्यसबाहेक दर्जनौ विधेयक दर्ता भए पनि अघि बढ्न सकेका छैनन्। अघिल्लो कार्यकालमा अधुरा रहेका विधयेकहरू यस कार्यकालमा बन्ने आशा धेरैको थियो। तर यस पटक पनि संसद्ले छिटो, छरितो ढंगले काम नगर्दा जनतासँग प्रत्यक्ष सरोकार राख्ने महत्त्वपूर्ण विधेयकहरू अलपत्र अवस्थामा छन्। मंसिर ४ गते प्रतिनिधिसभा र प्रदेशसभाको निर्वाचन भएपछि संसद्को पहिलो बैठक २०७९ पुस २५ गते बस्यो। प्रतिनिधिसभाका ज्येष्ठ सदस्य पशुपतिशमशेर राणाको अध्यक्षतामा पहिलो बैठक बसेको थियो। संसद् सुरुवातका केही समयमा प्रधानमन्त्री, सभामुखलगायतको चयन प्रक्रियामै लामो समय बित्यो। प्रमुख प्रतिपक्षी दलको विवाद र संसद् अवरुद्धका कारण कैयन बैठकहरू बस्न सकेनन्। ९ महिनामा हालसम्म ५१ बटा बैठक बसेको छ। २८ दिन संसद् अवरुद्ध भयो। आफ्नो दायित्वबाट बिमुख हुँदा केही समय सिंगो संसद् नै बन्धक जस्तै बन्यो। विधेयकहरूमाथि छलफल गर्ने र पारित गर्ने प्रक्रिया अगाडि बढाउने बेला सांसदहरूले हाजिर गरेर बाहिरिँदा विभिन्न बैठकमा गणपूरक संख्या नै पुगेन। प्रतिनिधिसभाको पहिलो बैठक बसेको ५ महिनापछि मात्र मिनी संसद् मानिने संसदीय समितिहरूले काम थाले। हालसम्म राष्ट्र ऋण उठाउने विधेयक २०८०, विनियोजन विधेयक २०८०, आर्थिक विधेयक २०८०, नेपाल नागरिकता ऐन २०६३ लाई संशोधन गर्न बनेको विधेयक गरी ४ वटा मात्र विधेयक पारित भएका छन्। जसमा ३ वटा बजेटसम्बन्धी विधेयक छन्। त्यसैगरी केही नेपाल ऐनलाई संशोधन गर्न बनेको विधेयक २०८०, बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग ऐन २०७१ लाई संशोधन गर्न बनेको विधेयक, संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन २०६६ लाई संशोधन गर्न बनेको विधेयक, सम्पत्ति शुद्धीकरण (मनी लाउन्डरिङ) निवारण तथा व्यावसायिक वातावरण प्रवद्र्धनसम्बन्धी केही ऐनलाई संशोधन गर्न बनेको विधेयक, २०७९ गरी चार विधेयक दर्ता भएका छन्। राजनीतिक किचलो र बेवास्ताका कारण प्रदेशसभाका अवस्था पनि उस्तै छन। बिजनेस नै पाएन सुदूरको संसद्ले सुदूरपश्चिम प्रदेश संसद् कामविहीन झैं छ। २०८००८१ को बजेट पास गर्नुबाहेक कुनै काम नै भएको छैन्। संसद् सचिवालयले दिएको जानकारीअनुसार प्रदेशसभाको दोस्रो कार्यकालमा ३ वटा मात्रै विधेयकको उत्पत्ति भए। त्यसमा पनि बजेटसम्बन्धी २ वटा विधेयक, विनियोजन विधेयक र करसम्बन्धी विधेयक मात्रै सरकारका तर्फबाट उत्पत्ति भएको संसद् सचिवालयले जनाएको छ। दोस्रो अधिवेशनमा सदनले खासै काम पाएको छैन। बजेटसम्बन्धी २ वटा विधेयक र एउटा संशोधन विधेयकमात्रै आएका छन्। तीनवटै विधेयक पास पनि भइसकेका छन्, संसद् सचिवालयका शाखा अधिकृत नरेन्द्र पालले भने। अटो रिक्सा र विद्युतीय सवारीसाधनको करको दरहरू छुटेको थियो, त्यसको संशोधन विधेयक दर्ता भयो र पास पनि भइसकेका छन्, उनले भने। दोस्रो कार्यकालका संसद्का २ वटा अधिवेशनमा ३१ वटा बैठक बसेका छन्। पहिलो अधिवेशन (हिउँदे अधिवेशन) मा ९ वटा बैठक बसे। ती बैठकमा पनि सभामुख उपसभामुखको चुनाव, सरकारको विश्वासको मत लिने जस्ता गतिविधि मात्रै भए। दोस्रो अथवा बजेट अधिवेशनमा २२ पटक बैठक बसे। हरेक वर्ष पारित गर्नैपर्ने विनियोजन र करसम्बन्धी विधेयकबाहेक एक संशोधन विधेयक मात्रै पास भए। सुदूरपश्चिम प्रदेशसभाको बैठक ३ दिन त अवरुद्ध नै भयो। बजेटमा असमानता भएको भन्दै प्रतिपक्षी दल नेकपा एमालेले सदन अवरुद्ध गरेको थियो। बजेटमा सत्तापक्षकै सांसदहरूको व्यापक विरोध देखिएकाले बजेट प्रस्तुत भएपछि बैठक नै बसाईएको थिएन। बजेटमा आन्तरिक संशोधन र डल्लो बजेटबाट असन्तुष्ट सांसदहरूका लागि बजेट (योजना) थप्ने गोप्य सहमति भयो, प्रमुख प्रतिपक्षी दलका नेता राजेन्द्रसिंह रावलले भने, राप्रपाका सांसदलाई अपहरणको शैलीमा ल्याएर रातारात बजेट पास गरियो, प्रमुख प्रतिपक्षी दललाई थाहै नै दिइएन।सुदूरपश्चिमको प्रदेशसभामा पहिलो कार्यकालमा भने ६८ वटा विधेयक दर्ता भएकोमा ६७ पास भएका थिए। एउटा विधेयक सरकारले नै फिर्ता लिएको संसद् सचिवालयले जनाएको छ। कर्णालीमा कानुन निर्माण सुस्त कर्णालीमा दोस्रो कार्यकालका लागि प्रदेशसभा गठन भएको ८ महिना पुग्दैछ। गत पुस १८ गते दोस्रो कार्यकालअन्तर्गत प्रदेशसभाको पहिलो बैठक बसेको थियो। प्रदेशसभाका ८ महिनामा कानुन निर्माणको गति सुस्त छ। प्रदेशसभाको गत पुसमा पहिलो बैठक बसेयता हालसम्म जम्मा ७ वटा विधेयक दर्ता भएका छन्। तीमध्ये ३ वटा विधेयकमात्र पारित भएका छन्। बाँकी ४ विधेयक संसदीय समितिमा छलफलका लागि पठाइएको प्रदेशसभा सचिवालयका कानुन अधिकृत मदन खड्काले बताए। प्रदेशसभा मुख्यमन्त्री चयन र पटकपटक मुख्यमन्त्रीलाई विश्वासको मत दिनुपर्ने कार्यमा अल्झिँदा कानुन निर्माणको गति सुस्त देखिएको प्रदेशसभा सचिवालयको तर्क छ। प्रदेशसभाले हालसम्म आर्थिक विधेयक, विनियोजन विधेयक र कर्णाली प्रशिक्षण प्रतिष्ठान विधेयक गरी जम्मा ३ वटा विधेयक मात्र पारित गरेको छ। कर्णाली प्रदेश खेलकुदसम्बन्धी संशोधन विधेयक, विद्युत्सम्बन्धी विधेयक, कर्णाली प्रदेश निजामती सेवा गठन तथा सञ्चालनसम्बन्धी विधेयक र कर्णाली प्रदेश प्रहरी सेवा गठनसम्बन्धी विधेयकलाई थप छलफलका लागि संसदीय समितिमा पठाइएका छन्। पुसयता प्रदेशसभाका ४९ वटा बैठक बसेका छन्। सचिवालयका कम्प्युटर अधिकृत राजेन्द्र पौडेलले पहिलो अधिवेशनमा १५ र चालू अधिवेशनमा ३४ वटा बैठक बसेको जानकारी दिए। प्रदेशसभा सचिवालयका सचिव जीवराज बुढाथोकीले दोस्रो कार्यकालअन्तर्गत हालसम्म २ वटा बैठक अवरुद्ध भएको जानकारी दिए। उनका अनुसार प्रमुख प्रतिपक्ष दल एमालेले बजेट कार्यान्वयन र हवाई सेवाको विषयलाई लिएर प्रदेशसभाका २ वटा बैठक अवरुद्ध गरेको थियो। यस्तै कर्णालीमा प्रदेशसभाको पहिलो कार्यकालमा ६४ वटा विधेयक दर्ता भएका थिए। जसमा ११ वटा विधेयक निष्क्रिय हुँदा ५३ वटा पारित भई कानुन निर्माण भएका थिए। हालका तीन वटालाई जोड्दा कर्णालीका निर्माण भएका कानुनको संख्या ५६ पुगेको छ। सचिव बुढाथोकीले प्रदेशसभाले अब गति लिने र समितिहरू पनि सक्रिय रहेकाले कानुन निर्माणको गति पनि बढ्ने बताए। लुम्बिनीमा ३ विधेयकमात्रै पारित लुम्बिनी प्रदेशसभाले दोस्रो कार्यकालमा जम्मा ३ वटा विधेयक पारित गरेको छ। सरकारले प्रशस्त बिजनेस दिन सकेको छैन। त्यसैकारण प्रदेशसभा सदस्यहरूले विशेष समयमा लामो गर्ने गरेका छन। प्रदेशसभामा २३ वटा बैठक बसेको प्रदेशसभा सचिवालयका सूचना अधिकारी सम्झना सुवेदीले जानकारी दिइन्। उनका अनुसार पारित भएका विधेयकमध्ये दुईवटा बजेटसँग सम्बन्धित विधेयक हुन्। प्रदेशसभाले विनियोजन विधेयक र आर्थिक विधेयक पारित गरेको छ। त्यस्तै स्वास्थ्य संस्था स्थापना, सञ्चालन, नवीकरण तथा स्तरोन्नति ऐन संशोधन गर्न बनेको विधेयक पारित भएको हो। प्रदेश निजामती सेवाको गठन, सञ्चालन र सेवाका सर्तसम्बन्धमा बनेको विधेयक, लुम्बिनी प्रशिक्षण प्रतिष्ठानको स्थापनासम्बन्धी र औद्योगिक व्यवसायसम्बन्धी विधेयक समितिमा छलफलमा रहेको सूचना अधिकारी सुवेदीले जानकारी दिइन्। संसद्का २३ बैठकमध्ये २ वटा बैठक स्थगित भएका थिए। २ वटा बैठकमा प्रतिपक्षको अवरोधका बीच छलफल गरी बजेट पारित गरिएको थियो। लुम्बिनीमा २०७९ पुस १८ गते पहिलो बैठक बसेको थियो। संसद्मा विधेयक दर्ता नभएपछि कुनै छलफल नै भएको थिएन।संसदीय समितिका सदस्य चयन हुन नसक्दा विधेयकमाथि दफावार छलफलसमेत अवरुद्ध भएको थियो। अहिले समितिका सदस्य चयन भए पनि सभापति निर्वाचन भएको छैन। ६ वटा समिति रहेको प्रदेशसभामा ३ वटा समितिका बैठक नै बसेका छैनन्। गण्डकीमा २७० दिनमा ३७ बैठक गण्डकी प्रदेशसभामा नयाँ जनप्रतिनिधि आएको ९ महिना अर्थात् २ सय ७० दिनभन्दा बढी भयो। तर प्रदेशसभाका ३७ पटकमात्रै बैठक बसे। ती बैठकबाट ६ वटा विधेयक पारित भए। त्यसमध्ये अघिल्लै सरकारका पालामा तयार पारिएका विधेयक र संशोधन विधेयकहरू हुन्। सरकारले प्रदेशसभालाई पर्याप्त बिजनेस दिन सकेको छैन। प्रदेशसभा सचिवालयका प्रवक्ता प्रेम सुवेदीका अनुसार वनसम्बन्धी विधेयक अहिले प्रदेशसभाको अर्थ तथा विकास समितिमा विचाराधीन छ। तर प्रदेशसभामा समितिहरूले नेतृत्व पाएका छैनन्। प्रदेशसभामा ४ समिति छन्। बसेका प्रदेशसभाका बैठकमा पनि २ पटक सामान्य अवरोधको अवस्था बन्यो। संघीय संसद्को प्रतिनिधिसभामा जस्तै अवरोध नभए पछि प्रतिपक्षका कारण बैठक स्थगितका घटना भने भए। बजेटमा चुहावट भएको भन्दै असार ७ गतेको बैठकमा प्रमुख प्रतिपक्षी एमाले र राप्रपाले विरोध जनाए। त्यसपछि सत्ता र प्रतिपक्षबीच छलफल गरी अर्काे दिन बैठक सुचारु गरिएको थियो। असार २१ गते पनि एमाले र राप्रपा मिलेर संसद्मा अवरोध पुर्याए। प्रधानमन्त्री पुष्पकमल दाहालले प्रधानमन्त्री बन्न भारत जानुपर्ने आशयको अभिव्यक्ति दिएको निहँुमा उक्त दिन ती पार्टीले अवरोध गरेका थिए। गण्डकी प्रदेशसभामा अहिलेसम्म ३ अधिवेशन भए। पहिलो अधिवेशनले एमाले नेता खगराज अधिकारी नेतृत्वमा माओवादी र राप्रपासमेतको सरकार बनाएको थियो। तेस्रोले चाहिँ कांग्रेस नेता सुरेन्द्रराज पाण्डे नेतृत्वमा माओवादीसमेतको सरकार बनाएको हो। ५४ दिनदेखि अन्योलमा बागमती प्रदेशसभा ५४ दिन बितिसक्दा पनि बागमती प्रदेशसभा बैठक अझै कहिले बस्ने भन्ने टुंगो लागेको छैन। प्रदेशसभाको दोस्रो बैठक गत असार २१ गते बजेट पास भएसँगै अर्को सूचना नआएसम्मका लागि स्थगित भएको थियो। गत जेठ ९ गतेबाट सुरु भई असार २१ गतेसम्म २८ दिन बसेर स्थगित भएको बैठक अब कहिले बस्छ भनेर हालसम्म टुंगो लागेको छैन। बागमती प्रदेशसभाको दोस्रो कार्यकालको पहिलो बैठक गत वर्ष २०७९ साल पुस १८ गतेबाट सुरु भई २०८० साल वैशाख १३ गतेसम्म १८ दिन मात्र बसेर अन्त्य भएको थियो। अहिलेसम्म प्रदेशसभाले ६१ वटा ऐन निर्माण र १४ वटा संशोधन विधेयक पास गरेको प्रदेशसभा सचिवालयका प्रवक्ता मनोजकुमार गुप्ताले बताए। प्रदेशसभाको दोस्रो कार्यकालको पहिलो बैठकमा अघिल्लो सरकारले ल्याएका ५ वटा अध्यादेश टेबुल भएका थिए। त्यसयता हिउँदे र बर्खे गरी २ वटा अधिवेशन सञ्चालन भएकोमा ४६ वटा मात्र बैठक बसेका थिए। उक्त बैठकबाट प्रदेशसभाले सरकारका तर्फबाट दर्ता भएका ४ वटा विधेयक र चालू आर्थिक वर्षको आर्थिक बजेटमात्र पारित गरेको छ। प्रदेशसभाबाट हालसम्म दुईवटा अध्यादेशको प्रतिस्थापन र दुई वटा विधेयक पास भएका छन् । देश संघीय संरचनामा आएसँगै बनेको प्रदेश सरकार सञ्चालनको लागि ९९ वटा अति आवश्यक कानुन निर्माण गर्नुपर्ने बताइँदै आएको थियो। यद्यपि हाललाई प्रदेश सरकार सञ्चालनका लागि ८२ वटा ऐन निर्माण गर्नु पर्नेभए पनि अहिलेसम्म ६१ वटा मात्रै मूल कानुन बनाएको छ। यस्तै प्रदेश सरकार सञ्चालनका लागि अझै २१ वटा मूल कानुन बनाउन बाँकी छन्। अहिले प्रदेशसभामा कुनै पनि विधेयक दर्ता भएका छैनन् भने प्रदेशसभा बिजिनेसविहीन बनेको छ। मिनी संसद्को रूपमा रहेको संसदीय समितिहरूको समेत टुंगो लागेको छैन। सत्ता गठबन्धनमा आबद्ध दलहरूबीच भागबन्डा मिल्न नसक्दा समिति सभापतिको टुंगो लाग्न नसकेको हो। प्रदेशसभामा रहेका पाँच वटा समितिहरू प्रदेश मामिला समिति, अर्थ तथा विकास समिति, सार्वजनिक लेखा समिति, शिक्षा, स्वास्थ्य तथा कृषि समिति र उद्योग पर्यटन तथा वातावरण समितिको नेतृत्व कसले गर्ने भन्नेमा सत्ता गठबन्धनमा आबद्ध दलहरूबीच अझै मतभेद देखिन्छ। यद्यपि गत असार १२ गते प्रदेशसभामा रहेका पाँच वटा विभिन्न संसदीय समिति गठन गरेर समितिमा रहने सदस्यहरूको नाम टुंगो लगाइएको छ। प्रमुख प्रतिपक्षी दल एमालेका प्रदेश संसदीय दलका नेता जगन्नाथ थपलियाले सरकारले प्रदेशसभा सञ्चालनमा कुनै चासो नदिएकोमा आक्रोश व्यक्त गरे। उनले भने, हामीले निरन्तर रूपमा बैठक सञ्चालन गर्नुपर्ने माग राख्दै आएका छौं। किसान लम्पी स्किनले पीडित छन्। मनसुनजन्य प्राकृतिक प्रकोपले जनताको जनधनको क्षति निरन्तर भइरहेको छ। तर सरकार कहाँ छ पत्तो छैन। सरकार जनताको मुद्दामा बेखबर रहेको भन्दै तत्काल प्रदेशसभा बैठक सञ्चालन हुनुपर्ने उनले बताए। मंगलबार नयाँ एक विधेयक दर्ता भएको छ। यस्तै, अर्को बैठक आउँदो १८ गते दिउँसो १ः३० बजे बोलाउने तयारी भएको प्रदेशसभा सचिवालयका सचिव कृष्णहरि खड्काले बताए। अधिवेशनकै टुंगो छैन मधेस प्रदेशसभा मधेस प्रदेशसभा गतिहीन बनेको छ। पहिलो अधिवेशन अन्त्य भएको डेढ महिना बित्न लाग्दासमेत दोस्रो अधिवेशन बोलाउने सुरसार छैन। पहिलो अधिवेशनले आर्थिक वर्ष २०८००८१ को नीति तथा कार्यक्रम र बजेट पास गरेको थियो। बजेट पारितसँगै प्रदेश सरकारको सिफारिसमा प्रदेश प्रमुख हरिशंकर मिश्रद्वारा असार ३१ गते राति १२ बजेबाट प्रदेशसभाको पहिलो अधिवेशन अन्त्य गरिएको थियो। आवश्यक नीति, निर्माण तथा विधेयक तयार नभएकाले दोस्रो अधिवेशन आह्वान गर्न ढिलाइ भइरहेको स्रोतको भनाइ छ। पहिलो अधिवेशनले ५ विधेयकमध्ये ३ वटा विधेयक पारित गरेको थियो। जसमध्ये मधेस प्रदेशका केही ऐनलाई संशोधन गर्ने सम्बन्धमा व्यवस्था गर्न बनेको विधेयक २०७९, आर्थिक विधेयक २०८० र विनियोजन विधेयक २०८० रहेको सभामुख रामचन्द्र मण्डलले जानकारी दिए। प्रदेश खेलकुद विकास सम्बन्धमा व्यवस्था गर्न बनेको विधेयक २०७९, प्रदेश बालिका संरक्षण सम्बन्धमा व्यवस्था गर्न बनेको विधेयक २०७९ र प्रदेश बालअधिकार (पहिलो संशोधन) ऐन २०७९ दर्ता भई सामान्य छलफलसमेत भएको सभामुख रामचन्द्र मण्डलको भनाइ छ। स्थानीय सेवाको गठन सम्बन्धमा र सेवाका सर्तहरू सम्बन्धमा व्यवस्था गर्न बनेका विधेयक र मधेस प्रदेश सवारी तथा यातायात व्यवस्था विधेयक २०८० विधेयकमा छलफल बाँकी छ। त्यसैगरी, प्रदेश खेलकुद विकास सम्बन्धमा व्यवस्था गर्न बनेको विधेयक, प्रदेश बालिका संरक्षण सम्बन्धमा व्यवस्था गर्न बनेको विधेयक २०८०, स्थानीय सेवाको गठन सम्बन्धमा र सेवाका सर्तहरू सम्बन्धमा व्यवस्था गर्न बनेका विधेयक र मधेस प्रदेश सवारी तथा यातायात व्यवस्था विधेयक २०८० विषयगत समितिमा छलफलका लागि पठाइएको प्रदेशसभा सचिव रञ्जितकुमार यादवले जानकारी दिए। कोसीमा जम्मा ३ विधेयक पास कोसी प्रदेशसभाको दोस्रो कार्यकालमा २४ वटा बैठक बसेका छन्। प्रदेशभाका ३ वटा अधिवेशनबाट जम्मा ३ वटा विधेयक पास भएका छन्। प्रदेशसभाको पहिलो अधिवेशन २०७९ पुस १७ गतेबाट सुरु भएको थियो। चैत २९ गते अधिवेशन अन्त्य हुँदा जम्मा १३ वटा बैठक बसे। जेठ १४ गतेबाट सुरु भएर असार ३१ गते अन्त्य गरिएको दोस्रो अधिवेशनमा ६ वटा बैठक बसे। साउन १४ गतेबाट सुरु भएर भदौ ६ गते अन्त्य गरिएको तेस्रो अधिवेशनमा जम्मा ५ वटा बैठक बसेका थिए। तेस्रो अधिवेशन अन्त्य हुनुअघि एकपटक संसद् बैठक अवरुद्ध भएको छ। मुख्यमन्त्री उद्धव थापाले सभामुखको भूमिकामा रहेका इस्राइल मन्सुरीलाई प्रयोग गरेर विश्वासको मत लिएको विरोधमा प्रतिपक्षी एमाले र राप्रपाले भदौ ६ गते बहिष्कार गरेपछि बैठक अवरुद्ध भएको थियो। त्यसलगत्तै अधिवेशन अन्त्य गरेर सरकारले अध्यादेशमार्फत बजेट ल्याउन खोजेको थियो। तर, सर्वोच्च अदालतको आदेशका कारण सरकारले बजेटका लागि अध्यादेश जारी गर्न पाएन। संसद्का ३ वटा अधिवेशन आह्वान हुँदा प्रदेशसभामा ९ वटा विधेयक पेस गरिएको प्रदेशसभा सचिवालयका प्रवक्ता गौतमराज अमात्यले जानकारी दिए। उनका अनुसार प्रदेशसभामा पेस भएकामध्ये ३ वटा विधेयक मात्रै पास भएका छन्। प्रदेश निजामती सेवाको गठन, सञ्चालन र सेवाका सर्तहरू सम्बन्धमा व्यवस्था गर्न जारी भएको अध्यादेशलाई प्रतिस्थापन गर्न बनेको विधेयक, २०७९ गत फागुन १० गते प्रदेशसभाबाट पारित भएको हो। त्यसलाई फागुन १५ गते प्रदेश प्रमुख पर्शुराम खापुङले प्रमाणीकरण गरेका थिए। केही प्रदेश ऐनलाई संशोधन गर्न जारी भएको अध्यादेशलाई प्रतिस्थापन गर्न बनेको विधेयक, २०७९ फागुन १२ गते प्रदेशसभाबाट पारित भएको थियो। उक्त विधेयक फागुन १५ गते प्रदेश प्रमुखबाट प्रमाणीकरण भयो। प्रचलित प्रदेश ऐनमा प्रदेशको नाम संशोधन गर्न बनेको विधेयक, २०७९ गत जेठ १४ गते प्रदेशसभाबाट पारित भएको छ। त्यसलाई जेठ ३१ गते प्रदेश प्रमुखले प्रमाणीकरण गरेका छन्। प्रदेशसभा सचिवालयका प्रवक्ता अमात्यका अनुसार पेस भएका ९ वटामध्ये केही विधेयक निष्क्रिय भएका छन्। समयमै प्रतिस्थापन विधेयक नआएका कारण विधेयकहरू निष्क्रिय भएको जानकारी उनले दिए। हालसम्म प्रदेशसभाबाट ६६ वटा विधेयक पास भएर प्रदेश प्रमुखबाट प्रमाणीकरण भइसकेको अमात्यले बताए। जेठ २८ गते दर्ता भएको स्थानीय सेवाको गठन, सञ्चालन र सेवाका सर्तहरू प्रतिस्थापन गर्न बनेको विधेयक तथा प्रदेश निजामती सेवा ऐन, २०७९ लाई प्रतिस्थापन गर्न बनेको विधेयकसँगै भदौ ३ गते दर्ता भएको कोसी प्रदेश विनियोजन ऐन, २०८० एवं भदौ ५ गते दर्ता भएको कोसी प्रदेश आर्थिक ऐन, २०८० निष्क्रिय भएको छ। साउन ३२ गते दर्ता भएको प्रदेश निजामती सेवा ऐन, २०७९ लाई संशोधन गर्न बनेको विधेयक र स्थानीय सेवाको गठन, सञ्चालन र सेवाका सर्तहरू सम्बन्धमा व्यवस्था गर्न बनेको विधेयकमाथिको कारबाही अघि बढ्न नसकेको प्रदेशसभा सचिवालयले जनाएको छ।  तारा चापागाईं काठमाडौं, शिवराज भट्टधनगढी, ललितबहादुर बुढासुर्खेत, लक्ष्मण पोखरेलबुटवल, केशवशरण लामिछानेपोखरा, सरोज पौडेलहेटौंडा, गोविन्द महतोजनकपुरधाम, किशोर बुढाथोकीविराटनगर"
सरकारविरुद्धको मुद्दामा बहस गर्दै राष्ट्रपतिका कानुनविज्ञ,"काठमाडौं : राष्ट्रपति रामचन्द्र पौडेलका कानुनविज्ञ बाबुराम कुँवरले सरकारविरुद्धको मुद्दामा बहस पैरवी गरेको पाइएको छ। उच्च अदालत पाटनमा दायर मुद्दामा कुँवरले सरकारविरुद्ध बहस गरेका हुन्। कुँवरलाई राष्ट्रपति पौडेलले गत चैत १६ गते कानुनविज्ञमा नियुक्त गरेका हुन्। राष्ट्रपतिको कानुनविज्ञमा नियुक्त भएको चार महिनापछि नै कुँवरले सरकारविरुद्ध बहस गरेको पाइएको छ। कुँवरले साउन १७ गते न्यायाधीशद्वय दीपेन्द्रबहादुर बम र राज्यलक्ष्मी बज्राचार्यको संयुक्त इजलासमा बहस गरेका थिए। त्यस्तै साउन २४ गते न्यायाधीशद्वय सुभाष पौडेल र किरणकुमार पोखरेलको संयुक्त इजलासमा बहस गरेको पाइएको छ। माता इन्टरप्राइजेजका प्रोप्राइटर कृष्णहरि चौलागाईं, लक्की एएस इन्टरप्राइजेजका प्रोप्राइटर सुनीलकुमार गौतम, दीपकिरण प्रिन्टिङ एन्ड ट्रेडर्सका प्रोप्राइटर रामशरण कुँवर र अजय शुभ ट्रेडर्सका प्रोप्राइटर मोतीलाल पोखरेलले सरकारविरुद्ध रिट दायर गरेका हुन्। उनीहरूले उच्च अदालतमा साउन ७ गते रिट दायर गरेको पाइएको छ। रिटमा नेपाल सरकार सहरी विकास मन्त्रालय, सहरी विकास मन्त्रालयका सचिव, सहसचिव, सहरी विकास तथा भवन निर्माण विभाग, अर्थ मन्त्रालय आन्तरिक राजस्व विभाग, आन्तरिक राजस्व कार्यालय र आन्तरिक राजस्व कार्यालय पुतलीसडक (कर परीक्षण तथा अनुसन्धान शाखा) लगायतलाई विपक्षी बनाइएको छ। राष्ट्रपति कार्यालयका कानुनविज्ञमा नियुक्त हुनुअघि कुँवर प्रदेश ४ (हाल, गण्डकी प्रदेश) को प्रमुख थिए। त्यस्तै, तत्कालीन प्रधानमन्त्री सुशील कोइरालाको पालामा महान्यायाधिवक्तासमेत भएका थिए। राष्ट्रपतिको कानुनविज्ञजस्तो गरिमामय पदमा बसेको व्यक्तिले सरकारविरुद्ध बहस गर्दा नैतिकताको प्रश्न उठ्छ। अञ्जिता खनाल, महासचिव, नेपाल बार एसोसिएसन के हो त्रिपाल काण्ड ? २०७२ साल वैशाख १२ गतेको भूकम्पपश्चात् पहिलो चरणमा खरिद गरेको भनिएको त्रिपाल काण्ड विवादित बनेको छ। सहरी विकास मन्त्रालयबाट खरिद भएको भनिएको २७ हजार ७ सय ९ थान त्रिपालको भुक्तानीसम्बन्धी काण्ड नै त्रिपाल काण्ड हो। यस प्रकरणमा अख्तियार दुरुपयोग अनुसन्धान आयोगले सरकारलाई हानिनोक्सानी गर्ने बदनियत राखी भ्रष्टाचारको उद्योग गरेको दाबी गर्दै २०७२ सालमा विशेष अदालतमा मुद्दा दायर गरेको थियो। विशेष अदालतले भुक्तानी भइनसकेको कारणले भ्रष्टाचार नठहरिएको निष्कर्ष निकाल्दै सफाइ दिएको थियो। यद्यपि, त्रिपालको गुणस्तर, परिमाण र मूल्यमा कैफियत जनाइएको थियो। मन्त्रालयबाट भुक्तानी नपाएपछि आपूर्तिकर्ताहरूले भुक्तानी दिलाउन माग गर्दै उच्च अदालत पाटनमा रिट दायर गरेका थिए। २०७८ चैत ९ गते उच्च अदालतले दुई महिनाभित्र नियमानुसार भुक्तानी दिन परमादेश दिएको थियो। परमादेश कार्यान्वयन नभएको जनाउँदै आपूर्तिकर्ताले २०७९ भदौ २९ गते अदालतको अवहेलनामा कारबाही गर्न रिट दायर गरेका थिए। २०७९ माघ २० गतेको सचिवस्तरीय निर्णयअनुसार, आपूर्तिकर्तासँग आधिकारिक बिलबिजक माग गरिएको थियो। मौखिक आदेशको भरमा आधारभूत कानुनी प्रक्रिया पूरा नभएकोले भुक्तानी गर्न कानुनी जटिलता भएको स्रोतको दावी छ। भुक्तानीको विषय टुंग्याउन अदालतले भुक्तानीको विषय टुंग्याउन र बिलबिजकको आधिकारिकता हेर्नसमेत आदेशमा उल्लेख छ, स्रोतले भन्यो, बिलबिजकको आधिकारिकतामा जाँच गर्ने प्रक्रिया सुरु गर्दा आपूर्तिकर्ताबाट अवरोध सिर्जना भयो। गत असार १३ गते भ्याट बिल बिजकको आधिकारिकताका सम्बन्धमा आन्तरिक राजस्व विभागमा पत्राचार भएको थियो। विभाग स्रोतका अनुसार, भ्याट, बिलबिजकको आधिकारिकता टुंगो नै लाग्न सकेको छैन। आधिकारिकताको टुंगो नलाग्दै आपूर्तिकर्ताले अन्तरिम आदेशको माग गर्दै रिट दायर गरिएको छ। यस मुद्दाको अन्तिम सुुनुवाइ हुन बाँकी छ। भूकम्पपछि तत्कालीन सचिवको मौखिक आदेशको भरमा मन्त्रालयको आन्तरिक व्यवस्थापन शाखाबाट पहिलो चरणमा सोझै खरिद भएको थियो। २०७२ वैशाख १९ गते सचिवस्तरबाट खरिद स्वीकृति भएको थियो। नैतिकताको प्रश्न राष्ट्रपतिका कानुनविज्ञ कुँवरले सरकारविरुद्धको मुद्दामा बहस गर्दा नैतिकताको प्रश्न उठेको छ। नेपाल बार एसोसिएसनका महासचिव अञ्जिता खनालका अनुसार, राष्ट्रपतिका कानुनविज्ञ कुँवरले सरकारविरुद्ध बहस गर्दा नैतिकताको प्रश्न उठ्छ। कानुनविज्ञको नियुक्ति र भूमिका के कसरी भएको छ, त्यो त थाहा भएन, बार महासचिव खनालले भनिन्, राष्ट्रपतिको कानुनविज्ञको जस्तो गरिमामय पदमा बसेको व्यक्तिले सरकारविरुद्ध बहस नगर्दा हुन्थ्यो।"
"एमसीसी कार्यान्वयनमा जान्छ, व्याख्यात्मक घोषणा झुटको खेस्रो हो : ओली","विराटनगर : नेकपा (एमाले)का अध्यक्ष केपी शर्मा ओलीले संसदबाटै पास भइसकेका कारण एमसीसी कार्यान्वयनमा जाने बताएका छन्। विराटनगर विमानस्थलमा बुधबार सञ्चारकर्मीसँग ओलीले संसदबाटै पास भइसकेको एमसीसी कार्यान्वयनमा जाने कुरामा कुनै द्विविधा नरहेको बताएका हुन्। संसदबाट अनुमोदन भइसकेको कुरा कार्यान्वयनमा जान्छ, पूर्वप्रधानमन्त्री ओलीले भने, एमसीसी पास गर्नु उपयुक्त हो कि हैन भनेर त्यतिबेलै सोच्नुपर्ने थियो। संसदबाट एमसीसी पास गर्ने बेलामा गरिएको १२ बुँदे व्याख्यात्मक घोषणालाई भने ओलीले झुटको खेस्रो भएको टिप्पणी गरे। १२ बुँदे व्याख्यात्मक घोषणा झुटको खेस्रो हो। झुटको खेस्रो उहाँहरु (सत्तापक्ष)ले जनतालाई दिएको धोका हो,ओलीले भने, संसदबाट पास भएको भनिएको झुटको खेस्रो नेपाली जनतालाई धोका दिएको एउटा प्रमाण हो। त्यसलाई एमसीसीले मान्दैन। सत्तापक्षले १२ बुँदे व्याख्यात्मक घोषणा गरेपछि मात्रै संसदबाट एमसीसी अनुमोदन भएको थियो। त्यही घोषणा झुटको खेस्रो र जनतालाई दिएको धोका भन्दै ओलीले व्याख्यात्मक घोषणा एमसीसीले नमान्ने जिकिर गरे। एमसीसीका सन्दर्भमा व्याख्यात्मक घोषणा गर्दै सरकारले त्यतिबेला नेपाली जनतालाई धोका दिएर झुट बोलेको आरोप उनको छ। जनतालाई धोका दिएको मात्रै हैन, नेपालको संसदसँग बेइमानी पनि गरिएको हो, उनले भने, तत्कालीन प्रधानमन्त्री र परराष्ट्रमन्त्रीले एमसीसी मानिसकेको अवस्थामा व्याख्यात्मक घोषणा सम्झौताको अंग हुन्छ भन्दै संसदमा नै बोलेर जनता एवं संसदलाई धोका दिने काम भयो। त्यतिबेला झुट बोलेर र गलत प्रभावमा पारेर एमसीसी पास गराउने बाटो रोजेको आरोप ओलीको छ। पास गर्नु उपयुक्त हो कि होइनभन्ने विषयमा बेग्लै ढंगले सोच्नुपर्नेमा सरकारले त्यसबेला झुट बोलेको उनले बताए । एमसीसी परियोजनाका उपाध्यक्ष नेपाल आएपछि प्रधानमन्त्री पुष्पकमल दाहाल प्रचण्डले संसदबाटै अनुमोदन भएको व्याख्यात्मक घोषणा सम्झौताको हिस्सा हुन्छ कि हुँदैन भनेर आफूले सोध्ने बताएका थिए। हिजो मात्रै प्रधानमन्त्रीले म सोध्छु भन्नुभयो। सोध्न किन पर्यो ? सम्झौताभन्दा वरपरका घोषणामा कुनै सरोकार छैन र जान्दैनौं भनेर एमसीसीले उहिले नै जवाफ दिएको छ। उहिले नै भनेको छ। त्यो जवाफ प्रधानमन्त्रीलाई पनि थाहा छ। उहाँले सोध्ने पनि हैन। जनतालाई अलमल्याउनका लागि बोलेको हो, ओलीले भने।"
यसकारण सभापति अस्वीकार गरेँ,"संसद्मा पार्टीको भूमिका, दलीय एजेन्डा र नीतिबारे संसदीय दलमा छलफल हुनुपर्ने हो। संसदीय दल सञ्चालन गर्ने, संसद्मा पार्टीको भूमिका खेल्ने नेतृत्वले एकलौटी गरेको यसबाट स्पष्ट भयो। संसद्लाई प्रभावकारी, जीवन्त र चलायमान बनाउन मिनीसंसद् अर्थात् विषयगत समितिको भूमिका महत्वपूर्ण हुन्छ। समितिहरू जति बढी सक्रिय र प्रभावकारी हुन्छन्, संसद्को प्रभावकारिता पनि त्यति नै बढ्छ। विधि र नीति निर्माणमा गहन ढंगले छलफल गर्ने, कार्यकारीलाई जवाफदेही बनाउने र जनताका पक्षमा निर्णय गर्ने थलो भनेकै मिनीसंसद् हुन्। तर, हामीले मिनीसंसद्को भूमिकालाई गहन रूपमा बुझ्न चाहेनौं। प्रतिनिधिसभा निर्वाचित भएको झन्डै ८ महिनासम्म संसदीय समितिलाई नेतृत्वविहीन बनायौं। त्यसैकारण संसद्को भूमिकामाथि बारम्बार प्रश्न उठ्ने गरेका छन्। दलीय भागबन्डाअनुसार संसदीय समितिका सभापति चयन भएका छन्। हाम्रो पार्टी कांग्रेसको भागमा तीनवटा प्रतिनिधिसभा र एउटा संयुक्त (सुनुवाइ) समितिको सभापति परेको थियो। मलाई संसदीय सुनुवाइ समितिको सभापतिमा हाम्रो पार्टीले अघि सारेको कुरा समाचारबाट थाहा पाएँ। जबकि म पार्टीको सहमहामन्त्री हुँ। मसँग नेतृत्वले छलफल नै नगरी सभापतिमा अघि सारेको समाचारबाटै थाहा पाएँ। यसबारेमा मैले पार्टीका वरिष्ठ नेता डा शेखर कोइराला, उपसभापति धनराज गुरुङ, महामन्त्री गगन थापालगायतका नेताहरूसँग छलफल गरेँ। उहाँहरूलाई पनि समिति सभापति छनोटका विषयमा जानकारी रहेनछ। उहाँहरूले कुनै पनि सांसदलाई समितिको सभापतिमा प्रस्ताव नगरेको बताउनुभयो। त्यसैकारण मैले सुनुवाइ समितिको सभापति अस्वीकार गरेँ। संसद्मा पार्टीको भूमिका, दलीय एजेन्डा र नीतिबारे संसदीय दलमा छलफल हुनुपर्ने हो। संसदीय दल सञ्चालन गर्ने, संसद्मा पार्टीको भूमिका खेल्ने नेतृत्वले एकलौटी गरेको यसबाट स्पष्ट भयो। यस्तो प्रवृत्ति जारी रह्यो भने न त संसद्मा पार्टीको भूमिका प्रभावकारी हुन्छ, न त पार्टीलाई कुनै हित नै गर्छ। संसद्का हरेक गतिविधि र नीति निर्माणमा नेताहरू बसेर छलफल गर्नुपर्छ। समिति सभापति छनोटमा सभापतिले एकलौटी निर्णय गर्नु भएको छ। संस्थापन इतर पक्षका शीर्ष नेतासँग सभापतिले छलफल र परामर्श नै गर्नु भएको छैन। कुन सांसदलाई कुन ठाउँको जिम्मेवारी दिँदा उपयुक्त हुन्छ भनेर सभापतिले छलफल र समझदारीको वातावरण बनाउँदा राम्रो हुन्छ। व्यक्तिगत रूपमा मैले समिति सभापतिमा चाहना राखेको छैन। औपचारिक रूपमा पार्टीले प्रस्ताव ल्याएर बनाउँछु भन्यो भने पनि मेरो इच्छा छैन। पार्टी नेतृत्वले अरूकै नाम पठाउँदा राम्रो होला। (परियार, कांग्रेस सांसद हुन्)"
एमसीसी कार्यान्वयनमा आशंका नगर्न सरकारको आग्रह,काठमाडौं : सरकारले एमसीसी कार्यान्वयनमा आशंका नगर्न आग्रह गरेको छ। मन्त्रिपरिषद्का निर्णय सार्वजनिक गर्न बुधबार सिंहदरबारमा आयोजित पत्रकार सम्मेलनमा सरकारका प्रवक्ता रेखा शर्माले एमसीसी कार्यान्वयनका विषयमा आशंका नगर्न आग्रह गर्दै १२ बुँदे व्याख्यात्मक घोषणा कार्यान्वयन मुख्य विषय भएको बताइन्। उनले विस्तृत छलफलपछि सदनबाट १२ बुँदे व्याख्यात्मक घोषणा नै पारित गरिसकेको अवस्थामा यसलाई व्याख्यात्मक घोषणासहित कार्यान्वयन गरिने जिकिर गरे। उनले एमसीसीका विषयमा कुनै समस्या आए पुन छलफल गरेर समाधान गरिने बताए। त्यस्तै प्रवक्ता शर्माले चीनले सार्वजनिक गरिएको नक्सामा नेपालको पुरानै नक्सा राखिएको विषयमा कुटनीतिक ढंगले नै कुराकानी गर्नुपर्ने बताइन्। मन्त्रिपरिषद्का निर्णय सार्वजनिक गर्दै प्रवक्ता शर्माले सहकारी क्षेत्र सुधार सुझाव कार्यदल २०८० को म्याद एक महिना थप गर्ने निर्णय भएको जानकारी दिइन्। त्यस्तै भूमि व्यवस्था मन्त्रालय अन्तर्गत सञ्चालन हुने आयोजना तथा कार्यक्रमहरु कार्यान्वयन गर्न ३८ राजपत्रांकित अधिकृतस्तरका अस्थायी दरवन्दी स्वीकृत गर्ने निर्णय गरिएको छ। महिला बालबालिका तथा ज्येष्ठ नागरिक मन्त्रालयको संगठन तथा व्यवस्थापन सर्वेक्षण गर्न पूर्व स्वीकृति प्रदान गर्ने निर्णय गरिएको प्रवक्ता शर्माले बताइन्। मन्त्रिपरिषद्ले माथिल्लो सुरिखोला जलविद्युत् आयोजना निर्माणका लागि गौरीशंकर संरक्षण क्षेत्रको सरकारी वन क्षेत्रको जग्गा प्रयोग गर्न दिने निर्णय पनि गरेको छ।
"सुन तस्करी प्रकरणमा राहुल महरा प्रहरी नियन्त्रणमा, भने अनुसन्धानमा सहयोग गर्छु","काठमाडौं : सुन तस्करी प्रकरणमा माओवादी नेता कृष्णबहादुर महराका छोरा राहुल महरा पक्राउ परेका छन्। प्रहरीको केन्द्रीय अनुसन्धान व्युरो (सिआईबी)ले महरलाई बुधबार दिउँसो पक्राउ गरेको हो। भेपमा लुकाएर सुन तस्करी गरेको आरोपमा महरालाई पक्राउ गरिएको सिआईबी स्रोतले जानकारी दियो। चिनियाँ व्यापारी दावासँग पटकपटक सम्पर्कमा रहेका सार्वजनिक भए पनि प्रहरीले उनलाई पक्राउ गरेको थिएन। जसका कारण सरकारको चर्को आलोचना हुँदै आएको थियो। राहुलले भने आफैं प्रहरीकहाँ उपस्थित भएको बताएका छन्। उनले सामाजिक सञ्जालमार्फत् सिआईबीकहाँ आफैं उपस्थित भएको उल्लेख गरेका छन्। 'हामीमाथि हिलो छ्याप्ने कोसिस भएकाले स्वयं सिआईबीमा उपस्थित भई अनुसन्धानमा सहजीकरण गर्दैछु नविराउनु, नडराउनु,' उनले भनेका छन्।"
नेपाली क्रिकेट टीमलाई प्रधानमन्त्री प्रचण्डले दिए जीतको शुभकामना,"काठमाडौं : प्रधानमन्त्री पुष्पकमल दाहाल प्रचण्ड ले नेपाली क्रिकेट टीमलाई जीतका लागि शुभकामना दिएका छन्। एसिया कप क्रिकेटका लागि पाकिस्तान पुगेका नेपाली क्रिकेट टीमसँग बुधबार बिहान नेपाली टीमसँग भर्चुअल बैठक गर्दै प्रधानमन्त्री प्रचण्डले जीतका लागि शुभकामना व्यक्त गरेका हुन्। शुभकामना व्यक्त गर्दै प्रधानमन्त्रीले प्रतियोगितामा नेपालले राम्रो नतिजा निकाल्ने विश्वास व्यक्त गर्दै खेल क्षेत्रको विकास र खेलाडीहरूको हितका निम्ति आफूले हमेसा ध्यान दिएको बताए। भर्चुअल बैठकमा नेपाली टीमका क्याप्टेन रोहित पौडेलले टोलीले राम्रो तयारी गरिरहेको र त्यहीअनुसार प्रतिस्पर्धामा प्रस्तुति रहने प्रधानमन्त्रीलाई जानकारी गराए। पाकिस्तानको मुल्तानमा नेपालले बुधबार एसिया कप क्रिकेटमा डेब्यु गर्दैछ। मुल्तान क्रिकेट रंगशालामा घरेलु टोली पाकिस्तानसँग खेल्दै नेपालले एसिया कपमा डेब्यु गर्न लागेको हो। आफ्नो डेब्यु खेललाई यादगार बनाउने अभियानमा नेपाल छ। तर, त्यसका लागि पाकिस्तानको धारिलो बलिङ आक्रमणसँगै विस्फोटक ब्याटिङ लाइनलाई निस्तेज पार्नु जरुरी छ। पाकिस्तानको तीव्र गतिको बलिङ आक्रामण विश्वकै उत्कृष्ट मानिन्छ। साहिन साह अफ्रिदी, हरिस रौफ र नसिम साह पाकिस्तानका उत्कृष्ट बलर मानिन्छन्। उनीहरूको बलिङको सामना गर्न विश्वका चर्चित ब्याटरलाई पनि हम्मेहम्मे पर्ने गर्छ। घरेलु टोली पाकिस्तानको मुख्य हतियार तीब्र गतिको बलिङलाई निस्तेज पार्न नेपालले कस्तो रणनीति बनाउँछ भन्ने उत्सुकता सबैमा छ। तीव्र गतिको बलिङ सामु नेपाली ब्याटिङको प्रदर्शन औसत मानिन्छ। तीव्र गतिको बलिङमा हाम्रा खेलाडीले रन बनाउन संघर्ष गर्दै आएका छन्। यस्तो अवस्थामा मुख्य प्रशिक्षक मोन्टी देसाइले कस्तो रणनीति बनाउँछन्, त्यो हेर्न बाँकी छ।"
योगेश भट्टराई मधेस इञ्चार्ज भएपछि सिराहामा आज एमाले सचिवालय बैठक,"सिराहा : नेकपा एमालेको सचिवालय बैठक आज बस्ने भएको छ। सिराहाको धनगढीमाई नगरपालिका४, सर्रे अम्वासमा आज बिहान साढे ११ बजे बस्ने गरी बैठक बोलाइएको एमाले मधेस प्रदेश इञ्चार्ज एवं केन्द्रीय सचिव योगेश भट्टराईले जानकारी दिए। एमालेले तत्कालीन नेकपा (माले)को चौथो महाधिवेशन भएको स्थल सिराहाको विष्णुपुरकट्टी (सर्रे अम्वास)मा सचिवालय बैठक राखेको हो। बैठकको बेला नै कम्युनिष्ट पार्टी स्थापना भएको ७५ वर्ष पुगेको अवसरमा सोही ठाउँमा स्मारकको पनि शिलान्यास गर्ने कार्यक्रम रहेको छ। महाधिवेशन भएको ऐतिहासिक ठाउँको महत्त्व दर्शाउन यसपटक सिराहामा सचिवालय बैठक गर्ने निर्णय भएको एमाले प्रचार विभागका प्रमुख राजेन्द्र गौतमले जानकारी दिए। तत्कालीन मालेको चौथो महाधिवेशन विसं २०४६ भदौ ९ देखि १४ गतेसम्म विष्णुपुरकट्टीमा भएको थियो। सोही महाधिवेशनमा महासचिवमा मदन भण्डारी निर्वाचित भएका थिए। महाधिवेशनको सम्झनामा ३४ वर्षपछि एमालेले सोही ठाउँमा पार्टीको सचिवालय बैठक राखेको छ। यसरी रोजाइमा पर्यो सर्रेआम्बासी तीन दशकअघि नेपालमा तानाशाही शासकहरूले कम्युनिस्ट पार्टीमाथि कडा प्रतिबन्ध लगाएपछि नेताहरू सुरक्षित स्थानको खोजीमा थिए। प्रतिबन्धित अवस्थामा नेता कार्यकर्ता धरपकड हुने सम्भावना भएपछि चुरे जंगलको बीचमा रहेको सर्रेआम्बासीलाई नेताहरूले सुरक्षित स्थान ठानी अधिवेशनस्थल बनाएको बलबहादुर सुनवारले सुनाए। भौगोलिक विकटता, जंगलको छेउ रहेकाले प्रहरी प्रशासन जान नसक्ने र पुगिहाले पनि जंगलमा भाग्नलाई सहज हुने भएकाले उक्त ठाउँ रोजाइमा परेको हुन सक्ने उनको अनुमान छ। बलबहादुरको घर पहिलादेखि नै नेताहरूको सेल्टर (लुकीछिपी बस्ने र भेटघाट) गर्ने स्थल थियो। त्यहीँ बसेर पञ्चायती व्यवस्थाको अन्त्यका लागि विभिन्न खालका योजना बनाउने, पार्टीको नयाँ रणनीति, बैठक गर्ने ठाउँको रूपमा रहेको उनको भनाइ छ। सुरक्षाको दृष्टिकोणले महाधिवेशन स्थलको रूपमा नेताहरूको रोजाइमा तत्कालीन सिरहाकै फूलवरियाकट्टी गाविस ६ मोतियाही थियो, पोलिटब्युरो सदस्य प्याकुरेलले भने, तर काठमाडौंबाट आउने क्रममा नेताहरूले कार्यक्रम स्थललगायतका महत्त्वपूर्ण निर्णय, दस्तावेजहरू बाटोमा झारेपछि प्रहरीले कागजात फेला पारेमा खतरा हुन सक्ने भन्दै सम्भावित खतरालाई जोगाउन स्थान परिवर्तन गरिएको हो। त्यो डकुमेन्ट प्रहरीले फेला पार्यो भने सबै नेताहरू एकैसाथ गिरफ्तार हुने खतरा रहेकाले ठाउँ सारिएको उनले बताए। मदन भण्डारी, सीपी मैनाली, मोदनाथ प्रश्रित, प्रदीप नेपाललगायतका ५०६० जना नेता आएर ७ दिन लगाएर महाधिवेशन र बैठक गरेका थिए, नेतालाई सेल्टर दिएर राखेका सुनुवारले भने, १० दिनसम्म महाधिवेशन चल्ने कुरा थियो, डकुमेन्ट हराएकाले सुरक्षा व्यवस्थाकै कारण चाँडो सक्नु पर्यो। यस्तो बन्नेछ मदन स्मृति पार्क महासचिव मदनको इतिहासलाई मेटिन नदिन मदन भण्डारी फाउन्डेसनले बलबहादुरको घर क्षेत्रमा नै मदन भण्डारी स्मृति पार्क निर्माण योजना अघि सारेको छ। पहिलो चरणमा उक्त क्षेत्रलाई प्रदेशसभा सदस्य मदनसेन श्रीवास्ताले संसदीय पूर्वाधार विकास कार्यक्रमअन्तर्गत घेरावेरासहितको पार्क तयारी गरिदिएको उपाध्यक्ष राउतले बताए। पार्कभित्र मदनसँग जोडिएका र सिरहा जिल्लाका कम्युनिस्ट नेताहरूको इतिहास, आन्दोलनमा केन्द्रित रहेर संग्रहालय निर्माण गरिने उनले बताए। त्यसैगरी साइकल चढ्दै गरेको मदनको सालिक निर्माण, ताप्लेजुङको ढुंगेसाँघुमा रहेको घर भौगोलिक विकटता र टाढा रहेकाले पनि त्यो घर झल्काउने गरी सोही आकारको कोसेली घर निर्माण गर्ने, त्यसभित्र भण्डारीसँग जोडिएका जीवनी, इतिहास, स्थानीय सामग्री राखिने उनले बताए। पार्कभित्र सामान्य जीवन सरह खानपिन हुने गरी कम्युनिस्ट होमस्टे सञ्चालन, बाहिरका विद्यार्थी पढ्न आउने गरी भोकेसनल, व्यावसायिक शिक्षा सञ्चालन गर्ने, जनपार्क निर्माण, महाधिवेशनमा आएका नेताहरूको तस्बिर राख्ने योजना रहेको राउतले बताए। जसरी ढुंगेसाँघु र दासढुंगा चर्चामा छ, त्यसरी नै जिम्मेवारी लिएको स्थललाई चर्चामा ल्याउने योजना रहेको उनले सुनाए। मदनका इतिहासलाई ऐना जस्तो छर्लंग देखाउने गरी काम अघि सारिएको उनले बताए।"
प्रचण्ड नेतृत्वको सरकारलाई राष्ट्रिय सहमतिको सरकार बनाऔं : पर्यटनमन्त्री किराती,"काठमाडौं : संस्कृति, पर्यटन तथा नागरिक उड्डयनमन्त्री सुदन किरातीले प्रचण्ड नेतृत्वको सरकारलाई नै राष्ट्रिय सहमतीय सरकार बनाउनुपर्ने बताएका छन्। बुधबार काठमाडौंमा आयोजित एक कार्यक्रममा किरातीले मुलुकका सबै समस्या समाधानका लागि प्रचण्डको नेतृत्वमा राष्ट्रिय सहमतीय सरकार बनाउनुपर्ने बताएका हुन्। उनले यसका लागि आफूले मन्त्री पद त्याग गर्न तयार रहेको बताए। मुलुकमा राजनीतिक स्थायीत्व कायम गर्नका लागि सबैले त्याग गर्न तयार हुनुपर्ने भन्दै मन्त्री किरातले राष्ट्रिय सहमतिका लागि आफूले जस्तोसुकै त्याग गर्ने जिकिर गरे। उनले सबै राजनीतिक दलहरु मिलेर नै संविधान जारी भएको भन्दै सबैको एकताबाट नै राष्ट्रिय समस्या समाधान हुन सक्ने बताए। त्यस्तै मन्त्री किरातीले एकात्मक राज्यका समयमा बनाइएको पर्यटन ऐनलाई अब संघीयता अनुसार परिवर्तन गर्नुपर्ने र यस क्षेत्रलाई अघि बढाउनुपर्ने धारणा राखे।"
एमसीसीको व्याख्यात्मक घोषणामा राजनीतिक किचलो,"काठमाडौं : अमेरिकी सहायता सम्झौता मिलेनियम च्यालेन्ज कर्पोरेसन (एमसीसी) आजबाट कार्यान्वयनमा जाँदैछ। त्यसकै लागि एमसीसी उपाध्यक्ष क्यामरुन एस अलफोर्ड मंगलबार काठमाडौं आइपुगेका छन्। तर, प्रधानमन्त्री पुष्पकमल दाहालले नै एमसीसी कार्यान्वयनको अघिल्लो दिन सम्झौताबारे आशंका पैदा गरेका छन्। प्रधानमन्त्री दाहालले बाह्रबुँदे व्याख्यात्मक घोषणालाई एमसीसी सम्झौताको अंश बनाउने कि नबनाउने भन्ने विषयमा आशंका जनाएका हुन। उनले मंगलबार बुटवलमा आयोजित समाजवादी मोर्चाको कार्यक्रममा बाह्रबुँदे व्याख्यात्मक घोषणाबारे एमसीसी उपाध्यक्षसँग सोधपुछ गर्ने पनि बताए। एमसीसीबारे पार्टीभित्र तीव्र विवाद भएपछि सत्तासीन दलहरूले बाह्रबुँदे व्याख्यात्मक टिप्पणीसहित २०७८ फागुन १५ गते संसद्बाट अनुमोदन गरेका थिए। कांग्रेस सभापति शेरबहादुर देउवाको पालामा माओवादी केन्द्र र एकीकृत समाजवादीको समर्थनमा एमसीसी अनुमोदन भएको थियो। अर्कै मुद्दा बोकेर एमालेले त्यसबेला संसद् अवरोध गरेको थियो। पूर्वराजदूत प्राडा लोकराज बराल एमसीसी कार्यान्वयन हुने बेलामा प्रधानमन्त्रीले नै आंशका व्यक्त गर्नु ठीक नभएको बताउँछन्। प्रधानमन्त्रीले त दृढतापूर्वक कार्यान्वयन गर्नेतिर लाग्नुपर्ने हो, पूर्वराजदूत बरालले अन्नपूर्णसँग भने, संसद्ले अनुमोदन गरिसकेको छ। यो बेला आएर लर्बराउनु ठीक होइन। एकीकृत समाजवादीलगायतका पार्टीसँग कुनै राजनीतिक एजेन्डा नभएकाले अनावश्यक रूपमा एमसीसीको विषय उठाउन थालेको उनले बताए। उनले संसद्बाट अनुमोदन भइसकेको विषयमा बखेडा झिकेर कार्यान्वयन अवरोध गर्ने नेपाली नेताको चरित्र नै भएको आरोप लगाए। विकासको कुरामा मात्रै हो। इन्डोप्यासिफिक स्ट्राटिजीअन्तर्गत होइन भन्ने कुरामा नेताहरूले आश्वस्तता खोजेको होलान्, बरालले भने, अमेरिकाले यो विषयमा बोल्छ बोल्दैन, त्यो त उनीहरूलाई थाहा होला। तर कार्यान्वयनमा आउनुभन्दा अगाडि यो विषय टुंग्याउनतिर प्रधानमन्त्री लाग्नुपथ्र्यो। अब कसैले पनि कार्यान्वयनमा अवरोध गर्नु हुँदैन। सत्तासीन माओवादी केन्द्रका नेता सुरेन्द्रकुमार कार्की (राम कार्की) यस्ता परियोजनाहरू स्वार्थमा नै आउने भए पनि देश स्वयंले आफूलाई जोगिनेतिर लाग्नुपर्ने बताए। बिनास्वार्थ त यस्ता परियोजना के आउँछन् र ? उनले भने, तर हामी आफैं यसमा जोगिनुपर्छ।, विदेशी हस्तक्षेप र स्वार्थबाट जोगिन शान्ति क्षेत्रको प्रस्ताव अघि सार्नुपर्ने सुझाव कार्कीको छ। तत्कालीन प्रधानमन्त्री शेरबहादुर देउवा र प्रचण्ड मिलेर एमसीसी मुख्यालयमा पत्र पठाएका थिए। यता प्रचण्डले पार्टीमा त्यसको विरोध गर्ने निर्णय गराए। कार्यकर्तालाई सडकमा उतारे। एमसीसी जबर्जस्ती अनुमोदन गरे सत्ता छोड्नेसम्म चेतावनी पनि दिए। तर देउवा टसमस नभएपछि प्रचण्ड पनि एमसीसीको पक्षमा उभिए। अहिले एमसीसीकै विषयमा प्रधानमन्त्री प्रचण्डकै पार्टीभित्र पनि विवाद छ। लीलामणि पोखरेललगायतका नेता एमसीसीको विरोधमा छन्। सत्तारूढ दल नेकपा एसमा यो विषयमा दुई धार छन्। सम्मानित नेता झलनाथ खनाल विपक्षमा छन्। माओवादी केन्द्र, नेकपा एस, जनता समाजवादी पार्टी र नेत्रविक्रम चन्द विप्लवले नेतृत्व गरेको नेकपा मिलेर बनाएको समाजवादी मोर्चामा पनि यसबारे विवाद छ। विप्लवले एमसीसीको चर्को विरोध गरिरहेका छन्। नेकपा महासचिव नेत्रविक्रम चन्द विप्लवले अहिलेकै अवस्थामा एमसीसी परियोजना कार्यान्वयन हुन नदिने बताएका छन्। उनले नेपालको कानुन, सार्वभौमिकता मिचेर एमसीसीलाई अगाडि बढ्न नदिइने बताइरहेका छन्। समाजवादी मोर्चाको कार्यक्रममा प्रधानमन्त्री दाहालले एमसीसी अनुमोदन गर्ने क्रममा आफूले केके गरेँ भनेर फेहरिस्त पेस गर्ने हो भने नेपालको परराष्ट्र नीतिको सन्तुलन बिग्रिने खतरा रहेको उनले बताए। उनले अगाडि भने, के चाहिँ भन्छु भने नेपालको राष्ट्रिय हित, स्वाधीनता र सार्वभौमसत्ताको रक्षाका लागि लडिरहेको छु ।"
प्रधानमन्त्री दाहालसँग सार्क महासचिवको भेट,काठमाडौं : प्रधानमन्त्री पुष्पकमल दाहाल प्रचण्डसँग दक्षिण एसियाली क्षेत्रीय सहयोग सङ्गठन (सार्क)का महासचिव इसला रुवान विराकुनले बिदाइ भेट गरेका छन् । राससका अनुसार प्रधानमन्त्री निवास बालुवाटारमा आज भएको भेटमा उनीहरुबीच सार्कका विविध विषयमा कुराकानी भएको थियो ।
संसदीय समितिका नवविर्वाचित सभापतिसँग छलफल गर्दै सभामुख घिमिरे,"काठमाडौं : प्रतिनिधि सभाका सभामुख देवराज घिमिरेले आज विषयगत समितिका नवविर्वाचित सभापतिसँग छलफल गर्ने भएका छन्। कानुन समितिको हलमा आज बिहान ११ बजे नवनिर्वाचित सभापतिहरुसँग घिमिरेले छलफल कार्यक्रम राखेको सभामुखका प्रेस सल्लाहकार शेखर अधिकारीले जानकारी दिए। संसदीय समिति गठन भएपनि दलहरुबीच सहमति नहुँदा लामो समयदेखि बैठक जेष्ट सदस्यको अध्यक्षतामा बसिरहेको थियो। सोमबार प्रतिनिधिसभा अन्तर्गतका दशवटै समितिको सभापति निर्विरोध निर्वाचित भएका छन्। नेपाली कांग्रेसबाट राज्य व्यवस्था तथा सुशासन समितिमा रामहरि खतिवडा, अर्थ समितिमा सन्तोष चालिसे र कृषि सहकारी तथा प्राकृतिक स्रोत समिति आरजु राणा देउवा निर्विरोध निर्वाचित भएका हुन्। त्यसैगरी एमालेबाट सार्वजनिक लेखा समितिमा ऋषिकेश पोखरेल र महिला तथा सामाजिक मामिला समितिको सभापतिमा किरणकुमार साह सर्वसम्मत चयन भए। त्यस्तै कानुन, न्याय तथा मानवअधिकार समितिमा माओवादी केन्द्रकी विमला सुवेदी, पूर्वाधार विकास समितिमा राप्रपाका दीपकबहादुर सिंह, शिक्षा, स्वास्थ्य तथा सूचना प्रविधि समितिमा एसका भानुभक्त जोशी, अन्तर्राष्ट्रिय सम्बन्ध र पर्यटन समितिमा जसपाका राजकिशोर यादव र उद्योग तथा वाणिज्य र श्रम तथा उपभोक्ता हित समितिमा जनमत पार्टीका अब्दुल खान निर्विरोध निर्वाचित भएका थिए।"
झाडीमा भेटिएको शिशुको आमाबुबा पत्ता लागेन,"झापा : भद्रपुरबाट बेवारिसे अवस्थामा उद्धार गरिएको नवजात शिशुको आमाबुबा अझै फेला परेका छैनन्। भद्रपुर नगरपालिका७ एमरेल्ड स्कुल अगाडिको भित्री सडक खण्ड नजिकैको झाडीमा फालिएको अवस्थामा मंगलबार साँझ साढे ७ बजेको समयमा एक महिने नवजात शिशु (छोरा)को उद्धार गरिएको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। कसले कति खेर झाडीमा शिशु फालेर गयो छरछिमेक कसैलाई थाहा छैन, डीएसपी रिजालले भने, कोही रोइरहेको आवाज सुनेपछि छरछिमेकहरू झाडीमा गएर हेर्दा शिशु देखेपछि तत्काल प्रहरीलाई खबर गरेका थिए। वडा प्रहरी कार्यालय भद्रपुरको टोली तत्काल घटनास्थल पुगेर शिशुलाई उद्धार गरी प्रादेशिक अस्पताल लगेर भर्ना गरेका थिए। मंगलबार साँझदेखि शिशु अस्पतालमै छ। शिशु कसले फाल्यो भनेर घटनास्थल आसपासका सीसीटीभी फुटेज पनि प्रहरीलाई हेर्न लगायौं, डीएसपी रिजालले भने, तरपनि केही सुराक फेला परेन, आमाबुबा पनि पत्ता लागेन। शिशु एकदमै स्वास्थ्य रहेको बताउँदै उनले भने, शिशुको अभिभावकत्व ग्रहणका लागि सीडीओ साबसँग सरसल्लाह गरी अघि बढ्ने छौँ। बेवारिसे अवस्थामा भेटिएको शिशु भद्रपुरस्थित मानव अधिकारका लागि महिला एकल महिला समूह झापाको भवनमा सुस्त मनस्थिति भएकी महिलाको हो कि भनेर प्रहरीले त्यसतर्फ पनि अनुसन्धान गरेको थियो। ती सुस्त मनस्थिति भएकी महिलाले साउन २६ गते छोरा जन्माइकी थिइन्। महिलाको पारिवारिक आर्थिक अवस्था दयनीयसँगै श्रीमान् पनि नभएकोले ती नै महिलाले शिशुलाई फालेर गएको हो कि भनेर आशंका उब्जिएपछि प्रहरी टोली मंगलबार राति १० बजे उनको घरमै पुगेर सोधिखोजी गरेका थिए। भद्रपुर ८ घोडामारा बस्दै आएकी छोरी र नातिलाई लिएर मंगलबार बिहान मात्र उनका बुबा यानेन्द्र राई इलामको सूर्योदय नगरपालिका गएका थिए। राईको त्यहाँ अर्को घर छ। त्यसपछि प्रहरीले राईसँग फोन सम्पर्क गरी नातिलाई भद्रपुर नगरपालिका लिएर आउन आग्रह गरे। उनले आफ्नो छोरी र नातिलाई बुधबार दिउँसो साढे २ बजे नगरपालिका ल्याएपछि बेवारिसे अवस्थामा भेटिएको शिशु त्यो नभएको भनी पुष्टि भएको भद्रपुर नगरपालिकाका उपप्रमुख राधा कार्कीले बताइन्। भेटिएको शिशुको अनुहार हेर्दा त्यही नै शिशु हो कि भन्ने मनमा लाग्यो, उनले भनिन्, तर होइन रहेछ, भेटिएको शिशु अर्को रहेछ।"
रैथाने आलु बाली जोगाउन अनुदान,"कञ्चनपुर : रैथाने आलु बाली प्रवर्द्धन गर्नका लागि कृषि ज्ञान केन्द्र कञ्चनपुरले अनुदानका कार्यक्रम सञ्चालन गरेको छ। बेदकोट र शुक्लाफाँटा नगरपालिका तथा लालझाडी गाउँपालिकामा रैथाने आलु बाली प्रवर्द्धनका लागि अनुदान कार्यक्रम सञ्चालन हुन लागेको हो। केन्द्रले रैथाने आलु बालीको खेती गर्ने किसानलाई अनुदान उपलब्ध गराउनका लागि १० लाख बजेट विनियोजन गरेको जनाएको छ। बीउ, मलखाद, सिँचाइ र प्रविधिमा किसानलाई अनुदान उपलब्ध गराइने केन्द्रका निमित्त कार्यालय प्रमुख हरिदत्त जोशीले बताए। उनका अनुसार किसान, किसान समूह, सहकारीमार्फत कार्यक्रम सञ्चालन गरिने भएको छ। 'छनोट भएका किसान, किसान समूह र सहकारीलाई सुदूरपश्चिम प्रदेशअन्तर्गत कृषि तथा पशुपक्षी व्यवसाय प्रवर्द्धन नियमावली अनुसार कार्यक्रम सञ्चालन गरिनेछ' जोशीले भने, 'अनुदान परिचालन गरी तीनवटै पालिकामा पेस गरिएका प्रस्तावका आधारमा कार्यक्रम सञ्चालन हुनेछ। कार्यक्रमअन्तर्गत २५ हेक्टर क्षेत्रफलमा रैथाने आलु बालीको व्यावसायिक खेती गर्ने लक्ष्य लिइएको छ।' खानमा स्वादिलो र थोरै मेहतमै धेरै फल्ने रैथाने आलु लोपोन्मुख अवस्थामा पुगेपछि प्रवर्द्धनका लागि कार्यक्रम अगाडि बढाइएको जोशीको भनाइ थियो। 'रैथाने आलुलाई स्थानीय थारु समुदायले घरैया आलु भन्ने गर्दछन्। घरैया आलुको माग बजारमा बढ्दो छ', उनले भने। जोशीका अनुसार उन्नत जातका टिपिएस, कार्डिनल लगायतका आलुको खेतीप्रति किसानको आकर्षण बढ्दै गएपछि रैथाने जातका आलु ओझेलमा पर्दै गएका छन्। थारु समुदायले पूर्खौंदेखि रैथाने आलुको खेती गर्दै आएका उनले बताए। 'थोरै क्षेत्रफलमा घरैया आलु रोपिने भएकाले माग अनुरुप उत्पादन गर्न नसकिएको छैन्', किसान कालुराम चौधरीले भने, 'बजारमा बेच्न लैजाँदा हातोहात बिक्री हुन्छ। ग्राहकले माग गरे अनुरुप पुर्याउनै सकिदैन।' परम्परागत रुपमा जैविक विधिको प्रयोग गरी लगाइने भएकाले स्वास्थ्यका लागि फाइदाजनक, स्वादिलो, भण्डारण गर्दा लामो समयसम्म नकुहीने र डुढुवालगायतको रोग सहन सक्ने क्षमता भएकाले यसको माग बढेको उनले बताए। कृषि ज्ञान केन्द्रले अनुदानका कार्यक्रम सञ्चालन गरेपछि रैथाने आलु खेती गर्दै आएका किसानको मनोवल वृद्धि भएको शुक्लाफाँटा कृषि शाखाका प्रमुख करन सिंह बुढाऐरले बताए। 'खेती गर्दै आएका किसानलाई हौसला बढेको छ', उनले भने, 'यस खेतीप्रति अन्य किसानको आकर्षण पनि बढ्छ भन्ने लागेको छ।' विकासे आलुको तुलनामा स्थानिय जातको आलुको दाना सानो अर्थात पाँच ग्रामदेखि १० ग्रामको मात्रै हुने बुढाऐरले जमनकारी दिए। उनका अनुसार हाल आलु लगाउने आधुनिक प्रविधिको प्रयोग हुन थालेपछि विगतको तुलनामा दाना ठूलो उत्पादन हुन थालेका छन्। स्थाानीय किसानका अनुसार एक कठ्ठा जग्गामा घरैया (रैथाने) आलु २० किलो बीउको एक क्विन्टल बढी उत्पादन हुने गरेको छ ।"
सम्झौता गरेको अवधि सकिँदा पनि निर्माण सुरु भएन,"रामेछाप : तीन वर्ष अवधिको ठेक्का सम्झौता रहेको तामाकोसी पुलको ठेक्का सम्झौता अवधि असार मसान्तमा सकिएको छ। तर पुल निर्माण कार्य अझै सुरु भएको छैन। राष्ट्रिय गौरवको मध्यपहाडी लोकमार्गमा पर्ने तामाकोसी पुल आउँदो असार मसान्तमा पूरा गर्नुपर्ने सम्झौता थियो। तर हालसम्म उक्त पुलको जगकै काम नभै म्याद सकियो। पुल निर्माणका लागि ३ वर्षमा ३ वटा मेसिनस साइटमा झारिएको छ। त्यसबाहेक अन्य प्रगति छैन। निर्माण व्यवसायीले पुल निर्माणका लागि झारेका सामान असरल्ल छन्। फलामे डण्डीमा खिया लागेर कामै नलाग्ने भएको छ। निर्माण स्थलमा झारिएका मेसिन महिनौदेखि चलेका छैनन्। समयमै पुल निर्माण हुने आशामा रहेका स्थानीयलाई समेत निरासा थपिएको छ। पुल बन्ला र सहजै आवतजावत गर्न पाइएला भनेको सपना मात्रै होला जस्तो छ स्थानीय निर्माण माझी बताउँछन्। माझीले भने, 'कतै कतै त ठेकेदार भगेर वर्षौं सम्म पुल नबनेको सुनेको थिए यस्तै होला जस्तो छ।' आयोजनाले पुल निर्माण गरेको स्थानमा जग्गाको मुआब्जा समेत नदिएको स्थानीयको भनाइ छ। निर्माण व्यवसायीले स्थानीयको अनुमतीबिना नै आफ्नो प्रयोजनका लागि टहराहरू निर्माण गरेको मन्थली नगरपालिका६ का कार्यवाहक वडाध्यक्ष मनोज थापाले बताए। आफ्नै जग्गामा जताततै खनेर भद्रगोल बनाएर निर्माण व्यवसायीले बलमिच्याईं गरेको थापाको गुनासो छ। निर्माणको जिम्मा पाएको कम्पनीले समयमा काम नसक्नु निर्माण व्यवसायीको गैरजिम्मेवारीपन देखिएको थापा बताउँछन्। रामेछापका तत्कालीन प्रमुख जिल्ला अधिकारी शोभाखर रेग्मीको अध्यक्षतामा बसेको बैठकले तामाकोसी पुलको निर्माण कार्य अलपत्र पार्ने निर्माण व्यवसायीलाई तत्काल काम गर्न निर्देशन दिने निर्णय गरेको थियो। तर उक्त निर्णयबमोजिम निर्माण व्यवसायीलाई कारबाही प्रक्रियासमेत सम्बन्धित निकायले अघि बढाएको छैन।"
प्रदेशभरिबाट ल्याएर धरानमा थप प्रहरी परिचालन,"धरान : धरानका मेयर हर्क साम्पाङका कारण धरानमा असुरक्षा बढेको छ। साम्पाङका गैरजिम्मेवार र विभिन्न विवादास्पद अभिव्यक्तिका कारण धरानमा सामाजिक तथा राजनीतिक सद्भाव खलबलिनुका साथै शान्ति सुरक्षामा समेत गम्भीर असर पुर्याएको स्थानीय बताउँछन्। मेयर साम्पाङले भोलि धरानमा भ्रष्ट्राचार विरुद्ध विरोध प्रदर्शनको आयोजना गरेका थिए। केही दिनअघि धरानमा हिन्दु धर्म समर्थकले गर्ने भनिएको सद्भाव र्याली स्थानीय प्रशासनले निषेधाज्ञा लगाएर प्रतिबन्ध लगाएको थियो। त्यसपछि उनीहरूले इटहरीमा प्रदर्शन गरेका थिए। मेयर साम्पाङले धरानमा विरोध प्रदर्शन आयोजना गरेपछि शान्ति सुरक्षा खलबलिने भन्दै कोशी प्रदेशका प्रहरी प्रमुख डीआईजी राजेशनाथ वास्तोला, सशस्त्र प्रहरीको कोशी प्रदेश प्रमुख डीआईजी अन्जनीकुमार पोखरेल र जिल्ला सुरक्षा समितिका पदाधिकारीहरूको छलफलमा भोलिको आन्दोलन फिर्ता लिने सहमति गरेका थिए। साम्पाङले आन्दोलन फिर्ता लिने घोषणा गरे पनि बुधबार धरानमा कोशी प्रदेशका विभिन्न जिल्लाबाट थप प्रहरी ल्याएर धरानमा परिचालन गरिएको छ। सुनसरीका प्रहरी प्रमुख एसपी प्रभु ढकालले धरानमा हुने सम्भावित घटना र लागूऔषध कारोबार र सेवन अत्यधिक बढेको गोप्य सूचनाका आधारमा धरानमा थप प्रहरी परिचालन गरिएको बताए। उनले गैरकानुनी क्रियाकलाप गर्नेलाई नियन्त्रणमा लिएर पक्राउ गरी कारबाही गर्न धरानमा थप प्रहरी परिचालन गरिएको बताए। डेंगु रोगको संक्रमणले थला परेको धरानमा मेयर साम्पाङका गलत अभिव्यक्ति र व्यवहारले धरानको बदनाम हुन थालेको यहाँका पूर्व मेयर मनोजकुमार मेन्याङबोले बताए। उनले मेयर साम्पाङले केही राम्रो गर्न खोजे पनि आफ्नै गलत क्रियाकलाप र गैरसंवैधानिक अभिव्यक्तिका कारण सिंगो धरानलाई विवादित पार्न खोजिएको बताए। मेयर साम्पाङले सामाजिक सञ्जाल फेसबुक र युटुबमार्फत राजनीतिक दलका नेता, केन्द्र सरकार र मन्त्रीहरूलाई गाली गर्ने गरेका छन्। पछिल्लो समय धरानमा देखिएको समस्यालाई समेत हल नगरेको भन्दै मेयर साम्पाङको चौतर्फी विरोध हुन थालेको छ। कोकाहा खोलाको पानी ल्याएर र धरानमा एकतर्फी यातायातका साधन सञ्चालनको नियम ल्याएर चर्चामा आएका साम्पाङ पछिल्लो समय गम्भीर प्रकृतिका विषयमा विवादमा तानिएका छन्। नागरिक दवाव सञ्जाल धरानका अध्यक्ष डा राजेन्द्र शर्माले धरानको हरेक समस्याको समाधान गरि अभिभावकत्व ग्रहण गर्न मेयर साम्पाङलाई सुझाव दिएका छन्। उनले यस अगाडि धरानमा देखिएको सबै खाले समस्याको समाधान गरी धरानमा सामाजिक सद्भाव र एक अर्कामा भाइचाराको सम्बन्ध स्थापित गर्न सबैलाई आग्रह गरिएका छन्। यस सम्बन्धमा मेयर साम्पाङको प्रतिक्रिया लिन पटक पटक फोन सम्पर्क गर्दा उनले फोन उठाएनन्।"
"बोदेबर्साइनका मेयर, निमित्त प्रमुख प्रशासकीय अधिकृत, लेखापालसहित ८ जनाविरुद्ध भ्रष्टाचार मुद्दा","काठमाडौं : सप्तरीका बोदेबर्साइन नगरपालिकाका मेयर, निमित्त प्रमुख प्रशासकीय अधिकृत, लेखापाल र वडाध्यक्षसहित ८ जनाविरुद्ध भ्रष्टाचार मुद्दा दायर भएको छ । अख्तियारका प्रवक्ता भोला दाहालका अनुसार बोदेबर्साइन नगरपालिका मेयर आतेशकुमार सिंह, निमित्त प्रशासकीय अधिकृत घनश्याम यादव, लेखापाल सरोजकुमार मण्डल र तत्कालीन वडाध्यक्ष रामानन्द चौधरीसहित ८ जनाविरुद्ध अख्तियार दुरुपयोग अनुसन्धान आयोगले १४ लाख ७१ हजार ९२१ बिगो माग दाबी गर्दै आज विशेष अदालतमा मुद्दा दायर गरेको हो । उनीहरूले आव २०७७७८ मा प्रधानमन्त्री कृषि आधुनिकीकरण परियोजनाअन्तर्गत बाख्रा व्यवसायी पकेट कार्यक्रमका लागि बजेट विनियोजन भई उक्त नगरपालिकाले माँ जगदम्बा कृषक समूहसँग सम्झौता गरी झुला बिल पेश गरे भ्रष्टाचार गरेको अख्तियारको दाबी छ। अख्तियारले वडा नम्बर ६ फुलकाहीमा कार्यक्रम सञ्चालन गरेकोमा झुट्टा बिल बनाई भ्रष्टाचार गरेको भन्ने उजुरी अनुसन्धान हुँदा दोषी पाइएकाले उनीहरूविरुद्ध भ्रष्टाचारको मुद्दा दायर गरिएको जनाएको छ ।"
सभामुख घिमिरे र संसदीय समितिका सभापतिबीच छलफल,"काठमाडौं : प्रतिनिधि सभाका सभामुख देवराज घिमिरे र विषयगत समितिका नवविर्वाचित सभापतिबीच आज अन्तर्क्रिया भएको छ। कानुन समितिको हलमा आज दिउँसो नवनिर्वाचित सभापतिहरुसँग सभामुख घिमिरे र उपसभामुख इन्दीरा रानाबीचले छलफल भएको हो। आज समितिका काम कारबाही र समितिमा विचाराधीन विधेयकका विषयमा छलफल भइरहेको छ। संसदीय समिति गठन भएपनि दलहरुबीच सहमति नहुँदा लामो समयदेखि बैठक जेष्ट सदस्यको अध्यक्षतामा बसिरहेको थियो। सोमबार प्रतिनिधिसभा अन्तर्गतका दशवटै समितिको सभापति निर्विरोध निर्वाचित भएका छन्। नेपाली कांग्रेसबाट राज्य व्यवस्था तथा सुशासन समितिमा रामहरि खतिवडा, अर्थ समितिमा सन्तोष चालिसे र कृषि सहकारी तथा प्राकृतिक स्रोत समिति आरजु राणा देउवा निर्विरोध निर्वाचित भएका हुन्। त्यसैगरी एमालेबाट सार्वजनिक लेखा समितिमा ऋषिकेश पोखरेल र महिला तथा सामाजिक मामिला समितिको सभापतिमा किरणकुमार साह सर्वसम्मत चयन भए। त्यस्तै कानुन, न्याय तथा मानवअधिकार समितिमा माओवादी केन्द्रकी विमला सुवेदी, पूर्वाधार विकास समितिमा राप्रपाका दीपकबहादुर सिंह, शिक्षा, स्वास्थ्य तथा सूचना प्रविधि समितिमा एसका भानुभक्त जोशी, अन्तर्राष्ट्रिय सम्बन्ध र पर्यटन समितिमा जसपाका राजकिशोर यादव र उद्योग तथा वाणिज्य र श्रम तथा उपभोक्ता हित समितिमा जनमत पार्टीका अब्दुल खान निर्विरोध निर्वाचित भएका थिए।"
रेसुंगा विमानस्थलबाट दुई महिनापछि पुनः हवाई उडान हुने,गुल्मी : गुल्मीको रेसुंगा विमानस्थलमा दुई महिनापछि पुनः हवाई उडान हुने भएको छ। गत वैशाखको अन्तिम सातादेखि नेपाल एयरलाइन्सले नियमित उडान सुरु गरे पनि मौसम प्रतिकुलताका कारण दुई महिनादेखि उडान रोकिएको थियो। एयरलाइन्सको प्रत्येक हप्ताको बुधबार र शुक्रबार उड्ने समय तालिका छ। तर आउँदो शुक्रबारदेखि नेपाल एयरलाइन्सले उडान भर्ने भएसँगै अनलाइन टिकट बुकिङ खुला गरेको छ। प्रत्येक हप्ता दुई दिन काठमाडौंबाट गुल्मीका लागि बिहान साढे ६ र रेसुंगा विमानस्थलबाट पौने ८ बजे उडान गर्ने समय तालिका छ। शुक्रबारका लागि काठमाडौंबाट गुल्मीको केही टिकट बुकिङ भइसकेको छ। काठमाडौंदेखि गुल्मीका लागि ६ हजार ५ सय र गुल्मीदेखि काठमाडौंका लागि ६ हजार ३ सय रुपैयाँ भाडादर कायम गरिएको रेसुंगा नगरपालिकाका सूचना प्रविधि अधिकृत सुरेश खनालले जानकारी दिए। प्रत्येक उडानमा यात्रुको संख्या ९ नपुगेमा बाँकी यात्रुको टिकट शुल्क बेहोर्ने गरी नेपाल एयरलाइन्ससँग सम्झौता भएको रेसुंगा नगरपालिकाका सूचना प्रविधि अधिकृत खनालले बताए। पछिल्लो समय शुक्रबार मात्रै उडान हुने भएको छ। यात्रुको चाप बढेमा शुक्रबार समेत उडान भर्ने रेसुंगा नगरपालिकाले जनाएको छ। नियमित उडान हुँदा यात्रुको चाप बढेसँगै सवारीमा गर्ने नागरिकको दुःखको यात्रा समेत टरेको थियो। रेसुंगा विमानस्थलमा विमान उडानका लागि बिहानी समय उपयुक्त मानिएको छ। रेसुंगा विमानस्थलबाट पछिल्लो पटक गत ६ असार बुधबार काठमाडौंबाट गुल्मीका लागि उडान भरे पनि मौसम खराबको कारण बीच बाटोबाटै काठमाडौं फर्किएको थियो। त्यसपछि रेसुंगा विमानस्थलबाट उडान हुन सकेको थिएन।
झापा गाउँपालिकाबाट ब्राउन सुगरसहित दुई जना पक्राउ,"झापा : झापा गाउँपालिका पछिल्लो समय प्रतिबन्धित लागूऔषध ब्राउन सुगर ओसारपसार गर्ने ट्रान्जिट पोइन्ट बन्दै गइरहेको छ। भारतको बिहारसँग सिमाना जोडिएको यस गाउँपालिकाबाट दिनहुँजसो ब्राउन सुगर प्रयोगकर्ता र कारोबारी पक्राउ पर्न थालेका छन्। यसैक्रममा बुधवार साँझ सशस्त्र प्रहरी बल बोर्डर आउट पोस्ट टाघनडुब्बाका इन्स्पेक्टर दीपेन्द्रमणि राईको कमान्डमा खटिएको सशस्त्रको टोलीले ब्राउन सुगरसहित दुई युवकलाई पक्राउ गरेको छ। पक्राउ पर्नेहरूमा बिर्तामोड नगरपालिका १ का २७ वर्षीय निश्चल सुवेदी र झापा गाउँपालिका २ स्थित कुवाडीका १९ वर्षीय शिव कामती रहेको सशस्त्र प्रहरीले जनाएको छ। को ३४ प ७८७६ नम्बरको मोटरसाइकलमा सवार उनीहरूमाथि शंका लागेर सशस्त्र प्रहरीले चेकजाँच गर्दा २ ग्राम ब्राउन सुगर जस्तो देखिने लिसाइलो पदार्थ बरामद गरेको थियो। पक्राउ परेका दुवै जनालाई आवश्यक कारबाहीका लागि नेपाल प्रहरीलाई बुझाइएको जनाइएको छ। गत आइतबार मात्र सशस्त्र प्रहरीले झापा १ स्थित बेलायतीवारि सीमा इलाकाबाट ५० ग्राम लागूऔषध ब्राउन सुगरसहित तीन जनालाई पक्राउ गरेको थियो। पक्राउ पर्नेहरूमा मोरङ जिल्ला उर्लाबारी नगरपालिका७ का २७ वर्षीय विनोद लिम्बू, सोही नगरपालिका१० का २६ वर्षीय सुरेश धिमाल र झापा गौरादह नगरपालिका४ का २५ वर्षीय सन्देश लिम्बू रहेका थिए।"
प्रधानमन्त्रीसँग भुटानी शरणार्थीको अधिकार रक्षाका लागि आग्रह,"काठमाडौं : प्रधानमन्त्री पुष्पकमल दाहाल प्रचण्ड सँग भुटानबाट लखेटिएका नेपाली भाषी र पितृभूमि नेपालमा शरणार्थी बनाइएकाको समस्याको मानवीय समाधानका लागि आवश्यक पहल गरिदिन आग्रह गरिएको छ। भुटानमा जन्मिएका नेपाली मूलका अमेरिकी युवा व्यवसायीको सम्मिलित संस्था इन्ट्रा नेसनल वेलफेयर एण्ड सपोर्ट फाउन्डेसन अफ अमेरिकाले प्रधानमन्त्री दाहाललाई आज प्रधानमन्त्री निवास बालुवाटारमा भेटेर भुटानी शरणार्थीको समस्याको समाधान गर्न माग गर्दै ज्ञापनपत्र बुझाएको हो। सो फाउन्डेसनका अध्यक्ष डिल्ली अधिकारीको संयोजकत्वमा गएको समूहले भुटान फर्किन चाहने, नेपालमा बस्न चाहने वा तेस्रो देशमा पुनर्वासमा जान चाहने शरणार्थीको मानवअधिकारको रक्षा गरी उनीहरुको चाहनाबमोजिमको व्यवस्थापन गर्न नेपाल सरकारसँग अनुरोध गरेको हो। सो ज्ञापनपत्रमा भनिएको छ, 'भाषा रहे संस्कृति रहन्छ, संस्कृति रहे पहिचान रहन्छ र पहिचान रहे जातिको परिचय रहन्छ भन्ने मान्यता बोक्ने पितृभूमि नेपाल भएका र नेपालको सरकारसँग सम्झौता गरी भुटानमा गई बसोबास गर्दै आएका पितृभूमि नेपाल भएका नेपाली भाषी समुदायलाई नेपाली भाषा, संस्कार र संस्कृति अंगालेकै कारण भुटान सरकारले निर्मम दमन र सर्वस्वहरण गरी भुटानबाट लखेटेको र अझै नेपालमा आठ हजार शरणार्थी रोग र अभावबाट ग्रसित भई जेल सरहको कठोर जीवन बिताइरहेका छन्।' अमानवीय तरिकाले ट्रकमा मेची नदीको पुलमा ल्याएर छोडिएका विस्थापित झण्डै ३४ वर्षदेखि शरणार्थीका रुपमा नेपाल सरकारलगायत कुनै पनि दातृ निकायको उचित र आवश्यक सहयोगबिना नै जीवन मरणको दोसाँधमा रहेकाले उनीहरूको उचित व्यवस्थापनको माग सो ज्ञापनपत्रमा गरिएको छ। यसरी लाखौँ शरणार्थीमध्ये अधिकांश तेस्रो देशमा पुनर्वास भएका र प्राविधिक कारणले यसरी जान नसकेका र नचाहेका एवं जबर्जस्ती आफ्नै पितृथलोमा अनागरिक बन्न बाध्य बनाइएकाको समस्या झन बढ्दै गएकाले उनीहरूको यो अवस्थाप्रति छिट्टै ध्यान दिन सो ज्ञापनपत्रमार्फत नेपाल सरकारको ध्यानाकर्षण गराइएको हो। तेस्रो मुलुकमा पुनःस्थापनामा जाने प्रक्रियामा रहेका र केही भुटान नै फर्किन वा नेपालमा नै बसोबास गर्न चाहेका शरणार्थीको समस्या समाधानका लागि नेपाल सरकारले कार्यदल बनाएकामा सो कार्यदलको प्रतिवेदनका आधारमा समस्या समाधान गर्ने कुरामा नेपाल सरकारले ध्यान दिनुपर्ने सो ज्ञापनपत्रमा जनाइएको छ। वास्तविक नेपाली भाषी भुटानी शरणार्थीको यो अवस्था रहेको तर नक्कली भुटानी खडा गरी पहुँचका आधारमा वास्तविक शरणार्थीलाई ओझेलमा पार्ने गरी प्रयास भएको भन्दै सो ज्ञापनपत्रमा समस्या समाधानका लागि आग्रह गरिएको छ। त्यस अवसरमा प्रधानमन्त्री दाहालले उक्त फाउन्डेसनले संसारभरका नेपालीलाई सांस्कृतिक एकताको सूत्रमा जोड्न गरेको योगदानको प्रशंसा गर्नुभएको थियो। सो फाउन्डेसनको आयोजनामा हालै नेपालमा सर्वाधिक पुरस्कार राशिका मेरो भ्वाइस युनिभर्स र मेरो डान्स युनिभर्स प्रतियोगिता सम्पन्न भएका छन्। त्यस अवसरमा प्रधानमन्त्रीसँग फाउन्डेसनका अध्यक्ष डिल्ली अधिकारीसहितको समूहले संसारभर रहेका नेपाली भाषी नागरिकलाई नेपाली राष्ट्रिय परिचयपत्र प्रदान गर्न आग्रह गरेको थियो।"
सप्तकोसीले घर बगाएपश्चात् पीडित परिवारको विचल्ली,"धरान : सप्तकोसी नदीमा आएको बाढीले घर बगाएपश्चात् सुनसरीको बराहक्षेत्र नगरपालिकाका६ को श्रीलंका टापुका घर परिवारको बिचल्ली भएको छ। कोसीमा आएको बाढीका कारण चार दिनदेखि विस्थापित भएका उनीहरूको पुनः स्थापनामा कसैले चासो देखाएका छैनन्। सप्तकोसी नदीमा आएको बाढी श्रीलंका टापुको मानव बस्तीमा पसेपछि श्रीलंका टापुको चिलैया टोलका विश्वनाथ उराँउ, अजमलाल उराँउ, कलदेवी उराँउ कालुदेवी उराँउ, नुनु उराँउ र रिजाल उराँउको घर र खेतीयोग्य जमिन बगाएको स्थानीय सन्तोष चन्द्रबंसीले बताएका छन्। उनले बाढीका कारण यहाँका अन्य ३२ घर परिवार बाढीको उच्च जोखिममा बताएका छन्। बाढीबाट विस्थापितहरूलाई साविकको स्थानबाट एक किलोमिटर पश्चिमतर्फको खाली जग्गामा सारिएको छ। घरमा भएका सबै सामग्रीहरू बगाएका कारण विस्थापित परिवारको जीवनयापनमा समस्या भएको छ। बाढीबाट विस्थापित भएका अजमलाल उराँवले सप्तकोसीले घर खेत बगाएका कारण १० जनाको परिवारको बिचल्ली भएको बताए। उनले घरमा भएको अन्नपात र खेतमा पोकका मकै थन्क्याउन नपाई बाढीले बगाएको बताए। भारत सरकारले कोसी सम्झौता अनुसार तटबन्ध निर्माण नगरेका कारण सप्तकोसीले पश्चिम तर्फको २ किलोमिटर चौडाई र १० किलोमिटर लम्बाई क्षेत्रफलको मानव बस्ती र खेतीयोग्य जमिन कटान गरेको अर्का स्थानीय पाण्डव राजबंसीले बताए। उनले बर्सेनि कोसीको बाढी पश्चिमतर्फ फर्किएपश्चात यहाँका ५ सयभन्दा बढी घरपरिवार विस्थापित हुने अबस्थामा पुगेको बताए। गत साल पनि चिलैया टोलका ६० घर मा बाढीले कटान गरेका कारण यहाँबाट विस्थापित हुनुपरेको अर्का स्थानीय ध्रुव राईले बताए। उनले सप्तकोसीको पश्चिमतर्फ तटबन्द निर्माण गरी श्रीलंका टापुका बासिन्दाको जीउधनको सुरक्षा गर्न माग गरेका छन्।"
"झापाको कचनकवलमा शिक्षक छनौटको परीक्षा स्थगित, छानबिन हुँदै","झापा : कचनकवल गाउँपालिकाले आधारभूत तह (निजी) शिक्षक छनौटको लिखित परीक्षा स्थगित गरेको छ। गाउँपालिकाले मंगलबार लिएको पहिलो पत्र वस्तुगततर्फको परीक्षाको उत्तर एक दिनअघि नै भेटिएपछि शिक्षक छनौट परीक्षाका बारेमा प्रश्न उठेको थियो। परीक्षार्थीले ती उत्तर सार्वजनिक गरेपछि सामाजिक सञ्जालमा समेत बहस सुरु भएको छ। सो विषयमा राष्ट्रिय स्वतन्त्र पार्टी कचनकवलले बुधबार गाउँपालिकालाई ध्यानाकर्षण गराउँदै अध्यक्ष कालेन्द्रप्रसाद सिंह राजवंशीलाई ज्ञापनपत्र समेत बुझाइसकेको छ। शिक्षक छनौट परीक्षाका बारेमा सवाल उठेसँगै घटनाको सत्यतथ्य छानबिनका लागि बुधबार लिने भनिएको विषयगततर्फको परीक्षा स्थगन गरिएको गाउँपालिका अध्यक्ष राजवंशीले बताए। परीक्षाका बारेमा विभिन्न कुरा बाहिर आएपछि त्यसबारे परीक्षा समितिलाई बोलाएर तत्काल छलफल गरेका थियौँ, अध्यक्ष राजवंशीले भने, घटनाको सत्यतथ्य बुझ्न परीक्षा केही दिनलाई सारेका छौँ, प्रमाणसहित कुरा आएको खण्डमा लिइएको परीक्षा रद्द हुन्छ। गाउँपालिकाले मंगलबार लिएको परीक्षामा ३९ जना परीक्षार्थी सहभागी भएका थिए। जसमध्ये १५ जना विषयगत परीक्षाका लागि छनौट भएका छन्। गाउँपालिकाले छनौट भएका परीक्षार्थीको नामावली समेत सार्वजनिक गरिसकेको छ। होटेलमा बसेर आर्थिक लेनदेन गरी परीक्षामा सोधिने प्रश्नको उत्तर लेखेर दिएको भन्ने कुरा प्रमाणसहित गाउँपालिकामा ल्याउनु पर्यो। कसैले भनेको भरमा सामाजिक सञ्जालमा निरादर हल्ला फैलाउनु उचित होइन, अध्यक्ष राजवंशीले भने, प्रमाणसहित आएमा सम्बन्धित व्यक्तिलाई कारबाहीसँगै पुनः परीक्षा लिन्छौँ। एक दिनअघि उत्तर सार्वजनिक भएको कुरा बाहिर आएको सुनेको उनले बताए। उनले भने, उत्तर नै बाहिर आइसकेपछि परीक्षा लिने दिन किन कुरा उठेन, परीक्षार्थीले किन परीक्षा बहिष्कार गरेनन्। पहिलो चरणको परीक्षा भएर परीक्षार्थीको नामावली समेत प्रकाशन भएपछि मात्र कुरा बाहिर ल्याउनु दुःखद भएको उनले बताए। परीक्षा सञ्चालनका लागि शिक्षा शाखा प्रमुख, प्रशासनको कर्मचारी र विषय विज्ञ समितिमा रहने व्यवस्था छ। कचनकवलको अहिलेसम्मका सबै परीक्षाहरूमा विज्ञका रुपमा डिल्ली पोखरेलले नै काम गरेको जनाइएको छ। यता विज्ञ पोखरेलले परीक्षाको उत्तर चुहावट भएको घटना निरादर भएको बताउँछन्। यो हल्ला मात्रै हो, यसमा कुनै प्रकारको त्रुटी भएको छैन, उनले भने।"
बेपत्ता पारिएका व्यक्तिको अवस्था सार्वजनिक गर्न आग्रह,"काठमाडौं : राष्ट्रिय मानवअधिकार आयोगले बेपत्ता पारिएका व्यक्तिका सम्बन्धमा यस आयोगबाट भएका सिफारिस कार्यान्वयन गर्न तथा बेपत्ता पारिएका व्यक्तिको अवस्था सार्वजनिक सरकारसँग आग्रह गरेको छ। सर्वोच्च अदालतको फैसला, आयोगको सुझाव र अन्तर्राष्ट्रिय मान्यताअनुरुप हुने गरी ऐन संशोधन गरी पीडितलाई न्याय तथा परिपूरणको सुनिश्चितता गर्न आयोगले सरकारलाई आग्रह गरेको हो। आयोगका प्रवक्ता डा टीकाराम पोखरेलले आज जारी गरेको प्रेस विज्ञप्तिमा द्वन्द्वपीडित र मानवअधिकारसम्बन्धी कार्य गर्ने संघसंस्था लगायतले अन्तर्राष्ट्रिय मान्यताअनुरुप संक्रमणकालीन न्यायसम्बन्धी ऐन संशोधन गरी पीडितलाई न्याय दिन माग गरिएको छ। विस्तृत शान्ति सम्झौताको १७ वर्ष पूरा हुँदासमेत नेपालमा दश वर्षसम्म चलेको सशस्त्र द्वन्द्वकालमा बलपूर्वक बेपत्ता पारिएका व्यक्तिको अवस्था सार्वजनिक हुन नसकेको एवं पीडितले न्याय प्राप्त गर्नसकेका छैनन्। बेपत्ता पारिएका व्यक्तिका सम्बन्धमा आयोगमा परेका उजुरीमा आयोगले छानबिन र शवोत्खननसमेत गरी दोषीलाई कारबाही, पीडित परिवारलाई क्षतिपूर्ति र बेपत्ता भएका व्यक्तिको अवस्था सार्वजनिक गर्नका लागि सरकारलाई हालसम्म एक सय ८६ वटा सिफारिस गरेको छ। आयोगमा अझै आठ सय २१ वटा उजुरी विचाराधीन छन् तर आयोगका सिफारिसको कार्यान्वयन अवस्था भने अत्यन्तै न्यून रहेको छ। संक्रमणकालीन न्यायको सम्बन्धमा चासो राख्दै आयोगले बेपत्ता पारिएका व्यक्तिको छानबिन आयोग र सत्य निरुपण तथा मेलमिलाप आयोगका पदाधिकारीसँग विभिन्न समयमा भेटघाट, छलफल तथा कर्मचारीलाई क्षमता अभिवृद्धि गराउने कार्य गर्दै आइरहेको छ। तत्कालीन नेकपा (माओवादी) र नेपाल सरकारबीच २०६३ मङ्सिर ५ गते भएको विस्तृत शान्ति सम्झौतामा द्वन्द्वकालमा बेपत्ता पारिएका व्यक्तिको अवस्था सार्वजनिक गर्ने भनी उल्लेख भए पनि हालसम्म स्थिति सार्वजनिक नहुँदा पीडित परिवार मनोवैज्ञानिक पीडाबाट गुज्रिनुपरेको अवस्था छ। यस्तै, पीडित परिवारको सत्यतथ्य जान्न पाउने अधिकार, सांस्कृतिक अधिकार र राहत तथा क्षतिपूर्तिको अधिकारसमेत उल्लंघन भएको छ। विस्तृत शान्ति सम्झौतामा उल्लेख भएबमोजिम संक्रमणकालीन न्यायसम्बन्धी आयोग पटकपटक गठन भए पनि ती आयोगबाट कार्य पूर्ण नहुँदै समयावधि समाप्त हुने अवस्था एवं कानुनी अपर्याप्तताका कारण न्याय प्राप्त गर्न नसकेको गुनासो पीडितले गर्दै आएका छन्।"
अर्घाखाँचीमा घरमै पुगेर अपांग भएका सुनारलाई नागरिकता प्रदान,"सन्धिखर्क : अर्घाखाँचीको भुमिकास्थान नगरपालिका ८ च्युरामाटीका शारीरिक तथा मानसिक अपांग सुभाष सुनारलाई घरमै पुगेर नागरिकता प्रदान गरिएको छ। नागरिकता लिनका लागि सन्धिखर्क आउन शारीरिक तथा आर्थिक अवस्थाले नसक्ने थाहा पाएपछि अर्घाखाँची जिल्लाका प्रमुख जिल्ला अधिकारी कमलराज ढकालले अपांगता भएका २६ वर्षीय सुनारको घरमै नागरिकता प्रदान गरेका हुन्। शारीरिक तथा मानसिक कमजोर भएका सुभाष बोल्न तथा हिँड्डुल गर्न सक्दैनथे। आमा गुमाएका सुभाषका पिता लालबहादुर पनि प्यारालाइसेसबाट पीडित छन्। जेठी श्रीमती गुमाई कान्छी श्रीमती ल्याएका लालबहादुर आफू अपांग त छँदै छन्, कान्छी श्रीमती पनि सुस्त मनस्थितिकी छन्। शारीरिक तथा मानसिक अवस्था कमजोर रहेका सुनारलाई नागरिकता लिन जिल्ला प्रशासन कार्यालयमा आउन समस्या हुने भएपछि उनको घरमै पुगेर नागरिकता प्रदान गरेको प्रजिअ ढकालले बताए। जीर्ण बनेको गोठ जस्तै घरमा बसेको उक्त परिवार हाल साहाराविहिन रहेको वडा अध्यक्ष राजकुमार श्रेष्ठले बताए। अपांगहरुको लागि राज्यले दिने सामाजिक सुरक्षा भत्ताको लागि पनि नागरिकता अनिवार्य हुन्छ। अब अपांग परिचय पत्र बनाउन पनि नागरिकता भएपछि सहज हुने भएको छ।"
जनकपुरका विद्यालयहरू नेपालपाकिस्तानबीचको खेल हेर्न आधा दिन बिदा,"जनकपुरधाम : जनकपुरधाम उपमहानगरपालिकाले नेपाल र पाकिस्तान बीचको खेललाई मध्यनजर गरी सबै शैक्षिक संस्थाहरूमा आधा दिन बिदा गने निर्णय गरेको हो। एसिया कपलाई मध्यनजर गरी बुधबार दिउँसो देखि शैक्षिक संस्थामा बिदा दिने निर्णय गरेको छ। एसिया कप अन्तर्गत बुधबार भइरहेको नेपाली टिमको हौसला बढाउन र विद्यार्थीहरूमा खेलप्रति ऊर्जावान भावना जागृत गर्न दिउँसो २ बजेपछि कुनै पनि कक्षा सञ्चालन नगरी बिदाको निर्णय गरेको हो। सामुदायिक तथा संस्थागत विद्यालयहरूमा बिदा दिने निर्णय भएको शिक्षा शाखाका प्रमुख मेहीलाल यादवले जानकारी दिए। सुचनामा 'पाकिस्तानसँग एसिया कपको पहिलो खेल ३ बजेदेखि खेलिने भएकाले हाम्रो गौरवशाली टिमको हौसला बढाउन र विद्यार्थीहरूमा खेलप्रति उर्जावान भावना जागृत गराउनका निम्ति आज मिति २०८०५ १३ गतेका दिन २ बजेपछि कुनै पनि क्लास सञ्चालन नगरी बिदा गरिदिनहुन आदेशाअनुसार अनुरोध छ', भनिएको छ ।"
स्रोत नखुलेको २५ लाख नेपाली रुपैयाँसहित भारतीय पक्राउ,ढल्केवर : स्रोत नखुलेको २५ लाख रुपैयाँसहित महोत्तरी प्रहरीले एक जना भारतीयलाई पक्राउ गरेको छ। स्रोत नखुलेको २५ लाख १० हजार नेपाली रुपैयाँसहित भारतको बिहार राज्य जिल्ला सितामढी ग्रामपंचायत बेला मचपकौनी बस्ने ३७ वर्षीय विनय साहलाई पक्राउ गरिएको जिल्ला प्रहरी कार्यालय महोत्तरीले जनाएको छ। मंगलबार दिउँसो मनराशिस्वा नगरपालिका३ स्थित सुनौल ग्रामीण सडक खण्डमा विशेष सुराकीका आधारमा जिल्ला प्रहरी कार्यालय र प्रहरी चौकी इटहर्वाकट्टीबाट संयुक्त रुपमा खटिएको प्रहरी टोलीले चेकजाँच गर्ने क्रममा साहलाई नियन्त्रणमा लिएको महोत्तरीका प्रहरी प्रवक्ता एवं प्रहरी नायव उपरीक्षक दिलीपकुमार गिरीले जानकारी दिए। उनका अनुसार साहले चलाई आउँदै गरेको बिआर ३० एस ८५८९ नम्बरको मोटरसाइकलको सिटमुनि लुकाई छिपाई राखेको अवस्थामा रकम बरामद गरिएको हो। बरामद गरिएको रकमसहित पुरुषलाई आवश्यक कारबाहीका लागि जलेश्वगर भन्सार कार्यालय मलिवारा पठाउने प्रक्रिया भइरहेको जिल्ला प्रहरी कार्यालयले जनाएको छ। दुई दिनअघि मात्रै महोत्तरी प्रहरीले २६ लाख २० हजार रुपैयाँसहित अर्का एक भारतीय नागरिकलाई पक्राउ गरेको थियो।
विमानस्थलबाट सुन तस्करी प्रकरण: थप एक जना पक्राउ,"काठमाडौं : त्रिभुवन विमानस्थलबाट भन्सार पास भएर बाहिरिएको ६० किलो ७१६ ग्राम सुन तस्करीमा संलग्न देखिएपछि पाल्पा जुठापौवा घर भएका गणेश पौडेल पक्राउ परेका छन्। नेपाल प्रहरीको केन्द्रीय अनुसन्धान ब्यूरो सीआइवीको टोलीले उनलाई काठमाडौंबाट पक्राउ गरेको हो। सीआईबी श्रोतका अनुसार सुन प्रकरणको अनुसन्धानका क्रममा भन्सार पास गराउन पौडेलको सहभागिता देखिएको छ। उनीसँगै यस प्रकरणमा पक्राउ पर्नेको संख्या २४ पुगेको छ। हङकङबाट रेडी ट्रेड प्रालिका नाममा तस्करी गरेर ल्याएको सुन त्रिभुवन विमानस्थल भन्सार गेट बाहिरबाट गत साउन ३ गते बरामद भएको हो। राजस्व अनुसन्धान विभाग र सशस्त्र प्रहरीको टोलीले उक्त सुन फेला पारेको थियो। मोटरसाइकल र स्कुटरको ब्रेक प्याडमा लुकाएर काठमाडौं ल्याइएको सुन प्रकरणमा चिनियाँ नागरिकको मुख्य भूमिका भएको बुझिएको छ। सीआईबी स्रोतका अनुसार यस प्रकरणको थप अनुसन्धान गर्नका लागि सीआईबीका एसएसपी दिनेश आर्चाय हङकङ गएका छन्। हङकङबाट सुन पठाउने गिरोहबारे थप अनुसन्धान गर्न प्रहरीले इन्टरपोलसँग सहयोग माग्दै पत्र पठाएको थियो। सुन प्रकरणमा अहिलेसम्म पक्राउ पर्नेहरूमा बेल्जीयम नागरिक दावा छिरिङ, टीयान मि, वेन तोङ, डीङ सेग्फा, लीनेङकाई, याओ पुचेङ, ली वेन सुङ र गणेश पौडेल, राम कुमार भुजेल, दिलीप भुजेल, हर्कराज राई, थाप्तेन छिरिङ, राजेन्द्र राई, अशोक लामा, जीक्वाङ लिन, राजन श्रेष्ठ, पुष्करराज भट्ट, कृष्ण श्रेष्ठ, यादव पराजुली, सुदर्शन गौतम, सन्तोष चन्द, कुमार ढकाल, सरोज श्रेष्ठ, सुरेन्द्र तामाङ, रहेका छन्।"
आफ्नै शरीरमा आगो लगाउँदा एक महिला घाइते,नवलपरासी : नवलपरासी (बर्दघाट सुस्तापूर्व)को गैँडाकोटमा एक महिलाले आफ्नै शरीरमा आगो लगाएकी छन्। आज दिउँसो करिब ३ बजे चितवन घर भई गैँडाकोट२ एसपिएम चोक नजिक डेरामा बस्दै आएकी २३ वर्षीया कञ्चन कुमालले शरीरमा आगो लगाएको जिल्ला प्रहरी कार्यालय नवलपरासी (बर्दघाट सुस्तापूर्व) का प्रहरी नायब उपरीक्षक बेदबहादुर पौडेलले बताए। श्रीमान्सँग सामान्य झैझगडा हुँदा आफ्नै कोठामा भित्रबाट चुकुल लगाई शरीरमा पेट्रोल छर्की आगो लगाई घाइते भएको पौडेलले बताए। उनको अनुहारलगायत शरीरको माथिल्लो भाग जलेको प्रहरीले जनाएको छ। घाइते कुमालको भरतपुर अस्पतालमा उपचार भइरहेको छ। प्रहरीले घटनाका विषयमा अनुसन्धान गरिरहेको प्रहरी नायब उपरीक्षक पौडेलले बताए।
बागमतीका मुख्यमन्त्रीले गरे मन्त्रीहरूसँग कार्यसम्पादन सम्झौता,"हेटौंडा : बागमती प्रदेश सरकारका मुख्यमन्त्री शालिकराम जम्कट्टेलले प्रदेशका मन्त्रीहरूसँग करार सम्झौता गरेका छन्। मुख्यमन्त्री जम्कट्टेलले प्रदेश सरकारका नौं जना मन्त्रीसँग बुधबार कार्यसम्पादन करार सम्झौता गरेका हुन्। प्रदेश सरकारका १२ जना मन्त्रीमध्ये कार्य व्यस्तताले हेटौंडा बाहिर रहेका तीन जना मन्त्रीसँग भने केही समयपछि कार्यसम्पादन करार सम्झौता हुने मुख्यमन्त्री तथा मन्त्रिपरिषदको कार्यालयले जनाएको छ। प्रत्येक मन्त्रीसँग छुट्टा छुट्टै कार्यसम्पादन करार सम्झौता गर्दै मुख्यमन्त्री जम्कट्टेलले सम्बन्धित मन्त्रालयले चालू आर्थिक वर्षभित्र गर्नुपर्ने महत्वपूर्ण काम र त्यसको अवधि उल्लेख गरेका छन्। कार्यसम्पादन करार सम्झौतामा कात्तिक महिनाभित्र सबै योजनाको काम अघि बढाउनुपर्ने, छ महिनाभित्र प्रगति विवरण सार्वजनिक गरी मुख्यमन्त्री कार्यालयमा बुझाउनुपर्ने उल्लेख छ। कार्यसम्पादन करार सम्झौतापछि मन्त्रालयहरूले गरेको काम र प्रगति समयमा भए नभएको मुख्यमन्त्रीले अनलाइन माध्यमबाट प्रत्यक्ष निगरानी गर्नेगरी व्यवस्था मिलाइएको मुख्यमन्त्री जम्कट्टेलले बताए। मुख्यमन्त्री जम्कट्टेलले आर्थिक मामिला तथा योजना मन्त्री बहादुर सिंह लामा, आन्तरिक मामिला तथा कानुनमन्त्री गंगा नारायण श्रेष्ठ, सामाजिक विकास मन्त्री कुमारी लामा, भौतिक पूर्वाधार विकास मन्त्री युवराज दुलालसँग कार्यसम्पादन करार सम्झौता गरेका हुन्। त्यस्तै स्वास्थ्य मन्त्री उत्तम जोशी, वन तथा वातावरण मन्त्री मसिना खड्का, संस्कृति पर्यटन तथा सहकारी मन्त्री पुकार महर्जन र उद्योग, वाणिज्य, भूमि तथा सामान्य प्रशासन मन्त्री रामकृष्ण चित्रकारसँग पनि कार्यसम्पादन करार सम्झौता गरिएको छ। ऊर्जा सिँचाइ तथा जलस्रोत मन्त्री तीर्थ लामा,कृषि तथा पशुपन्छी विकास मन्त्री डा राजेन्द्रमान श्रेष्ठ र श्रम रोजगार तथा यातायात मन्त्री लक्ष्मण लम्सालसँग भने केही समयपछि कार्यसम्पादन करार सम्झौता गरिने मुख्यमन्त्री तथा मन्त्रिपरिषद कार्यालयले जनाएको छ।"
११ विद्यालयलाई फर्निचर हस्तान्तरण,"नुवाकोट : नुवाकोटको ११ वटा विद्यालयलाई फर्निचर हस्तान्तरण गरिएको छ। अध्ययन अध्यापनमा सहयोग पुर्याउनका लागि तारकेश्वर गाउँपालिकाले आफ्नो क्षेत्रभित्रका विद्यालयलाई सामग्री हस्तान्तरण गरेको हो। जसमा ११ थान दराज, अफिस कुर्सी ११ थान, अफिस टेबुल ११ थान र लो टेबल ५५ थान रहेका छन्।"
एमाले नेताहरु जनकपुरमा,सिरहाको सर्रे अम्बासमा हुने पार्टीको सचिवालयको बैठकमा भाग लिन जाने क्रममा बुद्ध एयरको जहाज प्राविधिक कारणले जनकपुरमा अवतरण हुन नसकी काठमाडौँ फर्किएपछि उनीहरुलाई पुनः अर्को जहाजबाट जनकपुर पुर्याइएको हो। काठमाडौं : नेकपा (एमाले)का शीर्ष नेताहरु जनकपुर पुगेका छन्। सिरहाको सर्रे अम्बासमा हुने पार्टीको सचिवालयको बैठकमा भाग लिन जाने क्रममा बुद्ध एयरको जहाज प्राविधिक कारणले जनकपुरमा अवतरण हुन नसकी काठमाडौँ फर्किएपछि उनीहरुलाई पुनः अर्को जहाजबाट जनकपुर पुर्याइएको हो। एमालेका वरिष्ठ उपाध्यक्ष ईश्वर पोखरेलसहितका नेताहरु चढेको पहिलो जहाज प्राविधिक समस्याका कारण काठमाडौँ फर्किएको थियो। एमालेका अध्यक्ष केपी शर्मा ओलीसहित अन्य केही नेता विराटनगर हुँदै सिरहा जाँदै छन्। एमालेले तत्कालीन नेकपा (माले) को २०४७ सालमा चौँथो महाधिवशेन भएको उक्त स्थलमा यही भदौ ९ गते सचिवालयको बैठक राखेकामा वर्षाका कारण आजका लागि सारेको थियो।
पाल्पाको जार्तेमा पहिरोले स्कारपियो पुरियो,पाल्पा : तानसेन तम्घास सहायक राजमार्गको पाल्पा जोर्तेमा ढुङ्गासहितको पहिरोले स्कारपियो गाडी पुरिएको छ । तम्घासबाट बुटवलतर्फ जाँदै गरेको लु १ ज ४६०० नम्बरको जिप बिहान सवा ८ बजे पहिरोमा पुरिएको हो । प्रहरी र स्थानीयबासीले तत्काल ४ जना घाइतेलाई थप उपचारको लागि मिशन अस्पताल तर्फ पठाएको र अन्य घाइतेहरुको पहिरो र ढुङ्गाले च्यापिएको अवस्थामा रहेकोले उद्धार कार्य चलिरहेको जिल्ला प्रहरी कार्यालय पाल्पाका सूचना अधिकारी विरेन्द्र थापाले जानकारी दिए । तम्घासबाट ८ जना यात्रु लिएर बुटवल तर्फ आउँदै गरेको गाडी रहेको प्रारम्भिक जानकारी आएको उनले बताए । घटनामा उद्धार कार्य चलिरहेको प्रहरीले जनाएको छ।
८३ वर्षीया वृद्धा झुण्डिएको अवस्थामा फेला,डडेल्धुरा : डडेल्धुराको आलिताल गाउँपालिकामा एक वृद्धा झुण्डिएको अवस्थामा फेला परेका छन् । वडा नम्बर ८ मौरी बस्ने जस्मादेवी कुँवर झुण्डिएको अवस्थामा फेला परेकी हुन् । प्रहरी निरीक्षक गगन सिंह भाटका अनुसार रामबहादुर कुंवरका८३ वर्षकी आमा जस्मादेवि घर नजिकै झुण्डिएको अवस्थामा फेला परेको बताए । झुण्डिएको अवस्थामा फेला परेकी कुँवरको मानसिक अवस्थामा पनि समस्या रहेको प्रहरीले जनाएको छ । कुँवरलाई अहिले पोष्टमार्टम लागि जोगबुडा अस्पताल लगिएको छ । घटनाको बारेमा प्रहरीले अनुसन्धान गरिरहेको उनको भनाई छ ।
पाल्पा दुर्घटना : मृतक ३ जनाकै सनाखत,"तानसेन तम्घास सहायक राजमार्गको रिव्दिकोट गाउँपालिका२ जोर्तेमा ढुङ्गासहितको पहिरोले रुरु रेसुङ्गा यातायात प्रालिको लु १ ज ४६०० नम्बरको स्कारपियो गाडी पुरिंदा ३ जनाको घटनास्थमै मृत्यु भएको हो। पाल्पा : पाल्पाको जोर्तेमा पहिरोले स्कारपियो पुरिंदा ३ जनाको मृत्य भएको छ भने अन्य ८ जना घाइते भएका छन्। तानसेन तम्घास सहायक राजमार्गको रिव्दिकोट गाउँपालिका२ जोर्तेमा ढुङ्गासहितको पहिरोले रुरु रेसुङ्गा यातायात प्रालिको लु १ ज ४६०० नम्बरको स्कारपियो गाडी पुरिंदा ३ जनाको घटनास्थमै मृत्यु भएको हो। मृत्यु हुनेमा रेसुङ्गा नगरपालिका७ की ५० वर्षीया मनाकला चुदारा, जिल्ला प्रहरी कार्यालय गुल्मीमा कार्यरत अन्दाजी ३२ वर्षीय तानसेन पाल्पाका प्रहरी सहायक हवलदार यमबहादुर गोदार र पोखरा महानगरपालिका२५ का विनोद तिम्सीना रहेका जिल्ला प्रहरी कार्यालय पाल्पाका सूचना अधिकारी डिएपी विरेन्द्र थापाले जानकारी दिए। मृतक तिम्सीनाको पर्समा भेटिएको परिचयपत्रको आधारमा पहिना गरिएको डिएसी थापाले बताए। ढुङ्गासहिताको सुख्खा पहिरोले स्कारपियोको पछाडीको भाग क्षतविक्षत भएको छ मृतकहरु समेत पूर्ण रुपमा किचिएका थिए। तम्घासबाट बुटवलतर्फ जाँदै गरेको जिप बिहान करिव सवा ८ बजेको समयमा पाल्पाको जोर्तेमा पहिरोमा पुरिएको हो। घाइते भएका ८ जनाको लुम्बिनी मेडिकल कलेज प्रभासमा उपचार भइरहेको चालक सकुसल रहेको सूचना अधिकारी थापाले बताए। घाइतेमध्ये एक जनाको बाहेक अन्य ७ जनाको अवस्था समान्य रहेको पाल्पा प्रहरीले जनाएको छ। दुर्घटना स्थल पहिरो स्थलमा डिभिजन सडक कार्यालय पाल्पाले राती १० बजेदेखि बिहान ४ बजेसम्म सडक बन्द गरी स्तरउन्नती गर्दै आएको थियो।"
स्याङ्जामा अरिङ्गाल टोकेर युवकको मृत्यु,स्याङ्जा : अरिङ्गाल टोकेर बिरुवा गाउँपालिकाका २८ वर्षीय चेलीस श्रैष्ठको मृत्यु भएको छ। अरिङ्गाल पोल्ने क्रममा अरिङ्गालको ठूलो समूहले टोकेको कारण उपचारका क्रममा उनको मृत्यु भएको प्रहरी नायब उपरीक्षक रविन्द्र खनालले जानकारी दिए। बिरूवा गाउँपालिका१ किचनासका श्रेष्ठसहित ६ जना मिलेर मंगलबार साँझ घर नजिकैको जंगलमा अरिङ्गाल पोल्न गएका थिए। करिब ६० देखि ७० वटा अरिङ्गाल चिलेपछि घाइते श्रेष्ठको उपचारका लागि गण्डकी मेडिकल कलेज पोखरा लगिएको थियो। उनको हस्पिटलमा नै मृत्यु भएको प्रहरी भनाइ छ। अरिङ्गाल पोल्नका लागि गएका अन्य ५ जना भने सकुशल रहेका बताइएको छ। गाउँघरमा अरिङ्गालको पोलो पोल्ने र खाने प्रचलन छ।
बालिकालाई बलात्कार गरेको आरोपमा पक्राउ,विराटनगर : बालिकालाई बलात्कार गरेको आरोपमा मोरङको केराबारीबाट एक जनालाई प्रहरीले मंगलबार राति पक्राउ गरेको छ । केराबारी गाउँपालिका५ का ५० वर्षीय लोकबहादुर लिम्बूलाई पक्राउ गरिएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए । उनका अनुसार लिम्बूविरुद्ध किटानी जाहेरी परेपछि राति १० बजेतिर घरैबाट पक्राउ गरिएको हो । उनलाई इलाका प्रहरी कार्यालय बेलबारीको हिरासतमा राखिएको छ । इन्सपेक्टर तेज दाहाल नेतृत्वको टोलीले घटनाको अनुसन्धान अघि बढाउने छ । ९ वर्षीया बालिकालाई बलात्कार गरेको आरोप लागेका लिम्बूविरुद्ध जबरजस्ती करणी मुद्दामा म्याद थप गरेर अनुसन्धानको बाँकी प्रक्रिया अघि बढाउने प्रहरीको तयारी छ ।
"पाल्पाको जोर्तेमा पहिरोले स्कारपियो पुरियो : ३ जनाको मृत्यु, ८ घाइते",पाल्पा :पाल्पाको जोर्तेमा पहिरोले स्कारपियो पुरिंदा ३ जनाको मृत्यु भएको छ भने अन्य ८ जना घाइते भएका छन्। तानसेन तम्घास सहायक राजमार्गको पाल्पा जोर्तेमा ढुङ्गासहितको पहिरोले लु १ ज ४६०० नम्बरको स्कारपियो गाडी पुरिंदा ३ जनाको घटनास्थमै मृत्यु भएको जिल्ला प्रहरी कार्यालय पाल्पाका प्रमुख एसपी हेरम्व शर्माले जानकारी दिए । मृतकको सनाखत हुन भने बाँकी रहेको छ । तम्घासबाट बुटवलतर्फ जाँदै गरेको जीप आज बिहान करिब सवा ८ बजेको समयमा पाल्पाको जोर्तेमा पहिरोमा पुरिएको हो । प्रहरी र स्थानीयबासीले तत्काल घाइतेलाई थप उपचारको लागि मिशन अस्पतालतर्फ पठाएको जिल्ला प्रहरी कार्यालय पाल्पाका सूचना अधिकारी वीरेन्द्र थापाले जानकारी दिए ।
भान्सा कोठामै सर्पले डसेर ५५ वर्षीया महिलाको मृत्यु,बैतडी : बैतडीमा सर्पका टोकाइबाट एक महिलाको मृत्यु भएको छ । पञ्चेश्वर गाउँपालिका१ सेरीकी ५५ वर्षीया पार्वती घटालको सर्पको टोइकाबाट मृत्यु भएको हो । मंगलबार राती ७:३० बजेको समयमा खाना बनाउने क्रममा भान्साकोठामै सर्पले टोकेर गम्भीर घाइते भएकी घटालको राती १२ बजे मृत्यु भएको स्थानीय एवं पञ्चेश्वर स्वास्थ्य चौकीका इन्चार्ज सुरेश सार्कीले जानकारी दिए । सर्पले टोकेर घाइते भएकी घटाललाई झारफुक गर्न बैद्यलाई बोलाइएको थियो । तर झारफुक गरेपछि केहि समय निको भएको महसुस भएको र राती १२ बजेको समयमा मृत्यु भएको स्थानीय एवं स्वास्थ्य स्वयमसेविका पानमती घटालले बताइन् । गत साउन २३ गतेराती पञ्चेश्वर गाउँपालिका४ फ्याउलीकी १६ वर्षीया अनिता चन्दको सर्पको टोकाइबाट मृत्यु भएको थियो ।
दुई मेनपावर कम्पनीलाई कारबाही,"विभागका निर्देशक एवं सूचना अधिकारी कविराज उप्रेतीले विभागको मङ्गलबारको निर्णयानुसार ऐनको दफा ६१ (७) बमोजिम दुवै संस्थालाई निलम्बन गरिएको जानकारी दिएका छन् । काठमाडौं : वैदेशिक रोजगार विभागले दुई मेनपावर कम्पनीलाई कारबाही गरेको छ । विभागको पूर्वस्वीकृतिबिना सामाजिक सञ्जालमार्फत भ्रमपूर्ण सूचना प्रसारण गर्ने र एजुकेशनल इन्स्टिच्युट एण्ड कन्सल्टेन्सी राखी वर्किङ भिसाको लोभ देखाएर सन्देहपूर्ण कारोबार गरेको भन्दै विभागले अक्सन इन्टरनेशनल प्रालि र ओमेगा इन्टरनेशनल प्रालिलाई कारबाहीस्वरुप निलम्बन गरेको हो । विभागका निर्देशक एवं सूचना अधिकारी कविराज उप्रेतीले विभागको मङ्गलबारको निर्णयानुसार ऐनको दफा ६१ (७) बमोजिम दुवै संस्थालाई निलम्बन गरिएको जानकारी दिएका छन् । वैदेशिक रोजगार ऐन, २०६४ बमोजिम वैदेशिक रोजगार व्यवसाय सञ्चालन गर्न वैदेशिक रोजगार विभागबाट इजाजतपत्र लिएका संस्थाले प्रचलित कानुनको अक्षरसः पालना गरी आफ्ना गतिविधि सञ्चालन गर्न विभागले अनुरोध गरेको छ । ओमेगा इन्टरनेशनल प्रालिले विभागको पूर्वस्वीकृतिबिना सामाजिक सञ्जाल (फेसबुक)मार्फत नेपाली डाक्टरहरूलाई वैदेशिक रोजगारीमा कुवेत पठाइदिने भनी भ्रमपूर्ण सूचना प्रसारण गरेको एवं सीपयुक्त दक्ष जनशक्तिलाई व्यक्तिगतरूपमा गन्तव्य मुलुकमा पठाउने गरी शङ्कास्पद कार्यहरू गरेकाले कारबाहीस्वरुप निलम्बन गरिएको विभागले जनाएको छ । यस्तै अक्सन इन्टरनेशनल प्रालि (अवतार ह्युमन रिसोर्स प्रालि)ले आफ्नो संस्थाको भवनभित्र अन्य दुईवटा संस्था राखी छेउकै भवनमा एजुकेशनल इन्स्टिच्युट एण्ड कन्सल्टेन्सी राखी वर्किङ भिसाको प्रलोभन देखाई सन्देहपूर्ण कारोबार गर्नुका साथै व्यक्तिगतरूपमा दक्ष जनशक्ति वैदेशिक रोजगारमा पठाउने कार्यमा संलग्न रहेकाले कारबाही गरिएको विभागले जनाएको छ । विभागले वैदेशिक रोजगारीमा जान इच्छुक सम्पूर्ण दाजुभाइ, दिदीबहीनीलाई सामाजिक सञ्जालमा प्रसारण हुने भ्रमपूर्ण विज्ञापनमा विश्वास नगर्न अनुरोध गरेको छ । साथै प्रचलित ऐन, कानुनको बर्खिलाप हुने गरी सामाजिक सञ्जालमा सूचना सम्प्रेषणलगायतका गतिविधि सञ्चालन नगर्न इजाजतपत्रवाला संस्थाहरूमा अनुरोध गरिएको छ । रासस"
नेवार समुदायले आज गुन्हुँपुन्ही मनाउँदै,"नेवार समुदायले गुन्हुँपुन्ही पर्वमा नौ थरि गेडागुडीको मिश्रण भएको परिकार क्वाँटी खाने चलन छ। त्यसैले नेवार समुदायले यस दिनलाई क्वाटी पुन्ही पनि भन्ने गर्दछन्। भादगाउँ : श्रावण शुक्ल पूर्णिमाका अवसरमा आज नेवार समुदायले गुन्हुँपुन्ही पर्व मनाउँदैछन्। पञ्चाङ्ग निर्णायक समितिको पात्रोअनुसार जनैपूर्णिमा र गाईजात्रा पर्व एकै दिन भदौ १४ गते परेकाले अन्योल उत्पन्न भएको जनाउँदै भक्तपुर नगरपालिकाले तलेजुका पुजारीसँगको छलफलपछि भदौ १३ गते जनैपूर्णिमा र १४ गते गाईजात्रा मनाउने निर्णय गरेको थियो। नेवार समुदायले गुन्हुँपुन्ही पर्वमा नौ थरि गेडागुडीको मिश्रण भएको परिकार क्वाँटी खाने चलन छ। त्यसैले नेवार समुदायले यस दिनलाई क्वाटी पुन्ही पनि भन्ने गर्दछन्। नेवार समुदायमा गुन्हुँपुन्ही र गाईजात्राका छुट्टाछुट्टै धार्मिक विधिअनुसार कार्य गर्नुपर्दछ। गुन्हुँपुन्हीमा क्वाटी खानेमात्र नभई धानबारी, कुवा, इनार, धारालगायत खोलामा गएर भ्यागुतालाई पुज्ने र खाना खुवाउने परम्परा छ। साथै नेवार समुदायले यस दिन पञ्चतत्व अर्थात् होम गर्दा हाल्ने तत्वसहितको डोरो बाँध्ने प्रचलन रहेको छ। यसकारण एकै दिन दुई पर्व मनाउन व्यवहारिक कठिनाइ उत्पन्न भएकाले नगरपालिकाले सरोकारवालासँग आवश्यक छलफल गरी आज गुन्हुँपुन्ही मनाउने निर्णय गरेको थियो। सोहीअनुसार मध्यपुरथिमि, चाँगुनारायण र सूर्यविनायक नगरपालिकाले पनि आजै गुन्हुँपुन्ही मनाउने निर्णय गरी नगरपालिका मातहतका कार्यालयमा सार्वजनिक बिदासमेत दिएको छ। नेवार समुदायमा गुन्हुँपुन्हीमा पञ्चतत्वसहितको डोरो बाँध्दा भूतप्रेत, पिसाच र मृत्युको भयबाट जोगाउने विश्वास गरिन्छ। विषेशतः क्षेत्री बाहुनले लगाउने डोरो र नेवार समुदायले लगाउने डोरो रक्षा गर्नकै निम्ति भए पनि नेवार समुदायमा तान्त्रिक विधिले डोरो तयार गर्ने र वैदिक विधिले बाँध्ने चलन रहेको संस्कृतिविद् ओम धौभडेलले बताए। नेवार समुदायमा डोरो बाँध्दा बलि राजाबाट रक्षा गरोस् भन्ने श्लोक वाचन गरी महिलाको बायाँ र पुरुषको दायाँ हातमा डोरो बाँध्ने गरिन्छ। नेपाल संवत्मा गुँलाथ्व पारुदेखि ञलाथ्व पारुसम्मको एक महिना गुँला अर्थात् नवौँ महिना हो। गुँलामा पर्ने भएकाले यसको नेवारीमा यसको नाम गुन्हुँपुन्ही रहन गएको र नवौँ महिना भएकाले नेवार समुदायले कम्तीमा नौ थरिका गेडागुडीको मिश्रण क्वाँटी खाने गरेको हो। यही प्रचलन नेवार समुदायबाट विस्तार भएर अन्य समुदायमा आजको दिन क्वाँटी खाने प्रचलन चलेको हो। क्वाँटी विशेषगरी मास, मुगी, केराउ, बोडी, चना, राजमा, सिमी, भटमास, मकै, बकुल्लालगायत नौ थरि गेडागुडीको मिश्रणबाट तयार गरिन्छ। रोपाइँ र धानबाली गोडमेलको बेला तथा वर्षात्को मौसम भएकाले तातो पोषणयुक्त आहारले शरीरलाई ताजगी बनाउने भएकाले पनि नेवार समुदायमा आहार विज्ञानअनुसार जनैपूर्णिमामा क्वाँटी खाने प्रचलन रहेको संस्कृतिविद् प्रा डा पुरुषोत्तमलोचन श्रेष्ठले जानकारी दिए। 'खाद्यन्न विज्ञान र प्रकृतिको अनुपम मिलन नेवारी संस्कृतिमा रहेको छ। नेवार समुदाय मौसमअनुसारको चाडपर्व मनाउने र सोहीअनुसारका खानेकुरा खाने गर्दछन्। यसको एउटा उदाहरण श्रावण शुक्ल पूर्णिमामा क्वाँटी खाने प्रचलन हो', उनले भने। भ्यागुताको पूजा श्रावण शुक्ल पूर्णिमाको अवसरमा नेवार समुदायले वर्षा गराउन मद्दत गर्ने जीव भ्यागुता पुज्ने प्रचलन रहेको छ। कृषकको मुख्य बाली धान लगाउने बेला पानी पार्न मद्दत पुर्याउने जीवका रूपमा भ्यागुतालाई लिने गरिन्छ। कृषकहरू प्राकृतिक देवताका रूपमा भ्यागुतालाई विभिन्न परिकारका भोजन खुवाएर पुज्ने गर्दछन्। वर्षा गराउने दूत तथा खेतबारीको शत्रु कीरा मारेर अन्न उब्जाउन सहयोग गर्ने प्राकृतिक देवताका रूपमा सिमीको पातमा चामल, रोटी, क्वाँटी, मुलाको ऐना र विषेश प्रकारको सुपारीलगायतका खाद्य परिकार राखेर धानखेत र पानीको स्रोत भएका ठाउँमा गई भ्यागुतालाई पूजा गरी भोजन गराउने परम्परा रहेको प्रा डा श्रेष्ठ बताउँछन्। । जसलाई स्थानीय भाषामा ब्याचा जाः नक वानेगु भनिन्छ। 'मानिसको महान् गुरुमध्ये भ्यागुता पनि एक हो। त्यसैले आजको दिन गुरुलाई पुज्ने अवसरका रूपमा लिई नेवार समुदायले भ्यागुता पूजा गरी धानबारीसम्म गई खाना खुवाउने प्रचलन बसेको हो', उनले भने।"
भक्तपुरमा जनैपूर्णिमा मनाइयो,"भक्तपुर : भक्तपुरमा बुधबार जनैपूर्णिमा (गन्हुँपुन्ही) मनाइएको छ। यो वर्ष गाईजात्रा र जनैपूर्णिमा एकैदिन परेपछि यहाँ अघिल्लो दिन नै जनैपूर्णिमा मनाइएको हो। गाईजात्रा र जनैपूर्णिमा एकैदिन परेकाले अन्योल उत्पन्न भएको भन्दै भक्तपुर नगरपालिकाले तलेजुका पुजारीहरूसँग छलफल गरेपछि बुधबार नै जनैपूर्णिमा मनाएको हो। नेवार समुदायले यस दिनलाई क्वाटी पुन्ही पनि भन्ने गर्दछन्। नेवार समुदायमा गुन्हुँपुन्ही र गाईजात्राका छुट्टाछुट्टै धार्मिक विधिअनुसार कार्य गर्नुपर्दछ। गुन्हुँपुन्हीमा क्वाटी खानेमात्र नभई धानबारी, कुवा, इनार, धारालगायत खोलामा गएर भ्यागुतालाई पुज्ने र खाना खुवाउने परम्परा छ। क्वाँटी विशेषगरी मास, मुगी, केराउ, बोडी, चना, राजमा, सिमी, भटमास, मकै, बकुल्लालगायत नौ थरि गेडागुडीको मिश्रणबाट तयार गरिन्छ। रोपाइँ र धानबाली गोडमेलको बेला तथा वर्षात्को मौसम भएकाले तातो पोषणयुक्त आहारले शरीरलाई ताजगी बनाउने भएकाले पनि नेवार समुदायमा आहार विज्ञानअनुसार जनैपूर्णिमामा क्वाँटी खाने प्रचलन रहेको संस्कृतिविद्हरुको भनाइ छ। जनैपूर्णिमाको अवसरमा भक्तपुरका विभिन्न कुण्डमा मेला लागेको छ। भक्तपुरको औद्योगिक क्षेत्रभित्र रहेको गोसाइँकुण्डकै प्रतिक मानिने प्राचीन धल्चा पुखुः (कालदह)मा बिहानैदेखि स्नान गर्ने भक्तजनको घुइँचो लागेको थियो। कालदहमा स्नानपछि भक्तजन जनै फेर्ने र रक्षा बन्धनको प्रतीक हातमा डोरो बाँध्ने गर्दछन्।"
बडीमालिकाको जात्रामा गएका एक तीर्थयात्रीको लेक लागेर मृत्यु,अचेत अवस्थामा भेटिएका उनको दुर्गाभञ्जन गुल्म बाजुराद्वारा सञ्चालित स्वास्थ्य शिविरमा उपचारका क्रममा गए राति मृत्यु भएको दुर्गाभञ्जन गुल्मका गुल्मपति सेनानी धर्मेन्द्रबहादुर सिंहले जानकारी दिए। बाजुरा : बडीमालिकाको जात्रामा गएका एक तीर्थयात्रीको लेक लागेर (अक्सिजन अभाव) मृत्यु भएको छ। मृत्यु हुनेमा त्रिवेणी नगरपालिका१ का २३ वर्षीय भरत बुढा रहेका छन्। बडीमालिकाको दर्शन गर्न गएका बुढा अक्सिजन अभावका कारण बाटोमै अचेत भएका थिए। अचेत अवस्थामा भेटिएका उनको दुर्गाभञ्जन गुल्म बाजुराद्वारा सञ्चालित स्वास्थ्य शिविरमा उपचारका क्रममा गए राति मृत्यु भएको दुर्गाभञ्जन गुल्मका गुल्मपति सेनानी धर्मेन्द्रबहादुर सिंहले जानकारी दिए। यस्तै अक्सिजन अभावका कारण अचेत भएकी कैलालीको अत्तरियाकी ६३ वर्षीया ईश्वरी बोहोराको सेनाको स्वास्थ्य शिविरमा उपचार भइरहेको छ। मृत्यु भएका बुढा र सिकिस्त बिरामी बोहोरालाई थप उपचारका लागि अन्यत्र लैजान नेपाली सेनाको हेलिकोप्टरका लागि पहल भइरहेको बाजुराका सहायक प्रमुख जिल्ला अधिकारी रामकुमार तिमल्सेनाले बताए। यसअघि अक्सिजन अभावका कारण बिरामी भएका कालिकोटको पलाता गाउँपालिका१ का धनप्रसाद न्यौपानेको उद्धारपछि सुर्खेतमा उपचारका क्रममा मृत्यु भइसकेको छ। सेनाको हेलिकोप्टरमा उद्धार गरिएका बझाङको जयपृथ्वी नगरपालिका९ की झुपु धामीलाई उपचारपछि घर फर्काइएको छ।
पाल्पा दुर्घटना : मृतक ३ जनामध्ये २ को सनाखत,पाल्पा : पाल्पाको जोर्तेमा पहिरोले स्कारपियो पुरिंदा ३ जनाको मृत्य भएको छ भने ८ जना घाइते भएका छन्। तानसेन तम्घास सहायक राजमार्गको पाल्पा जोर्तेमा ढुङ्गासहितको पहिरोले रेसुङ्गा यातायात प्रालिको लु १ ज ४६०० नम्बरको स्कारपियो गाडी पुरिंदा ३ जनाको घटनास्थमै मृत्यु भएको जिल्ला प्रहरी कार्यालय पाल्पाका प्रमुख एसपी हेरम्व शर्माले जानकारी दिए। मृत्यु हुनेमा रेसुङ्गा नगरपालिका वडा नं ७ की ५० वर्षीया मनाकला चुदारा र जिल्ला प्रहरी कार्यालय गुल्मीमा कार्यरत तानसेन पाल्पाका प्रहरी सहायक हवलदार यमबहादुर गोदार रहेका र एक जना पुरुषको सनाखत हुन बाँकी रहेको जिल्ला प्रहरी कार्यालय पाल्पाका सूचना अधिकारी डिएपी विरेन्द्र थापाले जानकारी दिए। तम्घासबाट बुटवलतर्फ जाँदै गरेको जीप बिहान करीव सवा ८ बजेको समयमा पाल्पाको जोर्तेमा पहिरोमा पुरिएको हो। घाइते भएका ८ जनाको लुम्विनी मेडिकल कलेज प्रभासमा उपचार भइरहेको चालक सकुसल रहेको सूचना अधिकारी थापाले बताए। घाइतेमध्ये एक जनाको बाहेक अन्य ७ जनाको अवस्था समान्य रहेको पाल्पा प्रहरीले जनाएको छ।

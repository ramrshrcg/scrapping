शीर्षक,विवरण
ब्लड बैंक स्थापनाका लागि सञ्चालित महोत्सवमा ९३ लाख संकलन,"अछाम : बयालपाटा अस्पतालमा ब्लड बैंक स्थापनाका लागि सञ्चालित महोत्सवमा ९३ लाख ६५४ संकलन भएको छ भने ४० लाख ५८ हजार ५२२ खर्च भएको छ। लायन्स क्लब अफ साँफेबगरले माघ २६ गतेदेखि फागुन ५ गतेसम्ममा छैठौं महोत्सवको आयोजना गरेको थियो। क्लबले आज बुधबार पत्रकार सम्मेलनको आयोजना गरी आयव्यय सार्वजनिक गरेको हो। अछाम, डोटी र बाजुराका स्थानीयतह र सामाजिक विकास मन्त्रालयबाट ४३ लाख ५० हजार, टिकटबाट २३ लाख ५९ हजार ४२९, बैंक तथा वित्तीय संस्थाबाट ५ लाख ८५ हजार, साँफेबगर र धनगढी स्थित विभिन्न कम्पनीहरुबाट ४ लाख ८५ हजार ५०,अछामस्थित विभिन्न संघ संस्था व्यापारीहरुबाट ३ लाख ७४ हजार, लायन्स क्लबका सदस्यहरूबाट ६ लाख १० हजार, रमाईलो मेलाबाट ५१ हजार, भलिबलको टिम दर्ता शुल्कबाट ४८ हजार, कलाकारबाट ६३ हजार १७५, स्टल भाडा बाफत २ लाख ४० हजार, मानव सेवा फाउण्डेशन मार्फत ७५ हजार, टिकटकर आयुष सिंह ठकुरीबाट ५० हजार, लोकबहादुर चलाउनेबाट १० हजार रकम संकलन भएको छ। खर्चतर्फ कलाकारको पारिश्रमिक १३ लाख ९५ हजार ५ सय, टेन्टको ८ लाख, बाध्य बाधन ८९ हजार, सुरक्षा सयन्त्र १ लाख ७८ हजार, सम्मान पत्र ,मायाको चिनो,छपाई तथा व्यानर ४ लाख २० हजार, भलिबल प्रतियोगीता तर्फ ५ लाख १ हजार ३२०, यातायात तथा ईन्धन २ लाख ९५ हजार १२७, विविध सामान खरिद ८७ हजार ५२०, मैदान निर्माण ३३ हजार ८४०, आवास तथा भोजन २ लाख ४३ हजार २१५ रहेको छ। हालः २ लाख ६६ हजार ७०२ रुपैयाँ बचत रहेको र उठ्न बाँकी ४९ लाख ७५ हजार ४३० संकलन गर्ने क्रम जारी रहेको लायन्स क्लबका अध्यक्ष कृष्ण कुँवरले जानकारी दिए। महोत्सवमा आएका कलाकारहरूबाट समेत आर्थिक सहयोग प्राप्त भएको अध्यक्ष कुँवरले जानकारी दिए।"
"फिदिमले पचायो राष्ट्रपति रनिङ शिल्ड, तुम्बेवा स्वर्ण पदकविहीन","फिदिम : फिदिम नगरपालिकाले जिल्ला स्तरीय राष्ट्रपति रनिङ शिल्ड पचाएको छ। पाँचथर सदरमुकाम फिदिममा सम्पन्न १४औँ संस्करणको प्रतियोगितामा प्रथम बनेसँगै फिदिमले शिल्ड कब्जा गरेको हो। १२औँ र १३औँ संस्करमा पनि फिदिमले प्रथम स्थान बनाएको थियो। निरन्तर तीन संस्करणमा बिजेता बनेसँगै शिल्ड कब्जा गर्न पाउने प्रावधान छ। १४औँ संस्करणमा फिदिमले २६ स्वर्ण, १९ रजत र ८ कास्य पदकसहित प्रथम बनेको हो । २० स्वर्ण, १६ रजत र ११ कास्यपदक जितेको याङवरक गाँउपालिका दोस्रो भएको छ। फालेलुङ गाँउपालिकाले ७ स्वर्ण, ३ रजत र ४ कास्य पदक जितेर तेस्रो स्थान बनाएको छ। ६ स्वर्ण, १० रजत र ११ कास्य पदकसहित मिक्लाजुङ गाँउपालिका चौँथो बनेको छ। फाल्गुनन्द गाँउपालिकाले ३ स्वर्ण, ४ रजत र ९ कास्य जित्यो भने हिलिहाङ गाँउपालिकाले २ स्वर्ण, १० रजत र ६ कास्य पदक जितेको छ। त्यस्तै २ स्वर्ण र ३ रजतपदक जितेको छ। स्वर्ण पदक बिहिन बनेको तुम्बेवाले १ रजत र २ कास्य पदकमा सिमिति बन्यो। प्रतियोगिताको बिजेतालाई कार्यक्रमकी प्रमुख अतिथि कोशी प्रदेश आर्थिक मामिला तथा योजना राज्यमन्त्री इन्दीरा थापाले पुरस्कार प्रदान गरिन्। समापन कार्यक्रम कार्यक्रम जिल्ला खेलकुद विकास समितिका अध्यक्ष सन्तोष मोक्तानको अध्यक्षतामा सम्पन्न भएको हो।"
एमाले नेतृत्वको गठबन्धन चारैवर्ष टिक्छ : गणेश तिमिल्सिना,"बेनी : राष्ट्रियसभाका निवर्तमान अध्यक्ष तथा नेकपा एमालेका नेता गणेश तिमिल्सिनाले सुशासन, स्थायित्व, विकासलाई गति दिन र राष्ट्रियतालाई बलियो बनाउन नयाँ गठबन्धन बनेको बनेको बताएका छन्। अघिल्लो गठबन्धनका प्रमुख घटक कांग्रेस र माओवादीबीच योजना तथा बजेट कार्यान्वयनदेखि संविधानलाई बुझ्ने विषयमा मतभेद देखिएपछि देशलाई संकटबाट बचाउन एमालेले पहलकदमी गरेर नयाँ गठबन्धन बनाएको नेता तिमिल्सीनाले बताए। नेकपा एमाले बेनी नगर कमिटीको बुधबार बेनीमा भएको दोस्रो अधिवेशनको उद्घाटन समारोहलाई सम्बोधन गर्दै नेता तिमिल्सिनाले एमाले, माओवादी केन्द्र, राष्ट्रिय स्वतन्त्र पार्टी, नेकपा एकिकृत समाजवादी र जनता समाजवादीको सहकार्यलाई आगामी ४ वर्ष टिकाउन एमाले जिम्मेवार रहेको बताए। यो गठबन्धन एकदुई वर्षलाई मात्र होइन्, बाँकी पूरै कार्यकाल टिकाउने सर्तमा बनेको हो, उनले भने।"
स्थानीय सञ्चारमाध्यमको लोककल्याणकारी विज्ञापनको शुल्क बढाउन माग,"नुवाकोट : स्थानीय सञ्चारमाधयमले पाउँदै आएको लोककल्याणकारी विज्ञापनको रकम दोब्बर वृद्धि गर्न प्रेस काउन्सिल नेपालले माग गरेको छ। डेढ दशक पुरानो दरका कारण मिडिया संकटमा परेको हुँदा सरकारले रकम तत्काल बढाउनुपर्ने माग गरिएको हो। नुवाकोटको विदुरमा बुधबार आयोजित 'स्थानीय सञ्चारमाध्याम र आचारसंहिताको सबाल' विषयक अन्तर्क्रियामा स्थानीय सञ्चार माध्यम सबल बनाउने सन्दर्भमा प्रेस काउन्सिल नेपाल क्रियाशील रहेको र स्थानीय सन्चारमाधयमले पाउँदै आएको लोककल्याणकारी विज्ञापनको रकम दोब्बर वृद्धि गर्न सरकारसँग माग गरिएको अध्यक्ष बालकृष्ण बस्नेतले बताए। उनले स्थानीय विकासको मेरुदण्ड नै स्थानीय सञ्चाररमाध्यम भएको कारण तीनै तहको सरकारले स्थानीय सञ्चाररमाध्यलाई पहिलो प्राथमिकता दिनुपर्ने बताए। प्रेस काउन्सिल नेपालले स्थानीय सन्चारमाध्यमले पाउँदै आएको लोककल्याणकारी विज्ञापनको रकम तत्काल दोब्बर वृद्धि गर्न सरकारलाई सुझाव दिइसकेको उल्लेख गर्दै अध्यक्ष बस्नेतले जिम्मेवार पत्रकारिता र जिम्मेवामर सन्चारमाध्यम नै पाठक, स्रोता र दर्शकको प्राथमिकतामा परिहेकोसमेत खुलाए । उनले स्थानीय सञ्चारमाध्यम नै जनताका पर्याय भएका कारण स्थानीय, प्रदेश र संघीय सरकारले विशेष रुपमा संरक्षण अधियान सञ्चालन गर्नुपर्नेसमेत बताए। काउन्सिलले सरकारले लोककल्याणकारी विज्ञापनबापतको रकम लामो समयसम्म वृद्धि नभएको र संकटको अवस्थामा जनताका लागि टिकाइरहन निकै कठिनाई भएको निष्कर्षसहित रकम दोब्बर गर्न माग गरिसकेको अध्यक्ष बस्नेतको भनाइ छ। उनले पत्रकार आचारसंहिता नै पत्रकार र सञ्चारमाध्यमको उचित कानुन भएका कारण यसको प्रभावकारी कार्यान्वन आवश्यक रहेको पनि बताए। स्थानीय सञ्चारर माध्यमलाई टिकाइराख्न समस्या आइरहेको सन्दर्भमा प्रादेशिक र स्थानीय निकायका विज्ञापनसूचना तत् तत् स्थानका सञ्चारमाध्यमले नपाएको विषयमा समेत काउन्सिलको गम्भीर ध्यानाकर्षण भएको अधयक्ष बस्नेतको भनाइ छ। उनले स्थानीय र प्रदेश स्तरका सरकारी विज्ञापनसूचना प्रकाशनका लागि स्थानीय र प्रदेश स्तरका सञ्चारमाध्यलाई प्राथमिकताका साथ उपलब्ध गराउन सम्बन्धित निकायमा लेखी पठाउने निर्णय भएकोसमेत बताए।"
संसदको कार्यकाल रहेसम्म सरकार कायम रहन्छ : एमाले नेता भट्टराई,काठमाडौं : नेकपा एमालेका नेता योगेश भट्टराईले अब अर्को कुनै सरकार बनाउने प्रयास नहुने बताएका छन्। बुधबार संसद भवन नयाँ बानेश्वरमा सञ्चारकर्मीसँग कुरा गर्दै भट्टराईले संसदको वर्तमान कार्यकाल रहेसम्म अहिलेको सरकार कायम रहने बताए। वर्तमान सरकारको निर्णायक शक्तिको रूपमा रहेको एमालेले प्रधानमन्त्रीलाई समर्थन गरेको भन्दै उनले सरकारलाई आउने चार वर्षसम्म सहजरूपमा चल्न दिने दायित्व एमालेको भएको बताए। उनले वर्तमान सरकारले नै मुलुकमा देखिएको समस्याहरू हल गर्ने दाबी गरे। नेता भट्टराईले अहिले नै गठबन्धनभित्र आलोपालो प्रधानमन्त्रीको कुरा नभएको र एमालेले प्रधानमन्त्री पाउनका लागि कुनै दाबीसमेत नगरेको बताए। १५१५ महिना प्रधानमन्त्री पदको बाँडफाँट गर्ने सहमति पनि नभएको उनको भनाइ छ। उनले धेरै कुरामा त्याग गरेर नयाँ समीकरण बनेको भन्दै पदभन्दा पनि समीकरणलाई बलियो बनाउन ध्यान केन्द्रित गर्ने बताए।
राष्ट्रपतिसमक्ष प्रदेश प्रमुखहरूद्वारा शपथ,"काठमाडौं : राष्ट्रपति रामचन्द्र पौडेलले नवनियुक्त प्रदेश प्रमुखहरूलाई पद तथा गोपनीयताको शपथ गराएका छन्। राष्ट्रपति कार्यालय बुधबार अपराह्न आयोजित विशेष समारोहमा राष्ट्रपति पौडेलले मधेस प्रदेशका प्रमुख सुमित्रा भण्डारी, गण्डकी प्रदेशका प्रमुख डिल्लीराज भट्ट र सुदूरपश्चिम प्रदेशका प्रमुख नजिर मियाँलाई पद तथा गोपनीयताको शपथ गराएका हुन्। समारोहमा उपराष्ट्रपति रामसहायप्रसाद यादव, प्रधानमन्त्री पुष्पकमल दाहाल, सभामुख देवराज घिमिरे, राष्ट्रियसभाका अध्यक्ष नारायणप्रसाद दाहालको उपस्थिति थियो।"
सुर्खेतमा कोरोनाविरुद्धको खोप लगाइँदै,"सुर्खेत : सुर्खेतमा कोरोनाविरुद्धको खोप अभियान पुनः सञ्चालन हुने भएको छ। कोरोना संक्रमणको जोखिम कायमै रहेको र अधिकांश नागरिक खोप लगाउन छुटेको भन्दै यो अभियान सञ्चालन गर्न लागिएको हो। बिहीबारबाट सुरु हुने यो अभियान अन्तर्गत जिल्लाका चार वटा स्थानीय तहमा खोप लगाइने छ। जिल्लाका चौकुने गाउँपालिका, चिगांड गाउँपालिका, पञ्चपुरी नगरपालिका र वीरेन्द्रनगर नगरपालिकामा यो अभियान संचालन हुन लागेको हो। यसअघि कोरोनाविरुद्धको बुस्टर डोज लगाउन छुटेका १२ वर्षभन्दा माथिका नागरिकलाई खोप लगाइने जनस्वास्थ्य सेवा कार्यालय सुर्खेतका प्रमुख गणेशभक्त गौतमले जानकारी दिए। उनका अनुसार तीन दिनसम्म संचालन हुने अभियानअन्तर्गत सुर्खेतमा १९ हजा ८ सय डोज खोप लगाइने छ। खोप अभियान सफल बनाउन ४४ वटा खोपकेन्द्र स्थापना गरिएका छन्। यसअघि पनि जिल्लामा कोरोनाविरुद्धको खोप अभियान चलाइएको थियो। तर, कतिपय नागरिकले अभियानबारे जानकारी नपाएको, जानकारी पाएकाहरुले पनि कोरोनाविरुद्धको खोप लगाउन आनाकानी गरेको र धेरैजसो नागरिक रोजगारीका लागि भारततर्फ गएका कारण खोप लगाउन छुटेका छन्। यसअघि छुटेका नागरिकलाई लक्षित गरेर पुनः खोप अभियान सुरु गर्न लागिएको जनस्वास्थ्य सेवा कार्यालयका प्रमुख गौतमको भनाइ छ। उनका अनुसार जिल्लामा यसपटक फाइजर खोप लगाइने र यसअघि छुटेका नागरिकलाई प्राथमिकता दिइनेछ। यसअघिको अभियानमा खोप लगाउनेको संख्या कम भएका स्थानीय तहमा यसपाली पुनः खोप अभियान संचालन गर्न लागिएको हो। खोप अभियानलाई प्रभावकारी बनाउनका लागि स्वास्थ्य सेवा कार्यालय सुर्खेत र इपिक नेपालले बुधबार वीरेन्द्रनगरमा सरोकारवालासँग छलफल गरेका छन्। त्यसक्रममा सरोकारवालाहरुले यसपटक खोप अभियानलाई प्रभावकारी बनाउन सुझाव दिएका छन्। सुर्खेतमा कोरोनाविरुद्धको खोप पहिलो डोज ९१ दशमलव ६ प्रतिशत र दोस्रो डोज ८० दशमलव ९ प्रतिशत नागरिकले लगाएका छन्। यस्तै पहिलो बुस्टर डोज ३६ दशमलव ८ प्रतिशत र दोस्रो डोज १ दशमलव ४ प्रतिशत नागरिकले मात्रै लगाएका छन्। यसकारण पनि खोप अभियानलाई पुनः संचालन गर्न लागिएको हो।"
फुटबल टोलीसँगै १० जना पदाधिकारी मलेसिया गएपछि एन्फालाई कारबाही गर्न निर्देशन,"काठमाडौं : युवा तथा खेलकुद मन्त्रालयले अखिल नेपाल फुटबल संघ (एन्फा) का १० जना पदाधिकारी वैदेशिक भ्रमण गएकामा आपत्ति जनाएको छ। राष्ट्रिय खेलकुद विकास ऐन, २०७७ को दफा २८ को 'झ'मा राष्ट्रिय खेलकुद परिषद् (राखेप)को स्वीकृति लिनुपर्नेमा व्यवस्था भएबमोजिम एन्फाले सो प्रक्रिया पूरा नगरी विदेश गएकाले मन्त्रालयले एन्फालाई कारबाही गर्ने राखेपलाई निर्देशन दिएको हो। विश्वकप छनोटको तयारीमा रहेको नेपालले आगामी चैत २ मा मलेसियाविरुद्ध मैत्रीपूर्ण खेल खेल्दैछ। त्यसपछि नेपाली टोलीले आगामी चैत ८ र १३ गते बहराइनसँग होम एन्ड अवेका दुई खेल खेल्दैछ। उक्त खेलका लागि नेपाली टोलीसहित एन्फाका १० पदाधिकारी अफिसियल बनेर मलेसिया गएका हुन्। त्रिपुरेश्वरस्थित दशरथ रंगशालाको मैदान खराब भएपछि नेपालले होम र अवे खेल बहराइनमा खेल्न लागेको हो। राखेपको स्वीकृति पश्चात् मात्र खेल संघका पदाधिकारीलाई अन्तर्राष्ट्रिय खेलकुद प्रतियोगिता, तालिम, गोष्ठी, सेमिनार वा सम्मेलन भाग लिन वैदेशिक प्रस्थान अनुमति प्रदान गर्ने व्यवस्थाका लागि गृह मन्त्रालयलाई अनुरोध गरिएको युवा तथा मन्त्रालयद्वारा आज जारी प्रेस विज्ञप्तिमा उल्लेख छ।"
अर्थ मन्त्रालयले लघुवित्त संघर्ष समितिलाई वार्तामा बोलायो,"काठमाडौं : अर्थ मन्त्रालयले आन्दोलनरत लघुवित्त वित्तीय संस्था पीडित संघर्ष समितिलाई वार्तामा बोलाएको छ। अर्थमन्त्री वर्षमान पुनको निर्देशनमा मन्त्रालयले बिहीबार दिउँसो २ बजे लघुवित्त पीडितका प्रतिनिधिलाई वार्ताका लागि सिंहदरबारस्थित मन्त्रालयमा बोलाएको हो। मन्त्रालयद्वारा सहसहसचिव एवं वित्तीय क्षेत्र व्यवस्थापन तथा संस्थान महाशाखा प्रमुख नारायणप्रसाद रिसाल नेतृत्वमा गठित समितिले पीडितका प्रतिनिधिलाई वार्तामा बोलाएको हो। उक्त समितिमा गृहमन्त्रालयका सहसचिव एवं प्रवक्ता नारायणप्रसाद भट्टराई, कानुन मन्त्रालयका उपसचिव झइन्द्र गुरागाईं, नेपाल राष्ट्र बैंकका प्रतिनिधि छन्। समितिको सदस्यसचिवमा अर्थ मन्त्रालयका उपसचिव केशव उप्रेती छन्। मन्त्री पुनले समितिलाई संघर्ष समितिसँग वार्ता गरी उनीहरूका माग सम्बोधन गर्ने उपायसहित प्रतिवेदन बुझाउन निर्देशन दिएका छन्। कतिपय माग मन्त्रालयसँग र कतिपय माग नियामक निकाय राष्ट्रबैंकसँग सम्बन्धित छन्,' मन्त्री पुनले भने, वार्ता गरेर समस्या समाधानको उपाय सुझाएर प्रतिवेदन बुझाउन भनेको छु। मन्त्रालयले यसअघि नै समस्याको टुंगो नलाग्दासम्म लघुवित्तका ऋणिलाई घरघरमा गएर गैरकानूनी रुपमा बलजफ्ती नगर्न लघुवित्त सञ्चालकलाई निर्देशन दिएको थियो। मन्त्रालयले प्रचलित कानुन तथा नेपाल राष्ट्रबैंकबाट दिइएको नीति निर्देशनविपरीत कार्य गर्ने लघुवित्त वित्तिय संस्थाहरूमाथि छानबिन गरी कारबाहीको दायरामा ल्याउन सम्बद्ध निकायलाई आग्रह गरिसकेको छ।"
"व्यक्तिगत पहिचानको अनधिकृत प्रयोगमार्फत ठग्ने प्रयास, अन्तरदेशीय गिरोहका ३ जना पक्राउ","विराटनगर : व्यक्तिगत पहिचानको अनधिकृत प्रयोगमार्फत सर्वसाधारणलाई ठग्ने प्रयास गरिरहेको अन्तरदेशीय संगठित गिरोहलाई प्रहरीले मोरङबाट पक्राउ गरेको छ। पक्राउ पर्नेमा दुई जना बंगलादेशी नागरिक र एक जना नेपाली युवती छन्। मोरङ प्रहरी प्रमुख एसपी नवराज कार्कीका अनुसार बंगलादेश पल्लाबी ढाकाका ४९ वर्षीय महमद महबुर हुसेन, बंगलादेश सीतागन्ज घर भइ काठमाडौं नयाँ बजारमा बस्दै आएका ३७ वर्षीय महमद तानवीर हुसेन र सिन्धुपाल्चोकको मेलम्ची नगरपालिका६ घर भइ काठमाडौंको नयाँ बजारमा बस्दै आएकी २३ वर्षीया सुनीता खत्रीलाई पक्राउ गरिएको हो। गैरकानुनी क्रियाकलाप भइरहेको सूचनाका आधारमा इलाका प्रहरी कार्यालय बेलबारीका इन्सपेक्टर तेजबहादुर दाहालको नेतृत्वमा खटिएको टोलीले उनीहरूलाई पक्राउ गरेको हो। गिरोहका एक जना फरार छन्। फरार रहेका बंगलादेशी नागरिकको खोजी जारी रहेको प्रहरीले जनाएको छ। गिरोहमा अरु पनि संलग्न रहेको आशंकामा अनुसन्धानको दायरालाई फराकिलो पारिएको एसपी कार्कीले बताए। उनका अनुसार बंगलादेशी नागरिकको गिरोहले नेपाली युवतीको प्रयोग गर्दै सर्वसाधारणमाथि ठगी गर्ने प्रयास गरेको प्रारम्भिक अनुसन्धानबाट खुलेको छ। पक्राउ परेकाहरूले सुन्दरहरैँचा नगरपालिका८ सलकपुरका ३० जनाभन्दा बढी व्यक्तिलाई निःस्वार्थ पैसा वितरण गरेका थिए। आफूहरू परोपकारी संस्था डब्लु बी एस सी कम्पनीबाट आएको भन्दै उनीहरुले प्रलोभनमा पारेर व्यक्तिव्यक्तिलाई निःस्वार्थ आर्थिक सहयोग गर्ने गरेको पाइएको एसपी कार्की बताउँछन्। ३० जनाभन्दा बढी व्यक्तिलाई पैसा वितरण गरेको देखिन्छ। एक जनालाई १ हजारदेखि १ हजार ५ रूपैयाँसम्म दिएको पाइयो, उनले भने, रकम उपलब्ध गराएपछि सर्वसाधारणको फोटो र नागरिकताको प्रतिलिपि लैजाने गरेको खुलेको छ। व्यक्तिगत पहिचानको आधिकारिक कागजपत्र प्राप्त गरी त्यसको दुरूपयोग गर्दै अनधिकृत रूपमा ठग्न खोजेको देखिन्छ। कार्कीका अनुसार सर्वसाधारणको फोटो र नागरिकताको प्रतिलिपि लगेर अनधिकृत हिसाबले ईसेवा र खल्तीलगायतका डिजिटल वाल्लेट खाता खोलेर अनलाइन माध्यमबाट ठगी गर्न खोजेको खुल्यो। त्यत्तिकै पैसा पाएपछि सर्वसाधारणले पनि सहज हिसाबले फोटो र नागरिकताको प्रतिलिपि उपलब्ध गराएको पाइयो। २३ दिनयता सित्तैमा पैसो वितरण गर्न थालेको देखेर शंका लागेपछि केही व्यक्तिहरुले चैं कम्पनीको आधिकारिकता खोजी गरेछन्, उनले भने, त्यसपछि पैसा वितरण गर्नेहरु तर्सिएछन्। स्थानीयले दिएको सूचनाका आधारमा गिरोहका नाइकेसहितलाई पक्राउ गर्न प्रहरी सफल भएको हो। गरिब, दुःखी र असहायलाई आर्थिक सहयोग गर्न आएका हौं भनेर पैसा बाँड्न थालिएपछि विश्वासमा परेका सर्वसाधारणले सहज हिसाबले फोटो तथा नागरिकताको प्रतिलिपि दिएको र त्यसको दुरुपयोग गर्दै गिरोहले गैरकानुनी ढंगबाट डिजिटल वाल्लेट खाता खोल्ने गरेको पाइएको उनको भनाइ छ। व्यक्तिगत पहिचानको अनधिकृत प्रयोग गरेर खोलिएको डिजिटल वाल्लेट खातामार्फत ठगीको प्रयास गरिएको कार्की बताउँछन्। उनका अनुसार खत्रीलाई मंगलबार सुन्दरहरैँचा८ बाट पक्राउ गरिएको हो। त्यहाँबाट फरार बनेका ३ जना बंगलादेशी नागरिकमध्ये २ जनालाई भने प्रहरीले सुन्दरहरैँचा४ बलियाबाट पक्राउ गरेको थियो। पक्राउ परेकाको साथबाट एनसेलका १५ वटा सिमकार्ड, सुनीता खत्री र तानवीर मिया दर्जीको नाममा रहेका २ वटा राहदानी, तानवीर मिया दर्जी नामको नेपाली नागरिकताको प्रमाणपत्र, नेपाली ५ हजार १ सय ५० रूपैयाँ, २ वटा एटीएम कार्ड र विभिन्न कम्पनीका ४ वटा मोबाइल प्रहरीले बरामद गरेको छ। तानवीर बंगलादेशी नागरिक हुन्। काठमाडौंमा बसेर उनी गार्मेन्टको काम गर्दै आएको खुलेको छ। तर, उनले तानवीर मिया दर्जीको नाममा नेपाली नागरिकतासमेत लिएको देखिएको प्रहरीको भनाइ छ। तानवीरले कसरी नेपाली नागरिकता पाएभन्ने बारेमा पनि प्रहरीले अनुसन्धान गर्ने भएको छ। पक्राउ परेको गिरोहविरुद्ध ठगी उद्योगअन्तर्गतको मुद्दा चलाउन बुधबार म्याद थप गरेर अनुसन्धानको बाँकी प्रक्रिया अघि बढाइएको जानकारी एसपी कार्कीले दिए। उनका अनुसार अनलाइनमार्फत ठगी गरेर आर्थिक अपराध गर्ने उदेश्य गिरोहको रहेको देखिन्छ। यस सम्बन्धमा बेलबारीका इन्सपेक्टर दाहाल नेतृत्वको टोलीले थप अनुसन्धान गरिरहेको छ।"
"धितोपत्र बोर्ड अध्यक्षमा १९ आकांक्षी, ९ पुरानै","काठमाडौं : नेपाल धितोपत्र बोर्डको रिक्त अध्यक्ष पदका लागि १९ जनाले आवेदन दिएका छन् । गत पुस २० देखि रित्त पदमा बोर्डका निमित्त प्रमुख डानवराज अधिकारी, कार्यकारी निर्देशक कृष्णराज पोखरेल, कार्यकारी निर्देशक मुक्तिनाथ श्रेष्ठसहित छन् । तत्कालिन बीमा समितिका अध्यक्ष चिरञ्जीवी चापागाईं, नेपाल बैंकका पूर्व प्रमुख कार्यकारी अधिकृत (सीईओ) कृष्ण बहादुर अधिकारी, नेपाल स्टक एक्सचेन्जका सीईओ कृष्णबहादुर कार्की, नेपाल राष्ट्र बैंकका पूर्व कार्यकारी निर्देशक डा गोपाल भट्ट, बोर्डकै पूर्व कार्यकारी निर्देशक नीरज गिरी तथा नेपाल इन्फ्रास्ट्रचर बैंकका पूर्व सीईओ रामकृष्ण खतिवडाले पनि अध्यक्ष पदका लागि आकांक्षा देखाएका छन् । यस्तै डा केशव प्रसाद श्रेष्ठ, नेप्सेका पूर्व सीईओ सिताराम थपलिया, सन्तोषनारायण श्रेष्ठ, डा रघुराज काफ्ले, सूर्यप्रसाद अधिकारी, रामदेव यादव, खगेन्द्र कटुवाल, डा बिमलकुमार तिवारी, प्रवीन पन्दाक र मुक्ति अर्यालले पनि आवेदन दिएका छन् । अध्यक्ष रमेश हमालको कार्यकाल पुस २० गते सकिएयता बोर्ड प्रमुखको पद रिक्त छ । भीष्मराज ढुंगाना बर्खास्त भएपछि उनको बाँकी कार्यकालका लागि हमाल २०७८ फागुन ५ गते नियुक्त भएका थिए । सोबेला कुल १५ जनाले आवेदन दिएका थिए । राष्ट्र बैंकका पूर्वकार्यकारी निर्देशक डा भट्ट र कृष्णराज पोखरेललाई उछिन्दै हमाल अध्यक्ष बनेका थिए । बोर्डको अध्यक्ष पदका लागि दोस्रोपल्ट मागिएको दाबेदारीमा १५ जनाले आवेदन दिएकामध्ये सिफारिस तथा छनोट समितिले पाँच जनाको नाम सर्टलिस्ट गरेको थियो । उनीहरूमध्ये कार्ययोजनाको प्रस्तुतीकरणका आधारमा तीनको नाम मन्त्रिपरिषद्मा सिफारिस भएको थियो । अन्तर्वार्ता दिएका निरज गिरी र खगेन्द्र कटुवालले भने सो चरण पार गर्न सकेका थिएनन् । त्यतिबेला आवेदन दिनेहरू हमाल, डा भट्ट, पोखरेल, गिरी र कटुवालसमेत मुक्ति अर्याल, रमेश अधिकारी, चिरञ्जीवी चापागाईं, डा नवराज अधिकारी, अम्बिका शर्मा लामिछाने, डा जीवन अम्गाई, सीताराम थपलिया, डाकेशवप्रसाद श्रेष्ठ, अनिलराज पौडेल र हेमन्त बस्याल थिए । अर्थात् यसपल्ट आवेदन दिने १९ मध्ये चिरञ्जीवी चापागाईं, कृष्णराज पोखरेल, डा नवराज अधिकारी, डा गोपाल भट्ट, नीरज गिरी, डा केशव प्रसाद श्रेष्ठ, सिताराम थपलिया, खगेन्द्र कटुवाल र मुक्ति अर्याल अघिल्लो पल्टका पनि आकांक्षी थिए । धितोपत्र ऐन, २०६४ मा अध्यक्षको कार्यकाल चार वर्षको हुने र सरकारले चाहेमा एउटा कार्यकाल सम्पन्न गरेको व्यक्तिलाई पुनः एक पटकका लागि अध्यक्ष बनाउन पाउने व्यवस्था छ । हमाल नदोहोरिएपछि बोर्डले नयाँ नेतृत्व पाउन लागेको हो । त्यतिबेला सेयर बजार विज्ञ तथा नेपाल राष्ट्र बैंकका पूर्वकार्यकारी निर्देशक डा गोपाल भट्ट र कृष्णप्रसाद पोखरेललाई उछिन्दै हमाल अध्यक्ष बनेका थिए । बोर्ड अध्यक्ष छनोट समिति राष्ट्रिय योजना आयोगका सम्बन्धित सदस्य संयोजक रहने तथा अर्थसचिव र विज्ञ सदस्य रहने प्रावधान छ । यसवर्ष अध्यक्ष चयनको लागि राष्ट्रिय योजना आयोगका उपाध्यक्ष मीनबहादुर श्रेष्ठको संयोजकत्वमा तीन सदस्यीय समिति गत माघ पहिलो साता नै गठन भएको थियो । तर, समिति बनेको करिब डेढ महिनापछि कार्यविधि बनेको थियो । अध्यक्ष चयनको कार्यविधि बनेसँगै फागुन १६ गते १५ दिने सार्वजनिक सूचना प्रकाशन भएको थियो । जसमा १९ जनाले आवेदन दिएका हुन् । ढिलाइले गर्दा पुस २० गतेदेखि रिक्त पद यो वर्ष भने पूर्ति नहुने पक्का भएको छ । कार्यविधि अनुसार यी आवेदकलाई चार आधारमा मूल्यांकन गरिनेछ । आवेदकको व्यावसायिक कार्ययोजना, शैक्षिक योग्यता, व्यावसायिक कार्ययोजनाको प्रस्तुतीकरण र अन्तर्वार्तापछि योग्य तीन उम्मेदवारको नाम सरकारलाई सिफारिस गर्नेछ। सरकारले तीनै तीनमध्ये एकलाई बोर्डको अध्यक्षमा नियुक्त गर्नेछ । सिफारिस समितिले तोकिएबमोजिमको योग्यता र अनुभव भएका आवेदकहरूले दरखास्तसाथ पेस गरेको व्यावसायिक कार्ययोजनाको परीक्षण गर्नेछ । परीक्षणबाट प्राप्त अंकको आधारमा औसत अंक निर्धारण गरी व्यावसायिक कार्ययोजना बापतको प्राप्तांक गणना गरिनेछ । तोकिएबमोजिमको योग्यता र पेसागत अनुभव भएका आवेदकहरूको शैक्षिक योग्यताबापतको प्राप्तांक तथा पेस भएको व्यावसायिक कार्ययोजनाबापतको प्राप्तांकको योगफल निर्धारण गरी उच्चतम अंक प्राप्त गर्ने उम्मेदवारहरूमध्ये सम्भव भएसम्म पाँच जना उम्मेदवारहरूको संक्षिप्त सूची तयार गरी व्यावसायिक कार्ययोजनाको प्रस्तुतीकरण एवं अन्तर्वार्ताका लागि छनोट गर्नेछ । व्यावसायिक कार्ययोजनाको प्रस्तुतीकरणका लागि छनोटमा परेका आवेदकहरूले तोकिएको मिति र समयमा व्यावसायिक कार्ययोजनाको प्रस्तुतीकरण गर्नु पर्नेछ । प्रस्तुतीकरणका लागि ३० मिनेट समय प्रदान गरिनेछ । व्यावसायिक कार्ययोजनाको प्रस्तुतीकरण एवं अन्तर्वार्ताका लागि छनोट भई व्यावसायिक कार्ययोजनाको प्रस्तुतीकरण एवं अन्तर्वार्ताका लागि उपस्थित उम्मेदवारहरूको शैक्षिक योग्यताबापतको प्राप्तांक पेस भएको व्यावसायिक कार्ययोजनाबापत नियमअनुसार प्राप्तांक, व्यावसायिक कार्ययोजनाको प्रस्तुतीकरणको औसत प्राप्तांक तथा अन्तर्वार्ताको औसत प्राप्तांकको योगफल निर्धारण गरी उच्चतम अंक प्राप्त गर्ने तीन जना उम्मेदवारहरूको नाम वर्णानुक्रमानुसार सिफारिस गरिनेछ । यी हुन् आकांक्षी १ चिरञ्जीवी चापागाईं २ कृष्णराज पोखरेल ३ सन्तोष नारायण श्रेष्ठ ४ डानवराज अधिकारी ५ डा गोपाल भट्ट ६ निरज गिरी ७ डा केशव प्रसाद श्रेष्ठ ८ कृष्ण बहादुर अधिकारी ९डा रघुराज काफ्ले १० मुक्तिनाथ श्रेष्ठ ११ प्रवीन पन्दाक १२ सूर्यप्रसाद अधिकारी १३ रामदेव यादव १४ सिताराम थपलिया १५ डा बिमलकुमार तिवारी १६ रामकृष्ण खतिवडा १७ खगेन्द्र कटुवाल १८ मुक्ति अर्याल १९ कृष्णबहादुर कार्की"
"नक्कली सुन देखाएर नेपाल बैंकको ४ करोड ठगी, पाँचतारे होटलबाट परे पक्राउ","काठमाडौं : नक्कली सुन देखाएर नेपाल बैंकको ४ करोड ठगी भएको पाइएको छ। प्रहरीको काठमाडौं उपत्यका अपराध अनुसन्धान कार्यालयको टोलीले ठगीमा संलग्न सप्तरी घर भई काठमाडौं बस्दै आएका ४१ वर्षीय टेकनाथ साहलाई पक्राउ गरेको छ। साहले नक्कली सुन धितो राखेर नेपाल बैंकबाट ४ करोड १४ लाख ८४ हजार ऋण लिई फरार भएका थिए। सोही मुद्दामा उच्च अदालत विराटनगरले साहलाई ९८ लाख ८५ हजार ५६४ रुपैयाँ बिगो र ३ वर्ष कैद सजाय सुनाएको थियो। त्यतिमात्र होइन, साहले अमेरिका पठाइदिन्छु भन्दै विभिन्न व्यक्तिहरूसँग एक करोड रुपैयाँ ठगी गरेको प्रहरीले जानकारी दिएको छ। प्रहरीले साहलाई गत सोमबार हयात होटलबाट पक्राउ गरेको थियो। प्रहरीका अनुसार साहले आफूलाई दीपक सोनी भनेर चिनाउँदै आएका थिए। प्रहरीले उनको साथबाट १५ वटा सिम बरामद गरेको थियो।"
"हजुरआमाको हत्या गरी शव गाडेको अवस्थामा फेला, नातीसहित चार पक्राउ","झापा : झापाको गौरादहमा एक वृद्धाको हत्या गरी शव गाडिएको अवस्थामा फेला परेको छ। वृद्धा हजुरआमाको हत्या आरोपमा प्रहरीले नातीसहित चार जनालाई बुधबार दिउँसो पक्राउ गरेको छ। झापा गौरादह नगरपालिका७ निवासी ८२ वर्षीया वृद्धा नरमाया विकको हत्या आरोपमा नाती १७ वर्षीय धिरज विकसहित चार जनालाई नियन्त्रणमा लिएको जिल्ला प्रहरी कार्यालय झापाका एसपी मिलन केसीले जानकारी दिए। घटना फागुन २५ गते शिवरात्रिको मध्यरातको हो। लागुऔषध सेवन गरेका धिरजले वृद्धा हजुरआमा नरमायाको टाउको रड प्रहार गरी हत्या गरेको प्रारम्भिक अनुसन्धानबाट खुलेको एसपी केसीले बताए। हत्या पश्चात् उनको शव ग्वालीमा लगेर पुरेका थिए। पाँच दिनदेखि आमा हराइरहेको भन्दै उनका छोरा रमेश विकले आज बिहान प्रहरीमा उजुरी दिएका थिए। प्रहरीमा उजुरी परेलगतै अनुसन्धान गर्दै जाँदा उनको हत्या भइसकेको र शव ग्वालीमा गाडिएको अवस्थामा फेला पर्यो, एसपी केसीले भने। नाती धिरजले हत्या गरेको प्रहरी समक्ष स्वीकार गरिसकेको बताउँदै एसपी केसीले भने, धिरजले सो घटनामा अन्य तीन जना साथी पनि संलग्न रहेको भन्यो। सोहीअनुसार उनका साथीहरू टंक दर्नाल, राजु मल्लिक र बहादुर दर्जीलाई पनि नियन्त्रणमा लिएको उनको भनाइ छ। शिवरात्रिका दिन लागुऔषध सेवन गरी धिरज पैसा माग्न हजुरआमालाई भेट्न घर पुगेका थिए। घरमा अरू कोही सदस्य नभएको बेला हजुरआमासँग पैसाको विषयमा विवाद भएको र धिरजले नशाको झोकमा हजुरआमाको हत्या गरेको हुनसक्ने अनुसन्धानको खुलेको प्रहरीले जनाएको छ।"
नवलपरासीका स्थानीय तहमा प्रहरीको पाठ्यसामग्री पढाइँदै,"परासी : नवलपरासीका स्थानीय तहले लागू गरेका स्थानीय पाठ्यव्रममा प्रहरीको पाठ्यसामग्रीसमेत समावेश गरेर अध्यापन गराइने भएको छ। पाठ्यसामग्री लागू गरेर अध्यापन गर्नका लागि जिल्ला प्रहरी कार्यालय नवलपरासीले दुई पालिकासँग सहमति पत्रमा हस्ताक्षरसमेत गरेको छ । पहिलो चरणमा रामग्राम नगरपालिका र पाल्हीनन्दन गाउँपालिकाका विद्यालयहरुमा उक्त पाठ्ययसामग्री अध्यापन गराउनका लागि सहमति गरिएको जिल्ला प्रहरी कार्यालयका प्रमुख एसपी काजी कुमार आचार्यले बताए। जिल्लामा सात पालिका छन्। पालिकाहरुले सबै विद्यालयहरुमा कक्षा १ देखि ८ सम्म स्थानीय पाठ्यव्रम लागू गरेका छन्। चैत महिनाभित्र अन्य पाँच पालिकासँग पनि सम्झौता गरी पुस्तकमा उल्लेख भएका विषयहरु अध्यापन गराइने एसपी आचार्यले जानकारी दिए। नेपाल प्रहरी प्रधान कार्यालय अपराध अनुसन्धान विभागले तयार गरेको स्थानीय तह प्रहरी विद्यालय कार्यव्रम पुस्तकमा साइबरअपराधसहित विभिन्न सामाजिक अपराधहरु, घरेलुहिंसा, सामाजिक सद्भाव, विपद् जोखिम न्यूनीकरण, ट्राफिक व्यवस्थापनलगायतका विभिन्न २४ विषय समावेश गरिएको छ। पुस्तकमा अपराधविरुद्ध उजुरी गर्ने तरिका र रोकथामका उपाय पनि समावेश छन्। पाठ्यसामग्रीले समाजमा हुने अपराध न्यूनीकरण र रोकथामसँगै सामाजिक सम्बन्धलाई मजबुत गराउने विषयमा मद्दत पुर्याउने अपेक्षा लिइएको छ। प्रहरीले उपलब्ध गराएको पुस्तकमा उल्लेख भएका अधिकांश विषय स्थानीय पाठ्यव्रममै समावेश भएको र समावेश नभएका विषयहरु विद्यालयहरुमार्फत अध्यापन गराइने रामग्राम नगरपालिकाका मेयर धनपत यादवले बताए। पाठ्यक्रममा नभएका विषयलाई आउँदो सत्रदेखि परिमार्जनसहित समावेश गरेर लागू गरिने छ । त्यतिञ्जेसम्म प्रहरीले उपलब्ध गराएका विषयहरुलाई छुट्टैरुपमा अध्यापन गराइने छ, सहमति पत्रमा हस्ताक्षर गर्दै मेयर यादवले भने। सहमति पत्रमा मेयर यादवसहित एसपी आचार्य, प्रमुख जिल्ला अधिकारी सुरेश पन्थी, रामग्राम नगरपालिकाका प्रमुख प्रशासकीय अधिकृत मोहन अर्याल, नगरपालिकाका शिक्षा शाखा प्रमुख सुन्दर खनाल र सरस्वती माविका प्रधानाध्यापक दयानन्द चौधरीले हस्ताक्षर गरेका छन्। सहमति पत्रमा हस्ताक्षर गर्दै प्रमुख जिल्ला अधिकारी पन्थीले विकासको पूर्व सर्त नै सुरक्षा भएको र देशको भविश्यका कर्णदार मानिने बालबालिकाहरुलाई सुरक्षासम्बन्धी जानकारी दिई समुदायलाई त्यसबारे जागरुक गराउनका लागि प्रहरीले तयार पारेको पुस्तकले महत्वपूर्ण सहयोग पुर्याउने बताए। यसअघि प्रहरीले सुरक्षालगायत विभिन्न विषयमा केन्द्रित रही समुदाय र विद्यालयस्तरमा कार्यव्रम सञ्चालन गर्ने गरेको थियो। त्यसले प्रहरीले मात्र त्यसको अपनत्व लिँदै आएकोमा अहिले पाठ्यसामग्री नै विद्यालयलाई उपलब्ध गराएपछि विद्यालयसँगै त्यसको अपनत्व स्थानीय तहलाई जानुले जनप्रतिनिधिहरुका लागि पनि सकरात्मक भएको प्रजिअ पन्थीको भनाई छ।"
न्यायसंगत भाग पाएनौं भने अप्रिय घटना घट्नसक्छ : राजकिशोर यादव,"काठमाडौं : जनता समाजवादी पार्टीका सांसद राजकिशोर यादवले संसदमा चलेको दोहोरीलाई सामान्य मान्न नसकिने बताए। उनले सम्मानित सदनमा प्रयोग भएका भाषाहरूप्रति आपत्ति जनाए। 'मलाई उहाँलाई शुभकामना दिन मन छ। तर, कुन रूपले शुभकामना दिऊँ। बडो विचित्रको कुरा भएको छ। अरु बेला सहयात्रीका कारण प्रधानमन्त्री धरापमा पर्छन्। यहाँ त प्रधानमन्त्री होइन, सहयात्रीहरू धरापमा परिरहेका छन्,' उनले भने, 'संसदमा आज जसरी दोहोरी चलेको छ। जुन प्रकारका भाषा प्रयोग भएको छ। एउटा प्रतिनिधिको नाताले सामान्य र राम्रो मान्न सक्दिनँ।' उनले तेस्रोपटक विश्वासको मत लिँदै गरेका प्रधानमन्त्रीको अनुहारमा चमक नदेखिएको बताए। राजनीतिमा देखिएका यस्तै कारणले जनताले नेतृत्व र पार्टीमाथि खडेरी भएको महसुस गरिरहेको उनको भनाइ छ। उनले प्रधानमन्त्री पुष्पकमल दाहाललाई इतिहास रच्ने यो अन्तिम क्षण भएको बताए। उनले पटकपटक प्रयोग गर्दा उल्टै घातक हुने भन्दै प्रधानमन्त्रीलाई सचेतसमेत गराए। उनले मधेससँग गरेका सम्झौताहरू पनि लागू गर्न प्रधानमन्त्रीलाई आग्रह गरे। 'प्रदेश प्रमुख फेर्नुभयो। त्यहाँ मधेसीको अनुहार देखिएन। हामी पनि सत्ताको सशक्त घटक हौं। हामी आफ्नो भाग खोज्छौं। न्यायसंगत लागेन भने त्यतिबेला हिसाब माग्नेछौं। र, त्यो अप्रिय पनि हुनसक्छ,' उनले भने।"
"नेप्सेमा सामान्य करेक्सन, ४ अर्ब २४ करोडको सेयर कारोबार","काठमाडौं : अघिल्लो कारोबार दिन उच्च अंकले बढेको नेप्से आज सामान्य अंकले ओरालो लागेको छ। नेप्से परिसूचक २४८ अंकले घटेर २१०८७२ विन्दुमा कायम भएको हो। सेन्सेटिभ इण्डेक्स ०१२ प्रतिशतले घटेर ३७४६५ विन्दुमा अडिएको छ। मंगलबार नेप्से परिसूचक ५८ अंक बढिले बढेको थियो। यसदिन ३१० कम्पनीकव १ करोड ८ लाख ८९ हजार ६३४ कित्ता सेयर ४ अर्ब २४ करोड ८५ लाख २३ हजार ३३२ रुपैयाँमा खरिदबिक्री भए। मंगलबार ४ अर्ब ५५ करोड मूल्य बराबरको सेयर कारोबार भएको थियो। कारोबार रकमका आधारमा शिवम् सिमेन्ट शीर्षस्थानमा रह्यो । सो कम्पनीको २५ करोड मूल्य बराबरको सेयर कारोबार भयो। सोनापुर मिनरल्सले २० करोड बढिको सेयर कारोबार गर्दा हिमालयन रिइन्स्योरेन्सको २० करोड,अपर तामाकोशीको १५ करोड र गुराँस फाइनान्सको १३ करोड मूल्य बराबरको सेयर कारोबार भयो। यसदिन विन नेपाल लघुवित्त वित्तीय संस्थाको सेयर ९९९ प्रतिशत बढ्यो। यसैगरी उन्नति सहकारी लघुवित्त वित्तीयको ९५८प्रतिशत ,आत्मनिर्भर लघुवित्त वित्तीयको ९२२ प्रतिशत,समाज लघुवित्तीय वित्तको ९०३ र जनउत्थान सामुदायिक लघुवित्त वित्तीय संस्थाको ७८९ प्रतिशतले सेयर मूल्य बढ्यो। आज अपर ताकोशी हाइड्रोपावरका लगानीकर्ताले गुमाए। सो कम्पनीको सेयर १० प्रतिशतले घट्यो। सात उपसमूहको सूचक नकारात्मक देखिँदा ६ उपसमूहको सूचक भने सकारात्मक देखिएका छन्। कारोबारमा आएका १३३ कम्पनीको मूल्य घट्दा ९८ वटाको मात्रै मूल्य बढ्यो।"
राष्ट्रपतिद्वारा राजदूतलाई शपथ,"काठमाडौं : राष्ट्रपति रामचन्द्र पौडेलले क्यानडाका लागि नेपालका आवासीय राजदूत भरतराज पौडेललाई राजदूत पदको पद तथा गोपनीयताको शपथ गराएका छन्। राष्ट्रपति कार्यालय, महाराजगञ्जमा बुधबार आयोजित समारोहमा नवनियुक्त राजदूत पौडेललाई शपथ गराइएको राष्ट्रपति कार्यालयद्वारा जारी विज्ञप्तिमा जनाइएको छ। सो अवसरमा नेपाल सरकारका उच्च पदस्थ अधिकारीहरूको समेत उपस्थिति रहेको विज्ञप्तिमा उल्लेख छ।"
गठबन्धनको नेतृत्व गर्न प्रधानमन्त्री असफल देखिए : कांग्रेस नेता पौडेल,काठमाडौं : नेपाली कांग्रेसका नेता प्रदीप पौडेलले एक वर्षमा तीनपटक विश्वासको मत लिएर प्रधानमन्त्री नै अस्थिरताको पक्षपाती भएको देखिएको बताएका छन्। बुधबार संसद भवनमा सञ्चारकर्मीसँग कुरा गर्दै पौडेलले गठबन्धनको नेतृत्व गर्ने सन्दर्भमा समेत प्रधानमन्त्री असफल देखिएको बताए। उनले सामान्यतया गठबन्धनको नेतृत्व गरेको व्यक्तिका कारण भन्दा पनि अन्य दलका कारण गठबन्धन भत्कने देखिएको तर अहिले प्रधानमन्त्रीकै कारण तीनपटक गठबन्धन परिवर्तन भएको अवस्थामा अहिलेको गठबन्धन पनि स्थिर हुन्छ भनेर भन्न नसकिने बताए। नेता पौडेलले सरकारमा जाने कुरामा दलहरुले प्रयास गर्नु स्वभाविक रहेपनि राष्ट्रिय राजनीतिलाई हेर्दा पटकपटक सरकार परिवर्तनले देशमा स्थिरता नदिने बताए। उनले सदनमा कांग्रेसले रचनात्मक प्रतिपक्षीको भूमिका निर्वाह गर्ने बताए।
"फाइनलमा फेरि चुक्यो नेपाल, ८६ रनले हराउँदै पीएनजीले जित्यो उपाधि","काठमाडौं : नेपाल एकपटक फेरि फाइनलमा चुकेको छ। हङकङमा भएको फाइनलमा पीएनजीले नेपाललाई ८६ रनले हराउँदै उपाधि जितेको हो। १७२ रनको विजय लक्ष्य पछ्याएको नेपाल १६३ ओभरमा ८५ रनमै अलआउट भयो। नेपालका लागि सन्दीप जोराले सर्वाधिक १७ रन बनाए। त्यस्तै आरिफ शेख १५ र रोहित पौडेलले १२ रन बनाए। अन्य खेलाडीले दोहोरो अंकको रन जोड्न सकेनन्। यसअघि टस हारेर ब्याटिङ गरेको पीएनजीले निर्धारित ओभरको खेलमा ८ विकेटको क्षतिमा १७१ रन बनाएको थियो। पीएनजीका लागि टोनी उराले सर्वाधिक ६१ रन बनाए। उनले ३७ बलमा ४ छक्का र ५ चौका प्रहार गरे। त्यसैगरी हिरि हिरीले १५ रन, हिला भारेले १८ रन, किप्लिन डोरिगाले १४ रन, चाड सोपरले १३ रन बनाए। अलेई नाओले ३० रन बनाएर अविजित रहे।"
"जुन बेला हैसित पुग्छ, त्यो बेला गणतन्त्र पल्टाइदिन्छौं : लिङ्देन","काठमाडौं : राष्ट्रिय प्रजातन्त्र पार्टी (राप्रपा) का अध्यक्ष राजेन्द्र लिङदेनले गणतन्त्र पल्टाइदिने चेतावनी दिएका छन्। बुधबार प्रतिनिधिसभा बैठकमा प्रधानमन्त्री पुष्पकमल दाहाल 'प्रचण्ड' ले राखेको विश्वासको मतको प्रस्तावमाथि छलफलमा भाग लिँदै राप्रपाका अध्यक्ष लिङ्देनले गणतन्त्रमाथि सधैं फोहोरी खेल भइरहने हो भने यसलाई ढालिदिने चेतावनी दिएका हुन्। उनले आफूहरूको संख्या सानो भएपनि गणतन्त्रको नाममा लुटतन्त्र मच्याइरहेको बताए। उनले नयाँ सत्ता समीकरणमा आफू सहभागी नहुने स्पष्ट पारे। उनले भने, 'हामीले ल्याएको व्यवस्था भनेर गणतन्त्रको जसरी व्याख्या गरिरनु भएको छ। पछिल्लो समय गणतन्त्रको नाममा जुन प्रकारको लुटतन्त्र भइरहेको छ। त्यो लुटतन्त्र नै गणतन्त्र हो भने त्यो गणतन्त्रको हामी सधैं विरोध गर्छौं। सडकमा विरोध गर्छौं। सदनमा विरोध गर्छौं। जुन बेला हैसित पुग्छ त्यत्तिबेला पल्टाइदिन्छौं। त्यतिबेला हाम्रो मुख थुन्न सक्नुहुन्न।' उनले संसदमा उभिएर राजा र धर्मका नाममा गाली गर्ने छुट कसैलाई नभएको जिकिर गरे। राप्रपा अध्यक्ष लिङ्देनले नयाँ गठबन्धन स्वार्थहरूको गठबन्धन भएको आरोप लगाए। जतिसुकै सिद्धान्त र दर्शनको लेप लगाए पनि नयाँ सत्ता हेरफेर स्वार्थको जोडघट भएको भन्दै उनले स्वार्थ मिले टास्सिने नमिले छुटिने बताए। उनले प्रधानमन्त्री प्रचण्डलाई विश्वासको मत नदिने बताए।"
'जनतालाई धोका दिएर बनेको गठबन्धनलाई कांग्रेसले विश्वासको मत दिँदैन',"काठमाडौं : नेपाली कांग्रेसका महामन्त्री विश्वप्रकाश शर्माले जनतालाई धोका दिएर बनेको गठबन्धन सरकारलाई विश्वासको मत नदिने बताएका छन्। बुधबार प्रतिनिधिसभा बैठकमा प्रधानमन्त्री पुष्पकमल दाहाल प्रचण्डले प्रस्तुत गरेको विश्वासको प्रस्तावमाथि छलफलमा भाग लिँदै महामन्त्री शर्माले विगतमा जनताका बीचमा गरेका बाचा तोडेकाले प्रचण्डलाई विश्वासको मत नदिने बताएका हुन्। उनले भने,'दलले शुभेच्छा राख्छ, शुभकाभना राख्छ। म मेरो पार्टीको तर्फबाट जानकारी गराउन चाहन्छु, मंसिर ४ गते जनताको बीचमा गरिएका बाचा बन्धनलाई तोडेर, जनतासँग गरेको गठबन्धनलाई छोडेर, जनतालाई दिएको धोकापछि अर्को गठबन्धन बनाएर जाँदै गर्दा जनताले गरेको मंसिर ४ को जनमतको जगमा विश्वासको मत दिन सक्दैन।' उनले मंसिर ४ को विश्वासलाई खण्डित गराइसकेपछि फेरि विश्वासको मत दिन मिल्छ ? भन्दै प्रधानमन्त्रीलाई प्रश्न समेत गरे। नेता शर्माले प्रचण्डले संसदमा प्रस्तुत गरेका कांग्रेससँग गठबन्धन तोड्नुको कारणहरूमा तुक नभएको आरोप लगाए।"
मेरो काँधमा अझ जिम्मेवारी थपियो : प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहालले आफ्नो काँधमा जिम्मेवारी अझ थपिएको बताएका छन्। तेस्रोपटक विश्वासको मत पाएपछि संसद भवनमा सञ्चारकर्मीसँग कुरा गर्दै उनले जनताको पक्षमा तीव्र गतिमा काम गर्ने जिम्मेवारी बढेको बताए। 'तेस्रोपटक विश्वासको मत पाएर काँधमा जिम्मेवारी थपिएको छ। जनताका पक्षमा तीव्र गतिमा काम गर्ने जिम्मेवारी थपिएको महसुस गरेको छु,' उनले भने। उनले संसदमा तीनपटक अलगऔअलग अनुभूतिसमेत पाएको बताए। 'मप्रति भरोसा गरेर मलाई समर्थन गर्ने र विपक्षमा मतदान गर्ने सबैलाई धन्यवाद। संयमित वतावरणमा बडो लोकतान्त्रिक अभ्यास भयो। यसले लोकतन्त्र सुदृढ भएको महसुस भएको छ,' उनले भने, 'तीनपटक विश्वासको मत लिँदै गर्दा अलगअलग अनुभूति र महसुस भयो। करिब सत प्रतिशत विश्वासको मत पाउँदा र अहिलेको अवस्थाको अनुभूति प्राप्त गरे।' प्रधानमन्त्री प्रचण्डले बुधबार तेस्रोपटक विश्वासको मत पाएका थिए। सभामुख देवराज घिमिरेका अनुसार प्रधानमन्त्रीको पक्षमा १५७ मत र विपक्षमा ११० मत र दिन्न भन्नेमा १ मत खसेको थियो"
राजनीतिक रुपमा प्रचण्डप्रति अविश्वास छ तर गणतीय विश्वासको जोहो हुँदैछ : विश्वप्रकाश शर्मा,"काठमाडौं : नेपाली कांग्रेसका महामन्त्री विश्वप्रकाश शर्माले प्रधानमन्त्री पुष्पकमल दाहाल प्रचण्डसँग गणतीय रुपमा मात्रै विश्वासको जोहो भएको बताएका हुन्। बुधबार प्रतिनिधिसभा बैठकमा प्रधानमन्त्री प्रचण्डले विश्वासको मतको प्रस्ताव प्रस्तुत गरेपछि सम्बोधनका क्रममा शर्माले कांग्रेस र एमाले मिले भने माओवादीको हालत के होला भन्दै प्रश्न गरेका हुन्। उनले प्रधानमन्त्री प्रचण्डको दुई तिहाईको विश्वास फिर्ता भएको उल्लेख गरेका हुन्। राजनीतिक रुपमा अविश्वास छ तर गणतीय रुपमा विश्वासको जोहो हुँदैछ। अघिल्लो पटक दुई तिहाईको बहुमत तपाईंसँग थियो, आज टेलिभिजनका क्यामरा बन्द गर्ने हो र सत्ता पक्षमा हौं त्यसैले टेबल ठोक्नु हुँदैन भन्नेबाट माथि उठ्ने हो भने आज दुई तिहाईको विश्वास फिर्ता भएको छ। उनले प्रश्न गरे,त्यसैले पोहोर एमाले विपक्षमा रहेको, अहिले कांग्रेस विपक्षमा रहेको, पक्षको मात्रै जोड्दै गर्दा पालैपालो विपक्षको हिसाब जोड्दै गर्दा क्लियर हुँदैन र हिसाब ? पालैपालो विपक्षमा उभिएकाहरु एकै पक्षमा उभिए भने भनेनि, धोका खाएकाहरु एकै ठाउँमा हौं भने भने नि ? पूर्वप्रधानमन्त्री केपी ओलीले कांग्रेसले कुरा गर्न खोज्दा नचाहेको भनेपछि जवाफमा शर्माले कांग्रेस र एमालेको कुरा चल्यो भन्ने प्रधानमन्त्रीको यात्रा कता चल्छ भन्दै प्रश्न गरे।"
तेस्रोपटक आइपुग्दा घट्यो प्रधानमन्त्री प्रचण्डको समर्थन,"काठमाडौं : प्रधानमन्त्री पुष्पकमल दाहाल 'प्रचण्ड'ले तेस्रो पटक विश्वासको मत पाएका छन्। बुधबार बसेको प्रतिनिधिसभा बैठकमा भएको मत विभाजनमा प्रधानमन्त्री दाहालको पक्षमा १५७ मत खस्यो। विपक्षमा ११० खस्दा १ जनाले दिन्नमा मत हालेका थिए। सभामुख देवराज घिमिरेका अनुसार बुधबारको बैठकमा २६८ सांसद सहभागी थिए। तेस्रोपटक विश्वासको मत पाए पनि प्रधानमन्त्री दाहालको मत निरन्तर घट्दै गएको छ। गत पुस १० गते प्रधानमन्त्री नियुक्त हुँदा दाहालले संसदको ९९ प्रतिशत बढी मत पाएका थिए। २०७९ पुस २६ मा उनले उपस्थित २७० सांसदमध्ये २६८ मत पाएका थिए। त्यतिबेला राष्ट्रिय जनमोर्चाका चित्रबहादुर केसी र नेपाल मजदुर किसान पार्टीका प्रेम सुवालले विपक्षमा मतदान गरेका थिए। त्यस्तै दोस्रोपटक उनले २०७९ चैत ६ गते विश्वासको मत पाएका थिए। नेकपा एमालेसँगको गठबन्धन तोडेर नेपाली कांग्रेससँग सत्ता सहकार्य गरेका प्रधानमन्त्री दाहालले दोस्रोपटक १७२ मत पाएका थिए। उपस्थित २६२ सांसदमध्ये त्यतिबेला ८९ जनाले विपक्षमा मतदान गरेका थिए भने १ जना तटस्थ बसेका थिए। अघिल्ला दुईपटकको हिसाब गर्ने हो भने प्रधानमन्त्री दाहालको मत निरन्तर घटिरहेको छ। पहिलोपटक साना दुई दललेमात्र विपक्षमा मतदान गरेका प्रधानमन्त्री दाहाललाई यसपटक नेपाली कांग्रेस, राष्ट्रिय प्रजातन्त्र पार्टी, जनमत, लोकतान्त्रिक समाजवादी पार्टीलगायत पार्टीले विश्वासको मत दिएनन्।"
"डुङ्गा दुर्घटनाको तीन दिनपछि समुद्रबाट ११ मछुवाको सकुशल उद्धार, २२ जना अझै बेपत्ता","समुद्रमा डुबेको डुङ्गामा झुण्डिएर तीन दिनको पखाईपछि इन्डोनेसियाका ११ जना मछुवाको सकुशल उद्धार भएको उद्धारकर्ताहरूले बुधबार बताएका छन्। दक्षिण सुलावेसी प्रान्तको दुर्गम सेलेयार टापु नजिकैको समुद्रमा शनिबार कम्तीमा ३५ जना चालक दलका सदस्य रहेको डुङ्गा डुबेको थियो । डुङ्गामा रहेका ११ जना मछुवा तीन दिनपछि दुई छुट्टाछुट्टै टापुमा फसेको अवस्थामा फेला परेका हुन् । खराब मौसमका कारण डुङ्गा पल्टिएको स्थानीय खोज तथा उद्धार निकायले जनाएको छ । स्थानीय सरकारी अधिकारी एन्डी काको आम्रासले एएफपीसँग भने, 'उनीहरु तीन दिनदेखि समुद्रमा तैरिरहेका थिए, पानीको प्रवाहले उनीहरूलाई सेलेयारको पुर्याएको थियो ।' ती दुई छुट्टाछुट्टै टापुमा भेटिएका थिए । डुङ्गा मार्च ३ मा उत्तरी जकार्ता बन्दरगाहबाट पश्चिम नुसा तेङ्गारा प्रान्तको लोम्बोक टापुतर्फ जाँदै गरेको थियो । नौसेना र उद्धार स्वयंसेवकहरूले खोजी कार्यमा सहयोग गरिरहेका छन् । 'संयुक्त टोलीले थप खोजी र उद्धार कार्य गर्नेछ भने भेटिएका मछुवालाई उनीहरूको घरतर्फ पठाइएको स्थानीय खोज तथा उद्धार अधिकारी एन्डी रासवानले बताए। उद्धारकर्तालाई घटनास्थल पुग्न पाँच घण्टा लागेको उनले बताए। सरकारी समाचार संस्था अन्तराका अनुसार स्थानीय मछुवाहरूले उनीहरूलाई देखेपछि र अधिकारीहरूलाई खबर गरेपछि ती व्यक्तिहरूलाई सकुशल उद्धार गरिएको थियो । एएफपीसँग कुरा गर्दै अमरासले भने, 'तीन दिनसम्म समुद्रमा लाइफ ज्याकेट लगाएर डुङ्गामा आफूलाई बाँधेर बसेको मछुवाहरूले बताएका छन् ।' मछुवासहितको घोप्टिएको डुङ्गा पानीमा तैरिँदै सेलेयार टापुमा पुगेको उनले बताए। अमरासका अनुसार ९३ टन तौल भएको उक्त जहाजमा माछा समात्ने उपकरण, जाल, ढुङ्गा, डोरी, नरिवलको पात र माछा मार्ने रडजस्ता उपकरणहरू थिए । डुङ्गामा ३५ जना सवार थिए भने २२ जना हराइरहेका छन् यद्यपि इन्डोनेशियाको उद्धार एजेन्सीले ३७ जना सवार डुङ्गामा रहेका २४ जना हराइरहेको जनाएको छ । इन्डोनेसियामा डुङ्गामा वास्तविक यात्रुहरूको सङ्ख्या तोकिएकोभन्दा फरक हुनु सामान्य कुरा मानिन्छ । अधिकारीहरूले मङ्गलबार बिहानै घटनाको बारेमा रिपोर्ट प्राप्त गरे पनि खराब मौसमका कारण उनीहरूको प्रयासमा बाधा पुगेको बताएका छन्। करिब १७ हजार टापुरहेको दक्षिणपूर्वी एशियाली द्वीप समूह इन्डोनेसियामा सुरक्षा मापदण्डको फितलोपनका कारण पटकपटक समुद्री दुर्घटना हुने गरेको छ । सन् २०१८ मा सुमात्रा टापुमा रहेको विश्वको सबैभन्दा गहिरो तालमा डुङ्गा डुब्दा १५० जनाभन्दा बढीको मृत्यु भएको थियो ।"
प्रधानमन्त्री प्रचण्डले पाए विश्वासको मत,"काठमाडौं : प्रधानमन्त्री पुष्पकमल दाहाल 'प्रचण्ड' ले विश्वासको मत पाएका छन्। बुधबार प्रधानमन्त्रीले आफूलाई प्रतिनिधिसभामा विश्वासको मतका लागि पेश गरेको प्रस्तावको पक्षमा १५७ मत र विपक्षमा ११० मत खसेको हो। प्रतिनिधिसभामा २६८ जना उपस्थित थिए। एक जना सांसदले मत दिन्न भन्ने पक्षमा आफ्नो मत जाहेर गरे। प्रधानमन्त्रीले नेपालको संविधानको धारा १०० को उपधारा (९२०) बमोजिम प्रतिनिधिसभामा विश्वासको मत लिएका हुन्। प्रधानमन्त्री प्रचण्डलाई नेकपा एमाले,माओवादी केन्द्र,रास्वपा,जसपा,नेकपा एकीकृत, नागरिक उन्मुक्ति र तीनजना स्वतन्त्र सांसद ( प्रभु साह,अमरेश कुमार सिंह र योगेन्द्र मण्डल) ले विश्वासको मत दिएका हुन्। कांग्रेस,राप्रपा,लोसपा,जनमतलगायतले मत दिएनन्। प्रधानमन्त्री प्रचण्डले तेस्रो पटक विश्वासको मत पाएका हु्न्। प्रचण्डले यसअघि २६ पुस २०७९ मा पहिलो पटक र ६ चैत्रमा दोस्रो पटक विश्वासको मत लिएका थिए। पहिलो पटक बैठकमा उपस्थित २७० सांसदमध्ये २६८ जनाले प्रचण्डलाई मत दिएका थिए। दोस्रो पटक बैठकमा उपस्थित २६२ सांसदमध्ये १७२ जनाले मत दिएका थिए। फागुन २१ गते नयाँ सत्ता समीकरण बनेपछि नेपाली कांग्रेसले सरकारलाई दिएको समर्थन फिर्ता लिएपछि प्रधानमन्त्रीले विश्वासको मत लिएका हुन्। सरकारलाई समर्थन गरेको दलले समर्थन फिर्ता लिएमा एक महिनाभित्र विश्वासको मत लिनुपर्ने संवैधानिक व्यवस्था छ। गत २०७९ पुस १० गते कांग्रेसको गठबन्धन तोडेर एमाले नेतृत्वको गठबन्धनबाट प्रधानमन्त्री नियुक्त भएका माओवादी केन्द्रका अध्यक्ष प्रचण्डले १४ महिनामा तेस्रो पटक विश्वासको मत लिएका हुन्। नेकपा एमाले,माओवादी केन्द्र,रास्वपा,जसपा,एकीकृत समाजवादी,नागरिक उन्मुक्ति पार्टीलगायतले प्रधानमन्त्री प्रचण्डलाई भोट हाल्न ह्विप नै जारी गरेका थिए। २७५ सदस्यीय प्रतिनिधि सभामा प्रधानमन्त्रीलाई विश्वासका लागि १३८ मत आवश्यक थियो। प्रतिनिधिसभामा नेपाली कांग्रेसका ८८,एमालेका ७९,माओवादी केन्द्रका ३२,रास्वपाका २१,राप्रपाका १४,जसपाका १२ र नेकपा एकीकृतका १०,जनमतका ६,लोसपाका ४ जना,नागरिक उन्मुक्तिका ४,नेपाल मजदुर किसान पार्टीका १,राष्ट्रिय जनमोर्चाका १, स्वतन्त्र ३ जना सांसद छन्। जसमध्ये कांग्रेस सांसद टेकबहादुर गुरूङ र एमाले सांसद टोपबहादुर रायमाझी निलम्बनमा परेका छन् भने इलाम२ मा सुवास नेम्बाङको निधन भएकाले त्यहाँ उपनिर्वाचन हुँदैछ।"
जितका लागि पीएनजीले नेपाललाई दियो १७२ रनको लक्ष्य,"काठमाडौं : त्रिकोणात्मक टी२० आई शृंखलामा पपुवा न्युगिनी (पीएनजी)ले नेपाललाई १७२ रनको लक्ष्य दिएको छ। हङकङमा बुधबार जारी त्रिकोणात्मक टी२० आई शृंखलाको फाइनलमा निर्धारित ओभर सकिँदा पीएनजीले ८ विकेटको क्षतिमा १७१ रन बनाएको हो। पीएनजीका लागि टोनी उराले सर्वाधिक ६१ रन बनाए। उनले ३७ बलमा ४ छक्का र ५ चौका प्रहार गरे। त्यसैगरी हिरि हिरीले १५ रन, हिला भारेले १८ रन, किप्लिन डोरिगाले १४ रन, चाड सोपरले १३ रन बनाए। अलेई नाओले ३० रन बनाएर अविजित रहे। तर अन्य खेलाडीले दोहोरो अंक जोड्न सकेनन्। नेपालका लागि आकाश चन्द र कुशल भुर्तेलले ३३ विकेट, करण केसी र गुलशन झाले ११ विकेट लिए। टस जितेर नेपालले पपुवा न्युगिनीलाई ब्याटिङको निम्तो दिएको हो।"
"कांग्रेसलाई वाग्लेको प्रश्न : गृहमन्त्री हुँदा खोजिने नैतिकता, प्रधानमन्त्री अफर गर्दा खोजिनुपर्ने हो कि होइन ?","काठमाडौं : राष्ट्रिय स्वतन्त्र पार्टीका उपसभापति डा स्वर्णिम वाग्लेले सार्वजनिक सेवा प्रवाह र जनताका काम गर्नका लागि गठबन्धन बनेको बताएका छन्। प्रतिनिधिसभाको आजको बैठकमा प्रधानमन्त्री पुष्पकमल दाहाल प्रचण्डले पेश गरेपछि समर्थन गर्दै उनले आफ्नो पार्टी नयाँ भएको र जनताका काम गर्न सरकारमा आएको बताएका हुन्। वाग्लेले उपप्रधान तथा गृहमन्त्री रवि लामिछानेमाथि नैतिकताको प्रश्न उठाउने कांग्रेसले प्रधानमन्त्रीको अफर गर्दा पनि सोच्नुपर्ने जवाफ दिए। गृहमन्त्री हुँदा खोजिने नैतिकता, प्रधानमन्त्री अफर गर्दा पनि खोजिनुपर्ने हो कि होइन भन्दै उनले प्रश्न गरे। वाग्लेका अनुसार वर्तमान सत्ता गठबन्धनमा नजान आग्रह गर्दै कांग्रेसले लामिछानेलाई प्रधानमन्त्रीको अफर गरेको थियो। उनले रास्वपाले सरकारमा बसेर सुशासन र सेवा प्रवाह गर्ने उल्लेख गरे। उपसभापति वाग्लेले भने, सरकारमा बसेर सुशासन र सेवा प्रवाह गर्न आएका हौं। त्यो काम गर्न नसकेको दिन पार्टी आफैँ सरकारबाट बाहिरिन्छौं।उनले प्रधानमन्त्रीको राष्ट्र हितको सवालमा लेगेसी दरिलो बनाउने चाहनालाई पार्टीले जोखिम लिएरै आफूहरुले वर्तमान गठबन्धन सरकारलाई दिएको उल्लेख गरे।"
जापानी अन्तरिक्ष रकेट प्रक्षेपणको केही सेकेन्डमै विस्फोट,"टोकियो : जापानी कम्पनीले बनाएको रकेटले स्याटेलाइटलाई कक्षमा स्थापित गर्ने प्रयास असफल भएपछि प्रक्षेपणको केही सेकेन्डमै विस्फोट भएको छ। टोकियोस्थित स्पेस वानको १८ मिटर (६० फिट) अग्लो काइरोस रकेट पश्चिमी जापानको तटीय वाकायामा क्षेत्रमा प्रक्षेपण गरिएको करिब पाँच सेकेन्डपछि इन्धनमा आगो सल्किएपछि विस्फोट भएको हो। विस्फोट हुनु पहिले सुदूर पहाडी क्षेत्रमा सेतो धुवाँ निस्किएको र केही सेकेन्ड भित्रमा नै विस्फोट भई जमिनमा भीषण ज्वालासहित खसेको थियो। 'पहिलो काइरोस रकेटको प्रक्षेपण गरिएको थियो, तर प्रक्षेपणपछि प्रविधिक समस्या देखिएपछि यसलाई रद्द गरिएको छ', स्पेस वानद्वारा जारी एक विज्ञप्तिमा भनिएको छ, 'विस्तृत अनुसन्धान भइरहेको छ।' नजिकैको नदी किनारलगायत सार्वजनिक दृश्यावलोकन स्थलहरूमा भेला भएका सयौं युवा र वृद्ध दर्शकहरूले देखेका नाटकीय दृश्यहरूमा रकेटको पानी छर्किन प्रयोग गरिने यन्त्र (स्प्रिङ्कलर) ले पानी छ्याप्न थालेपछि जलिरहेको भग्नावशेष जमिनमा खसेको थियो। एक वृद्ध व्यक्तिले सार्वजनिक प्रसारक एनएचकेसँग भने, 'मैले यो रकेट प्रक्षेपणबाट धेरै आशा गरेको थिएँ, सफलता मिल्न सकेन त्यसैले म निराश छु। के भयो अनुसन्धान भइरहेको बताइएको छ पछि थाहा हुने नै छ।' यो असफलताले सम्भावित आकर्षक स्याटेलाइटप्रक्षेपण बजारमा प्रवेश गर्ने जापानको प्रयासलाई धक्का दिएको छ। स्पेस वनले स्याटेलाइटलाई कक्षमा स्थापित गर्ने राष्ट्रको पहिलो निजी फर्म बन्ने आशा गरेको छ र यो आशा काइरोसबाट गरिएको थियो। प्राचीन ग्रीक भाषा अनुसार काइरोसको अर्थ सही क्षण हो। उडानको लगभग ५१ मिनेटपछि उक्त सही क्षण आउने अपेक्षा कम्पनी र अन्तरिक्षविद्हरूले गरेका थिए। पार्टपुर्जाको अभाव र अन्य समस्याका कारण स्पेस वानले बुधबारको प्रयासअघि कैरोसको प्रक्षेपण पाँच पटक स्थगित गरेको थियो। रासस"
कांग्रेसले पटकपटक धोका दिंदै आएको छ : अध्यक्ष ओली,"काठमाडौं : नेपाल कम्युनिष्ट पार्टी (एमाले) का अध्यक्ष केपी शर्मा ओलीले अस्थिरताको खेती नगर्न कांग्रेसलाई सुझाव दिएका छन्। बुधबार प्रतिनिधिसभाको बैठकमा ओलीले प्रतिस्पर्धाको प्रणालीमा कसैको बहुमत नभएको अवस्थामा सरकार परिवर्तन स्वभाविक भएको भन्दै अस्थिरताको खेती नगर्न कांग्रेसलाई सुझाव दिएका हुन् । दुई महिनामा सरकार परिवर्तन गर्दा अस्थिरता नलाग्ने तर १४ महिनापछि सरकार परिवर्तन गर्दा अस्थिरता भयो भन्न नमिल्ने उनले बताए। ओलीले ७० सालको चुनावपछि कांग्रेसले पटक पटक अरुलाई धोका दिंदै आएको भन्दै कांग्रेसले बाचा बन्धनमा अडिएको, इमानको खानी, बेइमानी नगर्ने भन्दा आश्चर्य लागेको धारणा राखे। कांग्रेससँगको सहयात्रा असहज भएपछि प्रधानमन्त्रीको चाहना र आफूहरुको सहयोगमा सरकार पुनःगठन भएको उनले बताए। सरकार परिवर्तन नेपालका दलहरु मिलेर गरेकाले यसमा विदेशी वा छिमेकी मुलुकलाई जोडेर हेर्न आवश्यक नरहेको उनको भनाइ छ । अध्यक्ष ओलीले देशमा विभिन्न नाममा राष्ट्रिय एकतामा भाँजो हाल्ने र समाजमा विद्वेश फैलाउने तथा पश्चगमनमा लाने प्रवृत्तिहरु देखा परेकाले देशलाई केन्द्रमा राखेर न्याय र समनाताको प्राप्तिका लागि अग्रसर हुनुपर्नेमा जोड दिए। उनले सञ्चारमाध्यममा आएजस्ता प्रधानमन्त्रीमा भागबण्डा नभएको दावी गरे। सङ्क्रमणकालीन न्यायसम्बन्धी कानुनलाई अन्तरराष्ट्रिय मान्यता, पीडितमैत्री र सर्वोच्च अदालतको फैसलाका आधारमा अघि बढ्न निरन्तर प्रतिबद्ध रहेको उनले बताए।"
बागमतीमा विशेष समितिको प्रतिवेदन पारित,"हेटौंडा : बागमती प्रदेश सभाबाट आर्थिक वर्ष २०८००८१ को बजेट तथा कार्यक्रम व्यवस्थापन समितिको विशेष प्रतिवेदन पारित भएको छ। बुधबार बसेको बैठकले सो प्रतिवेदन सर्वसम्मतिले पारित गरेको हो। बैठकमा विशेष समितिको प्रतिवेदनमाथि बोल्दै प्रदेश सभा सदस्य केशव प्रसाद पोखरेलले प्रदेशलाई सुशासन, जनताप्रति जवाफदेही बनाउँदै अब सन्तुलित बजेटलाई निरन्तरता दिन आवश्यक भएकोले सो प्रतिवेदन सबै संसदको साँझा सम्पति भएको बताए। त्यस्तै सदस्य मधुकुमार श्रेष्ठले प्रदेश सरकारलाई बजेटमा पारदर्शी बनाउँदै निष्पक्ष ढंगबाट जनताको आधारभूत आवश्यकतालाई परिपूर्ति गर्न यसले सहयोग पुर्याउने बताए। सदस्य भरतबहादुर केसीले प्रदेश सरकारले बजेट विनियोजन गर्दा जनताप्रति जवाफदेही हुने खालको योजनालाई प्राथमिकता दिई पहल गर्नुपर्ने सुझाव दिए। प्रतिवेदन पारित भएसँगै सभामुख भुवनकुमार पाठकले अर्को सूचना जारी नभएसम्मका लागि आजको बैठक स्थगित गरेका छन्।"
संसदमा कांग्रेसको माग : सुन तस्करीमा संलग्न र सहकारीमा ठगीको छानबिन हुनुपर्छ,काठमाडौं : नेपाली कांग्रेसले सहकारी ठगीको विवादमा मुछिएका व्यक्तिलाई मन्त्री बनाएको भन्दै आपत्ति जनाएको छ । बुधबार प्रतिनिधिसभाको बैठक सुरु हुनेबितिकै कांग्रेस सचेतक सुशीला थिङले वर्तमान मन्त्रिपरिषद्मा विवादास्पद छवि भएका व्यक्ति रहेको भन्दै निष्पक्ष छानविन हुनेमा आशंका जनाएकी हुन्। उनले सहकारी ठगीमा विवादास्पद छवि भएका व्यक्तिलाई कारबाही गर्नुको साटो मन्त्री नियुक्त गरेर पुरस्कृत गरेको आरोप लगाइन् । उनले तत्कालीन उपराष्ट्रपति नन्दबहादुर पुनको सचिवालय र उहाँका परिवारका सदस्य सुन तस्करीमा संलग्न भएको देखिएको अवस्थामा कुनै कारबाही नभएको भन्दै सभामुखमार्फत सरकारको ध्यानाकर्षण गराइन्। उनले यस अगाडि सभामुखबाट रुलिङ भएको विषयमा प्रधानमन्त्रीले स्पष्ट जवाफ नदिएको भन्दै आपत्ति जनाइन्। सचेतक थिङले उपरोक्त सबै विषयमा राम्ररी छलफल नभए आगामी दिनमा सदन प्रभावकारी रुपमा सञ्चालन हुन नसक्ने स्पष्ट पारिन्।
सिन्धुलीमा सवारी दुर्घटना हुँदा एक जनाको मृत्यु,सिन्धुली : सिन्धुलीको कमलामाई नगरपालिका१३ स्थित माथिल्लो रानिवासमा भएको सवारी दुर्घटनामा एक जनाको मृत्यु भएको छ। बुधबार उदयपुरको कटारीबाट भिमानतर्फ आउँदै गरेको मधेस प्रदेशको ०४००१ क ००५१ नम्बरको ट्रक र बा९२प ६५६२ नम्बरको मोटरसाइकल आपसमा ठक्कर खाई दुर्घटना हुँदा मोटर साइकल चालक सर्लाहीको हरिवन नगरपालिका ७ का ३० वर्षीय रिद्धिबहादुर मिरिङसिङको मृत्यु भएको हो। दुर्घटनामा गम्भीर घाइते भएका मिरिङसिङको उपचारका लागि सिन्धुली अस्पताल ल्याउने क्रममा बाटोमै मृत्यु भएको जिल्ला प्रहरी कार्यालय सिन्धुलीका प्रहरी नायउ उपरीक्षक तथा प्रवक्ता चिरन्जीवी दाहालले जानकारी दिए। घाइते मिरिङसिङलाई उपचारका लागि सिन्धुली अस्पतालमा ल्याइए पनि अस्पतालका डाक्टरले मृत घोषणा गरेका थिए। दुर्घटनापछि दुवै सवारी साधनसहित ट्रक चालक महोत्तरीको गौशला नगरपालिका १ बस्ने ४१ वर्षीय जितबहादुर आलेलाई प्रहरीले नियन्त्रणमा लिएको छ भने मिरिङसिङको शव पोष्टमार्टमका लागि सिन्धुली अस्पतालमा राखिएको छ।
नेपाल भारत सीमा समन्वय बैठक : पूर्णागिरि मेला र लोकसभा निर्वाचन सुरक्षा व्यवस्थाबारे छलफल,"महेन्द्रनगर : बुधबार महेन्द्रनगरमा नेपालभारत सीमा समन्वय बैठक सम्पन्न भएको छ । बैठकमा जिल्ला प्रशासन कार्यालय कञ्चनपुर र भारतको चम्पावतका सुरक्षा अधिकारीहरूको सहभागिता रहेको थियो । बैठकमा स्थानीय स्तरमा रहेका चासोका विषय र समस्याका विषयमा छलफल भएको कञ्चनपुरका प्रमुख जिल्ला अधिकारी गोपाल कुमार अधिकारीले जानकारी दिए । 'विशेषगरी भारतमा हुने लोकसभा निर्वाचनको सुरक्षा व्यवस्था र अन्य विषयमा छलफल भएको छ,'प्रजिअ अधिकारीले भने,'लगत्तै हुने पूर्णागिरी मेला व्यवस्तित गर्ने विषयमा पनि दुबै पक्ष सहमत भएका छौं ।' बैठकमा सीमा क्षेत्रमा हुने अपराधिक क्रियाकलाप र लागुऔषध नियन्त्रणलगायतका विषयमा दुबै देशका सुरक्षा अधिकारीहरू सहमत भएका छन् । भारतको चम्पावतका डीएम नवनित पाण्डेयले बैठकमा सकारात्मक छलफल भएको बताए । 'भारतमा हुन लागेको लोकसभा निर्वाचन र स्थानीय स्तरमा देखिएका समस्या समाधानका लागि छलफल भयो,'उनले भने,'२०२५ सम्म उत्तराखण्डलाई नशामुक्त गर्ने अभियान छ त्यसमा नेपालको तर्फबाट पनि प्रतिवद्धता छ ।'उनले लागुऔषध नियन्त्रण गर्नका लागि दुबै देश प्रतिवद्ध रहेको बताए । बैठकमा नेपालका तर्फबाट कञ्चनपुरका प्रमुख जिल्ला अधिकारी गोपाल कुमार,सहायक प्रमुख जिल्ला अधिकारी धर्मराज जोशी,कञ्चनपुरका एसपी चक्रराज जोशी,शसस्त्र प्रहरी बल कञ्चनपुरका एसपी खगेन्द्र बहादुर चन्द र कञ्चनपुर जिल्ला स्थित कार्यालय प्रमुखहरूको सहभागिता रहेको थियो । भारतका तर्फबाट चम्पावतका डीएम नवनित पायडेयलगायत सुरक्षा अधिकारीहरूको सहभागिता रहेको थियो । बैठकपछि भारतका सुरक्षा अधिकारीहरूलाई यहाँको शुलफाँटा राष्ट्रिय निकुञ्ज भ्रमण गराइएको छ ।"
अवैध रुपमा ओसारपसार गर्दै गरेको ३८ गोरु नियन्त्रणमा,"बुटवल : अवैध रुपमा ओसारपसार गर्दै गरेको अवस्थामा जिल्ला प्रहरी कार्यालय रुपन्देही मातहत खटिएको प्रहरी टोलीले ३८ वटा गोरु नियन्त्रणमा लिएको छ। मंगलबार सैनामैना नगरपालिका१ स्थित रानीबगियाबाट १९ वटा र सोही नगरपालिकाको वडा नम्बर ५ बुद्धनगरबाट १९ गरी ३८ वटा गोरु नियन्त्रणमा लिइएको जिल्ला प्रहरी कार्यालय रुपन्देहीका प्रमुख एवं प्रहरी उपरीक्षक रंजितसिँह राठौरले जानकारी दिए। चेकजाँचको क्रममा विना कागजात अवैध रुपमा ओसारपसार गरेको भेटियो,राठौरले भने,नियन्त्रणमा लिएर आवश्यक कारवाहीका लागि भन्सार कार्यालय बेलहिया पठाएका छौँ। नियन्त्रणमा लिइएका गोरुहरु देवदहको गौशालामा राखिएको छ। दुई वटा ट्रकमा पूर्वी नेपालतिर गोरु लैजाँदै गरेको अवस्थामा प्रहरीले चालकसहित नियन्त्रणमा लिएको हो। सितगंगा नगरपालिका५ अर्घाखाँचीका २८ वर्षीय मान बहादुर बेलबासे चलाएको ना ६ ख २३८४ नम्बरको ट्रक र गल्छी नगरपालिका६ धादिङका २९ वर्षीय विनय लामाले चलाएको ना ६ ख २६४५ नम्बरको ट्रकसहित चालक प्रहरीको नियन्त्रणमा छन्।"
प्रधानमन्त्री प्रचण्डले मागे विश्वासको मत,काठमाडौं : प्रधानमन्त्री पुष्पकमल दाहाल 'प्रचण्ड' ले विश्वासको मत मागेका छन्। प्रतिनिधिसभा बैठकमा प्रस्ताव प्रस्तुत गर्दै प्रधानमन्त्री दाहालले विश्वासको मत दिन आग्रह गरेका हुन्। विश्वासको प्रस्तावमा छलफल गर्न दुई घण्टाको समय दिइएको छ। विश्वासको मत माग्न अघि प्रधानमन्त्री प्रचण्डले राष्ट्रिय समस्याहरूको समाधानका लागि सबै एक ठाउँमा उभिनुपर्ने बताएका थिए। नेपाली कांग्रेससँगको गठबन्धन तोडेर नयाँ सत्ता समीकरण बनेपछि प्रधानमन्त्रीले विश्वासको मत लिन लागेका हुन्। सरकारको नेतृत्व गरेको १४ महिनाको अवधिमा उनले तेस्रो पटक विश्वासको मत लिन लागेका हुन्।
"पीएनजीविरुद्ध नेपाललाई पहिलो सफलता, दोस्रो बलमै करण केसीले लिए विकेट",काठमाडौं : त्रिकोणात्मक टी२० आई शृंखलामा नेपालले पपुवा न्युगिनी (पीएनजी)को पहिलो विकेट लिएको छ। हङकङमा जारी त्रिकोणात्मक टी२० आई शृंखलाको फाइनल खेलमा नेपालका करण केसीले पीएनजी विकेट लिएका हुन्। केसीको दोस्रो बलमा सेसे बाउलाई आकाश चन्दले क्याच आउट गरेका हुन्। पहिलो ओभरमा पीएनजीले ४ रन बनाएर खेलिरहेको छ। टस जितेर नेपालले पपुवा न्युगिनीलाई ब्याटिङको निम्तो दिएको हो।
एकीकृत समाजवादीले प्रधानमन्त्रीलाई विश्वासको मत दिने,काठमाडौं : नेकपा एकीकृत समाजवादीको संसदीय दलको बैठकले प्रधानमन्त्री पुष्पकमल दाहाल प्रचण्डलाई विश्वासको मत दिने निर्णय गरेको छ। बुधबार बसेको एकीकृत समाजवादीको संसदीय दलको बैठकले प्रधानमन्त्री प्रचण्डलाई विश्वासको मत दिने निर्णय गरेको संसदीय दलका प्रमुख सचेतक मेटमणि चौधरीले जानकारी दिए। त्यस्तै प्रमुख सचेतक चौधरीले पार्टी अध्यक्ष माधव नेपाल पनि १५ महिना प्रधानमन्त्री बन्ने गठबन्धनमा सहमति भएको खुलासा गरेका छन्। विश्वासको मत दिनुअघि केपी शर्मा ओली र प्रचण्डसँग प्रतिबद्धता मागेको एकीकृत समाजवादीले माधव नेपाल प्रधानमन्त्री बन्ने ग्यारेन्टी खोजेको थियो। सोही अनुसार मुख्य नेताहरुबीच १५१५ महिना प्रधानमन्त्री बन्ने समझदारी बनेको भन्दै चौधरीले अब १५ महिना प्रचण्ड प्रधानमन्त्री रहने र त्यसपछि १५ महिना माधव नेपाल प्रधानमन्त्री बन्ने र त्यसपछि चुनावी सरकारको नेतृत्व केपी शर्मा ओलीले गर्ने समझदारी भएको उनले बताए। उनले सत्ता गठबन्धनमा भएको सहमती कार्यान्वयन गर्न आफूहरु इच्छुक रहेकाले सो सहमती कार्यान्वयन हुने विश्वासका साथ प्रधानमन्त्रीलाई विश्वासको मत दिने निर्णय गरेको भन्दै सो सहमती कार्यान्वयन नभएमा फरक तरिकाले अधि बढ्ने उल्लेख गरे। प्रधानमन्त्री प्रचण्डले आज प्रतिनिधिसभामा विश्वासको मत लिंदै छन्।
"कांग्रेसलाई ओलीले प्रश्न  पोहोर नमागेरै प्रचण्डलाई मत दिने, अहिले माग्दा पनि किन नदिने ?","काठमाडौं : नेकपा एमालेका अध्यक्ष केपी शर्मा ओलीले प्रधानमन्त्री पुष्पकमल दाहाल प्रचण्डलाई विश्वासको मत मागेका छन्। बुधबार प्रतिनिधिसभा बैठकमा बोल्दै अध्यक्ष ओलीले प्रधानमन्त्री दाहालले कांग्रेससँगको गठबन्धन भत्काउनुको कारणबारे दिएको तर्क अर्थपूर्ण रहेको बताए। उनले प्रतिपक्षी दल कांग्रेसले प्रधानमन्त्री प्रचण्डलाई विश्वासको मत दिनुपर्ने धारणा व्यक्त गरे। उनले भने,'प्रधानमन्त्रीले नयाँ समीकरण बनाउनुपर्नका कारणबारे भनेका कुराहरू चित्तबुझ्दा छन्। पोहोर साल पनि यस्तै अवस्था थियो। नेपाली कांग्रेसले भोट नै नमागिकन, हतारिएर, हौसिएर समर्थन गरेको थियो। अहिले चाहि किन समर्थन नगर्ने?' अध्यक्ष ओलीले उस्तै अवस्था र उही व्यक्तिलाई पोहोर समर्थन गर्न हुने अहिले चाहिँ किन नहुने भन्दै प्रश्न समेत गरे। उनले भने, ' नेपाली कांग्रेससँगै अन्य दलहरूसँग भोट माग्नु भएको छ। नेपाली कांग्रेसले अगाडि अगाडि लागेर भोट दिए हुन्छ।' उनले रचनात्मक प्रतिपक्ष र सृजनात्मक सत्ता पक्ष भएन भने संसद प्रभावकारी नहुने बताए। ओलीले नयाँ परिवेश बनेको भन्दै सबै दल मिलेर राष्ट्र निर्माणमा जुट्न आग्रह गरे। ओलीले मुलुकको परिस्थिति सुखद नभएको बताए। उनले विभिन्न नाममा राष्ट्रिय एकतालाई खोक्रो बनाउने प्रयास भइरहेको बताए।"
जोखिम उठाएरै भएपनि देश र जनताको हितमा युगान्तकारी काम गर्ने संकल्प छ : प्रधानमन्त्री प्रचण्ड (पूर्णपाठ),"काठमाडौं : प्रधानमन्त्री पुष्पकमल दाहाल प्रचण्डले जोखिम उठाएरै भएपनि देश र जनताको हितमा युगान्तकारी काम गर्ने संकल्प रहेको दाबी गरेका छन्। बुधबार प्रतिनिधिसभा बैठकमा प्रस्ताव प्रस्तुत गर्दै प्रधानमन्त्री प्रचण्डले सरकार चलाएर पदको रक्षा गर्नभन्दा जोखिम उठाएरै भएपनि देश र जनताको हितमा युगान्तकारी काम गर्ने मेरो संकल्प रहेको बताएका हुन्। मैले निरन्तर भनिरहेको छु, अघिल्लो सत्तागठबन्धनमा म व्यक्तिका रुपमा अप्ठ्यारोमा थिइनँ। प्रधानमन्त्री पद पनि असुरक्षित थिएन। सरकारले विभिन्न क्षेत्रमा उल्लेखनीय उपलब्धि हासिल नगरेको पनि होइन। तर देश आज औसत उपलब्धिहरुमा रमाउन सक्ने अवस्थामा छैन। औसत र तदर्थ सरकार चलाएर पदको रक्षा गर्नभन्दा जोखिम उठाएरै भएपनि देश र जनताको हितमा युगान्तकारी काम गर्ने मेरो संकल्प छ। उनले भने, आउँदा दिनमा सरकारका काम र परिणामबाट म त्यो प्रमाणित गर्नेछु। मेरो प्रतिवद्धतामा यो सम्मानित संसदले विश्वासको मोहोर लगाउने छ भन्ने मेरो विश्वास छ। न्यूनतम साझा कार्यक्रम आज सार्वजनिक हुने उनले आज बेलुकासम्म न्यूनतम साझा कार्यक्रम सार्वजनिक गर्ने बताए। सरकार गठनमा सहभागी दलहरुबीच न्यूनतम साझा कार्यक्रमका लागि कार्यदल बनेको छ र सम्भवतः आज बेलुकासम्म त्यो सार्वजनिक हुनेछ। त्यही कार्यक्रम सरकार सञ्चालनको मूल आधार हुनेछ। सुशासन, प्रभावकारी सेवा प्रवाह र समृद्धि सरकारको मूल अठोट हुनेछन्। उनले राजस्वको लक्ष्य पुरा गर्न, पूँजीगत खर्च बढाउन र बेरुजु घटाउन सरकारले नयाँ कार्यक्रमहरु ल्याउने दाबी गरे। आर्थिक गतिविधिको विस्तार र समष्टिगत आर्थिक स्थायित्व सरकारको प्राथमिकता हुने उनको भनाई छ। प्रधानमन्त्री प्रचण्डले सार्वजनिक सेवा प्रवाह र सुशासनबाट नागरिकमा राज्यप्रति भरोसा जगाइने बताए। सरकार पुनर्गठनसँगै पूँजीबजारमा सकारात्मक परिवर्तन प्रधानमन्त्री प्रचण्डले सरकार पुनर्गठनसँगै पूँजीबजारमा आएको सकारात्मक परिवर्तनलाई जनअनुमोदन र समर्थनका रुपमा बुझेको बताए। सोमबार मात्रै मिटर ब्याज पीडितहरुसँग चार बुँदे सहमति भएको छ। वित्तीय अनुशासन, प्रशासनिक खर्चमा मितव्ययिता, उत्पादकत्व वृद्धि र राजस्व चुहावटमा स्थायी नियन्त्रणबाट राष्ट्रको आर्थिक जीवनलाई अझ बलियो बनाउने सरकारको अठोट छ। रोजगारी सिर्जना र आयात प्रतिस्थापन सरकारका प्राथमिकता हुनेछन्। उनले भने, पर्यटनमा अहिले देखिएको सुधारलाई कायम राख्दै पर्यटक संख्या कम्तिमा दोब्बर बनाउने लक्ष्य लिइनेछ। वैदेशिक रोजगारीमा जानेलाई बैंकको ऋणको व्यवस्था गरिनेछ र स्वदेश फर्केकालाई पनि सीप अनुसारको व्यवसायका लािग सुलभ ऋणको ग्यारेन्टी गरिनेछ। हेर्नुहोस् पूर्णपाठ"
राष्ट्रिय समस्याहरूको समाधानका लागि सबै एक हौं : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले राष्ट्रिय समस्याहरूको समाधानका लागि सबै एक ठाउँमा उभिनुपर्ने बताएका छन्। विश्वासको मत लिनुअघि प्रधानमन्त्री प्रचण्डले प्रतिनिधिसभालाई सम्बोधन गर्दै राष्ट्रका सम्भावना हासिल गर्न राष्ट्रिय एकता कायम गर्नुपर्नेमा जोड दिएका हुन्। 'यावत आक्षेपकै बीचमा पनि म फेरि दोहोर्याउँछु,प्रधानमन्त्रीका रुपमा म निषेध,अपमान र प्रतिशोध होइन, सहमति,सहकार्य र आपसी विश्वासकै लागि प्रतिद्ध छु,'प्रधानमन्त्री प्रचण्डले भने,'अहिलेको शक्ति विन्यासमा हामी सबैको स्वामित्व र अपनत्व छ । राष्ट्रपति हुनुहुन्छ,नेपाली कांग्रेसको पृष्ठभूमिबाट । उपराष्ट्रपति हुनुहुन्छ जनता समाजवादी पार्टीबाट। सभामुख हुनुहुन्छ,नेकपा (एमाले)को पृष्ठभूमिबाट । राष्ट्रियसभा अध्यक्ष हुनुहुन्छ माओवादी केन्द्रको पृष्ठभूमिबाट । उपसभामुख हुनुहुन्छ, राष्ट्रिय स्वतन्त्र पार्टीको पृष्ठभूमिबाट । सबैको सम्मानपूर्ण यो प्रतिनिधित्वमा मेरो निर्णायक भूमिका छ र त्यसमा मलाई गर्व छ ।' सम्बोधनका क्रममा प्रचण्डले आर्थिक गतिविधिको विस्तार र समष्टिगत आर्थिक स्थायित्व सरकारको प्राथमिकता हुने बताए। सरकार गठनमा सहभागी दलहरूबीच न्यूनतम साझा कार्यक्रमका लागि कार्यदल बनेको जानकारी दिए। उनले भने,'न्यूनतम साझा कार्यक्रम सुशासन, प्रभावकारी सेवा प्रवाह र समृद्धि सरकारको मूल अठोट हुनेछन्।राजस्वको लक्ष्य पूरा गर्न,पूँजीगत खर्च बढाउन र बेरुजु घटाउन सरकारले नयाँ कार्यक्रमहरू ल्याउनेछ ।' सरकार पुनर्गठनसँगै पूँजीबजारमा आएको सकारात्मक परिवर्तनलाई मैले सरकारप्रति जनअनुमोदन र समर्थनका रुपमा बुझेको बताउँदै प्रधानमन्त्री प्रचण्डले सोमबार मात्रै मिटरब्याज पीडितहरूसँग चार बुँदे सहमति भएको जानकारी गए।"
अग्रिम भाडा माग्दै होस्टलमा छात्रामाथि दुर्व्यवहार,"विराटनगर : विराटनगर महानगरपालिका८ स्थित मुनलाइट गर्ल्स होस्टलकी सञ्चालकले छात्रामाथि दुर्व्यवहार गरेकी छन्। होस्टलकी सञ्चालक मधु रेग्मीले अग्रिम रूपमा भाडा माग्दै छात्रालाई दुर्व्यवहार गरेको भिडियो सामाजिक सञ्जालमा पोस्ट भएको हो। विराटनगर८ का वडाध्यक्ष राम पोखरेलका अनुसार आफू काठमाडौं जानुपर्ने जनाउँदै रेग्मी अग्रिम रूपमा भाडा माग्न मंगलबार साँझ ६ बजेतिर होस्टल पुगेकी थिइन्। नयाँ होस्टल पनि खोल्नुभएको रहेछ, अनि भोलि नै काठमाडौं जानुपर्ने बताउँदै उहाँले रेन्ट माग्नुभएको रहेछ, पोखरेलले भने, त्यसक्रममै विवाद भएको रहेछ। पोखरेलका अनुसार रेग्मीले महिना नमरेको भए पनि अहिले तीनतीन हजार रुपैयाँ दिएर सहयोग गर्न भनेकी थिइन्। तर, ती छात्राहरूले पनि आफूहरूसँग अहिले नभएको भनेपछि विवाद सुरु भएको थियो। विवाद बढ्दै जाँदा रेग्मीले छात्राहरूका किताबकापी फ्याँकेकी थिइन्। सो होस्टलको उक्त रुममा तीन छात्रा बस्दै आएका थिए। उनीहरू विराटनगरस्थित नर्सिङ क्याम्पसको बिएनएस, बिएससी र नर्सिङ प्रथम वर्षमा अध्ययन गर्न आएका छात्रा हुन्। केही दिनयता मात्र उक्त होस्टलमा बस्न थालेका ती छात्राहरूले होस्टललाई दिनुपर्ने फागुन महिनाको सम्पूर्ण पैसा दिइसकिएको बताएका छन्। भोलिसम्ममा त्यो होस्टेल छोड्ने योजनामा रहेको भए पनि होस्टलकी सञ्चालिकाले चैत्रको पनि ३३ हजारका दरले एड्भान्स दिनुपर्ने बताउँदै राती होस्टेल छोड्न धम्की दिएकी छात्राहरूको आरोप छ। होस्टल सञ्चालकले डर देखाउँदै गालीगलौच तथा हातपात गरेकी जनाउँदै ती छात्राहरूले सम्बन्धित निकायप्रति ध्यानाकर्षण गरेका छन्। यता, मोरङ प्रहरीले भने हालसम्म उक्त घटनालाई लिएर जाहेरी नपरेका कारण कारबाही प्रक्रिया अगाडि बढाउन नसकेको जनाएको छ। मोरङ प्रहरीका इन्स्पेक्टर दुर्गा राईले आफूहरूले घटनाबारे जानकारी लिएको भए पनि अहिलेसम्म पीडित पक्षले उजुरी नदिएकोले कारबाही प्रक्रिया थालनी नगरेको सुनाए।"
"पीएनजीविरुद्ध नेपाललाई तेस्रो सफलता, आकाश चन्दले लिए विकेट",काठमाडौं : त्रिकोणात्मक टी२० आई शृंखलामा नेपालले पपुवा न्युगिनी (पीएनजी)को तेस्रो विकेट लिएको छ। हङकङमा जारी त्रिकोणात्मक टी२० आई शृंखलाको फाइनल खेलमा नेपालका आकाश चन्दले तेस्रो विकेट लिएका हुन्। ३१ ओभरमा आकाश चन्दले लेगा सियाकाको विकेट लिएका हुन्। सियाकालाई करण केसीले क्याच आउट गरेका हुन्। त्यस अगाडि १४ ओभरमा चन्दकै बलमा आसाद भालालाई विनोद भण्डारीले क्याच आउट गरेका हुन्। भाला र सियाकाले २२ रन मात्र बनाउन सके। त्यस अगाडि करण केसीले पीएनजीको पहिलो विकेट लिएका हुन्। केसीको दोस्रो बलमा सेसे बाउलाई आकाश चन्दले क्याच आउट गरेका हुन्। उनी शून्य रनमा आउट भए। चौथो ओभरमा पीएनजीले ३ विकेटको क्षतिमा ३४ रन बनाएर खेलिरहेको छ। टस जितेर नेपालले पपुवा न्युगिनीलाई ब्याटिङको निम्तो दिएको हो।
गठबन्धनको गाँठोमा कांग्रेस कहर,"लोकतन्त्रको सबैभन्दा महत्त्वपूर्ण आधार भनेको नागरिकले स्वतन्त्रतापूर्वक जनप्रतिनिधि चुन्न र चुनिन पाउने हक हो। नेपालको सबैभन्दा पुरानो, लोकतान्त्रिक र ठूलो दल नेपाली कांग्रेसको महासमिति बैठक हालै सम्पन्न भएको छ। २०७८ सालमा सम्पन्न कांग्रेसको १४औं महाधिवेशनमा गरिएको नीति अधिवेशनको संकल्पलाई यसै महासमिति बैठकमा रूपान्तरित गरिएको थियो। यसर्थ यो बैठक वैचारिक र संगठनात्मक रणनीति निर्माणतर्फ बढी गम्भीर एवं जिम्मेवार बन्ने आमअपेक्षा थियो। पार्टीको भावी योजना, सरकार, राज्यका वर्तमान र दीर्घकालीन समस्या एवं समाधानबारे दृष्टिकोण निर्माण गर्ने स्वाभाविक दायित्व हो। तथापि महामन्त्री गगन थापाद्वारा प्रस्तावित गठबन्धनको जबर्जस्त मुद्दाले बैठकको ध्यान खिचिदा महŒवपूर्ण मुद्दाहरूमा महासमिति मौन, अनिर्णीत वा बन्धक बन्न पुग्यो जुन निराशाजनक छ। कांग्रेसको संगठनात्मक स्वरूप प्रत्यक्ष निर्वाचित कार्यकारी सभापति रहने व्यवस्था छ भने राज्यको शासकीय स्वरूप भने संसदीय व्यवस्था अर्थात् संसद्बाट कार्यकारी प्रमुख अर्थात् प्रधानमन्त्री निर्वाचित गर्ने व्यवस्थाको पक्षमा छ। यी दुई विपरीत व्यवस्था आफैंमा विरोधाभासपूर्ण छन्। सिद्धान्ततः कांग्रेस लोकतान्त्रिक समाजवादी अर्थात् नरम वामपन्थी (सेन्टर टु लेफ्ट) दल हो। बाहिरबाट हेर्दा भने कांग्रेस एक सिंगो पार्टीभन्दा बढी विपरीत शक्तिहरूको मोर्चाजस्तो देखिन्छ। यस आरोपका केही आधार छन्। जस्तैः महासमिति बैठकको पूर्वसन्ध्यामा तीन पृथक् समूह देखा परे। पहिलो, सभापति शेरबहादुर देउवा र उनको समूह अर्थात् संस्थापन समूह। दोस्रो, गगन थापा नेतृत्वको समूह (जसलाई इतर समूहको रूपमा परिभाषित गर्न कठिन किन छ भने त्यसमा डा शेखर कोइराला र उनी पक्षको भूमिका शून्य देखिन्थ्यो) र तेस्रो, केन्द्रीय सदस्य तथा पूर्वमन्त्री शंकर भण्डारी नेतृत्वको कथित हिन्दु राज्यवाला समूह। देउवाले गैरसंवैधानिक रूपमा हिन्दु राज्य पक्षधर समूहलाई जसरी मौन अस्वीकृति वा मुद्दा बन्नबाट रोके, त्यो सराह्रनीय छ। भण्डारी समूहमा दुई दलित केन्द्रीय सदस्य पूर्वसांसद प्रकाश रसाइली र धनगढी उपमहानगर पालिकाका पूर्वमेयर नृप ओढ (विक) समेत परेको देखियो। शूद्र (दलित र अन्य)ले हिन्दुसापेक्ष राज्यको माग गर्नु भनेको असंवैधानिक मात्रै होइन मलाई दाम्लोले किलोमा बाध, दानापानीको व्यवस्था गरी मलमूत्र निकासको व्यवस्था मिलाऊ अर्थात् मलाई पशु घोषित गर भन्ने माग राख्नुसरह घातक हो। दोस्रो आधार, कांग्रेसमात्रै एक यस्तो दल हो, जसको इतर समूह वा गुटले बेग्लै औपचारिक भेला राखी सत्ता र शक्तिको निश्चित प्रतिशत माग दाबी गर्न र कोशी प्रदेशमा जस्तो दलको ह्विप उल्लंघन गर्ने अक्षम्य गैरसंसदीय व्यवहार गर्ने छुट प्राप्त गर्छ। चुनावी गठबन्धन बेमौसमी बहस : आम निर्वाचनमा कुनै एक दलको बहुमत प्राप्त गर्न नसकेको अवस्थामा एकभन्दा बढी दल सम्मिलित गठबन्धन सरकार गठन गरिनु संवैधानिक र स्वाभाविक दुवै हुन्। तथापि चुनाव अगावै बनाइने गठबन्धनको औचित्यमाथि भने प्रश्न उठ्नु नाजायज होइन। त्यसले नागरिकले स्वतन्त्रतापूर्वक दल र उम्मेदवार छान्न पाउने हकको निषेध गर्छ। नागरिकको अधिकारमाथि बन्देज तयार गर्ने हर्कत वा व्यवहार लोकतन्त्रका निम्ति घातक हुन्छन् नै। लोकतन्त्रको सबैभन्दा महत्त्वपूर्ण आधार भनेको नागरिकले स्वतन्त्रतापूर्वक जनप्रतिनिधि चुन्न र चुनिन पाउने हक हो। यो हक लोकतन्त्र जीवन्त राख्न पर्याप्त छ। तर कांग्रेस यो मुलुकको सबैभन्दा ठूलो, सरकारमा रहेको दल (तत्कालीन समयमा)ले अन्य गम्भीर सवाललाई पन्छाएर चार वर्षपछि हुने चुनावमा अहिले नै गठबन्धन गर्ने कि नगर्ने भन्ने एक सूत्रीय मुद्दामा केन्द्रित हुनु हास्यास्पद छ। महामन्त्री थापाको यो बालहठले डाँकाहरूको एक रणनीतिको स्मरण गराउँछ। भनिन्छ, तिनले कुनै बहुमूल्य धनसम्पत्ति रहेको पसल वा घर लुट्नु छ भने पहिले अर्को सामान्य पसलमा आगो लगाउँछ। जब सबै मानिस त्यो घरमा सल्केको आगो निभाउन अभ्यस्त रहन्छन्, सोही मौकामा ती डाँकाहरू बहुमूल्य सम्पत्ति भएको घरमा पस्छन् र सजिलै त्यो धन, सम्पत्ति लुट्छन्। के महामन्त्री थापा त्यस्तै बन्न अभ्यस्त छन् ? देउवा कांग्रेसको विधानबमोजिम आगामी १५औं महाधिवेशनमा पुनः सभापतिको उम्मेदवार बन्न योग्य छैनन्। उनको समूहबाट कसले नेतृत्व दाबी गर्ला वा इतर समूहका कुनै नेतालाई देउवाले जिम्मेवारी देलान् ? यो विषय अझै स्पष्ट छैन। अन्यको हकमा धारणा बन्दै जालान्, तथापि गगनको सम्बन्धमा केही विवाद र प्रश्न उठेका छन्। गगन कांग्रेसबाहेकका पनि आशाका केन्द्र हुन्। उनले कांग्रेस र मुलुकको नेतृत्व गर्ने तथा दल र देशको मुहार फेर्ने धेरैको भरोसामाथि सन्देह राख्ने यथेष्ठ ठाउँ छन्। पहिलो उनको आत्मघाती कार्य हो, २०७९ सालमा भएको स्थानीय तह निर्वाचनमा गगन र उनको समूहको असहयोगका कारण काठमाडौं महानगरपालिकाको मेयर पदमा कांग्रेस उम्मेदवार सिर्जना सिंहले पराजय भोग्नु पर्यो। नेता प्रकाशमान सिंहले गत महाधिवेशनको अन्त्यमा शेखरगगन समूहलाई छाडी देउवालाई सभापति जिताउन सहयोग गरेको बदला लिनबाहेक गगन समूहले प्रकाश पत्नीसमेत रहेकी मेयर उम्मेदवार सिर्जनालाई हराउन भूमिका खेल्नुको अन्य कारण देखिँदैन। दोस्रो, कांग्रेस संसदीय दलको निर्वाचनमा सभापति देउवासँग गगनले प्रतिस्पर्धा गरे र विशाल मतान्तरसहित पराजित भए। त्यो स्वाभाविक चुनावी प्रक्रिया भए पनि गगनले केही समय नबित्दै पुनः संसदीय दलको नेता बन्ने उद्घोष मात्रै गरेनन्, प्रयास नै जारी राखे। आफू त्यस कार्यमा सफल नहुने बुझेपछि अन्ततः शेखरलाई संसदीय दलको नेता बनाउन प्रस्ताव गरे। जसमा कोइरालाको भने धारणा आएन। यसरी धेरैको आशा, भरोसाको स्वघोषित भारी बोकेका थापाको छिट्टै सत्ताको नेतृत्व गर्ने महŒवाकांक्षाले उनी सक्षम र परिपक्व भइनसकेको प्रमाणित गर्छ। सत्ता र शक्तिप्रति यति आशक्त र विक्षिप्त नेताले सत्ता र शक्ति प्राप्तिका निम्ति अवाञ्छित, गैरसंवैधानिक, अराजक शक्तिसग अनपेक्षित सम्झौता गर्नसमेत पछि नपर्लान् भनी मान्ने आधार भेटिँदैन। गगनमाथिको सक्षम, युवा र योग्य नेता मान्ने आम भरोसामा छिद्रमात्रै होइन, भ्वाङ नै देखा पर्ने खतरा नकार्न सकिँदैन। गठबन्धनले कांग्रेसलाई माओवादी जस्तो, माओवादीलाई कांग्रेस जस्तोमात्रै होइन, एमालेलाई राप्रपाजस्तो समेत देखाएको छ। कांग्रेसले आम मतदाताको भरोसा जित्ने मुद्दा ल्याउने हो भने एक्लै चुनाव लडेर बहुमत ल्याउन सक्ला। कांग्रेसबाहेकका दलका हकमा समेत यही लागू हुनेछन्। मुद्दाविहीन कांग्रेसले गठबन्धनलाई दोष दिनुको के अर्थ ? आज कांग्रेसको सक्रिय सदस्यता प्राप्त गर्दै गरेको कुनै दलित, आदिवासी, जनजाति, महिला, गैरहिन्दु, गैरआर्य, खस समुदायको युवाले भविष्यको पार्टी सभापति, महामन्त्री बन्ने सपना देख्ला ? सक्दैन, सम्भव छैन। वैचारिक, भावी रणनीतिक, समावेशी नीति र नेतृत्व स्थापित गर्ने मुद्दाबिनाको महासमिति बैठक उपलब्धिहीन बन्न पुग्यो। त्यस्तो कार्यमा सभापति देउवा जत्तिकै जिम्मेवार महामन्त्री थापा पनि हुन्। कांग्रेससँग अपेक्षा : कांग्रेसका आदर्श नेता बीपीले धेरैपटक भन्ने गर्थे, धर्मविरुद्ध म छैन तर सबैलाई थाहा छ म धर्मको अभ्यास गर्दिनँ। उनले जीवनको अन्तिम घडीमा मेरो मृत्युसंस्कार नगर्नू भनेर गए। बीपी धार्मिक कर्मकाण्डमा विश्वास गर्दैनथे र धर्म निरपेक्षतावादी थिए भन्ने पुष्टि हुन्छ। यो तथ्य उनका छोरा शशांकले बुझ्न ढिला गर्नु हुँदैन। शेरबहादुर, शेखर, गगन र विश्वले हिन्दु राज्य पक्षधरहरूलाई ठेगान लगाउन आवश्यक छ। वर्तमान संविधान, प्राप्त उपलब्धिहरूको स्वामित्व लिँदै तिनको संरक्षण गर्ने मूल जिम्मेवारी कांग्रेसले लिनुपर्छ।"
कार्यव्यवस्था परामर्श समितिको बैठक जारी,"काठमाडौं : संसद बैठकअघि सभामुख देवराज घिमिरेले कार्यव्यवस्था परामर्श समितिको बैठक बसेको छ। प्रतिनिधि सभाको बैठक अगाडि शंकर हलमा प्रधानमन्त्री पुष्पकमल दाहालले लिने विश्वासको मत र आगामी १५ दिनको संसद बैठकको क्यालेण्डर लगायतका विषयमा छलफल भइरहेको छ। प्रतिनिधि सभाको आजको बैठक ११ बजेलाई बोलाइएको छ। आजको बैठकमा प्रधानमन्त्री प्रचण्डले नेपालको संविधानको धारा १०० को उपधारा (२) बमोजिम प्रतिनिधि सभाबाट विश्वास प्राप्त गर्न प्रतिनिधि सभा नियमावली, २०७९ को नियम १५५ बमोजिम प्रस्ताव पेश गर्ने र उक्त प्रस्तावमाथि छलफल पश्चात् निर्णयार्थ प्रस्तुत गरिने तयारी छ। नेकपा (एमाले), राष्ट्रिय स्वतन्त्र पार्टी, राष्ट्रिय प्रजातन्त्र पार्टी, जनता समाजवादी पार्टी, जनमत पार्टी, नागरिक उन्मुक्ति पार्टीलगायतको समर्थनमा प्रधानमन्त्री बनेका प्रचण्डले संसद्मा उपस्थित २७० सांसदमध्ये २६८ जनाले पक्षमा मत दिएका थिए। उक्त समयमा विश्वासको मत लिँदा कांग्रेसले पनि विश्वासको मत दिएको थियो। राष्ट्रपति निर्वाचनमा माओवादीले एमालेको गठबन्धन भत्काएर कांग्रेससँग गठबन्धन गरेपछि एमालेलगायतका दलले समर्थन फिर्ता लिएपछि उनले पुन: विश्वासको मत लिएका थिए। दोस्रो पटक पुनः प्रधानमन्त्री प्रचण्डले चैत ६ गते विश्वासको मत लिँदा १७२ मत पक्षमा र विपक्षमा ८९ मत र मत दिन्नमा १ मत खसेको थियो। हाल गत सोमबार चारदलीय गठबन्धनबीच सहमति भएपछि पुन: एमाले, माओवादी केन्द्र, रास्वपा, जसपा र एकीकृत समाजवादी सरकारमा छन्। कांग्रेसले सरकारलाई दिएको समर्थन फिर्ता लिएपछि प्रधानमन्त्री प्रचण्डले विश्वासको मत लिन लागेका हुन्। संवैधानिक व्यवस्थाअनुसार सरकारलाई समर्थन गरेको दलले समर्थन फिर्ता लिएमा एक महिनाभित्र विश्वासको मत लिनुपर्नेछ।"
सत्ता फेरिँदाका असर विकास निर्माणमा,"बुटवल : प्रधानमन्त्री पुष्पकमल दाहाल प्रचण्डले गठबन्धन फेर्दा त्यसको असर प्रदेशहरूमा पनि देखिन थालेको छ। यसरी राजनीतिक अस्थिरताले सत्तामा फेरबदल त हुन्छ नै, त्यसमाथि देशको विकासमै नकारात्मक असर परिरहेको छ। अघिल्लो सरकारले ल्याएका नीति तथा कार्यक्रम र बजेट जतिसुकै राम्रो भए पनि त्यसलाई प्राथमिकता नदिने संस्कारजस्तै बनेको छ। संघीय सरकारमा देखिएको यो प्रवृत्ति स्थानीय तह र प्रदेशमा पनि व्याप्त छ। आफूअनुकूल मात्रै अघि बढ्ने परिपाटीले दिगो र संस्थागत विकासमा बाधा पुगेको देखिन्छ। लुम्बिनीमा स्थानीय तह हुँदै प्रदेश र संघीय सरकारबाट सञ्चालन हुने कतिपय योजनामा यस्तै बेथिति देखिएको छ। अघिल्लो सरकारले ल्याएका विभाग, प्रतिष्ठान खारेज गर्ने, अनुकूल ऐन, नियम ल्याउने, संशोधन गर्ने गरेको पाइन्छ। विगतका सरकारले प्राथमिकता दिएका योजना कटौती गर्ने परिपाटी छ। यस्तै बजेट आफूनिकटलाई विनियोजन गर्नेजस्ता बेथिति सरकारको नेतृत्व फेरिएसँगै हुने गरेको पाइएको छ। भालुवाङप्यूठान राजमार्गको योजना गायव प्यूठानसँग जोडिएको एउटा महत्वपूर्ण सडक योजना हो, भालुवाङप्यूठान राजमार्ग। प्यूठानी नागरिकले २०१८ सालमा कुटोकोदालोले खनेर सडकको ट्र्याक खुलाएका थिए। जिल्ला सदरमुकाम खलंगाबाट दाङको भालुवाङ जोड्ने र दाङ, नेपालगञ्ज बुटवल हुँदै संघीय राजधानी काठमाडौं जाने मुख्य सडक पनि यही हो। यो सडक बन्नुअघि रोल्पा जिल्ला बनेको पनि थिएन। त्यसबेला देशभर ३४ जिल्ला मात्र थिए। २०१९ सालमा ७५ जिल्ला बन्ने बेला प्यूठान, सल्यान र दाङका केही भूभाग मिसाएर रोल्पा बनेको हो। तर, यति लामो पृष्ठभूमिसँग जोडिएको भालुवाङप्यूठान राजमार्ग २०७६ जेठ ६ गते गायब भयो। सत्ताको नेतृत्वमा रहेकाहरूले यसको इतिहास एउटै निर्णयबाटै गायब बनाएका हुन्। मन्त्रिपरिषद् बैठकले यो राजमार्गको नाम फेरेर भालुवाङ लिवाङ रोल्पा माडीचौर दारबोट का रूपमा सडकको नामावलीमा सूची स्वीकृत गरेको हो। योजनाको नाम बदलेर रोल्पातिर मोडिएपछि प्यूठानी नागरिक आक्रोशित बनेका छन्। यो इतिहास कसैले मेटेर मटिने विषय होइन्, प्यूठान नगरपालिका८ बाग्दुलाका समाजसेवी गेहराज शर्मा पण्डित भन्छन्, इतिहासलाई कसैले बंगाउनुहुँदैन। उनका अनुसार तत्कालीन बडाहाकिम रत्नबहादुरको पालामा २०१८ सालमा मोटरबाटो खन्नुपर्छ भन्ने सोचको विकास भएको हो। प्यूठानीका पाखुरा बोलिया हुन्छन् भनेर श्रम शिविर चलाएर यो बाटो खनिएको हो, पण्डित भन्छन्, २०४५ सालमा प्यूठानकै झिमरुक जलविद्युत् आयोजना र भालुवाङ प्यूठान सडक सँगसँगै निर्माण भएका हुन्। प्यूठानको सडक बनेपछि थपिएको रोल्पा जिल्ला पनि यसै सडक खण्डअन्तर्गत पछि मिसिएको पण्डितको भनाइ छ। उक्त सडक योजनाको नाम अहिले भालुवाङ प्यूठान राजमार्गका रूपमा नरहेको सुनाउँछन् सडक डिभिजन प्यूठानका सिनियर डिभिजनल इन्जिनियर राजीव श्रेष्ठ। पहिले प्यूठानको चकचकेदेखि जिल्ला सदरमुकाम खलंगासम्मै योजना रहेछ, श्रेष्ठ भन्छन्, अहिले त्यतातिर योजना छैन। हामी राष्ट्रिय राजमार्गले जिल्ला सदरमुकामलाई समेट्नुपर्छ भनेर केन्द्रमा माग गरिरहेका छौं। अब हुने कार्यशालामा यो विषय उठान गर्ने तयारी भइरहेको उनको भनाइ छ। प्यूठानको सरुमारानी गाउँपालिकास्थित गनहाखोलादेखि चकचके खण्डको ३८ र चकचकेदेखि रोल्पा लिवाङ हुँदै दारबोटसम्मको ८४ किलोमिटर मात्र सडक कार्यालयको रेकर्डमा रहेर सञ्चालन भइरहेको श्रेष्ठ बताउँछन्। योजनाको नामै परिवर्तन गर्दा २०७६ जेठ ६ गते तत्कालीन मन्त्रिरिषद्मा रोल्पाका सांसद् वर्षमान पुन ऊर्जा, लस्रोत तथा सिंँचाइमन्त्री थिए। पुनकै जोडबलमा उक्त निर्णय भएको बुझाइ प्यूठानका नागरिकको छ। सत्तामा हुँदा इतिहास मेटाउन खोज्नु जनताप्रति बेइमानी हो, रास्वपा प्यूठानका सभापति सुमन सुवेदी भन्छन्, जनतालाई थाहै नदिई गरिएको निर्णय हामी मान्न तयार छैनौं। उक्त निर्णयका बेला भौतिक पूर्वाधार तथा यातायातमन्त्री एमालेका रघुबीर महासेठ थिए। उनै पुन अहिले अर्थ र महासेठ भौतिक पूर्वाधार तथा यातायातमन्त्री छन्। भौतिक पूर्वाधार मन्त्रालयको सिफारिसमा मन्त्रिपरिषद्ले राजमार्गको नाम फेरेको हो। प्यूठानका संघीय सांसद् सूर्य थापा जिल्लाको इतिहाससँग जोडिएको उक्त सडक योजनाको विरासत गुमाउन नदिने बताउँछन्। पुरानै नाम कायम गर्न लाग्छौं, थापा भन्छन्, रोल्पा जिल्ला नहुँदै बनेको सडकको इतिहास मेटाउन खोज्नु किमार्थ स्वीकार गर्न सकिँदैन। उनका अनुसार भालुवाङ प्यूठान सडक खण्डअन्तर्गत स्तरोन्नति र मोडहरू काट्नका लागि संघीय सरकारबाट गत वर्ष एक करोड बजेट विनियोजन भएको छ। यसअघिको गठबन्धनको सरकारले यो राजमार्गलाई बजेट विनियोजनमा समेत विभेद गरेको गुनासो थापा गर्छन्। आवधिक योजनाको बेवास्ता लुम्बिनीमा शंकर पोखरेल मुख्यमन्त्री हुँदा प्रदेश सरकारले आर्थिक वर्ष २०७६७७ मा पाँच वर्षे प्रदेशको आवधिक योजना बनायो। सरकारका नीति तथा कार्यक्रम यही योजनाअनुसार सञ्चालन गर्ने भन्ने थियो। पाँच वर्षभित्र शतप्रतिशत घरमा खानेपानीको पहुँच पुर्याउने लक्ष्य योजनामा राखिएको थियो। शिक्षा र स्वास्थ्यमा जोड दिइएको थियो। तर, पोखरेल बाहिरिएपछि बनेका सरकारले उक्त आवधिक योजनाअनुसारका नीति तथा कार्यक्रमलाई बेवास्ता गरेको बताउँछन् पूर्वस्वास्थ्यमन्त्री भोजप्रसाद श्रेष्ठ। सबैका घरमा खानेपानी पुर्याउने लक्ष्यसहित सञ्चालन भएका प्रदेशभरिका ७८ वटा योजना अझै अलपत्र छन्, श्रेष्ठ भन्छन्, निर्माण व्यवसायी र उपभोक्ता समितिले पैसा पाएका छैनन्। उनका अनुसार बहुवर्षीय योजना कटौती गर्ने काम नीति विपरित भए पनि अहिलेको सरकारले त्यसलाई बेवास्ता गरेको छ। १५२० करोड बजेट आवश्यक पर्ने ठाउँमा १२ करोड हालेको देखिन्छ, श्रेष्ठ भन्छन्, मन्त्रीका घरघरमा योजनाका फाइल पुग्छन्। एनजीओ, आइएनजीओ र प्रतिष्ठानलाई बजेट हुन्छ। जनताका सरोकारका विषयमा ध्यानै छैन। लुम्बिनीमा हालै स्थगित अन्तर्राष्ट्रिय बालबालिका, विकास र शान्तिका लागि चौथो लरिएट्स एन्ड लिडर्स शिखर सम्मेलनलाई सत्ता बेथितिको उपजका रूपमा लिन सकिने उनको धारणा छ। मुख्यमन्त्री डिल्लीबहादुर चौधरीको निजी स्वार्थमा बेकारमा खर्च हुन थालेको प्रदेश सरकारको साढे ६ करोड बजेट आफूहरूको चर्को विरोधका कारण जोगिएको दाबी श्रेष्ठ गर्छन्। मुख्यमन्त्री ग्रामीण विकास कार्यक्रम हटाएर कुलप्रसाद केसी (सोनाम) मुख्यमन्त्री हुँदा मुख्यमन्त्री शैक्षिक विकास कार्यक्रमका रूपमा नाम फेरिएको छ। तर, उक्त कार्यक्रमले पनि निरन्तरता पाएको छैन। प्रदेशका ठूला र गौरवका योजनासमेत अलपत्र पारेर आफूअनुकूल योजनामा बजेट टुक्राएर खर्च गर्ने गरेको पूर्वस्वास्थ्यमन्त्री श्रेष्ठ बताउँछन्। केसीको कार्यकालमा प्रदेश सरकारले सार्वजनिक खरिद ऐनविपरीत आफूअनुकूल निजी मिडियालाई पनि करोडौं बजेट विनियोजन गरेको थियो। प्रदेशका सयौं बहुवर्षीय योजनाले गति लिन सकेका छैनन्। पालिकाहरूमा पनि बेथिति संघ र प्रदेश सरकारमा देखिएको बेथिति स्थानीय सरकारसम्म पनि पुगेको छ। स्थानीय जनप्रतिनिधिले पनि आफूअनुकूल योजना सञ्चालन गर्न अघिल्ला जनप्रतिनिधिले अघि सारेका योजनालाई तोडमोड गर्ने गरेका छन्। आफूलाई मन नपरेका योजनालाई रकमान्तर गरेर अनुकूल क्षेत्रमा खर्च गर्ने गरेको पाइएको छ। प्यूठानको स्वर्गद्वारी नगरपालिका४ स्थित जिमुरपाटामा बनाइएको सूचना प्रविधि पार्क अलपत्र छ। नेत्रबहादुर रोका क्षेत्रीको कार्यकालमा थालिएको निर्माण कार्यले निरन्तरता पाउन नसकेको हो। पूर्वनगरप्रमुख रोका एमालेका हुन् भने नगरप्रमुख टेकप्रसाद भण्डारी कांग्रेसका। लुम्बिनी प्रदेश सरकार र नगरपालिकाले विनियोजन गरेको बजेट रकमान्तर गरेर एकता सामुदायिक भवन निर्माणमा खर्च गरेको पाइएको छ। भवनमा गत वर्ष ६३ लाख रुपैयाँ खर्च गरिएको वडाध्यक्ष सुवर्णकुमार श्रेष्ठको भनाइ छ। यस वर्ष पनि प्रदेशको समपूरकबाट ३० र नगरपालिकाबाट ३० लाख बजेट विनियोजन भएको छ, श्रेष्ठ भन्छन्, तर उक्त बजेट सूचना प्रविधि पार्कमा लगानी गर्ने पक्षमा म छैन। प्यूठानको स्वर्गद्वारी नगरपालिका४ जिमुरपाटामा अलपत्र रहेको सूचना प्रविधि पार्क । तस्बिर : केशरराज क्षेत्री अघिल्लो कार्यकालमा निर्माण भएको संरचना जीर्ण रहेको उनी सुनाउँछन्। अघिल्ला जनप्रतिनिधिले यस पार्कलाई नगरपालिकाको गौरवको आयोजनाका रूपमा अघि सारेका थिए। नगरप्रमुख भण्डारी रोकिएको कामलाई यस वर्षदेखि निरन्तरता दिइने बताउँछन्। प्रदेश र नगरपालिकाले विनियोजन गरेको बजेटबाट निर्माणको काम पुनः थाल्ने उनको भनाइ छ। डीपीआरअनुसार काम गर्न धेरै बजेट चाहिन्छ, भण्डारी भन्छन्, जति बजेट छ त्यसबाट काम गर्छांै। उनका अनुसार ठेक्का निकाल्ने प्रक्रिया चलिरहेको छ। किसान राहत कार्यक्रमअन्तर्गत बदलेको व्यवस्थापन गर्ने र किसानलाई राहत दिने कार्यक्रमलाई हटाएको पूर्वजनप्रतिनिधिले बताएका छन्। किसानलाई दिने राहतलाई सामान्य विपद् कोषमा मात्र सीमित गरिएको वडा नम्बर ५ का पूर्ववडाध्यक्ष हिरामणि भण्डारी सुनाउँछन्। खरको छाना विस्थापन कार्यक्रमको एउटा मापदण्ड बनाएका थियौं, भण्डारी भन्छन्, अहिले त्यसको बेवास्ता गरेर आफूनिकट व्यक्तिलाई दिने गरेको पाइएको छ। गोठ, बंगुर पाल्ने छानो फेर्नका लागि नगरपालिकाले जस्तापाता दिने गरिएको भेटियो। जुनसुकै दलका जनप्रतिनिधि भए पनि राम्रा नीति तथा कार्यक्रमको अनुशरण गर्न वर्तमान नेतृत्वले उनको भनाइ छ। बुटवलमा कार्यक्रमै खारेज बुटवल उपमहानगरपालिकाका सामुदायिक विद्यालयको समान गुणस्तर कायम गर्न अघि सारिएको थियो सिंगो बुटवल, एक विद्यालय कार्यक्रम। तत्कालीन नगरप्रमुख शिवराज सुवेदीको कार्यकालमा ल्याइएको उक्त कार्यक्रम कार्यान्वयनमा ल्याइएको छैन। नगरप्रमुख खेलराज पाण्डेय नेतृत्वले कार्यान्वयन नगरेको एमाले बुटवल उपमहानगरपालिका कमिटीका सचिव मेघराज भट्टराई बताउँछन्। उपमहानगरमा वर्तमान नेतृत्व कांग्रेसको छ। यहाँ ३९ सामुदायिक विद्यालय छन्। असल कार्यक्रममा पनि राजनीतिक प्रतिसोंध साधियो, भट्ट भन्छन्, राम्रा कार्यक्रमको अनुशरण गरेको भए केही हुने थिएन। कार्यक्रमलाई मोडीफाई गर्न सकिन्थ्यो तर कार्यान्वयन नै नगर्नु दुःखद् कुरा हो। उक्त कार्यक्रमअन्तर्गत उपमहानगर क्षेत्रका उत्कृष्ट सामुदायिक विद्यालयले कमजोर विद्यालयको शैक्षिक गुणस्तर उकास्न अनुभव आदानप्रदान गर्ने गर्दथे। कालिका मानवज्ञान, कान्तिसहित नविन औद्योगिक कदरबहादुर रिता, नहरपुर माविका बीचमा आठवटा कलस्टर बनाइएको थियो। कमजोर र उत्कृष्ट विद्यालयबीच अनुभव, सिकाई आदानप्रदान हुने हुँदा कार्यक्रम धेरै प्रभावकारी बन्दै गएको सुनाउँछन् नहरपुर मावि बुटवल११ का प्रधानाध्यापक धनिश्वर गौतम। यो कार्यक्रम कार्यान्वयन नहुँदा धेरै शिक्षकले मन दुखाउनुभएको छ, गौतम भन्छन्, घुम्टी बैठक हुन्थे। शिक्षकशिक्षकबीच अनुभव साटासाट हुने गरेको थियो। शिक्षाको गुणस्तरमा यस कार्यक्रमले धेरै मद्दत पुगेको महसुस हामीले गरेका थियौं। कार्यक्रमलाई निरन्तरता दिनुपर्ने माग उनले गरेका छन्। प्राविधिक शिक्षाप्रति चासो कम रुपन्देहीको शुद्धोधन४ स्थित फर्साटिकर माविमा कक्षा ९ देखि १२ सम्म सिभिल इन्जिनियरतर्फको प्राविधिक विषय सञ्चालन गरिएको छ। तर, गाउँपालिकाले विगतजस्तो चासो नदिएको पूर्ववडाध्यक्ष राजेन्द्र कँडेल बताउँछन्। गाउँघरमै प्राविधिक विषयको पढाइ भइरहेको छ, कँडेल भन्छन्, गाउँपालिकाले यसको प्रवद्र्धन र विकासमा जति चासो दिनुपथ्र्याे त्यति नदिएको हामीले महसुस गरेका छौं। उनका अनुसार आफ्नो कार्यकालमा तत्कालिन अर्थमन्त्री विष्णुप्रसाद पौडेलसँग माग राखी साढे तीन करोडमा तीन तलाको भवन बनाएको छ। विद्यार्थी टिकाउन र नयाँ भर्नाका लागि वर्तमान जनप्रतिनिधिले चासो कम दिएको गुनासो उनी गर्छन्। प्रधानाध्यापक देवराज पौडेल विद्यालयमा विद्यार्थी टिकाइराख्न चुनौती बन्दै गइरहेको बताउँछन्। विकासलाई दलको आँखाले नहेरौं उपभोक्ता हित संरक्षण मञ्चका केन्द्रीय सदस्य ऋषि आजादका अनुसार अघिल्ला सरकारले ल्याएका नीति तथा कार्यक्रमलाई छिटुफुट रूपमा मात्रै निरन्तरता दिएको पाइन्छ। धेरैजसोमा दलिय प्रतिशोंध साँधेको पाइएको उनको ठहर छ। जुनसुकै सरकारले पनि वार्षिक नीति तथा कार्यक्रम बनाउँदा एकलकाटे रुपमा बनाइनुहुँदैन्, आजाद भन्छन्, विपक्षी दललाई पनि सहभागिता गराएर कार्यक्रम ल्याउँदा उहाँहरूको पनि गुनासो सम्बोधन गर्न सकिन्छ र समग्र लक्ष्य हासिल गर्न सजिलो हुन्छ। जसले काम गरे पनि साझा लक्ष्य जनताकै सेवा गर्ने भएकाले विकासमा राजनीति गर्न नहुने उनको भनाइ छ। बुटवलमा सञ्चालन भएको सिंगो बुटवल, एक विद्यालय कार्यक्रमले शिक्षा क्षेत्रमा सकरात्मक क्रान्ति नै लिएको आजादको ठहर छ। यो कार्यक्रम अहिले सञ्चालन नभएको सुन्दा दुःख लाग्यो, उनी भन्छन्, राम्रो कार्यक्रमकोे सिको गर्ने बानीको विकास गर्नुपर्छ। कतिपय जनप्रतिनिधिले विपक्षी नेताले ल्याएका नीति तथा कार्यक्रमलाई अगाडि बढाएको देखेर धन्यवाद दिने गरेको देखिएको अनुभवसमेत उनी सुनाउँछन्। प्यूठानको भविष्यसँग जोडिएको भालुवाङप्यूठान राजमार्गको इतिहास गायब बनाइनु दुःखद् हो। हामी पुरानै योजनाको नाम कायम गराउँछौं। इतिहास कसैले मेटाएर मेटिने विषय पनि होइन। रोल्पा जिल्ला नहुँदै बनेको सडकको इतिहास कसरी मेटिन्छ ? भालुवाङ प्यूठान सडक खण्ड दुई लेन बनाउनेसहित स्तरोन्नति र मोडहरू काट्नका लागि संघीय सरकारबाट गत वर्ष एक करोड रुपैयाँ बजेट विनियोजन गरिएको छ। यसअघिको गठबन्धन सरकारले पनि यो राजमार्गलाई बजेट विनियोजनमा विभेद गरेको थियो। सूर्य थापा, प्रतिनिधिसभा सदस्य, प्यूठान लुम्बिनी प्रदेश सरकारमा धेरै बेथिति छन्। निजी स्वार्थमा बजेट विनियोजन हुन्छन्। राजनीतिक प्रतिशोधका आधारमा बजेट कटौती र रकमान्तर गरिन्छ। हालै लुम्बिनीमा स्थगित भएको अन्तर्राष्ट्रिय बालबालिका, विकास र शान्तिका लागि चौथो लरिएट्स एन्ड लिडर्स शिखर सम्मेलन त्यसैको एउटा उपज हो। मुख्यमन्त्री डिल्लीबहादुर चौधरीको निजी स्वार्थमा बेकारमा खर्च हुन थालेको प्रदेश सरकारको साढे ६ करोड रुपैयाँ बजेट हाम्रो चर्को विरोधका कारण जोगियो। भोजप्रसाद श्रेष्ठ, पूर्वस्वास्थ्यमन्त्री, लुम्बिनी प्रदेश इतिहास कसैले मेटेर मेटिने विषय होइन। इतिहासलाई कसैले बंगाउनु पनि हुँदैन। २०१८ सालमा तत्कालीन बडाहाकिम रत्नबहादुरको पालामा बनेको भालुवाङप्यूठान मोटरबाटोको आफ्नै इतिहास छ। प्यूठानीका पाखुरा बोलिया हुन्छन् भनेर श्रमशिविर चलाएर यो बाटो खनिएको हो। २०४५ सालमा प्यूठानकै झिमरुक जलविद्युत् आयोजना र भालुवाङ प्यूठान सडक एकैपटक तीव्र गतिमा बनेका हुन्। प्यूठानको सडक निर्माण भइसकेपछि थपिएको रोल्पा जिल्ला पनि यसै सडक खण्डअन्तर्गत मिसिएको हो। गेहराज शर्मा पण्डित, समाजसेवी, प्यूठान नगरपालिका८ बाग्दुला छिटफुट रूपमा अघिल्ला सरकारले ल्याएका नीति तथा कार्यक्रमलाई निरन्तरता दिए पनि धेरैजसोमा दलीय छाया देखिएको छ। जुनसुकै सरकारले पनि वार्षिक नीति तथा कार्यक्रम बनाउँदा एकलकाटे प्रवृत्ति देखाउनुहुँदैन। विपक्ष दलको सहभागितामा नीति तथा कार्यक्रम ल्याउँदा प्रभावकारी हुन्छ। विपक्षीका पनि गुनासाहरू समेटिन्छन्। समग्र लक्ष्य हासिल गर्न मद्दत पुग्छ। जसले काम गरे पनि साझा लक्ष्य जनताकै सेवा गर्नु हो। विकासमा राजनीति गर्नुहुँदैन्। बुटवल उपमहानगरपालिकामा सञ्चालित सिंगो बुटवल, एक विद्यालय कार्यक्रमले शिक्षा क्षेत्रमा सकारात्मक क्रान्ति लिएको थियो। अहिले रोकिँदा दुःख लाग्यो। ऋषि आजाद, केन्द्रीय सदस्य, उपभोक्ता हित संरक्षण मञ्च प्यूठानकै मन्त्रीले हालेका बजेट प्यूठानकै मन्त्रीले कटाए राजनीतिक प्रतिशोधकै कारण लुम्बिनी प्रदेशले आर्थिक वर्ष २०७७०७८ मा प्यूठानका लागि विनियोजन गरेको करोडौं बजेट सत्ता फेरिँदा काटिएको छ। नेकपा एमालेबाट खानेपानी, ग्रामीण तथा सहरी विकासमन्त्री बनेका प्यूठानका हरिप्रसाद रिजालको पहलमा विनियोजन भएका थुप्रै योजनाहरू सत्ता फेरिएपछि प्यूठानकै अर्थमन्त्री नेकपा (माओवादी) केन्द्रका कृष्णध्वज खड्काले काटेका थिए। झिमरुक गाउँपालिका ४ स्थित बाँगेफेदीदेखि वडा नम्बर ५ को मच्छि बजारलाई समेटेर एकीकृत नमुना बस्ती विकास कार्यक्रममा ५० लाख रुपैयाँ बजेट विनियोजन गरिएको थियो। झिमरुकलाई बसाइँसराइ गरेर आउनेहरूको आकर्षणको थलो बनाउने उद्देश्यले उक्त योजना अघि सारिएको थियो। सिँचाइ, खानेपानी, विद्युत्, सडक, स्वास्थ्यचौकी लगायत क्षेत्रको विस्तृत परियोजना प्रतिवेदन (डीपीआर) सहितको योजना भए पनि अघि बढ्न सकेन। जिल्लाकै धार्मिक एवं पर्यटकीय तीर्थस्थल स्वर्गद्वारीमा बनेको गुरुयोजनाअनुसार विभिन्न योजनाहरू सञ्चालन गर्नेगरी पाँच करोड रुपैयाँ बजेट विनियोजन गरिएको तत्कालीनमन्त्री रिजालका प्रमुख स्वकीय सचिव एमाले झिमरुक गाउँपालिकाका अध्यक्ष इन्द्रमणि पोखरेलले जानकारी दिए। गौमुखीको ठूलाबेंसी र नौवहिनी गाउँपालिकाको केन्द्र बाहाने बजारमा नालीसहितको पक्की सडक बनाउन ५०५० लाख रुपैयाँ बजेट थियो, पोखरेलले विगत सुनाउँदै भने, ती सबै बजेट काटियो। प्यूठानकै मन्त्रीले ल्याएका योजनाहरू जिल्लाकै अर्थमन्त्रीले राख्न सक्नुहुन्थ्यो तर राजनीतिको आँखाले हेरियो। पोखरेलका अनुसार अर्को महत्वपूर्ण योजना माण्डवी गाउँपालिकाको केन्द्र जस्पुर चकचकेमा सार्वजनिक यात्रु र पर्यटकहरूलाई लक्षित गरी रिफ्रेन्स सेन्टर सञ्चालन गर्ने थियो। माण्डवीको जस्पुर क्षेत्र छिमेकी जिल्ला रोल्पा र पर्यटकीयस्थल स्वर्गद्वारी जाने यात्रुहरूका लागि खान बस्ने प्रमुख स्थान हो। उच्च प्राथमिकताका साथ अघि सारिएको उक्त योजना कल्पनामा मात्रै सीमित भयो। प्यूठानभर करिब १२ करोडका खानेपानीका योजनाहरू दलिय खिचातानीकै कारण अलपत्र पारिएको समेत पोखरेलले सुनाए।"
"पीएनजीविरुद्ध नेपालले टस जित्यो, पहिला बलिङ गर्ने",काठमाडौं : त्रिकोणात्मक टी२० आई शृंखलाको उपाधिका लागि नेपालले पपुवा न्युगिनी (पीएनजी)सँग पहिला फिल्डिङ गर्ने भएको छ। हङकङमा जारी त्रिकोणात्मक टी२० आई शृंखलाको फाइनल खेलमा पीएनजीविरुद्ध नेपालले टस जितेको हो। टस जितेसँग नेपालका कप्तान रोहित पौडेलले बलिङ गर्ने निर्णय लिएका हुन्। मंगलबार भएको खेलमा नेपालले पीएनजीलाई ८५ रनले हराएको थियो। मंगलबार नै भएको दोस्रो खेलमा पीएनजीले घरेलु टोली हङकङलाई पराजित गरेपछि नेपालसँगको उपाधि भिडन्त पक्का गरेको हो। आइतबार बर्षाका कारण हङकङ र नेपालले अंक बाँडेका थिए।
प्रतिनिधिसभामा प्रधानमन्त्री प्रचण्डले विश्वासको मत लिँदै,"काठमाडौं : प्रतिनिधिसभा बैठक सुरू भएको छ। आजको बैठकमा प्रधानमन्त्री पुष्पकमल दाहाल 'प्रचण्ड'ले विश्वासको मत लिँदैछन्। फागुन २१ गते नयाँ सत्ता समीकरण बनेपछि नेपाली कांग्रेसले प्रधानमन्त्री प्रचण्डलाई दिएको समर्थन फिर्ता लिएपछि आज विश्वासको मत लिन लागेका हुन्। सरकारलाई समर्थन गरेको दलले समर्थन फिर्ता लिएमा एक महिनाभित्र विश्वासको मत लिनुपर्ने संवैधानिक व्यवस्था छ। प्रचण्डले पुस २६ गते २०७९ मा पहिलो पटक र चैत्र ६ गते दोस्रो पटक विश्वासको मत लिएका थिए। गत २०७९ पुस १० गते कांग्रेसको गठबन्धन तोडेर एमाले नेतृत्वको गठबन्धनबाट प्रधानमन्त्री नियुक्त भएका माओवादी केन्द्रका अध्यक्ष प्रचण्डले १४ महिनामा तेस्रो पटक विश्वासको मत लिन लागेका हुन्। नेकपा एमाले,माओवादी केन्द्र,रास्वपा,जसपा,एकीकृत समाजवादी,नागरिक उन्मुक्ति पार्टीलगायतले प्रधानमन्त्री प्रचण्डलाई भोट हाल्न ह्विप नै जारी गरेका छन्। २७५ सदस्यीय प्रतिनिधि सभामा प्रधानमन्त्रीलाई विश्वासका लागि १३८ मत आवश्यक पर्दछ। २७५ सदस्यीय प्रतिनिधिसभामा नेपाली कांग्रेसका ८८, एमालेका ७९, माओवादी केन्द्रका ३२,रास्वपाका २१,राप्रपाका १४,जसपाका १२ र नेकपा एकीकृतका १०,जनमतका ६,लोसपाका ४ जना,नागरिक उन्मुक्तिका ४,नेपाल मजदुर किसान पार्टीका १, राष्ट्रिय जनमोर्चाका १,आम जनता पार्टीका १ र स्वतन्त्रका २ जना सांसद छन्। यी मध्ये केही सांसद निलम्बनमा परेका छन् भने इलाम२ का एमाले सांसद सुवास नेम्वाङको निधन भएकाले त्यहाँ उपनिर्वाचन हुँदैछ। प्रधानमन्त्री प्रचण्डको विश्वासको मतको विपक्षमा भोट हाल्न नेपाली कांग्रेस,राप्रपा,लोसपा,जनमत,नेमकिपा, राष्ट्रिय जनमोर्चाले ह्विप जारी गरेका छन्।"
आत्मकेन्द्रित होइन राष्ट्रकेन्द्रित होऔं,"सत्ता समीकरण फेरिएको छ। नयाँ गठबन्धनको सरकार बनेको छ। यसअघि नेपाली कांग्रेस र नेकपा माओवादी केन्द्रको गठबन्धन आश्चर्यपूर्ण थियो। नेकपा एमाले र माओवादी केन्द्रको पछिल्लो गठबन्धन पनि आश्चर्यजनक छ। यो गठबन्धनमा केही नयाँ दलहरू पनि सामेल भएका छन्। प्रधानमन्त्री पुष्पकमल दाहाल नेतृत्वको सरकारको एक वर्षको क्रियाकलापप्रति जनता सन्तुष्ट छैनन्। चुलिँदो भ्रष्टाचार नियन्त्रण गर्ने मुख्य चुनौती छ। आर्थिक अवस्थालाई सही दिशा दिनुपर्ने छ। यो सरकारले मुलुकका जटिल समस्याको समाधान गर्न सक्लाजस्तो लाग्दैन। सरकार र कर्मचारीबीच सामञ्जस्यता नै छैन। अहिले नयाँ गठबन्धनप्रति पनि जनता धेरै आशावादी छैनन्। सरकारको न्यूनतम साझा धारणा पनि सार्वजनिक भइसकेको छैन। सरकारले विश्वासको मत लिनुअघि नै साझा धारणा स्पष्ट रूपमा राख्नुपर्छ। सरकारको लक्ष्य के हो ? त्यो साझा धारणामा झल्कनुपर्छ। त्यसैले अहिले नै सरकारका बारेमा प्रतिक्रिया व्यक्त गरिहाल्नु हतार हुन्छ। तर, मन्त्रिपरिषद्मा पठाएको टिम हेर्दा नेकपा एमालेको गम्भीर सहभागिता देखिँदैन। त्यसैले अनिश्चितताको बादल छ। जनता असन्तुष्टि हुने नै राजनीतिक दलका क्रियाकलापबाट हो। मुलुकको समस्याको समाधान खोज्ने राजनीतिक दलले नै हो। त्यसैले शीर्ष नेताहरू आत्म केन्द्रितभन्दा राष्ट्र केन्द्रित हुनुपर्छ। शीर्ष नेताबीच साझा धारणा हुनुपर्छ। शीर्ष नेताहरूबीच केही न केही समझदारी हुनुपर्छ। यसका लागि शीर्ष नेताहरू गम्भीर हुनुपर्छ। खुट्टा तानातानको खेलमा रमाउन छोड्नुपर्छ। इगो पालेर बस्नु हुँदैन। व्यक्ति वा पार्टीभन्दा राष्ट्रको समस्यालाई पहिलो प्राथमिकता दिनुपर्छ। सरकारप्रति हामी पर्खौं र हेरौंको रणनीतिमा छौं। अहिले तत्कालका लागि शुभकामना मात्र दिन सक्छौं। सरकारले गर्ने कामकारवाहीको मूल्यांकन गरेपछि समर्थन गर्ने नगर्ने निष्कर्षमा पुग्छौं। (शुक्ल, लोकतान्त्रिक समाजवादी पार्टीका वरिष्ठ सहअध्यक्ष हुन्।)"
अनुहारभित्रका अनुहारहरू !,"मानव शरीरका पाँचैं इन्द्रियहरूको केन्द्र हो, मानिसको अनुहार। अन्य अंगभन्दा सुन्दर देखिन चाहन्छ र सुन्दर पनि छ। तर यो सुन्दर अनुहारभित्र अर्को अनुहार पनि लुकेको हुन्छ। भित्री अनुहारहरूका रंग र रूपहरू भने मानिसका बाहिरी आँखाले देखिँदैनन्। दिग्भ्रमित गर्ने सबैखाले अनुहारहरू सुन्दर अनुहारभित्रै बाँचिरहेका हुन्छन्। प्रायोजित सूचकहरूलाई प्रवाह गरिरहेका हुन्छन्। सुख, दुःख, डर, घृणा, क्रोध, अवहेलना र आश्चर्यका अनुभूतिहरूलाई मानिसको अनुहारले दर्शाइरहेका हुन्छन्। पाँच इन्द्रियहरूले आआफ्नो कार्य गरिरहेका हुन्छन्। तर अनुहारभित्रका अनुहारमा लुकेको कुटिलताहरू यी इन्द्रियहरूको शक्तिभन्दा बाहिर हुन्छन्। कहिलेकाहीँ अनुमानसम्म पनि लगाउन गाह्रो हुन्छ। नतिजासम्म पर्खनुपर्ने पनि हुन सक्छ। विश्वका जुनसुकै भागका मानिसले पनि मुस्कानको भाषा सजिलै बुझ्छन्। ओठहरूका मुस्कान आकर्षक अनुहारको अभिव्यक्ति पनि हो। त्यसैले मानिसहरू फोटोमा मुस्कुराइरहेका पनि हुन्छन्। खुसी देखाउने र विनम्रता बाँड्ने साधन पनि हुन् ओठका मुस्कानहरू। यसैगरी आँखाबाट झरिरहेका आँसुहरूले दुःख र पीडाहरूलाई अभिव्यक्त गरिरहेका हुन्छन्। ओठ र आँखाबाट बहिररहेका तरंगहरूलाई अनुहारको रंगले पनि साथ दिइरहेको हुन्छ। जुन सामान्य व्यक्तिले बाहिरबाट सजिलै महसुस गर्न सक्छ। तर ती ओठबाट छरिएका मुस्कान र आँखाबाट बगिरहेका नुनिला आँसुहरूभित्र कुटिल अनुहारहरू लुकिरहेका पनि हुन सक्छन्। मानिसका अंगहरूको गुण र स्वभाव फरकफरक हुन्छ। कानले सुन्न पर्ने हो तर कहिलेकाहीँ आँखाले पनि सुनिरहेको हुन्छ भन्दा अनौठो लाग्न सक्छ। मानिस बोल्दा चलेका ओठहरूलाई देख्ने आँखाहरूले पनि त्यो बोल्ने मानिसको आवाज सुनिरहेको हुन्छ। राम्रा वस्तुहरू नै सजाउन राखिने हो। सजाउन राखिएका तथा प्रयोग हेतु जोडिएका कति वस्तु त जीवनभर प्रयोगमा आएकै पनि हुँदैनन्। मानव शरीरका कतिपय अंगहरू अतिरिक्त भएरै शरीरसँग बाँधिएर बसेका पनि हुन्छन्। फरक गुण र स्वभाव दर्शाइरहेका पनि हुन्छन्। सबै तरल पदार्थहरू आगोको तापमा सुक्नुपर्ने हो तर तेल सुक्दैन। धर्तीका सृष्टि सबै जीवहरूको दाँत अथवा दाह्रा खाना चपाउनमा प्रयोग हुने हो। तर हात्तीले आफ्ना दाह्रालाई खानेकुरा चपाउनमा प्रयोग गर्दैनन्। जमिन खन्न, सामान उठाउन, रुखको बोक्रा तास्न र अर्को हात्तीसँग लडेर आफ्नो प्रभाव कायम गर्नमा प्रयोग गर्छन्। देखिएका चिज र अंगहरूको प्रयोग त फरक हुन्छ भने लुकेका अनुहारहरूमा छिपेका रहस्यहरू झन् जटिल र अर्थपूर्ण हुने नै भए। शत्रुहरू भन्दा मित्रहरू र पराइभन्दा आफ्नाहरू सँगैबाट डराउन पर्ने समयले प्रभाव जमाउँदै छ। खुलेर गरिएका आक्रमण र प्रत्यक्ष देखाइएका क्रोध ईष्या बदला सबैखाले कटुतामा सावधान हुन सकिने सुविधा हुन्छ। काखमा राखेर गला रेट्ने र विश्वासमा पारेर खाल्डोमा हाल्ने प्रवृत्तिले समाजमा विकृति बढ्दै गएको छ। आफ्नाबाटै पीडित हुने अपराधको संख्या बढ्दो क्रममा छ। यी सबै अनुहारभित्रका कुटिल अनुहारहरूका खेल हुन्। मानवता मानिसको पहिचान हो। मानवताभित्र स्वार्थ निहित हुँदा अनुहारभित्र धेरै अनुहारहरू लुक्न पुग्छन्। ओठबाट छरिएका सबै मुस्कानहरू आफ्नै खुसीका र आँखाबाट झरेका सबै आँसुहरू आफ्नै पीडाका नहुन पनि सक्छन्। स्वार्थले भरिएका हुन सक्छन्। रंगमञ्चका पर्दाहरूले ढाकिएका हुन सक्छन्। आफ्ना प्रतिकूलका व्यक्तिहरूले प्राप्त गरेको दुःख र पीडामा ओठहरू मुस्कुराइरहेका हुन सक्छन्। उसले प्राप्त गरेको सुख र खुसीलाई देखेर आँखा रोइरहेका हुन सक्छन्। जहाँ अर्काको खुसीमा दुःखी र अर्काको दुःखमा खुसी हुने स्वार्थ गाँसिन्छ। त्यहाँ फरक नतिजा आउने नै भयो। अनि अनुहारभित्र लुकेका कुटिल अनुहारहरू रंगमञ्चमा मञ्चन हुन थाल्दछन्। मानिस पीडा लुकाएर हाँस्न सक्छ। कहीँ खुसी दबाएर रुन पनि सक्छ। अर्थात् रंगमञ्चको विशिष्ट कलाकार हो। आफू हाँस्ने र रुने मात्र होइन, अरूलाई क्षणभरमै हँसाउने र रुवाउने क्षमता पनि राख्छ। पाँच इन्द्रियहरूको साझा केन्द्र अनुहारभित्र त्यही कलाकारिताको अनुहार पनि लुकिरहेको हुन्छ। फरक चाहनाहरूलाई पनि अभिव्यक्त गरिरहेको हुन्छ। मुस्कानहरूका कारक फरक हुन सक्छन्। जसरी आँखाबाट झरेका सबै आँसुहरू नुनिला भए पनि झर्नुको कारण फरक हुन सक्छ। ओठबाट छरेका मुस्कान र आँखाबाट खसेका आँसुका अर्थ र कारणहरू फरकफरक हुन्छन्। जति फुकायो त्यति गाँठो पर्दै जाने पहेँलीको रूपमा रहस्य बनेर बसेका हुन्छन् अनुहारभित्रका अनुहारहरू।"
सभामुख घिमिरेले बोलाए कार्यव्यवस्था परामर्श समितिको बैठक,"काठमाडौं : संसद बैठकअघि सभामुख देवराज घिमिरेले कार्यव्यवस्था परामर्श समितिको बैठक बोलाएका छन्। सभामुखका प्रेस सल्लाहकार शेखर अधिकारीका अनुसार बैठक बिहान १० बजे संसद भवन स्थित शंकर हलमा बोलाइएको हो। उनका अनुसार आजको बैठकमा प्रधानमन्त्री पुष्पकमल दाहालले लिने विश्वासको मत र आगामी १५ दिनको संसद बैठकको क्यालेण्डर लगायतका विषयमा छलफल हुनेछ। प्रतिनिधि सभाको आजको बैठक ११ बजेलाई बोलाइएको छ। आजको बैठकमा प्रधानमन्त्री प्रचण्डले नेपालको संविधानको धारा १०० को उपधारा (२) बमोजिम प्रतिनिधि सभाबाट विश्वास प्राप्त गर्न प्रतिनिधि सभा नियमावली, २०७९ को नियम १५५ बमोजिम प्रस्ताव पेश गर्ने र उक्त प्रस्तावमाथि छलफल पश्चात् निर्णयार्थ प्रस्तुत गरिने तयारी छ। नेकपा (एमाले), राष्ट्रिय स्वतन्त्र पार्टी, राष्ट्रिय प्रजातन्त्र पार्टी, जनता समाजवादी पार्टी, जनमत पार्टी, नागरिक उन्मुक्ति पार्टीलगायतको समर्थनमा प्रधानमन्त्री बनेका प्रचण्डले संसद्मा उपस्थित २७० सांसदमध्ये २६८ जनाले पक्षमा मत दिएका थिए। उक्त समयमा विश्वासको मत लिँदा कांग्रेसले पनि विश्वासको मत दिएको थियो। राष्ट्रपति निर्वाचनमा माओवादीले एमालेको गठबन्धन भत्काएर कांग्रेससँग गठबन्धन गरेपछि एमालेलगायतका दलले समर्थन फिर्ता लिएपछि उनले पुन: विश्वासको मत लिएका थिए। दोस्रो पटक पुनः प्रधानमन्त्री प्रचण्डले चैत ६ गते विश्वासको मत लिँदा १७२ मत पक्षमा र विपक्षमा ८९ मत र मत दिन्नमा १ मत खसेको थियो। हाल गत सोमबार चारदलीय गठबन्धनबीच सहमति भएपछि पुन: एमाले, माओवादी केन्द्र, रास्वपा, जसपा र एकीकृत समाजवादी सरकारमा छन्। कांग्रेसले सरकारलाई दिएको समर्थन फिर्ता लिएपछि प्रधानमन्त्री प्रचण्डले विश्वासको मत लिन लागेका हुन्। संवैधानिक व्यवस्थाअनुसार सरकारलाई समर्थन गरेको दलले समर्थन फिर्ता लिएमा एक महिनाभित्र विश्वासको मत लिनुपर्नेछ।"
अर्थमन्त्रीले सेयर बजार सुधार्ने कार्ययोजना मागेपछि,"काठमाडौं : अर्थ मन्त्रालयले पुँजी बजारका निकायहरूसँग सुझाव मागेको छ। पत्र लेख्दै अर्थ मन्त्रालयले पुँजी बजारको विकास र विस्तारको लागि गर्नुपर्ने कामका बारेमा सुझाव मागेको हो। मन्त्रालयले नियामक नेपाल धितोपत्र बोर्ड, बजार नेपाल स्टक एक्सचेन्ज र सीडीएस एन्ड क्लियरिङको नाममा पत्र काट्दै सात दिनभित्र कार्ययोजना पेस गर्न अर्थ मन्त्रालयले निर्देशन दिएको छ। पुँजी बजारको विकास र विस्तारको लागि तत्काल गर्नुपर्ने कामहरूको सम्बन्धमा सम्बन्धित सरोकारवालाको रायसमेत लिई सात दिनभित्र कार्य योजना पेस गर्नुहुन माननीय मन्त्रीज्यूको निर्देशनअनुसार अनुरोध छ, पत्रमा उल्लेख छ। यता सेयर बजारले अर्थमन्त्रीको कदमलाई सकारात्मक प्रतिक्रिया दिएको छ। मंगलबार नेप्से परिसूचक ५८५८ अंकले बढेर २१११२४ बिन्दुमा कायम भएको हो। यसअघि साताको पहिलो कारोबार दिन आइतबार नेप्से २२ अंकले बढेको थियो। कारोबारमा आएका २ सय २० कम्पनीको मूल्य बढ्दा सेयर बजारमा बहार छाएको हो। मंगलबार २२ वटाको मूल्य घट्दा ४ वटाको यथावत् रहे। दिनभर ३ सय ५ कम्पनीको १ करोड ६ लाख ९ हजार ५ सय ९७ कित्ता सेयर ४ अर्ब ५५ करोड १६ लाख ३२ हजार ३ सय ४७ रुपैयाँ ८२ पैसामा खरिदबिक्री भए। कारोबार रकमका आधारमा शिवम् सिमेन्ट शीर्ष स्थानमा रह्यो। सो कम्पनीको ३७ करोड रुपैयाँबराबरको सेयर कारोबार भयो। सोनापुरको २४ करोड मूल्यबराबरको सेयर कारोबार हुँदा सन् नेपाल लाइफ इन्स्योरेन्सको साढे १६ करोड, हिमालयन रिइन्स्योरेन्सको पौन १६ करोड र माउन्टेन इनर्जी नेपालको ११ करोड बढी मूल्यबराबरको सेयर कारोबार भएको छ। उच्च अंकले बढेको सेयर बजारमा पाँच कम्पनीको मूल्य सकारात्मक सर्किट लेभलमा कारोबार भएको छ। नेप्सेका अनुसार जनउत्थान सामुदायिक लघुवित्त, उन्नति सहकार्य लघुवित्त, विन नेपाल लघुवित्त, स्वावलम्बन लघुवित्त र जाल्पा सामुदायिक लघुवित्तका सेयरधनीले १० प्रतिशत कमाएका हुन्। नेप्सेले एक महिनापछि २१ सय पार गरेको दिन सबै समूहका उपसूचक सकारात्मक देखिए। सबैभन्दा बढी जीवन बिमा उपसूचकमा सर्वाधिक ५५४ र लघुवित्त समूहमा ५०५ प्रतिशतको सुधार आयो।"
सरकारको गेयर परिवर्तन गर्न गठबन्धन परिवर्तन गरेँ : प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले सरकारको गेयर परिवर्तन गर्न गठबन्धन परिवर्तन गर्नुपरेको दाबी गरेका छन्। बुधबार प्रतिनिधि सभा बैठकमा आज विश्वासको मत लिनेक्रममा प्रधानमन्त्री प्रचण्डले मन्त्रिपरिषद् गतिमा नभएकाले परिवर्तन गरेको स्पष्ट पारेका हुन्। प्रधानमन्त्रीमा रुपमा म जस्तो संकल्पका साथ सक्रिय थिए, टीम त्यहि गतिमा नभएको मेरो अनुभव रह्यो। प्रचण्डले भने,र सरकारको गियर परिवर्तन गर्ने हो भने सरकार र गठबन्धन पुनर्गठन गर्नैपर्ने अवस्था मैले महसुस गरेँ। उनले तत्कालीन अवस्थामा विकासको गतिबाट सन्तुष्ट नभएको अभिव्यक्ति दिएर सरकार पुनर्गठन गर्नुपर्छ भन्दा पनि वातावरण बन्न नसकेको धारणा राखे। उनले गठबन्धनभित्र सरकार पुनर्गठन गर्न लाग्न साथ नदिएकाले नयाँ गठबन्धन बनाउनुपर्ने स्पष्ट पारे। उनले कांग्रेसले आफूप्रति निजीव्यक्तिगत आक्षेप लगाएको भन्दै आपत्ति जनाए। उनले आफू कांग्रेसको समर्थनमा एक पटक प्रधानमन्त्री बनेको तर आफूले कांग्रेसलाई धेरै पटक प्रधानमन्त्री बनाएको बताए। यस अगाडि आफूलाई प्रधानमन्त्री बनाउन दिएको बचन कांग्रेसले पूरा नगरेको भन्दै आफूले धोका नदिएको धारणा राखे। उनले प्रश्न गरे,धोका कांग्रेसले दिएको कि मैले ? तपाईंहरुले मलाई दिएको बचन पूरा गर्नु भयो त ?"
सुन र चाँदीको मूल्य घट्यो,काठमाडौं : नेपाली बजारमा आज सुन र चाँदी दुवैको मूल्यमा कमी आएको छ। नेपाल सुनचाँदी व्यवसायी महासङ्घका अनुसार आज छापावाल सुनको मूल्य प्रतितोला एक हजार घटेर प्रतितोला एक लाख २५ हजार कायम भएको छ। यसैगरी तेजाबी सुनको मूल्यमा पनि प्रतितोला एक हजारले कमी आई प्रतितोला एक लाख २४ हजार ४०० मा कारोबार भइरहेको छ। चाँदी प्रतितोला ३० ले कमी भइ प्रतितोला एक हजार चार सय ६५ मा कारोबार भइरहेको महासङ्घले जनाएको छ। अन्तर्राष्ट्रिय बजारमा सुन र चाँदीको मूल्यमा भएको सामान्य गिरावटसँगै त्यसको असर नेपाली बजारमा पनि देखिएको हो।
हरित वित्तमा लगानी गर्ने गाइडलाइनको अन्तिम तयारी,"काठमाडौं : वित्तिय संस्थाले दिगो विकास र वातावरणमैत्री लगानीका क्षेत्रहरूमा जोड दिन नेपाल ग्रीन फाईनान्स ट्याक्सोनोमी गाईडलाईन सार्वजनिक गर्न नेपाल राष्ट्र बैंक अन्तिम तयारीमा जुटेको छ। गत पुस २५ गते २ महिनाभित्र उक्त गाईडलाईनको सुझाव संकलन गर्न १ सय ५२ पृष्ठको मस्यौदा सार्वजनिक गरिएको थियो। रायसुझावका लागि सरोकारवालालाई दिएको समय सकिएको छ। यसैले केन्द्रिय बैंक हरीत वित्तमा लगानी गर्नेसम्बन्धि गाईडलाईनलाई अन्तिम रुप दिने तयारीमा जुटेको हो। ग्रीन फाइनान्स ट्याक्सोनोमी भनेको पूर्वाधार निर्माण, औद्योगिक विकास, व्यवसाय स्थापना र प्रवद्र्धनमा गर्ने लगानीले वातावरण संरक्षणको प्रत्याभूति गर्नुपर्छ भन्ने अवधारणा हो। उक्त गाईडलाईनमा रहेर विश्व बैंक, एडिबी, युएनडिपीलगायतका दातृ निकाय, बैंक तथा वित्तिय संस्थाका छाता संगठन नेपाल बैंकर्स संघलगायत, आम सर्वसाधारण लगायतका सरोकारवालाबाट सुझाव संकलन भएको छ। उक्त सुचना सार्वजनिक गरेको अवधि पुरा भइसक्दा संकलित सुझावलाई अध्ययन गरेर अब छिटै अन्तिम गाईडलाईनलाई अन्तिम रुप दिने तयारीमा रहेको राष्ट्र बैंकका बैंक तथा वित्तिय संस्था नियमन विभागका कार्यकारी निर्देशक गुरुप्रसाद पौडेलले जानकारी दिए। उनकाअनुसार दुई महिनामा थुप्रै प्रतिक्रियाहरू आएका छन्। संकलीत सुझावलाई हेरेर अन्तिम रुप दिन आन्तरीक कामहरू भइरहेको छ। यद्यपी यो मस्यौदाको अन्तिम टुङ्गो भने करीब १०१५ दिनभित्र हुन सक्छ। यो गाईडलाईनको उद्देश्य नेपालका बैंक तथा वित्तिय संस्थाहरू वा अन्य वित्तिय प्रणालीका निकायहरूले गर्ने वित्तिय कारोबारलाई ग्रिन (हरित), एम्बर (खैरो) र रेड (रातो) ३ वर्गमा वर्गिकरण गर्न खोजिएको कार्यकारी निर्देशक पौडेल बताउँछन्। कस्तोमा लगानी गर्दा यी ३ वर्गमा छुटिन्छ भनेर केन्द्रिय बैंकले वर्गिकरण गर्ने संयन्त्र बनाएको छ। सोहि अनुसार वित्तिय क्षेत्रहरूले आफ्ना सम्पुर्ण लगानीलाई ३ वर्गमा बाँड्नु पर्छ, उनले अन्नपूर्णसँग भने, यो गाईडलाईन हाललाई अनिवार्य रुपमा कार्यान्वयन गर्नै पर्छ भन्ने नभएको उनले बताए। यसलाई बाध्यकारी बनाइएको छैन। तर यो गाईडलाईनअनुसार गर्दा ईन्टेनसिभ पाइन्छ। गाईडलाईनले अन्तिम रुप पाएपछि वित्तिय संस्थाहरूलाई लगानीको वातावरण तय गर्न मद्दत पुग्नेछ। यसअनुसार काम गर्न क्षमता अभिवृद्धि गर्न तालिमहरू प्राप्त गर्नुपर्छ। सबै कामहरू गर्दा १२ वर्षपछि मात्रै राम्रोसँग कार्यान्वयनमा जान सक्ने पौडेलको अनुमान छ। संसारभर नै हरित अर्थतन्त्रमा केन्द्रित गर्नुपर्छ भनेर वहस चलेकै छ। पछिल्लो समय केही विकसित, विकासशील देशहरूमा यस्तो अवधारणालाई प्रचलनमा ल्याइसकेका छन्। विश्वमै कार्बन उत्सर्जनलाई अधिक मात्रामा घटाउन पनि नेपालले साथ दिने भएकाले पनि यस्तो रणनीति अबलम्बन गर्नुपर्ने महसुस गरिएको छ। यद्यपी केहि बैंक तथा वित्तिय संस्था, बीमा कम्पनीले भने यस्तैखालका लगानीलाई प्राथमिकतामा राखेको पनि देखिन्छ। हरित वित्तमा लगानी गर्दा विभिन्न प्राकृतीक प्रकोपबाट नियन्त्रण गर्न पनि यसमा केन्द्रित हुन आवश्यकता महसुस गरिएको छ। यता आर्थिक वर्ष २०७९८० को मौद्रिक नीतिले पनि ग्रीन फाइनान्सिङ लाई प्रोत्साहन गर्ने उल्लेख गरेको थियो। जसमा हरित बण्ड निस्कासन गर्ने, जलवायु जोखिम रिपोर्टिङ गर्ने, पुँजी आवश्यकता पहिचान गर्ने जस्ता विषयलाई समेटेर ग्रीन ट्याक्सोनोमी को मस्यौदा तर्जुमा गरिने भनेको थियो। सोहि नीति अनुसार पनि केन्द्रिय बैंकले यसलाई कार्यान्वयनमा ल्याएको हो। वास्तवमा ग्रीन ट्याक्सोनोमी दिगो विकाससँग सम्बन्धित क्रियाकलाप र हरित वित्त (ग्रीन फाइनान्स) को विकासका लागि जरुरी छ। जसमा वातावरण संरक्षणका हिसाबले कस्तो लगानी उपयुक्त छ वा छैन भनेर मुल्यङ्कन गरिन्छ। ग्रीन ट्याक्सोनोमीको अवधारणा कार्यान्वयनमा ल्याउँदा एकातिर वातावरणीय रुपमा दिगो गतिविधि सञ्चालन हुने र अर्कोतर्फ लगानीका क्षेत्रहरू पहिचान गर्न सहयोग गर्ने ठानिएको छ। जसमा बैंक तथा वित्तीय संस्थाहरूबाट हरित बैंकिङ उत्पादन गर्न ऋण, ग्यारेन्टी जस्ता लगानीका क्षेत्र पहिचानमा सहयोग पुयाउनेछ । राष्ट्र बैंकमार्फत प्रस्तुत मस्यौदामा ट्याक्सोनोमीले वित्तीय क्षेत्रका सरोकारवालालाई हरित गतिविधिका क्षेत्र पहिचान गर्न, त्यसमा आर्थिक गतिविधि गर्न, त्यस क्षेत्रको पुँजी, स्रोत र क्षमतालाई हरितअर्थतन्त्रतर्फ निर्देशित गर्न मद्दत गर्ने लक्ष्य राखेको बताइएको छ। नेपालले आफ्नो वित्तीय प्रणालीलाई हरित बनाउन आवश्यक रहेको र त्यसका लागि जलवायु र वातावरणीय महत्वाकांक्षा पूरा गर्न नेपाललाई पर्याप्त आर्थिक स्रोत आवश्यक रहेकोबारे पनि मस्यौदाले ध्यानाकर्षण गरेको छ। यो अवधारणालाई पूर्ण कार्यान्वयनमा ल्याउन पूर्वसर्तहरू पनि पूरा गर्नुपर्नेबारे मस्यौदामा खुलाइएको छ। तर यी काम चरणवद्ध रुपमा हुने देखिन्छ। सुरुमा न्यून कार्बन फाइनान्स, दोस्रोमा अनुकूलन र लचिलो फाइनान्स, तेस्रोमा जलवायु फाइनान्स, चौथोमा हरित फाइनान्स र अन्तिम चरणमा मात्र दीगो ग्रीन फाइनान्सतर्फ जान सकिने छ। मस्यौदामा उल्लेख छ।"
उपाधिका लागि आज नेपाल र पीएनजी खेल्दै,"काठमाडौं : हङकङमा जारी त्रिकोणात्मक टी२० शृंखलाको उपाधिका लागि नेपालले पपुवा न्युगिनी (पीएनजी) को सामना गर्दैछ। दुई देशबीचको फाइनल खेल आज दिउँसो पौने १२ बजेदेखि सुरू हुनेछ। मंगलबार भएको खेलमा नेपालले पीएनजीलाई ८५ रनले हराएको थियो। मंगलबार नै भएको दोस्रो खेलमा पीएनजीले घरेलु टोली हङकङलाई पराजित गरेपछि नेपालसँगको उपाधि भिडन्त पक्का गरेको हो। आइतबार बर्षाका कारण हङकङ र नेपालले अंक बाँडेका थिए। नेपालले दिएको एक सय ९९ रनको लक्ष्य पछ्याएको पीएनजी १६१ ओभरमा एक सय १३ रनमै समेटिएको थियो। पपुवा न्युगिनीका हिरी हिरीले सर्वाधिक २८ रन बनाए। यस्तै सेसे बौउले २१, टोनी उराले १३ र नोसैना पोकनाले १२ रन बनाए। पपुवा न्युगिनीका अन्य खेलाडीले दोहोरो अंकमा रन जोड्न सकेनन्। पपुवा न्युगिनीलाई सस्तैमा समेट्न नेपालका कुशल भुर्तेलले घातक बलिङ गरेका थिए। चार ओभर बलिङ गरेका उनले १२ रन खर्चिए। यस्तै प्रतिश जिसीले दुई तथा गुलसन झा र आकाश चन्दले एकएक विकेट हात पारे। यसअघि हङकङको मिसन रोड ग्राउन्डमा टस हारेर पहिले ब्याटिङ गरेको नेपालले निर्धारित २० ओभरमा ६ विकेट गुमाउँदै एक सय ९८ रन बनाएको थियो। नेपालका कुशल भुर्तेल र सन्दीप जोराले अर्धशतकीय पालि खेलेका थिए। ३९ बलमा चार छक्का र चार चौकाको सहयोगमा कुशलले ५९ रन बनाए। यस्तै सन्दीप जोराले २६ बलमा चार छक्का र तीन चौकाको मद्दतमा ५६ रन बनाए। टीट्वेन्टी अन्तर्राष्ट्रियमा कुशलको आठौं र सन्दीपको दोस्रो अर्धशतक हो। कुशलले टीट्वेन्टीमा एक हजार रन पनि पूरा गरेका छन्। सन् २०२१ अप्रिलमा टीट्वेन्टी अन्तर्राष्ट्रियमा डेब्यु गरेका उनले ३६ खेलमा एक हजार रन पूरा गरेका छन्। जसमा एक शतक र आठ अर्धशतक छ। यस्तै विनोद भण्डारीले २७, विवेक यादवले १९, गुलसन झाले १५ र लोकेश बमले १४ रन बनाए। पपुवा न्युगिनीका असद भालाले दुई तथा नोसैना पोकना, जोहन कारिको र नर्मन भानुआले एकएक विकेट लिए। यसैगरी मंगलबार नै भएको खेलमा घरेलु टोलीलाई १० विकेटले स्तब्ध पार्दै पपुवा न्युगिनीले फाइनलमा स्थान बनाएको हो। हङकङले दिएको एक सय २२ रनको लक्ष्य पपुवा न्युगिनीले १२४ ओभरमा बिना विकेट भेट्टाएको थियो।"
"दाङमा रात्रीबस दुर्घटना, तीन जना घाइते","बुटवल : पूर्व पश्चिम राजमार्ग अन्तर्गत दाङको गढवा गाउँपालिका१ स्थित कालाकाटे जुरौनीमा रात्रीबस दुर्घटना हुँदा तीन जना घाइते भएका छन्। मंगलबार राती तुल्सीपुरबाट काठमाडौं जाँदै गरेको प्रदेश ३०१००६ ख ०९७४ नम्वरको बस अनियन्त्रित भएर सालको काठमा ठोक्किर दुर्घटना भएको जिल्ला प्रहरी कार्यालय दाङले जनाएको छ। तुल्सीपुर उमहानगरपालिका१९ का २१ वर्षीय आस्था पौडेल, सोही ठाउँका २२ वर्षीय बाबुराम लामिछाने र लमही नगरपालिका५ बस्ने ४८ वर्षीय बबिता शाही घाइते भएका प्रहरीले जनाएको छ। उनीहरु सबैको अवस्था मध्यम रहेको जनाइएको छ। घाइतेको उपचार भालुवाङस्थित राप्ती पोलिक्लिनमा भइरहेको छ। बसमा ४० जना यात्रु सवार थिए। उनीहरुलाई अन्य बसमा राखेर यात्रा गराइएको थियो।"
बाबुको हत्या अभियोगमा छोरा र बुहारी पक्राउ,"त्रिशूली : नुवाकोटको किस्पाङ गाउँपालिका५ पोखरीगाउँका भरतबहादुर नेपालीको हत्या अभियोगमा उनका छोरा र बुहारी पक्राउ परेका छन्। पचपन्न वर्षीय नेपालीको गत बिहीबार मध्यरातमा भएको हत्यामा संलग्न रहेको अभियोगमा मङ्गलबार उनका छोरा र बुहारीलाई पक्राउ गरिएको जिल्ला प्रहरी कार्यालयका सूचना अधिकारी प्रहरी नायब उपरीक्षक खगेन्द्रबहादुर खड्काले जानकारी दिए। उनका अनुसार पक्राउ पर्नेमा १७ वर्षीय युवक र उनकी श्रीमती ३७ वर्षीया जमुना नेपाली रहेका छन्। 'बाबु छोराबीच यही फागुन २५ गते रातको समयमा घरायसी विषयमा भएको विवादमा १७ वर्षीय युवक र उनकी श्रीमतीले ढोकामा लगाउने आग्लोले टाउकामा प्रहार गरी घाँटी थिचेर हत्या गरेको पाइएकाले पक्राउ गरिएको हो', प्रनाउ खड्काले भने, 'शव परीक्षण प्रतिवेदन र अभियुक्तहरूको बयानका आधारमा उनीहरूको संलग्नता पाइएकाले मुलुकी अपराध संहिता, २०७४ को ज्यानसम्बन्धी कसुरमा कारबाहीका लागि अनुसन्धान अघि बढाएका छौँ।' प्रहरीको प्रारम्भिक अुनसन्धानका क्रममा अभियुक्तहरूले आफूहरूले भनेका विषयमा बाबुबाट असहयोग हुने गरेकाले हत्या गरेको भनेर स्वीकार गरेको पाइएको छ। ती युवकले दुई वर्षअघि जमुनासँग विवाह गरेका थिए। त्यसपश्चातदेखि नै बाबुसँग आफूहरूको विवाद उत्पन्न हुँदै आएको प्रहरीसमक्ष ती अभियुक्तले बयान दिएका छन्। रासस"
सर्वोच्च अदालतको परमादेश : एक महिनाभित्र सत्य निरुपण र बेपत्ता आयोगमा नियुक्ति गर्नू,"काठमाडौं : सर्वोच्च अदालतले एक महिनाभित्र सत्य निरुपण तथा मेलमिलाप आयोग र बेपत्ता पारिएका व्यक्तिको छानबिन आयोगका पदाधिकारीहरूको नियुक्ति प्रक्रिया प्रारम्भ गर्न परमादेश दिएको छ। न्यायाधीशद्वय कुमार रेग्मी र महेश शर्मा पौडेलको संयुक्त इजलासले पदाधिकारीविहीन आयोगहरूमा नियुक्तिका लागि सिफारिस समिति गठन गरी नियुक्ति प्रक्रिया सुरु गर्न सरकारलाई परमादेश दिएको हो। ज्ञानेन्द्रराज आरणलगायतका द्वन्द्वपीडितले रिट निवेदन दायर गरेका थिए। आयोगमा अध्यक्षसहितका पदाधिकारी तत्काल नियुक्त गर्न परमादेशका लागि रिट दायर गरिएको थियो। माग गरिएका विषयवस्तुको विश्लेषणसमेतका आधारमा आदेश जारी गरिएको उल्लेख गर्दै पूर्णपाठमा भनिएको छ, प्रस्तुत आदेश प्राप्त गरेका एक महिनाभित्र सत्य निरुपण तथा मेलमिलाप आयोग बेपत्ता पारिएका व्यक्तिको छानबिन आयोगका पदाधिकारीको नियुक्तिका लागि समिति गठन कार्य सम्पन्न गरी नियुक्ति प्रक्रिया प्रारम्भ गर्नू। गत माघ १५ गते जारी भएको परमादेशसहितको पूर्णपाठ मंगलबार सार्वजनिक भएको हो। आदेश प्राप्त भएको १५ दिनभित्र द्वन्द्वपीडित व्यक्तिहरूको साझा संस्थाका प्रतिनिधिहरू र दुवै आयोगका सचिवहरूसँग परामर्श गरी आयोगका सचिवले टोली गठन गरी प्रारम्भिक छानबिन गराउन सक्ने गरी आवश्यक र उपयुक्त प्रबन्ध गर्न गराउन सरकारलाई लेखि पठाउने आदेश भएको छ। डेढ वर्षदेखि पदाधिकारीविहीन संक्रमणकालीन न्यायअन्तर्गत गठित सत्य निरुपण र बेपत्ता पारिएका व्यक्तिको छानबिन आयोग डेढ वर्षदेखि पदाधिकारीविहीन छ। २०७९ असार ३१ गतेदेखि दुवै आयोग पदाधिकारीविहीन हुँदा कर्मचारी फुर्सदिला भएका छन्। सत्य निरुपण तथा मेलमिलाप आयोगमा ६३ हजारभन्दा बढी उजुरी दर्ता भएका छन्। ती उजुरीमध्ये ३ हजार ७ सय ८७ उजुरीमाथि प्रारम्भिक छानबिन भएको छ। संक्रमणकालीन न्याय प्रक्रियामा सरकार इमान्दार बनोस्। आयोगका पदाधिकारी नियुक्तिमा दलीय भागबन्डा नहोस्। सुमन अधिकारी, संस्थापक अध्यक्ष, द्वन्द्वपीडित साझा चौतारी यस्तै बेपत्ता पारिएका व्यक्तिको छानबिन आयोगमा ३ हजार २ सय ८८ वटा उजुरी दर्ता भएका छन्। सशस्त्र द्वन्द्वका क्रममा भएका मानव अधिकारको गम्भीर उल्लंघनसम्बन्धी घटना र त्यस्तो घटनामा संलग्नहरूका बारेमा सत्य अन्वेषण तथा छानबिन गरी वास्तविक तथ्य जनसमक्ष ल्याउन गठित आयोगहरू पदाधिकारीविहीन भएपछि उजुरी अलपत्र छन्। बृहत् शान्ति सम्झौता र नेपालको अन्तरिम संविधान तथा प्रचलित कानुनी व्यवस्थाबमोजिम दुवै आयोग २०७१ माघ २८ गते गठन भएका थिए। तर, ९ वर्ष बितिसक्दा पनि दुवै आयोगले निर्दिष्ट जिम्मेवारी पूरा गर्न सकेको छैन। दुवै आयोगले संक्रमणकालीन न्यायका काम सुरु भए पनि पूर्णता पाउन सकेको छैन। पछिल्लो समय आयोग पदाधिकारीविहीन हुँदा संक्रमणकालीन न्यायको अधिकार सुनिश्चित हुन नसकेको द्वन्द्वपीडितको गुनासो छ। पदाधिकारी नियुक्तिमा भागबन्डा नहोस् द्वन्द्वपीडितहरूले सर्वोच्च अदालतको परमादेशको स्वागत गर्दै आयोगका पदाधिकारीहरू नियुक्तिमा ध्यान दिन आग्रह गरेका छन्। द्वन्द्वपीडित साझा चौतारीका संस्थापक अध्यक्ष सुमन अधिकारीले संविधान, कानुनका विज्ञहरूलाई आयोगका पदाधिकारीका रूपमा नियुक्त गर्न आग्रह गरे। सरकारले लामो समयसम्म आयोगलाई पदाधिकारीविहीन बनाएका कारण सर्वोच्चले परमादेश दिएको हो। जुन स्वागतयोग्य छ, द्वन्द्वपीडित अधिकारीले भने, न्याय प्रक्रियामा सरकार इमान्दार बनोस्। आयोगका पदाधिकारी नियुक्तिमा दलीय भागबन्डा नहोस्। संविधान, कानुनको मर्म बुझेको र शान्ति प्रक्रियालाई टुंगोमा पुयाउने क्षमता भएका विज्ञहरूलाई प्राथमिकता देओस्।"
वन्यजन्तु चोरी सिकारीमा प्रहरीकै मिलेमतो,"विराटनगर : मोरङमा वन्यजन्तुको अवैध चोरी सिकारीमा प्रहरीकै मिलेमतो रहेको आशंका गरिएको छ । पहिचान खुल्दा पनि सिकारी पक्राउ नपरेपछि प्रहरीको भूमिका शंकास्पद एवं विवादास्पद देखिएको हो । वन्यजन्तुको चोरी सिकारी एवं तस्करीमा प्रहरीकै मिलेमतो रहेको आरोप लागेको छ । पछिल्लो समय मोरङका जंगलबाट वन्यजन्तुको चोरी सिकारी गर्ने समूहलाई प्रहरीले सहयोग गरिरहेको आशंका गरिएको हो । मोरङको कानेपोखरीको भुल्केसुन्तली सामुदायिक वन क्षेत्रबाट गत फागुन ४ गते बिहान भरुवा बन्दुकलगायत बरामद भएको थियो । कानेपोखरी गाउँपालिका६ सीताधापस्थित केशरबहादुर कार्कीको घरनजिकको माचभित्रबाट लोड गरिएको बन्दुक बरामद भएको हो । कार्कीको घरको खाटमा ३ वटा टर्च लाइट, खुकुरी, गाडीको ब्यारिङ र भरुवा बन्दुकमा लाग्ने अन्दाजी १ सय ग्राम बारुद फेला पयो । घरभित्र चार्ज गरिरहेको अवस्थामा २ वटा मोबाइल भेटिए । घरधनी कार्कीले उक्त मोबाइल आफ्नो नभएको बताए । केही व्यक्तिहरू आफ्नो घरभित्र प्रवेश गरेर बसेको कार्कीले स्वीकार गरेका छन् । उनी त्यतिबेलै पक्राउ परेका थिए । तर, प्रहरीको जोडबलमा सरकारी वकिल कार्यालयले उनलाई हाजिर जमानीमा छाडिदिएको पाइएको छ । घरमा कार्की र उनकी श्रीमती मात्रै बस्ने गरेको खुलेको छ । वन्यजन्तुको सिकार गरेको प्रमाण फेला नपरेकाले यस घटनालाई हातहतियार खरखजना मुद्दासँग जोडेर अनुसन्धान गरिएको प्रहरीको भनाइ छ । सामुदायिक वन उपभोक्ता समितिको गस्ती टोलीले बन्दुकसहितका सामान फेला पारेर इलाका प्रहरी कार्यालय पथरीको जिम्मा लगाएको थियो । गस्ती टोलीलाई देख्नासाथ ४ जना व्यक्तिहरू कार्कीको घरभित्रबाट निस्किएर फरार भएको वन उपभोक्ता समितिका अध्यक्ष भीमराज लिम्बूले बताए । घर र वरपर खोजतलास गर्दा वन्यजन्तुको चोरी सिकारीमा प्रयोग गरिँदै आएको बन्दुकसहितका सामान फेला परेको जानकारी उनले दिए । वन छेउकै घरमा वन्यजन्तुको चोरी सिकारी गर्नेहरू लुकेर बसेका रहेछन् । गस्ती देखेपछि उनीहरू भागे, लिम्बू भन्छन्, खोजतलास गर्दा बन्दुकसहितका सामान फेला पारेर त्यतिबेलै प्रहरीलाई बुझाइयो । तर, प्रहरीको भूमिका नै शंकास्पद छ । उनका अनुसार चोरी सिकारीमा संलग्नको पहिचान खुल्ने आधार बरामद भएको मोबाइल हो । तर, अहिलेसम्म पक्राउ नगर्नु आश्चर्यको विषय भएको लिम्बू बताउँछन् । त्यतिबेला चोरी सिकारी गर्ने समूहलाई भेटिन्छ कि भनेर व्यापक खोजी गर्दा पनि फेला पार्न नसकिएको उनले बताए । घटना भएको १ महिना हुन लाग्दासमेत सिकारीको पहिचान गरेर पक्राउ गर्नुपर्नेमा प्रहरीले चासो दिएन । अनुसन्धान गर्दैछौं र खोज्दैछौं भन्ने जवाफ मात्रै दिन्छ, उनी भन्छन्, घटनाको अनुसन्धान प्रभावकारी देखिएन । न त अहिलेसम्म सिकारी नै पक्राउ परे । उनका अनुसार वन्यजन्तुको चोरी सिकारीमा संलग्नले वन छेउको घरलाई आश्रयस्थल बनाउने गरेको सूचना केही समयदेखि आइरहेको थियो । सिकार खेल्न आउनेहरू कार्कीको घरमा नियमितजस्तो बस्दा रहेछन् । वन्यजन्तुको चहलपहललाई ध्यान दिएर सिकार गर्न निस्किने गरेको पाइयो । बँदेल, मृगलगायतका वन्यजन्तुको सिकार गरेपछि त्यही घरमा मासु बाँडफाँट गर्ने गरेको पनि थाहा भयो, अध्यक्ष लिम्बू भन्छन्, पछिल्लो समय वन क्षेत्रमा वन्यजन्तुको अवैध चोरी सिकारी गर्ने समूह सक्रिय छ । तर, पक्राउ भने पर्दैनन् । यसमा प्रहरीको मिलेमतो हुनसक्ने देखिन्छ । उनका अनुसार प्रहरीकै मिलेमतोमा चोरी सिकारी व्यापक भइरहेको जनगुनासो आउने गरेको छ । चोरी सिकारी रोक्नैपर्छ भनेर उपभोक्ता समिति सक्रिय हुँदासमेत प्रहरीलगायतका निकायबाट साथ नपाउने गरिएको गुनासो लिम्बूको छ । सिकारी खोज्न आग्रह गर्दा प्रहरीले उल्टै तेल (इन्धन) र खाजा माग्छन् । बसेको ठाउँ पत्ता लगाएर जाँदा पनि भेटिँदैन, उनले भने, सूचना चुहिँदो रहेछ । मान्छे पक्राउ गर्न जाँदा प्रहरीले नै भगाइदिन्छन् भन्ने सुनिन्छ । यस घटनामा सुरुदेखि नै प्रहरीको भूमिका शंकास्पद देखिएको थियो । इलाका प्रहरी कार्यालय पथरीका प्रमुख डीएसपी गणेश श्रेष्ठ त्यतिबेला बिदामा थिए । इन्सपेक्टर सुशील पाण्डे निमित्तको जिम्मेवारीमा थिए । घटनाको अनुसन्धानका लागि इन्सपेक्टर ब्रह्मदेव साहलाई अनुसन्धान अधिकृत तोकिएको थियो । साह नेतृत्वको टोलीले घटनास्थलमै पुगेर बन्दुकलगायतका सामान बरामद गरेको हो । प्रहरीले त्यतिबेला यो कुरालाई गोप्य राख्ने प्रयास गयो । इन्सपेक्टर पाण्डेले केही हैन भनेर टार्ने प्रयास गरेका थिए । अहिलेसम्म सिकारी पक्राउ नपरेपछि इन्सपेक्टर पाण्डे र साहको भूमिका एवं कामकारबाहीमाथि प्रश्न उठेको छ । पाण्डेले चोरी सिकारीमा संलग्नमध्ये हालसम्म १ जनाको पहिचान खुलेको बताए । पहिचान खुलेका व्यक्ति लेटाङका रमेश मगर हुन्, प्रहरी स्रोतले भन्यो, बरामद भएकोमध्ये एउटा मोबाइल उनकै हो । वन्यजन्तु सुटर भनेर चिनिने मगर भारततिर भागेकाले पक्राउ गर्न नसकिएको पाण्डेले बताए । खोजी गरिरहेका छौं पक्राउ गर्न सकिएको छैन, उनले भने । २ वटा मोबाइल अलगअलग व्यक्तिको हो भन्ने थाहा भइसकेको छ । तर, अहिलेसम्म १ जनाको मात्रै पहिचान खुल्यो भन्नु नै शंकास्पद छ, उपभोक्ता समिति एक सदस्य भन्छन्, मिलेमतो भएकाले प्रहरीले अरु व्यक्तिका बारेमा खुलाउन नचाहेको हो ।"
"श्रीमतीसँगको विवादबारे बोले रेशम दुई घन्टा वार्ता गरेँ, उनी टस कि मस भइनन्","काठमाडौं : एमालेमाओवादी गठबन्धन बनेसँगै नागरिक उन्मुक्ति पार्टी चर्चामा छ। नयाँ गठबन्धनमा जानेनजाने विषयले श्रीमान श्रीमतीबीच चर्को मतभेद रहेको छ। मंगलबारमात्रै पार्टी अध्यक्षसमेत रहेकी संसदीय दलका नेता रञ्जिता श्रेष्ठले प्रधानमन्त्री पुष्पकमल दाहाललाई विश्वासको मत दिन ह्वीप जारी गरिन्, त्यसको केही मिनेटमै बहुमत संस्थापक सदस्यहरूले सरकारमा नजाने र प्रतिपक्षमा बस्ने निर्णय गरे। यसले पनि नागरिक उन्मुक्तिभित्र चर्को मतभेद रहेको पुष्टि हुन्छ। यसैबीच पार्टीका जन्मदाता रेशम चौधरीले लामो स्टाट्स लेखेर श्रीमतीलाई सम्झाउन नसकेको उल्लेख गरेका छन्। श्रीमतीलाई सम्झाउनकै लागि आफू काठमाडौंसम्म आएको उनले भनेका छन्। 'म उनलाई सम्झाउन कैलालीबाट काठमाडौं आएकै हुँ। दुई घन्टा वार्ता गरेकै हुँ। उनी टस कि मस भइनन्। उनको भनाइ छ प्रचण्डले हाम्रो राजबन्दी रिहाइ गरे। हामीले उनको साथ छोड्नुहुन्न। अरे लाटी, टिकापुर घटनापछि पनि प्रचण्ड दुईपटक प्रधानमन्त्री भएकै थिए। हाम्रो मुद्दामा उनको सहानुभूति जरुर थियो तर हामी रिहा भएनौं नि। अहिले पनि कसैको कृपाले राजबन्दी रिहाई गरेका होइनन्, दुई लाख अठहत्तर हजार जनताको भोटले हामी रिहाई भएका हौं। तिमी पनि मन्त्री भएकी हौ,' रेशमले भनेका छन्। उनले नागरिक उन्मुक्ति पार्टीले पाउने एक मन्त्रालयबाट केही नहुने उल्लेख गरेका छन्। उनले आफूले जन्माएको बच्चा (पार्टी)को घाँटी निमोठेर हत्या गर्रन नसकिने बताएका छन्। त्यसैले कसैलाई भोट नहाल्न पनि उनी श्रीमतीलाई आग्रह गरेका छन्। 'मैले तिमीलाई सम्झाउन सकिन प्रिय। आफूले जन्माएको बच्चाको घाँटी निमोठेर हत्या गर्न पनि सक्दिनँ। आज लोग्ने स्वास्नीका कारण पार्टी डुब्ने भो भन्छन्। मलाई चिन्ता यसैमा छ, तिम्रो र मेरा कारण जनताको मन दुख्नु हुन्न। आज जतिले मन दुखाएका छन्, ती हामीलाई हृदयदेखि चाहने वाला हुन्। मलाई भोट हाल्, मलाई भोट हाल भन्नेहरू हामीलाई डुबाउने वालामात्रै हुन्। मेरो कुरा मान्ने हो भने कसैलाई भोट नहालौं टण्टै साफ,' उनले भनेका छन्। रेशमले लेखेको स्टाट्स विषय जित हारको होइन, आज जिते प्रचण्ड, ओली जित्लान्। भोलि फेरि देउवा जित्लान्। सरकार निर्माणका लागि बन्ने जुनसुकै गठबन्धन भनेको साना दललाई सिध्याउने नै हो। त्यसैले हामी कसैका पछाडि नलागौं, आफ्नो पार्टी निर्माणमा जुटौं। सन्दर्भ: घर झगडा हुँदै होइन, विषय राजनीतिक हो। मैले जानेको बुझेको यही हो। जुनसुकै गठबन्धनका पछि लाग्नु भनेको पार्टी डुबाउनु हो। आज पनि हेर्नुस्, एमाले, माओवादी, कांग्रेस। यी ठूला दलका नेता, कार्यकर्ता सांसद कतै चलमलाएका छन् र? तर एकीकृत समाजवादी, जसपा, नाउपा, लोसपा, रास्वपा, राप्रपाजस्ता साना दलमा कत्रो भुँइचालो गएको छ? त्यसैले कुरा बुझौं, कुनै पनि गठबन्धनका पछाडि नलागौं। नागरिक उन्मुक्ति पार्टी कांग्रेस कम्युनिस्ट होइन, भौगोलिक सांस्कृतिक पहिचानसहितको संघीयताका लागि समुदायमा आधारित समाजवाद प्रत्युत्पादनका लागि जन्मेको पार्टी हो। त्यसैले एक अर्कोमा हिलो छ्यापाछ्याप नगरौं। आफ्नो नीति सिद्धान्त अनुरुप चलौं। कुरो रह्यो बुढाबुढीको। म उनलाई सम्झाउन कैलालीबाट काठमाडौं आएकै हुँ। दुई घन्टा वार्ता गरेकै हुँ। उनी टस कि मस भइनन्। उनको भनाइ छ प्रचण्डले हाम्रो राजबन्दी रिहाइ गरे, हामीले उनको साथ छोड्नुहुन्न। अरे लाटी, टीकापुर घटनापछि पनि प्रचण्ड दुईचोटि प्रधानमन्त्री भएकै थिए, हाम्रो मुद्दामा उनको सहानुभूति जरुर थियो तर हामी रिहा भएनौं नि । अहिलेपनि कसैको कृपाले राजबन्दी रिहाई गरेका होइनन्, दुई लाख अठहत्तर हजार जनताको भोटले हामी रिहाई भएका हौं र तिमी पनि मन्त्री भएकी हौ। नागरिक उन्मुक्ति पार्टीले पाउने एक मन्त्रालयबाट हामीले केही उखल्नेवाला छैनौं। जताबाट पनि भलो ठूलै दलको हुने हो। हामी एउटा मन्त्रालय लिएर सरकारमा सहभागी हुनु भनेको सिद्धिनु हो। मैले तिमीलाई सम्झाउन सकिन प्रिय र आफूले जन्माएको बच्चाको घाँटी निमोठेर हत्या गर्न पनि सक्दैन। आज लोग्ने स्वास्नीका कारण पार्टी डुब्ने भो भन्छन्। मलाई चिन्ता यसैमा छ, तिम्रो र मेरा कारण जनताको मन दुख्नु हुन्न। आज जतिले मन दुखाएका छन् ती हामीलाई हृदयदेखि चाहनेवाला हुन्। मलाई भोट हाल्, मलाई भोट हाल भन्नेहरू हामीलाई डुबाउने वालामात्रै हुन्। मेरो कुरा मान्ने हो भने कसैलाई भोट नहालौं टण्टै साफ। हो, जेलमा मैले लेखेको विधानले आज पार्टी चलेको छ। तर मैले सबैको सदुपयोगका लागि विधान लेखेको हुँ, दुरुपयोगका लागि होइन। अहिले विधानको कारण देखाएर निर्वाचन आयोगले जुन निर्णय गरेको छ त्यो अत्यन्त दुर्भाग्यपूर्ण छ। सबै कानुन जान्नेलाई थाहा छ, महाधिवेशन विधानभन्दा माथी हुन्छ। सत्ताको सदुपयोग या दुरुपयोग क्षणिक हो तर जनता जनार्दन हुन्। यसका बारेमा अदालतले केही दिनमा अवश्य न्याय देला। तर, याद रहोस्, केन्द्रीय कमिटीको निर्णय नमान्नेलाई कारबाही गर्नुपर्छ र कारबाही भोग्नुपर्छ। सबैलाई लागेको होला, केन्द्रीय समितिको निर्णय मैले गराएको हुँ। यो सोच्दै हुनुहुन्छ भने तपाईँ भ्रममा हुनुहुन्छ। उहिले भन्न सक्दिन अहिले केन्द्रीय समितिले स्वतन्त्र भई निर्णय गरेको हो। अब हरेक निर्णय यसरी नै स्वतन्त्र भई गर्नुपर्छ। मेरा कारण लाखौं जनताको मन दुखेको मलाई अनुभूत भएको छ, त्यसकारण म क्षमा चाहन्छु। तर, पहिचानको आन्दोलनको सिपाही हुँ। कहिल्यै हार मान्नेवाला छैन। म अब आफ्नो घरपरिवारको भन्दा जनताको मान्छे हुँ। रन्जितालाई सम्झाउन नसक्नु मेरो विवशता हो, हार होइन। मान्नैपर्छ, दुःख दैबले मेरो थाप्लोमा थुपारेरै पठाएको हो।"
मन्त्रिपरिषद्मा उपप्रधानमन्त्रीको लावालस्कर,"बीपी कोइरालाको पार्टी नेपाली कांग्रेसले २०१५ सालको निर्वाचनमा दुई तिहाइ बहुमत ल्याएको थियो। प्रधानमन्त्री बनेपछि उनले सुवर्णशमशेर जबरालाई उपप्रधानमन्त्री बनाए। त्यतिबेला न सरकारमा बहुमत पुर्याउन साना दल रिझाउन त्यसो गर्नुपर्ने थियो, न त सरकार टिकाउन। तर पनि त्यही परम्परा पछ्याउँदै २०५१ सालमा मनमोहन अधिकारी नेतृत्व सरकारमा माधव नेपाल उपप्रधानमन्त्री बने। अझ मुलुकमा गणतन्त्रको स्थापनायता उपप्रधानमन्त्री नभएको मन्त्रिपरिषद् भेट्न मुस्किल हुन थालेको छ। संविधानले २५ जनाभन्दा बेसी सदस्यीय मन्त्रिपरिषद् नहुने व्यवस्था गरेको छ। संविधान बन्नुअघि त ४८ सदस्यीय मन्त्रिपरिषद्समेत मुलुकमा बन्यो। त्यही विकृति अन्त्य गर्न मन्त्रिपरिषद्को आकार घटाउने व्यवस्था संविधानमै गरियो पनि। तर भागबन्डाको राजनीति यति मौलाएको छ कि मन्त्रिपरिषद्मा उपप्रधानमन्त्रीको गलगाँड नझुन्ड्याई नहुनेजस्तो भएको छ। मन्त्रीभन्दा माथिको वरिष्ठताक्रम बाहेक उपप्रधानमन्त्रीको अर्काे कुनै जिम्मेवारी हुँदैन। बरु राज्यलाई आर्थिक भार चाहिँ बढ्छ। मन्त्रीको भन्दा उपप्रधानमन्त्रीको पारिश्रमिक बढी छ। उपप्रधानमन्त्रीले पारिश्रमिकमात्रै मन्त्रीभन्दा करिब ५ हजार रुपैयाँ बढी पाइरहेका छन्। मासिक ८४ हजार त उपप्रधानमन्त्रीको पारिश्रमिक नै हुन्छ। अन्य सेवासुविधा पनि बढी नै छ। प्रधानमन्त्री पुष्पकमल दाहालले पनि ४ जना उपप्रधानमन्त्रीसहितको मन्त्रिपरिषद् बनाएका छन्। जतिवटा दल सरकारमा सामेल हुन्छन्, त्यति नै जना उपप्रधानमन्त्रीको संख्या हुने प्रवृत्ति बढेको छ। २०७२ सालमा केपी शर्मा ओली प्रधानमन्त्री हुँदा अहिलेसम्मकै सबैभन्दा बढी ६ जना उपप्रधानमन्त्री भएका थिए। पछिल्ला दशक हेर्ने हो भने दलहरूको झिनाझम्टीबीच प्रधानन्यायाधीश खिलराज रेग्मी अध्यक्षतामा बनेको सरकारमा मात्रै उपप्रधानमन्त्री थिएनन्। तर दलहरूको सरकारमा त्यो पद अनिवार्यजस्तो बनेको छ, जुन कुनै पनि मामलामा कामको छैन। लघुताभासीहरूलाई वा योग्यता र क्षमतामा विश्वास नगर्नेहरूलाई पदको टेको चाहिन्छ। प्रतिष्ठाको खोजी हुन्छ। निष्काम कर्मयोगीहरू चाहिँ आफ्नै कर्ममा विश्वास गर्छन्। उपप्रधानमन्त्री हुन मरिहत्ते गर्नेहरू पहिलो कोटीकै अर्थात् आफ्नो सामथ्र्यमा भन्दा पदमा विश्वास गर्नेहरू हुन् भन्न सकिन्छ। होइन भने जुन मन्त्रालयको जिम्मेवारी सम्हालेको हो, त्यसैको कार्यसम्पादन उत्कृष्ट गरे नाम पनि हुन्छ र प्रतिष्ठा पनि। र मन्त्रिपरिषद्मा वरिष्ठताको क्रममा पनि केवल सीमित औपचारिक कार्यक्रममा बाहेक कहीँ अर्थपूर्ण होइन। जनताले पनि मन्त्रीको कामको मूल्यांकन गर्छ, न कि उसको पदलाई मात्रै। एकातिर राज्यलाई भार र अर्काेतिर अति नै अनावश्यक पद सिर्जना गर्नै दलहरू पछि हट्नुपर्छ। प्रधानमन्त्रीले विशेष कदमी लिएर उपप्रधानमन्त्रीय कुसंस्कारको अन्त्य गरिदिनुपर्छ।"
तेस्रो पटक प्रतिनिधि सभामा विश्वासको मत लिँदै प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले आज प्रतिनिधिसभामा विश्वासको मत लिँदै छन् । गत २०७९ पुस १० गते कांग्रेसको गठबन्धन तोडेर एमाले नेतृत्वको गठबन्धनबाट प्रधानमन्त्री नियुक्त भएका नेपाल कम्युनिष्ट पार्टी (माओवादी केन्द्र)का अध्यक्ष प्रचण्डले १४ महिनामै तीन पटक विश्वासको मत लिन लागेका हुन्। संघीय संसदका महासचिव पद्म प्रसाद पाण्डेयका अनुसार प्रतिनिधिसभाको बैठक आज बिहान ११ बजे बस्ने सम्भावित कार्यसूची तय भएको छ । प्रधानमन्त्री प्रचण्डले नेपालको संविधानको धारा १०० को उपधारा (२) बमोजिम प्रतिनिधि सभाबाट विश्वास प्राप्त गर्न प्रतिनिधि सभा नियमावली, २०७९ को नियम १५५ बमोजिम प्रस्ताव पेश गर्ने र उक्त प्रस्तावमाथि छलफल पश्चात् निर्णयार्थ प्रस्तुत गरिने पाण्डेयले जानकारी दिए। फागुन २१ गते नयाँ सत्ता समीकरण बनेपछि नेपाली कांग्रेसले प्रधानमन्त्रीलाई दिएको विश्वासको मत फिर्ता लिएपछि आज पुनः प्रधानमन्त्रीले विश्वासको मत लिन लागेका हुन्। उनले पहिलो पटक २०७९ पुस २६ गते विश्वासको मत लिएका थिए। नेकपा (एमाले), राष्ट्रिय स्वतन्त्र पार्टी, राष्ट्रिय प्रजातन्त्र पार्टी, जनता समाजवादी पार्टी, जनमत पार्टी, नागरिक उन्मुक्ति पार्टीलगायतको समर्थनमा प्रधानमन्त्री बनेका प्रचण्डले संसद्मा उपस्थित २७० सांसदमध्ये २६८ जनाले पक्षमा मत दिएका थिए। उक्त समयमा विश्वासको मत लिँदा कांग्रेसले पनि विश्वासको मत दिएको थियो। राष्ट्रपति निर्वाचनमा माओवादीले एमालेको गठबन्धन भत्काएर कांग्रेससँग गठबन्धन गरेपछि एमालेलगायतका दलले समर्थन फिर्ता लिएपछि उनले पुन: विश्वासको मत लिएका थिए। दोस्रो पटक पुनः प्रधानमन्त्री प्रचण्डले चैत ६ गते विश्वासको मत लिँदा १७२ मत पक्षमा र विपक्षमा ८९ मत र मत दिन्नमा १ मत खसेको थियो। हाल गत सोमबार चारदलीय गठबन्धनबीच सहमति भएपछि पुन: एमाले, माओवादी केन्द्र, रास्वपा, जसपा र एकीकृत समाजवादी सरकारमा छन्। कांग्रेसले सरकारलाई दिएको समर्थन फिर्ता लिएपछि प्रधानमन्त्री प्रचण्डले विश्वासको मत लिन लागेका हुन्। संवैधानिक व्यवस्थाअनुसार सरकारलाई समर्थन गरेको दलले समर्थन फिर्ता लिएमा एक महिनाभित्र विश्वासको मत लिनुपर्नेछ। अस्थिर स्वभावका प्रचण्डले आफू अनुकुल नहुनेबित्तिकै गठबन्धन फेरेर सत्ता टिकाउन लागि परेका छन्। चार दलबीच भएको ८ बुँदे सहमतिको एक हप्ता नपुग्दै गठबन्धनमा एकीकृत समाजवादीको प्रवेश भएपछि किचलो सुरु भइसकेको छ। फागुन २१ को गठबन्धनमा एकीकृत समाजवादीको स्वामित्व दिन पाँच दलबीच भएको नयाँ सहमतिको बुँदा नम्बर २ मा रिक्त रहेको राष्ट्रियसभाको अध्यक्षमा नेकपा (माओवादी केन्द्र) र उपाध्यक्षमा एमालेका उम्मेदवारलाई समर्थन गर्ने उल्लेख थियो। यो बुँदा फागुन २९ गतेको नयाँ सहमतिमा उपाध्यक्ष को हुने भन्ने स्पष्ट छैन। हाल उपाध्यक्षमा उर्मिला आर्याल छिन्। एकीकृत समाजवादीका अध्यक्ष माधवकुमार नेपालले पावर सेयरिङ हुनुपर्ने भन्दै दबाब दिन थालेका छन्। प्रचण्डले सार्वजनिक कार्यक्रममै माओवादी स्थिरतामा बस्ने नसक्ने बताउँदै उनले नयाँ गठबन्धन बनाएर माओवादी स्थिरता क्रमभंगता गरेको दाबी गरेका थिए। माओवादी सिद्धान्त र व्यवहारको दृष्टिकोणले जमेको पोखरी जस्तो बस्ने होइन। गड्गडाउँदो नदी जस्तो बग्ने नदी हो। यो निरन्तरमा रमाएर स्थिरतामा बस्न सक्दैन। सहीद प्रतिष्ठान नेपाललेआयोजना गरेको अन्तर्क्रियामा उनले भनेका थिए,निरन्तरमा क्रम भंग गर्दै नयाँ नयाँ परिस्थिति सिर्जना गर्ने जात हो माओवादी । आफूलाई प्रतिक्रियावादीले अविश्वसनीय भन्ने गरेको बताउँदै उनले भने,प्रतिक्रियावादीले मलाई उपयोग गर्न खोजे भने म कुनैपनि बेला लात्ताले हानेर निस्कन सक्छु। उनीहरुका लागि छैन म विश्वसनीय, हुन पनि परेको छैन। आज नयाँ क्रम भंग गर्ने दिन बनेको छ। एकताबद्ध बनौं। प्रधानमन्त्रीलाई विश्वासको मत दिन एमाले, माओवादी केन्द्र, रास्वपा, जसपा, एकीकृत समाजवादी, नागरिक उन्मुक्ति पार्टीले ह्वीपसमेत जारी गरिसकेका छन् । प्रमुख प्रतिपक्षी नेपाली कांग्रेस, राप्रपा र लोसपाले विपक्षमा मतदान गर्न ह्वीप जारी गरेको छ । प्रधानमन्त्रीलाई विश्वासका लागि १३८ मत आवश्यक पर्दछ। प्रधानमन्त्रीका लागि बहुमत हो । हाल केहि सांसद पद रिक्त र केहि निलम्बनमा समेत परेका छन्।"
रमदान पर्व रोजामात्र नभई मानवता र पवित्रताका अभ्यासहरूको संयोजन हो : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले रमजान पर्वले मानिसलाई सत्मार्गमा डोर्याउन , संयम, परोपकारी र सदाचारी बनाउन प्रेरितसमेत गर्दै आएको बताएका छन्। मंगलबारदेखि सुरू भएको रमजान रोजा पर्वको अवसरमा शुभकामना व्यक्त गर्दै उनले रमदान पर्व व्रत अर्थात् रोजामात्र नभई मानवता, सहयोगी भावना र सद्भाव जस्ता पवित्रताका अभ्यासहरूको संयोजन भएको बताएका हुन्। उनले पर्वले मुलुकको आन्तरिक राष्ट्रियता सुदृढ गर्दै आपसी सद्भाव, सहिष्णुता, सहकार्य र राष्ट्रिय एकतालाई थप मजबुत पार्दै राष्ट्रको समृद्धि र विकासमा एकताबद्ध हुन थप प्रेरणा मिलोस् भन्ने कामना गरेका छन्। मंगलबारदेखि सुरू भएको रमजान रोजा पर्वको अवसरमा स्वदेश तथा विदेशमा रहनुभएका इस्लाम धर्मावलम्वी लगायत समस्त दिदीबहिनी तथा दाजुभाइमा रमजानुल मुवारक र सुस्वास्थ्य, सुख, शान्ति एवं समृद्धिको शुभकामना व्यक्त गर्दछु। प्रचण्डको शुभकामना सन्देशमा भनिएको छ, एक महिनासम्म मनाइने रमजान पर्वमा महिनाभरिमा इस्लाम धर्मावलम्बीहरू सूर्यको उदय र अस्तको बीचमा निराहार व्रत बसी आत्म सन्तुलन, आत्मविश्वास तथा मानवीय तृष्णालाई सीमित गरेर भक्तिभावतर्फ केन्द्रित हुने गर्दछन्। रमदान पर्व व्रत अर्थात् रोजामात्र नभई मानवता, सहयोगी भावना र सद्भाव जस्ता पवित्रताका अभ्यासहरूको संयोजन पनि हो। रमदानमा महिनाभर दान दिने, गरिब र असहायलाई सेवा गर्ने समेत गरिन्छ। यस पर्वले मानिसलाई सत्मार्गमा डोर्याउन , विनम्र, संयम, सहनशील, परोपकारी, दयालु र सदाचारी बनाउन प्रेरितसमेत गर्दै आएको छ। प्रचण्डले धर्म र संस्कारले आपसी सद्भाव, प्रेम, भातृत्व, सहिष्णुता प्रवर्द्धन गर्दै राष्ट्रिय एकता र राष्ट्र हितलाई मजबुत बनाउन महत्वपूर्ण योगदान पुर्याएको उल्लेख गरेका छन्। नेपाल बहुजातीय, बहुभाषिक, बहुधार्मिक, बहुसांस्कृतिक एवम् भौगोलिक रूपले विविधतायुक्त राष्ट्र भएकाले यस्ता चाडपर्व, धर्म र संस्कारले आपसी सद्भाव, प्रेम, भातृत्व, सहिष्णुता प्रवर्धन गर्दै राष्ट्रिय एकता र राष्ट्र हितलाई मजबुत बनाउन महत्वपूर्ण योगदान पुर्याउँदै आएका छन्उनले भने। वर्तमान सरकार सामाजिक न्याय, सुशासन र समृद्धिको लक्ष्य साकार पार्न र मौलिक पहिचानको संरक्षणमार्फत आन्तरिक एकता सुदृढ गर्दै राष्ट्रिय स्वाधीनता र स्वाभिमानको रक्षा गर्न सदैव प्रतिबद्ध रहेको प्रधानमन्त्रीको भनाई छ।"
राष्ट्रियसभा उपाध्यक्ष कसलाई ?,"काठमाडौं : एमाले माओवादीसहित चारदलीय गठबन्धनको सहमतिमा ८ बुँदा थिए। तर, नेकपा एकीकृत समाजवादीसमेत मिसिएपछि भएको पाँच दलीय सहमतिमा एक बुँदा हटाइएको छ। फागुन २१ को सहमतिको बुँदा नम्बर २ मा रिक्त रहेको राष्ट्रियसभाको अध्यक्षमा नेकपा (माओवादी केन्द्र) र उपाध्यक्षमा एमालेका उम्मेदवारलाई समर्थन गर्ने उल्लेख थियो। यो बुँदा फागुन २९ गतेको नयाँ सहमतिमा छैन। हुन त राष्ट्रियसभा अध्यक्षमा माओवादी केन्द्रका नारायणप्रसाद दाहाल निर्वाचित भइसकेका छन्। तर, उपाध्यक्ष को हुने भन्ने नयाँ सहमतिमा स्पष्ट छैन। हाल माओवादी केन्द्रका तर्फबाट उर्मिला अर्याल राष्ट्रियसभा उपाध्यक्ष छिन्। फागुन २१ मा एमाले, माओवादी केन्द्र, रास्वपा र जसपाबीच ८ बुँदे सहमति भएको थियो। फागुन २१ मा एकीकृत समाजवादी पनि थपिएको छ। उपाध्यक्ष पद एकीकृत समाजवादीलाई दिइएको चर्चा पनि छ तर नयाँ सहमति न एकीकृत समाजवादीको नाम छ न एमालेकै। कि हालकी उपाध्यक्ष उर्मिला आर्याल नै रहने हुन्, त्यसको औपचारिक निर्णय भने भएको छैन। अर्यालले राष्ट्रियसभा अध्यक्ष नै दाबी गरेकी थिइन् तर माओवादीले नारायण दाहाललाई अध्यक्ष बनायो। एकीकृत समाजवादीले उपाध्यक्षमा आफ्नो दाबी गरेको छ। उसको दाबीका कारण पाँचदलीय सहमतिमा दुई नम्बर बुँदा हटाइएको देखिन्छ। तर, उसले उपाध्यक्षमा मात्रै माओवादी केन्द्रका अध्यक्ष पुष्पकमल दाहाल पछि प्रधानमन्त्रीको पनि दाबी गरेको छ। दाहाल, एकीकृत समाजवादीका अध्यक्ष माधवकुमार नेपाल र एमाले अध्यक्ष केपी शर्मा ओलीबीचमा प्रधानमन्त्रीमा सेयरिङ हुनुपर्ने उसको माग छ। उपाध्यक्ष दिएर पन्छाउन खोजेमा त्यो स्वीकार नहुने एकीकृत समाजवादीका एक पदाधिकारीले बताए। विश्वासको मत लिन मात्रै यो चोचोमोचो गरेको भएको त्यो स्वीकार हुँदैन, उनले भने, तर गठबन्धन सञ्चालन र निर्णय प्रक्रियामा समान सहभागिता तथा अध्यक्ष नेपाललाई वरीयताक्रममा तेस्रो स्थानमा राखिएको छ, त्यो सकारात्मक हो, अबका निर्णय तीन शीर्ष नेता बसेर हुन्छ भन्ने यसले प्रष्ट्याएको छ। राष्ट्रियसभा अध्यक्षमा माओवादीका नारायण दाहाल निर्वाचित फागुन २१ मा एमाले, माओवादी केन्द्र, रास्वपा र जसपाबीच ८ बुँदे सहमति एकीकृत समाजवादीका उपमहासचिव एवं प्रवक्ता जगन्नाथ खतिवडा गठबन्धनको सञ्चालन र निर्णय प्रक्रियामा आफ्नो पार्टीको पनि समान सहभागिताको भएको बताए। प्रवक्ता खतिवडाले उपाध्यक्षलगायतका समग्र विषयमा विश्वासको मत पछि छलफल हुने बताए। गठबन्धनको सञ्चालन र निर्णय प्रक्रियामामा सहभागिता हुनुपर्छ भन्ने हाम्रो बटम लाइन थियो, त्यो भयो, अब विश्वासको मत लिएका समग्र विषय छलफल हुन्छ, उनले भने। माओवादी केन्द्रका महासचिव देव गुरुङ राष्ट्रियसभा अध्यक्ष निर्वाचित भइसकेकाले त्यो नराखेको हुन सक्ने बताउँछन्। अध्यक्षको निर्वाचन भइसकेकाले त्यो बुँदा नराखेको हुनसक्छ, उनले अनविज्ञता प्रकट गर्दै भने, कसले पाउने टुंगो लाग्छ, थाहा भइहाल्छ। एमाले उपमहासचिव प्रदीप ज्ञवालीले सहमतिमा थप लचकता अपनाएको बनाए। सहमतिका लागि नै त्यो गरेको हुनुपर्छ। एमाले पछिल्लो गठबन्धनमा धेरै नै लचक देखिएको छ। राष्ट्रियसभा अध्यक्ष, उपाध्यक्षदेखि आकर्षक मन्त्रालय पनि छोडेको छ, ज्ञवालीले भने। यसअघि एमालेबाट गणेशप्रसाद तिमिल्सिना राष्ट्रियसभा अध्यक्ष थिए।"
नागरिक उन्मुक्तिमा चुलियो विवाद,"धनगढी : प्रधानमन्त्री पुुष्पकमल दाहाललाई विश्वासको मत दिने वा नदिने विषयले नागरिक उन्मुक्ति पार्टीमा विवाद चुलिएको छ। रञ्जिता श्रेष्ठ चौधरीको उपस्थितिबिनै सोमबार टीकापुरमा भएको संस्थापक केन्द्रीय सदस्यहरूको बैठकले संघमा प्रतिपक्षमा बस्ने निर्णय गरेकै भोलिपल्ट मंगलबार अध्यक्ष रञ्जिताले प्रधानमन्त्री पुुष्पकमल दाहाललाई विश्वासको मत दिन ह्विप जारी गरेकी छन्। प्रधानमन्त्री दाहालले बुधबार प्रतिनिधिसभामा विश्वासको मत लिने संसद् सचिवालयमा जानकारी गराएसँगै नागरिक उन्मुक्ति पार्टीले ह्विप जारी गरेको हो। नागरिक उन्मुक्ति पार्टीका अध्यक्ष तथा संसदीय दलको नेतासमेत रहेकी रञ्जिताले जारी गरेको ह्विपमा भनिएको छ, मिति २०८० फागुन ३० गते बिहान ११ः०० बजे बस्ने प्रतिनिधिसभाको बैठकमा नागरिक उन्मुक्ति पार्टी संसदीय दलको बैठकको निर्णयबमोजिम अनिवार्य उपस्थित हुन र सम्माननीय प्रधानमन्त्री पुष्पकमल दाहाल प्रचण्डले आफूमाथि प्रतिनिधिसभाको विश्वास छ भन्ने प्रस्तावको पक्षमा मतदान गर्न (निर्देशन) ह्विप जारी गरिएको बेहोरा अनुरोध छ। मंगलबार बिहान बसेको संसदीय दलको बैठकले सरकारलाई विश्वासको मत दिने निर्णय गर्दै सबै सांसदलाई अनिवार्य उपस्थिति भएर मत दिन ह्विप जारी गरेको हो। विश्वासको मतबारे निर्णय गर्न पार्टी रञ्जिताको अध्यक्षतामा सिंहदरबारस्थित संसदीय दलको कार्यालयमा बैठक बसेको थियो। हामी नयाँ गठबन्धनमै छौं। त्यसैले प्रतिनिधिसभाको बैठकमा पनि हामी सत्ता पक्षमै बसेका छौं, रञ्जिताले भनिन्। तर, सोमबार पार्टी उपाध्यक्ष दामोदर पण्डितको अध्यक्षतामा कैलालीको टीकापुरमा बसेको बैठकले भने केन्द्र सरकारको नयाँ गठबन्धनमा तत्काल सहभागी नहुने, प्रतिपक्षमा बस्ने र सरकारलाई समर्थन नदिने निर्णय गरेको थियो। टीकापुरमा केन्द्रीय समितिको बैठक पार्टी अध्यक्ष रञ्जिताले नै बोलाएकी थिइन्। तर, उनले आफू बिरामी भएर अस्पताल भर्ना भएको भन्दै बैठकमा आउन नसकेको बताएकी थिइन्। पार्टीका संरक्षक रेशमलाल चौधरीको सक्रियतामा अध्यक्ष रञ्जिताको अनुपस्थितिमै उपाध्यक्षको अध्यक्षतामा बैठक बसेका थियो। बैठकले प्रदेश सरकारको हकमा वार्ता समितिले विभिन्न दलहरूसँग सहकार्य र समन्वय गरी सम्वाद अघि बढाउने निर्णय गरेको थियो। प्रमुख निर्वाचन आयुक्त दिनेश थपलियाले आयोग कुनै व्यक्तिलाई नचिन्ने र राजनीतिक दलसम्बन्धी ऐनअनुसार नै चल्नुपर्ने बताए। आयोग कानुनमा चल्छ। राजनीतिक दलसम्बन्धी ऐनमा संसदीय दलको नेताको निर्देशनमा दलका सचेतकले ह्विप लगाउन सक्छ। कैलालीबाट मात्रै नागरिक उन्मुक्तिका तीन र बर्दियाबाट एक जना प्रतिनिधिसभा सदस्य छन्। सुदूरपश्चिममा नागरिक उन्मुक्तिका ७ सांसद छन्। सातमध्ये ४ जना मन्त्री र एकजना राज्यमन्त्री भइसकेका छन्। प्रमुख निर्वाचन आयुक्त दिनेश थपलियाले आयोग कुनै व्यक्तिलाई नचिन्ने र राजनीतिक दलसम्बन्धी ऐनअनुसार नै चल्नुपर्ने बताए। आयोग कानुनमा चल्छ। राजनीतिक दलसम्बन्धी ऐनमा संसदीय दलको नेताको निर्देशनमा दलका सचेतकले ह्विप लगाउन सक्छ। त्यो ह्विपको पालना सदस्यले गर्नुपर्छ। पालना गरेनन् भने दलका नेताले छानबिन गर्छ, स्पष्टीकरण सोध्छ, चित्त बुुझेन भने सदस्यताबाट निस्कासनसमेत गर्न सक्छ प्रमुख आयुक्त थपलियाले भने। तर, अल्पमतमै भए पनि मुख्यमन्त्री कमलबहादुर शाहले दुुईपटक गरी नागरिक उन्मुक्तिका पाँच जनालाई मन्त्री बनाएका छन्। सुदूरपश्चिम सरकारमा नागरिक उन्मुक्तिकातर्फबाट रामेश्वर चौधरी भूमि व्यवस्था कृषि तथा सहकारीमन्त्री छन् भने इन्द्रा गिरीलाई उनकै मन्त्रालयको राज्यमन्त्री बनाइएको छ। घनश्याम चौधरीलाई प्रदेशको आर्थिक मामिलामन्त्री बनाइएको छ भने लक्ष्मण किशोर चौधरी र खुसीराम चौधरीलाई बिनाविभागीय मन्त्री बनाइएको छ। यसअघि भूमि व्यवस्था, कृषि तथा सहकारी राज्यमन्त्री रहेका कैलाश चौधरीलाई भने हटाइएको छ।"
"वित्तीय स्रोत जुटाउने ३ विकल्प, सर्वसाधारणलाई १८ अर्बको सेयर","काठमाडौं : १ हजार २ सय मेगावाट क्षमताको बुढीगण्डकी जलविद्युत् आयोजनाको वित्तीय स्रोत जुटाउन विभिन्न विकल्प प्रस्ताव गरिएको छ। ऊर्जा जलस्रोत तथा सिँचाइ मन्त्रालयका सहसचिव नवीनराज सिंहको संयोजकत्वमा गठिन समितिले सरकारलाई विकल्पसहितको सुझाव दिएको छ। आयोजनाको प्रस्तावित वित्तीय ढाँचामा सर्वसाधारणबाट १८ अर्बभन्दा बढी सेयर लगानीको प्रस्ताव गरिएको छ। नागरिकको अनिवार्य बचत संकलन गर्ने कर्मचारी सञ्चय कोष, नागरिक लगानी कोषजस्ता सार्वजनिक निकायबाट पनि ठूलो परिमाणको ऋण तथा सेयर लगानीको अपेक्षा गरिएको छ। समितिले सेयर लगानीका हिसाबले कर्जा स्वपुँजी अनुपात ८० र २० नै उपयुक्त हुने सुझाव दिएको छ भने ऋण लगानीका आधारमा भने ७० र ३० को अनुपातलाई ग्राह्य मानिएको छ। समितिले सरकारको न्यूनतम ५१ प्रतिशत सेयर कायम हुनेगरी सेयर संरचना कायम गर्नु उपयुक्त हुने सुझाव दिएको छ। यसो गर्दा व्यावसायिक ऋण तथा सेयर लगानी जुटाउनसमेत सहज हुनेछ। संस्थापक सेयरधनीका रूपमा नेपाल सरकार र प्राधिकरणबाहेक कर्मचारी सञ्चय कोष, नागरिक लगानी कोष, सामाजिक सुरक्षा कोष, हाइड्रोइलेक्ट्रीसिटी इन्भेस्टमेन्ट एन्ड डेभलपमेन्ट कम्पनी (एचआईडीसीइल), नेपाल टेलिकमलगायतका सार्वजनिक निकायको सहभागिता हुने गरी मौजुदा सेयर संरचनामा परिवर्तन गर्नु उपयुक्त हुने राय समितिको छ। इन्धनमा लगाइएको पूर्वाधार कर आयोजनामा उपयोग हुने गरी कुल लागतमध्ये १ खर्ब ८७ अर्ब सेयर लगानी र सहुलियत प्राप्त ऋणको रूपमा सरकारले लगानी गर्नुपर्नेछ। सो रकमबाट सरकारको प्रतिबद्धताअनुरूप आयोजनाको ५१ प्रतिशत सेयर सरकारको कायम हुने गरी बाँकी रकम सहुलियत प्राप्त ऋणमा समावेश गर्नुपर्ने हुन्छ। सरकारले प्रदान गर्ने सहुलियत प्राप्त ऋणको ब्याजदर वार्षिक १ प्रतिशत र ऋण अवधि ८ वर्षको निर्माण अवधिसहित ५० वर्ष कायम गर्नुपर्ने समितिको राय छ।कर्मचारी सञ्चय कोष, नागरिक लगानी कोष, एचआईडीसीएल, सामाजिक सुरक्षा कोषलगायत वाणिज्य बैंकहरू सम्मिलित सहवित्तीयकरण गठन गरी आयोजनाका लागि आवश्यक पर्ने व्यावसायिक कर्जाको प्रबन्ध गर्नुपर्ने हुन्छ। वित्तीय योजनाअनुसार व्यावसायिक कर्जामध्ये २० अर्बसम्म एचआईडीसीएलमार्फत ऊर्जा बन्ड जारी गरी उठाउन सकिनेछ। समितिमा समितिमा एचआडीसीएलका प्रमुख कार्यकारी अधिकृत अर्जुनकुमार गौतम, बुढीगण्डकी जलविद्युत् कम्पनीका प्रमुख कार्यकारी अधिकृत जगतकुुमार श्रेष्ठ र ऊर्जा मन्त्रालयका सिनियर डिभिजनल इन्जिनियर राजु महर्जन सदस्य छन्। विद्युत् माग हुने प्रमुख क्षेत्र नजिक रहेकाले पनि सो आयोजनाको आफ्ने विशिष्ट प्रकारको महŒव छ। राजधानी काठमाडौं नजिकै रहेको, पोखरा, नारायणगढ, बुटवल, भैरहवा समीपवर्ती भएकाले आयोजनालाई लोड सेन्टर मानिएको छ। ऊर्जा सुरक्षाका दृष्टिले पनि जलाशययुक्त आयोजना निर्माण गर्नैपर्ने बाध्यतामा सरकार छ। माथिल्लो तामाकोशी जलविद्युत् आयोजनाको सफलताले पनि आन्तरिक लगानीमा नै सो आयोजना निर्माण गर्न सकिन्छ भन्ने आत्मविश्वास बढेको छ। ४ सय ५६ मेगावाट क्षमताको माथिल्लो तामाकोशीको अनुभवले पनि बुढीगण्डकी आयोजनालाई सहजरूपमा निर्माण गर्न सकिने ठानिएको हो। आयोजना निर्माणका लागि बजेट अभाव हुन नदिन सरकारले इन्धनमा लगाएको पूर्वाधार कर उपयोग हुनेगरी आयोजनाका लागि आवश्यक पर्ने बजेट विनियोजन गर्ने व्यवस्था अर्थ मन्त्रालयले मिलाउने भएको छ। गत कात्तिक २३ गतेको मन्त्रिपरिषद्ले आयोजनाको स्रोत सुनिश्चितताका लागि आवश्यक निर्णय गरिसकेको छ। जलाशययुक्त आयोजना अन्य प्रकृतिका आयोजना भन्दा तुलनात्मक रूपमा लागत बढी र प्रतिफल कम हुन्छ। यस्ता आयोजनालाई वित्तीय रूपले सम्भाव्य बनाउन भायविलीटी ग्याप फन्ड र मिश्रित लगानी (ब्लेन्डेड फाइनान्सिङ) जस्ता विधि अवलम्बन गरिन्छ। आयोजनाको वातावरणीय तथा सामाजिक सुरक्षा खर्चबापत हालसम्म भएको ४२ अर्ब ५७ करोडसमेत अनुमानित खर्च ७३ अर्ब २० करोडलाई सरकारले भायविलिटी ग्याप फन्डका रूपमा व्यहोर्नुपर्ने समितिको सुझाव छ। आयोजनालाई वित्तीय रूपले सम्भाव्य र लगानीका लागि आकर्षक बनाउन सरकारले जलाशययुक्त आयोजनाको विद्युत् उत्पादन अनुमतिपत्रको अवधि ५० वर्ष बनाउनका लागि नीतिगत प्रबन्ध गर्नु आवश्यक भएको समितिको सुझाव छ। स्वदेशी लगानीमा आयोजना निर्माण गर्ने उद्देश्यका साथ २०७९ असार १४ को मन्त्रिपरिषद्ले कम्पनी स्थापना गर्ने निर्णय गरेको थियो। सोही निर्णयअनुसार २०७९ असार २१ गते सरकारको अधिकांश सेयर स्वामित्व रहने गरी कम्पनी स्थापना भएकोे हो। आयोजनाको विस्तृत परियोजना प्रतिवेदन फ्रान्सेली कम्पनी ट्याक्टबेलले सन् २०१४ मा नै तयार पारी सरकारलाई बुझाएको थियो। आयोजना निर्माणका निम्ति वर्तमान सरकारले आयोजनाको फिल्ड कार्यालय स्थापना गरेर मुआब्जा वितरणको काम अन्तिम चरणमा पुयाएको छ। जलाशययुक्त आयोजना निर्माण गरी ऊर्जा सुरक्षालाई विशेष ध्यान दिन लागेको सरकारले बुढीगण्डकीलाई राष्ट्रिय गौरवका परियोजनामा सूचीकृत गरेको छ। सिंह नेतृत्वको समितिले विशेषगरी वित्तीय व्यवस्थापनका सन्दर्भमा तीनवटा विकल्प अगाडि सारेको छ।"
मन्त्रिपरिषद्मा उपप्रधानमन्त्रीको लावालस्कर,"बीपी कोइरालाको पार्टी नेपाली कांग्रेसले २०१५ सालको निर्वाचनमा दुई तिहाइ बहुमत ल्याएको थियो। प्रधानमन्त्री बनेपछि उनले सुवर्णशमशेर जबरालाई उपप्रधानमन्त्री बनाए। त्यतिबेला न सरकारमा बहुमत पुर्याउन साना दल रिझाउन त्यसो गर्नुपर्ने थियो, न त सरकार टिकाउन। तर पनि त्यही परम्परा पछ्याउँदै २०५१ सालमा मनमोहन अधिकारी नेतृत्व सरकारमा माधव नेपाल उपप्रधानमन्त्री बने। अझ मुलुकमा गणतन्त्रको स्थापनायता उपप्रधानमन्त्री नभएको मन्त्रिपरिषद् भेट्न मुस्किल हुन थालेको छ। संविधानले २५ जनाभन्दा बेसी सदस्यीय मन्त्रिपरिषद् नहुने व्यवस्था गरेको छ। संविधान बन्नुअघि त ४८ सदस्यीय मन्त्रिपरिषद्समेत मुलुकमा बन्यो। त्यही विकृति अन्त्य गर्न मन्त्रिपरिषद्को आकार घटाउने व्यवस्था संविधानमै गरियो पनि। तर भागबन्डाको राजनीति यति मौलाएको छ कि मन्त्रिपरिषद्मा उपप्रधानमन्त्रीको गलगाँड नझुन्ड्याई नहुनेजस्तो भएको छ। मन्त्रीभन्दा माथिको वरिष्ठताक्रम बाहेक उपप्रधानमन्त्रीको अर्काे कुनै जिम्मेवारी हुँदैन। बरु राज्यलाई आर्थिक भार चाहिँ बढ्छ। मन्त्रीको भन्दा उपप्रधानमन्त्रीको पारिश्रमिक बढी छ। उपप्रधानमन्त्रीले पारिश्रमिकमात्रै मन्त्रीभन्दा करिब ५ हजार रुपैयाँ बढी पाइरहेका छन्। मासिक ८४ हजार त उपप्रधानमन्त्रीको पारिश्रमिक नै हुन्छ। अन्य सेवासुविधा पनि बढी नै छ। प्रधानमन्त्री पुष्पकमल दाहालले पनि ४ जना उपप्रधानमन्त्रीसहितको मन्त्रिपरिषद् बनाएका छन्। जतिवटा दल सरकारमा सामेल हुन्छन्, त्यति नै जना उपप्रधानमन्त्रीको संख्या हुने प्रवृत्ति बढेको छ। २०७२ सालमा केपी शर्मा ओली प्रधानमन्त्री हुँदा अहिलेसम्मकै सबैभन्दा बढी ६ जना उपप्रधानमन्त्री भएका थिए। पछिल्ला दशक हेर्ने हो भने दलहरूको झिनाझम्टीबीच प्रधानन्यायाधीश खिलराज रेग्मी अध्यक्षतामा बनेको सरकारमा मात्रै उपप्रधानमन्त्री थिएनन्। तर दलहरूको सरकारमा त्यो पद अनिवार्यजस्तो बनेको छ, जुन कुनै पनि मामलामा कामको छैन। लघुताभासीहरूलाई वा योग्यता र क्षमतामा विश्वास नगर्नेहरूलाई पदको टेको चाहिन्छ। प्रतिष्ठाको खोजी हुन्छ। निष्काम कर्मयोगीहरू चाहिँ आफ्नै कर्ममा विश्वास गर्छन्। उपप्रधानमन्त्री हुन मरिहत्ते गर्नेहरू पहिलो कोटीकै अर्थात् आफ्नो सामथ्र्यमा भन्दा पदमा विश्वास गर्नेहरू हुन् भन्न सकिन्छ। होइन भने जुन मन्त्रालयको जिम्मेवारी सम्हालेको हो, त्यसैको कार्यसम्पादन उत्कृष्ट गरे नाम पनि हुन्छ र प्रतिष्ठा पनि। र मन्त्रिपरिषद्मा वरिष्ठताको क्रममा पनि केवल सीमित औपचारिक कार्यक्रममा बाहेक कहीँ अर्थपूर्ण होइन। जनताले पनि मन्त्रीको कामको मूल्यांकन गर्छ, न कि उसको पदलाई मात्रै। एकातिर राज्यलाई भार र अर्काेतिर अति नै अनावश्यक पद सिर्जना गर्नै दलहरू पछि हट्नुपर्छ। प्रधानमन्त्रीले विशेष कदमी लिएर उपप्रधानमन्त्रीय कुसंस्कारको अन्त्य गरिदिनुपर्छ।"
हरित वित्तमा लगानी गर्ने गाइडलाइनको अन्तिम तयारी,"काठमाडौं : वित्तिय संस्थाले दिगो विकास र वातावरणमैत्री लगानीका क्षेत्रहरूमा जोड दिन नेपाल ग्रीन फाईनान्स ट्याक्सोनोमी गाईडलाईन सार्वजनिक गर्न नेपाल राष्ट्र बैंक अन्तिम तयारीमा जुटेको छ। गत पुस २५ गते २ महिनाभित्र उक्त गाईडलाईनको सुझाव संकलन गर्न १ सय ५२ पृष्ठको मस्यौदा सार्वजनिक गरिएको थियो। रायसुझावका लागि सरोकारवालालाई दिएको समय सकिएको छ। यसैले केन्द्रिय बैंक हरीत वित्तमा लगानी गर्नेसम्बन्धि गाईडलाईनलाई अन्तिम रुप दिने तयारीमा जुटेको हो। ग्रीन फाइनान्स ट्याक्सोनोमी भनेको पूर्वाधार निर्माण, औद्योगिक विकास, व्यवसाय स्थापना र प्रवद्र्धनमा गर्ने लगानीले वातावरण संरक्षणको प्रत्याभूति गर्नुपर्छ भन्ने अवधारणा हो। उक्त गाईडलाईनमा रहेर विश्व बैंक, एडिबी, युएनडिपीलगायतका दातृ निकाय, बैंक तथा वित्तिय संस्थाका छाता संगठन नेपाल बैंकर्स संघलगायत, आम सर्वसाधारण लगायतका सरोकारवालाबाट सुझाव संकलन भएको छ। उक्त सुचना सार्वजनिक गरेको अवधि पुरा भइसक्दा संकलित सुझावलाई अध्ययन गरेर अब छिटै अन्तिम गाईडलाईनलाई अन्तिम रुप दिने तयारीमा रहेको राष्ट्र बैंकका बैंक तथा वित्तिय संस्था नियमन विभागका कार्यकारी निर्देशक गुरुप्रसाद पौडेलले जानकारी दिए। उनकाअनुसार दुई महिनामा थुप्रै प्रतिक्रियाहरू आएका छन्। संकलीत सुझावलाई हेरेर अन्तिम रुप दिन आन्तरीक कामहरू भइरहेको छ। यद्यपी यो मस्यौदाको अन्तिम टुङ्गो भने करीब १०१५ दिनभित्र हुन सक्छ। यो गाईडलाईनको उद्देश्य नेपालका बैंक तथा वित्तिय संस्थाहरू वा अन्य वित्तिय प्रणालीका निकायहरूले गर्ने वित्तिय कारोबारलाई ग्रिन (हरित), एम्बर (खैरो) र रेड (रातो) ३ वर्गमा वर्गिकरण गर्न खोजिएको कार्यकारी निर्देशक पौडेल बताउँछन्। कस्तोमा लगानी गर्दा यी ३ वर्गमा छुटिन्छ भनेर केन्द्रिय बैंकले वर्गिकरण गर्ने संयन्त्र बनाएको छ। सोहि अनुसार वित्तिय क्षेत्रहरूले आफ्ना सम्पुर्ण लगानीलाई ३ वर्गमा बाँड्नु पर्छ, उनले अन्नपूर्णसँग भने, यो गाईडलाईन हाललाई अनिवार्य रुपमा कार्यान्वयन गर्नै पर्छ भन्ने नभएको उनले बताए। यसलाई बाध्यकारी बनाइएको छैन। तर यो गाईडलाईनअनुसार गर्दा ईन्टेनसिभ पाइन्छ। गाईडलाईनले अन्तिम रुप पाएपछि वित्तिय संस्थाहरूलाई लगानीको वातावरण तय गर्न मद्दत पुग्नेछ। यसअनुसार काम गर्न क्षमता अभिवृद्धि गर्न तालिमहरू प्राप्त गर्नुपर्छ। सबै कामहरू गर्दा १२ वर्षपछि मात्रै राम्रोसँग कार्यान्वयनमा जान सक्ने पौडेलको अनुमान छ। संसारभर नै हरित अर्थतन्त्रमा केन्द्रित गर्नुपर्छ भनेर वहस चलेकै छ। पछिल्लो समय केही विकसित, विकासशील देशहरूमा यस्तो अवधारणालाई प्रचलनमा ल्याइसकेका छन्। विश्वमै कार्बन उत्सर्जनलाई अधिक मात्रामा घटाउन पनि नेपालले साथ दिने भएकाले पनि यस्तो रणनीति अबलम्बन गर्नुपर्ने महसुस गरिएको छ। यद्यपी केहि बैंक तथा वित्तिय संस्था, बीमा कम्पनीले भने यस्तैखालका लगानीलाई प्राथमिकतामा राखेको पनि देखिन्छ। हरित वित्तमा लगानी गर्दा विभिन्न प्राकृतीक प्रकोपबाट नियन्त्रण गर्न पनि यसमा केन्द्रित हुन आवश्यकता महसुस गरिएको छ। यता आर्थिक वर्ष २०७९८० को मौद्रिक नीतिले पनि ग्रीन फाइनान्सिङ लाई प्रोत्साहन गर्ने उल्लेख गरेको थियो। जसमा हरित बण्ड निस्कासन गर्ने, जलवायु जोखिम रिपोर्टिङ गर्ने, पुँजी आवश्यकता पहिचान गर्ने जस्ता विषयलाई समेटेर ग्रीन ट्याक्सोनोमी को मस्यौदा तर्जुमा गरिने भनेको थियो। सोहि नीति अनुसार पनि केन्द्रिय बैंकले यसलाई कार्यान्वयनमा ल्याएको हो। वास्तवमा ग्रीन ट्याक्सोनोमी दिगो विकाससँग सम्बन्धित क्रियाकलाप र हरित वित्त (ग्रीन फाइनान्स) को विकासका लागि जरुरी छ। जसमा वातावरण संरक्षणका हिसाबले कस्तो लगानी उपयुक्त छ वा छैन भनेर मुल्यङ्कन गरिन्छ। ग्रीन ट्याक्सोनोमीको अवधारणा कार्यान्वयनमा ल्याउँदा एकातिर वातावरणीय रुपमा दिगो गतिविधि सञ्चालन हुने र अर्कोतर्फ लगानीका क्षेत्रहरू पहिचान गर्न सहयोग गर्ने ठानिएको छ। जसमा बैंक तथा वित्तीय संस्थाहरूबाट हरित बैंकिङ उत्पादन गर्न ऋण, ग्यारेन्टी जस्ता लगानीका क्षेत्र पहिचानमा सहयोग पुयाउनेछ । राष्ट्र बैंकमार्फत प्रस्तुत मस्यौदामा ट्याक्सोनोमीले वित्तीय क्षेत्रका सरोकारवालालाई हरित गतिविधिका क्षेत्र पहिचान गर्न, त्यसमा आर्थिक गतिविधि गर्न, त्यस क्षेत्रको पुँजी, स्रोत र क्षमतालाई हरितअर्थतन्त्रतर्फ निर्देशित गर्न मद्दत गर्ने लक्ष्य राखेको बताइएको छ। नेपालले आफ्नो वित्तीय प्रणालीलाई हरित बनाउन आवश्यक रहेको र त्यसका लागि जलवायु र वातावरणीय महत्वाकांक्षा पूरा गर्न नेपाललाई पर्याप्त आर्थिक स्रोत आवश्यक रहेकोबारे पनि मस्यौदाले ध्यानाकर्षण गरेको छ। यो अवधारणालाई पूर्ण कार्यान्वयनमा ल्याउन पूर्वसर्तहरू पनि पूरा गर्नुपर्नेबारे मस्यौदामा खुलाइएको छ। तर यी काम चरणवद्ध रुपमा हुने देखिन्छ। सुरुमा न्यून कार्बन फाइनान्स, दोस्रोमा अनुकूलन र लचिलो फाइनान्स, तेस्रोमा जलवायु फाइनान्स, चौथोमा हरित फाइनान्स र अन्तिम चरणमा मात्र दीगो ग्रीन फाइनान्सतर्फ जान सकिने छ। मस्यौदामा उल्लेख छ।"
"वित्तीय स्रोत जुटाउने ३ विकल्प, सर्वसाधारणलाई १८ अर्बको सेयर","काठमाडौं : १ हजार २ सय मेगावाट क्षमताको बुढीगण्डकी जलविद्युत् आयोजनाको वित्तीय स्रोत जुटाउन विभिन्न विकल्प प्रस्ताव गरिएको छ। ऊर्जा जलस्रोत तथा सिँचाइ मन्त्रालयका सहसचिव नवीनराज सिंहको संयोजकत्वमा गठिन समितिले सरकारलाई विकल्पसहितको सुझाव दिएको छ। आयोजनाको प्रस्तावित वित्तीय ढाँचामा सर्वसाधारणबाट १८ अर्बभन्दा बढी सेयर लगानीको प्रस्ताव गरिएको छ। नागरिकको अनिवार्य बचत संकलन गर्ने कर्मचारी सञ्चय कोष, नागरिक लगानी कोषजस्ता सार्वजनिक निकायबाट पनि ठूलो परिमाणको ऋण तथा सेयर लगानीको अपेक्षा गरिएको छ। समितिले सेयर लगानीका हिसाबले कर्जा स्वपुँजी अनुपात ८० र २० नै उपयुक्त हुने सुझाव दिएको छ भने ऋण लगानीका आधारमा भने ७० र ३० को अनुपातलाई ग्राह्य मानिएको छ। समितिले सरकारको न्यूनतम ५१ प्रतिशत सेयर कायम हुनेगरी सेयर संरचना कायम गर्नु उपयुक्त हुने सुझाव दिएको छ। यसो गर्दा व्यावसायिक ऋण तथा सेयर लगानी जुटाउनसमेत सहज हुनेछ। संस्थापक सेयरधनीका रूपमा नेपाल सरकार र प्राधिकरणबाहेक कर्मचारी सञ्चय कोष, नागरिक लगानी कोष, सामाजिक सुरक्षा कोष, हाइड्रोइलेक्ट्रीसिटी इन्भेस्टमेन्ट एन्ड डेभलपमेन्ट कम्पनी (एचआईडीसीइल), नेपाल टेलिकमलगायतका सार्वजनिक निकायको सहभागिता हुने गरी मौजुदा सेयर संरचनामा परिवर्तन गर्नु उपयुक्त हुने राय समितिको छ। इन्धनमा लगाइएको पूर्वाधार कर आयोजनामा उपयोग हुने गरी कुल लागतमध्ये १ खर्ब ८७ अर्ब सेयर लगानी र सहुलियत प्राप्त ऋणको रूपमा सरकारले लगानी गर्नुपर्नेछ। सो रकमबाट सरकारको प्रतिबद्धताअनुरूप आयोजनाको ५१ प्रतिशत सेयर सरकारको कायम हुने गरी बाँकी रकम सहुलियत प्राप्त ऋणमा समावेश गर्नुपर्ने हुन्छ। सरकारले प्रदान गर्ने सहुलियत प्राप्त ऋणको ब्याजदर वार्षिक १ प्रतिशत र ऋण अवधि ८ वर्षको निर्माण अवधिसहित ५० वर्ष कायम गर्नुपर्ने समितिको राय छ।कर्मचारी सञ्चय कोष, नागरिक लगानी कोष, एचआईडीसीएल, सामाजिक सुरक्षा कोषलगायत वाणिज्य बैंकहरू सम्मिलित सहवित्तीयकरण गठन गरी आयोजनाका लागि आवश्यक पर्ने व्यावसायिक कर्जाको प्रबन्ध गर्नुपर्ने हुन्छ। वित्तीय योजनाअनुसार व्यावसायिक कर्जामध्ये २० अर्बसम्म एचआईडीसीएलमार्फत ऊर्जा बन्ड जारी गरी उठाउन सकिनेछ। समितिमा समितिमा एचआडीसीएलका प्रमुख कार्यकारी अधिकृत अर्जुनकुमार गौतम, बुढीगण्डकी जलविद्युत् कम्पनीका प्रमुख कार्यकारी अधिकृत जगतकुुमार श्रेष्ठ र ऊर्जा मन्त्रालयका सिनियर डिभिजनल इन्जिनियर राजु महर्जन सदस्य छन्। विद्युत् माग हुने प्रमुख क्षेत्र नजिक रहेकाले पनि सो आयोजनाको आफ्ने विशिष्ट प्रकारको महŒव छ। राजधानी काठमाडौं नजिकै रहेको, पोखरा, नारायणगढ, बुटवल, भैरहवा समीपवर्ती भएकाले आयोजनालाई लोड सेन्टर मानिएको छ। ऊर्जा सुरक्षाका दृष्टिले पनि जलाशययुक्त आयोजना निर्माण गर्नैपर्ने बाध्यतामा सरकार छ। माथिल्लो तामाकोशी जलविद्युत् आयोजनाको सफलताले पनि आन्तरिक लगानीमा नै सो आयोजना निर्माण गर्न सकिन्छ भन्ने आत्मविश्वास बढेको छ। ४ सय ५६ मेगावाट क्षमताको माथिल्लो तामाकोशीको अनुभवले पनि बुढीगण्डकी आयोजनालाई सहजरूपमा निर्माण गर्न सकिने ठानिएको हो। आयोजना निर्माणका लागि बजेट अभाव हुन नदिन सरकारले इन्धनमा लगाएको पूर्वाधार कर उपयोग हुनेगरी आयोजनाका लागि आवश्यक पर्ने बजेट विनियोजन गर्ने व्यवस्था अर्थ मन्त्रालयले मिलाउने भएको छ। गत कात्तिक २३ गतेको मन्त्रिपरिषद्ले आयोजनाको स्रोत सुनिश्चितताका लागि आवश्यक निर्णय गरिसकेको छ। जलाशययुक्त आयोजना अन्य प्रकृतिका आयोजना भन्दा तुलनात्मक रूपमा लागत बढी र प्रतिफल कम हुन्छ। यस्ता आयोजनालाई वित्तीय रूपले सम्भाव्य बनाउन भायविलीटी ग्याप फन्ड र मिश्रित लगानी (ब्लेन्डेड फाइनान्सिङ) जस्ता विधि अवलम्बन गरिन्छ। आयोजनाको वातावरणीय तथा सामाजिक सुरक्षा खर्चबापत हालसम्म भएको ४२ अर्ब ५७ करोडसमेत अनुमानित खर्च ७३ अर्ब २० करोडलाई सरकारले भायविलिटी ग्याप फन्डका रूपमा व्यहोर्नुपर्ने समितिको सुझाव छ। आयोजनालाई वित्तीय रूपले सम्भाव्य र लगानीका लागि आकर्षक बनाउन सरकारले जलाशययुक्त आयोजनाको विद्युत् उत्पादन अनुमतिपत्रको अवधि ५० वर्ष बनाउनका लागि नीतिगत प्रबन्ध गर्नु आवश्यक भएको समितिको सुझाव छ। स्वदेशी लगानीमा आयोजना निर्माण गर्ने उद्देश्यका साथ २०७९ असार १४ को मन्त्रिपरिषद्ले कम्पनी स्थापना गर्ने निर्णय गरेको थियो। सोही निर्णयअनुसार २०७९ असार २१ गते सरकारको अधिकांश सेयर स्वामित्व रहने गरी कम्पनी स्थापना भएकोे हो। आयोजनाको विस्तृत परियोजना प्रतिवेदन फ्रान्सेली कम्पनी ट्याक्टबेलले सन् २०१४ मा नै तयार पारी सरकारलाई बुझाएको थियो। आयोजना निर्माणका निम्ति वर्तमान सरकारले आयोजनाको फिल्ड कार्यालय स्थापना गरेर मुआब्जा वितरणको काम अन्तिम चरणमा पुयाएको छ। जलाशययुक्त आयोजना निर्माण गरी ऊर्जा सुरक्षालाई विशेष ध्यान दिन लागेको सरकारले बुढीगण्डकीलाई राष्ट्रिय गौरवका परियोजनामा सूचीकृत गरेको छ। सिंह नेतृत्वको समितिले विशेषगरी वित्तीय व्यवस्थापनका सन्दर्भमा तीनवटा विकल्प अगाडि सारेको छ।"
अर्थमन्त्रीले सेयर बजार सुधार्ने कार्ययोजना मागेपछि,"काठमाडौं : अर्थ मन्त्रालयले पुँजी बजारका निकायहरूसँग सुझाव मागेको छ। पत्र लेख्दै अर्थ मन्त्रालयले पुँजी बजारको विकास र विस्तारको लागि गर्नुपर्ने कामका बारेमा सुझाव मागेको हो। मन्त्रालयले नियामक नेपाल धितोपत्र बोर्ड, बजार नेपाल स्टक एक्सचेन्ज र सीडीएस एन्ड क्लियरिङको नाममा पत्र काट्दै सात दिनभित्र कार्ययोजना पेस गर्न अर्थ मन्त्रालयले निर्देशन दिएको छ। पुँजी बजारको विकास र विस्तारको लागि तत्काल गर्नुपर्ने कामहरूको सम्बन्धमा सम्बन्धित सरोकारवालाको रायसमेत लिई सात दिनभित्र कार्य योजना पेस गर्नुहुन माननीय मन्त्रीज्यूको निर्देशनअनुसार अनुरोध छ, पत्रमा उल्लेख छ। यता सेयर बजारले अर्थमन्त्रीको कदमलाई सकारात्मक प्रतिक्रिया दिएको छ। मंगलबार नेप्से परिसूचक ५८५८ अंकले बढेर २१११२४ बिन्दुमा कायम भएको हो। यसअघि साताको पहिलो कारोबार दिन आइतबार नेप्से २२ अंकले बढेको थियो। कारोबारमा आएका २ सय २० कम्पनीको मूल्य बढ्दा सेयर बजारमा बहार छाएको हो। मंगलबार २२ वटाको मूल्य घट्दा ४ वटाको यथावत् रहे। दिनभर ३ सय ५ कम्पनीको १ करोड ६ लाख ९ हजार ५ सय ९७ कित्ता सेयर ४ अर्ब ५५ करोड १६ लाख ३२ हजार ३ सय ४७ रुपैयाँ ८२ पैसामा खरिदबिक्री भए। कारोबार रकमका आधारमा शिवम् सिमेन्ट शीर्ष स्थानमा रह्यो। सो कम्पनीको ३७ करोड रुपैयाँबराबरको सेयर कारोबार भयो। सोनापुरको २४ करोड मूल्यबराबरको सेयर कारोबार हुँदा सन् नेपाल लाइफ इन्स्योरेन्सको साढे १६ करोड, हिमालयन रिइन्स्योरेन्सको पौन १६ करोड र माउन्टेन इनर्जी नेपालको ११ करोड बढी मूल्यबराबरको सेयर कारोबार भएको छ। उच्च अंकले बढेको सेयर बजारमा पाँच कम्पनीको मूल्य सकारात्मक सर्किट लेभलमा कारोबार भएको छ। नेप्सेका अनुसार जनउत्थान सामुदायिक लघुवित्त, उन्नति सहकार्य लघुवित्त, विन नेपाल लघुवित्त, स्वावलम्बन लघुवित्त र जाल्पा सामुदायिक लघुवित्तका सेयरधनीले १० प्रतिशत कमाएका हुन्। नेप्सेले एक महिनापछि २१ सय पार गरेको दिन सबै समूहका उपसूचक सकारात्मक देखिए। सबैभन्दा बढी जीवन बिमा उपसूचकमा सर्वाधिक ५५४ र लघुवित्त समूहमा ५०५ प्रतिशतको सुधार आयो।"
वन्यजन्तु चोरी सिकारीमा प्रहरीकै मिलेमतो,"विराटनगर : मोरङमा वन्यजन्तुको अवैध चोरी सिकारीमा प्रहरीकै मिलेमतो रहेको आशंका गरिएको छ । पहिचान खुल्दा पनि सिकारी पक्राउ नपरेपछि प्रहरीको भूमिका शंकास्पद एवं विवादास्पद देखिएको हो । वन्यजन्तुको चोरी सिकारी एवं तस्करीमा प्रहरीकै मिलेमतो रहेको आरोप लागेको छ । पछिल्लो समय मोरङका जंगलबाट वन्यजन्तुको चोरी सिकारी गर्ने समूहलाई प्रहरीले सहयोग गरिरहेको आशंका गरिएको हो । मोरङको कानेपोखरीको भुल्केसुन्तली सामुदायिक वन क्षेत्रबाट गत फागुन ४ गते बिहान भरुवा बन्दुकलगायत बरामद भएको थियो । कानेपोखरी गाउँपालिका६ सीताधापस्थित केशरबहादुर कार्कीको घरनजिकको माचभित्रबाट लोड गरिएको बन्दुक बरामद भएको हो । कार्कीको घरको खाटमा ३ वटा टर्च लाइट, खुकुरी, गाडीको ब्यारिङ र भरुवा बन्दुकमा लाग्ने अन्दाजी १ सय ग्राम बारुद फेला पयो । घरभित्र चार्ज गरिरहेको अवस्थामा २ वटा मोबाइल भेटिए । घरधनी कार्कीले उक्त मोबाइल आफ्नो नभएको बताए । केही व्यक्तिहरू आफ्नो घरभित्र प्रवेश गरेर बसेको कार्कीले स्वीकार गरेका छन् । उनी त्यतिबेलै पक्राउ परेका थिए । तर, प्रहरीको जोडबलमा सरकारी वकिल कार्यालयले उनलाई हाजिर जमानीमा छाडिदिएको पाइएको छ । घरमा कार्की र उनकी श्रीमती मात्रै बस्ने गरेको खुलेको छ । वन्यजन्तुको सिकार गरेको प्रमाण फेला नपरेकाले यस घटनालाई हातहतियार खरखजना मुद्दासँग जोडेर अनुसन्धान गरिएको प्रहरीको भनाइ छ । सामुदायिक वन उपभोक्ता समितिको गस्ती टोलीले बन्दुकसहितका सामान फेला पारेर इलाका प्रहरी कार्यालय पथरीको जिम्मा लगाएको थियो । गस्ती टोलीलाई देख्नासाथ ४ जना व्यक्तिहरू कार्कीको घरभित्रबाट निस्किएर फरार भएको वन उपभोक्ता समितिका अध्यक्ष भीमराज लिम्बूले बताए । घर र वरपर खोजतलास गर्दा वन्यजन्तुको चोरी सिकारीमा प्रयोग गरिँदै आएको बन्दुकसहितका सामान फेला परेको जानकारी उनले दिए । वन छेउकै घरमा वन्यजन्तुको चोरी सिकारी गर्नेहरू लुकेर बसेका रहेछन् । गस्ती देखेपछि उनीहरू भागे, लिम्बू भन्छन्, खोजतलास गर्दा बन्दुकसहितका सामान फेला पारेर त्यतिबेलै प्रहरीलाई बुझाइयो । तर, प्रहरीको भूमिका नै शंकास्पद छ । उनका अनुसार चोरी सिकारीमा संलग्नको पहिचान खुल्ने आधार बरामद भएको मोबाइल हो । तर, अहिलेसम्म पक्राउ नगर्नु आश्चर्यको विषय भएको लिम्बू बताउँछन् । त्यतिबेला चोरी सिकारी गर्ने समूहलाई भेटिन्छ कि भनेर व्यापक खोजी गर्दा पनि फेला पार्न नसकिएको उनले बताए । घटना भएको १ महिना हुन लाग्दासमेत सिकारीको पहिचान गरेर पक्राउ गर्नुपर्नेमा प्रहरीले चासो दिएन । अनुसन्धान गर्दैछौं र खोज्दैछौं भन्ने जवाफ मात्रै दिन्छ, उनी भन्छन्, घटनाको अनुसन्धान प्रभावकारी देखिएन । न त अहिलेसम्म सिकारी नै पक्राउ परे । उनका अनुसार वन्यजन्तुको चोरी सिकारीमा संलग्नले वन छेउको घरलाई आश्रयस्थल बनाउने गरेको सूचना केही समयदेखि आइरहेको थियो । सिकार खेल्न आउनेहरू कार्कीको घरमा नियमितजस्तो बस्दा रहेछन् । वन्यजन्तुको चहलपहललाई ध्यान दिएर सिकार गर्न निस्किने गरेको पाइयो । बँदेल, मृगलगायतका वन्यजन्तुको सिकार गरेपछि त्यही घरमा मासु बाँडफाँट गर्ने गरेको पनि थाहा भयो, अध्यक्ष लिम्बू भन्छन्, पछिल्लो समय वन क्षेत्रमा वन्यजन्तुको अवैध चोरी सिकारी गर्ने समूह सक्रिय छ । तर, पक्राउ भने पर्दैनन् । यसमा प्रहरीको मिलेमतो हुनसक्ने देखिन्छ । उनका अनुसार प्रहरीकै मिलेमतोमा चोरी सिकारी व्यापक भइरहेको जनगुनासो आउने गरेको छ । चोरी सिकारी रोक्नैपर्छ भनेर उपभोक्ता समिति सक्रिय हुँदासमेत प्रहरीलगायतका निकायबाट साथ नपाउने गरिएको गुनासो लिम्बूको छ । सिकारी खोज्न आग्रह गर्दा प्रहरीले उल्टै तेल (इन्धन) र खाजा माग्छन् । बसेको ठाउँ पत्ता लगाएर जाँदा पनि भेटिँदैन, उनले भने, सूचना चुहिँदो रहेछ । मान्छे पक्राउ गर्न जाँदा प्रहरीले नै भगाइदिन्छन् भन्ने सुनिन्छ । यस घटनामा सुरुदेखि नै प्रहरीको भूमिका शंकास्पद देखिएको थियो । इलाका प्रहरी कार्यालय पथरीका प्रमुख डीएसपी गणेश श्रेष्ठ त्यतिबेला बिदामा थिए । इन्सपेक्टर सुशील पाण्डे निमित्तको जिम्मेवारीमा थिए । घटनाको अनुसन्धानका लागि इन्सपेक्टर ब्रह्मदेव साहलाई अनुसन्धान अधिकृत तोकिएको थियो । साह नेतृत्वको टोलीले घटनास्थलमै पुगेर बन्दुकलगायतका सामान बरामद गरेको हो । प्रहरीले त्यतिबेला यो कुरालाई गोप्य राख्ने प्रयास गयो । इन्सपेक्टर पाण्डेले केही हैन भनेर टार्ने प्रयास गरेका थिए । अहिलेसम्म सिकारी पक्राउ नपरेपछि इन्सपेक्टर पाण्डे र साहको भूमिका एवं कामकारबाहीमाथि प्रश्न उठेको छ । पाण्डेले चोरी सिकारीमा संलग्नमध्ये हालसम्म १ जनाको पहिचान खुलेको बताए । पहिचान खुलेका व्यक्ति लेटाङका रमेश मगर हुन्, प्रहरी स्रोतले भन्यो, बरामद भएकोमध्ये एउटा मोबाइल उनकै हो । वन्यजन्तु सुटर भनेर चिनिने मगर भारततिर भागेकाले पक्राउ गर्न नसकिएको पाण्डेले बताए । खोजी गरिरहेका छौं पक्राउ गर्न सकिएको छैन, उनले भने । २ वटा मोबाइल अलगअलग व्यक्तिको हो भन्ने थाहा भइसकेको छ । तर, अहिलेसम्म १ जनाको मात्रै पहिचान खुल्यो भन्नु नै शंकास्पद छ, उपभोक्ता समिति एक सदस्य भन्छन्, मिलेमतो भएकाले प्रहरीले अरु व्यक्तिका बारेमा खुलाउन नचाहेको हो ।"
संसदको कार्यकाल रहेसम्म सरकार कायम रहन्छ : एमाले नेता भट्टराई,काठमाडौं : नेकपा एमालेका नेता योगेश भट्टराईले अब अर्को कुनै सरकार बनाउने प्रयास नहुने बताएका छन्। बुधबार संसद भवन नयाँ बानेश्वरमा सञ्चारकर्मीसँग कुरा गर्दै भट्टराईले संसदको वर्तमान कार्यकाल रहेसम्म अहिलेको सरकार कायम रहने बताए। वर्तमान सरकारको निर्णायक शक्तिको रूपमा रहेको एमालेले प्रधानमन्त्रीलाई समर्थन गरेको भन्दै उनले सरकारलाई आउने चार वर्षसम्म सहजरूपमा चल्न दिने दायित्व एमालेको भएको बताए। उनले वर्तमान सरकारले नै मुलुकमा देखिएको समस्याहरू हल गर्ने दाबी गरे। नेता भट्टराईले अहिले नै गठबन्धनभित्र आलोपालो प्रधानमन्त्रीको कुरा नभएको र एमालेले प्रधानमन्त्री पाउनका लागि कुनै दाबीसमेत नगरेको बताए। १५१५ महिना प्रधानमन्त्री पदको बाँडफाँट गर्ने सहमति पनि नभएको उनको भनाइ छ। उनले धेरै कुरामा त्याग गरेर नयाँ समीकरण बनेको भन्दै पदभन्दा पनि समीकरणलाई बलियो बनाउन ध्यान केन्द्रित गर्ने बताए।
एमाले नेतृत्वको गठबन्धन चारैवर्ष टिक्छ : गणेश तिमिल्सिना,"बेनी : राष्ट्रियसभाका निवर्तमान अध्यक्ष तथा नेकपा एमालेका नेता गणेश तिमिल्सिनाले सुशासन, स्थायित्व, विकासलाई गति दिन र राष्ट्रियतालाई बलियो बनाउन नयाँ गठबन्धन बनेको बनेको बताएका छन्। अघिल्लो गठबन्धनका प्रमुख घटक कांग्रेस र माओवादीबीच योजना तथा बजेट कार्यान्वयनदेखि संविधानलाई बुझ्ने विषयमा मतभेद देखिएपछि देशलाई संकटबाट बचाउन एमालेले पहलकदमी गरेर नयाँ गठबन्धन बनाएको नेता तिमिल्सीनाले बताए। नेकपा एमाले बेनी नगर कमिटीको बुधबार बेनीमा भएको दोस्रो अधिवेशनको उद्घाटन समारोहलाई सम्बोधन गर्दै नेता तिमिल्सिनाले एमाले, माओवादी केन्द्र, राष्ट्रिय स्वतन्त्र पार्टी, नेकपा एकिकृत समाजवादी र जनता समाजवादीको सहकार्यलाई आगामी ४ वर्ष टिकाउन एमाले जिम्मेवार रहेको बताए। यो गठबन्धन एकदुई वर्षलाई मात्र होइन्, बाँकी पूरै कार्यकाल टिकाउने सर्तमा बनेको हो, उनले भने।"
'जनतालाई धोका दिएर बनेको गठबन्धनलाई कांग्रेसले विश्वासको मत दिँदैन',"काठमाडौं : नेपाली कांग्रेसका महामन्त्री विश्वप्रकाश शर्माले जनतालाई धोका दिएर बनेको गठबन्धन सरकारलाई विश्वासको मत नदिने बताएका छन्। बुधबार प्रतिनिधिसभा बैठकमा प्रधानमन्त्री पुष्पकमल दाहाल प्रचण्डले प्रस्तुत गरेको विश्वासको प्रस्तावमाथि छलफलमा भाग लिँदै महामन्त्री शर्माले विगतमा जनताका बीचमा गरेका बाचा तोडेकाले प्रचण्डलाई विश्वासको मत नदिने बताएका हुन्। उनले भने,'दलले शुभेच्छा राख्छ, शुभकाभना राख्छ। म मेरो पार्टीको तर्फबाट जानकारी गराउन चाहन्छु, मंसिर ४ गते जनताको बीचमा गरिएका बाचा बन्धनलाई तोडेर, जनतासँग गरेको गठबन्धनलाई छोडेर, जनतालाई दिएको धोकापछि अर्को गठबन्धन बनाएर जाँदै गर्दा जनताले गरेको मंसिर ४ को जनमतको जगमा विश्वासको मत दिन सक्दैन।' उनले मंसिर ४ को विश्वासलाई खण्डित गराइसकेपछि फेरि विश्वासको मत दिन मिल्छ ? भन्दै प्रधानमन्त्रीलाई प्रश्न समेत गरे। नेता शर्माले प्रचण्डले संसदमा प्रस्तुत गरेका कांग्रेससँग गठबन्धन तोड्नुको कारणहरूमा तुक नभएको आरोप लगाए।"
"कांग्रेसलाई वाग्लेको प्रश्न : गृहमन्त्री हुँदा खोजिने नैतिकता, प्रधानमन्त्री अफर गर्दा खोजिनुपर्ने हो कि होइन ?","काठमाडौं : राष्ट्रिय स्वतन्त्र पार्टीका उपसभापति डा स्वर्णिम वाग्लेले सार्वजनिक सेवा प्रवाह र जनताका काम गर्नका लागि गठबन्धन बनेको बताएका छन्। प्रतिनिधिसभाको आजको बैठकमा प्रधानमन्त्री पुष्पकमल दाहाल प्रचण्डले पेश गरेपछि समर्थन गर्दै उनले आफ्नो पार्टी नयाँ भएको र जनताका काम गर्न सरकारमा आएको बताएका हुन्। वाग्लेले उपप्रधान तथा गृहमन्त्री रवि लामिछानेमाथि नैतिकताको प्रश्न उठाउने कांग्रेसले प्रधानमन्त्रीको अफर गर्दा पनि सोच्नुपर्ने जवाफ दिए। गृहमन्त्री हुँदा खोजिने नैतिकता, प्रधानमन्त्री अफर गर्दा पनि खोजिनुपर्ने हो कि होइन भन्दै उनले प्रश्न गरे। वाग्लेका अनुसार वर्तमान सत्ता गठबन्धनमा नजान आग्रह गर्दै कांग्रेसले लामिछानेलाई प्रधानमन्त्रीको अफर गरेको थियो। उनले रास्वपाले सरकारमा बसेर सुशासन र सेवा प्रवाह गर्ने उल्लेख गरे। उपसभापति वाग्लेले भने, सरकारमा बसेर सुशासन र सेवा प्रवाह गर्न आएका हौं। त्यो काम गर्न नसकेको दिन पार्टी आफैँ सरकारबाट बाहिरिन्छौं।उनले प्रधानमन्त्रीको राष्ट्र हितको सवालमा लेगेसी दरिलो बनाउने चाहनालाई पार्टीले जोखिम लिएरै आफूहरुले वर्तमान गठबन्धन सरकारलाई दिएको उल्लेख गरे।"
तेस्रोपटक आइपुग्दा घट्यो प्रधानमन्त्री प्रचण्डको समर्थन,"काठमाडौं : प्रधानमन्त्री पुष्पकमल दाहाल 'प्रचण्ड'ले तेस्रो पटक विश्वासको मत पाएका छन्। बुधबार बसेको प्रतिनिधिसभा बैठकमा भएको मत विभाजनमा प्रधानमन्त्री दाहालको पक्षमा १५७ मत खस्यो। विपक्षमा ११० खस्दा १ जनाले दिन्नमा मत हालेका थिए। सभामुख देवराज घिमिरेका अनुसार बुधबारको बैठकमा २६८ सांसद सहभागी थिए। तेस्रोपटक विश्वासको मत पाए पनि प्रधानमन्त्री दाहालको मत निरन्तर घट्दै गएको छ। गत पुस १० गते प्रधानमन्त्री नियुक्त हुँदा दाहालले संसदको ९९ प्रतिशत बढी मत पाएका थिए। २०७९ पुस २६ मा उनले उपस्थित २७० सांसदमध्ये २६८ मत पाएका थिए। त्यतिबेला राष्ट्रिय जनमोर्चाका चित्रबहादुर केसी र नेपाल मजदुर किसान पार्टीका प्रेम सुवालले विपक्षमा मतदान गरेका थिए। त्यस्तै दोस्रोपटक उनले २०७९ चैत ६ गते विश्वासको मत पाएका थिए। नेकपा एमालेसँगको गठबन्धन तोडेर नेपाली कांग्रेससँग सत्ता सहकार्य गरेका प्रधानमन्त्री दाहालले दोस्रोपटक १७२ मत पाएका थिए। उपस्थित २६२ सांसदमध्ये त्यतिबेला ८९ जनाले विपक्षमा मतदान गरेका थिए भने १ जना तटस्थ बसेका थिए। अघिल्ला दुईपटकको हिसाब गर्ने हो भने प्रधानमन्त्री दाहालको मत निरन्तर घटिरहेको छ। पहिलोपटक साना दुई दललेमात्र विपक्षमा मतदान गरेका प्रधानमन्त्री दाहाललाई यसपटक नेपाली कांग्रेस, राष्ट्रिय प्रजातन्त्र पार्टी, जनमत, लोकतान्त्रिक समाजवादी पार्टीलगायत पार्टीले विश्वासको मत दिएनन्।"
मेरो काँधमा अझ जिम्मेवारी थपियो : प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहालले आफ्नो काँधमा जिम्मेवारी अझ थपिएको बताएका छन्। तेस्रोपटक विश्वासको मत पाएपछि संसद भवनमा सञ्चारकर्मीसँग कुरा गर्दै उनले जनताको पक्षमा तीव्र गतिमा काम गर्ने जिम्मेवारी बढेको बताए। 'तेस्रोपटक विश्वासको मत पाएर काँधमा जिम्मेवारी थपिएको छ। जनताका पक्षमा तीव्र गतिमा काम गर्ने जिम्मेवारी थपिएको महसुस गरेको छु,' उनले भने। उनले संसदमा तीनपटक अलगऔअलग अनुभूतिसमेत पाएको बताए। 'मप्रति भरोसा गरेर मलाई समर्थन गर्ने र विपक्षमा मतदान गर्ने सबैलाई धन्यवाद। संयमित वतावरणमा बडो लोकतान्त्रिक अभ्यास भयो। यसले लोकतन्त्र सुदृढ भएको महसुस भएको छ,' उनले भने, 'तीनपटक विश्वासको मत लिँदै गर्दा अलगअलग अनुभूति र महसुस भयो। करिब सत प्रतिशत विश्वासको मत पाउँदा र अहिलेको अवस्थाको अनुभूति प्राप्त गरे।' प्रधानमन्त्री प्रचण्डले बुधबार तेस्रोपटक विश्वासको मत पाएका थिए। सभामुख देवराज घिमिरेका अनुसार प्रधानमन्त्रीको पक्षमा १५७ मत र विपक्षमा ११० मत र दिन्न भन्नेमा १ मत खसेको थियो"
गठबन्धनको नेतृत्व गर्न प्रधानमन्त्री असफल देखिए : कांग्रेस नेता पौडेल,काठमाडौं : नेपाली कांग्रेसका नेता प्रदीप पौडेलले एक वर्षमा तीनपटक विश्वासको मत लिएर प्रधानमन्त्री नै अस्थिरताको पक्षपाती भएको देखिएको बताएका छन्। बुधबार संसद भवनमा सञ्चारकर्मीसँग कुरा गर्दै पौडेलले गठबन्धनको नेतृत्व गर्ने सन्दर्भमा समेत प्रधानमन्त्री असफल देखिएको बताए। उनले सामान्यतया गठबन्धनको नेतृत्व गरेको व्यक्तिका कारण भन्दा पनि अन्य दलका कारण गठबन्धन भत्कने देखिएको तर अहिले प्रधानमन्त्रीकै कारण तीनपटक गठबन्धन परिवर्तन भएको अवस्थामा अहिलेको गठबन्धन पनि स्थिर हुन्छ भनेर भन्न नसकिने बताए। नेता पौडेलले सरकारमा जाने कुरामा दलहरुले प्रयास गर्नु स्वभाविक रहेपनि राष्ट्रिय राजनीतिलाई हेर्दा पटकपटक सरकार परिवर्तनले देशमा स्थिरता नदिने बताए। उनले सदनमा कांग्रेसले रचनात्मक प्रतिपक्षीको भूमिका निर्वाह गर्ने बताए।
जोखिम उठाएरै भएपनि देश र जनताको हितमा युगान्तकारी काम गर्ने संकल्प छ : प्रधानमन्त्री प्रचण्ड (पूर्णपाठ),"काठमाडौं : प्रधानमन्त्री पुष्पकमल दाहाल प्रचण्डले जोखिम उठाएरै भएपनि देश र जनताको हितमा युगान्तकारी काम गर्ने संकल्प रहेको दाबी गरेका छन्। बुधबार प्रतिनिधिसभा बैठकमा प्रस्ताव प्रस्तुत गर्दै प्रधानमन्त्री प्रचण्डले सरकार चलाएर पदको रक्षा गर्नभन्दा जोखिम उठाएरै भएपनि देश र जनताको हितमा युगान्तकारी काम गर्ने मेरो संकल्प रहेको बताएका हुन्। मैले निरन्तर भनिरहेको छु, अघिल्लो सत्तागठबन्धनमा म व्यक्तिका रुपमा अप्ठ्यारोमा थिइनँ। प्रधानमन्त्री पद पनि असुरक्षित थिएन। सरकारले विभिन्न क्षेत्रमा उल्लेखनीय उपलब्धि हासिल नगरेको पनि होइन। तर देश आज औसत उपलब्धिहरुमा रमाउन सक्ने अवस्थामा छैन। औसत र तदर्थ सरकार चलाएर पदको रक्षा गर्नभन्दा जोखिम उठाएरै भएपनि देश र जनताको हितमा युगान्तकारी काम गर्ने मेरो संकल्प छ। उनले भने, आउँदा दिनमा सरकारका काम र परिणामबाट म त्यो प्रमाणित गर्नेछु। मेरो प्रतिवद्धतामा यो सम्मानित संसदले विश्वासको मोहोर लगाउने छ भन्ने मेरो विश्वास छ। न्यूनतम साझा कार्यक्रम आज सार्वजनिक हुने उनले आज बेलुकासम्म न्यूनतम साझा कार्यक्रम सार्वजनिक गर्ने बताए। सरकार गठनमा सहभागी दलहरुबीच न्यूनतम साझा कार्यक्रमका लागि कार्यदल बनेको छ र सम्भवतः आज बेलुकासम्म त्यो सार्वजनिक हुनेछ। त्यही कार्यक्रम सरकार सञ्चालनको मूल आधार हुनेछ। सुशासन, प्रभावकारी सेवा प्रवाह र समृद्धि सरकारको मूल अठोट हुनेछन्। उनले राजस्वको लक्ष्य पुरा गर्न, पूँजीगत खर्च बढाउन र बेरुजु घटाउन सरकारले नयाँ कार्यक्रमहरु ल्याउने दाबी गरे। आर्थिक गतिविधिको विस्तार र समष्टिगत आर्थिक स्थायित्व सरकारको प्राथमिकता हुने उनको भनाई छ। प्रधानमन्त्री प्रचण्डले सार्वजनिक सेवा प्रवाह र सुशासनबाट नागरिकमा राज्यप्रति भरोसा जगाइने बताए। सरकार पुनर्गठनसँगै पूँजीबजारमा सकारात्मक परिवर्तन प्रधानमन्त्री प्रचण्डले सरकार पुनर्गठनसँगै पूँजीबजारमा आएको सकारात्मक परिवर्तनलाई जनअनुमोदन र समर्थनका रुपमा बुझेको बताए। सोमबार मात्रै मिटर ब्याज पीडितहरुसँग चार बुँदे सहमति भएको छ। वित्तीय अनुशासन, प्रशासनिक खर्चमा मितव्ययिता, उत्पादकत्व वृद्धि र राजस्व चुहावटमा स्थायी नियन्त्रणबाट राष्ट्रको आर्थिक जीवनलाई अझ बलियो बनाउने सरकारको अठोट छ। रोजगारी सिर्जना र आयात प्रतिस्थापन सरकारका प्राथमिकता हुनेछन्। उनले भने, पर्यटनमा अहिले देखिएको सुधारलाई कायम राख्दै पर्यटक संख्या कम्तिमा दोब्बर बनाउने लक्ष्य लिइनेछ। वैदेशिक रोजगारीमा जानेलाई बैंकको ऋणको व्यवस्था गरिनेछ र स्वदेश फर्केकालाई पनि सीप अनुसारको व्यवसायका लािग सुलभ ऋणको ग्यारेन्टी गरिनेछ। हेर्नुहोस् पूर्णपाठ"
प्रधानमन्त्री प्रचण्डले पाए विश्वासको मत,"काठमाडौं : प्रधानमन्त्री पुष्पकमल दाहाल 'प्रचण्ड' ले विश्वासको मत पाएका छन्। बुधबार प्रधानमन्त्रीले आफूलाई प्रतिनिधिसभामा विश्वासको मतका लागि पेश गरेको प्रस्तावको पक्षमा १५७ मत र विपक्षमा ११० मत खसेको हो। प्रतिनिधिसभामा २६८ जना उपस्थित थिए। एक जना सांसदले मत दिन्न भन्ने पक्षमा आफ्नो मत जाहेर गरे। प्रधानमन्त्रीले नेपालको संविधानको धारा १०० को उपधारा (९२०) बमोजिम प्रतिनिधिसभामा विश्वासको मत लिएका हुन्। प्रधानमन्त्री प्रचण्डलाई नेकपा एमाले,माओवादी केन्द्र,रास्वपा,जसपा,नेकपा एकीकृत, नागरिक उन्मुक्ति र तीनजना स्वतन्त्र सांसद ( प्रभु साह,अमरेश कुमार सिंह र योगेन्द्र मण्डल) ले विश्वासको मत दिएका हुन्। कांग्रेस,राप्रपा,लोसपा,जनमतलगायतले मत दिएनन्। प्रधानमन्त्री प्रचण्डले तेस्रो पटक विश्वासको मत पाएका हु्न्। प्रचण्डले यसअघि २६ पुस २०७९ मा पहिलो पटक र ६ चैत्रमा दोस्रो पटक विश्वासको मत लिएका थिए। पहिलो पटक बैठकमा उपस्थित २७० सांसदमध्ये २६८ जनाले प्रचण्डलाई मत दिएका थिए। दोस्रो पटक बैठकमा उपस्थित २६२ सांसदमध्ये १७२ जनाले मत दिएका थिए। फागुन २१ गते नयाँ सत्ता समीकरण बनेपछि नेपाली कांग्रेसले सरकारलाई दिएको समर्थन फिर्ता लिएपछि प्रधानमन्त्रीले विश्वासको मत लिएका हुन्। सरकारलाई समर्थन गरेको दलले समर्थन फिर्ता लिएमा एक महिनाभित्र विश्वासको मत लिनुपर्ने संवैधानिक व्यवस्था छ। गत २०७९ पुस १० गते कांग्रेसको गठबन्धन तोडेर एमाले नेतृत्वको गठबन्धनबाट प्रधानमन्त्री नियुक्त भएका माओवादी केन्द्रका अध्यक्ष प्रचण्डले १४ महिनामा तेस्रो पटक विश्वासको मत लिएका हुन्। नेकपा एमाले,माओवादी केन्द्र,रास्वपा,जसपा,एकीकृत समाजवादी,नागरिक उन्मुक्ति पार्टीलगायतले प्रधानमन्त्री प्रचण्डलाई भोट हाल्न ह्विप नै जारी गरेका थिए। २७५ सदस्यीय प्रतिनिधि सभामा प्रधानमन्त्रीलाई विश्वासका लागि १३८ मत आवश्यक थियो। प्रतिनिधिसभामा नेपाली कांग्रेसका ८८,एमालेका ७९,माओवादी केन्द्रका ३२,रास्वपाका २१,राप्रपाका १४,जसपाका १२ र नेकपा एकीकृतका १०,जनमतका ६,लोसपाका ४ जना,नागरिक उन्मुक्तिका ४,नेपाल मजदुर किसान पार्टीका १,राष्ट्रिय जनमोर्चाका १, स्वतन्त्र ३ जना सांसद छन्। जसमध्ये कांग्रेस सांसद टेकबहादुर गुरूङ र एमाले सांसद टोपबहादुर रायमाझी निलम्बनमा परेका छन् भने इलाम२ मा सुवास नेम्बाङको निधन भएकाले त्यहाँ उपनिर्वाचन हुँदैछ।"
राष्ट्रपतिसमक्ष प्रदेश प्रमुखहरूद्वारा शपथ,"काठमाडौं : राष्ट्रपति रामचन्द्र पौडेलले नवनियुक्त प्रदेश प्रमुखहरूलाई पद तथा गोपनीयताको शपथ गराएका छन्। राष्ट्रपति कार्यालय बुधबार अपराह्न आयोजित विशेष समारोहमा राष्ट्रपति पौडेलले मधेस प्रदेशका प्रमुख सुमित्रा भण्डारी, गण्डकी प्रदेशका प्रमुख डिल्लीराज भट्ट र सुदूरपश्चिम प्रदेशका प्रमुख नजिर मियाँलाई पद तथा गोपनीयताको शपथ गराएका हुन्। समारोहमा उपराष्ट्रपति रामसहायप्रसाद यादव, प्रधानमन्त्री पुष्पकमल दाहाल, सभामुख देवराज घिमिरे, राष्ट्रियसभाका अध्यक्ष नारायणप्रसाद दाहालको उपस्थिति थियो।"
"जुन बेला हैसित पुग्छ, त्यो बेला गणतन्त्र पल्टाइदिन्छौं : लिङ्देन","काठमाडौं : राष्ट्रिय प्रजातन्त्र पार्टी (राप्रपा) का अध्यक्ष राजेन्द्र लिङदेनले गणतन्त्र पल्टाइदिने चेतावनी दिएका छन्। बुधबार प्रतिनिधिसभा बैठकमा प्रधानमन्त्री पुष्पकमल दाहाल 'प्रचण्ड' ले राखेको विश्वासको मतको प्रस्तावमाथि छलफलमा भाग लिँदै राप्रपाका अध्यक्ष लिङ्देनले गणतन्त्रमाथि सधैं फोहोरी खेल भइरहने हो भने यसलाई ढालिदिने चेतावनी दिएका हुन्। उनले आफूहरूको संख्या सानो भएपनि गणतन्त्रको नाममा लुटतन्त्र मच्याइरहेको बताए। उनले नयाँ सत्ता समीकरणमा आफू सहभागी नहुने स्पष्ट पारे। उनले भने, 'हामीले ल्याएको व्यवस्था भनेर गणतन्त्रको जसरी व्याख्या गरिरनु भएको छ। पछिल्लो समय गणतन्त्रको नाममा जुन प्रकारको लुटतन्त्र भइरहेको छ। त्यो लुटतन्त्र नै गणतन्त्र हो भने त्यो गणतन्त्रको हामी सधैं विरोध गर्छौं। सडकमा विरोध गर्छौं। सदनमा विरोध गर्छौं। जुन बेला हैसित पुग्छ त्यत्तिबेला पल्टाइदिन्छौं। त्यतिबेला हाम्रो मुख थुन्न सक्नुहुन्न।' उनले संसदमा उभिएर राजा र धर्मका नाममा गाली गर्ने छुट कसैलाई नभएको जिकिर गरे। राप्रपा अध्यक्ष लिङ्देनले नयाँ गठबन्धन स्वार्थहरूको गठबन्धन भएको आरोप लगाए। जतिसुकै सिद्धान्त र दर्शनको लेप लगाए पनि नयाँ सत्ता हेरफेर स्वार्थको जोडघट भएको भन्दै उनले स्वार्थ मिले टास्सिने नमिले छुटिने बताए। उनले प्रधानमन्त्री प्रचण्डलाई विश्वासको मत नदिने बताए।"
राजनीतिक रुपमा प्रचण्डप्रति अविश्वास छ तर गणतीय विश्वासको जोहो हुँदैछ : विश्वप्रकाश शर्मा,"काठमाडौं : नेपाली कांग्रेसका महामन्त्री विश्वप्रकाश शर्माले प्रधानमन्त्री पुष्पकमल दाहाल प्रचण्डसँग गणतीय रुपमा मात्रै विश्वासको जोहो भएको बताएका हुन्। बुधबार प्रतिनिधिसभा बैठकमा प्रधानमन्त्री प्रचण्डले विश्वासको मतको प्रस्ताव प्रस्तुत गरेपछि सम्बोधनका क्रममा शर्माले कांग्रेस र एमाले मिले भने माओवादीको हालत के होला भन्दै प्रश्न गरेका हुन्। उनले प्रधानमन्त्री प्रचण्डको दुई तिहाईको विश्वास फिर्ता भएको उल्लेख गरेका हुन्। राजनीतिक रुपमा अविश्वास छ तर गणतीय रुपमा विश्वासको जोहो हुँदैछ। अघिल्लो पटक दुई तिहाईको बहुमत तपाईंसँग थियो, आज टेलिभिजनका क्यामरा बन्द गर्ने हो र सत्ता पक्षमा हौं त्यसैले टेबल ठोक्नु हुँदैन भन्नेबाट माथि उठ्ने हो भने आज दुई तिहाईको विश्वास फिर्ता भएको छ। उनले प्रश्न गरे,त्यसैले पोहोर एमाले विपक्षमा रहेको, अहिले कांग्रेस विपक्षमा रहेको, पक्षको मात्रै जोड्दै गर्दा पालैपालो विपक्षको हिसाब जोड्दै गर्दा क्लियर हुँदैन र हिसाब ? पालैपालो विपक्षमा उभिएकाहरु एकै पक्षमा उभिए भने भनेनि, धोका खाएकाहरु एकै ठाउँमा हौं भने भने नि ? पूर्वप्रधानमन्त्री केपी ओलीले कांग्रेसले कुरा गर्न खोज्दा नचाहेको भनेपछि जवाफमा शर्माले कांग्रेस र एमालेको कुरा चल्यो भन्ने प्रधानमन्त्रीको यात्रा कता चल्छ भन्दै प्रश्न गरे।"
संसदमा कांग्रेसको माग : सुन तस्करीमा संलग्न र सहकारीमा ठगीको छानबिन हुनुपर्छ,काठमाडौं : नेपाली कांग्रेसले सहकारी ठगीको विवादमा मुछिएका व्यक्तिलाई मन्त्री बनाएको भन्दै आपत्ति जनाएको छ । बुधबार प्रतिनिधिसभाको बैठक सुरु हुनेबितिकै कांग्रेस सचेतक सुशीला थिङले वर्तमान मन्त्रिपरिषद्मा विवादास्पद छवि भएका व्यक्ति रहेको भन्दै निष्पक्ष छानविन हुनेमा आशंका जनाएकी हुन्। उनले सहकारी ठगीमा विवादास्पद छवि भएका व्यक्तिलाई कारबाही गर्नुको साटो मन्त्री नियुक्त गरेर पुरस्कृत गरेको आरोप लगाइन् । उनले तत्कालीन उपराष्ट्रपति नन्दबहादुर पुनको सचिवालय र उहाँका परिवारका सदस्य सुन तस्करीमा संलग्न भएको देखिएको अवस्थामा कुनै कारबाही नभएको भन्दै सभामुखमार्फत सरकारको ध्यानाकर्षण गराइन्। उनले यस अगाडि सभामुखबाट रुलिङ भएको विषयमा प्रधानमन्त्रीले स्पष्ट जवाफ नदिएको भन्दै आपत्ति जनाइन्। सचेतक थिङले उपरोक्त सबै विषयमा राम्ररी छलफल नभए आगामी दिनमा सदन प्रभावकारी रुपमा सञ्चालन हुन नसक्ने स्पष्ट पारिन्।
अर्थ मन्त्रालयले लघुवित्त संघर्ष समितिलाई वार्तामा बोलायो,"काठमाडौं : अर्थ मन्त्रालयले आन्दोलनरत लघुवित्त वित्तीय संस्था पीडित संघर्ष समितिलाई वार्तामा बोलाएको छ। अर्थमन्त्री वर्षमान पुनको निर्देशनमा मन्त्रालयले बिहीबार दिउँसो २ बजे लघुवित्त पीडितका प्रतिनिधिलाई वार्ताका लागि सिंहदरबारस्थित मन्त्रालयमा बोलाएको हो। मन्त्रालयद्वारा सहसहसचिव एवं वित्तीय क्षेत्र व्यवस्थापन तथा संस्थान महाशाखा प्रमुख नारायणप्रसाद रिसाल नेतृत्वमा गठित समितिले पीडितका प्रतिनिधिलाई वार्तामा बोलाएको हो। उक्त समितिमा गृहमन्त्रालयका सहसचिव एवं प्रवक्ता नारायणप्रसाद भट्टराई, कानुन मन्त्रालयका उपसचिव झइन्द्र गुरागाईं, नेपाल राष्ट्र बैंकका प्रतिनिधि छन्। समितिको सदस्यसचिवमा अर्थ मन्त्रालयका उपसचिव केशव उप्रेती छन्। मन्त्री पुनले समितिलाई संघर्ष समितिसँग वार्ता गरी उनीहरूका माग सम्बोधन गर्ने उपायसहित प्रतिवेदन बुझाउन निर्देशन दिएका छन्। कतिपय माग मन्त्रालयसँग र कतिपय माग नियामक निकाय राष्ट्रबैंकसँग सम्बन्धित छन्,' मन्त्री पुनले भने, वार्ता गरेर समस्या समाधानको उपाय सुझाएर प्रतिवेदन बुझाउन भनेको छु। मन्त्रालयले यसअघि नै समस्याको टुंगो नलाग्दासम्म लघुवित्तका ऋणिलाई घरघरमा गएर गैरकानूनी रुपमा बलजफ्ती नगर्न लघुवित्त सञ्चालकलाई निर्देशन दिएको थियो। मन्त्रालयले प्रचलित कानुन तथा नेपाल राष्ट्रबैंकबाट दिइएको नीति निर्देशनविपरीत कार्य गर्ने लघुवित्त वित्तिय संस्थाहरूमाथि छानबिन गरी कारबाहीको दायरामा ल्याउन सम्बद्ध निकायलाई आग्रह गरिसकेको छ।"
राष्ट्रपतिद्वारा राजदूतलाई शपथ,"काठमाडौं : राष्ट्रपति रामचन्द्र पौडेलले क्यानडाका लागि नेपालका आवासीय राजदूत भरतराज पौडेललाई राजदूत पदको पद तथा गोपनीयताको शपथ गराएका छन्। राष्ट्रपति कार्यालय, महाराजगञ्जमा बुधबार आयोजित समारोहमा नवनियुक्त राजदूत पौडेललाई शपथ गराइएको राष्ट्रपति कार्यालयद्वारा जारी विज्ञप्तिमा जनाइएको छ। सो अवसरमा नेपाल सरकारका उच्च पदस्थ अधिकारीहरूको समेत उपस्थिति रहेको विज्ञप्तिमा उल्लेख छ।"
"कांग्रेसलाई ओलीले प्रश्न  पोहोर नमागेरै प्रचण्डलाई मत दिने, अहिले माग्दा पनि किन नदिने ?","काठमाडौं : नेकपा एमालेका अध्यक्ष केपी शर्मा ओलीले प्रधानमन्त्री पुष्पकमल दाहाल प्रचण्डलाई विश्वासको मत मागेका छन्। बुधबार प्रतिनिधिसभा बैठकमा बोल्दै अध्यक्ष ओलीले प्रधानमन्त्री दाहालले कांग्रेससँगको गठबन्धन भत्काउनुको कारणबारे दिएको तर्क अर्थपूर्ण रहेको बताए। उनले प्रतिपक्षी दल कांग्रेसले प्रधानमन्त्री प्रचण्डलाई विश्वासको मत दिनुपर्ने धारणा व्यक्त गरे। उनले भने,'प्रधानमन्त्रीले नयाँ समीकरण बनाउनुपर्नका कारणबारे भनेका कुराहरू चित्तबुझ्दा छन्। पोहोर साल पनि यस्तै अवस्था थियो। नेपाली कांग्रेसले भोट नै नमागिकन, हतारिएर, हौसिएर समर्थन गरेको थियो। अहिले चाहि किन समर्थन नगर्ने?' अध्यक्ष ओलीले उस्तै अवस्था र उही व्यक्तिलाई पोहोर समर्थन गर्न हुने अहिले चाहिँ किन नहुने भन्दै प्रश्न समेत गरे। उनले भने, ' नेपाली कांग्रेससँगै अन्य दलहरूसँग भोट माग्नु भएको छ। नेपाली कांग्रेसले अगाडि अगाडि लागेर भोट दिए हुन्छ।' उनले रचनात्मक प्रतिपक्ष र सृजनात्मक सत्ता पक्ष भएन भने संसद प्रभावकारी नहुने बताए। ओलीले नयाँ परिवेश बनेको भन्दै सबै दल मिलेर राष्ट्र निर्माणमा जुट्न आग्रह गरे। ओलीले मुलुकको परिस्थिति सुखद नभएको बताए। उनले विभिन्न नाममा राष्ट्रिय एकतालाई खोक्रो बनाउने प्रयास भइरहेको बताए।"
एकीकृत समाजवादीले प्रधानमन्त्रीलाई विश्वासको मत दिने,काठमाडौं : नेकपा एकीकृत समाजवादीको संसदीय दलको बैठकले प्रधानमन्त्री पुष्पकमल दाहाल प्रचण्डलाई विश्वासको मत दिने निर्णय गरेको छ। बुधबार बसेको एकीकृत समाजवादीको संसदीय दलको बैठकले प्रधानमन्त्री प्रचण्डलाई विश्वासको मत दिने निर्णय गरेको संसदीय दलका प्रमुख सचेतक मेटमणि चौधरीले जानकारी दिए। त्यस्तै प्रमुख सचेतक चौधरीले पार्टी अध्यक्ष माधव नेपाल पनि १५ महिना प्रधानमन्त्री बन्ने गठबन्धनमा सहमति भएको खुलासा गरेका छन्। विश्वासको मत दिनुअघि केपी शर्मा ओली र प्रचण्डसँग प्रतिबद्धता मागेको एकीकृत समाजवादीले माधव नेपाल प्रधानमन्त्री बन्ने ग्यारेन्टी खोजेको थियो। सोही अनुसार मुख्य नेताहरुबीच १५१५ महिना प्रधानमन्त्री बन्ने समझदारी बनेको भन्दै चौधरीले अब १५ महिना प्रचण्ड प्रधानमन्त्री रहने र त्यसपछि १५ महिना माधव नेपाल प्रधानमन्त्री बन्ने र त्यसपछि चुनावी सरकारको नेतृत्व केपी शर्मा ओलीले गर्ने समझदारी भएको उनले बताए। उनले सत्ता गठबन्धनमा भएको सहमती कार्यान्वयन गर्न आफूहरु इच्छुक रहेकाले सो सहमती कार्यान्वयन हुने विश्वासका साथ प्रधानमन्त्रीलाई विश्वासको मत दिने निर्णय गरेको भन्दै सो सहमती कार्यान्वयन नभएमा फरक तरिकाले अधि बढ्ने उल्लेख गरे। प्रधानमन्त्री प्रचण्डले आज प्रतिनिधिसभामा विश्वासको मत लिंदै छन्।
प्रधानमन्त्री प्रचण्डले मागे विश्वासको मत,काठमाडौं : प्रधानमन्त्री पुष्पकमल दाहाल 'प्रचण्ड' ले विश्वासको मत मागेका छन्। प्रतिनिधिसभा बैठकमा प्रस्ताव प्रस्तुत गर्दै प्रधानमन्त्री दाहालले विश्वासको मत दिन आग्रह गरेका हुन्। विश्वासको प्रस्तावमा छलफल गर्न दुई घण्टाको समय दिइएको छ। विश्वासको मत माग्न अघि प्रधानमन्त्री प्रचण्डले राष्ट्रिय समस्याहरूको समाधानका लागि सबै एक ठाउँमा उभिनुपर्ने बताएका थिए। नेपाली कांग्रेससँगको गठबन्धन तोडेर नयाँ सत्ता समीकरण बनेपछि प्रधानमन्त्रीले विश्वासको मत लिन लागेका हुन्। सरकारको नेतृत्व गरेको १४ महिनाको अवधिमा उनले तेस्रो पटक विश्वासको मत लिन लागेका हुन्।
राष्ट्रिय समस्याहरूको समाधानका लागि सबै एक हौं : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले राष्ट्रिय समस्याहरूको समाधानका लागि सबै एक ठाउँमा उभिनुपर्ने बताएका छन्। विश्वासको मत लिनुअघि प्रधानमन्त्री प्रचण्डले प्रतिनिधिसभालाई सम्बोधन गर्दै राष्ट्रका सम्भावना हासिल गर्न राष्ट्रिय एकता कायम गर्नुपर्नेमा जोड दिएका हुन्। 'यावत आक्षेपकै बीचमा पनि म फेरि दोहोर्याउँछु,प्रधानमन्त्रीका रुपमा म निषेध,अपमान र प्रतिशोध होइन, सहमति,सहकार्य र आपसी विश्वासकै लागि प्रतिद्ध छु,'प्रधानमन्त्री प्रचण्डले भने,'अहिलेको शक्ति विन्यासमा हामी सबैको स्वामित्व र अपनत्व छ । राष्ट्रपति हुनुहुन्छ,नेपाली कांग्रेसको पृष्ठभूमिबाट । उपराष्ट्रपति हुनुहुन्छ जनता समाजवादी पार्टीबाट। सभामुख हुनुहुन्छ,नेकपा (एमाले)को पृष्ठभूमिबाट । राष्ट्रियसभा अध्यक्ष हुनुहुन्छ माओवादी केन्द्रको पृष्ठभूमिबाट । उपसभामुख हुनुहुन्छ, राष्ट्रिय स्वतन्त्र पार्टीको पृष्ठभूमिबाट । सबैको सम्मानपूर्ण यो प्रतिनिधित्वमा मेरो निर्णायक भूमिका छ र त्यसमा मलाई गर्व छ ।' सम्बोधनका क्रममा प्रचण्डले आर्थिक गतिविधिको विस्तार र समष्टिगत आर्थिक स्थायित्व सरकारको प्राथमिकता हुने बताए। सरकार गठनमा सहभागी दलहरूबीच न्यूनतम साझा कार्यक्रमका लागि कार्यदल बनेको जानकारी दिए। उनले भने,'न्यूनतम साझा कार्यक्रम सुशासन, प्रभावकारी सेवा प्रवाह र समृद्धि सरकारको मूल अठोट हुनेछन्।राजस्वको लक्ष्य पूरा गर्न,पूँजीगत खर्च बढाउन र बेरुजु घटाउन सरकारले नयाँ कार्यक्रमहरू ल्याउनेछ ।' सरकार पुनर्गठनसँगै पूँजीबजारमा आएको सकारात्मक परिवर्तनलाई मैले सरकारप्रति जनअनुमोदन र समर्थनका रुपमा बुझेको बताउँदै प्रधानमन्त्री प्रचण्डले सोमबार मात्रै मिटरब्याज पीडितहरूसँग चार बुँदे सहमति भएको जानकारी गए।"
बागमतीमा विशेष समितिको प्रतिवेदन पारित,"हेटौंडा : बागमती प्रदेश सभाबाट आर्थिक वर्ष २०८००८१ को बजेट तथा कार्यक्रम व्यवस्थापन समितिको विशेष प्रतिवेदन पारित भएको छ। बुधबार बसेको बैठकले सो प्रतिवेदन सर्वसम्मतिले पारित गरेको हो। बैठकमा विशेष समितिको प्रतिवेदनमाथि बोल्दै प्रदेश सभा सदस्य केशव प्रसाद पोखरेलले प्रदेशलाई सुशासन, जनताप्रति जवाफदेही बनाउँदै अब सन्तुलित बजेटलाई निरन्तरता दिन आवश्यक भएकोले सो प्रतिवेदन सबै संसदको साँझा सम्पति भएको बताए। त्यस्तै सदस्य मधुकुमार श्रेष्ठले प्रदेश सरकारलाई बजेटमा पारदर्शी बनाउँदै निष्पक्ष ढंगबाट जनताको आधारभूत आवश्यकतालाई परिपूर्ति गर्न यसले सहयोग पुर्याउने बताए। सदस्य भरतबहादुर केसीले प्रदेश सरकारले बजेट विनियोजन गर्दा जनताप्रति जवाफदेही हुने खालको योजनालाई प्राथमिकता दिई पहल गर्नुपर्ने सुझाव दिए। प्रतिवेदन पारित भएसँगै सभामुख भुवनकुमार पाठकले अर्को सूचना जारी नभएसम्मका लागि आजको बैठक स्थगित गरेका छन्।"
कांग्रेसले पटकपटक धोका दिंदै आएको छ : अध्यक्ष ओली,"काठमाडौं : नेपाल कम्युनिष्ट पार्टी (एमाले) का अध्यक्ष केपी शर्मा ओलीले अस्थिरताको खेती नगर्न कांग्रेसलाई सुझाव दिएका छन्। बुधबार प्रतिनिधिसभाको बैठकमा ओलीले प्रतिस्पर्धाको प्रणालीमा कसैको बहुमत नभएको अवस्थामा सरकार परिवर्तन स्वभाविक भएको भन्दै अस्थिरताको खेती नगर्न कांग्रेसलाई सुझाव दिएका हुन् । दुई महिनामा सरकार परिवर्तन गर्दा अस्थिरता नलाग्ने तर १४ महिनापछि सरकार परिवर्तन गर्दा अस्थिरता भयो भन्न नमिल्ने उनले बताए। ओलीले ७० सालको चुनावपछि कांग्रेसले पटक पटक अरुलाई धोका दिंदै आएको भन्दै कांग्रेसले बाचा बन्धनमा अडिएको, इमानको खानी, बेइमानी नगर्ने भन्दा आश्चर्य लागेको धारणा राखे। कांग्रेससँगको सहयात्रा असहज भएपछि प्रधानमन्त्रीको चाहना र आफूहरुको सहयोगमा सरकार पुनःगठन भएको उनले बताए। सरकार परिवर्तन नेपालका दलहरु मिलेर गरेकाले यसमा विदेशी वा छिमेकी मुलुकलाई जोडेर हेर्न आवश्यक नरहेको उनको भनाइ छ । अध्यक्ष ओलीले देशमा विभिन्न नाममा राष्ट्रिय एकतामा भाँजो हाल्ने र समाजमा विद्वेश फैलाउने तथा पश्चगमनमा लाने प्रवृत्तिहरु देखा परेकाले देशलाई केन्द्रमा राखेर न्याय र समनाताको प्राप्तिका लागि अग्रसर हुनुपर्नेमा जोड दिए। उनले सञ्चारमाध्यममा आएजस्ता प्रधानमन्त्रीमा भागबण्डा नभएको दावी गरे। सङ्क्रमणकालीन न्यायसम्बन्धी कानुनलाई अन्तरराष्ट्रिय मान्यता, पीडितमैत्री र सर्वोच्च अदालतको फैसलाका आधारमा अघि बढ्न निरन्तर प्रतिबद्ध रहेको उनले बताए।"
न्यायसंगत भाग पाएनौं भने अप्रिय घटना घट्नसक्छ : राजकिशोर यादव,"काठमाडौं : जनता समाजवादी पार्टीका सांसद राजकिशोर यादवले संसदमा चलेको दोहोरीलाई सामान्य मान्न नसकिने बताए। उनले सम्मानित सदनमा प्रयोग भएका भाषाहरूप्रति आपत्ति जनाए। 'मलाई उहाँलाई शुभकामना दिन मन छ। तर, कुन रूपले शुभकामना दिऊँ। बडो विचित्रको कुरा भएको छ। अरु बेला सहयात्रीका कारण प्रधानमन्त्री धरापमा पर्छन्। यहाँ त प्रधानमन्त्री होइन, सहयात्रीहरू धरापमा परिरहेका छन्,' उनले भने, 'संसदमा आज जसरी दोहोरी चलेको छ। जुन प्रकारका भाषा प्रयोग भएको छ। एउटा प्रतिनिधिको नाताले सामान्य र राम्रो मान्न सक्दिनँ।' उनले तेस्रोपटक विश्वासको मत लिँदै गरेका प्रधानमन्त्रीको अनुहारमा चमक नदेखिएको बताए। राजनीतिमा देखिएका यस्तै कारणले जनताले नेतृत्व र पार्टीमाथि खडेरी भएको महसुस गरिरहेको उनको भनाइ छ। उनले प्रधानमन्त्री पुष्पकमल दाहाललाई इतिहास रच्ने यो अन्तिम क्षण भएको बताए। उनले पटकपटक प्रयोग गर्दा उल्टै घातक हुने भन्दै प्रधानमन्त्रीलाई सचेतसमेत गराए। उनले मधेससँग गरेका सम्झौताहरू पनि लागू गर्न प्रधानमन्त्रीलाई आग्रह गरे। 'प्रदेश प्रमुख फेर्नुभयो। त्यहाँ मधेसीको अनुहार देखिएन। हामी पनि सत्ताको सशक्त घटक हौं। हामी आफ्नो भाग खोज्छौं। न्यायसंगत लागेन भने त्यतिबेला हिसाब माग्नेछौं। र, त्यो अप्रिय पनि हुनसक्छ,' उनले भने।"
सर्वोच्च अदालतको परमादेश : एक महिनाभित्र सत्य निरुपण र बेपत्ता आयोगमा नियुक्ति गर्नू,"काठमाडौं : सर्वोच्च अदालतले एक महिनाभित्र सत्य निरुपण तथा मेलमिलाप आयोग र बेपत्ता पारिएका व्यक्तिको छानबिन आयोगका पदाधिकारीहरूको नियुक्ति प्रक्रिया प्रारम्भ गर्न परमादेश दिएको छ। न्यायाधीशद्वय कुमार रेग्मी र महेश शर्मा पौडेलको संयुक्त इजलासले पदाधिकारीविहीन आयोगहरूमा नियुक्तिका लागि सिफारिस समिति गठन गरी नियुक्ति प्रक्रिया सुरु गर्न सरकारलाई परमादेश दिएको हो। ज्ञानेन्द्रराज आरणलगायतका द्वन्द्वपीडितले रिट निवेदन दायर गरेका थिए। आयोगमा अध्यक्षसहितका पदाधिकारी तत्काल नियुक्त गर्न परमादेशका लागि रिट दायर गरिएको थियो। माग गरिएका विषयवस्तुको विश्लेषणसमेतका आधारमा आदेश जारी गरिएको उल्लेख गर्दै पूर्णपाठमा भनिएको छ, प्रस्तुत आदेश प्राप्त गरेका एक महिनाभित्र सत्य निरुपण तथा मेलमिलाप आयोग बेपत्ता पारिएका व्यक्तिको छानबिन आयोगका पदाधिकारीको नियुक्तिका लागि समिति गठन कार्य सम्पन्न गरी नियुक्ति प्रक्रिया प्रारम्भ गर्नू। गत माघ १५ गते जारी भएको परमादेशसहितको पूर्णपाठ मंगलबार सार्वजनिक भएको हो। आदेश प्राप्त भएको १५ दिनभित्र द्वन्द्वपीडित व्यक्तिहरूको साझा संस्थाका प्रतिनिधिहरू र दुवै आयोगका सचिवहरूसँग परामर्श गरी आयोगका सचिवले टोली गठन गरी प्रारम्भिक छानबिन गराउन सक्ने गरी आवश्यक र उपयुक्त प्रबन्ध गर्न गराउन सरकारलाई लेखि पठाउने आदेश भएको छ। डेढ वर्षदेखि पदाधिकारीविहीन संक्रमणकालीन न्यायअन्तर्गत गठित सत्य निरुपण र बेपत्ता पारिएका व्यक्तिको छानबिन आयोग डेढ वर्षदेखि पदाधिकारीविहीन छ। २०७९ असार ३१ गतेदेखि दुवै आयोग पदाधिकारीविहीन हुँदा कर्मचारी फुर्सदिला भएका छन्। सत्य निरुपण तथा मेलमिलाप आयोगमा ६३ हजारभन्दा बढी उजुरी दर्ता भएका छन्। ती उजुरीमध्ये ३ हजार ७ सय ८७ उजुरीमाथि प्रारम्भिक छानबिन भएको छ। संक्रमणकालीन न्याय प्रक्रियामा सरकार इमान्दार बनोस्। आयोगका पदाधिकारी नियुक्तिमा दलीय भागबन्डा नहोस्।सुमन अधिकारी, संस्थापक अध्यक्ष, द्वन्द्वपीडित साझा चौतारी यस्तै बेपत्ता पारिएका व्यक्तिको छानबिन आयोगमा ३ हजार २ सय ८८ वटा उजुरी दर्ता भएका छन्। सशस्त्र द्वन्द्वका क्रममा भएका मानव अधिकारको गम्भीर उल्लंघनसम्बन्धी घटना र त्यस्तो घटनामा संलग्नहरूका बारेमा सत्य अन्वेषण तथा छानबिन गरी वास्तविक तथ्य जनसमक्ष ल्याउन गठित आयोगहरू पदाधिकारीविहीन भएपछि उजुरी अलपत्र छन्। बृहत् शान्ति सम्झौता र नेपालको अन्तरिम संविधान तथा प्रचलित कानुनी व्यवस्थाबमोजिम दुवै आयोग २०७१ माघ २८ गते गठन भएका थिए। तर, ९ वर्ष बितिसक्दा पनि दुवै आयोगले निर्दिष्ट जिम्मेवारी पूरा गर्न सकेको छैन। दुवै आयोगले संक्रमणकालीन न्यायका काम सुरु भए पनि पूर्णता पाउन सकेको छैन। पछिल्लो समय आयोग पदाधिकारीविहीन हुँदा संक्रमणकालीन न्यायको अधिकार सुनिश्चित हुन नसकेको द्वन्द्वपीडितको गुनासो छ। पदाधिकारी नियुक्तिमा भागबन्डा नहोस् द्वन्द्वपीडितहरूले सर्वोच्च अदालतको परमादेशको स्वागत गर्दै आयोगका पदाधिकारीहरू नियुक्तिमा ध्यान दिन आग्रह गरेका छन्। द्वन्द्वपीडित साझा चौतारीका संस्थापक अध्यक्ष सुमन अधिकारीले संविधान, कानुनका विज्ञहरूलाई आयोगका पदाधिकारीका रूपमा नियुक्त गर्न आग्रह गरे। सरकारले लामो समयसम्म आयोगलाई पदाधिकारीविहीन बनाएका कारण सर्वोच्चले परमादेश दिएको हो। जुन स्वागतयोग्य छ, द्वन्द्वपीडित अधिकारीले भने, न्याय प्रक्रियामा सरकार इमान्दार बनोस्। आयोगका पदाधिकारी नियुक्तिमा दलीय भागबन्डा नहोस्। संविधान, कानुनको मर्म बुझेको र शान्ति प्रक्रियालाई टुंगोमा पुयाउने क्षमता भएका विज्ञहरूलाई प्राथमिकता देओस्।"
प्रतिनिधिसभामा प्रधानमन्त्री प्रचण्डले विश्वासको मत लिँदै,"काठमाडौं : प्रतिनिधिसभा बैठक सुरू भएको छ। आजको बैठकमा प्रधानमन्त्री पुष्पकमल दाहाल 'प्रचण्ड'ले विश्वासको मत लिँदैछन्। फागुन २१ गते नयाँ सत्ता समीकरण बनेपछि नेपाली कांग्रेसले प्रधानमन्त्री प्रचण्डलाई दिएको समर्थन फिर्ता लिएपछि आज विश्वासको मत लिन लागेका हुन्। सरकारलाई समर्थन गरेको दलले समर्थन फिर्ता लिएमा एक महिनाभित्र विश्वासको मत लिनुपर्ने संवैधानिक व्यवस्था छ। प्रचण्डले पुस २६ गते २०७९ मा पहिलो पटक र चैत्र ६ गते दोस्रो पटक विश्वासको मत लिएका थिए। गत २०७९ पुस १० गते कांग्रेसको गठबन्धन तोडेर एमाले नेतृत्वको गठबन्धनबाट प्रधानमन्त्री नियुक्त भएका माओवादी केन्द्रका अध्यक्ष प्रचण्डले १४ महिनामा तेस्रो पटक विश्वासको मत लिन लागेका हुन्। नेकपा एमाले,माओवादी केन्द्र,रास्वपा,जसपा,एकीकृत समाजवादी,नागरिक उन्मुक्ति पार्टीलगायतले प्रधानमन्त्री प्रचण्डलाई भोट हाल्न ह्विप नै जारी गरेका छन्। २७५ सदस्यीय प्रतिनिधि सभामा प्रधानमन्त्रीलाई विश्वासका लागि १३८ मत आवश्यक पर्दछ। २७५ सदस्यीय प्रतिनिधिसभामा नेपाली कांग्रेसका ८८, एमालेका ७९, माओवादी केन्द्रका ३२,रास्वपाका २१,राप्रपाका १४,जसपाका १२ र नेकपा एकीकृतका १०,जनमतका ६,लोसपाका ४ जना,नागरिक उन्मुक्तिका ४,नेपाल मजदुर किसान पार्टीका १, राष्ट्रिय जनमोर्चाका १,आम जनता पार्टीका १ र स्वतन्त्रका २ जना सांसद छन्। यी मध्ये केही सांसद निलम्बनमा परेका छन् भने इलाम२ का एमाले सांसद सुवास नेम्वाङको निधन भएकाले त्यहाँ उपनिर्वाचन हुँदैछ। प्रधानमन्त्री प्रचण्डको विश्वासको मतको विपक्षमा भोट हाल्न नेपाली कांग्रेस,राप्रपा,लोसपा,जनमत,नेमकिपा, राष्ट्रिय जनमोर्चाले ह्विप जारी गरेका छन्।"
राष्ट्रियसभा उपाध्यक्ष कसलाई ?,"काठमाडौं : एमाले माओवादीसहित चारदलीय गठबन्धनको सहमतिमा ८ बुँदा थिए। तर, नेकपा एकीकृत समाजवादीसमेत मिसिएपछि भएको पाँच दलीय सहमतिमा एक बुँदा हटाइएको छ। फागुन २१ को सहमतिको बुँदा नम्बर २ मा रिक्त रहेको राष्ट्रियसभाको अध्यक्षमा नेकपा (माओवादी केन्द्र) र उपाध्यक्षमा एमालेका उम्मेदवारलाई समर्थन गर्ने उल्लेख थियो। यो बुँदा फागुन २९ गतेको नयाँ सहमतिमा छैन। हुन त राष्ट्रियसभा अध्यक्षमा माओवादी केन्द्रका नारायणप्रसाद दाहाल निर्वाचित भइसकेका छन्। तर, उपाध्यक्ष को हुने भन्ने नयाँ सहमतिमा स्पष्ट छैन। हाल माओवादी केन्द्रका तर्फबाट उर्मिला अर्याल राष्ट्रियसभा उपाध्यक्ष छिन्। फागुन २१ मा एमाले, माओवादी केन्द्र, रास्वपा र जसपाबीच ८ बुँदे सहमति भएको थियो। फागुन २१ मा एकीकृत समाजवादी पनि थपिएको छ। उपाध्यक्ष पद एकीकृत समाजवादीलाई दिइएको चर्चा पनि छ तर नयाँ सहमति न एकीकृत समाजवादीको नाम छ न एमालेकै। कि हालकी उपाध्यक्ष उर्मिला आर्याल नै रहने हुन्, त्यसको औपचारिक निर्णय भने भएको छैन। अर्यालले राष्ट्रियसभा अध्यक्ष नै दाबी गरेकी थिइन् तर माओवादीले नारायण दाहाललाई अध्यक्ष बनायो। एकीकृत समाजवादीले उपाध्यक्षमा आफ्नो दाबी गरेको छ। उसको दाबीका कारण पाँचदलीय सहमतिमा दुई नम्बर बुँदा हटाइएको देखिन्छ। तर, उसले उपाध्यक्षमा मात्रै माओवादी केन्द्रका अध्यक्ष पुष्पकमल दाहाल पछि प्रधानमन्त्रीको पनि दाबी गरेको छ। दाहाल, एकीकृत समाजवादीका अध्यक्ष माधवकुमार नेपाल र एमाले अध्यक्ष केपी शर्मा ओलीबीचमा प्रधानमन्त्रीमा सेयरिङ हुनुपर्ने उसको माग छ। उपाध्यक्ष दिएर पन्छाउन खोजेमा त्यो स्वीकार नहुने एकीकृत समाजवादीका एक पदाधिकारीले बताए। विश्वासको मत लिन मात्रै यो चोचोमोचो गरेको भएको त्यो स्वीकार हुँदैन, उनले भने, तर गठबन्धन सञ्चालन र निर्णय प्रक्रियामा समान सहभागिता तथा अध्यक्ष नेपाललाई वरीयताक्रममा तेस्रो स्थानमा राखिएको छ, त्यो सकारात्मक हो, अबका निर्णय तीन शीर्ष नेता बसेर हुन्छ भन्ने यसले प्रष्ट्याएको छ। एकीकृत समाजवादीका उपमहासचिव एवं प्रवक्ता जगन्नाथ खतिवडा गठबन्धनको सञ्चालन र निर्णय प्रक्रियामा आफ्नो पार्टीको पनि समान सहभागिताको भएको बताए। प्रवक्ता खतिवडाले उपाध्यक्षलगायतका समग्र विषयमा विश्वासको मत पछि छलफल हुने बताए। गठबन्धनको सञ्चालन र निर्णय प्रक्रियामामा सहभागिता हुनुपर्छ भन्ने हाम्रो बटम लाइन थियो, त्यो भयो, अब विश्वासको मत लिएका समग्र विषय छलफल हुन्छ, उनले भने। माओवादी केन्द्रका महासचिव देव गुरुङ राष्ट्रियसभा अध्यक्ष निर्वाचित भइसकेकाले त्यो नराखेको हुन सक्ने बताउँछन्। अध्यक्षको निर्वाचन भइसकेकाले त्यो बुँदा नराखेको हुनसक्छ, उनले अनविज्ञता प्रकट गर्दै भने, कसले पाउने टुंगो लाग्छ, थाहा भइहाल्छ। एमाले उपमहासचिव प्रदीप ज्ञवालीले सहमतिमा थप लचकता अपनाएको बनाए। सहमतिका लागि नै त्यो गरेको हुनुपर्छ। एमाले पछिल्लो गठबन्धनमा धेरै नै लचक देखिएको छ। राष्ट्रियसभा अध्यक्ष, उपाध्यक्षदेखि आकर्षक मन्त्रालय पनि छोडेको छ, ज्ञवालीले भने। यसअघि एमालेबाट गणेशप्रसाद तिमिल्सिना राष्ट्रियसभा अध्यक्ष थिए।"
कार्यव्यवस्था परामर्श समितिको बैठक जारी,"काठमाडौं : संसद बैठकअघि सभामुख देवराज घिमिरेले कार्यव्यवस्था परामर्श समितिको बैठक बसेको छ। प्रतिनिधि सभाको बैठक अगाडि शंकर हलमा प्रधानमन्त्री पुष्पकमल दाहालले लिने विश्वासको मत र आगामी १५ दिनको संसद बैठकको क्यालेण्डर लगायतका विषयमा छलफल भइरहेको छ। प्रतिनिधि सभाको आजको बैठक ११ बजेलाई बोलाइएको छ। आजको बैठकमा प्रधानमन्त्री प्रचण्डले नेपालको संविधानको धारा १०० को उपधारा (२) बमोजिम प्रतिनिधि सभाबाट विश्वास प्राप्त गर्न प्रतिनिधि सभा नियमावली, २०७९ को नियम १५५ बमोजिम प्रस्ताव पेश गर्ने र उक्त प्रस्तावमाथि छलफल पश्चात् निर्णयार्थ प्रस्तुत गरिने तयारी छ। नेकपा (एमाले), राष्ट्रिय स्वतन्त्र पार्टी, राष्ट्रिय प्रजातन्त्र पार्टी, जनता समाजवादी पार्टी, जनमत पार्टी, नागरिक उन्मुक्ति पार्टीलगायतको समर्थनमा प्रधानमन्त्री बनेका प्रचण्डले संसद्मा उपस्थित २७० सांसदमध्ये २६८ जनाले पक्षमा मत दिएका थिए। उक्त समयमा विश्वासको मत लिँदा कांग्रेसले पनि विश्वासको मत दिएको थियो। राष्ट्रपति निर्वाचनमा माओवादीले एमालेको गठबन्धन भत्काएर कांग्रेससँग गठबन्धन गरेपछि एमालेलगायतका दलले समर्थन फिर्ता लिएपछि उनले पुन: विश्वासको मत लिएका थिए। दोस्रो पटक पुनः प्रधानमन्त्री प्रचण्डले चैत ६ गते विश्वासको मत लिँदा १७२ मत पक्षमा र विपक्षमा ८९ मत र मत दिन्नमा १ मत खसेको थियो। हाल गत सोमबार चारदलीय गठबन्धनबीच सहमति भएपछि पुन: एमाले, माओवादी केन्द्र, रास्वपा, जसपा र एकीकृत समाजवादी सरकारमा छन्। कांग्रेसले सरकारलाई दिएको समर्थन फिर्ता लिएपछि प्रधानमन्त्री प्रचण्डले विश्वासको मत लिन लागेका हुन्। संवैधानिक व्यवस्थाअनुसार सरकारलाई समर्थन गरेको दलले समर्थन फिर्ता लिएमा एक महिनाभित्र विश्वासको मत लिनुपर्नेछ।"
नागरिक उन्मुक्तिमा चुलियो विवाद,"धनगढी : प्रधानमन्त्री पुुष्पकमल दाहाललाई विश्वासको मत दिने वा नदिने विषयले नागरिक उन्मुक्ति पार्टीमा विवाद चुलिएको छ। रञ्जिता श्रेष्ठ चौधरीको उपस्थितिबिनै सोमबार टीकापुरमा भएको संस्थापक केन्द्रीय सदस्यहरूको बैठकले संघमा प्रतिपक्षमा बस्ने निर्णय गरेकै भोलिपल्ट मंगलबार अध्यक्ष रञ्जिताले प्रधानमन्त्री पुुष्पकमल दाहाललाई विश्वासको मत दिन ह्विप जारी गरेकी छन्। प्रधानमन्त्री दाहालले बुधबार प्रतिनिधिसभामा विश्वासको मत लिने संसद् सचिवालयमा जानकारी गराएसँगै नागरिक उन्मुक्ति पार्टीले ह्विप जारी गरेको हो। नागरिक उन्मुक्ति पार्टीका अध्यक्ष तथा संसदीय दलको नेतासमेत रहेकी रञ्जिताले जारी गरेको ह्विपमा भनिएको छ, मिति २०८० फागुन ३० गते बिहान ११ः०० बजे बस्ने प्रतिनिधिसभाको बैठकमा नागरिक उन्मुक्ति पार्टी संसदीय दलको बैठकको निर्णयबमोजिम अनिवार्य उपस्थित हुन र सम्माननीय प्रधानमन्त्री पुष्पकमल दाहाल प्रचण्डले आफूमाथि प्रतिनिधिसभाको विश्वास छ भन्ने प्रस्तावको पक्षमा मतदान गर्न (निर्देशन) ह्विप जारी गरिएको बेहोरा अनुरोध छ। मंगलबार बिहान बसेको संसदीय दलको बैठकले सरकारलाई विश्वासको मत दिने निर्णय गर्दै सबै सांसदलाई अनिवार्य उपस्थिति भएर मत दिन ह्विप जारी गरेको हो। विश्वासको मतबारे निर्णय गर्न पार्टी रञ्जिताको अध्यक्षतामा सिंहदरबारस्थित संसदीय दलको कार्यालयमा बैठक बसेको थियो। हामी नयाँ गठबन्धनमै छौं। त्यसैले प्रतिनिधिसभाको बैठकमा पनि हामी सत्ता पक्षमै बसेका छौं, रञ्जिताले भनिन्। तर, सोमबार पार्टी उपाध्यक्ष दामोदर पण्डितको अध्यक्षतामा कैलालीको टीकापुरमा बसेको बैठकले भने केन्द्र सरकारको नयाँ गठबन्धनमा तत्काल सहभागी नहुने, प्रतिपक्षमा बस्ने र सरकारलाई समर्थन नदिने निर्णय गरेको थियो। टीकापुरमा केन्द्रीय समितिको बैठक पार्टी अध्यक्ष रञ्जिताले नै बोलाएकी थिइन्। तर, उनले आफू बिरामी भएर अस्पताल भर्ना भएको भन्दै बैठकमा आउन नसकेको बताएकी थिइन्। पार्टीका संरक्षक रेशमलाल चौधरीको सक्रियतामा अध्यक्ष रञ्जिताको अनुपस्थितिमै उपाध्यक्षको अध्यक्षतामा बैठक बसेका थियो। बैठकले प्रदेश सरकारको हकमा वार्ता समितिले विभिन्न दलहरूसँग सहकार्य र समन्वय गरी सम्वाद अघि बढाउने निर्णय गरेको थियो। कैलालीबाट मात्रै नागरिक उन्मुक्तिका तीन र बर्दियाबाट एक जना प्रतिनिधिसभा सदस्य छन्। सुदूरपश्चिममा नागरिक उन्मुक्तिका ७ सांसद छन्। सातमध्ये ४ जना मन्त्री र एकजना राज्यमन्त्री भइसकेका छन्। प्रमुख निर्वाचन आयुक्त दिनेश थपलियाले आयोग कुनै व्यक्तिलाई नचिन्ने र राजनीतिक दलसम्बन्धी ऐनअनुसार नै चल्नुपर्ने बताए। आयोग कानुनमा चल्छ। राजनीतिक दलसम्बन्धी ऐनमा संसदीय दलको नेताको निर्देशनमा दलका सचेतकले ह्विप लगाउन सक्छ। त्यो ह्विपको पालना सदस्यले गर्नुपर्छ। पालना गरेनन् भने दलका नेताले छानबिन गर्छ, स्पष्टीकरण सोध्छ, चित्त बुुझेन भने सदस्यताबाट निस्कासनसमेत गर्न सक्छ प्रमुख आयुक्त थपलियाले भने। तर, अल्पमतमै भए पनि मुख्यमन्त्री कमलबहादुर शाहले दुुईपटक गरी नागरिक उन्मुक्तिका पाँच जनालाई मन्त्री बनाएका छन्। सुदूरपश्चिम सरकारमा नागरिक उन्मुक्तिकातर्फबाट रामेश्वर चौधरी भूमि व्यवस्था कृषि तथा सहकारीमन्त्री छन् भने इन्द्रा गिरीलाई उनकै मन्त्रालयको राज्यमन्त्री बनाइएको छ। घनश्याम चौधरीलाई प्रदेशको आर्थिक मामिलामन्त्री बनाइएको छ भने लक्ष्मण किशोर चौधरी र खुसीराम चौधरीलाई बिनाविभागीय मन्त्री बनाइएको छ। यसअघि भूमि व्यवस्था, कृषि तथा सहकारी राज्यमन्त्री रहेका कैलाश चौधरीलाई भने हटाइएको छ।"
रमदान पर्व रोजामात्र नभई मानवता र पवित्रताका अभ्यासहरूको संयोजन हो : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले रमजान पर्वले मानिसलाई सत्मार्गमा डोर्याउन , संयम, परोपकारी र सदाचारी बनाउन प्रेरितसमेत गर्दै आएको बताएका छन्। मंगलबारदेखि सुरू भएको रमजान रोजा पर्वको अवसरमा शुभकामना व्यक्त गर्दै उनले रमदान पर्व व्रत अर्थात् रोजामात्र नभई मानवता, सहयोगी भावना र सद्भाव जस्ता पवित्रताका अभ्यासहरूको संयोजन भएको बताएका हुन्। उनले पर्वले मुलुकको आन्तरिक राष्ट्रियता सुदृढ गर्दै आपसी सद्भाव, सहिष्णुता, सहकार्य र राष्ट्रिय एकतालाई थप मजबुत पार्दै राष्ट्रको समृद्धि र विकासमा एकताबद्ध हुन थप प्रेरणा मिलोस् भन्ने कामना गरेका छन्। मंगलबारदेखि सुरू भएको रमजान रोजा पर्वको अवसरमा स्वदेश तथा विदेशमा रहनुभएका इस्लाम धर्मावलम्वी लगायत समस्त दिदीबहिनी तथा दाजुभाइमा रमजानुल मुवारक र सुस्वास्थ्य, सुख, शान्ति एवं समृद्धिको शुभकामना व्यक्त गर्दछु। प्रचण्डको शुभकामना सन्देशमा भनिएको छ, एक महिनासम्म मनाइने रमजान पर्वमा महिनाभरिमा इस्लाम धर्मावलम्बीहरू सूर्यको उदय र अस्तको बीचमा निराहार व्रत बसी आत्म सन्तुलन, आत्मविश्वास तथा मानवीय तृष्णालाई सीमित गरेर भक्तिभावतर्फ केन्द्रित हुने गर्दछन्। रमदान पर्व व्रत अर्थात् रोजामात्र नभई मानवता, सहयोगी भावना र सद्भाव जस्ता पवित्रताका अभ्यासहरूको संयोजन पनि हो। रमदानमा महिनाभर दान दिने, गरिब र असहायलाई सेवा गर्ने समेत गरिन्छ। यस पर्वले मानिसलाई सत्मार्गमा डोर्याउन , विनम्र, संयम, सहनशील, परोपकारी, दयालु र सदाचारी बनाउन प्रेरितसमेत गर्दै आएको छ। प्रचण्डले धर्म र संस्कारले आपसी सद्भाव, प्रेम, भातृत्व, सहिष्णुता प्रवर्द्धन गर्दै राष्ट्रिय एकता र राष्ट्र हितलाई मजबुत बनाउन महत्वपूर्ण योगदान पुर्याएको उल्लेख गरेका छन्। नेपाल बहुजातीय, बहुभाषिक, बहुधार्मिक, बहुसांस्कृतिक एवम् भौगोलिक रूपले विविधतायुक्त राष्ट्र भएकाले यस्ता चाडपर्व, धर्म र संस्कारले आपसी सद्भाव, प्रेम, भातृत्व, सहिष्णुता प्रवर्धन गर्दै राष्ट्रिय एकता र राष्ट्र हितलाई मजबुत बनाउन महत्वपूर्ण योगदान पुर्याउँदै आएका छन्उनले भने। वर्तमान सरकार सामाजिक न्याय, सुशासन र समृद्धिको लक्ष्य साकार पार्न र मौलिक पहिचानको संरक्षणमार्फत आन्तरिक एकता सुदृढ गर्दै राष्ट्रिय स्वाधीनता र स्वाभिमानको रक्षा गर्न सदैव प्रतिबद्ध रहेको प्रधानमन्त्रीको भनाई छ।"
सरकारको गेयर परिवर्तन गर्न गठबन्धन परिवर्तन गरेँ : प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले सरकारको गेयर परिवर्तन गर्न गठबन्धन परिवर्तन गर्नुपरेको दाबी गरेका छन्। बुधबार प्रतिनिधि सभा बैठकमा आज विश्वासको मत लिनेक्रममा प्रधानमन्त्री प्रचण्डले मन्त्रिपरिषद् गतिमा नभएकाले परिवर्तन गरेको स्पष्ट पारेका हुन्। प्रधानमन्त्रीमा रुपमा म जस्तो संकल्पका साथ सक्रिय थिए, टीम त्यहि गतिमा नभएको मेरो अनुभव रह्यो। प्रचण्डले भने,र सरकारको गियर परिवर्तन गर्ने हो भने सरकार र गठबन्धन पुनर्गठन गर्नैपर्ने अवस्था मैले महसुस गरेँ। उनले तत्कालीन अवस्थामा विकासको गतिबाट सन्तुष्ट नभएको अभिव्यक्ति दिएर सरकार पुनर्गठन गर्नुपर्छ भन्दा पनि वातावरण बन्न नसकेको धारणा राखे। उनले गठबन्धनभित्र सरकार पुनर्गठन गर्न लाग्न साथ नदिएकाले नयाँ गठबन्धन बनाउनुपर्ने स्पष्ट पारे। उनले कांग्रेसले आफूप्रति निजीव्यक्तिगत आक्षेप लगाएको भन्दै आपत्ति जनाए। उनले आफू कांग्रेसको समर्थनमा एक पटक प्रधानमन्त्री बनेको तर आफूले कांग्रेसलाई धेरै पटक प्रधानमन्त्री बनाएको बताए। यस अगाडि आफूलाई प्रधानमन्त्री बनाउन दिएको बचन कांग्रेसले पूरा नगरेको भन्दै आफूले धोका नदिएको धारणा राखे। उनले प्रश्न गरे,धोका कांग्रेसले दिएको कि मैले ? तपाईंहरुले मलाई दिएको बचन पूरा गर्नु भयो त ?"
तेस्रो पटक प्रतिनिधि सभामा विश्वासको मत लिँदै प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले आज प्रतिनिधिसभामा विश्वासको मत लिँदै छन् । गत २०७९ पुस १० गते कांग्रेसको गठबन्धन तोडेर एमाले नेतृत्वको गठबन्धनबाट प्रधानमन्त्री नियुक्त भएका नेपाल कम्युनिष्ट पार्टी (माओवादी केन्द्र)का अध्यक्ष प्रचण्डले १४ महिनामै तीन पटक विश्वासको मत लिन लागेका हुन्। संघीय संसदका महासचिव पद्म प्रसाद पाण्डेयका अनुसार प्रतिनिधिसभाको बैठक आज बिहान ११ बजे बस्ने सम्भावित कार्यसूची तय भएको छ । प्रधानमन्त्री प्रचण्डले नेपालको संविधानको धारा १०० को उपधारा (२) बमोजिम प्रतिनिधि सभाबाट विश्वास प्राप्त गर्न प्रतिनिधि सभा नियमावली, २०७९ को नियम १५५ बमोजिम प्रस्ताव पेश गर्ने र उक्त प्रस्तावमाथि छलफल पश्चात् निर्णयार्थ प्रस्तुत गरिने पाण्डेयले जानकारी दिए। फागुन २१ गते नयाँ सत्ता समीकरण बनेपछि नेपाली कांग्रेसले प्रधानमन्त्रीलाई दिएको विश्वासको मत फिर्ता लिएपछि आज पुनः प्रधानमन्त्रीले विश्वासको मत लिन लागेका हुन्। उनले पहिलो पटक २०७९ पुस २६ गते विश्वासको मत लिएका थिए। नेकपा (एमाले), राष्ट्रिय स्वतन्त्र पार्टी, राष्ट्रिय प्रजातन्त्र पार्टी, जनता समाजवादी पार्टी, जनमत पार्टी, नागरिक उन्मुक्ति पार्टीलगायतको समर्थनमा प्रधानमन्त्री बनेका प्रचण्डले संसद्मा उपस्थित २७० सांसदमध्ये २६८ जनाले पक्षमा मत दिएका थिए। उक्त समयमा विश्वासको मत लिँदा कांग्रेसले पनि विश्वासको मत दिएको थियो। राष्ट्रपति निर्वाचनमा माओवादीले एमालेको गठबन्धन भत्काएर कांग्रेससँग गठबन्धन गरेपछि एमालेलगायतका दलले समर्थन फिर्ता लिएपछि उनले पुन: विश्वासको मत लिएका थिए। दोस्रो पटक पुनः प्रधानमन्त्री प्रचण्डले चैत ६ गते विश्वासको मत लिँदा १७२ मत पक्षमा र विपक्षमा ८९ मत र मत दिन्नमा १ मत खसेको थियो। हाल गत सोमबार चारदलीय गठबन्धनबीच सहमति भएपछि पुन: एमाले, माओवादी केन्द्र, रास्वपा, जसपा र एकीकृत समाजवादी सरकारमा छन्। कांग्रेसले सरकारलाई दिएको समर्थन फिर्ता लिएपछि प्रधानमन्त्री प्रचण्डले विश्वासको मत लिन लागेका हुन्। संवैधानिक व्यवस्थाअनुसार सरकारलाई समर्थन गरेको दलले समर्थन फिर्ता लिएमा एक महिनाभित्र विश्वासको मत लिनुपर्नेछ। अस्थिर स्वभावका प्रचण्डले आफू अनुकुल नहुनेबित्तिकै गठबन्धन फेरेर सत्ता टिकाउन लागि परेका छन्। चार दलबीच भएको ८ बुँदे सहमतिको एक हप्ता नपुग्दै गठबन्धनमा एकीकृत समाजवादीको प्रवेश भएपछि किचलो सुरु भइसकेको छ। फागुन २१ को गठबन्धनमा एकीकृत समाजवादीको स्वामित्व दिन पाँच दलबीच भएको नयाँ सहमतिको बुँदा नम्बर २ मा रिक्त रहेको राष्ट्रियसभाको अध्यक्षमा नेकपा (माओवादी केन्द्र) र उपाध्यक्षमा एमालेका उम्मेदवारलाई समर्थन गर्ने उल्लेख थियो। यो बुँदा फागुन २९ गतेको नयाँ सहमतिमा उपाध्यक्ष को हुने भन्ने स्पष्ट छैन। हाल उपाध्यक्षमा उर्मिला आर्याल छिन्। एकीकृत समाजवादीका अध्यक्ष माधवकुमार नेपालले पावर सेयरिङ हुनुपर्ने भन्दै दबाब दिन थालेका छन्। प्रचण्डले सार्वजनिक कार्यक्रममै माओवादी स्थिरतामा बस्ने नसक्ने बताउँदै उनले नयाँ गठबन्धन बनाएर माओवादी स्थिरता क्रमभंगता गरेको दाबी गरेका थिए। माओवादी सिद्धान्त र व्यवहारको दृष्टिकोणले जमेको पोखरी जस्तो बस्ने होइन। गड्गडाउँदो नदी जस्तो बग्ने नदी हो। यो निरन्तरमा रमाएर स्थिरतामा बस्न सक्दैन। सहीद प्रतिष्ठान नेपाललेआयोजना गरेको अन्तर्क्रियामा उनले भनेका थिए,निरन्तरमा क्रम भंग गर्दै नयाँ नयाँ परिस्थिति सिर्जना गर्ने जात हो माओवादी । आफूलाई प्रतिक्रियावादीले अविश्वसनीय भन्ने गरेको बताउँदै उनले भने,प्रतिक्रियावादीले मलाई उपयोग गर्न खोजे भने म कुनैपनि बेला लात्ताले हानेर निस्कन सक्छु। उनीहरुका लागि छैन म विश्वसनीय, हुन पनि परेको छैन। आज नयाँ क्रम भंग गर्ने दिन बनेको छ। एकताबद्ध बनौं। प्रधानमन्त्रीलाई विश्वासको मत दिन एमाले, माओवादी केन्द्र, रास्वपा, जसपा, एकीकृत समाजवादी, नागरिक उन्मुक्ति पार्टीले ह्वीपसमेत जारी गरिसकेका छन् । प्रमुख प्रतिपक्षी नेपाली कांग्रेस, राप्रपा र लोसपाले विपक्षमा मतदान गर्न ह्वीप जारी गरेको छ । प्रधानमन्त्रीलाई विश्वासका लागि १३८ मत आवश्यक पर्दछ। प्रधानमन्त्रीका लागि बहुमत हो । हाल केहि सांसद पद रिक्त र केहि निलम्बनमा समेत परेका छन्।"
सभामुख घिमिरेले बोलाए कार्यव्यवस्था परामर्श समितिको बैठक,"काठमाडौं : संसद बैठकअघि सभामुख देवराज घिमिरेले कार्यव्यवस्था परामर्श समितिको बैठक बोलाएका छन्। सभामुखका प्रेस सल्लाहकार शेखर अधिकारीका अनुसार बैठक बिहान १० बजे संसद भवन स्थित शंकर हलमा बोलाइएको हो। उनका अनुसार आजको बैठकमा प्रधानमन्त्री पुष्पकमल दाहालले लिने विश्वासको मत र आगामी १५ दिनको संसद बैठकको क्यालेण्डर लगायतका विषयमा छलफल हुनेछ। प्रतिनिधि सभाको आजको बैठक ११ बजेलाई बोलाइएको छ। आजको बैठकमा प्रधानमन्त्री प्रचण्डले नेपालको संविधानको धारा १०० को उपधारा (२) बमोजिम प्रतिनिधि सभाबाट विश्वास प्राप्त गर्न प्रतिनिधि सभा नियमावली, २०७९ को नियम १५५ बमोजिम प्रस्ताव पेश गर्ने र उक्त प्रस्तावमाथि छलफल पश्चात् निर्णयार्थ प्रस्तुत गरिने तयारी छ। नेकपा (एमाले), राष्ट्रिय स्वतन्त्र पार्टी, राष्ट्रिय प्रजातन्त्र पार्टी, जनता समाजवादी पार्टी, जनमत पार्टी, नागरिक उन्मुक्ति पार्टीलगायतको समर्थनमा प्रधानमन्त्री बनेका प्रचण्डले संसद्मा उपस्थित २७० सांसदमध्ये २६८ जनाले पक्षमा मत दिएका थिए। उक्त समयमा विश्वासको मत लिँदा कांग्रेसले पनि विश्वासको मत दिएको थियो। राष्ट्रपति निर्वाचनमा माओवादीले एमालेको गठबन्धन भत्काएर कांग्रेससँग गठबन्धन गरेपछि एमालेलगायतका दलले समर्थन फिर्ता लिएपछि उनले पुन: विश्वासको मत लिएका थिए। दोस्रो पटक पुनः प्रधानमन्त्री प्रचण्डले चैत ६ गते विश्वासको मत लिँदा १७२ मत पक्षमा र विपक्षमा ८९ मत र मत दिन्नमा १ मत खसेको थियो। हाल गत सोमबार चारदलीय गठबन्धनबीच सहमति भएपछि पुन: एमाले, माओवादी केन्द्र, रास्वपा, जसपा र एकीकृत समाजवादी सरकारमा छन्। कांग्रेसले सरकारलाई दिएको समर्थन फिर्ता लिएपछि प्रधानमन्त्री प्रचण्डले विश्वासको मत लिन लागेका हुन्। संवैधानिक व्यवस्थाअनुसार सरकारलाई समर्थन गरेको दलले समर्थन फिर्ता लिएमा एक महिनाभित्र विश्वासको मत लिनुपर्नेछ।"
"श्रीमतीसँगको विवादबारे बोले रेशम दुई घन्टा वार्ता गरेँ, उनी टस कि मस भइनन्","काठमाडौं : एमालेमाओवादी गठबन्धन बनेसँगै नागरिक उन्मुक्ति पार्टी चर्चामा छ। नयाँ गठबन्धनमा जानेनजाने विषयले श्रीमान श्रीमतीबीच चर्को मतभेद रहेको छ। मंगलबारमात्रै पार्टी अध्यक्षसमेत रहेकी संसदीय दलका नेता रञ्जिता श्रेष्ठले प्रधानमन्त्री पुष्पकमल दाहाललाई विश्वासको मत दिन ह्वीप जारी गरिन्, त्यसको केही मिनेटमै बहुमत संस्थापक सदस्यहरूले सरकारमा नजाने र प्रतिपक्षमा बस्ने निर्णय गरे। यसले पनि नागरिक उन्मुक्तिभित्र चर्को मतभेद रहेको पुष्टि हुन्छ। यसैबीच पार्टीका जन्मदाता रेशम चौधरीले लामो स्टाट्स लेखेर श्रीमतीलाई सम्झाउन नसकेको उल्लेख गरेका छन्। श्रीमतीलाई सम्झाउनकै लागि आफू काठमाडौंसम्म आएको उनले भनेका छन्। 'म उनलाई सम्झाउन कैलालीबाट काठमाडौं आएकै हुँ। दुई घन्टा वार्ता गरेकै हुँ। उनी टस कि मस भइनन्। उनको भनाइ छ प्रचण्डले हाम्रो राजबन्दी रिहाइ गरे। हामीले उनको साथ छोड्नुहुन्न। अरे लाटी, टिकापुर घटनापछि पनि प्रचण्ड दुईपटक प्रधानमन्त्री भएकै थिए। हाम्रो मुद्दामा उनको सहानुभूति जरुर थियो तर हामी रिहा भएनौं नि। अहिले पनि कसैको कृपाले राजबन्दी रिहाई गरेका होइनन्, दुई लाख अठहत्तर हजार जनताको भोटले हामी रिहाई भएका हौं। तिमी पनि मन्त्री भएकी हौ,' रेशमले भनेका छन्। उनले नागरिक उन्मुक्ति पार्टीले पाउने एक मन्त्रालयबाट केही नहुने उल्लेख गरेका छन्। उनले आफूले जन्माएको बच्चा (पार्टी)को घाँटी निमोठेर हत्या गर्रन नसकिने बताएका छन्। त्यसैले कसैलाई भोट नहाल्न पनि उनी श्रीमतीलाई आग्रह गरेका छन्। 'मैले तिमीलाई सम्झाउन सकिन प्रिय। आफूले जन्माएको बच्चाको घाँटी निमोठेर हत्या गर्न पनि सक्दिनँ। आज लोग्ने स्वास्नीका कारण पार्टी डुब्ने भो भन्छन्। मलाई चिन्ता यसैमा छ, तिम्रो र मेरा कारण जनताको मन दुख्नु हुन्न। आज जतिले मन दुखाएका छन्, ती हामीलाई हृदयदेखि चाहने वाला हुन्। मलाई भोट हाल्, मलाई भोट हाल भन्नेहरू हामीलाई डुबाउने वालामात्रै हुन्। मेरो कुरा मान्ने हो भने कसैलाई भोट नहालौं टण्टै साफ,' उनले भनेका छन्। रेशमले लेखेको स्टाट्स विषय जित हारको होइन, आज जिते प्रचण्ड, ओली जित्लान्। भोलि फेरि देउवा जित्लान्।सरकार निर्माणका लागि बन्ने जुनसुकै गठबन्धन भनेको साना दललाई सिध्याउने नै हो। त्यसैले हामी कसैका पछाडि नलागौं, आफ्नो पार्टी निर्माणमा जुटौं। सन्दर्भ: घर झगडा हुँदै होइन, विषय राजनीतिक हो। मैले जानेको बुझेको यही हो। जुनसुकै गठबन्धनका पछि लाग्नु भनेको पार्टी डुबाउनु हो।आज पनि हेर्नुस्, एमाले, माओवादी, कांग्रेस। यी ठूला दलका नेता, कार्यकर्ता सांसद कतै चलमलाएका छन् र? तर एकीकृत समाजवादी, जसपा, नाउपा, लोसपा, रास्वपा, राप्रपाजस्ता साना दलमा कत्रो भुँइचालो गएको छ? त्यसैले कुरा बुझौं, कुनै पनि गठबन्धनका पछाडि नलागौं।नागरिक उन्मुक्ति पार्टी कांग्रेस कम्युनिस्ट होइन, भौगोलिक सांस्कृतिक पहिचानसहितको संघीयताका लागि समुदायमा आधारित समाजवाद प्रत्युत्पादनका लागि जन्मेको पार्टी हो। त्यसैले एक अर्कोमा हिलो छ्यापाछ्याप नगरौं। आफ्नो नीति सिद्धान्त अनुरुप चलौं। कुरो रह्यो बुढाबुढीको। म उनलाई सम्झाउन कैलालीबाट काठमाडौं आएकै हुँ। दुई घन्टा वार्ता गरेकै हुँ। उनी टस कि मस भइनन्। उनको भनाइ छ प्रचण्डले हाम्रो राजबन्दी रिहाइ गरे, हामीले उनको साथ छोड्नुहुन्न। अरे लाटी, टीकापुर घटनापछि पनि प्रचण्ड दुईचोटि प्रधानमन्त्री भएकै थिए, हाम्रो मुद्दामा उनको सहानुभूति जरुर थियो तर हामी रिहा भएनौं नि । अहिलेपनि कसैको कृपाले राजबन्दी रिहाई गरेका होइनन्, दुई लाख अठहत्तर हजार जनताको भोटले हामी रिहाई भएका हौं र तिमी पनि मन्त्री भएकी हौ। नागरिक उन्मुक्ति पार्टीले पाउने एक मन्त्रालयबाट हामीले केही उखल्नेवाला छैनौं। जताबाट पनि भलो ठूलै दलको हुने हो। हामी एउटा मन्त्रालय लिएर सरकारमा सहभागी हुनु भनेको सिद्धिनु हो। मैले तिमीलाई सम्झाउन सकिन प्रिय र आफूले जन्माएको बच्चाको घाँटी निमोठेर हत्या गर्न पनि सक्दैन। आज लोग्ने स्वास्नीका कारण पार्टी डुब्ने भो भन्छन्। मलाई चिन्ता यसैमा छ, तिम्रो र मेरा कारण जनताको मन दुख्नु हुन्न। आज जतिले मन दुखाएका छन् ती हामीलाई हृदयदेखि चाहनेवाला हुन्। मलाई भोट हाल्, मलाई भोट हाल भन्नेहरू हामीलाई डुबाउने वालामात्रै हुन्। मेरो कुरा मान्ने हो भने कसैलाई भोट नहालौं टण्टै साफ। हो, जेलमा मैले लेखेको विधानले आज पार्टी चलेको छ। तर मैले सबैको सदुपयोगका लागि विधान लेखेको हुँ, दुरुपयोगका लागि होइन। अहिले विधानको कारण देखाएर निर्वाचन आयोगले जुन निर्णय गरेको छ त्यो अत्यन्त दुर्भाग्यपूर्ण छ। सबै कानुन जान्नेलाई थाहा छ, महाधिवेशन विधानभन्दा माथी हुन्छ। सत्ताको सदुपयोग या दुरुपयोग क्षणिक हो तर जनता जनार्दन हुन्। यसका बारेमा अदालतले केही दिनमा अवश्य न्याय देला। तर, याद रहोस्, केन्द्रीय कमिटीको निर्णय नमान्नेलाई कारबाही गर्नुपर्छ र कारबाही भोग्नुपर्छ। सबैलाई लागेको होला, केन्द्रीय समितिको निर्णय मैले गराएको हुँ। यो सोच्दै हुनुहुन्छ भने तपाईँ भ्रममा हुनुहुन्छ। उहिले भन्न सक्दिन अहिले केन्द्रीय समितिले स्वतन्त्र भई निर्णय गरेको हो। अब हरेक निर्णय यसरी नै स्वतन्त्र भई गर्नुपर्छ। मेरा कारण लाखौं जनताको मन दुखेको मलाई अनुभूत भएको छ, त्यसकारण म क्षमा चाहन्छु। तर, पहिचानको आन्दोलनको सिपाही हुँ। कहिल्यै हार मान्नेवाला छैन। म अब आफ्नो घरपरिवारको भन्दा जनताको मान्छे हुँ। रन्जितालाई सम्झाउन नसक्नु मेरो विवशता हो, हार होइन। मान्नैपर्छ, दुःख दैबले मेरो थाप्लोमा थुपारेरै पठाएको हो।"
सत्ता फेरिँदाका असर विकास निर्माणमा,"बुटवल : प्रधानमन्त्री पुष्पकमल दाहाल प्रचण्डले गठबन्धन फेर्दा त्यसको असर प्रदेशहरूमा पनि देखिन थालेको छ। यसरी राजनीतिक अस्थिरताले सत्तामा फेरबदल त हुन्छ नै, त्यसमाथि देशको विकासमै नकारात्मक असर परिरहेको छ। अघिल्लो सरकारले ल्याएका नीति तथा कार्यक्रम र बजेट जतिसुकै राम्रो भए पनि त्यसलाई प्राथमिकता नदिने संस्कारजस्तै बनेको छ। संघीय सरकारमा देखिएको यो प्रवृत्ति स्थानीय तह र प्रदेशमा पनि व्याप्त छ। आफूअनुकूल मात्रै अघि बढ्ने परिपाटीले दिगो र संस्थागत विकासमा बाधा पुगेको देखिन्छ। लुम्बिनीमा स्थानीय तह हुँदै प्रदेश र संघीय सरकारबाट सञ्चालन हुने कतिपय योजनामा यस्तै बेथिति देखिएको छ। अघिल्लो सरकारले ल्याएका विभाग, प्रतिष्ठान खारेज गर्ने, अनुकूल ऐन, नियम ल्याउने, संशोधन गर्ने गरेको पाइन्छ। विगतका सरकारले प्राथमिकता दिएका योजना कटौती गर्ने परिपाटी छ। यस्तै बजेट आफूनिकटलाई विनियोजन गर्नेजस्ता बेथिति सरकारको नेतृत्व फेरिएसँगै हुने गरेको पाइएको छ। भालुवाङप्यूठान राजमार्गको योजना गायव प्यूठानसँग जोडिएको एउटा महत्वपूर्ण सडक योजना हो, भालुवाङप्यूठान राजमार्ग। प्यूठानी नागरिकले २०१८ सालमा कुटोकोदालोले खनेर सडकको ट्र्याक खुलाएका थिए। जिल्ला सदरमुकाम खलंगाबाट दाङको भालुवाङ जोड्ने र दाङ, नेपालगञ्ज बुटवल हुँदै संघीय राजधानी काठमाडौं जाने मुख्य सडक पनि यही हो। यो सडक बन्नुअघि रोल्पा जिल्ला बनेको पनि थिएन। त्यसबेला देशभर ३४ जिल्ला मात्र थिए। २०१९ सालमा ७५ जिल्ला बन्ने बेला प्यूठान, सल्यान र दाङका केही भूभाग मिसाएर रोल्पा बनेको हो। तर, यति लामो पृष्ठभूमिसँग जोडिएको भालुवाङप्यूठान राजमार्ग २०७६ जेठ ६ गते गायब भयो। सत्ताको नेतृत्वमा रहेकाहरूले यसको इतिहास एउटै निर्णयबाटै गायब बनाएका हुन्। मन्त्रिपरिषद् बैठकले यो राजमार्गको नाम फेरेर भालुवाङ लिवाङ रोल्पा माडीचौर दारबोट का रूपमा सडकको नामावलीमा सूची स्वीकृत गरेको हो। योजनाको नाम बदलेर रोल्पातिर मोडिएपछि प्यूठानी नागरिक आक्रोशित बनेका छन्। यो इतिहास कसैले मेटेर मटिने विषय होइन्, प्यूठान नगरपालिका८ बाग्दुलाका समाजसेवी गेहराज शर्मा पण्डित भन्छन्, इतिहासलाई कसैले बंगाउनुहुँदैन। उनका अनुसार तत्कालीन बडाहाकिम रत्नबहादुरको पालामा २०१८ सालमा मोटरबाटो खन्नुपर्छ भन्ने सोचको विकास भएको हो। प्यूठानीका पाखुरा बोलिया हुन्छन् भनेर श्रम शिविर चलाएर यो बाटो खनिएको हो, पण्डित भन्छन्, २०४५ सालमा प्यूठानकै झिमरुक जलविद्युत् आयोजना र भालुवाङ प्यूठान सडक सँगसँगै निर्माण भएका हुन्। प्यूठानको सडक बनेपछि थपिएको रोल्पा जिल्ला पनि यसै सडक खण्डअन्तर्गत पछि मिसिएको पण्डितको भनाइ छ। उक्त सडक योजनाको नाम अहिले भालुवाङ प्यूठान राजमार्गका रूपमा नरहेको सुनाउँछन् सडक डिभिजन प्यूठानका सिनियर डिभिजनल इन्जिनियर राजीव श्रेष्ठ। पहिले प्यूठानको चकचकेदेखि जिल्ला सदरमुकाम खलंगासम्मै योजना रहेछ, श्रेष्ठ भन्छन्, अहिले त्यतातिर योजना छैन। हामी राष्ट्रिय राजमार्गले जिल्ला सदरमुकामलाई समेट्नुपर्छ भनेर केन्द्रमा माग गरिरहेका छौं। अब हुने कार्यशालामा यो विषय उठान गर्ने तयारी भइरहेको उनको भनाइ छ। प्यूठानको सरुमारानी गाउँपालिकास्थित गनहाखोलादेखि चकचके खण्डको ३८ र चकचकेदेखि रोल्पा लिवाङ हुँदै दारबोटसम्मको ८४ किलोमिटर मात्र सडक कार्यालयको रेकर्डमा रहेर सञ्चालन भइरहेको श्रेष्ठ बताउँछन्। योजनाको नामै परिवर्तन गर्दा २०७६ जेठ ६ गते तत्कालीन मन्त्रिरिषद्मा रोल्पाका सांसद् वर्षमान पुन ऊर्जा, लस्रोत तथा सिंँचाइमन्त्री थिए। पुनकै जोडबलमा उक्त निर्णय भएको बुझाइ प्यूठानका नागरिकको छ। सत्तामा हुँदा इतिहास मेटाउन खोज्नु जनताप्रति बेइमानी हो, रास्वपा प्यूठानका सभापति सुमन सुवेदी भन्छन्, जनतालाई थाहै नदिई गरिएको निर्णय हामी मान्न तयार छैनौं। उक्त निर्णयका बेला भौतिक पूर्वाधार तथा यातायातमन्त्री एमालेका रघुबीर महासेठ थिए। उनै पुन अहिले अर्थ र महासेठ भौतिक पूर्वाधार तथा यातायातमन्त्री छन्। भौतिक पूर्वाधार मन्त्रालयको सिफारिसमा मन्त्रिपरिषद्ले राजमार्गको नाम फेरेको हो। प्यूठानका संघीय सांसद् सूर्य थापा जिल्लाको इतिहाससँग जोडिएको उक्त सडक योजनाको विरासत गुमाउन नदिने बताउँछन्। पुरानै नाम कायम गर्न लाग्छौं, थापा भन्छन्, रोल्पा जिल्ला नहुँदै बनेको सडकको इतिहास मेटाउन खोज्नु किमार्थ स्वीकार गर्न सकिँदैन। उनका अनुसार भालुवाङ प्यूठान सडक खण्डअन्तर्गत स्तरोन्नति र मोडहरू काट्नका लागि संघीय सरकारबाट गत वर्ष एक करोड बजेट विनियोजन भएको छ। यसअघिको गठबन्धनको सरकारले यो राजमार्गलाई बजेट विनियोजनमा समेत विभेद गरेको गुनासो थापा गर्छन्। आवधिक योजनाको बेवास्ता लुम्बिनीमा शंकर पोखरेल मुख्यमन्त्री हुँदा प्रदेश सरकारले आर्थिक वर्ष २०७६७७ मा पाँच वर्षे प्रदेशको आवधिक योजना बनायो। सरकारका नीति तथा कार्यक्रम यही योजनाअनुसार सञ्चालन गर्ने भन्ने थियो। पाँच वर्षभित्र शतप्रतिशत घरमा खानेपानीको पहुँच पुर्याउने लक्ष्य योजनामा राखिएको थियो। शिक्षा र स्वास्थ्यमा जोड दिइएको थियो। तर, पोखरेल बाहिरिएपछि बनेका सरकारले उक्त आवधिक योजनाअनुसारका नीति तथा कार्यक्रमलाई बेवास्ता गरेको बताउँछन् पूर्वस्वास्थ्यमन्त्री भोजप्रसाद श्रेष्ठ। सबैका घरमा खानेपानी पुर्याउने लक्ष्यसहित सञ्चालन भएका प्रदेशभरिका ७८ वटा योजना अझै अलपत्र छन्, श्रेष्ठ भन्छन्, निर्माण व्यवसायी र उपभोक्ता समितिले पैसा पाएका छैनन्। उनका अनुसार बहुवर्षीय योजना कटौती गर्ने काम नीति विपरित भए पनि अहिलेको सरकारले त्यसलाई बेवास्ता गरेको छ। १५२० करोड बजेट आवश्यक पर्ने ठाउँमा १२ करोड हालेको देखिन्छ, श्रेष्ठ भन्छन्, मन्त्रीका घरघरमा योजनाका फाइल पुग्छन्। एनजीओ, आइएनजीओ र प्रतिष्ठानलाई बजेट हुन्छ। जनताका सरोकारका विषयमा ध्यानै छैन। लुम्बिनीमा हालै स्थगित अन्तर्राष्ट्रिय बालबालिका, विकास र शान्तिका लागि चौथो लरिएट्स एन्ड लिडर्स शिखर सम्मेलनलाई सत्ता बेथितिको उपजका रूपमा लिन सकिने उनको धारणा छ। मुख्यमन्त्री डिल्लीबहादुर चौधरीको निजी स्वार्थमा बेकारमा खर्च हुन थालेको प्रदेश सरकारको साढे ६ करोड बजेट आफूहरूको चर्को विरोधका कारण जोगिएको दाबी श्रेष्ठ गर्छन्। मुख्यमन्त्री ग्रामीण विकास कार्यक्रम हटाएर कुलप्रसाद केसी (सोनाम) मुख्यमन्त्री हुँदा मुख्यमन्त्री शैक्षिक विकास कार्यक्रमका रूपमा नाम फेरिएको छ। तर, उक्त कार्यक्रमले पनि निरन्तरता पाएको छैन। प्रदेशका ठूला र गौरवका योजनासमेत अलपत्र पारेर आफूअनुकूल योजनामा बजेट टुक्राएर खर्च गर्ने गरेको पूर्वस्वास्थ्यमन्त्री श्रेष्ठ बताउँछन्। केसीको कार्यकालमा प्रदेश सरकारले सार्वजनिक खरिद ऐनविपरीत आफूअनुकूल निजी मिडियालाई पनि करोडौं बजेट विनियोजन गरेको थियो। प्रदेशका सयौं बहुवर्षीय योजनाले गति लिन सकेका छैनन्। पालिकाहरूमा पनि बेथितिसंघ र प्रदेश सरकारमा देखिएको बेथिति स्थानीय सरकारसम्म पनि पुगेको छ। स्थानीय जनप्रतिनिधिले पनि आफूअनुकूल योजना सञ्चालन गर्न अघिल्ला जनप्रतिनिधिले अघि सारेका योजनालाई तोडमोड गर्ने गरेका छन्। आफूलाई मन नपरेका योजनालाई रकमान्तर गरेर अनुकूल क्षेत्रमा खर्च गर्ने गरेको पाइएको छ। प्यूठानको स्वर्गद्वारी नगरपालिका४ स्थित जिमुरपाटामा बनाइएको सूचना प्रविधि पार्क अलपत्र छ। नेत्रबहादुर रोका क्षेत्रीको कार्यकालमा थालिएको निर्माण कार्यले निरन्तरता पाउन नसकेको हो। पूर्वनगरप्रमुख रोका एमालेका हुन् भने नगरप्रमुख टेकप्रसाद भण्डारी कांग्रेसका। लुम्बिनी प्रदेश सरकार र नगरपालिकाले विनियोजन गरेको बजेट रकमान्तर गरेर एकता सामुदायिक भवन निर्माणमा खर्च गरेको पाइएको छ। भवनमा गत वर्ष ६३ लाख रुपैयाँ खर्च गरिएको वडाध्यक्ष सुवर्णकुमार श्रेष्ठको भनाइ छ। यस वर्ष पनि प्रदेशको समपूरकबाट ३० र नगरपालिकाबाट ३० लाख बजेट विनियोजन भएको छ, श्रेष्ठ भन्छन्, तर उक्त बजेट सूचना प्रविधि पार्कमा लगानी गर्ने पक्षमा म छैन। प्यूठानको स्वर्गद्वारी नगरपालिका४ जिमुरपाटामा अलपत्र रहेको सूचना प्रविधि पार्क । तस्बिर : केशरराज क्षेत्री अघिल्लो कार्यकालमा निर्माण भएको संरचना जीर्ण रहेको उनी सुनाउँछन्। अघिल्ला जनप्रतिनिधिले यस पार्कलाई नगरपालिकाको गौरवको आयोजनाका रूपमा अघि सारेका थिए। नगरप्रमुख भण्डारी रोकिएको कामलाई यस वर्षदेखि निरन्तरता दिइने बताउँछन्। प्रदेश र नगरपालिकाले विनियोजन गरेको बजेटबाट निर्माणको काम पुनः थाल्ने उनको भनाइ छ। डीपीआरअनुसार काम गर्न धेरै बजेट चाहिन्छ, भण्डारी भन्छन्, जति बजेट छ त्यसबाट काम गर्छांै। उनका अनुसार ठेक्का निकाल्ने प्रक्रिया चलिरहेको छ। किसान राहत कार्यक्रमअन्तर्गत बदलेको व्यवस्थापन गर्ने र किसानलाई राहत दिने कार्यक्रमलाई हटाएको पूर्वजनप्रतिनिधिले बताएका छन्। किसानलाई दिने राहतलाई सामान्य विपद् कोषमा मात्र सीमित गरिएको वडा नम्बर ५ का पूर्ववडाध्यक्ष हिरामणि भण्डारी सुनाउँछन्। खरको छाना विस्थापन कार्यक्रमको एउटा मापदण्ड बनाएका थियौं, भण्डारी भन्छन्, अहिले त्यसको बेवास्ता गरेर आफूनिकट व्यक्तिलाई दिने गरेको पाइएको छ। गोठ, बंगुर पाल्ने छानो फेर्नका लागि नगरपालिकाले जस्तापाता दिने गरिएको भेटियो। जुनसुकै दलका जनप्रतिनिधि भए पनि राम्रा नीति तथा कार्यक्रमको अनुशरण गर्न वर्तमान नेतृत्वले उनको भनाइ छ। बुटवलमा कार्यक्रमै खारेज बुटवल उपमहानगरपालिकाका सामुदायिक विद्यालयको समान गुणस्तर कायम गर्न अघि सारिएको थियो सिंगो बुटवल, एक विद्यालय कार्यक्रम। तत्कालीन नगरप्रमुख शिवराज सुवेदीको कार्यकालमा ल्याइएको उक्त कार्यक्रम कार्यान्वयनमा ल्याइएको छैन। नगरप्रमुख खेलराज पाण्डेय नेतृत्वले कार्यान्वयन नगरेको एमाले बुटवल उपमहानगरपालिका कमिटीका सचिव मेघराज भट्टराई बताउँछन्। उपमहानगरमा वर्तमान नेतृत्व कांग्रेसको छ। यहाँ ३९ सामुदायिक विद्यालय छन्। असल कार्यक्रममा पनि राजनीतिक प्रतिसोंध साधियो, भट्ट भन्छन्, राम्रा कार्यक्रमको अनुशरण गरेको भए केही हुने थिएन। कार्यक्रमलाई मोडीफाई गर्न सकिन्थ्यो तर कार्यान्वयन नै नगर्नु दुःखद् कुरा हो। उक्त कार्यक्रमअन्तर्गत उपमहानगर क्षेत्रका उत्कृष्ट सामुदायिक विद्यालयले कमजोर विद्यालयको शैक्षिक गुणस्तर उकास्न अनुभव आदानप्रदान गर्ने गर्दथे। कालिका मानवज्ञान, कान्तिसहित नविन औद्योगिक कदरबहादुर रिता, नहरपुर माविका बीचमा आठवटा कलस्टर बनाइएको थियो। कमजोर र उत्कृष्ट विद्यालयबीच अनुभव, सिकाई आदानप्रदान हुने हुँदा कार्यक्रम धेरै प्रभावकारी बन्दै गएको सुनाउँछन् नहरपुर मावि बुटवल११ का प्रधानाध्यापक धनिश्वर गौतम। यो कार्यक्रम कार्यान्वयन नहुँदा धेरै शिक्षकले मन दुखाउनुभएको छ, गौतम भन्छन्, घुम्टी बैठक हुन्थे। शिक्षकशिक्षकबीच अनुभव साटासाट हुने गरेको थियो। शिक्षाको गुणस्तरमा यस कार्यक्रमले धेरै मद्दत पुगेको महसुस हामीले गरेका थियौं। कार्यक्रमलाई निरन्तरता दिनुपर्ने माग उनले गरेका छन्। प्राविधिक शिक्षाप्रति चासो कम रुपन्देहीको शुद्धोधन४ स्थित फर्साटिकर माविमा कक्षा ९ देखि १२ सम्म सिभिल इन्जिनियरतर्फको प्राविधिक विषय सञ्चालन गरिएको छ। तर, गाउँपालिकाले विगतजस्तो चासो नदिएको पूर्ववडाध्यक्ष राजेन्द्र कँडेल बताउँछन्। गाउँघरमै प्राविधिक विषयको पढाइ भइरहेको छ, कँडेल भन्छन्, गाउँपालिकाले यसको प्रवद्र्धन र विकासमा जति चासो दिनुपथ्र्याे त्यति नदिएको हामीले महसुस गरेका छौं। उनका अनुसार आफ्नो कार्यकालमा तत्कालिन अर्थमन्त्री विष्णुप्रसाद पौडेलसँग माग राखी साढे तीन करोडमा तीन तलाको भवन बनाएको छ। विद्यार्थी टिकाउन र नयाँ भर्नाका लागि वर्तमान जनप्रतिनिधिले चासो कम दिएको गुनासो उनी गर्छन्। प्रधानाध्यापक देवराज पौडेल विद्यालयमा विद्यार्थी टिकाइराख्न चुनौती बन्दै गइरहेको बताउँछन्। विकासलाई दलको आँखाले नहेरौं उपभोक्ता हित संरक्षण मञ्चका केन्द्रीय सदस्य ऋषि आजादका अनुसार अघिल्ला सरकारले ल्याएका नीति तथा कार्यक्रमलाई छिटुफुट रूपमा मात्रै निरन्तरता दिएको पाइन्छ। धेरैजसोमा दलिय प्रतिशोंध साँधेको पाइएको उनको ठहर छ। जुनसुकै सरकारले पनि वार्षिक नीति तथा कार्यक्रम बनाउँदा एकलकाटे रुपमा बनाइनुहुँदैन्, आजाद भन्छन्, विपक्षी दललाई पनि सहभागिता गराएर कार्यक्रम ल्याउँदा उहाँहरूको पनि गुनासो सम्बोधन गर्न सकिन्छ र समग्र लक्ष्य हासिल गर्न सजिलो हुन्छ। जसले काम गरे पनि साझा लक्ष्य जनताकै सेवा गर्ने भएकाले विकासमा राजनीति गर्न नहुने उनको भनाइ छ। बुटवलमा सञ्चालन भएको सिंगो बुटवल, एक विद्यालय कार्यक्रमले शिक्षा क्षेत्रमा सकरात्मक क्रान्ति नै लिएको आजादको ठहर छ। यो कार्यक्रम अहिले सञ्चालन नभएको सुन्दा दुःख लाग्यो, उनी भन्छन्, राम्रो कार्यक्रमकोे सिको गर्ने बानीको विकास गर्नुपर्छ। कतिपय जनप्रतिनिधिले विपक्षी नेताले ल्याएका नीति तथा कार्यक्रमलाई अगाडि बढाएको देखेर धन्यवाद दिने गरेको देखिएको अनुभवसमेत उनी सुनाउँछन्। प्यूठानको भविष्यसँग जोडिएको भालुवाङप्यूठान राजमार्गको इतिहास गायब बनाइनु दुःखद् हो। हामी पुरानै योजनाको नाम कायम गराउँछौं। इतिहास कसैले मेटाएर मेटिने विषय पनि होइन। रोल्पा जिल्ला नहुँदै बनेको सडकको इतिहास कसरी मेटिन्छ ? भालुवाङ प्यूठान सडक खण्ड दुई लेन बनाउनेसहित स्तरोन्नति र मोडहरू काट्नका लागि संघीय सरकारबाट गत वर्ष एक करोड रुपैयाँ बजेट विनियोजन गरिएको छ। यसअघिको गठबन्धन सरकारले पनि यो राजमार्गलाई बजेट विनियोजनमा विभेद गरेको थियो।सूर्य थापा, प्रतिनिधिसभा सदस्य, प्यूठान लुम्बिनी प्रदेश सरकारमा धेरै बेथिति छन्। निजी स्वार्थमा बजेट विनियोजन हुन्छन्। राजनीतिक प्रतिशोधका आधारमा बजेट कटौती र रकमान्तर गरिन्छ। हालै लुम्बिनीमा स्थगित भएको अन्तर्राष्ट्रिय बालबालिका, विकास र शान्तिका लागि चौथो लरिएट्स एन्ड लिडर्स शिखर सम्मेलन त्यसैको एउटा उपज हो। मुख्यमन्त्री डिल्लीबहादुर चौधरीको निजी स्वार्थमा बेकारमा खर्च हुन थालेको प्रदेश सरकारको साढे ६ करोड रुपैयाँ बजेट हाम्रो चर्को विरोधका कारण जोगियो।भोजप्रसाद श्रेष्ठ, पूर्वस्वास्थ्यमन्त्री, लुम्बिनी प्रदेश इतिहास कसैले मेटेर मेटिने विषय होइन। इतिहासलाई कसैले बंगाउनु पनि हुँदैन। २०१८ सालमा तत्कालीन बडाहाकिम रत्नबहादुरको पालामा बनेको भालुवाङप्यूठान मोटरबाटोको आफ्नै इतिहास छ। प्यूठानीका पाखुरा बोलिया हुन्छन् भनेर श्रमशिविर चलाएर यो बाटो खनिएको हो। २०४५ सालमा प्यूठानकै झिमरुक जलविद्युत् आयोजना र भालुवाङ प्यूठान सडक एकैपटक तीव्र गतिमा बनेका हुन्। प्यूठानको सडक निर्माण भइसकेपछि थपिएको रोल्पा जिल्ला पनि यसै सडक खण्डअन्तर्गत मिसिएको हो।गेहराज शर्मा पण्डित, समाजसेवी, प्यूठान नगरपालिका८ बाग्दुला छिटफुट रूपमा अघिल्ला सरकारले ल्याएका नीति तथा कार्यक्रमलाई निरन्तरता दिए पनि धेरैजसोमा दलीय छाया देखिएको छ। जुनसुकै सरकारले पनि वार्षिक नीति तथा कार्यक्रम बनाउँदा एकलकाटे प्रवृत्ति देखाउनुहुँदैन। विपक्ष दलको सहभागितामा नीति तथा कार्यक्रम ल्याउँदा प्रभावकारी हुन्छ। विपक्षीका पनि गुनासाहरू समेटिन्छन्। समग्र लक्ष्य हासिल गर्न मद्दत पुग्छ। जसले काम गरे पनि साझा लक्ष्य जनताकै सेवा गर्नु हो। विकासमा राजनीति गर्नुहुँदैन्। बुटवल उपमहानगरपालिकामा सञ्चालित सिंगो बुटवल, एक विद्यालय कार्यक्रमले शिक्षा क्षेत्रमा सकारात्मक क्रान्ति लिएको थियो। अहिले रोकिँदा दुःख लाग्यो।ऋषि आजाद, केन्द्रीय सदस्य, उपभोक्ता हित संरक्षण मञ्च प्यूठानकै मन्त्रीले हालेका बजेट प्यूठानकै मन्त्रीले कटाए राजनीतिक प्रतिशोधकै कारण लुम्बिनी प्रदेशले आर्थिक वर्ष २०७७०७८ मा प्यूठानका लागि विनियोजन गरेको करोडौं बजेट सत्ता फेरिँदा काटिएको छ। नेकपा एमालेबाट खानेपानी, ग्रामीण तथा सहरी विकासमन्त्री बनेका प्यूठानका हरिप्रसाद रिजालको पहलमा विनियोजन भएका थुप्रै योजनाहरू सत्ता फेरिएपछि प्यूठानकै अर्थमन्त्री नेकपा (माओवादी) केन्द्रका कृष्णध्वज खड्काले काटेका थिए। झिमरुक गाउँपालिका ४ स्थित बाँगेफेदीदेखि वडा नम्बर ५ को मच्छि बजारलाई समेटेर एकीकृत नमुना बस्ती विकास कार्यक्रममा ५० लाख रुपैयाँ बजेट विनियोजन गरिएको थियो। झिमरुकलाई बसाइँसराइ गरेर आउनेहरूको आकर्षणको थलो बनाउने उद्देश्यले उक्त योजना अघि सारिएको थियो। सिँचाइ, खानेपानी, विद्युत्, सडक, स्वास्थ्यचौकी लगायत क्षेत्रको विस्तृत परियोजना प्रतिवेदन (डीपीआर) सहितको योजना भए पनि अघि बढ्न सकेन। जिल्लाकै धार्मिक एवं पर्यटकीय तीर्थस्थल स्वर्गद्वारीमा बनेको गुरुयोजनाअनुसार विभिन्न योजनाहरू सञ्चालन गर्नेगरी पाँच करोड रुपैयाँ बजेट विनियोजन गरिएको तत्कालीनमन्त्री रिजालका प्रमुख स्वकीय सचिव एमाले झिमरुक गाउँपालिकाका अध्यक्ष इन्द्रमणि पोखरेलले जानकारी दिए। गौमुखीको ठूलाबेंसी र नौवहिनी गाउँपालिकाको केन्द्र बाहाने बजारमा नालीसहितको पक्की सडक बनाउन ५०५० लाख रुपैयाँ बजेट थियो, पोखरेलले विगत सुनाउँदै भने, ती सबै बजेट काटियो। प्यूठानकै मन्त्रीले ल्याएका योजनाहरू जिल्लाकै अर्थमन्त्रीले राख्न सक्नुहुन्थ्यो तर राजनीतिको आँखाले हेरियो। पोखरेलका अनुसार अर्को महत्वपूर्ण योजना माण्डवी गाउँपालिकाको केन्द्र जस्पुर चकचकेमा सार्वजनिक यात्रु र पर्यटकहरूलाई लक्षित गरी रिफ्रेन्स सेन्टर सञ्चालन गर्ने थियो। माण्डवीको जस्पुर क्षेत्र छिमेकी जिल्ला रोल्पा र पर्यटकीयस्थल स्वर्गद्वारी जाने यात्रुहरूका लागि खान बस्ने प्रमुख स्थान हो। उच्च प्राथमिकताका साथ अघि सारिएको उक्त योजना कल्पनामा मात्रै सीमित भयो। प्यूठानभर करिब १२ करोडका खानेपानीका योजनाहरू दलिय खिचातानीकै कारण अलपत्र पारिएको समेत पोखरेलले सुनाए।"
"व्यक्तिगत पहिचानको अनधिकृत प्रयोगमार्फत ठग्ने प्रयास, अन्तरदेशीय गिरोहका ३ जना पक्राउ","विराटनगर : व्यक्तिगत पहिचानको अनधिकृत प्रयोगमार्फत सर्वसाधारणलाई ठग्ने प्रयास गरिरहेको अन्तरदेशीय संगठित गिरोहलाई प्रहरीले मोरङबाट पक्राउ गरेको छ। पक्राउ पर्नेमा दुई जना बंगलादेशी नागरिक र एक जना नेपाली युवती छन्। मोरङ प्रहरी प्रमुख एसपी नवराज कार्कीका अनुसार बंगलादेश पल्लाबी ढाकाका ४९ वर्षीय महमद महबुर हुसेन, बंगलादेश सीतागन्ज घर भइ काठमाडौं नयाँ बजारमा बस्दै आएका ३७ वर्षीय महमद तानवीर हुसेन र सिन्धुपाल्चोकको मेलम्ची नगरपालिका६ घर भइ काठमाडौंको नयाँ बजारमा बस्दै आएकी २३ वर्षीया सुनीता खत्रीलाई पक्राउ गरिएको हो। गैरकानुनी क्रियाकलाप भइरहेको सूचनाका आधारमा इलाका प्रहरी कार्यालय बेलबारीका इन्सपेक्टर तेजबहादुर दाहालको नेतृत्वमा खटिएको टोलीले उनीहरूलाई पक्राउ गरेको हो। गिरोहका एक जना फरार छन्। फरार रहेका बंगलादेशी नागरिकको खोजी जारी रहेको प्रहरीले जनाएको छ। गिरोहमा अरु पनि संलग्न रहेको आशंकामा अनुसन्धानको दायरालाई फराकिलो पारिएको एसपी कार्कीले बताए। उनका अनुसार बंगलादेशी नागरिकको गिरोहले नेपाली युवतीको प्रयोग गर्दै सर्वसाधारणमाथि ठगी गर्ने प्रयास गरेको प्रारम्भिक अनुसन्धानबाट खुलेको छ। पक्राउ परेकाहरूले सुन्दरहरैँचा नगरपालिका८ सलकपुरका ३० जनाभन्दा बढी व्यक्तिलाई निःस्वार्थ पैसा वितरण गरेका थिए। आफूहरू परोपकारी संस्था डब्लु बी एस सी कम्पनीबाट आएको भन्दै उनीहरुले प्रलोभनमा पारेर व्यक्तिव्यक्तिलाई निःस्वार्थ आर्थिक सहयोग गर्ने गरेको पाइएको एसपी कार्की बताउँछन्। ३० जनाभन्दा बढी व्यक्तिलाई पैसा वितरण गरेको देखिन्छ। एक जनालाई १ हजारदेखि १ हजार ५ रूपैयाँसम्म दिएको पाइयो, उनले भने, रकम उपलब्ध गराएपछि सर्वसाधारणको फोटो र नागरिकताको प्रतिलिपि लैजाने गरेको खुलेको छ। व्यक्तिगत पहिचानको आधिकारिक कागजपत्र प्राप्त गरी त्यसको दुरूपयोग गर्दै अनधिकृत रूपमा ठग्न खोजेको देखिन्छ। कार्कीका अनुसार सर्वसाधारणको फोटो र नागरिकताको प्रतिलिपि लगेर अनधिकृत हिसाबले ईसेवा र खल्तीलगायतका डिजिटल वाल्लेट खाता खोलेर अनलाइन माध्यमबाट ठगी गर्न खोजेको खुल्यो। त्यत्तिकै पैसा पाएपछि सर्वसाधारणले पनि सहज हिसाबले फोटो र नागरिकताको प्रतिलिपि उपलब्ध गराएको पाइयो। २३ दिनयता सित्तैमा पैसो वितरण गर्न थालेको देखेर शंका लागेपछि केही व्यक्तिहरुले चैं कम्पनीको आधिकारिकता खोजी गरेछन्, उनले भने, त्यसपछि पैसा वितरण गर्नेहरु तर्सिएछन्। स्थानीयले दिएको सूचनाका आधारमा गिरोहका नाइकेसहितलाई पक्राउ गर्न प्रहरी सफल भएको हो। गरिब, दुःखी र असहायलाई आर्थिक सहयोग गर्न आएका हौं भनेर पैसा बाँड्न थालिएपछि विश्वासमा परेका सर्वसाधारणले सहज हिसाबले फोटो तथा नागरिकताको प्रतिलिपि दिएको र त्यसको दुरुपयोग गर्दै गिरोहले गैरकानुनी ढंगबाट डिजिटल वाल्लेट खाता खोल्ने गरेको पाइएको उनको भनाइ छ। व्यक्तिगत पहिचानको अनधिकृत प्रयोग गरेर खोलिएको डिजिटल वाल्लेट खातामार्फत ठगीको प्रयास गरिएको कार्की बताउँछन्। उनका अनुसार खत्रीलाई मंगलबार सुन्दरहरैँचा८ बाट पक्राउ गरिएको हो। त्यहाँबाट फरार बनेका ३ जना बंगलादेशी नागरिकमध्ये २ जनालाई भने प्रहरीले सुन्दरहरैँचा४ बलियाबाट पक्राउ गरेको थियो। पक्राउ परेकाको साथबाट एनसेलका १५ वटा सिमकार्ड, सुनीता खत्री र तानवीर मिया दर्जीको नाममा रहेका २ वटा राहदानी, तानवीर मिया दर्जी नामको नेपाली नागरिकताको प्रमाणपत्र, नेपाली ५ हजार १ सय ५० रूपैयाँ, २ वटा एटीएम कार्ड र विभिन्न कम्पनीका ४ वटा मोबाइल प्रहरीले बरामद गरेको छ। तानवीर बंगलादेशी नागरिक हुन्। काठमाडौंमा बसेर उनी गार्मेन्टको काम गर्दै आएको खुलेको छ। तर, उनले तानवीर मिया दर्जीको नाममा नेपाली नागरिकतासमेत लिएको देखिएको प्रहरीको भनाइ छ। तानवीरले कसरी नेपाली नागरिकता पाएभन्ने बारेमा पनि प्रहरीले अनुसन्धान गर्ने भएको छ। पक्राउ परेको गिरोहविरुद्ध ठगी उद्योगअन्तर्गतको मुद्दा चलाउन बुधबार म्याद थप गरेर अनुसन्धानको बाँकी प्रक्रिया अघि बढाइएको जानकारी एसपी कार्कीले दिए। उनका अनुसार अनलाइनमार्फत ठगी गरेर आर्थिक अपराध गर्ने उदेश्य गिरोहको रहेको देखिन्छ। यस सम्बन्धमा बेलबारीका इन्सपेक्टर दाहाल नेतृत्वको टोलीले थप अनुसन्धान गरिरहेको छ।"
"हजुरआमाको हत्या गरी शव गाडेको अवस्थामा फेला, नातीसहित चार पक्राउ","झापा : झापाको गौरादहमा एक वृद्धाको हत्या गरी शव गाडिएको अवस्थामा फेला परेको छ। वृद्धा हजुरआमाको हत्या आरोपमा प्रहरीले नातीसहित चार जनालाई बुधबार दिउँसो पक्राउ गरेको छ। झापा गौरादह नगरपालिका७ निवासी ८२ वर्षीया वृद्धा नरमाया विकको हत्या आरोपमा नाती १७ वर्षीय धिरज विकसहित चार जनालाई नियन्त्रणमा लिएको जिल्ला प्रहरी कार्यालय झापाका एसपी मिलन केसीले जानकारी दिए। घटना फागुन २५ गते शिवरात्रिको मध्यरातको हो। लागुऔषध सेवन गरेका धिरजले वृद्धा हजुरआमा नरमायाको टाउको रड प्रहार गरी हत्या गरेको प्रारम्भिक अनुसन्धानबाट खुलेको एसपी केसीले बताए। हत्या पश्चात् उनको शव ग्वालीमा लगेर पुरेका थिए। पाँच दिनदेखि आमा हराइरहेको भन्दै उनका छोरा रमेश विकले आज बिहान प्रहरीमा उजुरी दिएका थिए। प्रहरीमा उजुरी परेलगतै अनुसन्धान गर्दै जाँदा उनको हत्या भइसकेको र शव ग्वालीमा गाडिएको अवस्थामा फेला पर्यो, एसपी केसीले भने। नाती धिरजले हत्या गरेको प्रहरी समक्ष स्वीकार गरिसकेको बताउँदै एसपी केसीले भने, धिरजले सो घटनामा अन्य तीन जना साथी पनि संलग्न रहेको भन्यो। सोहीअनुसार उनका साथीहरू टंक दर्नाल, राजु मल्लिक र बहादुर दर्जीलाई पनि नियन्त्रणमा लिएको उनको भनाइ छ। शिवरात्रिका दिन लागुऔषध सेवन गरी धिरज पैसा माग्न हजुरआमालाई भेट्न घर पुगेका थिए। घरमा अरू कोही सदस्य नभएको बेला हजुरआमासँग पैसाको विषयमा विवाद भएको र धिरजले नशाको झोकमा हजुरआमाको हत्या गरेको हुनसक्ने अनुसन्धानको खुलेको प्रहरीले जनाएको छ।"
नवलपरासीका स्थानीय तहमा प्रहरीको पाठ्यसामग्री पढाइँदै,"परासी : नवलपरासीका स्थानीय तहले लागू गरेका स्थानीय पाठ्यव्रममा प्रहरीको पाठ्यसामग्रीसमेत समावेश गरेर अध्यापन गराइने भएको छ। पाठ्यसामग्री लागू गरेर अध्यापन गर्नका लागि जिल्ला प्रहरी कार्यालय नवलपरासीले दुई पालिकासँग सहमति पत्रमा हस्ताक्षरसमेत गरेको छ । पहिलो चरणमा रामग्राम नगरपालिका र पाल्हीनन्दन गाउँपालिकाका विद्यालयहरुमा उक्त पाठ्ययसामग्री अध्यापन गराउनका लागि सहमति गरिएको जिल्ला प्रहरी कार्यालयका प्रमुख एसपी काजी कुमार आचार्यले बताए। जिल्लामा सात पालिका छन्। पालिकाहरुले सबै विद्यालयहरुमा कक्षा १ देखि ८ सम्म स्थानीय पाठ्यव्रम लागू गरेका छन्। चैत महिनाभित्र अन्य पाँच पालिकासँग पनि सम्झौता गरी पुस्तकमा उल्लेख भएका विषयहरु अध्यापन गराइने एसपी आचार्यले जानकारी दिए। नेपाल प्रहरी प्रधान कार्यालय अपराध अनुसन्धान विभागले तयार गरेको स्थानीय तह प्रहरी विद्यालय कार्यव्रम पुस्तकमा साइबरअपराधसहित विभिन्न सामाजिक अपराधहरु, घरेलुहिंसा, सामाजिक सद्भाव, विपद् जोखिम न्यूनीकरण, ट्राफिक व्यवस्थापनलगायतका विभिन्न २४ विषय समावेश गरिएको छ। पुस्तकमा अपराधविरुद्ध उजुरी गर्ने तरिका र रोकथामका उपाय पनि समावेश छन्। पाठ्यसामग्रीले समाजमा हुने अपराध न्यूनीकरण र रोकथामसँगै सामाजिक सम्बन्धलाई मजबुत गराउने विषयमा मद्दत पुर्याउने अपेक्षा लिइएको छ। प्रहरीले उपलब्ध गराएको पुस्तकमा उल्लेख भएका अधिकांश विषय स्थानीय पाठ्यव्रममै समावेश भएको र समावेश नभएका विषयहरु विद्यालयहरुमार्फत अध्यापन गराइने रामग्राम नगरपालिकाका मेयर धनपत यादवले बताए। पाठ्यक्रममा नभएका विषयलाई आउँदो सत्रदेखि परिमार्जनसहित समावेश गरेर लागू गरिने छ । त्यतिञ्जेसम्म प्रहरीले उपलब्ध गराएका विषयहरुलाई छुट्टैरुपमा अध्यापन गराइने छ, सहमति पत्रमा हस्ताक्षर गर्दै मेयर यादवले भने। सहमति पत्रमा मेयर यादवसहित एसपी आचार्य, प्रमुख जिल्ला अधिकारी सुरेश पन्थी, रामग्राम नगरपालिकाका प्रमुख प्रशासकीय अधिकृत मोहन अर्याल, नगरपालिकाका शिक्षा शाखा प्रमुख सुन्दर खनाल र सरस्वती माविका प्रधानाध्यापक दयानन्द चौधरीले हस्ताक्षर गरेका छन्। सहमति पत्रमा हस्ताक्षर गर्दै प्रमुख जिल्ला अधिकारी पन्थीले विकासको पूर्व सर्त नै सुरक्षा भएको र देशको भविश्यका कर्णदार मानिने बालबालिकाहरुलाई सुरक्षासम्बन्धी जानकारी दिई समुदायलाई त्यसबारे जागरुक गराउनका लागि प्रहरीले तयार पारेको पुस्तकले महत्वपूर्ण सहयोग पुर्याउने बताए। यसअघि प्रहरीले सुरक्षालगायत विभिन्न विषयमा केन्द्रित रही समुदाय र विद्यालयस्तरमा कार्यव्रम सञ्चालन गर्ने गरेको थियो। त्यसले प्रहरीले मात्र त्यसको अपनत्व लिँदै आएकोमा अहिले पाठ्यसामग्री नै विद्यालयलाई उपलब्ध गराएपछि विद्यालयसँगै त्यसको अपनत्व स्थानीय तहलाई जानुले जनप्रतिनिधिहरुका लागि पनि सकरात्मक भएको प्रजिअ पन्थीको भनाई छ।"
ब्लड बैंक स्थापनाका लागि सञ्चालित महोत्सवमा ९३ लाख संकलन,"अछाम : बयालपाटा अस्पतालमा ब्लड बैंक स्थापनाका लागि सञ्चालित महोत्सवमा ९३ लाख ६५४ संकलन भएको छ भने ४० लाख ५८ हजार ५२२ खर्च भएको छ। लायन्स क्लब अफ साँफेबगरले माघ २६ गतेदेखि फागुन ५ गतेसम्ममा छैठौं महोत्सवको आयोजना गरेको थियो। क्लबले आज बुधबार पत्रकार सम्मेलनको आयोजना गरी आयव्यय सार्वजनिक गरेको हो। अछाम, डोटी र बाजुराका स्थानीयतह र सामाजिक विकास मन्त्रालयबाट ४३ लाख ५० हजार, टिकटबाट २३ लाख ५९ हजार ४२९, बैंक तथा वित्तीय संस्थाबाट ५ लाख ८५ हजार, साँफेबगर र धनगढी स्थित विभिन्न कम्पनीहरुबाट ४ लाख ८५ हजार ५०,अछामस्थित विभिन्न संघ संस्था व्यापारीहरुबाट ३ लाख ७४ हजार, लायन्स क्लबका सदस्यहरूबाट ६ लाख १० हजार, रमाईलो मेलाबाट ५१ हजार, भलिबलको टिम दर्ता शुल्कबाट ४८ हजार, कलाकारबाट ६३ हजार १७५, स्टल भाडा बाफत २ लाख ४० हजार, मानव सेवा फाउण्डेशन मार्फत ७५ हजार, टिकटकर आयुष सिंह ठकुरीबाट ५० हजार, लोकबहादुर चलाउनेबाट १० हजार रकम संकलन भएको छ। खर्चतर्फ कलाकारको पारिश्रमिक १३ लाख ९५ हजार ५ सय, टेन्टको ८ लाख, बाध्य बाधन ८९ हजार, सुरक्षा सयन्त्र १ लाख ७८ हजार, सम्मान पत्र ,मायाको चिनो,छपाई तथा व्यानर ४ लाख २० हजार, भलिबल प्रतियोगीता तर्फ ५ लाख १ हजार ३२०, यातायात तथा ईन्धन २ लाख ९५ हजार १२७, विविध सामान खरिद ८७ हजार ५२०, मैदान निर्माण ३३ हजार ८४०, आवास तथा भोजन २ लाख ४३ हजार २१५ रहेको छ। हालः २ लाख ६६ हजार ७०२ रुपैयाँ बचत रहेको र उठ्न बाँकी ४९ लाख ७५ हजार ४३० संकलन गर्ने क्रम जारी रहेको लायन्स क्लबका अध्यक्ष कृष्ण कुँवरले जानकारी दिए। महोत्सवमा आएका कलाकारहरूबाट समेत आर्थिक सहयोग प्राप्त भएको अध्यक्ष कुँवरले जानकारी दिए।"
सुर्खेतमा कोरोनाविरुद्धको खोप लगाइँदै,"सुर्खेत : सुर्खेतमा कोरोनाविरुद्धको खोप अभियान पुनः सञ्चालन हुने भएको छ। कोरोना संक्रमणको जोखिम कायमै रहेको र अधिकांश नागरिक खोप लगाउन छुटेको भन्दै यो अभियान सञ्चालन गर्न लागिएको हो। बिहीबारबाट सुरु हुने यो अभियान अन्तर्गत जिल्लाका चार वटा स्थानीय तहमा खोप लगाइने छ। जिल्लाका चौकुने गाउँपालिका, चिगांड गाउँपालिका, पञ्चपुरी नगरपालिका र वीरेन्द्रनगर नगरपालिकामा यो अभियान संचालन हुन लागेको हो। यसअघि कोरोनाविरुद्धको बुस्टर डोज लगाउन छुटेका १२ वर्षभन्दा माथिका नागरिकलाई खोप लगाइने जनस्वास्थ्य सेवा कार्यालय सुर्खेतका प्रमुख गणेशभक्त गौतमले जानकारी दिए। उनका अनुसार तीन दिनसम्म संचालन हुने अभियानअन्तर्गत सुर्खेतमा १९ हजा ८ सय डोज खोप लगाइने छ। खोप अभियान सफल बनाउन ४४ वटा खोपकेन्द्र स्थापना गरिएका छन्। यसअघि पनि जिल्लामा कोरोनाविरुद्धको खोप अभियान चलाइएको थियो। तर, कतिपय नागरिकले अभियानबारे जानकारी नपाएको, जानकारी पाएकाहरुले पनि कोरोनाविरुद्धको खोप लगाउन आनाकानी गरेको र धेरैजसो नागरिक रोजगारीका लागि भारततर्फ गएका कारण खोप लगाउन छुटेका छन्। यसअघि छुटेका नागरिकलाई लक्षित गरेर पुनः खोप अभियान सुरु गर्न लागिएको जनस्वास्थ्य सेवा कार्यालयका प्रमुख गौतमको भनाइ छ। उनका अनुसार जिल्लामा यसपटक फाइजर खोप लगाइने र यसअघि छुटेका नागरिकलाई प्राथमिकता दिइनेछ। यसअघिको अभियानमा खोप लगाउनेको संख्या कम भएका स्थानीय तहमा यसपाली पुनः खोप अभियान संचालन गर्न लागिएको हो। खोप अभियानलाई प्रभावकारी बनाउनका लागि स्वास्थ्य सेवा कार्यालय सुर्खेत र इपिक नेपालले बुधबार वीरेन्द्रनगरमा सरोकारवालासँग छलफल गरेका छन्। त्यसक्रममा सरोकारवालाहरुले यसपटक खोप अभियानलाई प्रभावकारी बनाउन सुझाव दिएका छन्। सुर्खेतमा कोरोनाविरुद्धको खोप पहिलो डोज ९१ दशमलव ६ प्रतिशत र दोस्रो डोज ८० दशमलव ९ प्रतिशत नागरिकले लगाएका छन्। यस्तै पहिलो बुस्टर डोज ३६ दशमलव ८ प्रतिशत र दोस्रो डोज १ दशमलव ४ प्रतिशत नागरिकले मात्रै लगाएका छन्। यसकारण पनि खोप अभियानलाई पुनः संचालन गर्न लागिएको हो।"
अवैध रुपमा ओसारपसार गर्दै गरेको ३८ गोरु नियन्त्रणमा,"बुटवल : अवैध रुपमा ओसारपसार गर्दै गरेको अवस्थामा जिल्ला प्रहरी कार्यालय रुपन्देही मातहत खटिएको प्रहरी टोलीले ३८ वटा गोरु नियन्त्रणमा लिएको छ। मंगलबार सैनामैना नगरपालिका१ स्थित रानीबगियाबाट १९ वटा र सोही नगरपालिकाको वडा नम्बर ५ बुद्धनगरबाट १९ गरी ३८ वटा गोरु नियन्त्रणमा लिइएको जिल्ला प्रहरी कार्यालय रुपन्देहीका प्रमुख एवं प्रहरी उपरीक्षक रंजितसिँह राठौरले जानकारी दिए। चेकजाँचको क्रममा विना कागजात अवैध रुपमा ओसारपसार गरेको भेटियो,राठौरले भने,नियन्त्रणमा लिएर आवश्यक कारवाहीका लागि भन्सार कार्यालय बेलहिया पठाएका छौँ। नियन्त्रणमा लिइएका गोरुहरु देवदहको गौशालामा राखिएको छ। दुई वटा ट्रकमा पूर्वी नेपालतिर गोरु लैजाँदै गरेको अवस्थामा प्रहरीले चालकसहित नियन्त्रणमा लिएको हो। सितगंगा नगरपालिका५ अर्घाखाँचीका २८ वर्षीय मान बहादुर बेलबासे चलाएको ना ६ ख २३८४ नम्बरको ट्रक र गल्छी नगरपालिका६ धादिङका २९ वर्षीय विनय लामाले चलाएको ना ६ ख २६४५ नम्बरको ट्रकसहित चालक प्रहरीको नियन्त्रणमा छन्।"
सिन्धुलीमा सवारी दुर्घटना हुँदा एक जनाको मृत्यु,सिन्धुली : सिन्धुलीको कमलामाई नगरपालिका१३ स्थित माथिल्लो रानिवासमा भएको सवारी दुर्घटनामा एक जनाको मृत्यु भएको छ। बुधबार उदयपुरको कटारीबाट भिमानतर्फ आउँदै गरेको मधेस प्रदेशको ०४००१ क ००५१ नम्बरको ट्रक र बा९२प ६५६२ नम्बरको मोटरसाइकल आपसमा ठक्कर खाई दुर्घटना हुँदा मोटर साइकल चालक सर्लाहीको हरिवन नगरपालिका ७ का ३० वर्षीय रिद्धिबहादुर मिरिङसिङको मृत्यु भएको हो। दुर्घटनामा गम्भीर घाइते भएका मिरिङसिङको उपचारका लागि सिन्धुली अस्पताल ल्याउने क्रममा बाटोमै मृत्यु भएको जिल्ला प्रहरी कार्यालय सिन्धुलीका प्रहरी नायउ उपरीक्षक तथा प्रवक्ता चिरन्जीवी दाहालले जानकारी दिए। घाइते मिरिङसिङलाई उपचारका लागि सिन्धुली अस्पतालमा ल्याइए पनि अस्पतालका डाक्टरले मृत घोषणा गरेका थिए। दुर्घटनापछि दुवै सवारी साधनसहित ट्रक चालक महोत्तरीको गौशला नगरपालिका १ बस्ने ४१ वर्षीय जितबहादुर आलेलाई प्रहरीले नियन्त्रणमा लिएको छ भने मिरिङसिङको शव पोष्टमार्टमका लागि सिन्धुली अस्पतालमा राखिएको छ।
अग्रिम भाडा माग्दै होस्टलमा छात्रामाथि दुर्व्यवहार,"विराटनगर : विराटनगर महानगरपालिका८ स्थित मुनलाइट गर्ल्स होस्टलकी सञ्चालकले छात्रामाथि दुर्व्यवहार गरेकी छन्। होस्टलकी सञ्चालक मधु रेग्मीले अग्रिम रूपमा भाडा माग्दै छात्रालाई दुर्व्यवहार गरेको भिडियो सामाजिक सञ्जालमा पोस्ट भएको हो। विराटनगर८ का वडाध्यक्ष राम पोखरेलका अनुसार आफू काठमाडौं जानुपर्ने जनाउँदै रेग्मी अग्रिम रूपमा भाडा माग्न मंगलबार साँझ ६ बजेतिर होस्टल पुगेकी थिइन्। नयाँ होस्टल पनि खोल्नुभएको रहेछ, अनि भोलि नै काठमाडौं जानुपर्ने बताउँदै उहाँले रेन्ट माग्नुभएको रहेछ, पोखरेलले भने, त्यसक्रममै विवाद भएको रहेछ। पोखरेलका अनुसार रेग्मीले महिना नमरेको भए पनि अहिले तीनतीन हजार रुपैयाँ दिएर सहयोग गर्न भनेकी थिइन्। तर, ती छात्राहरूले पनि आफूहरूसँग अहिले नभएको भनेपछि विवाद सुरु भएको थियो। विवाद बढ्दै जाँदा रेग्मीले छात्राहरूका किताबकापी फ्याँकेकी थिइन्। सो होस्टलको उक्त रुममा तीन छात्रा बस्दै आएका थिए। उनीहरू विराटनगरस्थित नर्सिङ क्याम्पसको बिएनएस, बिएससी र नर्सिङ प्रथम वर्षमा अध्ययन गर्न आएका छात्रा हुन्। केही दिनयता मात्र उक्त होस्टलमा बस्न थालेका ती छात्राहरूले होस्टललाई दिनुपर्ने फागुन महिनाको सम्पूर्ण पैसा दिइसकिएको बताएका छन्। भोलिसम्ममा त्यो होस्टेल छोड्ने योजनामा रहेको भए पनि होस्टलकी सञ्चालिकाले चैत्रको पनि ३३ हजारका दरले एड्भान्स दिनुपर्ने बताउँदै राती होस्टेल छोड्न धम्की दिएकी छात्राहरूको आरोप छ। होस्टल सञ्चालकले डर देखाउँदै गालीगलौच तथा हातपात गरेकी जनाउँदै ती छात्राहरूले सम्बन्धित निकायप्रति ध्यानाकर्षण गरेका छन्। यता, मोरङ प्रहरीले भने हालसम्म उक्त घटनालाई लिएर जाहेरी नपरेका कारण कारबाही प्रक्रिया अगाडि बढाउन नसकेको जनाएको छ। मोरङ प्रहरीका इन्स्पेक्टर दुर्गा राईले आफूहरूले घटनाबारे जानकारी लिएको भए पनि अहिलेसम्म पीडित पक्षले उजुरी नदिएकोले कारबाही प्रक्रिया थालनी नगरेको सुनाए।"
स्थानीय सञ्चारमाध्यमको लोककल्याणकारी विज्ञापनको शुल्क बढाउन माग,"नुवाकोट : स्थानीय सञ्चारमाधयमले पाउँदै आएको लोककल्याणकारी विज्ञापनको रकम दोब्बर वृद्धि गर्न प्रेस काउन्सिल नेपालले माग गरेको छ। डेढ दशक पुरानो दरका कारण मिडिया संकटमा परेको हुँदा सरकारले रकम तत्काल बढाउनुपर्ने माग गरिएको हो। नुवाकोटको विदुरमा बुधबार आयोजित 'स्थानीय सञ्चारमाध्याम र आचारसंहिताको सबाल' विषयक अन्तर्क्रियामा स्थानीय सञ्चार माध्यम सबल बनाउने सन्दर्भमा प्रेस काउन्सिल नेपाल क्रियाशील रहेको र स्थानीय सन्चारमाधयमले पाउँदै आएको लोककल्याणकारी विज्ञापनको रकम दोब्बर वृद्धि गर्न सरकारसँग माग गरिएको अध्यक्ष बालकृष्ण बस्नेतले बताए। उनले स्थानीय विकासको मेरुदण्ड नै स्थानीय सञ्चाररमाध्यम भएको कारण तीनै तहको सरकारले स्थानीय सञ्चाररमाध्यलाई पहिलो प्राथमिकता दिनुपर्ने बताए। प्रेस काउन्सिल नेपालले स्थानीय सन्चारमाध्यमले पाउँदै आएको लोककल्याणकारी विज्ञापनको रकम तत्काल दोब्बर वृद्धि गर्न सरकारलाई सुझाव दिइसकेको उल्लेख गर्दै अध्यक्ष बस्नेतले जिम्मेवार पत्रकारिता र जिम्मेवामर सन्चारमाध्यम नै पाठक, स्रोता र दर्शकको प्राथमिकतामा परिहेकोसमेत खुलाए । उनले स्थानीय सञ्चारमाध्यम नै जनताका पर्याय भएका कारण स्थानीय, प्रदेश र संघीय सरकारले विशेष रुपमा संरक्षण अधियान सञ्चालन गर्नुपर्नेसमेत बताए। काउन्सिलले सरकारले लोककल्याणकारी विज्ञापनबापतको रकम लामो समयसम्म वृद्धि नभएको र संकटको अवस्थामा जनताका लागि टिकाइरहन निकै कठिनाई भएको निष्कर्षसहित रकम दोब्बर गर्न माग गरिसकेको अध्यक्ष बस्नेतको भनाइ छ। उनले पत्रकार आचारसंहिता नै पत्रकार र सञ्चारमाध्यमको उचित कानुन भएका कारण यसको प्रभावकारी कार्यान्वन आवश्यक रहेको पनि बताए। स्थानीय सञ्चारर माध्यमलाई टिकाइराख्न समस्या आइरहेको सन्दर्भमा प्रादेशिक र स्थानीय निकायका विज्ञापनसूचना तत् तत् स्थानका सञ्चारमाध्यमले नपाएको विषयमा समेत काउन्सिलको गम्भीर ध्यानाकर्षण भएको अधयक्ष बस्नेतको भनाइ छ। उनले स्थानीय र प्रदेश स्तरका सरकारी विज्ञापनसूचना प्रकाशनका लागि स्थानीय र प्रदेश स्तरका सञ्चारमाध्यलाई प्राथमिकताका साथ उपलब्ध गराउन सम्बन्धित निकायमा लेखी पठाउने निर्णय भएकोसमेत बताए।"
बाबुको हत्या अभियोगमा छोरा र बुहारी पक्राउ,"त्रिशूली : नुवाकोटको किस्पाङ गाउँपालिका५ पोखरीगाउँका भरतबहादुर नेपालीको हत्या अभियोगमा उनका छोरा र बुहारी पक्राउ परेका छन्। पचपन्न वर्षीय नेपालीको गत बिहीबार मध्यरातमा भएको हत्यामा संलग्न रहेको अभियोगमा मङ्गलबार उनका छोरा र बुहारीलाई पक्राउ गरिएको जिल्ला प्रहरी कार्यालयका सूचना अधिकारी प्रहरी नायब उपरीक्षक खगेन्द्रबहादुर खड्काले जानकारी दिए। उनका अनुसार पक्राउ पर्नेमा १७ वर्षीय युवक र उनकी श्रीमती ३७ वर्षीया जमुना नेपाली रहेका छन्। 'बाबु छोराबीच यही फागुन २५ गते रातको समयमा घरायसी विषयमा भएको विवादमा १७ वर्षीय युवक र उनकी श्रीमतीले ढोकामा लगाउने आग्लोले टाउकामा प्रहार गरी घाँटी थिचेर हत्या गरेको पाइएकाले पक्राउ गरिएको हो', प्रनाउ खड्काले भने, 'शव परीक्षण प्रतिवेदन र अभियुक्तहरूको बयानका आधारमा उनीहरूको संलग्नता पाइएकाले मुलुकी अपराध संहिता, २०७४ को ज्यानसम्बन्धी कसुरमा कारबाहीका लागि अनुसन्धान अघि बढाएका छौँ।' प्रहरीको प्रारम्भिक अुनसन्धानका क्रममा अभियुक्तहरूले आफूहरूले भनेका विषयमा बाबुबाट असहयोग हुने गरेकाले हत्या गरेको भनेर स्वीकार गरेको पाइएको छ। ती युवकले दुई वर्षअघि जमुनासँग विवाह गरेका थिए। त्यसपश्चातदेखि नै बाबुसँग आफूहरूको विवाद उत्पन्न हुँदै आएको प्रहरीसमक्ष ती अभियुक्तले बयान दिएका छन्। रासस"
नेपाल भारत सीमा समन्वय बैठक : पूर्णागिरि मेला र लोकसभा निर्वाचन सुरक्षा व्यवस्थाबारे छलफल,"महेन्द्रनगर : बुधबार महेन्द्रनगरमा नेपालभारत सीमा समन्वय बैठक सम्पन्न भएको छ । बैठकमा जिल्ला प्रशासन कार्यालय कञ्चनपुर र भारतको चम्पावतका सुरक्षा अधिकारीहरूको सहभागिता रहेको थियो । बैठकमा स्थानीय स्तरमा रहेका चासोका विषय र समस्याका विषयमा छलफल भएको कञ्चनपुरका प्रमुख जिल्ला अधिकारी गोपाल कुमार अधिकारीले जानकारी दिए । 'विशेषगरी भारतमा हुने लोकसभा निर्वाचनको सुरक्षा व्यवस्था र अन्य विषयमा छलफल भएको छ,'प्रजिअ अधिकारीले भने,'लगत्तै हुने पूर्णागिरी मेला व्यवस्तित गर्ने विषयमा पनि दुबै पक्ष सहमत भएका छौं ।' बैठकमा सीमा क्षेत्रमा हुने अपराधिक क्रियाकलाप र लागुऔषध नियन्त्रणलगायतका विषयमा दुबै देशका सुरक्षा अधिकारीहरू सहमत भएका छन् । भारतको चम्पावतका डीएम नवनित पाण्डेयले बैठकमा सकारात्मक छलफल भएको बताए । 'भारतमा हुन लागेको लोकसभा निर्वाचन र स्थानीय स्तरमा देखिएका समस्या समाधानका लागि छलफल भयो,'उनले भने,'२०२५ सम्म उत्तराखण्डलाई नशामुक्त गर्ने अभियान छ त्यसमा नेपालको तर्फबाट पनि प्रतिवद्धता छ ।'उनले लागुऔषध नियन्त्रण गर्नका लागि दुबै देश प्रतिवद्ध रहेको बताए । बैठकमा नेपालका तर्फबाट कञ्चनपुरका प्रमुख जिल्ला अधिकारी गोपाल कुमार,सहायक प्रमुख जिल्ला अधिकारी धर्मराज जोशी,कञ्चनपुरका एसपी चक्रराज जोशी,शसस्त्र प्रहरी बल कञ्चनपुरका एसपी खगेन्द्र बहादुर चन्द र कञ्चनपुर जिल्ला स्थित कार्यालय प्रमुखहरूको सहभागिता रहेको थियो । भारतका तर्फबाट चम्पावतका डीएम नवनित पायडेयलगायत सुरक्षा अधिकारीहरूको सहभागिता रहेको थियो । बैठकपछि भारतका सुरक्षा अधिकारीहरूलाई यहाँको शुलफाँटा राष्ट्रिय निकुञ्ज भ्रमण गराइएको छ ।"
"नक्कली सुन देखाएर नेपाल बैंकको ४ करोड ठगी, पाँचतारे होटलबाट परे पक्राउ","काठमाडौं : नक्कली सुन देखाएर नेपाल बैंकको ४ करोड ठगी भएको पाइएको छ। प्रहरीको काठमाडौं उपत्यका अपराध अनुसन्धान कार्यालयको टोलीले ठगीमा संलग्न सप्तरी घर भई काठमाडौं बस्दै आएका ४१ वर्षीय टेकनाथ साहलाई पक्राउ गरेको छ। साहले नक्कली सुन धितो राखेर नेपाल बैंकबाट ४ करोड १४ लाख ८४ हजार ऋण लिई फरार भएका थिए। सोही मुद्दामा उच्च अदालत विराटनगरले साहलाई ९८ लाख ८५ हजार ५६४ रुपैयाँ बिगो र ३ वर्ष कैद सजाय सुनाएको थियो। त्यतिमात्र होइन, साहले अमेरिका पठाइदिन्छु भन्दै विभिन्न व्यक्तिहरूसँग एक करोड रुपैयाँ ठगी गरेको प्रहरीले जानकारी दिएको छ। प्रहरीले साहलाई गत सोमबार हयात होटलबाट पक्राउ गरेको थियो। प्रहरीका अनुसार साहले आफूलाई दीपक सोनी भनेर चिनाउँदै आएका थिए। प्रहरीले उनको साथबाट १५ वटा सिम बरामद गरेको थियो।"
"दाङमा रात्रीबस दुर्घटना, तीन जना घाइते","बुटवल : पूर्व पश्चिम राजमार्ग अन्तर्गत दाङको गढवा गाउँपालिका१ स्थित कालाकाटे जुरौनीमा रात्रीबस दुर्घटना हुँदा तीन जना घाइते भएका छन्। मंगलबार राती तुल्सीपुरबाट काठमाडौं जाँदै गरेको प्रदेश ३०१००६ ख ०९७४ नम्वरको बस अनियन्त्रित भएर सालको काठमा ठोक्किर दुर्घटना भएको जिल्ला प्रहरी कार्यालय दाङले जनाएको छ। तुल्सीपुर उमहानगरपालिका१९ का २१ वर्षीय आस्था पौडेल, सोही ठाउँका २२ वर्षीय बाबुराम लामिछाने र लमही नगरपालिका५ बस्ने ४८ वर्षीय बबिता शाही घाइते भएका प्रहरीले जनाएको छ। उनीहरु सबैको अवस्था मध्यम रहेको जनाइएको छ। घाइतेको उपचार भालुवाङस्थित राप्ती पोलिक्लिनमा भइरहेको छ। बसमा ४० जना यात्रु सवार थिए। उनीहरुलाई अन्य बसमा राखेर यात्रा गराइएको थियो।"
वन्यजन्तु चोरी सिकारीमा प्रहरीकै मिलेमतो,"विराटनगर : मोरङमा वन्यजन्तुको अवैध चोरी सिकारीमा प्रहरीकै मिलेमतो रहेको आशंका गरिएको छ । पहिचान खुल्दा पनि सिकारी पक्राउ नपरेपछि प्रहरीको भूमिका शंकास्पद एवं विवादास्पद देखिएको हो । वन्यजन्तुको चोरी सिकारी एवं तस्करीमा प्रहरीकै मिलेमतो रहेको आरोप लागेको छ । पछिल्लो समय मोरङका जंगलबाट वन्यजन्तुको चोरी सिकारी गर्ने समूहलाई प्रहरीले सहयोग गरिरहेको आशंका गरिएको हो । मोरङको कानेपोखरीको भुल्केसुन्तली सामुदायिक वन क्षेत्रबाट गत फागुन ४ गते बिहान भरुवा बन्दुकलगायत बरामद भएको थियो । कानेपोखरी गाउँपालिका६ सीताधापस्थित केशरबहादुर कार्कीको घरनजिकको माचभित्रबाट लोड गरिएको बन्दुक बरामद भएको हो । कार्कीको घरको खाटमा ३ वटा टर्च लाइट, खुकुरी, गाडीको ब्यारिङ र भरुवा बन्दुकमा लाग्ने अन्दाजी १ सय ग्राम बारुद फेला पयो । घरभित्र चार्ज गरिरहेको अवस्थामा २ वटा मोबाइल भेटिए । घरधनी कार्कीले उक्त मोबाइल आफ्नो नभएको बताए । केही व्यक्तिहरू आफ्नो घरभित्र प्रवेश गरेर बसेको कार्कीले स्वीकार गरेका छन् । उनी त्यतिबेलै पक्राउ परेका थिए । तर, प्रहरीको जोडबलमा सरकारी वकिल कार्यालयले उनलाई हाजिर जमानीमा छाडिदिएको पाइएको छ । घरमा कार्की र उनकी श्रीमती मात्रै बस्ने गरेको खुलेको छ । वन्यजन्तुको सिकार गरेको प्रमाण फेला नपरेकाले यस घटनालाई हातहतियार खरखजना मुद्दासँग जोडेर अनुसन्धान गरिएको प्रहरीको भनाइ छ । सामुदायिक वन उपभोक्ता समितिको गस्ती टोलीले बन्दुकसहितका सामान फेला पारेर इलाका प्रहरी कार्यालय पथरीको जिम्मा लगाएको थियो । गस्ती टोलीलाई देख्नासाथ ४ जना व्यक्तिहरू कार्कीको घरभित्रबाट निस्किएर फरार भएको वन उपभोक्ता समितिका अध्यक्ष भीमराज लिम्बूले बताए । घर र वरपर खोजतलास गर्दा वन्यजन्तुको चोरी सिकारीमा प्रयोग गरिँदै आएको बन्दुकसहितका सामान फेला परेको जानकारी उनले दिए । वन छेउकै घरमा वन्यजन्तुको चोरी सिकारी गर्नेहरू लुकेर बसेका रहेछन् । गस्ती देखेपछि उनीहरू भागे, लिम्बू भन्छन्, खोजतलास गर्दा बन्दुकसहितका सामान फेला पारेर त्यतिबेलै प्रहरीलाई बुझाइयो । तर, प्रहरीको भूमिका नै शंकास्पद छ । उनका अनुसार चोरी सिकारीमा संलग्नको पहिचान खुल्ने आधार बरामद भएको मोबाइल हो । तर, अहिलेसम्म पक्राउ नगर्नु आश्चर्यको विषय भएको लिम्बू बताउँछन् । त्यतिबेला चोरी सिकारी गर्ने समूहलाई भेटिन्छ कि भनेर व्यापक खोजी गर्दा पनि फेला पार्न नसकिएको उनले बताए । घटना भएको १ महिना हुन लाग्दासमेत सिकारीको पहिचान गरेर पक्राउ गर्नुपर्नेमा प्रहरीले चासो दिएन । अनुसन्धान गर्दैछौं र खोज्दैछौं भन्ने जवाफ मात्रै दिन्छ, उनी भन्छन्, घटनाको अनुसन्धान प्रभावकारी देखिएन । न त अहिलेसम्म सिकारी नै पक्राउ परे । उनका अनुसार वन्यजन्तुको चोरी सिकारीमा संलग्नले वन छेउको घरलाई आश्रयस्थल बनाउने गरेको सूचना केही समयदेखि आइरहेको थियो । सिकार खेल्न आउनेहरू कार्कीको घरमा नियमितजस्तो बस्दा रहेछन् । वन्यजन्तुको चहलपहललाई ध्यान दिएर सिकार गर्न निस्किने गरेको पाइयो । बँदेल, मृगलगायतका वन्यजन्तुको सिकार गरेपछि त्यही घरमा मासु बाँडफाँट गर्ने गरेको पनि थाहा भयो, अध्यक्ष लिम्बू भन्छन्, पछिल्लो समय वन क्षेत्रमा वन्यजन्तुको अवैध चोरी सिकारी गर्ने समूह सक्रिय छ । तर, पक्राउ भने पर्दैनन् । यसमा प्रहरीको मिलेमतो हुनसक्ने देखिन्छ । उनका अनुसार प्रहरीकै मिलेमतोमा चोरी सिकारी व्यापक भइरहेको जनगुनासो आउने गरेको छ । चोरी सिकारी रोक्नैपर्छ भनेर उपभोक्ता समिति सक्रिय हुँदासमेत प्रहरीलगायतका निकायबाट साथ नपाउने गरिएको गुनासो लिम्बूको छ । सिकारी खोज्न आग्रह गर्दा प्रहरीले उल्टै तेल (इन्धन) र खाजा माग्छन् । बसेको ठाउँ पत्ता लगाएर जाँदा पनि भेटिँदैन, उनले भने, सूचना चुहिँदो रहेछ । मान्छे पक्राउ गर्न जाँदा प्रहरीले नै भगाइदिन्छन् भन्ने सुनिन्छ । यस घटनामा सुरुदेखि नै प्रहरीको भूमिका शंकास्पद देखिएको थियो । इलाका प्रहरी कार्यालय पथरीका प्रमुख डीएसपी गणेश श्रेष्ठ त्यतिबेला बिदामा थिए । इन्सपेक्टर सुशील पाण्डे निमित्तको जिम्मेवारीमा थिए । घटनाको अनुसन्धानका लागि इन्सपेक्टर ब्रह्मदेव साहलाई अनुसन्धान अधिकृत तोकिएको थियो । साह नेतृत्वको टोलीले घटनास्थलमै पुगेर बन्दुकलगायतका सामान बरामद गरेको हो । प्रहरीले त्यतिबेला यो कुरालाई गोप्य राख्ने प्रयास गयो । इन्सपेक्टर पाण्डेले केही हैन भनेर टार्ने प्रयास गरेका थिए । अहिलेसम्म सिकारी पक्राउ नपरेपछि इन्सपेक्टर पाण्डे र साहको भूमिका एवं कामकारबाहीमाथि प्रश्न उठेको छ । पाण्डेले चोरी सिकारीमा संलग्नमध्ये हालसम्म १ जनाको पहिचान खुलेको बताए । पहिचान खुलेका व्यक्ति लेटाङका रमेश मगर हुन्, प्रहरी स्रोतले भन्यो, बरामद भएकोमध्ये एउटा मोबाइल उनकै हो । वन्यजन्तु सुटर भनेर चिनिने मगर भारततिर भागेकाले पक्राउ गर्न नसकिएको पाण्डेले बताए । खोजी गरिरहेका छौं पक्राउ गर्न सकिएको छैन, उनले भने । २ वटा मोबाइल अलगअलग व्यक्तिको हो भन्ने थाहा भइसकेको छ । तर, अहिलेसम्म १ जनाको मात्रै पहिचान खुल्यो भन्नु नै शंकास्पद छ, उपभोक्ता समिति एक सदस्य भन्छन्, मिलेमतो भएकाले प्रहरीले अरु व्यक्तिका बारेमा खुलाउन नचाहेको हो ।"

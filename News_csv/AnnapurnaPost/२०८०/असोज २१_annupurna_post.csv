शीर्षक,विवरण
प्रधानमन्त्रीको भ्रमण मात्र भूकम्पमा राहत होइन,"६३ म्याग्निच्युडको भूकम्प र त्यसपछिका निरन्तर परकम्पका कारण सुदूरपश्चिमको बझाङ तहसनहस भएको छ। पिछडिएको पहाडी जिल्लाका कमजोर संरचनाहरू कामै नलाग्ने गरी भत्किएका छन्। त्यहाँका प्रायः घर बस्न लायक छैनन्। विद्यालय भवनहरू भत्किँदा कर्णधारका भविष्य अन्योलमा परेका छन्। प्रभावित स्थलमा प्रधानमन्त्री पुष्पकमल दाहालले भ्रमण गरेर दुःख व्यथा त बुझेका छन्, तर तिनका घाउमा मलम लगाउने सरकारी अग्रसरता अहिलेसम्म देखिएको छैन। घरबारविहीन धेरैको त्रिपालमा बास परेको छ, ठूलो संख्या भोकभोकै हुनुपर्ने बाध्यतामा परेको छ। तिनलाई राहत र सम्मानपूर्वक पुनर्वासमा राज्यको ध्यान पुगेको छैन। जसले गर्दा प्रधानमन्त्रीको भ्रमण औपचारिकता मा सीमित देखिएको छ। भूकम्प कतिबेला, कसरी र कत्रो आउँछ भन्ने थाहा नहुने भएकाले यसको तत्काल सामना गर्नुको विकल्प पनि छैन। बझाङवासीको अवस्था यतिबेला यस्तै छ। यसअघि नेपालीले २०७२ वैशाख १२ मा ७६ म्याग्निच्युडको भूकम्प बेहोर्दा साढे आठ हजार हाराहारीको ज्यान गएको थियो भने पाँच खर्बभन्दा बढी रुपैयाँ बराबरको भौतिक क्षति भएको थियो। त्यसपछि पनि लामो समय परकम्प गए, जनजनमा त्रासदी छाइरह्यो। त्यसबेला नेपालले सिकेको पाठ भनेकै कमजोर र जोखिमपूर्ण संरचना बनाउनुहुँदैन, छन् भने भत्काएर नयाँ बनाउनुपर्छ। जसै भूकम्पको असर सकियो, नेपाली जनको मनबाट पनि यी सबै बिर्सिदै गए। सुदूरपश्चिमका पहाडी जिल्लामा केही महिनायता छक्याइछक्याइ भूकम्प गइरहेको छ। कमजोर संरचना रहेकाले पुनः झन् ठूलो भूकम्प गएमा ठूलो अपूरणीय क्षति निम्त्याउन पनि सक्छ। अतः त्यहाँका बासिन्दाको सुरक्षा र संरक्षणमा सरकारले बेलैमा दीर्घकालीन अवधारणा बनाउनैपर्छ। ढिला नगरी। भूकम्प झेलिरहनुपर्ने जापानलगायत देशले धनजनको क्षति हुन नदिन संरचना निर्माणमा जगैदेखि ध्यान दिन थाले। प्रतिरोधात्मक उपायहरू अवलम्बन गरे। जहाँसम्म हाम्रो बझाङको सबाल छ, ठूलै भूकम्पमा पनि त्यहाँ भएको क्षति भाग्यले जोगाएको हो। अतः प्रकोपअघि नै सम्भावित परिदृश्य आकलन गर्न र सोहीअनुसारको पूर्वतयारी गर्न सरकारले कुनै कसर बाँकी राख्नुहुँदैन। प्रकोपपछि लगत्तै मानवीय उद्धारदेखि सहायता र राहतमा चुक्नुहुँदैन। गाँस, बास र कपासका न्यूनतम आवश्यकताका साथै स्वास्थ्य र शिक्षामा कुनै कमी हुन दिनुहुँदैन। झन्झटिला प्रशासनिक प्रक्रिया देखाउँदै राहत र अन्य सरकारी सेवामा कमी हुनु वा कामै नहुनु भनेको राज्यको गैरजिम्मेवारपनाको पराकाष्ठा हो। बझाङको मात्र होइन, देशभर जहाँ पनि यस्ता प्रकोप हुनासाथ राज्य छ भन्ने आभास नागरिकमा हुनैपर्छ।"
"इजरायल आक्रमण : कुन बेला के हुन्छ, त्रासैत्रासमा छौं","म तेल अभिभमा छु। यहाँबाट करिब ७० किलोमिटर टाढा गाजा क्षेत्रमा शनिबार भयानक आक्रमण भएको केहीबेरमै देशैभरि त्रास फैलियो। बिहान उठ्नेबित्तिकै घरबाट बाहिर ननिस्कन सबैलाई सरकारले सूचित गर्यो। हामी भित्रै बसेर टीभी दृश्य हेरिरहेका छौं, जुन अत्यन्त त्रासदपूर्ण छ। इजरायलमा आइकन धेरै युद्ध देखियो, यसपालि भने मनमुटु काँपेको छ। पहिला माथिबाट रकेट खसाउँथे, यसपालि त सडकमै हत्या गर्दै, जताततै आगो लगाउँदै हिँडेको अवस्था छ। १० वटा गाडीमा गाजा क्षेत्र छिरेका आक्रमणकारीले जसलाई भेट्यो उसलाई मारिरहेका दृश्य हामीले टीभीमा देख्यौं। नयाँ वर्षको माहोल र शुक्रबारको उल्लासपछिको समयलाई आक्रमणकारीले प्रयोग गरेका छन्। यो अति अकल्पनीय घटना हो। सेप्टेम्बर ११ कोभन्दा ठूलो भन्छन् यहाँ यसलाई। नेपाली भाइबहिनी पनि घटनामा परेर घाइते भएको सुन्दा झन् असह्य पीडा भएको छ। बाहिर साइरहन बजिरहेको छ। बोल्ने अवस्थासम्म छैन। अति कारुणिक परिस्थिति छ। कुन बेला के हुन्छ, त्रासैत्रासमा छौं। (राई इजरायलको तेलअभिभमा बस्छिन्)"
चितवन निकुञ्जमा जिप सफारी खुला,"चितवन : चितवन राष्ट्रिय निकुञ्ज भ्रमणका लागि सौराहा क्षेत्रको नाका खुला भएको छ। निकुञ्ज प्रवेश गर्ने पाँच नाकामध्ये एउटा नाका खुलेको हो। सौराहाबाट पश्चिम चितवनको टाइगर टप्स होटल नजिक रिउ खोलासम्म बाटो तयार भएको निकुञ्जका सूचना अधिकारी गणेश तिवारीले बताए। अहिले सौराहाबाट प्रवेश गर्ने सफारी खुला भएको छ। बाँकी पनि क्रमिक रूपमा खुलाउने छौ, तिवारीले भने, भत्किएका सडक मर्मतसँगै सफारी खुलाउँदै जान्छौं। चितवन राष्ट्रिय निकुञ्जको सौराहासहित कसरा, मेघौली, अमलटारी, कुजौली र माडीको नाकामा पनि जिप सफारी खुला गर्ने तयारी गरिएको छ। निकुञ्जमा जिप सफारी नहुँदा पर्यटकको आवागमन घट्ने गर्छ। अक्टोबरबाट पर्यटनको मौसम मानिन्छ। मेघौलीको होटल साराङ स्याङचुरीका सञ्चालक सुबोध प्रधानले जिप सफारी सुरु नहुँदा पर्यटकीय चहलपहल कम हुने बताए। चितवनको पर्यटन भनेकै वन्यजन्तु हो। निकुञ्ज बन्द हुँदा पर्यटन त शून्य जस्तै हुन्छ, प्रधानले भने, सौराहामा सुरु भयो। तर, मेघौलीमा हुन बाँकी छ। जिप सफारी भएपछि मात्रै यहाँ पर्यटक ओइरिन्छन्। कसराबाट १६, मेघौलीमा ९, अमलटारीमा ५, कुजौलीमा २ र माडीबाट एउटा जिप सञ्चालन हुन्छन्। डुंगा सफारी भने भदौबाट सुरु भएको थियो। राप्ती र नारायणी नदीमा डुंगा सफारी हुन्छ। सौराहा, पटिहानीको घटगाई, जगतपुर, मेघौलीबाट राप्ती नदीमा र अमलटारीबाट नारायणीमा डुंगा सफारी हुन्छ। डुंगा सफारी ठेक्कामार्फत अनुमति दिइन्छ।"
"क्याम्पसमा भर्ना मात्रै, हुँदैन पढाइ","३४ वर्ष भयो पठनपाठन नभएको प्रायः विद्यार्थी विभिन्न पेसामा कार्यरत कर्मचारीहरू हुनुहुन्छ। फर्म भर्न, परीक्षा दिन र प्रयोगात्मकमा मात्रै आउनुहुन्छ। गोरखा : १६ वर्षअघि स्थापना भएको गोरखाको परोपकार आदर्श क्याम्पस जौबारीमा पढाइ हुन छाडेको छ। सिरानचोक गाउँपालिका८ जौबारीमा रहेको सो क्याम्पसमा विगत चार वर्षदेखि पढाइ हुन छाडेको क्याम्पस प्रशासनले जनाएको छ। स्नातक तहका विद्यार्थी संख्या अत्याधिक न्यून भएको र शिक्षक पनि नभएपछि क्याम्पसमा पढाइ हुन छाडेको क्याम्पस प्रशासनले जनाएको छ। तीनचार वर्ष भयो, पठनपाठन नभएको, प्रशासनिक एकाइमा कार्यरत कर्मचारी विनायक सिलवालले भने, बीएड पहिलो वर्षमा ६ जना छन्। दोस्रो वर्षमा ४ जना, तेस्रो वर्षमा ५ जना, चौथो वर्षमा ४ जना मात्रै विद्यार्थी छन्। सबैजना टाढाटाढाका विद्यार्थीहरू हुन्। त्यसमाथि पनि सबै विद्यार्थी विभिन्न पेसामा कार्यरत कर्मचारीहरू हुनुहुन्छ। फर्म भर्न, परीक्षा दिन र प्रयोगात्मकमा मात्र आउनुहुन्छ। अरू बेला विद्यार्थीहरू पनि आउनु हुन्न। पूर्णकालीन र आंशिकतर्फ शिक्षकहरू पनि हुनुहुन्न। यहाँ शिक्षा, अंग्रेजी, स्वास्थ्य र नेपाली विषयमा पढ्न भर्ना गर्ने गर्छन्। परोपकार आदर्श बहुमुखी क्याम्पस २०६४ सालमा स्थापना भएको हो। त्यतिबेला शिक्षा र व्यवस्थापन संकाय सञ्चालन हुने गरी खुलेको सो क्याम्पसमा अहिले व्यवस्थापन संकायमा विद्यार्थी छैनन्। शिक्षा संकायतर्फ जम्मा १९ जना मात्रै विद्यार्थी छन्। क्याम्पस प्रमुख पनि छैनन् । आंशिक तथा पूर्णकालीन शिक्षकहरू पनि नभएको क्याम्पसले जनाएको छ। परोपकार आदर्श मावि जौबारीबाट कक्षा १२ उत्तीर्ण गरेकाहरू पनि यहीँको क्याम्पसमा भर्ना नहुने र छरछिमेकका विद्यालयबाट पनि विद्यार्थी भर्ना हुन नआउनाले समस्या भएको क्याम्पस व्यवस्थापनले जनाएको छ। गाउँका हाइस्कुलहरू रित्तिँदै गएका छन्। अलिअलि भएका विद्यार्थीहरू पनि कक्षा ११, १२ उत्तीर्ण गरेपछि कोही पढ्न छाड्ने र कोही विदेशतिर जाने क्याम्पस सञ्चालक समितिका अध्यक्ष मनुबहादुर गुरुङ बताउँछन्। गाउँठाउँ यस्तै हो, आर्थिक अवस्था कमजोर भएकाहरू १२ कक्षा उतीर्ण भएपछि पढ्नै छोडिदिन्छन्, अलिअलि राम्रो आर्थिक अवस्था भएकाहरू सहरतिर जान्छन्, गुरुङ भन्छन्, विदेश पढ्न र वैदेशिक रोजगारीमा जाने समस्या त अन्यत्रभन्दा हाम्रोमा झन् बढी छ। यो समस्या हाम्रो क्याम्पसमा मात्रै होइन, अरू क्याम्पसहरूमा पनि उस्तै छ। यस्तै हालतमा क्याम्पस सञ्चालन गरिरहने वा नगर्ने भन्ने बारेमा बहश नभएको उनले बताए।"
इजरायलमा २० मिनेटमै ५००० बढी रकेट आक्रमण : ९ नेपाली घाइते,"काठमाडौं : प्यालेस्टिनी विद्रोही समूह हमासले इजरायलविरुद्ध भीषण आक्रमण गरेको छ। शनिबार बिहानैदेखि इजरायल र प्यालेस्टिनी लडाकु समूह हमासबीच लडाइँ भएको हो। सुरुमा हमासले इजरायलमाथि सयौं रकेटहरू प्रहार गरेपछि उक्त लडाइँ सुरु भएको थियो। यो समाचार तयार पार्दासम्म ७० जना इजरायली र १ सय ९८ जना प्यालेस्टिनीहरू मारिएको उल्लेख छ। त्यस्तै ७ सयभन्दा बढी इजरायलीहरू घाइते भएको बीबीसीले जनाएको छ। उक्त आक्रमणमा नेपाली पनि परेका छन्। परराष्ट्र मन्त्रालयका अनुसार ९ नेपाली घाइते भएका छन्, २ को अवस्था गम्भीर छ। १४ जना नेपाली काम गर्ने इजरायली कृषि फार्ममा पनि आक्रमण हुँदा सो घटना भएको मन्त्रालयले शनिबार साँझ जारी गरेको विज्ञप्तिमा उल्लेख छ। क्षतिको अरू विवरण संकलन भएसँगै जानकारी गराइने पनि मन्त्रालयले जनाएको छ। नेपालीले काम गर्ने फार्म गाजा क्षेत्रनजिकै थियो। एक नेपाली महिलाले सामाजिक सञ्जालमा पोस्ट गरेकी छन् नेपालबाट करिब १ महिना पहिला ५० जना विद्यार्थी भाइबहिनी गाजा क्षेत्रमा आएका रहेछन्। कलेज पनि त्यतै र कृषि फारम पनि नजिकै भएकाले गाजाको नजिक बसेका रहेछन्। उनीहरू ३ वटा कलेजमा बस्दा रहेछन्। एउटा कलेजका भाइबहिनीले बंकरमा बसेको र सुरक्षित रहेको जानकारी गराएका छन्। कुरा गर्दा चित्कार सुनिन्छ। भाइबहिनी आत्तिएको अवस्थामा रहेको प्रस्टै थाहा हुन्छ। अवस्था आत्तिने मात्र होइन, साह्रै असह्य छ। फोन सम्पर्कमा बचाइदिनुहोस् भन्ने चित्कार थियो। कसरी सुरु भयो हमला ? इस्लामिक लडाकु समूह हमासको रकेट आक्रमणपछि इजरायलले जवाफी हमला सुरु गर्यो। शनिबार बिहान हमासका लडाकुहरू गाजामा प्रवेश गरेर आक्रमण सुरु गरेका थिए। अपुष्ट खबरहरूमा जनाइएअनुसार कैयौं इजरायलीलाई बन्दी बनाएर लगिएको छ। हमासको आक्रमणको जवाफमा इजरायलले पनि प्यालेस्टिनी क्षेत्रहरूमा आक्रमण गरेको छ। इजरायली प्रधानमन्त्री बेन्जामिन नेतान्याहुले इजरायल युद्धमा रहेको र गाजाको शासक हमासले कहिल्यै नसोचेको मूल्य चुकाउनु पर्ने चेतावनी दिएका छन्। हमासले गाजापट्टी क्षेत्रबाट २० मिनेट अवधिमै ५ हजारभन्दा बढी रकेट आक्रमण गरिएको दाबी गरेको छ। उसले यो कारबाहीलाई अपरेसन अल अक्सा फ्लड नाम दिएको छ। हमासका लडाकुहरूले गाजा क्षेत्रबाट इजरायली सीमामा प्रवेश गरी सर्वसाधारणलाई आक्रमण गर्दै बन्दीसमेत बनाएका छन्। शनिबार बिहानै हमासका वरिष्ठ सैन्य कमान्डरले युद्धको घोषणा गर्दै सबै प्यालेस्टिनीहरूलाई आआफ्नो स्थानबाट लडाइँमा भाग लिन अपिल गरेका थिए। बीबीसीका अनुसार इजरायलका दर्जनौं लडाकु विमानहरूले गाजास्थित हमासका लडाकुहरू रहेको क्षेत्रमा निरन्तर हवाई हमला गरिरहेका छन्। तेल अभिभ विमानस्थल पनि बन्द गरिएको छ। इजरायलीहरूले बंकरमा लुक्दै सेनाको सहयोगको प्रतीक्षा गरिरहेको अन्तर्राष्ट्रिय सञ्चारमाध्यमले जनाएका छन्। यसैबीच, आक्रमणको इरानले समर्थन गरेको छ भने अन्य विश्वले भर्सना गरेका छन्। फ्रान्स, बेलायत, जर्मनी, युरोपेली संघ, अमेरिकालगायतले इजरायलमाथि आक्रमणको विरोध जनाएका छन्। प्यालेस्टिनी राष्ट्रपति महमुद अब्बासले भने प्यालेस्टिनीको प्रतिरक्षा अधिकार भएको बताएका छन्। इजरायलस्थित अमेरिकी दूतावासले आक्रमणबाट कैयौं मानिसहरू हताहत भएको जनाएको छ। घटनापछि आफ्नो सुरक्षाप्रति सचेत हुन पनि दूतावासले आफ्ना नागरिकलाई आग्रह गरेको छ। सन् १९७३ अक्टोबर युद्धको वार्षिकोत्सवको एक दिनपछि हमासले आक्रमण गरेको हो। जब आक्रमणको सूचना दिने साइरन बज्यो बीबीसीका अनुसार शनिबार बिहानै हमासका दर्जनौं बन्दुकघारी दक्षिणी इजरायलमा अचानक प्रवेश गरेर आक्रमणमा लागे। त्यसबेला इजरायलको सेनाले परिस्थितिको मूल्यांकन गर्दै गाजा स्ट्रिपमा आक्रमणकारी भएका स्थानहरूमा प्रहार गरिरहेको बताएको थियो। शनिबार सुरुमा इजरायलतर्फ दर्जनौं रकेटहरू प्रहार गरिएको थियो। त्यसले गर्दा उक्त देशभरि हवाई आक्रमणको पूर्वसूचना दिने साइरनहरू बजेका थिए। तेल अभिभ र गाजा वरपरका क्षेत्रमा विस्फोटन भएका विवरण आएका थिए। प्यालेस्टिनी लडाकु समूह हमासले आक्रमणको जिम्मा लिएको थियो। उसको सशस्त्र बलले शनिबार २० मिनेटमा ५ हजारवटा रकेट प्रहार गरेको थियो। सुरुमा इजरायली रक्षा बल (आईडीएफ)ले हमासले गाजा स्ट्रिपबाट इजरायली क्षेत्रमा ठूलो मात्रामा रकेट प्रहार गर्न थालेको र सशस्त्र लडाकुहरू विभिन्न स्थानबाट इजरायली क्षेत्रमा प्रवेश गरेको बताएको थियो। एउटा वक्तव्य निकाल्दै इजरायली सेना प्रमुखले गाजा वरपरका बासिन्दाहरूलाई भित्रै बस्न भनेका थिए भने दक्षिणी र मध्यक्षेत्रका नागरिकहरूलाई सेल्टरको छेउमा बस्न भनेका थिए। इजरायलको एउटा उद्धार एजेन्सीले सो आक्रमणमा धेरैको मृत्यु र सैयौं घाइते भएको जनाएको छ। रोएटर्सले लिएको एउटा भिडिओमा इजरायली अग्निनियन्त्रकहरूले आश्केलोन सहरमा आगो निभाउँदै गरेको देखिन्छ भने जलेका सवारी साधनहरूबाट धुवाँको बाक्लो मुस्लो उडेको देखिन्छ। इजरायली प्रधानमन्त्री बेन्जामिन नेतन्याहुको कार्यालयले रकेट आक्रमणबारे छलफल गर्न सुरक्षा प्रमुखहरूको बैठकसमेत आकस्मिक रूपमा राखेका थिए। हमासका नेता मोहम्मद डेफले शनिबार बिहान इजरायलतर्फ पाँच हजारवटा रकेट प्रहार गरिएको पुष्टि गरे। त्यसलाई उनले अपरेसन अलअक्सा स्टर्म भनेका छन्। हामीले अति भनेको त अति न ाइते हुनुभएको छ। विद्रोहीले नेपाली रहेको क्षेत्रलाई आफ्नो कब्जामा लिएकाले उद्घार गर्न कठिनाई भएको छ। आफूहरू पनि कफ्र्यु लागेका कारण निवासबाट बाहिर निस्किन सक्ने अवस्था नरहेको रिजालले बताइन्। यता गैरआवासीय नेपाली संघ इजरायलले दूतावास र संघको सम्पर्कमा आउन त्यहाँ रहेका नेपालीलाई सूचना जारी गरेको छ। दूतावासले पनि स्थानीय सुरक्षा निकायको निर्देशन पालना गर्न सबैलाई दूतावासको फेसबुक पेजबाट पनि जानकारी गराइएको राजदूत रिजालले बताइन्। के छ नेपालीको अवस्था ? यसअघि कतिपय सञ्चारमाध्यमहरूले ९ जना नेपाली घाइते भएका र १७ जना नेपालीलाई हमासले बन्धक बनाएको पनि लेखेका थिए। यद्यपि जेरुसेलममा रहेका गैरआवासीय नेपाली संघ इजरायलका अध्यक्ष श्रीकृष्ण भण्डारीले १७ जना नेपाली कार्यरत रहेको कृषि फर्ममा आक्रमण भएको र ९ जना घाइते भए पनि बन्धक भने कोही पनि नभएको बुझिएको बीबीसीसँगको कुराकानीमा बताएका थिए। उनले भने, त्यो फर्म रहेको क्षेत्र अहिले पनि तनावग्रस्त भएकाले इजरायली सेनाले फोन उठाउन पनि दिएको छैन त्यसैले कसैसँग पनि राम्ररी कुरा हुन सकिरहेको छैन। तर, धेरै साथीहरू बंकरमा सुरक्षित रूपमा बस्नु भएको छ भनेर त्यहाँबाट मेरो सम्पर्कमा आएका चार जना साथीहरूले भन्नुभएको थियो। उनले हालै इजरायल आएका नेपालीहरू बसेको स्थानमा हमला भएकाले उनीहरू आत्तिएको तर स्थानीय सुरक्षाकर्मीको निर्देशन पालन गरेर बस्न आफूहरूले सुझाव दिएको पनि जानकारी दिए। त्यसबारे बुझ्दा नेपालस्थित परराष्ट्र मन्त्रालय स्रोतले त्यस्तै खबर आएको तर स्रोतहरू सीमित भएकाले पुष्टि गर्न नसकेको जानकारी दि एको छ। इजरायलमा नेपालीहरू घाइते भएको विवरण आएपछि परराष्ट्रमन्त्री एनपी साउदले मन्त्रालयका उच्च अधिकारीसँग साँझ नै छलफल गरेका थिए। विभिन्न विवरणमा जनाइएअनुसार हमलामा पर्ने नेपालीहरू नेपाल र इजरायलबीच भएको सरकारसरकारबीच (जीटुजी) सम्झौताअनुसार कृषि क्षेत्रमा अध्ययनसँगै काम गर्न गएका नेपालीहरू हुन्। भण्डारीका अनुसार अहिले त्यहाँ करिब ८ सय जति नेपाली नागरिकहरू कृषि क्षेत्रमा कार्यरत रहेको बुझिएको छ। बीबीसीका अनुसार नेपालबाट प्रशिक्षार्थी कामदारका रूपमा पनि कृषि क्षेत्रमा नेपाली नागरिकहरू जाने गरेका छन्। इजरायलस्थित नेपाली राजदूतावासले उक्त देशमा रहेका नेपालीहरूका लागि विशेषखाले अपिल जारी गरेको छ। दूतावासले सामाजिक सञ्जालमार्फत नेपालीहरूलाई सतर्क रहन र स्थानीय सुरक्षा निकायको निर्देशन पालन गर्न भनेको थियो। उक्त अपिलमा भनिएको छ, इजरायलको गाजासँगको सीमानालगायत विभिन्न क्षेत्रमा हाल द्वन्द्व चलिरहेको सबैलाई जानकारी नै छ। यस्तो अशान्त वातावरणमा आफ्नो सुरक्षाको ख्याल राख्नुहुन र स्थानीय सुरक्षा निकायको निर्देशन अक्षरंशः पालना गर्नुहुन सबै नेपाली समुदायमा अनुरोध छ। साथै, अप्ठ्यारोमा पर्नुभएका नेपाली नागरिकहरूको सहयोग तथा उद्धारका लागि दूतावासले इजरायलका सम्बन्धित निकाय तथा अधिकारीहरूसँग निरन्तर समन्वय गरिरहेको व्यहोरा अनुरोध छ। द्वन्द्व थप नचर्कियोस् : गुटेर्रेस संयुक्त राष्ट्रसंघका महासचिव एन्टोनियो गुटेर्रेसले इजरायलमाथि हमासले गरेको आक्रमणपछि द्वन्द्व बढ्न नदिन मध्यपूर्वमा कूटनीतिक प्रयास गर्न आग्रह गरेका छन्। संयुक्त राष्ट्रसंघको महासचिवका हैसियतमा मैले द्वन्द्व थप चर्किनबाट रोक्नका लागि सबै कूटनीतिक प्रयास गर्न आग्रह गर्दछु, गुटेर्रेसले भने, दुई राष्ट्रको द्वन्द्व समाधान गरी शान्ति हासिल गर्न वार्ता नै उत्तम माध्यम हो। प्यालेस्टाइनी लडाकू समूह हमासले शनिबार इजरायलमाथि हवाई, समुद्री र स्थल आक्रमण गरेको हो। हमासको आक्रमणको विश्वव्यापी आलोचना भएको छ भने इरानले आक्रमणलाई गौरवपूर्ण अभियान भनेको छ। कसको समर्थन, कसको निन्दा ? संयुक्त राष्ट्रसंघले गाजापट्टी शनिबार भएको घटनाले विश्व समुदायलाई चिन्तित बनाएको बताएको छ। संयुक्त राष्ट्रसंघीय मानव अधिकार प्रमुख भोल्कर तुर्कले भने, म हिंसा तत्काल रोक्न आह्वान गर्दछु र थप रक्तपात हुन नदिन सबै पक्ष र यस क्षेत्रका प्रमुख देशहरूलाई तनाव कम गर्न अपिल गर्दछु। उनले इजरायली नागरिकलाई बन्धक बनाइएको भन्ने खबरप्रति आफू निकै चिन्तित रहेको बताए। अमेरिकाले इजरायलविरुद्ध हमास आतंककारी समूहका लडाकुले गरेको आक्रमणको स्पष्ट शब्दमा निन्दा गरेको ह्वाइट हाउसले शनिबार जारी गरेको विज्ञप्तिमा उल्लेख छ। राष्ट्रिय सुरक्षा परिषद्का प्रवक्ता एड्रिएन वाट्सनले जारी गरेको विज्ञप्तिमा भनिएको छ, हमासका आतंककारीहरूले इजरायली नागरिकमाथि गरेको अकारण आक्रमणको संयुक्त राज्य अमेरिका कडा एवं स्पष्ट शब्दमा निन्दा गर्दछ। राष्ट्रिय सुरक्षा सल्लाहकार जेक सुलिभानले इजरायलका राष्ट्रिय सुरक्षा सल्लाहकार जाची हानेग्बीसँग कुरा गर्दै यस अभियानका बारेमा इजरायली साझेदारहरूसँग घनिष्ठ सम्पर्कमा रहने बताएको राष्ट्रिय समाचार समितिले उल्लेख गरेको छ। वाट्सनले भने, हामी इजरायल सरकार र जनताको साथमा दृढतापूर्वक उभिएका छौं र यी आक्रमणमा ज्यान गुमाएका इजरायलीका आपन्तजनप्रति समवेदना प्रकट गर्दछौं। , भारतीय प्रधानमन्त्री नरेन्द्र मोदीले गाजाका लडाकुसमूहले गरेको आक्रमणपछि आफ्नो देश इजरायलसँग ऐक्यबद्धताका साथ उभिएको बताएका छन्। इजरायलमा आतंकवादी हमलाको खबरले म स्तब्ध भएको छु, मोदीले एक्समा लेखेका छन्, यस कठिन घडीमा हामी इजरायलको साथमा छौं। त्यसैगरी ब्रसेल्सबाट प्राप्त समाचारमा प्यालेस्टिनी लडाकु समूह हमासले इजरायलमाथि गरेको आक्रमणपछि युरोपेली संघ (ईयू) का विदेश नीति प्रमुख जोसेप बोरेलले शनिबार सर्वसाधारणलाई बन्धक बनाउने कार्यलाई अन्तर्राष्ट्रिय कानुनको उल्लंघन भन्दै निन्दा गरेका छन्। उनले एक्स (ट्वीटर) मा लेखेका छन्, नागरिकहरूलाई उनीहरूको घर वा गाजामा बन्धक बनाइएका समाचारहरू डरलाग्दो छन्। यो अन्तर्राष्ट्रिय कानुनविपरीत छ। बन्धक बनाइएकाहरूलाई तुरुन्तै रिहा गर्नुपर्छ। रूसी विदेश मन्त्रालयले युद्ध लाई तत्काल रोक्न र बृहत् तथा स्थायी शान्तिका लागि आग्रह गरेको छ। आक्रमणप्रति बेलायत, फ्रान्स, जर्मनी, यमनलगायतका विश्व समुदायले पनि चासो व्यक्त गरिसकेका छन्। उनीहरूले प्यालेटिनी क्षेत्रमा भएको युद्ध अन्त्यका लागि कामना गरेका छन् भने स्थायी शान्ति कायम गर्न द्वन्द्वरत दुवै पक्षसँग आह्वान गरेका छन्। साउदी अरबको विदेश मन्त्रालयले दुई पक्षबीचको तनाव तत्काल रोक्न, नागरिकको सुरक्षा र आत्मसंयमका लागि आह्वान गरेको छ। मन्त्रालयद्वारा जारी विज्ञप्तिमा भनिएको छ, साउदी अरबले दुई पक्षबीचको तनाव तत्काल रोक्न, नागरिकको सुरक्षा र आत्मसंयमका लागि आह्वान गर्दछ। प्यालेस्टाइनी जनतालाई उनीहरूको वैध अधिकारबाट निरन्तर बञ्चित गरिँदा विस्फोटक स्थितिको खतरा उत्पन्न भएको छ, विज्ञप्तिमा भनिएको छ। इरानद्वारा हमासद्वारा इजरायलमाथि गरेको आक्रमणको समर्थन गरेको छ। इरानका सर्वोच्च नेता अयातुल्लाह अली खामेनीका वरिष्ठ सल्लाहकारले आक्रमणलाई गौरवपूर्ण अभियान भनेका छन्। हामी यो अभियानलाई समर्थन गर्दछौं, याह्या रहिम सफावीले उद्धृत गर्दै आईएसएनए समाचार एजेन्सीले लेखेको छ। सफावीले प्यालेस्टाइन र जेरुसेलमको मुक्ति नभएसम्म प्यालेस्टाइनी लडाकुलाई समर्थन गरेको बताए। शनिबार संसद्को बैठकमा इरानी सांसदहरूले डाउन विथ इजरायल, डाउन विथ अमेरिका र वेलकम प्यालेस्टाइन जस्ता नारा लगाएका थिए।"
प्रधानमन्त्रीको भ्रमण मात्र भूकम्पमा राहत होइन,"६३ म्याग्निच्युडको भूकम्प र त्यसपछिका निरन्तर परकम्पका कारण सुदूरपश्चिमको बझाङ तहसनहस भएको छ। पिछडिएको पहाडी जिल्लाका कमजोर संरचनाहरू कामै नलाग्ने गरी भत्किएका छन्। त्यहाँका प्रायः घर बस्न लायक छैनन्। विद्यालय भवनहरू भत्किँदा कर्णधारका भविष्य अन्योलमा परेका छन्। प्रभावित स्थलमा प्रधानमन्त्री पुष्पकमल दाहालले भ्रमण गरेर दुःख व्यथा त बुझेका छन्, तर तिनका घाउमा मलम लगाउने सरकारी अग्रसरता अहिलेसम्म देखिएको छैन। घरबारविहीन धेरैको त्रिपालमा बास परेको छ, ठूलो संख्या भोकभोकै हुनुपर्ने बाध्यतामा परेको छ। तिनलाई राहत र सम्मानपूर्वक पुनर्वासमा राज्यको ध्यान पुगेको छैन। जसले गर्दा प्रधानमन्त्रीको भ्रमण औपचारिकता मा सीमित देखिएको छ। भूकम्प कतिबेला, कसरी र कत्रो आउँछ भन्ने थाहा नहुने भएकाले यसको तत्काल सामना गर्नुको विकल्प पनि छैन। बझाङवासीको अवस्था यतिबेला यस्तै छ। यसअघि नेपालीले २०७२ वैशाख १२ मा ७६ म्याग्निच्युडको भूकम्प बेहोर्दा साढे आठ हजार हाराहारीको ज्यान गएको थियो भने पाँच खर्बभन्दा बढी रुपैयाँ बराबरको भौतिक क्षति भएको थियो। त्यसपछि पनि लामो समय परकम्प गए, जनजनमा त्रासदी छाइरह्यो। त्यसबेला नेपालले सिकेको पाठ भनेकै कमजोर र जोखिमपूर्ण संरचना बनाउनुहुँदैन, छन् भने भत्काएर नयाँ बनाउनुपर्छ। जसै भूकम्पको असर सकियो, नेपाली जनको मनबाट पनि यी सबै बिर्सिदै गए। सुदूरपश्चिमका पहाडी जिल्लामा केही महिनायता छक्याइछक्याइ भूकम्प गइरहेको छ। कमजोर संरचना रहेकाले पुनः झन् ठूलो भूकम्प गएमा ठूलो अपूरणीय क्षति निम्त्याउन पनि सक्छ। अतः त्यहाँका बासिन्दाको सुरक्षा र संरक्षणमा सरकारले बेलैमा दीर्घकालीन अवधारणा बनाउनैपर्छ। ढिला नगरी। भूकम्प झेलिरहनुपर्ने जापानलगायत देशले धनजनको क्षति हुन नदिन संरचना निर्माणमा जगैदेखि ध्यान दिन थाले। प्रतिरोधात्मक उपायहरू अवलम्बन गरे। जहाँसम्म हाम्रो बझाङको सबाल छ, ठूलै भूकम्पमा पनि त्यहाँ भएको क्षति भाग्यले जोगाएको हो। अतः प्रकोपअघि नै सम्भावित परिदृश्य आकलन गर्न र सोहीअनुसारको पूर्वतयारी गर्न सरकारले कुनै कसर बाँकी राख्नुहुँदैन। प्रकोपपछि लगत्तै मानवीय उद्धारदेखि सहायता र राहतमा चुक्नुहुँदैन। गाँस, बास र कपासका न्यूनतम आवश्यकताका साथै स्वास्थ्य र शिक्षामा कुनै कमी हुन दिनुहुँदैन। झन्झटिला प्रशासनिक प्रक्रिया देखाउँदै राहत र अन्य सरकारी सेवामा कमी हुनु वा कामै नहुनु भनेको राज्यको गैरजिम्मेवारपनाको पराकाष्ठा हो। बझाङको मात्र होइन, देशभर जहाँ पनि यस्ता प्रकोप हुनासाथ राज्य छ भन्ने आभास नागरिकमा हुनैपर्छ।"
कोसी प्रदेश मध्यावधि मार्गतिर,"विराटनगर : राजनीतिक खिचातानी, दलीय स्वास्र्थ र सत्ता हत्याउन गरिएको अनेक प्रपञ्चका कारण कोसी प्रदेश मध्यावधि निर्वाचननजिक पुगेको छ। कुनै एउटा दलको स्पष्ट बहुमत नहुँदा प्रतिनिधि तथा प्रदेशसभा निर्वाचन भएर सरकार गठन भएको १० महिनाभित्रमा प्रदेशले पाँचौं मुख्यमन्त्री पाउने अवस्था बनेको छ। प्रदेशसभाको दोस्रो कार्यकालको चौथो मुख्यमन्त्री हिक्मतकुमार कार्कीले शनिबार पदबाट राजीनामा दिएका छन्। नेकपा (एमाले) प्रदेश संसदीय दलका नेता कार्की संविधानको धारा १६८ को उपधारा ३ बमोजिम प्रदेशसभाको सबैभन्दा ठूलो दलको नेताको हैसियतमा पछिल्लोपटक गत भदौ २२ गते मुख्यमन्त्री नियुक्त भएका थिए। संवैधानिक व्यवस्थाअनुसार उनले ३० दिनभित्र प्रदेशसभाबाट विश्वासको मत लिनुपर्ने हुन्थ्यो। कार्कीले विश्वासको मत लिने प्रयोजनका लागि शनिबार प्रदेशसभा बैठक बोलाइएको थियो। तर, त्यसअघि बसेको एमाले संसदीय दलको बैठकले राजीनामा दिने निर्णय गर्यो। विश्वासको मत नपाउने अवस्था बनेपछि प्रदेशसभालाई सम्बोधन गर्दै कार्कीले राजीनामा दिएपछि एमाले नेतृत्वको सरकार ढल्यो। उनको राजीनामासँगै सभामुख सिर्जना दनुवारले अनिश्चितकालका लागि प्रदेशसभा स्थगित भएको घोषणा गरिन्। लगत्तै प्रदेश प्रमुख पर्शुराम खापुङसमक्ष कार्कीले राजीनामा बुझाए। प्रदेशको स्थायित्व, दलीय सहकार्य र सद्भावमार्फत सुशासन कायम गर्न तथा जातीय, धार्मिक एवं सास्कृतिक एकता र सहिष्णुता कायम हुन सकोस् भनेर विश्वासको मतको प्रक्रियामा नगइकन पदबाट राजीनामा दिएको उनले प्रदेश प्रमुखलाई बुझाएको राजीनामा पत्रमा उल्लेख छ। कार्कीले प्रदेशको राजनीतिक निकासका निम्ति आफूले राजीनामा दिएको बताए। प्रदेशसभाबाट विश्वास गुमाएमा नयाँ सरकार गठन हुँदा उपधारा ५ अनुसार मुख्यमन्त्रीमा दाबी गर्न नपाउने व्याख्या सर्वोच्च अदालतले गरेको कुरा आएपछि मत परीक्षण नगरिकन कार्की राजीनामा दिने निष्कर्षमा पुगेका हुन्। कोसीमा यसअघि सबै उपधाराको प्रयोग गरेर सरकार गठन भइसकेको छ। कार्कीको राजीनामासँगै अब प्रदेशमा उपधारा ५ बमोजिम नयाँ सरकार गठनको बाटो खुलेको छ। यो उपधाराअनुसार जुनसुकै दलको भए पनि बहुमत पुर्याउनसक्ने प्रदेशसभा सदस्यलाई प्रदेश प्रमुखले मुख्यमन्त्री नियुक्त गर्न सक्ने व्यवस्था छ। यसअन्तर्गत मुख्यमन्त्री बन्न दलको नेता भइरहनु पर्दैन। दलको ह्वीपसमेत नलाग्ने भएकाले प्रदेशसभा सदस्यले कसलाई समर्थन गर्ने भन्ने निर्णय लिन पाउँछन्। संविधानको धारा १६८ को उपधारा ५ मा भनिएको छ, उपधारा ३ बमोजिम नियुक्त मुख्यमन्त्रीले उपधारा ४ बमोजिम विश्वासको मत प्राप्त गर्न नसकेमा उपधारा २ बमोजिमको कुनै सदस्यले प्रदेशसभामा विश्वासको मत प्राप्त गर्नसक्ने अवस्था भएमा प्रदेश प्रमुखले त्यस्तो सदस्यलाई मुख्यमन्त्री नियुक्त गर्नेछ। यसअनुसार सरकार गठन हुन नसकेमा वा नियुक्त हुने मुख्यमन्त्रीले ३० दिनभित्र विश्वासको मत नपाएमा प्रदेशसभा विघटन भई प्रदेशमा मध्यावधि निर्वाचन हुनेछ। तर, दलहरू प्रदेशलाई मध्यावधिमा लैजान तयार छैनन्। प्रदेशसभालाई सम्बोधन गर्दै कार्कीले प्रदेशलाई निकास दिएर राजनीतिक स्थायित्वका लागि सबै दलबीचमा सहमति र सहकार्य आवश्यक रहेको बताए। मध्यावधिमा जाने हुँदा एमाले डराउँदैन। तर, त्यो अहिलेको आवश्यकता हैन, उनले भने, मध्यावधि रोक्न जुनसुकै त्याग गरेर एमाले दुई हात उठाउँदै आउन तयार छ। एमालेले कसैप्रति पूर्वाग्रह राख्दैन। कार्कीले जनताको माग मध्यावधि नभएको भन्दै राजनीतिक निकासका लागि सबै दललाई आह्वानसमेत गरे। सबैले राजनीतिक निकासतर्फ नसोच्ने र नसच्चिने हो भने मध्यावधिलाई नकार्न नसकिनेसमेत उल्लेख गरे। राजनीतिक स्थायित्व र सहमतिका लागि एमालेले सबै विकल्प खुला राखेको कार्कीले बताए। कार्कीले प्रदेश खारेजीको आवाज उठ्न थालेको भन्दै चिन्ता व्यक्त गरेका छन्। प्रदेश खारेजीतर्फ जाने हो भने २०७२ सालको संविधान पूर्ण रूपमा असफल हुने र त्यसका लागि सबैले ढंग पुर्याउनुपर्ने कार्कीको भनाइ छ। एमाले प्रतिपक्षका लागि सधैं तयार रहेको कार्कीको जिकिर छ। प्रदेशसभालाई सम्बोधन गर्दै उनले भने, मेरो नेतृत्वको पहिलो कार्यकालमा प्रदेशको नाम राख्यौं। त्यसमा कांग्रेस, माओवादी, राप्रपालगायतका दलले साथ दिनुभयो। नयाँ सरकार गठनका लागि दलहरूमा रस्साकस्सी पनि सुरु भएको छ। तर, पाँचौं मुख्यमन्त्री को बन्नेभन्ने टुंगो लागिसकेको छैन। सर्वत्र चासोको विषय बनेको छ। उपधारा ५ बमोजिम कांग्रेसका प्रदेशसभा सदस्य केदार कार्की मुख्यमन्त्री बन्ने चर्चासमेत छ। उनी कांग्रेसले मुख्यमन्त्री पाएमा दलका नेता थापालाई पुनः मुख्यमन्त्री बनाउन नहुने अडानमा छन्। थापालाई मुख्यमन्त्री बनाउन खोजिएमा आफूहरू जे गर्न पनि तयार रहेको कार्कीले बताउने गरेका छन्। कांग्रेसभित्र कार्की संस्थापनइतर अर्थात डा शेखर कोइराला पक्षधर मानिन्छन्। एमाले नेता एवं प्रदेशका मन्त्री तिलकुमार मेन्याङ्बोसमेत उपधारा ५ बमोजिम सरकार गठन हुँदा आफू मुख्यमन्त्री बन्ने कोसिस गरिरहेको स्रोतले बतायो। स्रोतका अनुसार कोसी प्रदेशबाटै गठबन्धन भत्काउने प्रयास पनि भइरहेको छ। एमालेसहितका दलको समर्थनमा कांग्रेसका कार्की मुख्यमन्त्री बनेमा वा उनको समूहले एमाले नेतालाई मुख्यमन्त्रीमा समर्थन गरेमा गठबन्धन भत्किने विश्लेषण कतिपयको छ। एमालेले कार्कीलाई नै समर्थन गरेर जानसक्ने अवस्था पनि रहेको कांग्रेसको इतर समूहका एक जना प्रदेशसभा सदस्यले बताए। एमाले कोसीका प्रमुख सचेतक रेवतीरमण भण्डारी विश्वासको मत पाउने आधार नबनेका कारण मुख्यमन्त्री कार्कीले राजीनामा दिएको बताउँछन्। अन्तिमसम्म प्रयास गर्दा पनि विश्वासको मत पाउने वातावरण नबनेको उनले बताए। प्रदेशलाई स्थायित्व प्रदान गर्ने कुरामा भने एमाले गम्भीर रहेको भण्डारीको भनाइ छ। समग्र राष्ट्रको परिस्थितिलाई हेरेर संख्या पुग्ने भएमा अब बन्ने नयाँ सरकारका लागि पनि एमालेले दाबी गर्नसक्ने उनले बताए। नयाँ सरकारका लागि आआफ्नै दाबी नयाँ सरकारको नेतृत्वमा गठबन्धनआवद्ध दलले आआफ्नै दाबी प्रस्तुत गरेका छन्। कांग्रेस, माओवादी र एकीकृत समाजवादीले दाबी गरेपछि सरकार गठनलाई लिएर गठबन्धनभित्र किचलो हुने देखिएको छ। कांग्रेस नेता थापाले अब बन्ने सरकारको मुख्यमन्त्रीमा आफ्नो दाबी रहने बताए। तर, मुख्यमन्त्री कसलाई बनाउने भन्ने निर्णय सत्ता गठबन्धनको शीर्ष नेतृत्वले गर्ने उनको भनाइ छ। थापा कांग्रेसभित्र नेता कृष्णप्रसाद सिटौला पक्षधर हुन्। उनलाई संस्थापन पक्षको अर्थात् पार्टी सभापति शेरबहादुर देउवाको समेत साथ छ। माओवादी प्रदेश संसदीय दलका नेता इन्द्रबहादुर आङ्बाले पनि मुख्यमन्त्रीमा आफ्नो दाबी रहने बताए। यसअघि कांग्रेसको नेतृत्वमा दुईपटक सरकार बनेपनि टिक्न नसकेको बताउँदै उनले अब माओवादीको नेतृत्वमा सरकार बन्नुपर्ने उनले बताए। एकीकृत समाजवादी प्रदेश संसदीय दलका नेता राजेन्द्रकुमार राईले पनि मुख्यमन्त्रीमा आफ्नो दाबी रहने बताए। मुख्यमन्त्रीमा हाम्रो सशक्त दाबी रहन्छ। तर, गठबन्धनको निर्णय मान्छौं, उनले भने, गठबन्धन दलबाट सरकार बन्न ढिलो हुने अवस्था बन्यो र असमझदारी बढ्यो भने अरुलाई समर्थन हुनेछ। गठबन्धनसँग संवाद भएको छैन : राप्रपा राप्रपाले सत्ता सहकार्यका लागि गठबन्धनसँग औपचारिक संवाद नभएको जनाएको छ। पार्टीको प्रदेश संसदीय दलका नेता भक्तिप्रसाद सिटौलाले गठबन्धन दलले प्रस्तुत गर्ने एजेन्डा र प्रस्तावका आधारमा सहकार्य गर्ने वा नगर्ने भन्ने टुंगो लाग्ने बताए। अहिलेसम्म औपचारिक संवाद भएको छैन। वार्ता भएर निष्कर्ष निस्किएपछि मात्रै हामीले सहयोग गर्ने वा नगर्नेभन्ने टुंगो लाग्छ, उनले भने, भ्रष्टाचार नियन्त्रण र विकास निर्माणमा गठबन्धनले प्रतिबद्धता जनाउनु पर्यो। राजनीतिक सहमति जुट्नुपर्यो। पदको बाँडफाँटमा आफूहरू केन्द्रित नहुने सिटौला बताउँछन्। जिम्मेवारी आउँदा जुनसुकै भूमिका पनि निर्वाह गर्नसक्ने बताउँदै उनले पदका लागि राप्रपाले मरिहत्ते नगर्ने उल्लेख गरे। गठबन्धनसँग औचापरिक छलफल सुरु नै भएको छैन, सिटौलाले भने, हामी यो र उ चाहिन्छ भनेर भन्ने पक्षमा छैनौं।"
आर्थिक विस्तारले उच्च गति लिने,"काठमाडौं : विश्व बैंकको नेपाल डेभलपमेन्ट अपडेट प्रतिवेदनले मुलुकको आर्थिक विस्तारले उच्च गति लिने भन्दै मुख्य सूचकांकको प्रक्षेपण गरेको छ। आयात प्रतिबन्ध हटाइनु, पर्यटनमा फर्कंदो उत्साह र मौद्रिक नीतिमा क्रमशः गरिएको खुकुलोपन लगायतका कारण नेपालको अर्थतन्त्रमा सुधार आउने विश्व बैंकको प्रक्षेपण छ। नेपालको मुख्य बृहत् अर्थतन्त्रको सूचक, विनिमय दरको भूमिका र अन्तर्राष्ट्रिय व्यापारको वर्तमान स्थितिमा प्रतिवेदन केन्द्रित छ। नेपालले कुल उत्पादकत्वमा कहाँनिर केन्द्रित हुनुपर्छ भनेर प्रतिवेदनले ध्यानाकर्षण गराएको छ। विश्व बैंकले हालै काठमाडौंमा दक्षिण एसियाली विकास अपडेट र नेपाल विकास अपडेट २०२३ प्रतिवेदन सार्वजनिक गर्दै यस्तो ध्यानाकर्षण गराएको हो। सन् २०२४ मा नेपालको आर्थिक वृद्धिदर ३९ प्रतिशत हुने प्रक्षेपण गरेको विश्व बैंकले आगामी दिनमा यो वृद्धिदर उच्चगतिमा हुने बताएको हो। अझ सन् २०२५ मा नेपालको अर्थतन्त्र ५ प्रतिशतले विस्तार हुने अनुमान छ। नेपाल आर्थिक पत्रकार समाज (सेजन) र काठमाडौं विश्वविद्यालयसँग सहकार्य गर्दै विश्व बैंकले दक्षिण एसियाली विकास अपडेट र नेपाल विकास अपडेट प्रतिवेदन सार्वजनिक गरेको हो। विश्व बैंकले ६६ महिनामा यस्तो प्रतिवेदन सार्वजनिक गर्छ। प्रतिवेदनले दिएको सन्देश महत्वपूर्ण भएको बताउँदै राष्ट्रिय योजना आयोगका सदस्य डारमेशचन्द्र पौडेल स्वाभाविक रूपमा पटकपटक नीति बनाउने वा संशोधन गर्दा राष्ट्रिय कल्याण बढाउनका लागि हुनुपर्नेमा जोड दिन्छन्। आजको अवस्थामा निर्यात कुल व्यापारको १० प्रतिशत र आयात कुल व्यापारको ९० प्रतिशत छ। विनिमय दर पेग गरेदेखि नेपालले फाइदा लिन नसकेको भन्दै विश्व बैंकको उक्त प्रतिवेदनले यसतर्फ गम्भीर भएर सोच्नुपर्ने बेला भएको उनले सुनाए। यस्तै प्रतिवेदनले नेपालको ऊर्जा दक्षता (इनर्जी इफिसियन्सी) कमजोर भएको उल्लेख गरेको छ। यसको प्रमुख कारण हाम्रा लजिस्टिकहरू राम्रा छैनन्। नेपालको ऊर्जा आपूर्ति बढेको छ तर दिगो छैन। किनभने हाम्रा ट्रान्सफर्मरहरू बेलाबेलामा पड्किन्छन्। पोलहरू ढल्छन्। यसकारण यस्ता लजिस्टिकमा २३ वर्ष जोड दिए आउँदा दिन सुधार हुने बताइएको छ। कार्यक्रममा उत्पादकत्व, एक्सचेन्ज रेट र निर्यातका सम्बन्धमा भएको प्यानल डिस्कसनमा राष्ट्रिय योजना आयोगका सदस्य डा पौडलले नेपाली विद्यालय शिक्षाको उत्पादकत्वसँग समन्वय नै गर्न नसकेको बताए। सोही कारण नेपालको शिक्षा प्रणालीलार्ई परिमार्जन गर्नुपर्ने उनको तर्क छ। कन्ट्री डाइरेक्टर जेर्वोसको नजरमा नेपालको अर्थतन्त्र विश्व बैंकका माल्दिभ्स, नेपाल र श्रीलंका हेर्ने कन्ट्री डाइरेक्टर फेरिस हदाद जेर्वोसले आगामी वर्षमा आर्थिक वृद्धि हुने बताए। उनले नेपालमा उच्च आर्थिक सम्भावना रहेको र अति कम विकसित मुलुकबाट स्तरोन्नति हुन लागेकोमा खुसी व्यक्त गरे। लक्ष्मी सनराइज बैंककी प्रमुख बिजनेस अफिसर आरती राज्यलक्ष्मी रानाले आयात वृद्धि नहुनु र रेमिट्यान्स बढ्नु अर्थतन्त्रका लागि सकारात्मक भएको बताइन्। जलविद्युत् क्षेत्रमा नेपालको प्रगति राम्रो भएको भन्दै उनले नेपालले भारतमा चालू वर्षमा मात्र ५ अर्ब ४३ करोड रुपैयाँभन्दा बढीको बिजुली बेचेको प्रसंग निकालिन्। उनले केन्द्रीय बैंकको नीतिअनुसार बैंकहरूले १० प्रतिशत जलविद्युत्मा लगानीसमेत जानकारी दिइन्। स्विट्जरल्यान्डको नेपालका लागि राजदूतावासकी कार्यक्रम म्यानेजर दोरोथी लोड्सचेरले नेपालको आर्थिक विकासका लागि प्राविधिक र व्यावसायिक शिक्षामा जोड दिनुपर्ने बताइन्। उनका अनुसार नेपाली शिक्षित युवाहरू रोजगारी र अवसरको खोजीमा भारतलगायतका देशमा जाने गरेकाले नेपाले आफ्नो बजारलार्ई आवश्यक जनशक्ति उत्पादन गर्न सक्नुपर्ने छ। काठमाडौं विश्व विद्यालयका उपकुलपति डा भोला नेपालले थापाले हरित ऊर्जामा ध्यान दिनुपर्ने बताए। उनले काठमाडौंं विश्वविद्यालयले सरकार र विकास साझेदारसँगको सहकार्यमा हाइड्रोजनको अध्ययन गरिरहेको जानकारी दिए।"
इजरायल आक्रमणमा परेका नेपालीहरूको उद्दार चाँडो होस्,"काठमाडौं : राष्ट्रिय जनमोर्चाका अध्यक्ष चित्रबहादुर केसीले इजरायल आक्रमणको चपेटामा परेका नेपालीहरूको तत्काल उद्दार गर्न सरकारसँग माग गरेका छन्। आइतबार प्रतिनिधिसभा बैठकमा बोल्दै अध्यक्ष केसीले हमास र इजरायलबीचको आक्रमणमा परेका नेपालीहरूको सुरक्षा र उद्दारका लागि पहल गर्न सरकारसँग माग गरेका हुन्। उनले भने,' इजरायल आक्रमणको चपेटामा परेका नेपालीहरूको छिटो उद्दार हुनुपर्छ। देशमा सरकार छ भन्ने अनुभूति होस्।' उनले नेपाली जनताले संघीयता बोक्ने नसक्ने भन्दै खारेज गर्नुपर्ने माग गरेका छन्। संघीयता खारेज गरेर नगरपालिका र गाउँपालिकालाई अधिकार दिनुपर्ने उनको सुझाव छ। उनले नेपालमा एकात्मक प्रणालीको विकल्प संघात्मक प्रणाली नभएको बताए। 'लाज नमानीकन प्रजातान्त्रिक विकेन्द्रीकरण गरौं,नगरपालिका र गाउँपालिकालाई अधिकार दिऔं। नेपालमा एकात्मक प्रणालीको विकल्प संघात्मक प्रणाली हुँदै होइन,'उनले भने,'संघीयता आवश्यक छैन भनेर नेपाली जनताले महशुस गरिसके। यो जनतालाई मान्य छैन।' अध्यक्ष केसीले सरकारले मुख्यमन्त्रीहरूका लागि काठमाडौंमा दरबार बनाएको भन्दै आपत्ती जनाए। उनले प्रश्न गर्दै भने,'मुख्यमन्त्रीलाई काठमाडौंको भैसीपाटीमा दरबार बनाउने हो? उहाँहरू परदेशबाट आएर यहाँ बास बस्न आउनु भएको हो? कठै बर। यही हो । अब चल्छ संघीयता।' उनले कोशी प्रदेशको नाममा विवाद हुनु दु:खद भएको बताए।"
कांग्रेसले सरकारलाई भन्यो  इजरायलमा नेपालीको उद्दार र उपचारमा ढिलाइ गर्नु हुँदैन,"काठमाडौं : नेपाली कांग्रेसले इजरायलमा घाइते नेपालीको तत्काल उपचार र उद्दारका लागि सरकारसँग आग्रह गरेको छ। आइतबार प्रतिनिधिसभा बैठकमा बोल्दै नेपाली कांग्रेसका प्रमुख सचेतक रमेश लेखकले इजरायलमा रहेका नेपालीको खोजि,उद्दार र घाइतेहरूको उपचारका लागि सरकारले तदारुकताका साथ लाग्नुपर्ने बताएका हुन्। उनले भने,'इजरायलमा भएको हमासको आक्रमणमा नेपाली नागरिकहरू समस्यामा परेका छन्। सरकारलाई नेपालीहरूको खोजि गर्ने,उद्दार र घाइतेहरूको स्वास्थ्य उपचार तत्काल तदारुकताका साथ उचित व्यवस्था गर्न आग्रह गर्दछु।' उनले इजरायल र हमासबीचको द्वन्द्व लम्बिन सक्ने भन्दै त्यहाँ रहेका सम्पूर्ण नेपालीको सुरक्षाका लागि सरकारले गम्भीरताका साथ ध्यान दिन आग्रह गरे। इजरायल र हमासबीचको आक्रमणबाट ३ नेपाली घाइते भएको र १२ जना सम्पर्कविहीन भएको परराष्ट्रमन्त्रालयले जनाएको छ।"
एमालेले प्रधानमन्त्रीलाई भन्यो फसेका नेपालीको उद्दार गर्न इजरायली समकक्षीसँग कुरा गर्नुहोस्,"काठमाडौं : प्रमुख प्रतिपक्ष नेकपा एमालेले इजरायलमा फसेका नेपालीहरूको उद्दारमा ढिलाइ नगर्न सरकारको ध्यानाकर्षण गरेको छ। आइतबार प्रतिनिधिसभा बैठकमा बोल्दै एमाले प्रमुख सचेतक पदम गिरीले इजरायलमा हमासको आक्रमणको चपेटामा परेका नेपालीहरूको तत्काल उद्दारका लागि प्रधानमन्त्री पुष्पकमल दाहाल 'प्रचण्ड'ले त्यहाँका समकक्षीसँग तत्काल संवाद अघि बढाउनुपर्ने बताए। उनले भने,'सरकारले विज्ञप्ति जारी गरेर पुग्दैन,संसदमा जानकारी गराएर हुँदैन। त्यहाँका समकक्षी बेन्जामिन नेतान्यूसँग नेपालीको सुरक्षा र उद्दारका लागि संवाद गर्नुपर्छ।' उनले नागरिकको अभिभावक सरकार रहेको भन्दै आपत परेको बेला सरकार छ भन्ने अनुभूति दिलाउनुपर्ने बताए। एमाले सांसद गिरीले नेपाली जनताको उद्दारका लागि यूएन महासभाको बैठकमा कुरा उठाउनुपर्ने बताए। उनले भने,'अहिले युएनको बैठक चलिरहेका छन्। बैठकमा नेपाली जनताको रक्षा,उद्दार र सहयोगका लागि ध्यानाकर्षण गराउनुपर्यो। नेपाली दाजुभाइ तथा दिदीबहिनीको जीवन रक्षाका लागि लाग्नुपर्यो।' उनले इजरायलबाट स्वदेश फर्कन चाहने नेपालीहरूको लागि छिमेकी मित्र राष्ट्रहरूसँग समन्वय गरेर नेपाल ल्याउनका लागि प्रबन्ध गर्नुपर्नेमा जोड दिए। उनले भने,'विदेश गएका दाजुभाइ तथा दिदीबहिनीहरूले देशभित्र अवसरमा नपाएर अकालमा ज्यान गुमाउनुपरेको अवस्था छ। यदि कोही घर फिर्ता हुन चाहन्छन् भने तिनीहरूका लागि जहाज चार्टर्ड गरेर उद्दार गर्नुपर्छ। ' इजरायल र हमासबीच आक्रमणमा परी तीन नेपाली घाइते र १२ जना सम्पर्कविहीन भएको परराष्ट्रमन्त्रालयले जनाएको छ। घाइतेहरूको स्थानीय अस्पतालमा उपचार भइरहेको छ। सो आक्रमणमा परी करिब ५ सय जनाको मृत्यु भएको अन्तर्राष्ट्रिय मिडियाहरूले जनाएका छन्।"
५ वर्षमा जलविद्युतमा चमत्कार भएको छः पुन,"काठमाडौं : नेकपा माओवादी केन्द्रका उपमहासचिव वर्षमान पुन अनन्तले नेपालको जलविद्युत क्षेत्रमा पछिल्लो पाँच वर्षमा चमत्कार भएको बताएका छन्। प्रतिनिधिसभा बैठकमा आइतबार विद्युत विधेयक२०८० को सैद्धान्तिक छलफलमा भाग लिँदै पुनले सरकार र निजी क्षेत्रको उदाहरणीय सहकार्यमा छोटै समयमा जलविद्युत क्षेत्रमा फड्को मार्न सकिएको बताएका हुन्। पूर्वअर्थ र ऊर्जामन्त्रीसमेत रहेका पुनले प्रस्तावित विधेयकले जलविद्युतमा पोलिसी डिपार्चर गर्ने भन्दै सरकारको प्रशंसा गरे। पछिल्लो पाँच वर्षमा हामीले जलविद्युत क्षेत्रमा चमत्कार गरेका छौं। पाँच वर्ष अगाडि १ हजार हाराहारीमा रहेको कूल जडित क्षमता अहिले ३ हजार पुगेको छ, उनले भने, दोब्बर होइन तीन गुणा भएको छ । आगामी पाँच वर्षमा १० हजार मेगावाट वरिपरि पुग्छ । हामीले यसमा राम्रो गरेका छौं । उनले प्राइभेट पब्लिक पार्टनरसिप (पीपीपी) मोडल जलविद्युत क्षेत्रमा धेरै सफल भएको उल्लेख गरे। जलविद्युतमा निजी क्षेत्रलाई थप प्रोत्साहन गर्नुपर्ने चर्चा गर्दै पुनले विधेयकले त्यसका लागि बाटो खोलेको बताए। विगतमा विद्युत उत्पादन, प्रसारण, वितरण र व्यापार सबै सरकारले गर्ने गरेको भए पनि हाल सबै चरणमा निजी क्षेत्रको सहभागी गराउने नीति विधेयकले अघि सारेको उनले बताए। उनले विगतमा निजी क्षेत्रलाई नदी प्रवाहमा आधारित विद्युत आयोजनामा मात्र लगानी गर्न दिइएकामा अब जलासययुक्त आयोजनामा समेत निजी क्षेत्रको प्रवेश सुनिश्चित गरिनुपर्ने औंल्याए। नेपालका प्राकृतिक श्रोतमध्ये सबैभन्दा धेरै उपलब्ध जलश्रोत भएकाले त्यसको बहुपक्षीय र बहुद्देश्यीय उपयोगमा जोड दिइनुपर्ने उनको भनाइ थियो। प्रस्तावित विधेयकले भरपर्दो र दिगो ढंगले ऊर्जा आपूर्ति र प्राकृतिक श्रोतको उपयोका साथै संरक्षणको नीति एकैसाथ अघि सारेको भन्दै पुनले त्यसको प्रशंसा गरे।"
झलनाथ खनाल स्वास्थ्य विज्ञान प्रतिष्ठानलाई गैह्र कानुनीरुपमा रकम दिएको आरोपमा ७ जनाविरुद्ध मुद्दा,"काठमाडौं : अख्तियार अनुसन्धान आयोगले मधेश प्रदेशका तत्कालीन आर्थिक मामिला तथा योजना मन्त्रालयका मन्त्री विजय कुमार र लालबन्दी नगरपालिकाका तत्कालीन नगर प्रमुख मानबहादुर खड्कासहित ७ जनाविरुद्ध भ्रष्टाचारको मुद्दा दायर गरेको छ। झलनाथ खनाल स्वास्थ्य विज्ञान प्रतिष्ठानलाई गैह्र कानुनी रुपमा १७ करोड ९८ लाख ३३ हजार रकम दिएको भन्दै ७ विरुद्ध विशेष अदालत, काठमाडौंमा आरोप पत्र दायर गरिएको अख्तियारका प्रवक्ता भोला दाहालले जानकारी दिए। सर्पको विष संकलन, प्रशोधन र उत्पादन केन्द्र स्थापनाका लागि पूर्वप्रधानमन्त्री एवम् एकीकृत समाजवादीका सम्मानीत नेता झलनाथ खनालको नाममा उक्त प्रतिष्ठान खोलिएको हो। अख्तियारका प्रवक्ता दाहालका अनुसार आर्थिक मामिला तथा योजना मन्त्रालयका तत्कालीन सचिव प्रेम कुमार श्रेष्ठ, तत्कालीन झलनाथ खनाल स्वास्थ्य विज्ञान प्रतिष्ठान, नेपाल हाल राष्ट्रिय स्वास्थ्य विज्ञान तथा अनुसन्धान परिषद्का सञ्चालक समितिका पदाधिकारीहरु अध्यक्ष रेवती प्रसाद पन्त, महासचिव नवराज भण्डारी, कोषाध्यक्ष निरज भण्डारी र सदस्य देवेन्द्र रायविरुद्ध पनि मुद्दा दायर भएको छ। अख्तियारद्वारा जारी विज्ञप्तिमा भनिएको छ, 'प्रदेश सरकारको आव २०७६।७७ को नीति तथा कार्यक्रममा समावेश भई बजेट वक्तव्यमा नेपाल सरकार र प्रदेश सरकारको लागत सहभागिताका आधारमा प्रदेश सरकारबाट विनियोजित र संघीय सरकारबाट समेत प्राप्त समपूरक अनुदान रकम सर्पको विष संकलन, प्रशोधन र उत्पादन केन्द्र स्थापनाका निमित्त भौतिक संरचना निर्माणका लागि प्रचलित कानून अनुसार लेखा उत्तरदायी अधिकृतले कार्यान्वयन गर्ने गरी अख्तियारी समेत प्रदान भईसकेको अवस्थामा निजहरु विजय कुमार र मान बहादुर खड्काले आफूलाई नभएको अधिकार समेत प्रयोग गरी प्रचलित कानून विपरीत लागत साझेदारी सुन्य रहेको झलनाथ खनाल स्वास्थ विज्ञान प्रतिष्ठान नेपाल नामको गैरसरकारी संस्थाकम्पनीलाई सरकारी रकम उपलब्ध गराई सोही संस्थाबाटै कार्यक्रम कार्यान्वयन र खर्चको लेखाङ्कन गर्ने गरी उक्त गैरसरकारी संस्था कम्पनीका अध्यक्ष रेवती प्रसाद पन्तसँग त्रिपक्षीय समझदारीपत्रमा हस्ताक्षर गरेको र सोही समझदारीपत्रका आधारमा प्रदेश सरकार, आर्थिक मामिला तथा योजना मन्त्रालयबाट लालबन्दी नगरपालिकालाई र सो नगरपालिकाबाट उक्त गैरसरकारी संस्थाकम्पनीलाई बदनियतपूर्वक सरकारी १७ करोड ९८ लाख ३३ हजार रकम निकासा समेत दिई सो संस्थाबाट सम्पूर्ण रकम खर्च भइसक्दा समेत योजनाको उद्देश्य प्राप्तितर्फ शून्य प्रगती भई अन्य स्वीकृत नभएका विषयमा समेत सरकारी रकम खर्च गरिएको छ।' प्रचलित कानूनअनुसार बजेट कार्यान्वयन गर्ने अख्तियारी आफूलाई नरहेको अवस्थामा नरहेको अधिकारसमेत प्रयोग गरी निजहरुले त्रिपक्षीय समझदारीपत्रमा हस्ताक्षर गरेकोले उनीहरुलाई भ्रष्टाचार निवारण ऐन, २०५९ को दफा १७ बमोजिमको कसुरमा कैद तथा जरिवाना हुन तथा प्रदेश सरकारको मन्त्रीको हैसियतमा रहेका निज विजय कुमारलाई भ्रष्टाचार निवारण ऐन, २०५९ को दफा २४ बमोजिम थप कैद सजाय समेत हुने अख्तियारको मागदावी छ। हेर्नुहोस् पूर्णपाठ"
"इजरायलमा रहेका नेपालीलाई सहयोग,समन्वय र सहजीकरण गर्न सरकार पूर्ण प्रतिवद्ध : परराष्ट्रमन्त्री","काठमाडौं : परराष्ट्रमन्त्री एनपी साउदले इजरायलमा रहेका नेपालीहरूलाई सहयोग, समन्वय र सहजीकरणका लागि सरकार पूर्ण प्रतिवद्ध रहेको बताएका छन्। आइतबार प्रतिनिधिसभा बैठमा इजरायलमा रहेका नेपालीहरूको अवस्थाका बारेमा संसदमा जानकारी गराउने क्रममा परराष्ट्रमन्त्री साउदले इजरायलको सुरक्षा वातावरण केही समयसम्म जटिल हुने भन्दै त्यहाँ रहेका नेपालीलाई आवश्यक सहयोग र उद्दार गर्न सरकार प्रतिवद्ध रहेको बताएका हुन्। मन्त्री साउदले त्यहाँ रहेका नेपालीको सुरक्षा, उद्दार र सहयोगका लागि इजरायल सरकारसँग आवश्यक समन्वय र सहजीकरणको कार्य भइरहेको जानकारी दिए। 'त्यहाँ वास्तविक नेपालीहरूको पहिचान गर्न,नेपालीहरूलाई सुरक्षित राख्न,उद्दार तथा सहयोगका लागि इजरायल सरकारसँग आवश्यक समन्वयन र सहजीकरणको कार्य भइरहेको छ,'उनले भने,' नेपाल सरकार इजरायलमा रहेका नेपालीलाई आवश्यक सहयोग समन्वय र सहजीकरण गर्न पूर्ण प्रतिवद्ध रहेको छ।' यस सम्बन्धमा थप जानकारी प्राप्त पछि सोको जानकारी गराइने उनले बताए। नेपाली राजदूतावासका अनुसार इजरायलमा हालसम्म ४ हजार ५ सय नेपाली केयर गिभरको रुपमा कार्यरत छन्। दूतावासका अनुसार २६५ जना नेपाली विद्यार्थीहरू इजरायल सरकारको लर्न एन्ड अर्न कार्यक्रममार्फत् गएका थिए। कृषि विश्वविद्यालयबाट ११९,त्रिभुवन विश्वविद्यालयबाट ९७ र सुदूरपश्चिम विश्वविद्यालयबाट ४९ जना विद्यार्थीहरू गएका थिए। उनीहरूमध्ये सुदूरपश्चिम विश्वविद्लायबाट गएका १७ विद्यार्थीहरू दक्षिण इजरायलको किबुज अलुमिम भन्ने स्थानमा अध्ययरत थिए। नेपाली दूतावासका अनुसार आक्रमणमा परी ३ नेपाली घाइते भएका छन् भने २ जना सकुशल रहेका छन्। घाइतेको स्थानीय अस्पतालमा उपचार भइरहेको छ। बाँकी रहेका १२ जनामध्ये केही सम्पर्कमा नरहेको र केही हताहत भएको हुनसक्ने आशंका गरिएको छ। शनिबार बिहान प्यालेस्टाइनको इस्लामिस्ट समूह हमासले इजराइलका विभिन्न सहरमा आक्रमण गरिहरका छन्। आक्रमणबाट ३ हजार बढी मानिस घाइते भएको र करिब ५ जनाको मृत्यु भएको अन्तरर्राष्ट्रिय सञ्चार माध्यमले जनाएका छन्।"
सरकार फेरबदल होस् भनेर कांग्रेसले पनि चाहेको छैन : उपाध्यक्ष सापकोटा,"वीरगन्ज : नेकपा माओवादी केन्द्रका उपाध्यक्ष अग्नी सापकोटाले प्रचण्ड नेतृत्वको सरकारलाई असफल बनाउन देशीविदेशी शक्तिहरू लागि परेको बताएका छन्। वीरगन्जमा आइतबार प्रेस सेन्टर नेपाल पर्साले आयोजना गरेको पत्रकार सम्मेलनमा उनले यस्तो बताएका हुन्। उनले अहिले सरकार फेरबदलको सम्भावना नरहेको दाबी गरे। मुख्य सत्ता घटक नेपाली कांग्रेसको नेतृत्वले पनि सरकार फेरबदल गर्न नचाहेको सापकोटाको भनाइ थियो। उनले भने, कांग्रेस सभापति शेरबहादुर देउवा आफैंले कांग्रेस केन्द्रीय समितिको बैठकमै यो गठबन्धन लामो समय जाने भनेर भनिसक्नु भएको छ। त्यसकारण गठबन्धनमा कुनै समस्या छैन। उनले अहिले जनताले पनि सरकार परिवर्तन नचाहेकाले तत्काल सरकार फेरबदलको कुनै सम्भावना नै नरहेको दोहोर्याए। उनले वर्तमान सत्ता गठबन्धनमा कुनै दरार नरहेको जिकिर गरे। सापकोटाले माओवादी केन्द्र र एमालेका बीचमा कुनै तालमेल वा एकता हुने सम्भावना अहिले नरहेको स्पष्ट पारे। सापकोटाले माओवादीका पक्षमा पछिल्लो दिनमा जनताको विश्वास बढ्दै गइरहेको दाबी गरे। पत्रकार सम्मेलनमा माओवादी केन्द्रका सचिव एवं मधेस प्रदेश इन्चार्ज लीलामणि पोखरेलले माओवादी केन्द्रको तीन महिने रुपान्तरण अभियानले मधेसमा धेरै परिवर्तन भएको दाबी गरे।"
इजरायलमा रहेका नेपालीको उद्दार र स्वदेश फिर्ताका लागि पहल गर्न कांग्रेस सभापति देउवाको आग्रह,"काठमाडौं : नेपाली कांग्रेसका सभापति शेरबहादुर देउवाले इजरायलमा आक्रमणमा परी घाइते भएका र आक्रमणकारीको कब्जामा रहेका नेपालीहरूको उद्दार तथा स्वदेश फिर्ताका लागि सरकारसँग माग गरेका छन्। सभापति देउवाले इजरायलमा भएको आक्रमणमा केही घाइते र आक्रमणकारीले केही नेपालीहरूलाई कब्जामा लिइएको घटनाप्रति कांग्रेसको गम्भीर ध्यानाकर्षण भएको भन्दै घटनाको भर्त्सना र गहिरो चिन्ता व्यक्त गरेका छन्। आइतबार एक अपिल जारी गर्दै पूर्वप्रधानमन्त्री समेत रहेका देउवाले आवश्यक उद्दार र स्वेदश फर्काउनका लागि सरकारले अविलम्ब कुटनीतिक पहल गर्न माग गरेका हुन्। 'इजरायलमा विभिन्न कारणले बसोबास गर्दै आएका नेपालीहरूको यकिन तथ्यांक पत्ता लगाइ उनीहरूको जीवन रक्षा र तत्काल सुरक्षित स्थानमा पुर्याउनका साथै आवश्यक उद्दार गर्ने र यथासम्भव स्वदेश फर्काउनका लागि नेपाल सरकारले अविलम्ब कुटनीतिक पहल गर्न नेपाली कांग्रेस जोडदार माग गर्दछ,'देउवाले अपिलमा भनेका छन्। सभापति देउवाले इजरायलमा कार्यरत नेपालीहरूलाई स्वदेश फर्कने वातावरण निर्माण गरिदिन मित्रराष्टहरू,अन्तर्राष्ट्रिय मानव अधिकारवादी संघ संस्था,आप्रवास सम्बन्धी संगठन आइओएम अन्तर्राष्ट्रिय रेडक्रस समितिलगायत सम्वद्ध अन्तर्राष्ट्रिय समुदायहरूसँग आग्रह गरेका छन्। अप्ठ्यारोमा परेका नेपालीहरूले आवश्यक सहयोगका लागि इजरायलस्थित नेपाली दूतावास एवं नेपाली जनसम्पर्क समितिमा सम्पर्क गर्न समेत आह्वान गरेका छन्। इजरायल र हमास समूहबीच भएको आक्रमणमा परी तीनजना नेपाली घाइते भएको र १२ जना सम्पर्कविहीन भएको परराष्ट्र मन्त्रालयले जनाएको छ।"
इजरायल आक्रमणबारे सदनमा जानकारी गराउँदै परराष्ट्रमन्त्रीले भने : १२ नेपाली सम्पर्कविहीन छन्,"काठमाडौं : परराष्ट्रमन्त्री एनपी साउदले इजरायल आक्रमणबारे संसदमा जानकारी गराएका छन्। आइतबार प्रतिनिधिसभा बैठकमा विशेष समयमा बोल्दै परराष्ट्रमन्त्री साउदले इजरायलमा रहेका नेपालीहरूको अवस्थाको बारेमा जानकारी गराएका हुन्। नेपाली राजदूतावासका अनुसार इजरायलमा हालसम्म ४ हजार ५ सय नेपाली केयर गिभरको रुपमा कार्यरत रहेको परराष्ट्रमन्त्री साउदले जानकारी दिए। २६५ जना नेपाली विद्यार्थीहरू इजरायल सरकारको लर्न एन्ड अर्न कार्यक्रममार्फत् गएका थिए। मन्त्री साउदका अनुसार कृषि विश्वविद्यालयबाट ११९,त्रिभुवन विश्वविद्यालयबाट ९७ र सुदूरपश्चिम विश्वविद्यालयबाट ४९ जना विद्यार्थीहरू गएका थिए। उनीहरूमध्ये सुदूरपश्चिम विश्वविद्लायबाट गएका १७ विद्यार्थीहरू दक्षिण इजरायलको किबुज अलुमिम भन्ने स्थानमा अध्ययरत थिए। नेपाली दूतावासका अनुसार सुदूरपश्चिम विश्वविद्लायबाट गएका विद्यार्थीमध्ये आक्रमणमा परी ३ जना घाइते भएका छन् भने २ जना सकुशल रहेको मन्त्री साउदले जानकारी दिए। घाइतेको स्थानीय अस्पतालमा उपचार भइरहेको छ। बाँकी रहेका १२ जनामध्ये केही सम्पर्कमा नरहेको र केही हताहत भएको हुनसक्ने आशंका गरिएको छ। यो स्थान गाजा क्षेत्रबाट नजिक रहेको र त्यहाँ हमास समूहले आक्रमण गरिरहेको छ। शनिबार बिहान प्यालेस्टाइनको इस्लामिस्ट समूह हमासले इजरायलका विभिन्न सहरमा आक्रमण गरिरहेका छन्। इजरायलका २२ सहर र सेनाको आधार शिविरमा हमासले रकेट प्रहार गरिरहेको छ। यहाँ आक्रमणबाट २५० जना इजरायली र २३० जना प्यालेस्टाइनीको मृत्यु भएको जनाइएको छ। ३ हजार बढि मानिस घाइते भएको अन्तराष्ट्रिय मिडियाहरूले जनाएका छन्।"
एमालेको उपत्यका विशेष प्रदेश कमिटीका पदाधिकारी निर्विरोध,"काठमाडौं : नेकपा एमालेको उपत्यका विशेष प्रदेशका कमिटीका पदाधिकारीहरु निर्विरोध निर्वाचित भएका छन्। प्रथम अधिवेशनबाट अध्यक्षमा प्रेमकुमार पराजुली, उपाध्यक्षमा विदुर कार्की, सचिवमा मिलनराज धरेल र उपसचिवद्वयमा उर्मिला सुनुवार र जितेन्द्र श्रेष्ठ निर्विरोध निर्वाचित भएको निर्वाचन कमिटीले जनाएको छ। पदाधिकारीमा अन्य नेताहरुले पनि उम्मेदवारी दिएका थिए। अध्यक्ष पदका आकाङ्क्षी चन्द्र रिजालले उम्मेदवारी फिर्ता लिएपछि पराजुली सर्वसम्मत चयन भएका हुन्। सहमतिका लागि शीर्ष नेतृत्वले पहल गरेपछि अन्य पदाधिकारीका उम्मेदवारी पनि फिर्ता भएका हुन्। उपत्यका विशेष प्रदेशका कमिटीमा युवाविद्यार्थी विशेष जिल्लातर्फ रमेश भट्टराईसहित ८ सदस्यहरु निर्विरोध निर्वाचित भएका छन् भने अन्य सदस्यहरुको निर्वाचन आज ३ बजेपछि हुने भएको छ। पेशागत जिल्ला कमिटीबाहेक अन्य सबै सदस्यसमेत निर्विरोध चयन भएका हुन्। लेखा कमिटी अध्यक्षमा लक्ष्मणप्रसाद खनाल निर्विरोध भएका छन्। उपत्यका विशेष प्रदेश कमिटीको अधिवेशनमा ३०० भन्दा बढी प्रतिनिधिहरु छन्। एमालेमा भूगोल तर्फ ७ र गैरभूगोलतर्फ १ गरी ८ वटा प्रदेश कमिटी रहेका छन्। अहिलेसम्म ६ वटा प्रदेश कमिटीको अधिवेशन भइसकेको छ। मधेश प्रदेश र सुदूरपश्चिम प्रदेशमा नेतृत्व चयन हुन बाँकी रहेको छ।सुदूरपश्चिम प्रदेशमा आज अधिवेशनको उद्घाटन हुँदैछ।"
प्रधानसेनापति शर्मा बेलायत प्रस्थान,काठमाडौं : प्रधानसेनापति प्रभुराम शर्मा बेलायत प्रस्थान गरेका छन्। संयुक्त अधिराज्य बेलायतका प्रधानसेनापति    को निमन्त्रणमा ६ दिने भ्रमणका लागि प्रधानसेनापति शर्मा आज बेलायत गएका हुन्। प्रधानसेनापतिलाई त्रिभुवन अन्तर्राष्ट्रिय विमानस्थलमा रक्षा सचिव किरणराज शर्मा तथा बलाधिकृत सरोज प्रताप राणाले विदाइ गरेका थिए। प्रधानसेनापति शर्माको भ्रमण दलमा सैनिक तालिम महानिर्देशक उपरथी सन्तोष कुमार ढकाल र प्रधानसेनापतिका स्टाफ अधिकृत बेलायत सहभागी छन्। भ्रमणका क्रममा प्रधानसेनापति शर्माले बेलायती समकक्षी   सँग शिष्टाचार भेटघाटको कार्यक्रम रहेको सैनिक जनसम्पर्क निर्देशनालयले जनाएको छ। बेलायतमा रहँदा शर्माले रोयल कलेज अफ डिफेन्स स्टडिज र रोयल मिलिटरी एकेडेमीका कमाण्डरहरूसँग भेटघाट गर्नेछन्। प्रधानसेनापति शर्मा  मा सहभागी नेपाली सेनाको टोलीसँग भेटघाट हुने कार्यक्रम तय भएको छ। प्रधानसेनापतिको अनुपस्थितमा बलाधिकृत रथी सरोजप्रताप राणाले कायममुकायम प्रधान सेनापतिको कार्यभार सम्हाल्ने निर्देशनालयले जनाएको छ। प्रधानसेनापति शर्मा २७ गते स्वदेश फर्कने कार्यक्रम छ।
अहिलेको विद्युत् विधेयकले निजी क्षेत्रलाई विस्थापित गर्ने देखियो : कांग्रेस,"काठमाडौं : नेपाली कांग्रेसको संसदीय दलको बैठकमा विद्युत् सम्बन्धी विधेयकमा छलफल भएको छ। आइतबार बिहान संसदीय दलको बैठकमा विशेषज्ञ र विज्ञसँग विद्युत् सम्बन्धी विधेयकमाथि छलफल गरेको प्रमुख सचेतक रमेश लेखकले जानकारी दिए। उनका अनुसार विधेयक बनाउनेक्रममा सरकार पदाधिकारीलाई पनि बोलाएर मंगलबार छलफल गरेर संशोधन प्रस्ताव राख्ने बताएका हुन्। उनले अर्थतन्त्र नै विधुतसँग सम्बन्धित रहेकाले छलफल अगाडि बढाइएको बताए। उनले अहिलेको विद्युत् विधेयकले निजी क्षेत्रलाई विस्थापित गर्ने हो कि भन्ने चिन्ता देखिएको बताए। उनले भने, आन्तरिक जुन निजि क्षेत्रले गरिरहेको छ। अहिले उत्पादनमा ठूलो हिस्सा प्राइभेट सेक्टरले गरिरहेको छ। अहिलेको यो विधेयकले निजी क्षेत्रलाई विस्थापित गर्ने हो कि भन्ने चिन्ता व्यक्त भएको छ। उनले विज्ञले अहिले र पहिलेको विधेयकबारे तुलना गरेर जानकारी दिएको बताए। लेखकले वैदेशिक लगानीलाई आकर्षित गर्नुपर्ने र आन्तरिक लगानी गर्नेलाई पनि समेटेर लैजाने भएकाले यसतर्फ ध्यान दिने बताए। प्रस्तावित विधेयकमा विद्युत उत्पादनमा निजी क्षेत्रको भूमिकालाई कमजोर पार्ने केही प्रावधान रहेको भन्दै त्यसलाई सच्याउन निजी क्षेत्रले माग गरेको छ। साविक विद्युत् ऐन २०४९ का आधारमा लिएका अनुमतिलाई नयाँ प्रावधान अनुसार नै समय दिने व्यवस्था गर्नुपर्ने, अनुमतिपत्रको अवधि जलासययुक्त जलविद्युत आयोजनाको हकमा ५० वर्ष र अन्य प्रकृतिका जलविद्युत् आयोजनाको हकमा ४५ वर्ष भन्ने संशोधन गरिएकोले साविक विद्युत ऐन, २०४९ अनुसार नै विद्युत उत्पादनको सर्वेक्षण अनुमतिपत्रको ५ वर्ष र विद्युत् उत्पादन अनुमतिपत्रको ५० वर्ष कायम गर्न निजी क्षेत्रले माग गरेको छ।"
एमाले सुदूरपश्चिम अधिवेशन : अध्यक्षमा तीनजनाको दाबी,"धनगढी : नेकपा एमालेको सुदूरपश्चिमको अध्यक्षका लागि तीनजनाले दाबेदारी पेश गरेका छन् । नेकपा एमाले सुदूरपश्चिम प्रदेश समितिका उपाध्यक्ष कमल तिमिल्सेना, प्रदेश सचिवालय सदस्य कृष्ण प्रसाद जैशी र सचिवालय सदस्य बचनबहादुर सिंहले अध्यक्षका लागि दाबेदारी पेश गरेका हुन् । कमलप्रसाद तिमिल्सेना अहिलेको प्रदेश समितिका उपाध्यक्ष तथा सचिवालय सदस्य हुन् भने जैशी नेकपा एमालेको अछाम जिल्ला अध्यक्ष भइसकेका व्यक्ति हुन् । दुवैजना अछाम जिल्लाका हुन्। तिमिल्सेना सुदूरपश्चिम कमिटीको उपाध्यक्ष छन् । २०४४ सालदेखि अनेरास्ववियु तत्कालीन प्रजातान्त्रिक युवा संघको केन्द्रीय सचिवालय हुँदै एमालेको जिल्ला कमिटी सदस्य र एमालेको जिल्ला अध्यक्ष अञ्चल कमिटी सदस्य हुँदै उनी प्रदेशका उपाध्यक्ष बनेका हुन् । आफू प्रदेश कमिटीको बहालवाला उपाध्यक्ष भएकाले अध्यक्षको स्वाभाविक दाबेदार भएको उनको भनाइ छ। अध्यक्षका अर्का आकांक्षी जैशी पनि अछाम जिल्ला विकास समितिको सभापतिका भइसकेका व्यक्ति हुन् । पार्टीको गाउँ कमिटी हुँदै पार्टीको जिल्ला कमिटी उपसचिव र दुई पटक सचिव भएको अनुभव उनीसँग छ । केपी शर्मा ओलीसँग तत्कालीन प्ररायुसंघ (हालको युवा संघ नेपाल) केन्द्रीय कमिटीमा बसेर काम गरेका जैशी १६ वर्षसम्म जिविस महासंघको प्रवक्ता र स्थानीय निकायसम्वद्ध एशिया प्यासेफिकको सहअध्यक्ष थिए । सुदूरपश्चिम प्रदेशमा नेकपा एमालेलाई आगामी निर्वाचनमा बहुमत दिलाउन र एमालेको सरकार निर्माणको लागि आफूले अध्यक्षमा दाबी गरेको उनले बताए । सिंह भने युवा संघका पूर्व अध्यक्ष हुन । अधिवेशनको उद्घाटनका लागि नेकपा एमालेका अध्यक्ष केपी शर्मा ओली केही बेरअघि धनगढी आइपुगेका छन् । बुद्ध एयरको जहाजबाट धनगढी आएका ओलीले धनगढीको सौसाई ब्यांकेटमा प्रदेश अधिवेशनको उद्घाटन गर्ने कार्यक्रम तय भएको छ । ओलीले उद्घाटन गरेलगत्तै आजै बन्दशत्र सुरु हुने पार्टीका प्रदेश अध्यक्ष दामोदर भण्डारीले बताए । आकांक्षीहरू तीनजना देखिएका छन् । तर हाम्रो प्रयास सकेसम्म सर्वसम्मत गर्नेमै रहन्छ । सर्वसम्मत भएन भने लोकतान्त्रीक विधिबाट चुनाव हुनसक्छ,'उनले भने । नेकपा एमालेका अरु ६ वटा प्रदेशमा पनि सर्वसम्मत रुपमा नेतृत्व चयन हुन सकेको थिएन । सबै प्रदेशमा चुनाव भएकाले सुदूरपश्चिममा पनि चुनावको सम्भवना भने बलियो देखिएको छ । अधिवेशनमा प्रदेश कमिटिको नेतृत्व चयनका लागि नौवटै जिल्लाबाट गरी ६ सय ७५ जना प्रतिनिधि छनोट भएर धनगढी आइपुगेका छन्। एमालेले शनिबार आयोजना गरेको पत्रकार सम्मेलनमार्फत अधिवेशनका लागि सबैभन्दा धेरै प्रतिनिधि बाजुराबाट रहेको जनाएको छ। दुईवटा प्रदेश निर्वाचन क्षेत्रमात्र रहेको बाजुराबाट एक सय २८ जना प्रतिनिधि चयन भएका आएका छन्। १३ वटा स्थानीय तह रहेको कैलालीबाट बाजुराभन्दा कम १ सय १७ जना प्रतिनिधिमात्र छन्। त्यस्तै कञ्चनपुरबाट ६३, बैतडीबाट ६८, दार्चुलाबाट ५३, अछामबाट ५४, बझाङबाट ४८, डोटीबाट ४१ र डडेलधुराबाट १८ जना प्रतिनिधि रहेका अधिवेशन आयोजक कमिटिले जनाएको छ। त्यस्तै ७५ जना प्रतिनिधि एमालेले जनसंगठनबाट चयन गरेको छ। कूल प्रतिनिधि संख्यामा एक सय ७८ जना महिला रहेका छन्।"
विद्यालय शिक्षा विधेयकमाथि छलफलमा उठेका प्रश्नको जवाफ दिँदै शिक्षामन्त्री,"काठमाडौं : प्रतिनिधिसभा बैठक बस्दैछ। बैठक आइतबार दिउँसो १ बजेका लागि बोलाइएको छ। शिक्षा,विज्ञान तथा प्रविधिमन्त्री अशोककुमार राईले शुक्रबार संसदमा पेश गरेको विद्यालय शिक्षा विधेयक २०८० माथि विचार गरियोस् भन्ने प्रस्तावमाथि छलफलमा उठेका प्रश्नको जवाफ दिने कार्यसूची रहेको संघीय संसदको महासचिव भरतराज गौतमले जानकारी दिए। छलफलका क्रममा अधिकांश सांसदहरूले सरोकारवालाको मागलाई सम्बोधन हुनेगरी विधेयक अघि बढाउनुपर्नेमा जोड दिएका छन्। सभामुख देवराज घिमिरेले विद्यालय शिक्षा विधेयक २०८० माथि विचार गरियोस् भन्ने प्रस्तावलाई निर्णयार्थ प्रस्तुत गर्ने संभावित कार्यसूचीमा उल्लेख छ। यसैगरी बैठकमा ऊर्जा,जनस्रोत तथा सिंचाई मन्त्री शक्तिबहादुर बस्नेतले विद्युत विधेयक २०८० माथि विचार गरियोस् भनी प्रस्ताव प्रस्तुत गर्ने संभावित कार्यसूची छ।"
कोसी प्रदेश मध्यावधि मार्गतिर,"विराटनगर : राजनीतिक खिचातानी, दलीय स्वास्र्थ र सत्ता हत्याउन गरिएको अनेक प्रपञ्चका कारण कोसी प्रदेश मध्यावधि निर्वाचननजिक पुगेको छ। कुनै एउटा दलको स्पष्ट बहुमत नहुँदा प्रतिनिधि तथा प्रदेशसभा निर्वाचन भएर सरकार गठन भएको १० महिनाभित्रमा प्रदेशले पाँचौं मुख्यमन्त्री पाउने अवस्था बनेको छ। प्रदेशसभाको दोस्रो कार्यकालको चौथो मुख्यमन्त्री हिक्मतकुमार कार्कीले शनिबार पदबाट राजीनामा दिएका छन्। नेकपा (एमाले) प्रदेश संसदीय दलका नेता कार्की संविधानको धारा १६८ को उपधारा ३ बमोजिम प्रदेशसभाको सबैभन्दा ठूलो दलको नेताको हैसियतमा पछिल्लोपटक गत भदौ २२ गते मुख्यमन्त्री नियुक्त भएका थिए। संवैधानिक व्यवस्थाअनुसार उनले ३० दिनभित्र प्रदेशसभाबाट विश्वासको मत लिनुपर्ने हुन्थ्यो। कार्कीले विश्वासको मत लिने प्रयोजनका लागि शनिबार प्रदेशसभा बैठक बोलाइएको थियो। तर, त्यसअघि बसेको एमाले संसदीय दलको बैठकले राजीनामा दिने निर्णय गर्यो। विश्वासको मत नपाउने अवस्था बनेपछि प्रदेशसभालाई सम्बोधन गर्दै कार्कीले राजीनामा दिएपछि एमाले नेतृत्वको सरकार ढल्यो। उनको राजीनामासँगै सभामुख सिर्जना दनुवारले अनिश्चितकालका लागि प्रदेशसभा स्थगित भएको घोषणा गरिन्। लगत्तै प्रदेश प्रमुख पर्शुराम खापुङसमक्ष कार्कीले राजीनामा बुझाए। प्रदेशको स्थायित्व, दलीय सहकार्य र सद्भावमार्फत सुशासन कायम गर्न तथा जातीय, धार्मिक एवं सास्कृतिक एकता र सहिष्णुता कायम हुन सकोस् भनेर विश्वासको मतको प्रक्रियामा नगइकन पदबाट राजीनामा दिएको उनले प्रदेश प्रमुखलाई बुझाएको राजीनामा पत्रमा उल्लेख छ। कार्कीले प्रदेशको राजनीतिक निकासका निम्ति आफूले राजीनामा दिएको बताए। प्रदेशसभाबाट विश्वास गुमाएमा नयाँ सरकार गठन हुँदा उपधारा ५ अनुसार मुख्यमन्त्रीमा दाबी गर्न नपाउने व्याख्या सर्वोच्च अदालतले गरेको कुरा आएपछि मत परीक्षण नगरिकन कार्की राजीनामा दिने निष्कर्षमा पुगेका हुन्। कोसीमा यसअघि सबै उपधाराको प्रयोग गरेर सरकार गठन भइसकेको छ। कार्कीको राजीनामासँगै अब प्रदेशमा उपधारा ५ बमोजिम नयाँ सरकार गठनको बाटो खुलेको छ। यो उपधाराअनुसार जुनसुकै दलको भए पनि बहुमत पुर्याउनसक्ने प्रदेशसभा सदस्यलाई प्रदेश प्रमुखले मुख्यमन्त्री नियुक्त गर्न सक्ने व्यवस्था छ। यसअन्तर्गत मुख्यमन्त्री बन्न दलको नेता भइरहनु पर्दैन। दलको ह्वीपसमेत नलाग्ने भएकाले प्रदेशसभा सदस्यले कसलाई समर्थन गर्ने भन्ने निर्णय लिन पाउँछन्। संविधानको धारा १६८ को उपधारा ५ मा भनिएको छ, उपधारा ३ बमोजिम नियुक्त मुख्यमन्त्रीले उपधारा ४ बमोजिम विश्वासको मत प्राप्त गर्न नसकेमा उपधारा २ बमोजिमको कुनै सदस्यले प्रदेशसभामा विश्वासको मत प्राप्त गर्नसक्ने अवस्था भएमा प्रदेश प्रमुखले त्यस्तो सदस्यलाई मुख्यमन्त्री नियुक्त गर्नेछ। यसअनुसार सरकार गठन हुन नसकेमा वा नियुक्त हुने मुख्यमन्त्रीले ३० दिनभित्र विश्वासको मत नपाएमा प्रदेशसभा विघटन भई प्रदेशमा मध्यावधि निर्वाचन हुनेछ। तर, दलहरू प्रदेशलाई मध्यावधिमा लैजान तयार छैनन्। प्रदेशसभालाई सम्बोधन गर्दै कार्कीले प्रदेशलाई निकास दिएर राजनीतिक स्थायित्वका लागि सबै दलबीचमा सहमति र सहकार्य आवश्यक रहेको बताए। मध्यावधिमा जाने हुँदा एमाले डराउँदैन। तर, त्यो अहिलेको आवश्यकता हैन, उनले भने, मध्यावधि रोक्न जुनसुकै त्याग गरेर एमाले दुई हात उठाउँदै आउन तयार छ। एमालेले कसैप्रति पूर्वाग्रह राख्दैन। कार्कीले जनताको माग मध्यावधि नभएको भन्दै राजनीतिक निकासका लागि सबै दललाई आह्वानसमेत गरे। सबैले राजनीतिक निकासतर्फ नसोच्ने र नसच्चिने हो भने मध्यावधिलाई नकार्न नसकिनेसमेत उल्लेख गरे। राजनीतिक स्थायित्व र सहमतिका लागि एमालेले सबै विकल्प खुला राखेको कार्कीले बताए। कार्कीले प्रदेश खारेजीको आवाज उठ्न थालेको भन्दै चिन्ता व्यक्त गरेका छन्। प्रदेश खारेजीतर्फ जाने हो भने २०७२ सालको संविधान पूर्ण रूपमा असफल हुने र त्यसका लागि सबैले ढंग पुर्याउनुपर्ने कार्कीको भनाइ छ। एमाले प्रतिपक्षका लागि सधैं तयार रहेको कार्कीको जिकिर छ। प्रदेशसभालाई सम्बोधन गर्दै उनले भने, मेरो नेतृत्वको पहिलो कार्यकालमा प्रदेशको नाम राख्यौं। त्यसमा कांग्रेस, माओवादी, राप्रपालगायतका दलले साथ दिनुभयो। नयाँ सरकार गठनका लागि दलहरूमा रस्साकस्सी पनि सुरु भएको छ। तर, पाँचौं मुख्यमन्त्री को बन्नेभन्ने टुंगो लागिसकेको छैन। सर्वत्र चासोको विषय बनेको छ। उपधारा ५ बमोजिम कांग्रेसका प्रदेशसभा सदस्य केदार कार्की मुख्यमन्त्री बन्ने चर्चासमेत छ। उनी कांग्रेसले मुख्यमन्त्री पाएमा दलका नेता थापालाई पुनः मुख्यमन्त्री बनाउन नहुने अडानमा छन्। थापालाई मुख्यमन्त्री बनाउन खोजिएमा आफूहरू जे गर्न पनि तयार रहेको कार्कीले बताउने गरेका छन्। कांग्रेसभित्र कार्की संस्थापनइतर अर्थात डा शेखर कोइराला पक्षधर मानिन्छन्। एमाले नेता एवं प्रदेशका मन्त्री तिलकुमार मेन्याङ्बोसमेत उपधारा ५ बमोजिम सरकार गठन हुँदा आफू मुख्यमन्त्री बन्ने कोसिस गरिरहेको स्रोतले बतायो। स्रोतका अनुसार कोसी प्रदेशबाटै गठबन्धन भत्काउने प्रयास पनि भइरहेको छ। एमालेसहितका दलको समर्थनमा कांग्रेसका कार्की मुख्यमन्त्री बनेमा वा उनको समूहले एमाले नेतालाई मुख्यमन्त्रीमा समर्थन गरेमा गठबन्धन भत्किने विश्लेषण कतिपयको छ। एमालेले कार्कीलाई नै समर्थन गरेर जानसक्ने अवस्था पनि रहेको कांग्रेसको इतर समूहका एक जना प्रदेशसभा सदस्यले बताए। एमाले कोसीका प्रमुख सचेतक रेवतीरमण भण्डारी विश्वासको मत पाउने आधार नबनेका कारण मुख्यमन्त्री कार्कीले राजीनामा दिएको बताउँछन्। अन्तिमसम्म प्रयास गर्दा पनि विश्वासको मत पाउने वातावरण नबनेको उनले बताए। प्रदेशलाई स्थायित्व प्रदान गर्ने कुरामा भने एमाले गम्भीर रहेको भण्डारीको भनाइ छ। समग्र राष्ट्रको परिस्थितिलाई हेरेर संख्या पुग्ने भएमा अब बन्ने नयाँ सरकारका लागि पनि एमालेले दाबी गर्नसक्ने उनले बताए। नयाँ सरकारका लागि आआफ्नै दाबी नयाँ सरकारको नेतृत्वमा गठबन्धनआवद्ध दलले आआफ्नै दाबी प्रस्तुत गरेका छन्। कांग्रेस, माओवादी र एकीकृत समाजवादीले दाबी गरेपछि सरकार गठनलाई लिएर गठबन्धनभित्र किचलो हुने देखिएको छ। कांग्रेस नेता थापाले अब बन्ने सरकारको मुख्यमन्त्रीमा आफ्नो दाबी रहने बताए। तर, मुख्यमन्त्री कसलाई बनाउने भन्ने निर्णय सत्ता गठबन्धनको शीर्ष नेतृत्वले गर्ने उनको भनाइ छ। थापा कांग्रेसभित्र नेता कृष्णप्रसाद सिटौला पक्षधर हुन्। उनलाई संस्थापन पक्षको अर्थात् पार्टी सभापति शेरबहादुर देउवाको समेत साथ छ। माओवादी प्रदेश संसदीय दलका नेता इन्द्रबहादुर आङ्बाले पनि मुख्यमन्त्रीमा आफ्नो दाबी रहने बताए। यसअघि कांग्रेसको नेतृत्वमा दुईपटक सरकार बनेपनि टिक्न नसकेको बताउँदै उनले अब माओवादीको नेतृत्वमा सरकार बन्नुपर्ने उनले बताए। एकीकृत समाजवादी प्रदेश संसदीय दलका नेता राजेन्द्रकुमार राईले पनि मुख्यमन्त्रीमा आफ्नो दाबी रहने बताए। मुख्यमन्त्रीमा हाम्रो सशक्त दाबी रहन्छ। तर, गठबन्धनको निर्णय मान्छौं, उनले भने, गठबन्धन दलबाट सरकार बन्न ढिलो हुने अवस्था बन्यो र असमझदारी बढ्यो भने अरुलाई समर्थन हुनेछ। गठबन्धनसँग संवाद भएको छैन : राप्रपा राप्रपाले सत्ता सहकार्यका लागि गठबन्धनसँग औपचारिक संवाद नभएको जनाएको छ। पार्टीको प्रदेश संसदीय दलका नेता भक्तिप्रसाद सिटौलाले गठबन्धन दलले प्रस्तुत गर्ने एजेन्डा र प्रस्तावका आधारमा सहकार्य गर्ने वा नगर्ने भन्ने टुंगो लाग्ने बताए। अहिलेसम्म औपचारिक संवाद भएको छैन। वार्ता भएर निष्कर्ष निस्किएपछि मात्रै हामीले सहयोग गर्ने वा नगर्नेभन्ने टुंगो लाग्छ, उनले भने, भ्रष्टाचार नियन्त्रण र विकास निर्माणमा गठबन्धनले प्रतिबद्धता जनाउनु पर्यो। राजनीतिक सहमति जुट्नुपर्यो। पदको बाँडफाँटमा आफूहरू केन्द्रित नहुने सिटौला बताउँछन्। जिम्मेवारी आउँदा जुनसुकै भूमिका पनि निर्वाह गर्नसक्ने बताउँदै उनले पदका लागि राप्रपाले मरिहत्ते नगर्ने उल्लेख गरे। गठबन्धनसँग औचापरिक छलफल सुरु नै भएको छैन, सिटौलाले भने, हामी यो र उ चाहिन्छ भनेर भन्ने पक्षमा छैनौं।"
सत्तारुढ दलको भागबन्डा मिलाउन एउटालाई फुटाएर ३ मन्त्रालय,"आर्थिक समस्याले जुध्दै गरेका बेलामा सत्तााको भागवण्डामा मधेस प्रदेश सरकारले पनि मन्त्रालय फुटाएर खर्चको भार बढाएको छ। जनकपुरधाम : मधेस प्रदेशमा सत्तारुढ दलको भागवण्डा मिलाउन एउटा मन्त्रालयलाई फुटाएर तीनवटा मन्त्रालय बनाइएको छ। मधेस प्रदेशका मुख्यमन्त्री सरोज कुमार यादव नेतृत्वको सरकारमा सत्तारुढ दलको भागवण्डा मिलाउन एउटा मन्त्रालयलाई फूटाएर तीन वटासम्म मन्त्रालय बनाइएको हो। आर्थिक समस्याले जुध्दै गरेको बेलामा सत्ताको भागवण्डामा मधेस प्रदेश सरकारले पनि मन्त्रालय फुटाएर खर्चको भार बढाएको छ। मुख्यमन्त्री सरोजकुमार यादवले आफ्नो पार्टीका सांसदको व्यवस्थापनका लागि मन्त्रालय फुटाएका हुन्। जनता समाजवादी पार्टी (जसपा)बाट मन्त्री भए पनि लामो समयदेखि विना विभागीय मन्त्री रहेकी सुरिता कुमारी साहका लागि उनले मन्त्रालय फुटाएका हुन्। मुख्यमन्त्री यादवले शिक्षा तथा समाज कल्याण मन्त्रालय टुक्र्याएर शिक्षा र समाज कल्याण मन्त्रालय बनाएका छन्। जनमतका यादवले शिक्षा मन्त्रालय पाउनेछन् भने समाज कल्याण मन्त्रालय सुरिता कुमारी साह साहले जिम्मा पाएको छ। जनमत पार्टीका मन्त्री महेश यादवले नेतृत्व गरेको मन्त्रालय टुक्राएपछि जनमत र जसपा मतभेद देखिएपनि मन्त्रालय छोड्ने मुडमा जनमत छैन। महोत्तरीको क्षेत्र नं २ (ख) बाट वागी उम्मेदवार भई स्वतन्त्रबाट निर्वाचनमा विजयी साह लोसपाका नेता राजेन्द्र महतो निकट भएपनि चुनावको बेलामा विद्रोह गरेर स्वतन्त्रबाट निर्वाचित पछि साह जसपा प्रवेश गरेकी थिइन्। जसपामा प्रवेशलगत्तै उनलाई पार्टी प्रवेश गराएर सामाजिक विकास मन्त्रीको जिम्मेवारी दिएकी थिइन्। तर, कांग्रेस सरकारमा सहभागी भएपछि सत्ता समीकरण मिलाउन सामाजिक विकास मन्त्रालय टुक्र्याएको हो। उक्त मन्त्रालय टुक्र्याएर शिक्षा तथा समाज कल्याण र स्वास्थ्य तथा जनसंख्या मन्त्रालय बनाइएको थियो। उक्त मन्त्रालय टुक्र्याएपछि नयाँ बनेको स्वास्थ्य तथा जनसंख्या मन्त्रालय कांग्रेसका वीरेन्द्रप्रसाद सिंहको जिम्मामा परेको थियो। त्यही बेला साह विनाविभागीय बन्न पुगेकी थिइन्। मन्त्रालय टुक्राएपछि मुख्यमन्त्री भारत भ्रमणमा लागेका छन्। सोहीकारण मधेस प्रदेशमा थप छलफल भने भएको छैन। अहिले कार्यबाहक मुख्यमन्त्रीको जिम्मेवारी भौतिक पूर्वाधार विकास मन्त्री कृष्ण यादवले निर्वाह गरिरहेका छन्। जनमत पार्टीले पाएको सामाजिक विकास मन्त्रालय गठबन्धनको व्यवस्थापनका नाममा तीनवटा भएका छन्। यससँगै मधेस प्रदेशको मुख्यमन्त्री कार्यालयमा जिम्मेवारीविहीन अवस्थामा रहँदै आएकी सुरिताकुमारी साहलाई खेलकुद तथा समाज कल्याण मन्त्रालयको जिम्मेवारी दिइएको छ। प्रदेश प्रमुख हरिशंकर मिश्रले मुख्यमन्त्री सरोजकुमार यादवको सिफारिस अनुसार मन्त्रीपरिषद् पुनर्गठन गर्दै उनलाई मन्त्रालयको जिम्मेवारी दिइएको हो। जनमतका मधेस यादवले सम्हाल्दै आएको शिक्षा तथा समाज कल्याण मन्त्रालयलाई टुक्रयाएर सुरिता साहलाई मन्त्रालयको जिम्मेवार दिइएको हो। अब यादवले शिक्षा तथा संस्कृति मन्त्रालयको जिम्मेवारी पाएको छ भने भने सुरिताले टुक्रयाएर बनाइएको खेलकुद तथा समाज कल्याण मन्त्रालयको जिम्मेवारी पाएकी हुन्। मन्त्री साहले यस अघि नै शपथ ग्रहण गरिसकेकाले उनी एकै चोटी पदभार ग्रहण गर्नु हुने छ। मन्त्रीपरिषद् पुनर्गठन गरिएसँगै मधेसमा मन्त्रालयको संख्या १३ पुगेको छ। संघीयता कार्यान्वयनसँगै सातवटा मन्त्रालयबाट काम थालेको सरकारले दोश्रो कार्यकालमा मन्त्रालयको संख्या बढाएर झण्डै दोब्बर बनाएको छ।"
बीआरआई परियोजनामार्फत नेपालमा विकास र समृद्धिलाई तीव्रता दिन चाहन्छौं : प्रचण्ड,"नेपाल विगतदेखि नै एक चीन नीतिको पक्षमा दृढ रहँदै आएको उनको भनाई छ। काठमाडौं : प्रधानमन्त्री पुष्पकमल दाहाल प्रचण्डले बीआरआईमा आधारित परियोजना अघि बढाउन नेपाल प्रतिबद्ध रहेको दाबी गरेका छन्। आइतबार काठमाडौंमा आयोजित बीआरआईको एक दशक : व्यापार, लगानी र सम्पर्क सञ्जाल विषयक सेमिनारलाई सम्बोधन गर्दै प्रधानमन्त्री प्रचण्डले परियोजना छनोट र कार्यान्वयन हुने गरि अगाडि बढाउन नेपाल सरकारको स्पष्ट रहेको जानकारी गराएका हुन्। विगतमा म आफैँ सरकारको नेतृत्वमा रहँदा र महामहिम राष्ट्रपति सी चीनफिङको २०१९ मा भएको ऐतिहासिक भ्रमण र त्यसपछि पनि भएका विभिन्न द्विपक्षीय भ्रमणका उपलब्धीलाई संश्लेषण गर्दै बीआरआईमा आधारित परियोजना अघि बढाउन नेपाल प्रतिबद्ध छ।उनले भने,अब बीआरआई परियोजना मनोकामनाको सूची नभई कार्यान्वयनयोग्य परियोजना छनोट र कार्यान्वयन हुनेगरि बीआरआई सम्बन्धी विकास निर्माणका परियोजना अगाडि बढाउने छौं। यो नेपाल सरकारको स्पष्ट धारणा पनि हो। प्रधानमन्त्री प्रचण्डले नेपाल बीआरआई परियोजना कार्यान्वयनमार्फत विकास र समृद्धिलाई तीव्रता दिन चाहेको बताए। बीआरआई परियोजना अघि बढाउन केही ढिलाइ भएको प्रश्नहरू यदाकदा सुनिने गरेका छन्। यसका लागि कोभिड महामारी, हाम्रा प्रणाली र संरचनागत सीमाहरू समेत जिम्मेवार छन्। तर नेपाल बीआरआई परियोजना कार्यान्वयनमार्फत विकास र समृद्धिलाई तीव्रता दिन चाहन्छ। नेपाल अब भूपरिवेष्ठित देशबाट भूजडित देश हुनेछ भन्ने महामहिम राष्ट्रपति सी चीनफिङको भनाइप्रति मेरो पूर्ण सहमति छ, जुन कुरा मैले केही दशकदेखि दृढतापूर्वक भन्दै पनि आएको छु। अब हामीले उक्त युक्तिलाई वास्तविकतामा बदल्न सामूहिक पहलकदमी लिनुपर्नेछ। उनले भने, यस्ता परियोजनाको वित्तीय लगानीको मोडेलका बारेमा हामी अझ मसिनो ढङ्गले छलफल गर्नेछौं। चिनियाँ पक्षले पनि लगानी सम्बन्धी आफ्नो नीतिमा पुनर्विचार गर्दै कतिपय परियोजनाहरूका सन्दर्भमा नेपालका लागि अनुदान र सहायताको नीति लिने हाम्रो विश्वास छ। एक चीन नीतिप्रति दृढ नेपाल विगतदेखि नै एक चीन नीतिको पक्षमा दृढ रहँदै आएको उनको भनाई छ। हामी वर्तमान र भविष्यमा समेत एक चीन नीतिप्रति दृढ रहनेछौँ। नेपाली भूमि चीनविरोधी गतिविधिमा प्रयोग गर्न दिइने छैन। यो नेपाल सरकारको प्रष्ट दृष्टिकोण हो।उनले भने,संयुक्त राष्ट्रसंघको उद्देश्य तथा सिद्धान्त र पञ्चशीलका सिद्धान्तमा आधारित नेपालचीन सम्बन्ध यस क्षेत्रकै शान्ति, स्थायित्व र समृद्धिका लागि महत्वपूर्ण छ। हामी त्यसै उद्देश्य प्राप्तिमा निरन्तर लाग्नेछौँ।"
नेपाली भूमि चीन विरोधी गतिविधिमा प्रयोग हुन दिन्नौं : प्रधानमन्त्री,"काठमाडौं : प्रधानमन्त्री पुष्पकमल 'दाहाल' प्रचण्डले नेपाल एक चीन नीतिमा दृढ रहेको बताएका छन्। आइतबार काठमाडौंमा आयोजित बीआरआईको एक दशक :व्यापार,लगानी र सम्पर्क सञ्जाल विषयक सेमिनारमा कार्यक्रमलाई सम्बोधन गर्दै प्रधानमन्त्री दाहालले चीनविरुद्धका कुनै पनि गतिविधि गर्न नदिने जिकिर गरेका हुन्। उनले नेपाली भूमि प्रयोग गरेर कुनै गतिविधि हुन नदिने प्रतिबद्धता जनाए। प्रधानमन्त्री दाहाले भने,'नेपाल विगतदेखि नै एक चीन नीतिको पक्षमा दृढ रहँदै आएको छ । हामी वर्तमान र भविष्यमा समेत एक चीन नीतिप्रति दृढ रहनेछौँ । नेपाली भूमि चीनविरोधी गतिविधिमा प्रयोग गर्न दिइने छैन । यो नेपाल सरकारको प्रष्ट दृष्टिकोण हो ।' उनले बीआरआई परियोजना अघि बढाउन केही ढिलाइ भएको बताउँदै अब छिट्टै कार्ययोजना बनाएर अघि बढ्ने जिकिर गरे। संयुक्त राष्ट्रसंघको उद्देश्य तथा सिद्धान्त र पञ्चशीलका सिद्धान्तमा आधारित नेपालचीन सम्बन्ध यस क्षेत्रकै शान्ति, स्थायित्व र समृद्धिका लागि महत्वपूर्ण रहेको प्रधानमन्त्री दाहालको भनाइ छ। प्रधानमन्त्री दाहालले चीम भ्रमणले नेपाल तथा चीनबीच उच्च राजनीतिक तहमा थप सुदृढ समझदारी विकास गर्न र यस क्षेत्रमै शान्ति,स्थायित्व तथा साझा समृद्धि हासिल गर्न सघाउ पुग्नेमा विश्वास व्यक्त गरे।"
"बीआरआई कार्यान्वयन हुन्छ, नेपालका लागि महत्वपूर्ण स्रोत हो : प्रधानमन्त्री प्रचण्ड","काठमाडौं : प्रधानमन्त्री पुष्पकमल दाहाल प्रचण्डले बीआरआई कार्यान्वयन गर्ने प्रतिबद्धता व्यक्त गरेका छन्। आइतबार काठमाडौंमा आयोजित बीआरआईको एक दशक : व्यापार, लगानी र सम्पर्क सञ्जाल विषयक सेमिनारमा कार्यक्रमलाई सम्बोधन गर्दै प्रधानमन्त्री प्रचण्डले बीआरआई सम्झौता धेरै मेहनतपश्चात आफ्नो दोस्रो कार्यकायमा हस्ताक्षर गरेको बताएका हुन्। बीआरआईको दीर्घकालीन महत्वलाई र यसको रणनीतिक महत्वलाई आत्मसाथ गरेर गम्भीर भाषामा सहमति गरायो त्यो नेतृत्वप्रति तपाईंहरुले अलिकति पनि सकरात्मक सन्देश जनतामा सम्प्रेषण कति मेहनत गर्नुभयो उनले प्रश्न गरे। चीन भ्रमणको बेलामा बीआरआईको रणनीतिक महत्वलाई आत्मसाथ गरेर नै खुला छलफल भएको र सहमति गरेर कार्यान्वयन अगाडि बढाउन लागिएको उनले बताए। हामीलाई पूर्वाधार विकासमा ठूलो लगानीको खाँचो छ। परम्परागत स्रोतबाट प्राप्त हुने विकास सहायताबाट मात्रै हाम्रो आवश्यकता पूरा हुनसक्ने परिस्थिति छैन। विकास निर्माणलाई तीब्र बनाउन थप बाह्य पुँजीको खाँचो छ। बीआरआई नेपालका लागि त्यस्तो महत्वपूर्ण स्रोत हुन सक्छ। उनले भने,विगत १० वर्षमा बीआरआईमार्फत मात्र १००० अर्व अमेरिकी डलरभन्दा बढी लगानी भएको तथ्याङ्क सावजनिक भइरहँदा नेपालले तुलनात्मक रूपमा उल्लेख्य लगानी भित्राउन सकेन। अब हामी छिटै कार्ययोजना बनाएर समयवद्ध कार्यतालिकाअनुरूप दुबैतर्फका र साझा संयन्त्रहरूलाई परिचालन गरेर छिटो काम गर्नुपर्नेछ। चीन, नेपाल र भारतको बीचमा एउटा त्रिदेशीय साझेदार विकास गर्नुपर्ने आवश्यकता रहेको प्रचण्डले बताए। उनले भने,चीनका राष्ट्रपति र भारतका प्रधानमन्त्रीसँग के नेपालजस्तो आर्थिक रुपमा पछि परेको पछि परेको देशको कुरा गम्भीर रुपले सुन्न तयार हुनुहुन्छ भनेर प्रश्न गरेको छु। उहाँहरु सैद्धान्तिक रुपमा सहि छ भनेर भनेको हिजो जस्तै लाग्छ। उनले अहिलेको भ्रमणबाट चीनका निजी क्षेत्रले लगानी गर्ने वातावरण तयार भएको बताए। प्रचण्डले लगानी भित्र्याउन आह्वान गरिएको समेत बताए। उनले भने,नेपाल आत्मनिर्भर हुनुपर्यो अर्थतन्त्रमा बलियो हुनुपर्यो। त्यसका लागि प्राकृतिक स्रोत साधन प्रयोग हुनुपर्यो।"
देशभित्र विद्युत खपत गर्ने सरकारको पहिलो प्राथमिकता : प्रधानमन्त्री,"काठमाडौं : प्रधानमन्त्री पुष्पकमल दाहाल 'प्रचण्ड'ले देशभित्र विद्युत खपत गर्ने सरकारको पहिलो प्राथमिकता रहेको बताएका छन्। आइतबार काठमाडौंको याक एण्ड यति होटलमा आयोजित 'बीआरआईको एक दशक:व्यापार,लगानी र सम्पर्क सञ्चाल' विषयक सेमिनारमा सम्बोधन गर्दै प्रधानमन्त्री दाहालले अन्तरदेशीय विद्युत व्यापार नभइ देशभित्र विद्युत खपत गर्ने सरकारको पहिलो प्राथमिकता रहेको बताएका हुन्। 'सरकारको प्राथमिकता देशभित्र विद्युत खपत गर्ने नै हो। विद्युतको व्यापार गर्ने हाम्रो पहिलो प्राथमिकता होइन, 'प्रधानमन्त्री दाहालले भने,'विद्युत खपत गर्ने क्यापासिटी कति छ र यसको कसरी विकास गर्ने भन्ने हो।' प्रधानमन्त्री दाहालले प्राकृति स्रोत साधनको सदुपयोग गरेर नेपाल अर्थतन्त्रमा आत्मनिर्भर हुनुपर्ने बताए। उनले विकास निर्माणलाई तीब्र बनाउन थप बाह्य पुँजीको खाँचो रहेको बताउँदै बीआरआई नेपालका लागि महत्वपूर्ण स्रोत हुने बताए। प्रधानमन्त्री दाहालले चीन, नेपाल र भारतबीचमा त्रीदेशीय साझेदारी विकास हुनु जरूरी रहेको बताए। उनले चीन भ्रमणबाट नेपालको निजी क्षेत्रसँग चिनियाँ पक्षको सम्बन्ध निकै घनिभूत हुने र थप लगानी भित्र्याउन सहयोग पुग्ने विश्वास व्यक्त गरे। उनले नेपालमा पूर्वाधार विकासमा ठूलो लगानीको खाँचो रहेको बताए। नेपाल चीनको द्रूत विकास, गरीवी निवारण तथा चीनले अगाडि सारेको दीगो विकास तथा साझा समृद्धिको अवधारणा (बीआरआई) बाट पूरा लाभान्वित हुने प्रधानमन्त्रीले विश्वास व्यक्त गरे।"
मकवानपुरमा चाडपर्वका लागि ८१७ प्रहरी,"हेटौंडा : मकवानपुरमा चाडपर्वहरूमा सम्भावित हुनसक्ने आपराधिक गतिविधि र सवारी दुर्घटना न्यूनीकरणका लागि मकवानपुरमा ८ सय १७ जना प्रहरी खटिने भएका छन्। यसका लागि मकवानपुर प्रहरीले हेटौंडा१४ स्थित रातोमाटेमा एम्बुलेन्स सहितको यात्रु हेल्प डेस्कको स्थापना समेत गरिसकेको मकवानपुर प्रहरी प्रमुख एसपी सीताराम रिजालले बताए। हेटौंडा११ थानाभर्याङमा चालक निगरानीका लागि अस्थायी रिफ्रेससेन्टरको स्थापना, चाडपर्वको समयमा कुनै पनि यात्रु नठगिउन भन्ने उद्देश्यले सुमो काउन्टर क्षेत्रमा प्रहरीले यात्रु सहायता कक्षको स्थापना र आरक्षण सिटको स्टिकर मेटिएका सार्वजनिक यातायातमा स्टीकर टाँस्ने काम समेत सुरु गरिएको उनले बताए। चाडपर्व लक्षित सचेतनाका लागि तयार पारिएका जिंगलहरू बजार चोकमा मात्र नभई जिल्लाभरिका विद्यालयहरूमा बिहान राष्ट्रगान बजाएर विद्यार्थीहरूलाई जानकारी गराउने व्यवस्था मिलाएको उनले बताए। प्रहरीहरू सुरक्षा नाका, अस्पतालका बिरामी रेफर, लामो दूरी सवारी चेकजाँच, यात्रु सहायक कक्षजस्ता सुरक्षा कार्यमा प्रहरी खटाई सकेको उनले बताए।"
सोमबार देशका यी स्थानमा हुने छ वर्षा,"काठमाडौं : सोमबार कोशी, मधेस, बागमती र गण्डकी प्रदेशमा आंशिकदेखि सामान्य बदली रही बाँकी प्रदेशमा आंशिक बदलीदेखि सामान्यतया मौसम सफा रहनेछ। मौसम पूर्वानुमान महाशाखाका अनुसार कोशी, मधेस, बागमती र गण्डकी प्रदेशका थोरै स्थानहरूमा र लुम्बिनी प्रदेशको एकदुई स्थानमा मेघ गर्जनचट्याङसहित हल्का वर्षाको सम्भावना रहेको छ। सोमबार राति कोशी, मधेस, बागमती र गण्डकी प्रदेशमा आंशिकदेखि सामान्य बदली रही बाँकी प्रदेशमा आंशिक बदलीदेखि सामान्यतया मौसम सफा रहनेछ। कोशी, मधेस, बागमती र गण्डकी प्रदेशका थोरै स्थानहरूमा मेघ गर्जनचट्याङसहित हल्का वर्षाको सम्भावना रहेको महाशाखाले जनाएको छ।"
गुल्मीमा चाडपर्व लक्षित गरेर नागरिक सहायता कक्षको स्थापना,"गुल्मी : चाडपर्व लक्षित गरेर गुल्मीको सदरमुकाम तम्घाससहित जिल्लाका विभिन्न ठाउँमा नागरिक सहायता कक्षको स्थापना गरिएको छ। दसैं तिहार पर्वमा हुने दुर्घटना र आपराधिक गतिविधि न्यूनीकरण गर्न उद्देश्यसहित जिल्लाका विभिन्न स्थानमा नागरिक सहायता कक्षको स्थापना गरिएको हो। जिल्ला प्रहरी कार्यालय र ट्राफिक प्रहरी कार्यालय गुल्मीले चाडपर्वलाई लक्षित गरेर आइतबारदेखि नागरिक सहायता कक्ष सञ्चालन गरेको प्रहरीले जनाएको छ। गुल्मीको सदरमुकाम तम्घासको बुढाथोकी बसपार्क र उदिनढुंगा बसपार्क, जोहाङ्ग, वामी, रिडी बसपार्क, श्रृंगा लगायतका ठाउँमा नागरिक सहायता कक्षको स्थापना गरिएको छ। चाडपर्वको समयमा यात्रुको सहज र सुरक्षित आवागमनको व्यवस्था गर्न जिल्लाका विभिन्न ठाउँमा नागरिक सहायता कक्षको स्थापना जिल्ला प्रहरी कार्यालय गुल्मीका प्रहरी उपरीक्षक नवीन किशोर प्रधानले जानकारी दिए। चाडपर्वको समयमा सवारीको सिट क्षमता अनुसार यात्रु, सामान बोक्न, सहज यात्राका लागि यात्रु र सम्बन्धित यातायात व्यवसायी संघ, संस्थासँग समन्वय गरेर काम गर्ने प्रहरीले जनाएको छ। चाडपर्वको समयमा यात्रा गर्दा नागरिकले अनावश्यक सास्ती भोग्नुपर्ने, लुटिने,कुटिने र चर्को मूल्य तिर्नुपर्ने बाध्यता आएमा सिधै प्रहरीलाई खबर गर्न समेत प्रहरी उपरीक्षक प्रधानले आग्रह गरेका छन्। यात्रुहरूलाई सजग र सुरक्षित यात्राका लागि समय समयमा माइकिङ गर्ने प्रहरीले जनाएको छ। हेल्प डेक्स मार्फत चोविसैं घण्टा विभिन्न ठाउँमा ट्राफिक प्रहरी खटिएर सेवा प्रवाह गर्ने जिल्ला ट्राफिक प्रहरी कार्यालय गुल्मीका प्रमुख कृष्णप्रसाद आचार्यले जानकारी दिए। यात्रुहरूलाई सजग र सुरक्षित यात्राका लागि समय समयमा माईकिङ गर्ने प्रहरीले जनाएको छ। नागरिक सहायता कक्षमा नागरिकले आफ्ना समस्या र गुनासाहरू पनि राख्न सक्नेछन्।"
छात्रछात्रालाई पोशाक वितरण,"नुवाकोट : जिल्लाको विदुर नगरपालिका५ पिपलटारमा रहेको चन्द्रज्योती माविमा अध्ययनरत विद्यार्थीलाई पोशाक वितरण गरिएको छ। विद्यालयमा अध्ययनरत गरिब, जेहनदार विद्यार्थी छनौट गरी चित्रकार (पुं) समाजले विद्यालय पोशाक तथा जुत्ता वितरण गरेको हो। समाजका प्रतिनिधि रामलाल चित्रकारले सो विद्यालयमा अध्ययनरत ५० जना गरिब तथा जेहेन्दार छात्रछात्रालाई आइतबार विद्यालयमा पुगेर विद्यालय पोसाक र जुत्ता वितरण गरेका हुन्।"
"हमासको आक्रमणमा परी इजरायलमा १० नेपाली विद्यार्थीको मृत्यु, एक जना सम्पर्कविहीन","टीकापुर : प्यालेस्टानी विद्रोही (हमास)को आक्रमणबाट इजरायलमा १० जना नेपाली विद्यार्थीको मृत्यु भएको छ। सँगै गएका नेपाली विद्यार्थी नितिन भण्डारीका अनुसार अन्य चार जना घाइते भएका छन् भने एक जना सम्पर्कविहीन छन्। अन्य दुई जना भने सकुशल रहेको नितिनले जानकारी दिए। उनीहरू सबै जना सूदुरपश्चिम विश्वविद्यालयका विद्यार्थीहरू रहेको नितिनको भनाइ छ। मृत्यु हुनेमा कैलालीका नारायणप्रसाद न्यौपाने, आशिष चौधरी, बझाङका गणेशकुमार नेपाली, दार्चुलाका दीपेशराज विष्ट, लोकेन्द्र सिंह धामी, धनुषाका आनन्द शाह, सुनसरीका राजेशकुमार स्वरंकार, डोटीका राजन फुलारा, पदम थापा र सल्यानका प्रवेश भण्डारी रहेका छन्। इजरायलका लागि नेपाली राजदूत कान्ता रिजालले घटनामा १० नेपालीको मृत्यु भएको अन्नपूर्णलाई पुष्टि गरिन्। ११ महिनाका लागि 'लर्न एन्ड अर्न' कार्यक्रमअन्तर्गत् कृषि अनुसन्धान तथा कामका सिलसिलामा इजरायल गएकाहरूमध्ये सल्यानका प्रमोद केसी र कैलालीका बीरेन्द्र चौधरी सकुलस छन्। तीमध्ये प्रमोद कृषि फार्मका मालिकसँग रहेका छन् भने बीरेन्द्र प्रहरीकहाँ सुरक्षित छन्। त्यस्तै विद्रोहीको आक्रमणबाट चार जना घाइतेमध्ये सल्यानका विधान सेजवा र दाङका प्रविन डाँगीलाई खुट्टामा चोट लागेको छ भने कैलालीका धनबहादुर चौधरी र गोरखाका हिमााञ्चल कट्टेल अस्पतालमा सकुशल रहेका छन्। कञ्चनपुरका बिपिन जोसी भने सम्पर्कविहीन रहेका छन्।"
मकवानपुरको मनहरीमा ८ लाख नगद र लागूऔषधसहित ५ जना पक्राउ,"हेटौंडा : मकवानपुरको मनहरी गाउँपालिका६ स्थित नयाँबस्तीमा ८ लाख नगद र लागूऔषधसहित ५ जनालाई पक्राउ परेका छन्। विशेष सूचनाका आधारमा जिल्ला प्रहरी कार्यालय मकवानपुर र इलाका प्रहरी कार्यालय मनहरीको संयुक्त टोलीले उनीहरूलाई पक्राउ गरेको हो। पक्राउ पर्नेहरूमा मकवानपुरको कैलाश गाउँपालिका८ बस्ने ३१ वर्षीय विकास मोक्तान, सोही स्थान बस्ने ३५ वर्षीय रामबहादुर स्याङबो, पर्सा ठोरी गाउँपालिका८ बस्ने ३२ वर्षीय जित बहादुर चापागाई, मकवानपुरको मनहरी गाउँपालिका४ रमनटार बस्ने ३० वर्षीय रामचन्द्र गोले र सोही स्थान बस्ने २० वर्षीय दालबहादुर मोक्तान रहेको जिल्ला प्रहरी कार्यालय मकवानपुरका प्रहरी प्रमुख एसपी सीताराम रिजालले बताए। उनीहरूलाई मनहरी गाउँपालिका६ स्थित नयाँबस्तीमा प्रदेश ३०३००१ प ४५४१ नम्बरको मोटरसाइकलसहित बाटोमा बसिरहेको अवस्थामा ६ सय २ बोतल कोडिन फास्फेट,२० ग्राम चरेस र नगदसहित पक्राउ गरिएको उनले बताए।"
प्रधानाध्यापकविरुद्ध भ्रष्टाचार मुद्दा दायर,काठमाडौं : बर्दिया राजापुर नगरपालिका ७ स्थित सरस्वती बाल प्राथमिक विद्यालय शंकरपुरका प्रधानाध्यापक लक्ष्मीदेवी उपाध्यायविरुद्ध भ्रष्टाचार मुद्दा दायर भएको छ। अख्तियर दुरूपयोग अनुसन्धान आयोगले प्रधानाध्यापक उपाध्यायविरुद्ध आज विशेष अदालत काठमाडौंमा भ्रष्टाचारसम्बन्धी आरोपपत्र दायर गरेको अख्तियारका प्रवक्ता भोला दाहालले जानकारी दिए। प्रवक्ता दाहालका अनुसार उनीविरुद्ध हाजिरी गराउन सहजीकरण गरिदिने प्रयोजनका लागि घुस मागेको उजुरी परेको थियो। सोही उजुरीका आधारमा छानबिन हुँदा प्रधानाध्यापक उपाध्यायले जागिरमा बहाल गराउनका लागि सेवाग्राहीसँग १४ हजार ५०० रुपैयाँ घुस रकम लिएको पुष्टि हुन आएको अख्तिायरको ठहर छ। उपाध्यायलाई सोही रकम बराबरको विगोमागसहित कैद सजाय माग गरिएको आरोपपत्रमा उल्लेख छ। अख्तियारको टोलीले उनलाई घुस रकमसहित गत भदौ २६ गते नियन्त्रणमा लिएको थियो।
"कास्कीको किम्रोङखोला पहिरोले थुनियो, तटीय क्षेत्रमा सावधानी अपनाउन आग्रह","किम्रोङखोला वडा नं ७ र ११ को सिमाना झिनोडाँडामा आएर मोदी नदीमा मिसिन्छ । मोदी खोला आसपासका अन्नपूर्णका वडा नं ११, १०, ८ र ७ का नदीको तटीय क्षेत्रमा बसोबास गरेकाहरुलाई सतर्क र सुरक्षित रहन आग्रह गरिएको गाउँपालिकाका प्रवक्ता भरतमान गुरुङले बताए। कास्की : अन्नपूर्ण गाउँपालिकास्थित किम्रोङखोला पहिरोले थुनिएको छ । अन्नपूर्ण११ मा खोला गएराति पहिरोले थुनिएर ताल बनेको सोही वडाका वडाध्यक्ष हिमबहादुर गुरुङले बताए। उनका अनुसार आज बिहान ११ बजेदेखि खोलामा पानी बग्न सुरु भए पनि जोखिम भने कायमै छ । 'गएराति किम्रोङखोला पहिराले थुनिएको हो, अहिले १५ घण्टापछि खोलामा पानी बिस्तारै बग्न थालेको छ, एक्कासि फुटेमा क्षति हुने सम्भावना भएकाले सबैलाई सुरक्षित रहन खबर गरेका छौँ', उनले भने। किम्रोङखोला वडा नं ७ र ११ को सिमाना झिनोडाँडामा आएर मोदी नदीमा मिसिन्छ । मोदी खोला आसपासका अन्नपूर्णका वडा नं ११, १०, ८ र ७ का नदीको तटीय क्षेत्रमा बसोबास गरेकाहरुलाई सतर्क र सुरक्षित रहन आग्रह गरिएको गाउँपालिकाका प्रवक्ता भरतमान गुरुङले बताए। सम्बन्धित वडाका जनप्रतिनिधि र बिरेठाँटी तथा नयाँपुलमा रहेको प्रहरी चौकीमा खबर गरी नदी थुनिएको जानकारी सबैमा प्रेषित गरिएको उनले बताए।"
तम्घासस्थान मन्दिरको प्रचारप्रसार गर्न गुल्मी महोत्सव,"गुल्मी : काठमाडौंको पशुपतिपछिको सबै ठूलो इतिहास बोकेको तम्घासस्थान मन्दिर प्रचारप्रसारको अभावमा ओझेलमा परेको छ। रेसुगां नगरपालिका९ उपल्लो तम्घासमा अवस्थित तम्घासस्थान मन्दिरको आफ्नै ऐतिहासिक महत्व छ। पृथ्वीनारायण शाहले नेपालको एकीकरण गर्नुभन्दा अघिनै स्थापना भएको हो तम्घासस्थान मन्दिर। परापूर्वकालमा अर्जुन पर्वतमा भुरे नामका एकजना राजा बस्थे। उनी अत्याचारी, धूर्त, मूर्ख तथा चरित्रहीन मात्र नभई उनी ज्यादै विलासी थिए। तम्घासको देउरालीमा आफ्ना सिपाही राखी तम्घासबाट आउने जाने नवविवाहित दुलहीलाई आफूसँग पुर्याउने व्यवस्था गरी बलात्कार गरी सतित्व हरण गर्ने उनको चलन थियो। एकपटक धुर्कोट वाग्लाका एउटा ब्राह्मणले गुल्मी चारपाला दरबार देवीस्थान तिरबाट एउटी कन्यालाई विवाह गरेर देउराली कटाएर घरतिर लैजाने क्रममा भुरे राजाले आफ्ना सिपाइ प्रयोग गरेर एकरातका लागि दरबार लगेछन्। सिपाहीको अपहरणपछि विवाह गरेर आएकी बेहुलीले जन्ती र श्रीमानसँग यदि म साच्चिकै पतिव्रत रहेछु भने त्यस दुष्ट राजाले कुव्यवहार गर्ने प्रयास गरे यो दूध तथा रगत बन्नेछ र म ब्रह्मलीन हुने छु। अन्यथा यो दूध दूध नै बन्ने छ भन्दै उनी सिपाही सँग दरबार पुगेकी थिइन्। केही समयपछि दूध रगतमा परिणत भएपछि उनी र उनका श्रीमानको मृत्यु भएको किंवदन्ती छ। बेहुलीले बोलेको कुरा सत्य भएपछि तम्घासस्थानमा शिलाको स्थापना गरी पुरुषलाई सिद्धका रूपमा र नारीलाई देवीका रूपमा पूजा गर्दै आएको स्थानीय विष्णुप्रसाद पन्थी बताउँछन्। तम्घासस्थान मन्दिरको आफ्नै पहिचान र महिमा छ। उनले भने, 'तर कसैले यसको प्रचारप्रसार र महत्वलाई बुझाउन नसक्दा मन्दिर ओझेलमा परेको छ।' यस तम्घासस्थान मन्दिरमा परापूर्व कालदेखि नाग, झाँक्री,सिद्ध र देवीको पूजा आराधना हुँदै आएको छ। मन्दिरमा मनोकांक्षा पूरा भएपछि बलि दिने चलन छ। तम्घास आसपासका क्षेत्रमा विवाह गरी ल्याउने वा लैजाने नवजोडीले विवाह गरेको एक वर्षभित्र मन्दिरमा पुजापाठ अथवा बली दिने प्रचलन चली आएको छ। दुलहीको ब्रह्मलीनताबाट प्रभावित भई यी देवीदेवताको पूजा गरेमा दाम्पत्य जीवन सफल हुने धार्मिक इतिहास र विश्वास रहेको रेसुगां नगरपालिका९ का वडाध्यक्ष कृष्णप्रसाद पाण्डेले बताए। मन्दिर निर्माणमा सरकारले केही लगानी गरेको छ। देउराली,अर्जुन र तम्घासस्थान मन्दिरमा पैदलमार्ग जोडेर पर्यटक तथा श्रदालुलाई सबै ठाउँमा पुर्याउने स्थानीय सरकारको तयारी छ। यस आर्थिक बर्षको नगरपालिकाको नीति तथा कार्यक्रममा तम्घासस्थान मन्दिरलाई पर्यटन गन्तव्यका रूपमा विकास गर्नमा जोड दिएको वडाध्यक्ष पाण्डेले बताए। तम्घासस्थान मन्दिरको स्थापना कहिले कसरी भयो भन्ने हालसम्म कुनै प्रमाण भएटिएको छैन। यस मन्दिरमा प्रत्येक हप्ताको आइतबार र मंगलबार पुजापाठ सहित बली दिने चलन छ। बेहुलीले गरेको वाचा पूरा भएपछि भुरे राजाको कुकर्म अन्त्य भई मन्दिरमा दैवी शक्तिको उत्पत्ति भएको रेसुगां नगरपालिका ९ को शताब्दी पुरुष पर्शुराम पन्थी बताउँछन्। देश विदेश मन्दिरको महत्व र इतिहासलाई प्रचारप्रसार गर्न सकेमा तम्घासस्थान मन्दिरको महिमा काठमाण्डौं पशुपति, अर्घाखाँचीको सुपादेउरालीको जस्तै हुने शताब्दी पुरुष पन्थीको भनाइ छ। काठमाडौंको पशुपतिपछिको सबै ठुलो इतिहास बोकेको तम्घासस्थान मन्दिरको महत्वलाई उजागर गर्दै देशभर चिनाउन आगमी कात्तिकमा हुने प्रथम ऐतिहासिक महोत्सवबाट अपेक्षा लिएको छ। मन्दिरको प्रचारप्रसार गर्ने लक्ष्यसहित गुल्मी उद्योग संघको आयोजनामा आगामी कात्तिक १५ गतेदेखि २५ गते हुने महोत्सव हुने भएको छ। महोत्सवबाट जिल्लामा एक लाख दर्शक भित्राउने र ६० करोड बराबरको कारोबार गर्ने उद्देश्य आयोजकले राखेको छ।"
स्थानीय तहका कर्मचारीको आन्दोलनले अन्य कार्यालयका सेवासमेत प्रभावित,"परासी : स्थानीय तहका कर्मचारीहरूको अनिश्चितकालीन आन्दोलनका कारण नवलपरासीमा रहेका अन्य सरकारी कार्यालयहरूको कामकाज समेत प्रभावित बनेको छ। अत्यावस्यक बाहेकका अन्य सेवा ठप्प पारेर आन्दोलन गर्दै आएका नवलपरासीका स्थानीय तहका कर्मचारीहरूले आइतबारदेखि पेन डाउन भन्दै सबै काम रोकेर आन्दोलनमा उत्रिएको स्थानीय तह कर्मचारी संघर्ष समिति नवलपरासीका सहसंयोजक सञ्जय शर्माले बताए। जिल्लाका सात वटै स्थानीय तहका कर्मचारीहरूले हातमा कालो पट्टी बाँधर पालिकाका मुल गेटमा धर्ना दिएका छन्। काम रोकेपछि सेवाग्राहीहरू मर्कामा परेका छन्। स्थानीय तहबाट हुने विभिन्न कामको सिफारिस, राजश्व संकलन लगायतका काम रोकिएपछि जिल्ला प्रशासन, मालपोत, नापीलगायत सेवाग्राहीहरूको बढी चाप हुने कार्यालयको काम प्रभावित बनेको हो। वडा र पालिकाहरूबाट आवश्यक पर्ने सिफारिस लगायतका काम रोकिएपछि ती कार्यालयहरूमा सेवाग्राहीको उपस्थिति पनि न्यून देखिएको छ। संघीय निजामती ऐनको सट्टा एकीकृत निजामती ऐन जारी गरिनुपर्ने, संघीय, प्रदेश र स्थानीय सेवाको पदमा वहाल रहेका स्थायी कर्मचारीहरूलाई निजामतीको परिभाषाभित्र समेटिनुपर्ने, तीनवटै तहमा तहगत प्रणाली लागू गरिनुपर्ने, स्थानीय तहको प्रमुख प्रशासकीय अधिकृतको पद स्थानीय सेवाको नै रहने व्यवस्था गरिनुपर्नेलगायत १४ बुँदे माग राखेर स्थानीय तहका कर्मचारीहरू आन्दोलित छन्।"
सौन्दर्यकरणले चिटिक्क कोसी प्रदेश प्रहरी कार्यालय (फोटोफिचर),"विराटनगर : सौन्दर्यकरण गरेर विराटनगरस्थित कोसी प्रदेश प्रहरी कार्यालयलाई चिटिक्क र व्यवस्थित बनाइएको छ। कोसीका १४ वटा जिल्लाको सुरक्षा कमाण्ड सम्हाल्दै आएको कार्यालयलाई आकर्षक बनाउने काम २ महिनादेखि सुरु गरिएको हो। अपराध नियन्त्रण, अनुसन्धान र शान्ति सुरक्षाको महत्वपूर्ण जिम्मेवारी पाएको नेपाल प्रहरीको कार्यालयलाई सबै हिसाबले अब्बल बनाउन सुरु गरिएको सौन्दर्यकरणले सार्थकता पाएको छ। व्यवस्थित र प्रविधिमैत्री बनाउँदै लगिएको कार्यालयको सुन्दरताले जोकोहीलाई प्रभावित बनाउन थालेको छ। रातको समयमा विभिन्न रंगका बत्तीले कार्यालय परिसर झिलिमिली हुन्छ। प्रदेश प्रहरी प्रमुख डीआईजी राजेशनाथ बास्तोलालगायतका प्रहरी अधिकारीको मिहीनेत र सक्रियता एवं स्थानीयदेखि प्रदेश सरकारसम्मको सहयोग तथा आन्तरिक स्रोत व्यवस्थापनले प्रहरी कार्यालय नमूना, प्रविधिमैत्री, नागरिक र अपांगतामैत्री तथा व्यवस्थित बनेको हो। सौन्दर्यकरणको काम प्रदेशका सबै जिल्लाका प्रहरी युनिटहरूमा सुरु गर्ने तयारी छ। कतिपय प्रहरी युनिटमा काम सुरु भइसकेको डीआईजी बास्तोलाले बताए। नयाँ रूप धारण गरेको प्रदेश प्रहरी कार्यालयको अत्याधुनिक एवं सुविधा सम्पन्न भवन कोसी प्रदेश सरकारको १९ करोड १४ लाख रूपैयाँभन्दा बढीको लागतमा निर्माण गरिएको हो। भवनको शिलान्यास २०७५ फागुन २९ गते तत्कालीन मुख्यमन्त्री शेरधन राईले गरेका थिए। साना र ठूला गरेर ७५ कोठे भवनको उद्घाटन २०७९ फागुन ११ गते तत्कालीन मुख्यमन्त्री हिक्मतकुमार कार्कीले गरेका हुन्। प्रदेश सरकारले बनाइदिएको त्यही कार्यालय अहिले आकर्षणको केन्द्र बनेको छ। हेर्दा संग्रहालयजस्तै देखिन्छ। प्रहरी बस्ने भौतिक संरचना अति नै जीर्ण र सुविधाविहीन रहेको तथा नागरिकको सुरक्षामा अहोरात्र खट्नुपर्ने प्रहरी आफैं असुरक्षित बनिरहेको चर्चा चलिरहँदा प्रदेश प्रहरी कार्यालय भने सबैको मन लोभ्याउने थलो बनेको छ। बगैंचा निर्माण, पर्खालको रंगरोगन, आकर्षक पानीको फोहोरा निर्माणदेखि लिएर विभिन्न वस्तुको प्रयोगमार्फत सजाएर पर्यटकीयस्थलको जस्तै झल्को दिने गरी हेर्नलायक बनाइएको छ। यसले प्रहरी कार्यालयप्रतिको आमधारणामा परिवर्तन ल्याएको अधिकारीहरूको बुझाइ छ। प्रदेश प्रहरी कार्यालय पुग्ने जोकोही त्यहाँको मन लोभ्याउने सुन्दरताले प्रभावित हुन्छन्। सुन्दरताको प्रतीकजस्तो कार्यालयमा नयाँ मुख्य गेट र कम्पाउण्ड वाल निर्माण गरिएको छ। रातभर प्रकाश छर्ने गरी विभिन्न रंगका बत्ती जडान गरिएको छ। कोसी प्रदेशअन्तर्गतका पर्यटकीय तथा धार्मिक क्षेत्रहरूको तस्बिर राखेर कम्पाउण्ड वाललाई आकर्षक बनाइएको छ। रातको समयमा समेत तस्बिर परबाटै प्रष्टसँग देख्न सकिने गरी बल्छन्। जसले पैदलयात्रीमा समेत आकर्षण बढाएको छ। कार्यालयको बाटो हुँदै हिँड्नेहरूले प्रदेशका पर्यटकीयस्थलका फोटाहरू अवलोकन गर्न पाउने स्थानीय रोहन कामत बताउँछन्। उनका अनुसार प्रदेश प्रहरी कार्यालयले प्रदेशको पर्यटन प्रवद्र्धनमा समेत सहयोग पुर्याएको देखिन्छ। प्रहरी कार्यालयमा प्रवेश गर्दा आनन्द महसुस हुन्छ, कामतले भने, पछिल्लो समय निक्कै व्यवस्थित र आकर्षक बनाइएको छ। अहिले वाटर फाउण्डेशन, कार्यालय परिसर कालोपत्रे र गार्डेनिङको काम अन्तिम चरणमा पुगेको छ। वरपर निर्माण भएका बगैंचाले कार्यालय परिसरलाई सुन्दर र मनमोहक बनाएको कामतको भनाइ छ। कार्यालयमा सवारी पार्किङस्थल, ग्यारेज, सवारी मर्मतशाला निर्माण गरिएको छ। टु पोस्ट लिफ्ट जडान, प्रहरीको इतिहास झल्किने प्रोटेट फोटा एवं प्रदेशका धार्मिक, पर्यटकीय तथा सांस्कृतिक महत्वका विभिन्न सामग्रीसहित कार्यालयको प्रयोजनार्थ स्मार्ट टिभी र स्मार्ट बोर्डहरू राखिएको छ। कोसी प्रदेश प्रहरी कार्यालय विराटनगरका प्रवक्ता एसपी ऋषिराम कँडेलले प्रहरीका हरेक गतिविधिको जानकारी दिने र कामकारबाहीलाई पारदर्शी बनाउन सबैले देख्ने गरी डिजिटल सूचना पार्टी राखिएको जानकारी दिए। कार्यालयको भवनमा एलईडी स्क्रिन तथा प्रत्येक तलामा खानेपानीका वाटर डिस्पेन्सर जडान र विद्युतको समस्या समाधान गर्न १६० वाटको जेनेरेटरसहित पावर हाउसको निर्माण गरिएको छ। अत्याधुनिक रेकर्डिङ स्टुडियोसहित कम्प्युटर र विभिन्न उपकरण राखेर कार्यालयलाई स्रोतसाधन सम्पन्न बनाइएको कँडेल बताउँछन्। उनका अनुसार प्रहरी कर्मचारीको कपडा धुन वासिङ मेसिनसहितको अत्याधुनिक धोवीघर निर्माण, टेबल टेनिस कोर्ट निर्माण र भान्सा घर सुधारका लागि अत्याधुनिक राइस स्ट्रिमर तथा विद्युतीय चुल्होको व्यवस्था गरिएको छ। सिनियर तथा जुनियर अधिकृतसमेतका प्रहरी कर्मचारीका लागि अलगअलग कोठासहितको भौतिक संरचना, शिशु स्याहार कक्ष र विभिन्न हलहरू निर्माण गरिएको उनले बताए। प्रदेश प्रहरी प्रमुखदेखि प्रदेशका क श्रेणीका इलाका प्रहरी कार्यालय प्रमुखको कार्यकक्षमा एउटै डिजाईनका बोर्ड राखिएको जानकारी कँडेलले दिए। उनका अनुसार प्रहरी कर्मचारीलाई पढ्ने बानीको विकास गराउन पुस्तकालयको व्यवस्था, स्पिकरसहितको साउण्ड सिस्टम जडान र सांस्कृतिक कार्यक्रम गर्ने प्रयोजनार्थ स्लाइडिङ पर्दाको व्यवस्था गरिएको छ। नेपाल प्रहरीका विविध सेवा क्षेत्रहरू दर्शाउने वाल पेन्टिङ, ऐतिहासिक फोटा र फूलका गमलाले कार्यालयलाई थप आकर्षक बनाएको छ। सीसी क्यामेरा जडान गरेर भारतसँग सीमा जोडिएका झापा, मोरङ र सुनसरीका सीमानाकाको निगरानी प्रदेश प्रहरी कार्यालयबाटै गर्न थालिएको छ। प्रदेशका सबै जिल्लाको मुख्य स्थानको निगरानीका लागि सीसी क्यामेरा जडानको काम भइरहेको छ। त्यसका लागि प्रादेशिक कमाण्ड सेन्टर स्थापना गरेर सञ्चालनमा ल्याइएको छ। डीआईजी बास्तोलाले मातहतका प्रहरी कार्यालयलाई आकर्षक बनाउनका लागि सौन्दर्यकरणको काम सुरु गर्नसमेत निर्देशन दिएका छन्। नियमित सरसफाइ, फोहोरमैलाको व्यवस्थापन, ब्युटीफिकेसन, गार्डेनिङ, करेसाबारी निर्माणलगायतमा ध्यान दिन उनको निर्देशन छ। साथै, कार्यालयमा आफ्नो क्षेत्रभित्र पर्ने पर्यटकीय, धार्मिक र विभिन्न जातजातिको प्रोट्रेट फोटा राख्न, कार्यालय प्रमुखको टेबलपछाडि कार्यालयको नामसहितको एउटै प्रकृतिको ब्याक ग्राउण्ड राख्न र सबै नागरिकले देख्ने गरी जनचेतनामूलक गतिविधिसँग सम्बन्धित डिस्प्लेको व्यवस्था गर्न बास्तोलाले निर्देशन दिएका छन्। प्रदेश प्रहरी कार्यालय विराटनगरले नेपाल प्रहरी वार्षिक कार्यायोजना २०८० अनुरूपका २० वटा कार्यायोजना निर्धारित समयभन्दा अघि नै कार्यान्वयनमा ल्याएको छ। प्रहरी कर्मचारीको गुनासो सम्बोधन गर्न प्रदेश प्रहरीसँग प्रमुख कार्यक्रम, पीडित पुनः भेटघाट कार्यक्रम, गुनासो व्यवस्थापनका लागि क्यूआर कोडको व्यवस्थापन, आत्महत्या न्यूनीकरण कार्ययोजना र लागूऔषधविरुद्ध म सक्छु (आई क्यान), फरार प्रतिवादी पक्राउ एवं विभिन्न सचेतनामूलक अभियान सञ्चालन गरिएको छ। भन्सार चोरीनिकासी नियन्त्रण गर्न शून्य सहनशीलताको नीतिलाई कडाइका साथ लागू गर्दै खराब आचरण भएका तथा एकै ठाउँमा लामो समयसम्म बस्ने प्रहरीलाई लक्षित गरेर आचरण, व्यवहार एवं नैतिक शिक्षा पुनर्ताजगी तालिमसँग सम्बन्धित पाठ्यक्रम निर्माण गरी ७ दिनको तालिम दिइएको छ। विभिन्न समूहका १० वटा तालिम र १४ वटा अनलाइन तालिम गराइएको एसपी कँडेलले बताए। पुरानो भवनमा रहेको प्रदेश अनुसन्धान समूहलाई स्थानान्तरण गरेर उक्त भवन मर्मत सम्भारपछि नेपाल प्रहरी श्रीमती संघलाई हस्तान्तरण गरिएको छ। सिलाइकटाईलगायतका संघका नियमित कार्यक्रमहरू अहिले उक्त भवनबाट सञ्चालन भइरहेको छ। डीआईजी बास्तोलाले अहिलेको प्राविधिमैत्री समयमा प्रहरीको कार्यालय नै व्यवस्थित र आधुनिक भएन भने सेवा प्रवाहमा समस्या हुने बताए। सेवा प्रवाहलाई चुस्त दुरुस्त बनाउँदै प्रविधिको प्रयोगबाट शान्ति सुरक्षाको अवस्थालाई मजवुत राख्न प्रहरी कर्मचारीलाई अभ्यस्त बनाउने काम भइरहेको छ, उनले भने, अपराध नियन्त्रण, अनुसन्धान र शान्ति सुरक्षा कायम गर्ने जिम्मेवारी पाएको निकास भौतिक संरचनाका हिसाबले सुविधा सम्पन्न हुनुपर्छ। कार्यालयलाई सुरक्षित, भरपर्दो, व्यवस्थित र आकर्षक बनाउँदा आमनागरिकको सेवामा अहोरात्र खटिने प्रहरीको मनोबलसमेत उच्च हुने उनी बताउँछन्। कार्यालय नागरिक र प्रविधिमैत्री भएन भने प्रहरी संगठनको उदेश्य पूरा हुन सक्दैन। नागरिकलाई प्रदान गरिने सेवा प्रभावकारी हुँदैन, बास्तोलाले भने, सबै कुरालाई व्यवस्थित बनाएर कार्यालयको सौन्दर्यकरण गर्दै प्रभावकारी, विशिष्टिकृत र छिटोछरितो सेवा प्रदान गर्न प्रदेशमा विशेष अभियान नै चलाइएको छ। प्रहरी कार्यालयमा आउँदा देखिने पहिलो दृष्यले नै नागरिक प्रभावित बन्छन्। प्रहरीको कामकारबाहीप्रति सन्तुष्ट हुन्छन्। सर्वसाधारणले प्रहरी नागरिकमैत्री हुनुपर्ने चाहना राख्ने हुँदा कार्यालयलाई समयानुकूल अपग्रेड गर्दै लगिएको उनी बताउँछन्। व्यवस्थित र भौतिक हिसाबले सुविधा सम्पन्न कार्यालयमा काम गर्दा प्रहरी कर्मचारीलाई समेत विशेष उर्जा एवं हौसला प्राप्त हुने तथा कार्यसम्पादन प्रभावकारी बन्ने उनको बुझाइ छ। कार्यसम्पादनलाई प्रभावकारी बनाउन कार्यालयको व्यवस्थितिकरणमा ध्यान दिनुपर्छ। प्रहरी कर्मचारीको आचार र व्यवहार तथा नैतिकतामा पर्याप्त सुधार ल्याएर आन्तरिक शुद्धीकरण गर्नुपर्ने हुन्छ, डीआईजी बास्तोलाले भने, कार्यालयलाई प्रविधिमैत्री, नागरिक र अपांगतामैत्री तथा व्यवस्थित बनाइएपछि काममा सहजता आएको छ। प्रहरीको कामकारबाही थप प्रभावकारी बनेको छ। उनले प्रहरी संगठनको इतिहास झल्काउने वाल पेन्टिङ र फोटाहरुले प्रहरी कर्मचारीलाई विशेष उर्जा प्रदान गरेको पनि बताए। व्यवस्थित अभिलेखीकरणले प्रहरी तथा सेवाग्राहीलाई प्रहरीको इतिहासका बारेमा जानकारी हासिल गर्न मद्धत पुगेको बास्तोला बताउँछन्। नागरिकको सेवामा २४ घण्टा नै खट्ने प्रहरी संगठन हरेक कोणबाट अब्बल हुनुपर्छ भन्ने उदेश्य हो, बास्तोला भन्छन्, अभिलेखीकरणलाई व्यवस्थित गर्दै कामकारबाहीमा प्रविधिको उच्चतम प्रयोग गर्न थालिएको। कार्यालयमा राखिएका फोटालगायतले कोसी प्रदेशको वास्तविक वस्तुस्थितिलाई समेटेको उनको भनाइ छ। डीआईजी बास्तोलाले प्रहरी कर्मचारीलाई सुविधा प्रदान गर्दा काममा उत्प्रेरित गराउन सकिनेसमेत बताए। अर्कोतर्फ प्रहरीको कामको मूल्यांकनका लागि अनुगमनको पाटोलाई प्रभावकारी बनाइएको जानकारी उनले दिए। हामी (प्रहरी)सँग दुईवटा घर छन्। एउटा जन्मघर र अर्को कर्मघर, बास्तोला भन्छन्, कर्मघरमा लामो समयसम्म बसेर सेवा प्रदान गर्नुपर्ने हुन्छ। त्यसलाई आफैंले व्यवस्थित गर्न सकिएन भने प्रहरी हुनुको अर्थ रहँदैन। सबै नागरिकलाई समान ढंगले सेवा प्रदान गर्ने र शान्ति सुरक्षाको अवस्था मजवुत बनाउनेतर्फ प्रहरी केन्द्रित भएको जानकारी उनले दिए।"
जुम्लामा खाद्य कम्पनीको सुपथ पसल सञ्चालन,"जुम्ला : सरकारी स्वामित्वको खाद्य व्यवस्था तथा व्यापार कम्पनी लिमिटेडले सुपथ मूल्य पसल सञ्चालन गरेको छ। दसैँलगायत चाडबाडलाई लक्षित गरी जुम्लाका स्थानीयलाई सहुलियतमा चामल बिक्री गर्न आजदेखि सुपथ पसल सञ्चालन भएको हो। खाद्य व्यवस्था तथा व्यापार कम्पनी लिमिटेडका अनुसार जुम्लामा एक हजार दुई सय क्विन्टल चामल मौज्दात छ। यस वर्षको दसैँका लागि उक्त परिमाणको चामल पर्याप्त हुने बताइएको छ। हाल कम्पनीको गोदाममा दसैँका लागि एक हजार दुई सय, जुम्ला कारागारका लागि दुई सय ८० क्विन्टल छुट्याइएको छ। सम्बन्धित वडा कार्यालयको सिफारिसमा उक्त कार्यालयले चामल बिक्री गर्नेछ। जिल्लाको वार्षिक कोटा पाँच हजार पाँच सय क्विन्टल रहेको छ। हालसम्म एक हजार तीन सय २० क्विन्टल चामल भण्डारण गरिएको छ। उक्त कार्यालयका अनुसार थप चार हजार एक सय ८० क्विन्टल चामल प्राप्त हुन बाँकी छ।"
मोरङमा राडार गनको प्रयोग गरेर सवारीको गति मापन,"विराटनगर : पछिल्लो समय बढ्दै गएको सवारी दुर्घटना न्यूनीकरणका लागि मोरङमा ट्राफिक प्रहरीले सक्रियता बढाएको छ। तीव्र गतिका कारण दुर्घटना बढेको निष्कर्ष निकाल्दै ट्राफिक प्रहरीले लोकमार्ग तथा भित्री सडकखण्डमा विशेष उपकरणको प्रयोग गरेर निगरानी बढाएको हो। सवारीको गति मापन गर्ने यन्त्र राडार गनको प्रयोग गरेर तीव्र गति नियन्त्रणको प्रयास थालिएको मोरङ ट्राफिक प्रमुख प्रहरी निरीक्षक सुमन न्यौपानेले जानकारी दिए। उनका अनुसार तीव्र गतिका कारण बढेको दुर्घटना न्यूनीकरण गर्न अत्याधुनिक राडार गन प्रयोगमा ल्याइएको हो। यसमार्फत सवारीसाधनको गति मापन हुने र सवारी चालकलाई गति कम गर्न आग्रह गर्ने गरिएको न्यौपाने बताउँछन्। उनले तीव्र गतिमा सवारी चलाउने चालकलाई ट्राफिक नियम उल्लंघनको कसूरमा कारबाहीसमेत गर्न थालिएको जानकारी दिए। ट्राफिक प्रहरीले मापसे (मादक पदार्थ सेवन) र लापसे (लागू पदार्थ सेवन) परीक्षणलाई निरन्तरता दिइरहेको छ। ब्रेथलाइजर मेसिनको प्रयोगमार्फत मापसे र विशेष किटमार्फत लापसे परीक्षण गरिन्छ। मापसे र लापसे गरेर सवारीसाधन चलाउँदा दुर्घटना बढेको थियो। ट्राफिकले चेकजाँच बढाएपछि मापसे र लापसेका कारण हुने दुर्घटनामा कमी आएको न्यौपानेले बताए। पछिल्लो समय दुर्घटनाको मुख्य कारण नै तीव्र गति तथा चालकको लापरबाही हो, उनले भने, सवारीसाधनको अत्यधिक गति नियन्त्रण गर्न राडार गनको प्रयोग गरेर गति मापन गर्न थालिएको छ। साथै, दुर्घटना न्यूनीकरणका लागि विभिन्न सचेतनामूलक कार्यक्रम पनि ट्राफिक प्रहरीले सञ्चालन गरिरहेको छ। सवारी दुर्घटना हुनुभन्दा अघि नै चालकलाई सचेत गराउने उद्देश्यले चालक लक्षित चेतनामूलक कार्यक्रमका साथमा विशेष यन्त्रको प्रयोग गरेर सडकमा निगरानी बढाइएको न्यौपाने बताउँछन्। उनका अनुसार यसलाई अभियानकै रूपमा अघि बढाइएको छ। राडार गनले ३ सय मिटर वरपर गुडिरहेका सवारीको गतिका बारेमा संकेत दिने उनको भनाइ छ। तीव्र गतिमा रहेको सवारीसाधनको नम्बरसहितको फोटो राडार गनले खिच्छ, उनले भने, फोटो खिच्नलाई तीव्र गतिको सवारीसाधन १ सय मिटरको दूरीमा आइपुगेको हुनुपर्छ। मेसिनले सवारीको तीव्र गति पत्ता लगाएपछि चालकलाई सम्झाइबुझाइ गर्ने र गल्ती दोहोर्याउनेलाई कारबाहीको दायरामा ल्याउने गरिएको जानकारी न्यौपानेले दिए। उनका अनुसार नजिकिँदो चाडपर्वलाई लक्षित गरेर ट्राफिक चेकजाँच तीव्र पारिएको छ।"
विराटनगरबाट ६ किलो गाँजासहित २ जना पक्राउ,"विराटनगर : विराटनगरबाट लागूऔषध गाँजासहित आइतबार दिउँसो २ जना पक्राउ परेका छन्। पक्राउ परेकाको साथबाट प्रहरीले ६ किलो ६० ग्राम गाँजा बरामद गरेको छ। भारततर्फ गाँजा लैजाँदै गरेको अवस्थामा विराटनगर महानगरपालिका८ का २५ वर्षीय विवेक राय र २२ वर्षीय सुरज रायलाई पक्राउ गरिएको मोरङ प्रहरी प्रहरीका प्रवक्ता डीएसपी रन्जनकुमार दाहालले जानकारी दिए। पैदल रहेका दुवै जनालाई लागूऔषध नियन्त्रण ब्यूरो विराटनगरको टोलीले विराटनगर१४ बाट यादव टोलबाट पक्राउ गरेको हो। बोरामा प्याक गरिएको गाँजा काँधमा बोकेर नेपालबाट भारततर्फ लैजाँदै गर्दा उनीहरुलाई पक्राउ गरिएको डीएसपी दाहालले बताए। शंका लागेर प्रहरीले खानतलासी गर्दा बोराभित्र गाँजा फेला परेको थियो। पक्राउ परेकाहरुलाई इलाका प्रहरी कार्यालय रानीमा राखेर थप अनुसन्धान अघि बढाइएको छ। यसैबीच, विराटनगर१५ स्थित १ नम्बर ढाटबाट लागूऔषध ब्राउन सुगर (खैरो हेरोइन)सहित एक जनालाई प्रहरीले आइतबार बिहान पक्राउ गरेको छ। पक्राउ पर्नेमा सुनसरीको इटहरी उपमहानगरपालिका४ का ३७ वर्षीय प्रदीप यादव रहेका छन्। भारतको जोगवनीबाट ब्राउन सुगर लिएर नेपालतर्फ आउँदै गरेको अवस्थामा लागूऔषध नियन्त्रण ब्युरोको टोलीले यादवलाई पक्राउ गरेको डीएसपी दाहालले बताए। उनका अनुसार शंका लागेपछि पैदल रहेका यादवलाई नियन्त्रणमा लिएर खानतलासी गर्दा साथबाट ९० मिलिग्राम ब्राउन सुगर बरामद भएको हो। यादवलाई इलाका प्रहरी कार्यालय रानीको हिरासतमा राखिएको छ। उनीविरुद्ध लागूऔषध ऐनअन्तर्गतको मुद्दा चलाउन अदालतबाट म्याद थप गरेर अनुसन्धानको बाँकी प्रक्रिया अघि बढाइएको प्रहरीले जनाएको छ।"
इजरायलमा रहेकी नेपाली विद्यार्थी कल्पनाले भनिन् सानो बंकरमा १८ जना भोकभोकै छौं,"टीकापुर : इजरायलको मिभ्टाहिम सहरको शोरासिम फर्ममा १८ जना नेपाली भोकभोकै बसिरहेका छन्। त्यहाँ रहेकी नेपाली विद्यार्थी कल्पना जोशीले सानो बंकरभित्र १८ जना नेपाली भोकभोकै रहेको बताइन्। 'हामी मिभ्टाहिम सहरको शोरासिम फर्ममा कार्यरत छौं। हिजो बिहानबाटै निद्रामै बंकरभित्र भागेका हौं, अहिले पनि बंकरमै छौं। सानो बंकरमा १८ जना छौं, ३ जना सुदूरपश्चिम विश्वविद्यालयका र १५ जना कृषि तथा वन विज्ञान विश्वविद्यालयका। हामी १२ जना छात्रा र ६ जना छात्र छौं। नेपालबाट ल्याएको चाउचाउ र पानी खाएर हिजोको रात काटेको उनले बताइन्। 'कलेजका साथीहरू अर्को फर्ममा थिए। बिहानै कलेजको ग्रुपमा म्यासेज गरेका थिए। हिजो हामीलाई बचाउ, नेपाल फर्काउने व्यवस्था मिलाउ भन्दै थिए। त्यतिबेला त्यति गाह्रो भइसकेको थिएन। हामीले मजाकमा लियौं। हामीलाई रमाइलो लागिरहेको थियो। सामान्य लागिरहेको थियो।' उनीहरूको म्यासेज आएपछि होस उडेको उनको भनाइ छ। 'त्यसपछि अवस्था झन बिग्रियो। गाह्रो हुँदै गयो। अहिले ४९ मध्ये १२ जना साथीहरू सम्पर्कबिहीन छन। ५ जना गम्भीर घाइते भएको खबर छ। हामी हाम्रा साथीहरू सकुशल हुन भन्ने प्रार्थनाबाहेक केही गर्न सकिराखेका छैनौं। यता नि कतिबेला के हुने हो केही थाहा छैन। हामीसँग भगवानको भरोसा बाहेक अरू केही आशा छैन। हामीसँगै आएका सबै साथीसँगै फर्किन पाए हुन्थ्यो भन्ने कामना गरिरहेका छौं।' सुदूरपश्चिम विश्वविद्यालय कृषि विज्ञान संकाय, स्कुल अफ एग्रिकल्चरमा अध्ययनरत हाल इजरायलमा रहेकी कल्पना जोशीसँग म्यासेन्जर गरिएको कुराकानी।"
व्यवसायीमैत्री अनुगमन गर्न माग,"इलाम : कोशी प्रदेशका जिल्ला नगर उद्योग वाणिज्य संघ र वस्तुगत संघहरूले चाडवाडको मुखमा सरकारले तीव्र बनाएको अनुगमन व्यवसायीमैत्री हुनुपर्ने माग गरेका छन्। नेपाल उद्योग वाणिज्य महासंघ, कोशी प्रदेशले असोज १८ र १९ गते आयोजना गरेको कोशी प्रदेशका जिल्ला नगर उद्योग वाणिज्य संघ र वस्तुगत संघको क्षमता अभिवृद्धि सम्बन्धी कार्यशाला गोष्ठीपछि ध्यानाकर्षण पत्र जारी गर्दै राजश्व वृद्धिका नाममा उद्यमी व्यवसायीलाई हतोत्साह गर्ने काम बन्द गर्न माग गरेको हो। संघले भनेको छ, विशेषगरी उद्यमी व्यवसायीहरू कठिन परिवेशमा उद्योग व्यवसाय दर्ता तथा नवीकरणमा आउने झन्झटिलो प्रक्रिया, दोहोरोपना जस्ता कारण र पटक पटक राज्यका विभिन्न निकायहरूबाट निजी क्षेत्र निरुत्साहित हुने गरी उपल्लो निकायबाट दिइएको लक्ष्य पूरा गर्न अनुगमनलाई समेत व्यवसायीमैत्री बनाउन ध्यानाकर्षण गर्ने। निजी क्षेत्रको प्रतिनिधिमुलक संस्था नेपाल उद्योग वाणिज्य महासंघ, कोशी प्रदेशभित्र क्रियाशील जिल्ला नगर उद्योग वाणिज्य संघ, वस्तुगत संघहरू प्रदेशभित्रको आर्थिक, सामाजिक, सांस्कृतिक, पर्यटन लगायत गतिविधिहरूका विषयमा अत्यन्त संवेदनशील रहेको महासंघले उल्लेख गरेको छ। महासंघले भनेको छ वर्तमान विषम परिवेशका कारण कतिपय उद्योग व्यवसाय बन्द हुने अवस्थामा रहेका तथा सञ्चालनमा रहेका उद्योग समेत ४० प्रतिशतभन्दा माथि उत्पादन हुन नसकिरहेको अवस्थाका कारण अर्थतन्त्रमा नकारात्मक असर परेको छ। यो अवस्था सिर्जना हुनमा सरकारको नीति, नियामक निकाय राष्ट्र बैंक एवं बैक वित्तीय संस्थाको निजी क्षेत्रमैत्री नीति नियम नहुनु लगायतका कारण रहेको हामीले महशुस गरेका छौं। वित्तीय नियम, कठिन र विषम परिवेशमा निजी क्षेत्र अत्यन्त क्रियाशील, संवेदनशील र एकतावद्ध भएर आ आफ्नो क्षेत्रमा लगानी मैत्री वातावरण बनाउन संघीय, प्रदेश र स्थानीय सरकार तथा गैरसरकारी निकायहरूसँग समेत समन्वयात्मक र संस्थागत रूपमा सहकार्य गर्न तयार रहेका महासंघले जनाएको छ। गोष्ठीमा सहभागी महासंघका विभिन्न जिल्ला र नगरका प्रतिनिधिले उद्यमी व्यवसायीहरूले आफ्नो व्यवसाय सञ्चालन गर्दा व्यावसायिक उत्तरदायित्व बहन गर्दै नेपालीहरूको महान पर्वहरू विजया दशमी, दिपावली, छैठ लगायत पर्वहरूमा ग्राहकहरूलाई विशेष सहुलियतसहित सेवा प्रवाहका लागि प्रतिवद्धता जायर गरेका छन्। उनीहरूले कोशी प्रदेश आर्थिक, सामाजिक तथा पर्यटन विकाससँग सम्बन्धित कार्यक्रमहरूमा निजी क्षेत्र समेतको सहभागितामा कार्यक्रम तर्जुमा गर्ने, कार्यक्रम सञ्चालन गर्ने र अनुगमन गर्न नीतिगत व्यवस्थाका लागि सम्बन्धित निकायहरूको ध्यानाकर्षण गराउने निर्णय गरेका छन्। उद्यमी व्यवसायीले आन्तरिक तथा बाह्य पर्यटन प्रवर्द्धन र व्यावसायिक प्रवर्द्धनका लागि कोशी प्रदेशबाट अन्तर प्रदेशहरूमा समेत हवाई सेवालाई सुनिश्चितताका लागि सम्बन्धित निकायको ध्यानाकर्षण गराएका छन्। कोशी प्रदेशभित्र निजी क्षेत्रले आयोजना गर्ने मेला, महोत्सव, लगानी सम्मेलन लगायत आर्थिक गतिविधि चलायमान बनाउन तथा उद्यमी व्यवसायीहरूका समस्याहरूलाई समाधान गर्न सम्पर्क, समन्वय र सहकार्यलाई प्रभावकारी बनाउने समेत उद्यमी व्यवसायीले प्रतिवद्धता जनाएका छन्। उद्यमी व्यवसायीले कोशी प्रदेशभित्र रहेका ऐतिहासिक, पर्यटकीय एवं धार्मिक स्थलहरूको प्रचार प्रसार र प्रवर्द्धन मार्फत आर्थिक गतिविधि चलायमान बनाउने गतिविधिहरूमा समन्वयात्मक रूपमा कार्य गर्ने जनाएका छन्। महासंघका कोशी अध्यक्ष राजेन्द्र राउतले अर्थतन्त्र धरासायी हुँदै गएको भए पनि उद्यमी व्यवसायीले संयमता अपनाउनुपर्ने बताए। उनले सरकारले तत्काल उद्यमी व्यवसायीमैत्री वातावरण निर्माण गर्नुपर्ने बताए। महासंघका केन्द्रीय सदस्य अविनास बोहोराले अर्थतन्त्र अझै संकटग्रस्त बन्ने संकेत देखिएको टिप्पणी गरे।"
जुमको शुभारम्भ गर्दै परदेशी २ का नायकनायिका,"कार्यक्रमका अतिथि एवं जुम एकेडेमीकी ब्रान्ड एम्बासेडर नायिका केकी अधिकारीले जुमले छोटो अवधिमा नै धेरै सफलता हासिल गरिसकेको र यसको उदाहरण कौशलटारमा स्थापना भएको १२औं शाखा रहेको बताइन्। काठमाडौं : गायक एवं नायक प्रकाश सपुतले आफूले आफ्ना गीतमार्फत महिलाको भित्री सौन्दर्य र शशक्तीकरणका लागि आवाज उठाउँदै आएको बताएका छन्। सौन्दर्यको क्षेत्रमा सक्रिय जुम ब्युटी एकेडेमीको मध्यपुर ठिमीस्थित कौशलटारमा स्थापित १२ औं शाखाको उद्घाटन गर्दै उनले आफूले गीतमार्फत सामाजिक रुपान्तरण र महिला सशक्तीकरणमा लागेजस्तै जुमले पनि कैयौं महिला दिदीबहिनीलाई तालिम र रोजगारीमार्फत सुन्दर, सिर्जनशील र सशक्त बनाउने काममा ठूलो योगदान पुर्याएको बताए। कार्यक्रमका अतिथि एवं जुम एकेडेमीकी ब्रान्ड एम्बासेडर नायिका केकी अधिकारीले जुमले छोटो अवधिमा नै धेरै सफलता हासिल गरिसकेको र यसको उदाहरण कौशलटारमा स्थापना भएको १२औं शाखा रहेको बताइन्। सौन्दर्यको क्षेत्रमा नेपालको स्थापित ब्रान्ड बनिसकेको जुम ब्युटी एकेडेमीको शनिबार मध्यपुर ठिमीस्थित कौशलटारमा १२ औं शाखाको शुभारम्भ गर्दै गायक सपुत र नायिका अधिकारीले यही असोज २६ गते आफ्नो चलचित्र परदेशी २ दर्शकमाझ आउन लागेको जानकारी गराए। उक्त चलचत्रिमा गायक सपुतले पनि नायकको रुपमा अभिनय गरेका छन्। कार्यक्रममा जुमकी सीईओ एवं संस्थापक जुनु चक्रधरले जुमको प्रत्येक शाखाको स्थापनासँगै यहाँ कम्तीमा पनि १० जना महिलाले रोजगारी पाउने भएकाले यसले गर्दा आफूले समाजप्रतिको दायित्व पनि पूरा गरेको अनुभूत भएको बताइन्। एकेडेमीले आफ्नो १२ औं शाखा विस्तार गरिसकुन्जेल यसले हजारौं विद्यार्थीलाई सक्षम र क्षमतावान् बनाएको र कैयौं युवती र महिलालाई देशभित्रै रोजगारीको अवसर सिर्जना गरेर महिला सशक्तीकरणमा महत्वपूर्ण भूमिका निभाएको उनको भनाइ छ। जुमले महिला सशक्तीकरणका साथसाथै उनीहरुले देशभित्रै पाएको रोजगारीले गर्दा पारिवारीक विखण्डन हुनबाट पनि रोक्न सहयोग पुर्याएको र महिलालाई आफ्नै देशमा स्वावलम्बी भएर बाँच्न सिकाएको जुम एकेडेमीका निर्देशक क्रिशप त्वायनाबासुले बताए।"
चितवन निकुञ्जमा जिप सफारी खुला,"चितवन : चितवन राष्ट्रिय निकुञ्ज भ्रमणका लागि सौराहा क्षेत्रको नाका खुला भएको छ। निकुञ्ज प्रवेश गर्ने पाँच नाकामध्ये एउटा नाका खुलेको हो। वर्षात्का कारण गत असार १६ गतेबाट बन्द गरिएको जिप सफारी मंगलबारबाट खुला भएको छ। सौराहाबाट ३२ जिपले सफारीको अनुमति पाएका छन्। निकुञ्जको सफारी रुट पनि सफा गरिएको छ। सौराहाबाट पश्चिम चितवनको टाइगर टप्स होटल नजिक रिउ खोलासम्म बाटो तयार भएको निकुञ्जका सूचना अधिकारी गणेश तिवारीले बताए। अहिले सौराहाबाट प्रवेश गर्ने सफारी खुला भएको छ। बाँकी पनि क्रमिक रूपमा खुलाउने छौ, तिवारीले भने, भत्किएका सडक मर्मतसँगै सफारी खुलाउँदै जान्छौं। चितवन राष्ट्रिय निकुञ्जको सौराहासहित कसरा, मेघौली, अमलटारी, कुजौली र माडीको नाकामा पनि जिप सफारी खुला गर्ने तयारी गरिएको छ। निकुञ्जमा जिप सफारी नहुँदा पर्यटकको आवागमन घट्ने गर्छ। अक्टोबरबाट पर्यटनको मौसम मानिन्छ। मेघौलीको होटल साराङ स्याङचुरीका सञ्चालक सुबोध प्रधानले जिप सफारी सुरु नहुँदा पर्यटकीय चहलपहल कम हुने बताए। चितवनको पर्यटन भनेकै वन्यजन्तु हो। निकुञ्ज बन्द हुँदा पर्यटन त शून्य जस्तै हुन्छ, प्रधानले भने, सौराहामा सुरु भयो। तर, मेघौलीमा हुन बाँकी छ। जिप सफारी भएपछि मात्रै यहाँ पर्यटक ओइरिन्छन्। कसराबाट १६, मेघौलीमा ९, अमलटारीमा ५, कुजौलीमा २ र माडीबाट एउटा जिप सञ्चालन हुन्छन्। डुंगा सफारी भने भदौबाट सुरु भएको थियो। राप्ती र नारायणी नदीमा डुंगा सफारी हुन्छ। सौराहा, पटिहानीको घटगाई, जगतपुर, मेघौलीबाट राप्ती नदीमा र अमलटारीबाट नारायणीमा डुंगा सफारी हुन्छ। डुंगा सफारी ठेक्कामार्फत अनुमति दिइन्छ।"
ब्युटिसियनको हत्या आरोपमा युवक पक्राउ,वीरगन्ज : वीरगन्जको छपकैयामा गत शुक्रबार हत्या गरिएकी ब्युटिसियन पुनमदेवी सर्राफको हत्यामा संलग्न रहेको आरोपमा प्रहरीले एक युवकलाई पक्राउ गरी सार्वजनिक गरेको छ। जिल्ला प्रहरी कार्यालय पर्साले आइतबार पत्रकार सम्मेलन गरी पुनमदेवीको हत्यामा संलग्न रहेको आरोपमा पक्राउ परेका वीरगन्ज महानगरपालिका१ छपकैयाका २५ वर्षीय इमरान मियाँलाई सार्वजनिक गरेको हो। गत शुक्रबार बिहान वीरगन्ज१ छपकैयाकै गगनदेव साहकी श्रीमती ४० वर्षीया पुनमदेवी सर्राफ आफ्नै घरभित्र रक्ताम्मे अवस्थामा अचेत फेला परेकी थिइन्। उनको उपचारका क्रममा त्यही दिन बिहान साढे ७ बजे मृत्यु भएको थियो। पक्राउ परेका इमरानले पुनमदेवीको हत्या आफैंले गरेको स्वीकार गरिसकेको पत्रकार सम्मेलनमा पर्साका प्रहरी उपरक्षिाक कोमल शाहले बताए। उनी लागूपदार्थको दुर्व्यसनीसमेत रहेको अनुसन्धानका क्रममा खुलेको शाहले जानकारी दिए। शाहका अनुसार गत शुक्रबार बिहान ३ बजेतिर चोरी गर्ने उद्देश्यले इमरान पुनमदेवीको घरको झयालबाट छतमा चढेर सिढिंघर हुँदै पुनमदेवी सुतेको कोठाभित्र पसेका थिए। घरमा एक्लै रहेकी पुनमदेवी उठेर जितीया पर्वको तयारीमा लागेकै बेला इमरानको उनिसँग जम्काभेट भएपछि दुवै जना बीच घम्साघम्सी भएको थियो। त्यसक्रममा इमरानले फलामको मोटो रडले पुनमदेवीको टाउकोमा चार पटक हानेका थिए। त्यसपछि इमरान घरको मूल ढोकाबाट बाहिर निस्किएर ढोकामा बाहिरबाटै चुकुल लगाएर भागेका थिए। बिहान साढे ३ बजेतिर जिउतीया पर्वका लागि पुनमदेवीकी दिदी बहिनीको घरमा पुग्दा सुत्ने ओछ्यानमा पुनमदेवी रक्ताम्ये भई अचेत अवस्थामा फेला परेपछि छिमेकीलाई खबर गरेकी थिइन्। सुरुमा नारायणी अस्पतालमा प्राथमिक उपचार गरी नेशनल मेडिकल कलेजमा भर्ना गरिएकी पुनमदेवीको उपचारका क्रममा मृत्यु भएको थियो। घटनाको अनुसन्धानका क्रममा प्रहरीले शनिबार मृतक पुनमदेवीले ब्युटिपार्लर सञ्चालन गरेको घरधनीका छोरालाई नियन्त्रणमा लिएर सोधपुछ गरेको थियो। तर हत्यामा उनको संलग्नता नदेखिएपछि उनलाई रिहा गरिएको प्रहरी उपरीक्षक शाहले पत्रकार सम्मेलनमा जानकारी दिए। पक्राउ परेका इमरानलाई भने पर्सा जिल्ला अदालतबाट म्याद थप गरी थप अनुसन्धान कार्य भइरहेको शाहले बताए।
संस्थागत विद्यालय सुधार गरिने,"उदयपुर : उदयपुरको चौदण्डीगढी नगरपालिकाले संस्थागत (निजी) क्षेत्रका विद्यालयको मनपरितन्त्रलाई अंकुश लगाएको छ। शिक्षक तथा कर्मचारीको तलब, सेवासुविधा, छात्रवृत्तिमा भएको आफूखुशी निर्णयलाई एकरूपता कायम गर्ने गरी नगरपालिकाले निजी क्षेत्रका विद्यालय सुधार सम्बन्धी निर्णय लिएको हो। नगर शिक्षा समितिको बैठकले निजी विद्यालयका शिक्षक, कर्मचारीलाई श्रम ऐनले तोके अनुसारको न्यूनतम पारिश्रमिक (तलब) उपलब्ध गराउनुपर्ने निर्णय भएको शिक्षा शाखा प्रमुख रामेश्वर कुँवरले बताए। त्यसैगरी शिक्षक तथा कर्मचारीलाई तत्काल सेवासुविधाका सर्तहरू तोकेर नियुक्ति पत्र दिनुपर्ने, तलबभत्ता बैंक खातामार्फत भुक्तानी हुनुपर्ने र अनिवार्य रूपमा सामाजिक सुरक्षा कर कट्टा गर्ने निर्णय गरिएको उनले बताए। उनका अनुसार विद्यालयले कूल विद्यार्थी संख्याको कम्तीमा १० प्रतिशतमा नघटाई जेहेन्दार, विपन्न, असहाय तथा गरिब, अपाङ्ग, महिला, दलित, जनजाति, द्वन्दपीडित र सहिद परिवारका विद्यार्थीलाई समावेशीताका आधारमा छात्रवृत्ति उपलब्ध गराउन आगामी शैक्षिक शत्रबाट सुरु हुने गरी तयारी थाल्ने निर्णय गरेको छ। यसका लागि शिक्षा शाखा मार्फत सूचना प्रकाशन गरी आवश्यक प्रक्रिया अवलम्बन गर्ने निर्णय गरिएको छ। बैठकले यसै शैक्षिक सत्र भित्र विद्यालयलाई वर्गीकरण र शुल्क निर्धारण सम्बन्धी व्यवस्थापनका लागि आवश्यक कागजातसहित सम्बन्धित निकायमा पेश गर्न निर्देश गरेको छ। त्यस्तै संस्थागत विद्यालय मापदण्ड तथा सञ्चालन निर्देशिकाबमोजिम कक्षाकोठा, प्रयोगशाला, पुस्तकालय, खेलमैदान, शौचालय, शिक्षक विद्यार्थी अनुपात, कक्षाकोठा र विद्यार्थी अनुपात जस्ता तोकिएका मापदण्डहरू आगामी शैक्षिक सत्रदेखि पूर्ण रूपमा पालना गराउने निर्णय गरिएको कुँवरले बताए। बैठकले नगर भित्र सञ्चालित सामुदायिक विद्यालयहरूको स्थलगत अनुगमन अन्वेशन अनुसन्धान गर्ने, शैक्षिक तथ्यांकहरू संकलन गर्ने र त्यसको व्याख्या विश्लेषण विद्यमान समस्या पहिचान गरी समस्या समाधान गर्ने उपायको खोजीसहितको प्रतिवेदन शिक्षा शाखामार्फत नगर शिक्षा समितिमा पेश गर्ने निर्णय भएको उनले बताए। बैठकले स्थानीय पाठ्यक्रम निर्माणका लागि ड्राफ्ट तयार गर्ने समेत निर्णय गरेको छ। त्यस्तै नगर क्षेत्रको शैक्षिक गुणस्तर सुधारका लागि निकट भविष्यमा सबै विद्यालयका प्रधानाध्यापक, विद्यालय व्यवस्थापन समितिका अध्यक्ष, शिक्षक अभिभावक संघका अध्यक्ष तथा वडाध्यक्षको उपस्थितिमा भेला बोलाई आवश्यक निर्णय लिने निर्णय भएको मेयर कालुमान लामाले बताए। उनका अनुसार नगरपालिकाले उपलब्ध गराउने विपन्न लक्षित छात्रवृत्ति वितरण नारद आदर्श शिक्षा क्याम्पस बसाहा, ज्योति जनता क्याम्पस सातधारे र नगर भित्र सञ्चालित कक्षा १११२ अध्यापन हुने सामुदायिक विद्यालयका ११ र १२ मा अध्ययनरत विपन्न छात्र छात्राहरूको विवरण सोही क्याम्पस तथा विद्यालयबाट सिफारिससहित माग गरी प्राथमिकताका आधारमा वितरण गरिने छ। त्यसैगरी नगरभित्रका सामुदायिक तथा संस्थागत विद्यालयको नियमित सुपरिवेक्षण गरि शिक्षा शाखामार्फत प्रतिवेदन तयार गर्ने र प्रतिवेदनका आधारमा आवश्यक रहेका सामुदायिक विद्यालयमा शिक्षक दरबन्दी मिलान गर्ने समेत निर्णय गरिएको जानकारी दिए।"
फर्जी श्रीमती कायम गरेको भन्दै वडाध्यक्षविरुद्ध उजुरी,"जनकपुरधाम : धनुषाको एक पालिकाका वडाध्यक्षले एउटा श्रीमती हुँदा हुँदै अर्को श्रीमती कायम गरेको पाइएको छ। धनुषाको लक्ष्मीनियाँ गाउँपालिकाका एक वडाध्यक्ष विरुद्ध फर्जी श्रीमती कायम गरेको भन्दै (उजुरी) परेपछि घटना सार्वजनिक भएको हो। धनुषा लक्ष्मीनियाँ ४ का वडाध्यक्ष रमेश कुमार साहले आफ्नै भाई मनोज कुमार साह र सिमा कुमारीबीच गैरकानुनी रूपमा श्रीमती कायम गरेको भन्दै जिल्ला प्रशासन कार्यालयमा मुद्दा परेको हो। धनुषाको लक्ष्मीनियाँ गाउँपालिका ४ घर भई हाल जनकपुरधाम उपमहानगरपालिका १ बस्ने स्व मनोजकुमार साहको श्रीमती सिमा महतोले वडाध्यक्ष रमेश कुमार साह, देवर अरूण कुमार साह सहित १७ जना विरुद्ध गैरकानुनी रूपमा श्रीमती नाता कायम गरेको भन्दै जिल्ला प्रशासन कार्यालय, धनुषामा मुद्दा दायर गरेकी हुन्। स्व मनोज कुमार साह र म सिमा महतो बीच जातीय एवं धार्मिक परम्परा बमोजिम जातीय रितिरिवाज अनुसार एक विवाह हुँदा हुँदै मेरो अनुपस्थितिमा जानकारी बिनै मेरो स्व श्रीमानको अर्को फर्जी श्रीमती खडा गरेको गैरकानुनी हो, दायर गरिएको मुद्दामा भनिएको छ, हाल श्रीमान् मजोज कुमार साह, ससुरा जीवछ साह र सासु विमला देवी साहको देहावसान भइसकेको र देवर अरूण कुमार साहले सगोलको श्री सम्पति आफ्नो अंश बुझिलिएको अवस्थामा मेरो स्व श्रीमानको सम्पतिबाट मलाईसहित छोराछोरीलाई बेदखल गर्न वडाध्यक्ष रमेश कुमार साह सहित देवर अरूण कुमार साहले प्रपञ्च रचि अर्को विवाहको फर्जी कागजात बनाउनु गैरकानुनी हो। दायर गरिएको मुद्दामा देवर अरूण कुमार साहले वडाध्यक्ष रमेश कुमार साह, वडा सचिव (पञ्जाधिकारी) राजकुमार यादवको सहयोगमा सिमा महतो र सिमा कुमारी गरी दुई कागजी श्रीमती खडा गरेको उल्लेख गरिएको छ। फिरादपत्रमा महतोले नाबालक छोरा छोरीको हक मेट्ने उद्देश्यले श्रीमानको मृत्यु पश्चात् विदेश भारत राज्यको सितामढी जिल्ला बथनाहा थाना सरगहिया ग्राम निवासी सिमा कुमारी र मनोज कुमार साहको मिति २०७३ अषाढ २७ गते विवाह, २०७७ श्रावण १० गते विवाह सिफारिस, ११ गते जीवछ साह र सिमा कुमारी बीच ससुरा बुहारी नाता प्रमाणित गरेको तथा वडाध्यक्ष रमेश कुमार साहको मिलोमत्तोमा स्व मनोज साहको दुई पत्निहरू सिमा महतो र सिमा कुमारी भएको उल्लेख गराई वडाध्यक्षले सरकारी पदको दुरुपयोग गरेको उल्लेख गरिएको छ। यसैगरी फिरादपत्रमा वडाध्यक्षको सिफारिसबाट सिमा कुमारीर मनोजबाट आरुही र मुस्कान साहको जन्म भएको र २०७७ श्रावण १८ गते वैवाहिक अंगिकृत नेपाली नागरिकता प्राप्त गरेको उल्लेख गरिएको छ। त्यसैले मुलुकी देवानी संहिता २०७४ को दफा ७२ (१) (घ) ले विवाहित पुरुष र महिला दुवैको वैवाहिक सम्बन्ध कायम नरहेको अवस्थामा अर्को विवाह गरेमा त्यस्तो विवाह स्वतः बदर हुने व्यवस्था छ। मुलुकी देवानी संहिता, २०७४ को दफा ७२ (१) (ग) मा पुरुष र महिला दुवैको वैवाहिक नरहेको अवस्थामा विवाहित पुरुषले वैवाहिक सम्बन्ध कायम नरहेको अवस्थामा मात्र विवाह गर्न पाउने कानुन प्रावधान छ। दफा ७४ (१) मा कुनै पुरुषसँगको शारीरिक सम्पर्कबाट गर्भाधारण भई शिशु जन्मिएमा स्वतः विवाह भएको मानिने कानुनी व्यवस्था भएपनि उक्त व्यवस्थालाई ऐ को दफा ७२ (२) (घ) को व्यवस्थाले बाहेक गर्दै बहुविवाह कायम हुने अवस्थामा स्वतः विवाह नहुने कानुनी व्यवस्था छ। विवाह दर्ता गर्ने अधिकार जन्म मृत्यु तथा अन्य व्यक्तिगत घटना दर्ता गर्ने ऐन, २०३३ ले स्थानीय पंजिकाधिकारीलाई मात्र प्रदान गरेको छ। सोही ऐनको दफा ४(१) को देहाय (ख) ले स्थानीय पंजिकाधिकारी समक्ष विवाहको सूचना पति पनि दुवैले दिनु पर्ने प्रष्ट कानुनी व्यवस्था छ। समान व्यवस्था मुलुकी देवानी संहिता, २०७४ को दफा ७६(१) मा समेत रहेको छ। सोको विपरीत विवाहको सिफारिस गर्ने अधिकार वडाध्यक्षलाई प्रचलित कानुनले प्रदान गरेको छैन। त्यसैले कानुन विपरीत र वडाध्यक्षको पदको दुरुपयोग गरेको भन्दै कारवाहीका लागि माग गरेको छ। कानुनले स्वतः बदर हुने विवाहको श्रेणीमा राखेको अवस्थामा विवाहित पुरुषलाई अविवाहित भएको सिफारिस गरेको गैरकानुनी एवं प्रारम्भदेखि नै बदरको माग गरिएको छ। वडाध्यक्षको रोहबरमा गरिएका रघुनन्दन यादव, तसलिम धोबी, चन्देश्वर यादव, विश्वेश्वर यादव, रामविलास साह तेली, जगदिश साह सुडी, श्रीचन्द्र साह, मिथलेश साह, लालबाबु ठाकुर बरही, ललित ठाकुर बरही, गणेश यादव, सत्यनारायण यादव, झपसि यादव, दिप लाल साहु सुडी, किशोरी साह सुडी, रामआधार महतो, भवनेश्वर सहितका व्यक्तिलाई विपक्षी बनाइएको छ। उजूरीमा भनिएको छ, २०६८ चैत १७ गते जनकपुरधाम उप नगरपालिकामा दर्ता भई जिल्ला र उच्च अदालत हुँदै चलेको मुद्दामा मेरो स्वश्रीमान् मनोज कुमार साहले जाहेरबाली बाहेक अन्य निजको कूनै पत्नि नरहेको भन्नी उल्लेख गरेको छ। साथै अंशवण्डा लिखित बदरको लगायत अन्य मुद्दामा समेत मनोजको अर्को कुनै पत्नि नरहेको उल्लेख गरिएको छ। तर श्रीमान् मनोजको मृत्यु पश्चात भारतीय व्यक्ति ल्याई नेपाली नागरिकता लिने र निजलाई नेपाली नागरिकता दिलाउने उद्देश्यले वडाध्यक्ष रमेश कुमार साहद्वारा झुठो श्रीमती कायम गरी, विवाह सिफारिस, सर्जमिन लगायतका झुठा विवरण पेश गरी नागरिकता लिएको छ।"
इजरायल आक्रमण : सुदूरपश्चिम विश्वविद्यालयमा सन्नाटा,"टीकापुर : प्लालेस्टाइन विद्रोही समूह 'हमास'को आक्रमणमा परी केही विद्यार्थी घाइते भएपछि कैलालीको टीकापुरस्थित सुदूरपश्चिम विश्वविद्यालयको स्कुल अफ एग्रिकल्चर कृषि विज्ञान संकाय शोकमा डुबेको छ । शनिबार भएको विद्रोहीको आक्रमणमा परी लर्न एण्ड अर्न कार्यक्रमका लागि इजरायल गएका स्कुल अफ एग्रिकल्चरका विद्यार्थी भएको कृषि फर्मका विद्यार्थीहरू घाइते भएका हुन् । विद्यार्थी भएकै फर्ममा आक्रमण केही घाइते भएको र अन्य विद्यार्थी हताहत भएको खबरले सन्नाटा छाएको छ । स्कुल अफ एग्रिकल्चरका प्रमुख सुशील न्याउपानेले इजरायलमा भएको आक्रमणमा विद्यार्थी परेको घटनाले कृषि विज्ञान संकाय शोकमा डुबेको बताए । कृषि विज्ञान संकायले आन्तरिक परीक्षा र पठनपाठन रोकेको छ,' प्रमुख न्याउपानेले भने, यस्तो अवस्थामा कसरी पढाउनु ? हामी विद्यार्थीको अवस्थाको सोधीखोजीमै लागेका छौं । न्याउपानेका अनुसार आक्रमणमा परी घाइते भएका तीन जना विद्यार्थीको उपचार भइरहेको छ । घाइते हुनेमा टीकापुरका धनबहादुर चौधरी, गोरखाका हिमाञ्चल कट्टेल र सल्यानका विधान सेजुवाल रहेका छन् । उनीहरूमध्ये एकजनाको अवस्था चिन्ताजनक रहेको न्याउपाने बताए । उनीहरू विद्रोही समूहको नियन्त्रणमा रहेको किवुज एलुमिनमा रहेको कृषि फार्ममा काम गर्थे । सोही ठाउँमा कार्यरत १७ जनामध्ये टीकापुरका विरेन्द्र चौधरी कुनै कुनै बेला सामाजिक सञ्जालमार्फत् सम्पर्कमा आउने गरेको न्याउपानेले जानकारी दिए । उनका अनुसार चौधरीले आफू सेनाको घेरामा रहेको जानकारी दिने गरेका छन् । अन्य विद्यार्थी भने सम्पर्कविहीन छन् । न्याउपानेले डेनी हमरमा रहेका ९ जना विद्यार्थी भने सम्पर्कमा आएको जानकारी दिए । उनका अनुसार सबै विद्यार्थी घरमा बसिरहेका छन् । उनीहरु सामाजिक सञ्जालमार्फत् आफ्नो सम्पर्कमा आएको न्याउपानेले बताए । सम्पर्कमा आउनेमा बाजुराका रमेशबहादुर कार्की, रौतहटका विनोदप्रसाद साह, कैलालीका आभाष भट्टराई, कञ्चनपुरका नरेशसिँह भण्डारी, डडेल्धुराका लोकेन्द्र बिष्ट, कैलालीका रोहित नायक, रौतहटका निरञ्जन कुमार कुसहवा, कैलालीका अरविन्द कुमार चौधरी र बाँकेका उपेन्द्र जिसी रहेका छन्। न्यौपानेका अनुसार सम्पर्कमा आएका विद्यार्थीहरूले बंकर नभएका कारण आफू असुरक्षित रहेको बताउँदै आएका छन् । निरन्तर भिडन्त भइरहेकाले कुनै पनि बेला आक्रमणमा पर्ने सम्भावना रहेको ती विद्यार्थीले बताएका छन् । कृषि विज्ञानतर्फ स्नातक तहको अन्तिम सेमिष्टारका ४९ जना विद्यार्थी मध्ये भदौ २६ गते १५ जना र भदौ २७ गते ३५ जना गएका थिए । उनीहरूमध्ये १० जना छात्रा रहेका छन । उनीहरू १० महिनाका लागि इजरायल गएको न्यौपानेले बताए । विद्यार्थीले लर्न एण्ड अर्न कार्यक्रम अन्तर्गत साताको १ दिन अध्ययन, ५ दिन काम र १ दिन छुट्टीमा बस्ने उल्लेख थियो । कृषि विज्ञान संकायले कार्यक्रम अन्तरगत पहिलो पटक विद्यार्थी पठाएको थियो ।"
"पर्साको विन्दबासिनीमा विद्यार्थी र प्रहरीबीच झडप, चार विद्यार्थी घाइते","वीरगन्ज : पर्साको विन्दबासिनी गाउँपालिकाको कार्यालय घेराउ गर्न पुगेका विद्यार्थीमाथि प्रहरीले लाठी चार्ज गर्दा चार जना घाइते भएका छन्। घाइते हुनेहरूमा विन्दबासिनी गाउँपालिका२ गर्दौलस्थित नेपाल राष्ट्रिय माध्यमिक विद्यालयको कक्षा ९ मा अध्ययनरत खेमबहादुर गोढ, अनुराग यादव, विशाल यादव र कक्षा ८ मा अध्ययनरत कृष्ण मुखिया छन्। तीमध्ये खेम र कृष्णको टाउको फुटेको छ भने अनुराग र विशालको हातमा चोट लागेको छ। घाइतेहरूको स्थानीय स्वास्थ्य संस्थामा उपचार गरिएको छ। गाउँपालिकाले गरेको शिक्षक सरुवाको निर्णय फिर्ता लिनुपर्ने र प्रधानाध्यापकलाई सरुवा गर्नुपर्ने माग गर्दै नेपाल राष्ट्रिय मावि गर्दौल र राधाकृष्ण मावि बहुअर्वाका विद्यार्थीहरूले आइतबार गाउँपालिका कार्यालय घेराउ गरेका थिए। लठ्ठी र भाठासहित पुगेका प्रदर्शनकारी विद्यार्थीहरूले नाराबाजी गर्दै प्रदर्शन गर्न थालेपछि स्थिति नियन्त्रणमा लिने क्रममा प्रहरीले लाठी चार्ज गरेपछि चारजना विद्यार्थी घाइते भएका हुन्। घाइते भएकामध्ये नेपाल राष्ट्रिय मावि गर्दौलको कक्षा ९ मा अध्ययनरत छात्र खेमबहादुर गोढले आफूहरू गुनासो लिएर गाउँपालिकामा आउँदा प्रहरीले लाठीचार्ज गरेर दमन गरेको बताए। उनले विद्यालयका शिक्षकद्वय विनोद राउत र धर्मेन्द्र चौबेको सरुवा भएपछि आफूहरूको पठनपाठन प्रभावित भएको बताए। साथै प्रधानाध्यापक नन्दुप्रसाद यादवले व्यापक अनियमितता गरेकाले उनको सरुवा हुनुपर्ने माग आफूहरूको रहेको उनले बताए। यस्तै प्रदर्शनमा सहभागी कक्षा ९ मै अध्ययनरत छात्रा नितु यादवले प्रहरीले विद्यार्थीमाथि लाठी बर्साएको बताइन्। उनले विद्यालयमा आफूहरूको मागको सुनुवाइ नभएपछि गाउँपालिकामा आउँदा प्रहरीले कुटपिट गरेर घाइते बनाएको आरोप लगाइन्। उनले भनिन्, हेडसर नन्दु यादवलाई तत्काल विद्यालयबाट हटाउनु पर्छ किनकी उहाँको कारण हाम्रो पढाइ धेरै बिग्रिएको छ। स्कुलमा घोटाला पनि भएको छ।' घटनास्थलमा खटिएका इलाका प्रहरी कार्यालय पोखरियाका प्रहरी निरीक्षक मोहनविक्रम केसीले समस्या समाधानका लागि आन्दोलन विद्यार्थी र गाउँपालिकाका जनप्रतिनिधिबीच छलफलको प्रयास भइरहेको बताए।"
घुम्ती व्यापार गर्न अनुमति लिनुपर्ने,"स्याङ्जा : जिल्लाको अर्जुनचौपारी गाउँपालिकामा घुम्ती व्यापार गर्न अनुमति लिनुपर्ने भएको छ। घुम्ती व्यापारीका कारण यहाँका व्यापारी, व्यवसायी मारमा परेको गुनासा आएपछि गाउँपालिकाले अनुमति बिना घुम्ती व्यापारमा रोक लगाउने निर्णय गरेको हो। अनुमति नलिइकन पैदल हिँडेर वा जीप, ट्रक, साइकल, लगायत कुनै माध्यम प्रयोग गरी व्यापार गर्न पाइने छैन। पालिकाका प्रमुख प्रशासकीय अधिकृत आशिष शर्माले सूचना जारी गर्दै पालिकासगँ अनुमति नलिइ सामानहरू बिक्री वितरण नगर्न अनुरोध गरेका छन्।"
"तनहुँमा सुक्खा पहिरो खस्यो, पृथ्वीराजमार्ग अवरुद्व",जेसिबीको माध्यमबाट पहिरो हटाउने कार्य भइरहेको जिल्ला प्रहरी कार्यालय तनहुँका प्रहरी नायब उपरीक्षक मोहनबहादुर खाँणले जानकारी दिए। तनहुँ : तनहुँको म्याग्दे६ तुरतुरे मौरीबजारमा सुक्खा पहिरो खस्दा पृथ्वीराजमार्ग अवरुद्व भएको छ। जेसिबीको माध्यमबाट पहिरो हटाउने कार्य भइरहेको जिल्ला प्रहरी कार्यालय तनहुँका प्रहरी नायब उपरीक्षक मोहनबहादुर खाँणले जानकारी दिए। राजमार्ग अवरुद्व हुँदा सयौँ सवारीसाधन रोकिएका छन्। सुक्खा पहिरो झरिरहेकाले हटाउन समस्या भइरहेको जनाइको छ।
रामारोशन राम लाग्या छ,"अछाम : स्वर्गको टुक्रा रामारोशन। शब्दमा सुन्दरताको जति बखान हुन्थ्यो, स्पर्श गर्न आउने निकै कम हुन्थे। आजभोलि भने रामारोशन फुरुङ्ग छ। दिनहुँ राम (जात्रा) लागेको छ। एक सातादेखि पराई देशका पाहुनाहरू रामारोशनको सुन्दरतासँग लुटुपुटु गर्दै छन्। अझै एक महिनाजसो उनीहरू रामारोशनमै बिताउनेछन्। वल्र्ड रेन्बो फेमिली नामक समूहका ६ सय ९१ जना विदेशी पर्यटक रामारोशनमा रमाइरहेका छन्। अमेरिका, क्यानडा, पोल्यान्ड, इटली, रसिया, स्विडेन, इजरायल, फ्रान्स, स्पेन, जर्मन, थाइल्यान्ड, जापान, नर्वे, चीन, भारत, इजरायललगायत ४६ देशका पर्यटक रामारोशन घुम्न आएका हुन्। पर्यटक आउने क्रम जारी नै छ। रोशन मैदानमा टेन्ट बनाएर बसेका छन्। पर्यटकहरू कोही योगा गर्ने, कोही बाटुलातालमा डुंगा सयर गर्ने, कोही गाउने, कोही नाच्ने गर्छन्। रामारोशनमा दैनिक रौनक छाएको छ। फ्रान्सका गियुडिसिला रामारोशनको प्राकृतिक सुन्दरताले दंग छन्। विश्वका धेरै ठाउँ घुमे पनि रामारोशन जस्तो सुन्दर स्थान नभेटेको उनले बताए। यहाँको जस्तो वनजंगल, ताल, पहाड सबै एकै ठाउँमा भएको मैले कहीँ देखेको छैन, उनले भने, सिमसार र सुक्खा ठाउँ एकै स्थानमा छ। आहा, कति राम्रो हो। मनै आनन्द छ। धर्तीको स्वर्ग पर्यटकीय क्षेत्र रामारोशन गाउँपालिका५ मा पर्छ। उच्च लेकाली भेगमा रहेको यो क्षेत्रमा विभिन्न आकृतिका १२ वटा ताल र १८ घाँसे मैदान छन्। जसलाई बाह्र बन्ड अठार खण्डको नामले पनि चिन्ने गरिन्छ। यहाँ रातो, सेतो, गुलाबी रंगका गरी ९ प्रकारका लालीगुराँस र राष्ट्रिय चरा डाँफे पाइन्छन्। विभिन्न प्रजातिका जडीबुटीको भण्डार मानिने रामारोशनमा लोपोन्मुख वन्यजन्तुको समेत बासस्थान छ। करिब १० बिघाभन्दा बढी क्षेत्रफलमा मैदान र ३ वटा ताल फैलिएका छन्। समुद्री सतहदेखि करिब ३ हजार मिटरको उचाइमा छ रामारोशन। प्रकृतिको वरदान रामारोशनले पहिलोपटक ठूलो संख्यामा विदेशी पर्यटकलाई स्वागत गरेको हो। पाहुनाहरू पनि स्थानीय देउडा संस्कृति र खानपानसँग नजिकिइरहेका छन्। विश्व पर्यटन दिवसका अवसरमा पर्यटन क्षेत्र विकास समिति रामारोशनले बुधबार पर्यटकहरूसँग देउडा तथा सांस्कृतिक कार्यक्रम गर्यो। स्थानीयहरूसँग पैतला (पाइतोला) मिलाउँदै न्याउला खेल खेले। पर्यटकलाई थप मनोरञ्जन दिलाउन स्थानीयवासी र समितिले विभिन्न कार्यक्रम गरिरहेका छन्। रामारोशन पर्यटन सँगै महत्वपूर्ण धार्मिकस्थल पनि हो। पर्यटकले पनि दैनिक दीप प्रज्ज्वलन गर्ने र योगा गर्ने गरेको स्थानीय पुष्प बिष्ट बताउँछन्। एकैपटक सयौंको संख्यामा विदेशी पाहुनालाई स्वागत गर्न पाउँदा रामारोशनवासीमा उत्साह छाएको बिष्टले बताए। रामारोशनमा दैनिक राम लाग्याको छ, विष्टले भने। स्विडेनका समिटासेरालाई रामारोशन कहिल्यै नछोडौं झै लागेको छ। सधैंभरि यही बसौं जस्तो लागेको छ, उनले भने, जताजतै हराभरा र सुन्दरता छ। यहाँका मानिसहरू निकै मायालु छ। अछाम त साँच्चिकै स्वर्ग जस्तो लाग्यो। अधिकांश पर्यटक परिवारसँगै अधिकांश पर्यटकहरू परिवारसहित घुम्न आएको रामारोशन क्षेत्र पर्यटन तथा व्यवस्थापन समितिका अध्यक्ष गोपीप्रसाद खनालले बताए। ४ सय ११ पुरुष, २ सय ६९ महिला र ५ बालबालिका छन्। पर्यटकमा इन्जिनियर, डाक्टर, प्रोफेसर, शिक्षकलगायत पेसामा आबद्धहरू हुन्। म दैनिक पर्यटकहरू सँगै छु, अध्यक्ष खनालले भने, यहाँको हरियाली प्रकृतिमा योगाध्यान गर्ने र गीतसंगीतमा रमाउने गरेका छन्। हाम्रो संस्कृतिसँग उनीहरू र उनीहरूको संस्कृतिसँग हामी पनि रमाइरहेका छौं। धेरै देशका नागरिकहरू जात, धर्म र समुदाय नभनी एकै ठाउँमा आत्मीयतामा साथ रमाइरहेको खनालले बताए। उनीहरू सबै एकै ठाउँ भेला भएर सबै धर्मको दैनिक पूजा गर्ने र ढुंगाले शिवका मन्दिर बनाएर दीप बाल्ने गरेको खनालले बताए। दूधदेखि सिस्नोको व्यापार रामारोशन क्षेत्र दूधका लागि प्रख्यात छ। अधिकांशले यहाँ भैंसी पाल्ने गर्छन्। पर्यटकको आगमनसँगै दूधजन्य पदार्थको खपत पनि ह्वात्तै बढेको छ। यहाँका किसानले उत्पादन गरेका कृषि उपजहरू मकै, मकैैको पिठो, दूध, दही र मोही मात्र होइन, सिस्नो पनि बिक्री भइरहेको छ। पर्यटकहरूको ओइरो लागेपछि यहाँको व्यापारसमेत ह्वात्तै बढेको छ। पर्यटक बोकेका ५६ वटा गाडी रामारोशन र स्थानीय मुजाबगरमा दैनिक आवात जावत गरिरहेका छन्। गाडी भाडाबापत पनि राम्रै कमाई भइरहेको व्यवसायीहरू बताउँछन्। धेरै देशका पर्यटक एकैपटक घुम्न आउनु नै ठूलो उपलब्धि भएको स्थानीय पूर्ण विकले बताए। भौगोलिक बिकटताका कारण भने रामारोशन पुग्न समस्या हुने गरेको बताए। सडक राम्रो नहुँदा भने पर्यटकलाई समस्या हुने गरेको उनले बताए। लामो समयदेखिको बाह्य पर्यटकको पर्खाइमा थियौं, विकले भने, यसपटक पूरा भएको छ। पाहुनालाई राम्रो व्यवहार र सेवा सत्कार गरेर सकारात्मक सन्देश दिन जरुरी छ। पर्यटनको माध्यमबाट रामारोशनलाई समृद्ध बनाउन सकिने भन्दै उनले यसको प्रचार प्रसारमा ध्यान दिनुपर्ने बताए। फुल मुन विशेष दिन रेन्वो फेमिलीको मुख्य दिन शुक्रबार (पूर्णिमा) थियो। पूर्णिमाको राति फुल मुन भन्दै उनीहरूले विशेष रमाइलो गरेका थिए। उनीहरूले चन्द्रमा उदाउन सुरु भएदेखि पूर्णिमा सम्मको एक महिनाको अबधिमा वल्र्ड रेन्बो ग्यादरिङ आयोजना गर्ने गर्छन्। सबै कुरा छोडेर एक महिना पूर्णरूपमा अलग संसारमा उत्सव मनाउने गर्छन्। जहाँ न टेलिफोन हुन्छ। न मोबाइल। न टीभी। न त सञ्चारका कुनै माध्यमहरू। नितान्त उनीहरू आफैं गाएर, आफैं बजाएर रमाउने गर्छन्। रामारोशनमा नरमाउने को होला ? एक दिनमा घुमेर सकिँदैन रामारोशन क्षेत्र। एउटा ताल मात्रै परिक्रमा गर्न पनि घण्टौं लाग्छ। रामारोशन क्षेत्र पुग्ने जो कोहीको पनि एकैक्षणमा लामो यात्राको थकान मेटिन्छ। यहाँ घुम्नलाई नयाँ वर्षको समय अनुकूल मानिन्छ। बाटुल्ले ताल, लामी दह, तल्लो धाउने, रगाडे, लिस्सेडाली, गाग्रे, ताउले, दल्याना, डउठे, बाउले गडा, रामे ताललगायतका तालले समेत रामारोशन क्षेत्रको आकर्षण बढाएका छन्। यहाँ तालहरू मात्रै छैनन्, अग्ला अनि उत्तिकै आकर्षक मैदानहरू पनि छन्। बाह्रवटा तालहरूमा सबैभन्दा ठूलो ताल जिंगले ताल हो। जसको आकार अंग्रेजीको सी जस्तो छ। मैदानहरूमध्ये किनीमिनी मैदान सबैभन्दा ठूलो हो। जसको बीच भएर कैलाश खोला बग्दछ। यसको केही माथि रोशन मैदान छ। बसन्त ऋतु र नयाँ वर्षमा रामारोशन घुम्न आउने पर्यटकलाई सन्तुलित वातावरण र अनुकूल मौसमसमेत पाइन्छ। साना ठूला ताल वरपरका मैदान मात्रै होइन रामारोशनको परिचय र पहिचान झल्काउनका लागि यहाँ अन्य थुप्रै प्राकृतिक स्रोत रहेको स्थानीय बताउँछन्। रामारोशन क्षेत्रभित्र लोपोन्मुख जंगली जनावरदेखि बहुमूल्य जडीबुटी पनि प्रशस्तै पाइन्छन्। रामारोशन घुमन्ते चरा, माछा, उभयचर, किटपतङ्ग र बोटका लागि महत्वपूर्ण मानिन्छ। रामारोशन पर्यटनसँगै धार्मिक रूपले पनि उत्तिकै महत्वपूर्ण रहेका छ। त्यहाँका तालहरूलाई देवी मानिन्छ । कैलाश खोलाको मुहान रामारोशन भएकाले पनि शिवको रूपमा मान्ने चलन छ। किनिमिनी पाटनलाई कृष्ण भगवान् स्वरूप मान्ने गरिएको स्थानीयको भनाइ छ। केही दिन रोकिए, पछि जान दिइयो पूर्वसूचनाबिना एकैपटक ठूलो संख्यामा विदेशी आएको भन्दै स्थानीय प्रशासनले अछाम प्रवेशमा रोक लगायो। पर्यटकहरू अछाम प्रवेश नाका चौखुट्टे र बेलखेतमा रोकिएका थिए। रामारोशन बसाइको छुट्टै अनुमति लिनुपर्ने भन्दै प्रशासनले रोकेको थियो। पर्यटकलाई रोक लगाएको विषय गृह मन्त्रालसम्म पुग्यो। मन्त्रालयले असोज ३ गते अनुमति दिएपछि पर्यटक रामारोशन पुगेका थिए।"
तुइनको डोरी चुडिँदा कर्णाली नदीमा एक जना बेपत्ता,सर्केगाड२ रिपस्थित ल्याप्चेको (खडीखेत) घाटमा शनिबार साँझ तुइन तर्ने क्रममा ३८ वर्षीय मक्करसिंह नेपाली कर्णाली नदीमा खसेर बेपत्ता भएका हुन्। सिमकोट : हुम्लाको मध्यभागमा रहेको सर्केगाड गाउँपालिकाको कर्णाली नदी पार गर्ने क्रममा तुइन तान्ने डोरी चुडिँदा एक जना बेपत्ता भएका छन्। सर्केगाड२ रिपस्थित ल्याप्चेको (खडीखेत) घाटमा शनिबार साँझ तुइन तर्ने क्रममा ३८ वर्षीय मक्करसिंह नेपाली कर्णाली नदीमा खसेर बेपत्ता भएका हुन्। उनी मुगु जिल्ला सोरु गाउँपालिका५ नेरगाउँका रहेको बताइएको छ। कर्णाली करिडोरको ग्युसी छारे खण्डको छारे भिरमा सडक निर्माण गर्न मुगुबाट आएका नेपाली काम सकेर बासस्थानतिर जाने क्रममा शनिबार ल्याप्चेमा रहेको (खडीखेत) घाटमा तुइनबाट खसेर बेपत्ता भएको थिए। कर्णाली करिडोरको हुम्ला खण्डमा पर्ने लालीबगर डुल्ली कुनको छारे क्षेत्रमा विभिन्न १८ निर्माण समूहले काम गर्दै आएका थिए।
गाईको गोबरबाट धुपबत्ती र दियो,"टीकापुर : कैलालीको टीकापुरस्थित टीकापुर गौशालाले गाईको गोबरबाट धुपबत्ती र बत्ती बाल्ने दियो बनाउन सुरुआत गरेको छ। सामुदायिक पशु चौपाया व्यवस्थापन तथा प्रवर्द्धन समिति टीकापुर गौशालाले तीन चरणको परीक्षणपछि धुपबत्ती बनाउन थालनी गरेको हो। टीकापुर गौशालाका सचिव द्धारिकाप्रसाद जोशी र सदस्य उपेन्द्र न्यौपानेले धुपबत्ती र गोबरका सामग्री निर्माणबारे भारतको काशीपुर गएर तालिम लिएर आएका छन्। तालिमपछि धुपबत्ती र दियो बनाउन धमाधम भइरहेको बताइएको छ। पहिलो चरणमा सय प्याकेट निर्माणपछि बजारमा बिक्री गर्ने तयारी रहेको सदस्य उपेन्द्र न्यौपानेले जानकारी दिए। 'गाईको गोबर प्रयोग गरी बनाइएको धुपबत्तीको सुगन्ध हवन गरेको जस्तो आउने, वातावरणका हिसाबले पनि राम्रो हुन्छ', उनले भने 'यसरी विभिन्न सामग्री निर्माण गरी भएको आम्दानी गाई संरक्षणमा खर्च गरिनेछ। यो धुपबत्ती बजारमा पाइने केमिकल मिसावट धुपभन्दा स्वास्थ्यका हिसाबले पनि लाभदायक छ।' गौशालाले सुरुमा गाईको गोबरबाट ५५ घरमा ग्यास वितरण, गाईको गोबर मल बिक्री सुरु गरेको छ। दीपावलीलाई लक्षित गरेर धुपबत्ती र विभिन्न प्रकारका दियो बनाउन थालिएको छ। गौशालाले यससँगै नम्बरप्लेट, शुभलाभका चित्र, भगवान्का मूर्ति, प्रमाणपत्रलगायतका सामग्री निर्माण गर्ने योजना रहेको गौशालाका सचिव जोशीले बताए । 'गाईको गोबरबाट विभिन्न सामग्री बनाउन सकिनेरहेछ', उनले भने, 'यी विभिन्न सामग्री निर्माणका लागि मेसिन खरिद गर्ने तयारी गरेका छौँ। उच्च रक्तचापका बिरामीका लागि चाहिने सामग्री पनि बनाउने तयारी छ।' गौशालाले श्रीमद्भागवत् महायज्ञ गर्ने, कथावाचकले गौशालामा उत्पादन भएका सामग्रीको बजारीकरणमा सघाउने सल्लाह भइरहेको उनको भनाइ छ। सामुदायिक पशु चौपाया व्यवस्थापन तथा प्रवर्द्धन समिति टीकापुर गौशालाले अहिले सात सय ३० गाई संरक्षण गरिरहेको छ। यसरी विभिन्न सामग्रीसमेत उत्पादन थालेपछि केही युवाले रोजगारी पाउने बताइएको छ। केही वर्षदेखि नगरपालिकाले सञ्चालन गर्दै आएको गौशाला गएको जेठ महिनादेखि समितिले सञ्चालन गरिरहेको छ। गौशालामा रहेका गाईको व्यवस्थापन समिति आफैंले खर्च व्यर्होने गरेको छ। रासस"
जनकपुर बिग मार्टमा आगलागी,"जनकपुरधाम उपमहानगरपालिकालगायत अन्य पालिकाको वारुणयन्त्र, नेपाल प्रहरी, स्थानीयलगायतको सहयोगमा आगो नियन्त्रण लिइएको थियो । धनुषा : यहाँस्थित जनकपुर बिग एक मार्टमा गए राति आगलागी हुँदा करोडौँको क्षति भएको छ। जिल्ला प्रहरी कार्यालय धनुषाका अनुसार जनकपुर उपमहानगरपालिका९ रामानन्द चोकस्थित सो मार्टमा अकस्मात् लागेको आगो आज बिहानमात्र नियन्त्रणमा आएको छ। जनकपुरधाम उपमहानगरपालिकालगायत अन्य पालिकाको वारुणयन्त्र,नेपाल प्रहरी, स्थानीयलगायतको सहयोगमा आगो नियन्त्रण लिइएको थियो । आगलागीबाट मार्टको सम्पूर्ण सामान जलेर नष्ट भएको सञ्चालक रामबाबु रायले जानकारी दिए। उनले आगलागीबाट रु १० करोडभन्दा बढीको क्षति पुगेको बताए। सञ्चालक रायले भने, 'हामीहरु मार्टको दोस्रो तलामा बसिरहेको थियौं। मार्टभित्र आगो लागेको थाहा भएपछि परिवारसहित भागेर ज्यान बचाउन सफल भयौँ ।' रासस"
"क्याम्पसमा भर्ना मात्रै, हुँदैन पढाइ","३४ वर्ष भयो पठनपाठन नभएको प्रायः विद्यार्थी विभिन्न पेसामा कार्यरत कर्मचारीहरू हुनुहुन्छ। फर्म भर्न, परीक्षा दिन र प्रयोगात्मकमा मात्रै आउनुहुन्छ। गोरखा : १६ वर्षअघि स्थापना भएको गोरखाको परोपकार आदर्श क्याम्पस जौबारीमा पढाइ हुन छाडेको छ। सिरानचोक गाउँपालिका८ जौबारीमा रहेको सो क्याम्पसमा विगत चार वर्षदेखि पढाइ हुन छाडेको क्याम्पस प्रशासनले जनाएको छ। स्नातक तहका विद्यार्थी संख्या अत्याधिक न्यून भएको र शिक्षक पनि नभएपछि क्याम्पसमा पढाइ हुन छाडेको क्याम्पस प्रशासनले जनाएको छ। तीनचार वर्ष भयो, पठनपाठन नभएको, प्रशासनिक एकाइमा कार्यरत कर्मचारी विनायक सिलवालले भने, बीएड पहिलो वर्षमा ६ जना छन्। दोस्रो वर्षमा ४ जना, तेस्रो वर्षमा ५ जना, चौथो वर्षमा ४ जना मात्रै विद्यार्थी छन्। सबैजना टाढाटाढाका विद्यार्थीहरू हुन्। त्यसमाथि पनि सबै विद्यार्थी विभिन्न पेसामा कार्यरत कर्मचारीहरू हुनुहुन्छ। फर्म भर्न, परीक्षा दिन र प्रयोगात्मकमा मात्र आउनुहुन्छ। अरू बेला विद्यार्थीहरू पनि आउनु हुन्न। पूर्णकालीन र आंशिकतर्फ शिक्षकहरू पनि हुनुहुन्न। यहाँ शिक्षा, अंग्रेजी, स्वास्थ्य र नेपाली विषयमा पढ्न भर्ना गर्ने गर्छन्। परोपकार आदर्श बहुमुखी क्याम्पस २०६४ सालमा स्थापना भएको हो। त्यतिबेला शिक्षा र व्यवस्थापन संकाय सञ्चालन हुने गरी खुलेको सो क्याम्पसमा अहिले व्यवस्थापन संकायमा विद्यार्थी छैनन्। शिक्षा संकायतर्फ जम्मा १९ जना मात्रै विद्यार्थी छन्। क्याम्पस प्रमुख पनि छैनन् । आंशिक तथा पूर्णकालीन शिक्षकहरू पनि नभएको क्याम्पसले जनाएको छ। परोपकार आदर्श मावि जौबारीबाट कक्षा १२ उत्तीर्ण गरेकाहरू पनि यहीँको क्याम्पसमा भर्ना नहुने र छरछिमेकका विद्यालयबाट पनि विद्यार्थी भर्ना हुन नआउनाले समस्या भएको क्याम्पस व्यवस्थापनले जनाएको छ। गाउँका हाइस्कुलहरू रित्तिँदै गएका छन्। अलिअलि भएका विद्यार्थीहरू पनि कक्षा ११, १२ उत्तीर्ण गरेपछि कोही पढ्न छाड्ने र कोही विदेशतिर जाने क्याम्पस सञ्चालक समितिका अध्यक्ष मनुबहादुर गुरुङ बताउँछन्। गाउँठाउँ यस्तै हो, आर्थिक अवस्था कमजोर भएकाहरू १२ कक्षा उतीर्ण भएपछि पढ्नै छोडिदिन्छन्, अलिअलि राम्रो आर्थिक अवस्था भएकाहरू सहरतिर जान्छन्, गुरुङ भन्छन्, विदेश पढ्न र वैदेशिक रोजगारीमा जाने समस्या त अन्यत्रभन्दा हाम्रोमा झन् बढी छ। यो समस्या हाम्रो क्याम्पसमा मात्रै होइन, अरू क्याम्पसहरूमा पनि उस्तै छ। यस्तै हालतमा क्याम्पस सञ्चालन गरिरहने वा नगर्ने भन्ने बारेमा बहश नभएको उनले बताए।"
"भरिँदै हिमताल, जोखिममा नेपालभारतका बस्ती","झापा : भारत सिक्किम राज्यको उत्तरी भेगमा पर्ने ल्होनक हिमताल मंगलबार राति फुट्दा टिस्टा नदीमा बाढी बनेर बग्यो। नजिकैको एउटा बाँधबाट समेत थप पानी त्यसै समय छोडिएपछि बाढीले उग्ररूप लियो। पछिल्लो तथ्यांकअनुसार ४० जनाको मृत्यु भएको छ, १ सय ३ जना अझै बेपत्ता छन्। यो एउटा हिमताल फुट्दा निम्तिएको संकट थियो। पछिल्लो समय कञ्चनजंघा हिमालमा निरन्तर हिउँ पग्लँदा र मौसमी परिवर्तनका कारण मुसलधारे वर्षा हुँदा नेपाल र भारतका हिमताल उच्च जोखिममा रहेको विज्ञहरू बताउँछन्। भारतको केन्द्रीय नापी विभागले पनि कञ्चनजंघा हिमाल क्षेत्रमा रहेका हिमतालले नेपाल र भारत दुवैतर्फ संकट निम्त्याउन सक्ने जनाएको छ। यो यसकै एउटा घटना भएको भारतीय जलवायु विज्ञ तथा वैज्ञानिक ए बनेर्जीले बताए। केहीअघि हिमनदी, हिमताल र हिमाली हावापानीबारे अध्ययन गर्दै आइरहेको अन्तर्राष्ट्रिय एकीकृत पर्वतीय विकास केन्द्र (इसिमोड) र संयुक्त राष्ट्रसंघ विकास कार्यक्रम (यूएनडीपी)ले सार्वजनिक गरेको एउटा अध्ययन रिपोर्टले पनि नेपाल हिमताल र हिमनदीबाट ठूलो जोखिममा रहेको देखाएको थियो। झन्डै ३ वर्ष लगाएर गरेको सो अध्ययनअनुसार कुनै पनि समय फुट्न सक्ने धेरै हिमतालको पहिचान भएको छ। सो अध्ययनले नेपालभित्रै तथा चीन र भारतमा रहेर पनि मानव बस्तीलाई क्षति पुर्याउन सक्ने तीन हजार ६ सय २४ ग्लेसियर हिमताल पत्ता लगाएको थियो। यसमध्ये कोसी जलाधारअन्तर्गत धेरै हिमताल देखिएका छन्। कोसी बेसिनअन्तर्गत ६४ हिमताल भेटिएको छ। यस्तै, कर्णाली बेसिनमा एक हजार एक सय २८ र गण्डकी बेसिनमा ४ सय ३२ हिमताल छन्। स्याटलाइट इमेज (भूउपग्रहमार्फत लिइएको तस्बिर) र अरू धेरै माध्यमबाट गरिएको अनुसन्धानले ४७ वटा हिमताल कुनै पनि समय फुटेर नेपालतर्फको मानव बस्तीलाई ठूलो क्षति पुर्याउन सक्ने उच्च जोखिममा देखिएका छन्। मंगलबार फुटेको ल्होनाक हिमताल ताल करिब साढे दुई किलोमिटर लम्बाइ र आधा किलोमिटर चौडाइमा फैलिएको छ। यसको गहिराई १० तले भवनको बराबर रहेको मानिएको छ। धेरै वर्ष पहिलादेखि नै त्यहाँका विज्ञहरूले यस क्षेत्रमा बनेका १४ वटा हिमतालहरूमध्ये ल्होनाक तालको पहिचान गरेका थिए। जुन हिमताललाई अति संवेदनशीलको सूचीमा राखिएको थियो। केही वर्ष अघिसम्म यो सानो हिमताल थियो। तर, ग्लेसियर पानीको कारण यो तालको आकार वर्षौंदेखि असाधारण रूपमा तीव्र गतिमा विस्तार हुँदै गयो। यो हिमताल समुद्र सतहबाट ५ हजार २ सय मिटरको उचाइमा रहेको छ। भविष्यमा यो तालमा क्षमताभन्दा पानीको मात्रा बढी भयो वा बादल फुट्यो भने, यसले विनाश ल्याउँछ भनेर विज्ञहरूले पहिलै चेतावनी दिइसकेका थिए। त्यो चेतावनी अहिले सिक्किमे जनताका लागि साबित नै भयो। केन्द्रीय नापी विभागले पनि यस स्थानको निरीक्षण गरी यो हिमताल विस्फोट भएर तल खसेको खण्डमा बाढीको उच्च जोखिम रहेको भनी जानकारी गराइसकेका थिए। यो तालको बारेमा जतिपटक चेतावनी दिइएको छ, त्यो चेतावनी केही वर्षअघिको होइन, दशकौंदेखिको हो। किनभने, पहिलोपटक यसको तस्बिरहरू केन्द्रीय गुप्तचर एजेन्सी र संयुक्त राज्य वायु सेनाले सन् १९६० र १९७२ को बीचमा संकलन गरेका थिए। त्यसपछि उनीहरूले यो ताललाई हिमनदीको मुखमा रहेको सुपरग्लासियल तालको रूपमा देखे। सन् १९७७ ल्यान्डस्याट कार्यक्रमको मल्टिस्पेक्ट्रल स्क्यानरमा यसलाई अति संवेदनशील तालको रूपमा पहिचान गरिएको थियो। सन् १९७७ मै यो तालको क्षेत्रफल १७ दशमलव ५४ हेक्टर थियो। सन् २००८ मा मूल्यांकन गर्दा यो तालको क्षेत्रफल बढेर ८१ दशमलव १ हेक्टर भयो। सिक्किमको अस्तव्यस्त पहाडी क्षेत्रमा रहेको यो तालबाट पानी तीव्र गतिमा तल झर्ने सम्भावना रहेकाले यसलाई खतराको सूचीमा राखिएको थियो। दुई वर्षअघि अर्थात् सन् २०२१ मा यो ताल बढेर १२६ हेक्टर भयो। जसको लम्बाइ साढे दुई किलोमिटर र चौडाइ ६ सयदेखि ७ सय मिटर बन्यो। जलवायु परिवर्तन असरले तालको विस्तार र पानीको मात्रा बढ्दै गएको कारण भारतका विज्ञहरूले चिन्ता व्यक्त गर्न थालिसकेका थिए। राज्यको रिमोट सेन्सिङ एप्लिकेसन सेन्टरका वैज्ञानिकहरूको टोलीले ५ वर्षअघि यो तालको पूर्ण अनुसन्धान गरेको थियो।"
जन आएइ काल !,"घरबाट ५ मिनेटको दूरीमा रहेको टिमुरको बोटमा टिमुर टिप्दाटिप्दै भूकम्प आएर माथिबाट खसेको चट्टानसँगै टुक्राटुक्रा भएर २०० मिटर तल पुगिन्। बझाङ : जन आएइ काल यति रुप्स्या हौसियाखी जन आएइ काल अर्थात् यति राम्री रुपकी सुन्दरी खुब रहर बोकेकी मान्छे लिन काल नआउनु, यो गीत बझाङमा असोज १६ गते दिउँसो आएको भूकम्पबाट उत्पन्न पहिरोमा परी ज्यान गुमाएकी गुनमती धामीले आफ्नी नन्द भाउजूसँग सामूहिक रूपमा गाएको गीत हो। एउटा भाइरल भिडियो क्लिपमा गुनमतीसहित सिन्कीदेवी बोहरा (नन्द) र रतनादेवी बोहरा (भाउजू) ले एक खेतको कान्लामा भटमास केलाउँदै बसेर ठाडी भाका लयमा यो गीत गाएको देख्दा प्रायः सबै झसंग हुन्छन््। लाउँखाउँ भन्ने उमेरमा कसलार्ई मर्न मन हुन्छ र ? तर, गुनमतीले काललार्ई नआउनु भन्दैमा काल के रोकिन्थ्यो र ? नसोचेकै भयो जयपृथ्वी नगरपालिका११ मयाना (ओखल) टोलकी ५१ वर्षीया गुनिदेवी धामी(गुनमती) लार्ई। असोज १६ गते दिउँसो १ बजे घरबाट टिमुर टिप्छु भनी हिँडेकी गुनमती सदाका लागि अस्ताइन्। घरबाट ५ मिनेट पर रहेको टिमुरको बोटबाट टिमुर टिपेर ल्याउन गएकी उनी टिमुर टिप्दाटिप्दै भूकम्प आउँदा माथिबाट खसेको चट्टानसँगै टुक्राटुक्रा भएर २०० मिटर तल पुगिन्। टिमुर टिप्दै गर्दा गुनमतीको फोन आफ्नो सामुन्ने पारि रहेकी छोरीसँग भइरहेको थियो। भूकम्प आएर पहिरो फुटेको दृश्य गुनमतीकी माहीली छोरी पात्याले प्रत्यक्ष नियाली रहेकी थिइन्। पहिरो आउनासाथ आमा छोरीको फोन सम्पर्क टुट्यो। पात्याले पुनः फोन लगाउने प्रयास गरिन् तर फोन लागेन। फोन नलाग्दा पात्याको मन चिसो पस्यो। उनले आत्तिँदै अन्य माइतीलार्ई फोन गरिन्। त्यसपछि मात्रै गुनमतीको खोजी सुरु भयो। एकातिर लगातार भूकम्प आइरहनु र अर्कोतिर आफन्त हराउनुले मयानाबासीलार्ई निकै अत्याएको थियो। भूकम्प आउने क्रम नरोकिएकाले गुनमती पहिरोमा पुरिइन् वा सुरक्षित छन् भन्ने भेउ पाउन निकै कठिन भयो। त्यसदिन जसोतसो रात कटाएका मयानाबासीले असोज १७ गते अर्थात् भूकम्प गएको पछिल्लो दिन बिहानैबाट प्रहरीसँग मिलेर गुनमतीको खोजी सुरु गरे। उनको शव घटनाको दोस्रो दिन टिमुर टिपिरहेको स्थानबाट २०० मिटर तल यस्तो अवस्थामा भेटियो कि खुट्टा एकातिर, शरीर एकातिर र टाउको अर्कोतिर भेटियो। स्वर्गीय गुनमती धामी विगत २९ वर्षदेखि स्वास्थ्य स्वयंसेविका हुन् भने उनी देउडा गाउन र खेल्नमा उत्तिकै पोख्त महिला हुन्। साथै उनी मयानाकी महिला नेतृ, नीलकट्टी माध्यमिक विद्यालय पूर्व विव्यस महिला सदस्य, लटिनाथ आविकी दुइचोटीको विव्यस महिला सदस्य हुन्। उनका दुई छोरी र एक छोरा छन्। छोरा श्रीमतीसँगै रोजगारीका लागि भारतमा छन्।"
वर्षाले धानबालीमा क्षति,"भरतपुर : केही दिनदेखि परेको वर्षाले चितवनका विभिन्न क्षेत्रमा लगाएको धानबालीमा क्षति पुर्याएको छ। पूर्वी चितवन र भरतपुरका केही स्थानमा किसानले काटेर खेतमा सुकाएका धान थन्क्याउन पाएका छैनन्। धान थन्क्याउने समयमा पानी पर्दा दुई प्रतिशतको हाराहारीमा क्षति पुगेको कृषि ज्ञान केन्द्र चितवनका कृषि अधिकृत उमराज अर्यालले जानकारी दिए। 'अहिले नै पानीले त्यति ठूलो क्षति पुर्याएको छैन ', उनले भने, 'अझै केही दिन पानी पर्ने हो भने यहाँ समस्या हुन्छ।' उनका अनुसार चितवनमा एक सातापछि अधिकांश स्थानमा लगाएको धान काट्न सुरु हुन्छ। केही भागमा पाकेर काट्न तयार परेको धानसमेत पानीले ढलाएको उनले बताए। यतिखेर सिँचाइको सुविधा रहेको पूर्वी चितवनमा धान काट्ने समय भएको छ। पूर्वी चितनका अधिकांश किसानले असार १५ मा धान रोपेर सक्ने गर्दछन्। निरन्तरको वर्षाले खेतमा भित्र्याउन काटेर सुकाएको धान डुबाएको भरतपुर महानगरपालिका१६ स्थित शरणपुरका सुनिल दवाडीले बताए। 'मैले दुई बिघामा धान लगाएको हो। त्यसमध्ये एक बिघामा लगाएको धान रौतहटबाट खेताला ल्याएर कटाएको थिएँ', खेतमा पानीले निथ्रुक्क भिजेको धान उठाउँदै गर्दा भेटिएका उनले भने, 'धान रोप्न गरेको लगानी पनि खेर गयो।' खेत रोप्न रु २५ हजार लागेको उनले बताए। लगातार परेको पानीमा डुबेर धान उम्रिएको छ। शरणपुरकै मधुमाया खनाल लामिछानेले पनि पाँच कठ्ठामा धान रोप्नुभएको थियो। केही दिनदेखिको पानीले सबै काटेर भित्र्याउन ठिक्क पारेको धान डुबाएको उनले बताए। 'मेरो खेत नै यति मात्रै। उत्पादन गरेर खाउँला भनेको लगाएको खेती खाने समयमा सबै भिज्यो', उनले भने, 'मान्छेले खान नभए पनि गाईलाई होला भनेर उठाउन लागेकी छु।' काट्न १० जना खेताला लागेको उनले बताए। समयमै मल, बीउ र सिँचाइको असुविधाबीच लगाएर भित्र्याउन ठिक्क पारेको धान पानीले डुबाएपछि किसान चिन्तामा छन् । 'छसातवटा बालबालिका छन्। अरु कमाई छैन। यही खेती गरेर खाने हो', शरणपुरकी शिला लामिछानेले भने, 'वर्षभरिलाई खाने भनेर लगाएको धान डुबेर यस्तो गति भयो।' चितवनमा २७ हजार हेक्टर हाराहारीमा धानखेती गरिँदै आइएको छ। रासस"

शीर्षक,विवरण
विपद्मा विनाशकाले बुद्धि,"२०७२ को विनाशकारी भूकम्प बिर्सन नपाउँदै देशले फेरि ठूलो भूकम्प व्यहोर्नुपरेको छ। भूकम्प गएको पाँच दिन बितिसक्दा पनि सबै भूकम्प पीडितले त्रिपाल र राहत सामग्री पाउन सकेका छैनन्। जाजरकोट केन्द्रबिन्दु भएर गएको भूकम्पले १ सय ५३ जनाको ज्यानमात्र लगेन, १३ जिल्लाका ३५ हजार परिवारलाई घरबारविहीन बनायो। तर, आफ्ना प्रदेशका समेत नागरिकहरू भूकम्पले त्राहीत्राही भएका बेला लुम्बिनी प्रदेशका मुख्यमन्त्री डिल्लीबहादुर चौधरी विदेश भ्रमणमा व्यस्त छन्। प्रदेश राजधानी भएको जिल्ला दाङसहित रुकुमपूर्व, रोल्पा र प्यूठानमा भूकम्पले घर भत्किएका छन्। सरकारले भत्किएका घर पुनर्निर्माण तथा नागरिकको राहतमा कुनै योजना बनाएको छैन। लुम्बिनी प्रदेशका भूकम्पले घरबारविहीन भएका नागरिक मात्र होइन, सिंगो देश नै रोइरहेको छ। तर, यो रुवाइ र पीडाले चौधरीलाई छोएन। उनी भूकम्पले नागरिकहरूको ज्यान गइरहेको सूचना आइरहँदा मन्त्रिपरिषद्बाट भ्रमण स्वीकृत गराएर अमेरिकाको भ्रमणमा निस्किएका हुन्। मुख्यमन्त्री चौधरी छिमेकी प्रदेशका परेको विपत्तिमा राहत, उद्धार पुनस्र्थापनको लागि सहयोग लिएर पीडितको घर आँगनमा पुग्नुपर्ने समय हो। देशमा यस्तो विपत्तिले आक्रान्त पारिरहेका बेला एउटा प्रदेशका जिम्मेवार नेतृत्व कसरी विदेश घुमफिरमा निस्कन सक्छन् ? यस्तै प्रवृत्तिले आम नागरिकको सरकार र राजनीतिक दलहरूप्रति वितृष्णा बढेको हो। भूकम्पले देश रोइरहेको समयमा राष्ट्रपति रामचन्द्र पौडेलले युरोप भ्रमण गर्न लागेपछि चौतर्फी आलोचना भयो। आम नागरिकको मनोभावना बुझेर राष्ट्रपति पौडेल युरोप भ्रमण स्थगित गरेको भूकम्पको केन्द्रबिन्दु जाजरकोटको रामीडाँडा पुगेर नागरिकलाई सान्त्वना दिन भ्याए। राज्यका प्रमुखहरू यस्तो विपद्को समयमा नागरिकको माझमा पुग्दामात्रै पनि उनीहरूमा मनोभावना बढ्छ। यस्तो बेलामा देशै एक भएर विपद्को सामना गर्नुपर्ने हो। तर, कोशी प्रदेशलाई हेर्दा राजनीतिक दलहरू सत्ता केन्द्रित राजनीतिबाट माथि उठेर राष्ट्रिय विपद्मा समेत एक हुन सक्दैन भन्ने सन्देश बाहिरिएको छ। कोशीमा अझै पनि सत्ता राजनीतिमै राजनीतिक दलहरूको दौडधुप जारी छ। नेकपा एमालेले कोसी प्रदेश सरकारलाई दिएको समर्थन फिर्ता नलिए पनि सरकारबाट बाहिरिएको छ। मुख्यमन्त्री केदार कार्की एमाले सत्ताबाट बाहिरिएपछि पुनः विश्वासको मत लिने र संख्या पुर्याउने दौडधुपमा छन्। यो अवस्थामा सत्ता खिचातानीबाट माथि उठेर देशकै अर्को भागमा परेको पीडामा साथ दिन सक्नुपर्ने हो। त्यसैले आम नागरिकको माझमा राजनीतिक नेतृत्वलाई सत्ताबाहेक अरू केही कुरामा चासो छैन भन्ने सन्देश गइरहेको छ। विपद्को समयमा आन्तरिक राजनीति र कलहबाट माथि उठेर विपद्को सामना गर्न सबै नेपाली एक हुनुपर्छ।"
अनि घाइते सँगै लिएर फर्किए राष्ट्रपति,"जाजरकोट : राष्ट्रपति रामचन्द्र पौडेल भूकम्प प्रभावित जाजरकोट खलंगामा मंगलबार मध्याह्न हेलिकप्टरमा उत्रिए। घाइते भेट्न अस्पताल पुगे। त्यहाँ थिइन् भूकम्पमा परी घाइते भएका नलगाड नगरपालिका३ का बिरु पुनकी छोरी ललिता। उनले राष्ट्रपति देख्नासाथ भनिन्, बुवाको उपचारमा बेवास्ता भयो। अहिले पनि उभिन सक्नु हुन्न ढाडमा चोट लागेको छ। यसरी कति दिन बस्ने। सुविधासम्पन्न अस्पतालमा लान सकेको भए थप उपचार गर्न सकिन्थ्यो कि ! राष्ट्रपति पौडेलले साथमै रहेका उपप्रधानमन्त्री पूर्णबहादुर खड्का र ऊर्जामन्त्री शक्ति बस्नेतलाई तत्काल बिरुको उपचारको व्यवस्था मिलाउन आग्रह गरे र अरू बिरामीलाई भेटे। उपप्रधानमन्त्री खड्काले बिरु कि छोरीको फोन नम्बर टिपेर लिए। खड्काको निर्देशनमा सेनाको हेलिकप्टरले बिरुलाई सुर्खेत लिएर गयो। अस्पतालमै जाजरकोटका प्रमुख जिल्ला अधिकारी सुरेश सुनारले भूकम्पको क्षति, उद्धार र राहत वितरणमा भइरहेका कार्यहरूबारे ब्रिफिङ गरे। त्यस लगत्तै भूकम्पले क्षतविक्षत भएको सदरमुकाम खलंगाको माथिल्लो थाप्लेमा करिब २० मिनेट पैदलै हिँडेर अवलोकन गरे। पीडितहरूले आफूहरूलाई पुनर्वासको व्यवस्था गरिदिन आग्रह गरे। भेरी नगरपालिका३ का भूकम्पपीडित प्रकाश शाहले घर पूरै भत्किएकाले बनाउने व्यवस्था मिलाउन आग्रह गरे। राष्ट्रपति पौडेलले भूकम्प विपत्तिको बेलामा कोही छैन भनेर नआत्तिन भूकम्प पीडितसँग आग्रह गरे। उनले सबै मिलेर विपद्को सामना गर्नुपर्नेमा जोड दिँदै प्रभावित क्षेत्रमा पुनर्निर्माण र पुनर्वासको आवश्यकता रहेको उल्लेख गरे। राष्ट्रपतिले पौडेलले आफू विगतमा झाडापखालाको महामारी हुँदा यस क्षेत्रका जनतासँगै रहेको प्रसंग उल्लेख गर्दै विनाशकारी भूकम्पको विपत्तिमा दुःख परेको बेलामा पनि स्थानीयको साथमा रहेको बताए। यो दुर्भाग्यपूर्ण र प्राकृतिक विपद्को दुःखद घटना हो, तपाईंहरूको दुःखमा साथै रहन र राहत र उद्धारमा भइरहेका कामहरूको अवस्था बुझ्न साथै यहाँको अल्पकालीन र दीर्घकालीन पुनस्र्थापनाको प्रबन्धलाई प्रभावकारी बनाउनुपर्छ भनेर यहाँ आएको हुँ, उनले भने। उनले स्थायी घर नबन्दासम्मका लागि जाडो र वर्षायाममा समस्या नहुने गरी बसोबासको अस्थायी प्रबन्ध तथा दीर्घकालीन रूपमा कुनै उपयुक्त ठाउँको पहिचान गरी स्थायी घर निर्माण गर्नुपर्नेमा अहिले नै सोचेर काम थाल्न आग्रह गरे। त्यसपछि उनी उपप्रधान एवम् रक्षामन्त्री पूर्णबहादुर खड्का, ऊर्जामन्त्री शक्ति बस्नेत, जाजरकोटका प्रदेश सदस्य राजीव विक्रम शाह, प्रधानसेनापति प्रभुराम शर्मालगायतको टोली लिएर भूकम्पको केन्द्रबिन्दु रहेको बारेकोटको रामीडाँडा गए।"
"परिवारै पुरिएको मलेसियामै सुनेँ, होस आउँदा अस्पतालमा थिएँ","भेरी नगरपालिका१ कोलचौर जाजरकोटका ४० वर्षीय उदय कामी भन्छन्, जिन्दगीदेखि नै निराश छु। उनको शरीर थकित देखिन्छ। न भोक छ, न निन्द्रा नै। गत कात्तिक १७ गते मध्यरातमा आएको भूकम्पले उनको परिवार तहसनहस बनाइदियो। तीन छोराछोरी र श्रीमती गुमाउन पुगे। वैदेशिक रोजगारीमा आफू मलेसिला रहेकाले भूकम्पको झट्कामा परेनन्। तर, भूकम्पमा परी मृत्यु भएकी प्राणप्यारी श्रीमती र छोराछोरीको मुख हेर्न पनि तीन दिनपछि मात्र पाएँ। उनकै आग्रहअनुसार बचेका परिवारका सदस्य शव राखेर कुरेर बसे। उनी आएपछि सोमबार मात्रै अन्त्येष्टि गरियो। उदयसँग जाजरकोटस्थित अन्नपूर्णकर्मी राजेन्द्र कार्कीले गरेको कुराकानी : विदेशमा हुनुहुन्थ्यो घटनाबारे कतिबेला थाहा पाउनुभयो ? हामी गाउँका ७ जना एउटै कम्पनीमा काम गर्छौं। सबै एउटै कोठामा सुतेका थियौं। बिहान पौने ३ बजे एक्कासि छिमेकी भाइ वीरबहादुरको फोनमा घण्टी बज्यो। उसको श्रीमतीले गरेको रहेछ। म उसको नजिकै सुतेकाले पनि आवाजबाटै चिनिहालेँ। पूरै आत्तिएको स्वरमा उनले एकोहोरो भनिरहेकी थिइन्। ठूलो भूकम्प गयो। हाम्रो घर केही भएको छैन। हामी सबै परिवार सकुशल छौं। अहिले बाहिर खुला ठाउँमा बसेका छौं। तर, माथिल्लो घरका उदय दाइको घर भत्कियो। केके भयो केही थाहा हुन सकेको छैन। कराइरहेको आवाज सुनेकी छु। के हुन्छ पछि खबर गरौंला भनिन्। भाइ वीरबहादुरले सुरक्षित भएर बस्नु। दाइको घरमा के भएको रहेछ खबर गर्नु भनेर फोन राखिदिए। उनीहरूको फोन संवादपछि मेरो मन चिसो भयो। केही सोच्नै सकिन निकै आत्तिएँ। श्रीमतीको मोबाइलमा फोन गरे फोन लागेन। झन् मन आत्तियो। एकछिन पछि फेरि वीरबहादुरले श्रीमतीलाई फोन गरे। हल्लाखल्ला फोनमै सुन्निएको थियो। ती बहिनीले उदय दाइको घरमा सुतेका ९ जनामध्ये आमा, बहिनीको छोरा र भाइको छोरीलाई जीवितै उद्धार गरेको सुनाइन्। झन् मन आत्तियो। त्यतिबेलै मेरी आमाले नानी उदयबाबुलाई अहिले केही नभन, उता केही नसुनाउ, आत्तिएला भन्नुभएको कुरा मेरो कानमा परी हाल्यो त्यसपछि त म छाँगाबाट खसे झै भएँ। पक्का मेरो सबै परिवार पुरियो भन्ने लाग्यो। ती बहिनीले उद्धार हुँदैछ भनेपछि घर भत्किए पनि कहिले काठको मुनि परे जीवितै पो छन् कि भनेर अलिअली आशा पनि पलायो। केही समयपछि मानिसहरू मृत्यु भएका र घरहरू भत्किएका क्षतविक्षत भएका भिडियो, फोटाहरू सामाजिक सञ्जालमा आउन थाल्यो। समय उज्यालो हुनै थालेको थियो। तर, मन भने अँध्यारिँदै गएको थियो। मलेसियाको बिहान करिब ७ बजे नेपालको राति ३ बजेतिर ती बहिनीले उदय दाइको सबै परिवारसहित ६ जनाकै ज्यान गयो। आर्मीले सबै शव भर्खर निकाल्यो यहाँ त बिजोग छ भनेर भनेको याद छ त्यसपछि म बेहोस भए छु। होस खुलेपछि अस्पतालको बेडमा पाएँ। निकै पीडाबोध भयो। तत्काल घर जान पाए हुन्थ्यो भन्ने लाग्यो। तत्काल म काम गर्ने कम्पनीमा घटनाबारे जानकारी गराउँदै नेपाल फर्किन चाहेको अवगत गराए। घरमा पनि म नआउँदासम्म अन्येष्टि नगर्नु र नबुझ्नु भने। नेपाल आउने प्रक्रिया कसरी थाल्नुभयो ? कम्पनीको सुपरभाइजरलाई घटनामा आफ्नो परिवारमा भएको क्षति, फोटा र नेपाल फर्किने व्यवस्था मिलाई दिन भनेर ह्वाटसप (ह्वाट्सएप) गरिदिए। तर, शनिबार र आइतबार कम्पनीको कार्यालय बन्द हुने भएकाले खासै वास्ता गरेन्। मलाई भने छटपटी भइरह्यो। मरेकै भए पनि मेरो परिवारको मुख कतिबेला हेरौं भन्ने भइरहयो। मेरो भोक र निन्द्रा सबै हरायो। भौतिक शरीर मलेसिया भएपछि मनमस्तिष्क सबै घरतिरै थियो। एकै चिहान भएका ती मेरा कलिला मुना सामाजिक सञ्जालमा छरप्रष्ट भएका थिए। म पहिलोपटक यति धेरै रोएँ। मेरो मनका बह केही हदसम्म ती आँसु भएर बगिरहे। दुई दिनसम्म केही नखाएर नसुतेरै बिते। श्रीमतीसहित ४ लालाबाला गुमाएपछि पारलौकिक कर्ममा बसेका भेरी नगरपालिका१ कोलचौर जाजरकोटका ४० वर्षीय उदय कामी। तस्बिर : राजेन्द्र कार्की धेरै अनुनय विनय गरेपछि आइतबार बेलुकाको टिकटको व्यवस्था कम्पनीले मिलाई दियो। काठमाडौं आएँ। काठमाडौंबाट नेपालगञ्जको टिकट एक जना धादिङबेँसी निवासी लेकबहादुर श्रेष्ठले काटिदिनुभयो। मलेसियामा रहेका केही साथीभाइले थोरै रकम संकलन गरेर घर पुग्ने व्यवस्था मिलाई दिए। सोमबार बिहान नेपालगञ्ज आएर त्यही दिन घर पुगेँ। त्यही दिन म घर पुग्नुभन्दा अलि अगाडि नै माइलो भाइले अस्पतालबाट ५ वटा लास बुझेर ल्याएछ। घरमा पुग्दा कस्तो वातावरण थियो ? अरू बेला घर फर्कँदा ब्यग्लै खुसी हुन्थ्यो मेरो मन। तर, यसपटक त घर पुग्नु मेरो बाध्यता थियो। रुँदारुँदा थकित थिए मेरा आँखाहरू। मेरो ऊर्जाविहीन शरीर थियो। म भत्किएको घरमा पुग्दा आँगनमा सबै गाउँलेहरू जम्मा भएका थिए। आँगनमा ५ वटा शव लाइन लगाएर राखिएको थियो। सेतो कपडाले बेरेर राखेको श्रीमतीको अनुहार हेरेँ टाउकोमा गहिरो चोट लागेको रहेछ। जानुका मलाई एक्लै छोडेर किन गयौ भने रोएँ(गला अवरुद्ध हुन्छ)। भर्खर लाउँलाउँ खाउँ खाउँ भन्ने उमेरका कलिला मेरा मुनाको बीभत्स लास देखे। मन निकै दुखित भयो। भविश्य शून्य छ। मेलै केही सोच्नै सकिरहेको छैन। गाउँलेले सम्झाए। त्यसै दिन दाह संस्कार गर्यांै। श्रीमती र जेठी छोरीलाई अलगअलग दागबत्ती दिएर अन्तिम संस्कार गर्यौं। अरू साना तीन जना बच्चालाई माटोमा गाडेर आयौं। के गर्ने दैवको लिला यस्तै रहेछ। जस्तोसुकै पीडा भए पनि सहनुको विकल्प नहँुदो रहेछ। मलाई कति पीडा छ म शब्दमा कसरी भनूँ (उनको गलाअवरुद्ध भयो। आँखाबाट आँसु झर्न थाले।) श्रीमतीसँगको अन्तिम कुराकानी कहिले भएको थियो ? मेरो जहान (परिवार) सँग शुक्रबार घटना भएकै दिन दिउँसो कुरा भएको थियो। घरमा डाटाले काम नगरेर नेट नचलेपछि छिमेकी बहिनीको मोबाइलमा सिम हालेर तल्लो घरमा गएर भिडियो कल गरेकी थिइन् दिउँसो १२ बजेतिर। सुख, दुःखका कुरा सञ्चो बिसन्चोका कुरा भए। नजिकै आउँदै गरेको तिहारका कुरा भए। यसपालि दसैंमा पनि आउन नपाएको र मन हुँदाहुँदै पनि तिहारमा पनि आउन नपाइने बताएँ। श्रीमतीले भनिन्, जाँदाखेरी लिएको साहूको ऋण तिर्न सकेका छैनौं। ठीकै छ म केटाकेटी सम्हाली हाल्छु केही चिन्ता नमान्नु बरु तिहार खर्च पठाइदिनु। मैले अर्कोदिन पठाइदिउँला भनेर आवश्वस्त पारेँ। बीचको कोठा कच्ची छ त्यहाँ नसुत्नु बरु छेउकै कोठामा सुत्नु भने। त्यो कोठामा धान छन् चोरी हुनसक्छ त्यही सुत्छु केही हुँदैन उनले भनिन्। मैले कसरी त्यो कुरा भने मलाई नै थाहा छैन। त्यही रात त त्यो घटना भइहाल्यो। कहिले विदेश जानुभएको हो ? पढ्न सकिनँ। पढाइ, लेखाइ नभएपछि १२ वर्षकै उमेरदेखि म कालापार (भारत) जान थालेका हुँ। बुवा जानुहुन्थ्यो। उहाँ सँगै गएँ। जम्मु कस्मिर, कारगिल क्षेत्रमा ४ वर्ष जति बसे। तीन वर्ष काम गरेर ठेकेदारले पैसा नदिएर ठगिदियो। एक वर्ष जति युद्ध क्षेत्रमा सेनाको रासन र गोलावारुद बोक्ने काम गर्यौं राम्रो कमाई भयो। घर फर्केर विवाह गरे २०६५ सालमा। केही वर्ष घरमै बसे २०६७ सालमा जेठी छोरीको जन्म भयो। एक वर्षपछि मलेसिया गए। ३ वर्ष जति बसे। केमिकल मेडिकल स्टोरमा काम गर्नुपर्थ्यो। ८ लाख जति कमाएर ल्याए। घर थिएन। त्यही ८ लाखले घर बनाए। तर, अहिले त्यही घर काल बन्यो मेरो परिवारको। परिवारै उजाडियो। एक वर्ष जति घरमा बसेर फेरि साउदी अरब गए। भनेअनुसार तलब नदिँदा कमाउन सकिन। कम्पनीले ठग्यो। २७ महिनामै नेपाल फर्किएँ। आउने जाने खर्च तिर्न ठिक्क भो। अब गाउँमै बस्छु। विदेश जान्न भनेर ५ वर्ष जति बसे तर आयस्रोत केही भएन्। तीन छोराछोरी भए। पढ्न थाले। खाने पेट बढे। मन नहुँदानहुँदै पनि बाध्यताले फेरि गत वर्ष तिहार मानेर मलेसिया गए। अहिले मलेसियाको बसाइँ र कमाइ कस्तो छ ? यसपटक पनि त्यति राम्रो छैन। तर, पनि साहूको ऋण काडेर गएकाले छिट्टै फर्कन सकिन बाध्यताले बसिरहेको थिए। फ्रि भिसा फ्रि टिकट भने पनि जाँदा नै ४ लाख जति खर्च भयो। फेमस मेनपावरका लक्ष्मण पोखरेलमार्फत गएको हुँ। २२ सय रिङ्गेट दिने भनेर लिएको कम्पनीले १२९५ रिङ्गेट मात्र दियो डिफेन्स इन्टरप्राइजेज बीएचडी नामक कम्पनीमा काम गथ्र्यौं। यो कम्पनीमा कार्गोमा समान लोड अनलोडको काम गर्नुपर्थ्यो। खर्च कटाएर ८ सय रिङ्गेट मात्र बचत हुन्थ्यो। बढी तलब भनेर कम तलब दिएको भन्दै हामी नेपालीले चार दिनसम्म आन्दोलन पनि गर्यौ। तर, पुराना नेपालीले सहयोग गरेनन्। त्यही भएको जागिरबाट पनि निकालिदेला भन्ने डरले सबैले उनीहरूले दिएकै तलब स्वीकार्न बाध्य भयौं। हामी मजदुरका कुरा दूतावासले पनि सुन्दैन। उनीहरूकै राज चल्ने गर्छ। नेपाली कामदारलाई कस्तो व्यवहार गर्छन् कम्पनीहरूले ? हामीलाई मान्छे नै गन्दैनन्। कुल्लीको रूपमा मात्र हेर्ने गर्छ। बहुत हेला र अपमान जनक व्यवहार गर्छन् तर पनि सहेर बस्नुपर्छ। १५२० हजारको जागिर नेपालमै पाइने भए म विदेश जाँदैन्थे होला। म घरमै भएको भए जहान केटाकेटी जोगाउन पनि सक्थँे कि भन्ने पनि लाग्छ। यदि मरेकै भए पनि सबै परिवार सँगै मथ्र्याैं। अहिले म एक्लै बाँचेर पनि मरेतुल्य नै भएको छु  (फेर उनी भक्कानिए) घटना त भयो अब तपाईं जस्ता भूकम्पपीडित परिवारलाई कस्तो किसिमको सहयोग आवश्यक छ ? भूकम्पले म जस्तै धेरै परिवारलाई घरवारविहीन बनाइ दिएको छ। धेरैले आफन्त गुमाएका छन्। मानिसहरू घरमा बस्न सकिरहेका छैनन्। चिसो मौसम छ। धेरै परिवार त्रिपालमुनि बस्न बाध्य छन्। भत्किएका र चर्किएका घर फेरि बनाउनुपर्छ। कति दिन पालमुनि नै बस्ने ? पैसा हुनेले त घर बनाउलान्। म जस्ता गरिब विदेश जाँदाकै ४ लाख रुपैयाँ ऋण तिर्न छ। त्यो कसरी तिरुँ ? कसरी घर बनाऊँ ? मर्न सकिँदैन। बाँच्नलाई पनि गाँस बास र कपासकै अभाव छ। सरकारले भूकम्प प्रतिरोधी घर बनाएर पुनर्स्थापित गरे हामी जस्ता परिवार जो आफन्त गुमाएको वियोगमा छटपटाइरहेकाहरूको घाउमा मलहम पट्टी हुन्थ्यो कि भन्ने लाग्छ।"
म्युचुअल फन्डलाई बोर्डको कडाइ,"नेपाल धितोपत्र बोर्डले सामूहिक लगानी कोष (म्युचुअल फन्ड)हरू माथि कडाइ गरेको छ। आईपीओमा कोटा पाउँदै आएका म्युचुअल फन्डलाई तत्कालै बेचेर निस्किन बोर्डले रोकेको हो। म्युचुअल फन्डहरूले आईपीओ निष्कासन ५ प्रतिशत कोटा पाउँदै आएका छन्। तर, कोटाको सेयर बेचेर बाहिरिन थालेपछि बोर्डले कडाइ गरेको हो। बोर्डको निर्देशनअनुसार अबदेखि म्युचुअल फन्डहरूले आईपीओ निष्कासन गरेको ६ महिनासम्म सर्वसाधारणलाई सेयर बेच्न पाउने छैनन्। बोर्डले एक निर्देशन जारी गर्दै उक्त व्यवस्था गरेको हो। संगठित संस्थाको सार्वजनिक निष्कासन गरिने धितोपत्रको कम्तीमा पाँच प्रतिशत धितोपत्र सामूहिक लगानी कोषको लागि छुट्ट्याउनु पर्ने सामूहिक लगानी कोष नियमावली, २०६७ को व्यवस्थाबमोजिम सामूहिक लगानी कोषले खरिद गरेको धितोपत्र संगठित संस्थाले सर्वसाधारणलाई सार्वजनिक निष्कासन गरी बाँडफाँड भएको मितिले ६ महिना पूरा नभएसम्म बिक्री वा हस्तान्तरण गर्न पाउने छैनन्, बोर्डले जारी गरेको निर्देशनमा भनिएको छ। धितोपत्रसम्बन्धी ऐन, २०६३ को दफा ८७ बमोजिम उक्त व्यवस्था गरेको बोर्डले जनाएको छ। धितोपत्र बोर्ड सोहीअनुसारको व्यवस्था गर्न र गराउन सीडीएस एन्ड क्लियरिङ लिमिटेड र सम्पूर्ण योजना व्यवस्थापकहरूलाई निर्देशन दिएको छ। तर, यसरी खरिद गरेको धितोपत्र निर्धारित समयावधि समाप्त हुने अवधिभित्र सामूहिक लगानी कोषको स्वामित्वमा रहेको धितोपत्र बिक्री गर्न सकिनेछ।"
"एलआईसी नेपालले लाभांश नदिने, साधारणसभा कहिले ?","काठमाडौं : लाइफ इन्स्योरेन्स कर्पोरेसन (नेपाल)ले गत आवको नाफाबाट लाभांश नदिने भएको छ। कम्पनीले बिनालाभांश प्रस्ताव साधारणसभा बोलाएको हो। साधारणसभा मंसिर १८ गते नेपाल प्रशासनिक प्रशिक्षण प्रतिष्ठान, जावलाखेलमा आयोजना हुनेछ। सभाका लागि कम्पनीले वार्षिक प्रतिवेदन पारित गर्ने तथा लेखापरीक्षक नियुक्त गर्ने प्रस्ताव गरेको छ। साधारणसभा प्रयोजनार्थ कम्पनीको बुक क्लोज मंसिर ११ गते हुनेछ। अर्थात् मंसिर १० गतेसम्म कायम सेयरधनीले कम्पनीको साधारणसभामा भाग लिन पाउनेछन्। कम्पनीले ८८४५ प्रतिशत हकप्रद सेयर जारी गर्दैछ। १:०८८४५ को अनुपातमा हकप्रद जारीको अनुमति माग्दै कम्पनी नेपाल धितोपत्र बोर्ड पुगेको हो। कम्पनीले २ करोड ३४ लाख ६८ हजार कित्ता हकप्रद जारी गर्नेछ जसको निष्कासनका लागि कम्पनीले नेपाल एसबीआई मर्चेन्ट बैंकिङलाई बिक्री प्रबन्धक नियुक्त गरेको छ। कम्पनीको चुक्ता पुँजी २ अर्ब ६५ करोड ३२ लाख रुपैयाँ छ। हकप्रद सेयर जारी भएपछि यस कम्पनीले नेपाल बिमा प्राधिकरणको निर्देशनअनुसार ५ अर्ब रुपैयाँ चुक्ता पुँजी पुर्याउनेछ।"
राहत संकलन ? जेल परिएला नि,"काठमाडौं : भूकम्प प्रभावित जाजरकोट र रुकुम पश्चिमका पीडित जनताको नाममा चन्दा, राहत वा सहयोग संकलन गरिरहनुभएको छ ? संकलित राहत आफूखुसी बाँड्ने योजना गर्दै हुनुहुन्छ भने सचेत हुनुहोस्। तपाईंलाई एक लाख रुपैयाँसम्म जरिवाना वा ६ महिनासम्म कैद वा दुवै सजाय हुन सक्छ। भूकम्पपीडितको नाममा राहत भन्दै चन्दा संकलनकर्ताहरू कानुनी फन्दामा पर्न थालेका छन्। एकजना संकलनकर्ताको खाता रोक्का गरिएको छ। अन्य आधादर्जन व्यक्ति निगरानीमा रहेको प्रहरी स्रोतले जनाएको छ। भूकम्प पीडितको उद्धारमा खटिएको प्रहरीले पीडितका नाममा अरुसँग चन्दा, राहत तथा सहयोग संकलनकर्तामाथि पनि निगरानी बढाएको छ। जथाभावि चन्दा, राहत र सहयोग संकलन गरिरहेका आधादर्जन व्यक्तिलाई नोटिस गरे पनि पक्राउ गरे पनि मुद्दा चलाएको छैन। नेपाल प्रहरी, साइबर ब्युरोका प्रवक्ता पशुपति रायले भने, भूकम्प जानेबित्तिकै अनलाइनबाट चन्दा उठाउन सुरु गरेको पाइयो। एक जनामाथि छानबिन भइरहेको छ। अहिले सामाजिक सञ्जालको पोस्ट हटाइसकेका छन्। जाजरकोट केन्द्रबिन्दु भएर गएको भूकम्पले सबैभन्दा बढी जाजरकोट र पश्चिमरुकुमवासीलाई पिरोलिरहेको छ। भूकम्पबाट हालसम्म १ सय ५३ जनाको मृत्यु भएको छ। भूकम्पमा घर भत्केर ३ सय ७५ जना घाइते भएको गृह मन्त्रालयले जनाएको छ। भूकम्पले भौतिक तथा मानवीय क्षति मात्र नभई दीर्घकालसम्म प्रभाव रहने गरी मनोवैज्ञानिक असर पुर्याएको छ। यही दुःखद् परिवेशमा कतिपयले आफ््नो बिनाअनुमति नगद संकलन गरिरहेको पाइएको हो। गृह मन्त्रालयका प्रवक्ता नारायणप्रसाद भट्टराई पनि सहयोगको नाममा आफूखुसी रकम संकलन हुन थालेको जानकारी पाइएको बताउँछन्। बैंक खाता नम्बरक्युआर कोड नम्बर दिएर रकम संकलन गरेको पाइएको छ। त्यस्ता व्यक्ति कानुनी दायरामा परिसकेका छन्। कतिपयलाई कागज गराई तारेखमा छोडेको जानकारी छ, गृह प्रवक्ता भट्टराईले भने, राहत वितरणका लागि कुनै व्यक्ति वा संस्थाले रकम वा सामान संकलन गर्न पाइँदैन। अरुसँग मागेर आफूखुसी राहत बाँड्न पाइँदैन। विपद् जोखिम न्यूनीकरण तथा व्यवस्थापन ऐन, २०७४ अनुसार अनुमति लिई वा नलिई विपद्का नाममा चन्दा, राहत वा सहयोग संकलन गरेमा १ लाख रुपैयाँसम्म जरिवाना वा ६ महिनासम्म कैद वा दुवै सजाय हुने कानुनी व्यवस्था रहेको छ। कसैले बैंक खाता नम्बर दिने, क्युआर कोड दिने र टोकरी लिएर भूकम्प पीडितका लागि भन्दै नगद सहयोग लिने क्रम बढेको छ। गृह प्रवक्ता भट्टराईका अनुसार, जिल्ला प्रशासन कार्यालय काठमाडौं र साइबर ब्युरोले जथाभावि सहयोग संकलन गर्नेहरूलाई पक्राउ गरी सोधपुछ गरेको छ। खाता नम्बर र क्युआर कोड दिएर संकलन गरेका व्यक्तिको खातामा डेढ लाख नगद संकलन भएको पाइएको छ । ती व्यक्तिको अहिले खाता ब्लक गरिएको प्रहरी स्रोतले बतायो। आफूखुसी संकलन गरिने सम्पूर्ण रकम लक्षितवर्गलाई नै जाने निश्चित हुँदैन, गृह प्रवक्ता भट्टराईले भने, सहयोग गर्न चाहन जिम्मवार नागरिकले अनुमति लिनुपर्छ। राहत संकलनमा पारदर्शिता हुनुपर्छ। कति पठाइयो राहत ? भूकम्पले जाजरकोट, रुकुमपश्चिमलगायत १३ जिल्लालाई प्रभावित गरेको छ। घर भत्किएर ३५ हजार परिवारलाई घरबासविहिन बनाएको प्रारम्भिक तथ्यांक छ। सरकारका साथै विभिन्न संघसंस्थाको सहयोगमा भूकम्प प्रभावित दुई जिल्लामा राहत सामग्री पठाइएको छ। सोमबारदेखि राहत वितरण कार्य सुरु भएको छ। १२ हजार ६ सय ८४ थान त्रिपाल पठाइएको गृह मन्त्रालयले जनाएको छ। त्यस्तै स्लिपिङ व्याग ३ हजार २ सय १२ थान, टेन्ट ८ हजार ४ सय ९ थान, ब्ल्याङकेट ७ हजार ६ सय ८५ थान, म्याट्रेस २ हजार ४ सय १५ थान पठाइसकिएको गृह प्रवक्ता भट्टराईले जानकारी दिए। राहतस्वरुप छिमेकी भारतबाट आएको त्रिपाल ६ सय २५ थान, स्लिपिङ व्याग २११२ थान, ब्लाङ्केट २ हजार २ सय ३० थान, टेन्ट १ सय ४९ थान पनि भूकम्प प्रभावित जिल्लामा पठाइसकिएको छ। उपप्रधान एवं गृह मन्त्री नारायणकाजी श्रेष्ठको अध्यक्षमा बसेको बैठकले गरेको निर्णय अनुसार, जाजरकोट र पश्चिम रुकुममा ५५ करोड रुपैयाँ जिल्ला विपद् व्यवस्थापन कोषमा निकासा भइसकेको छ। राहत वितरणका लागि कर्णाली प्रदेश सरकार, काठमाडौं महानगरपालिका, शान्ति नेपाल, द्वारिकाज फाउन्डेसन, मारवाडी सेवा समिति, प्रदेश उद्योग वाणिज्य संघ कर्णाली प्रदेश, नेपाल रेडक्रस सोसाइटी, युनिसेफ, विश्व खाद्य कार्यक्रमले पनि खाद्य एवं गैरखाद्य सामग्री सहयोग गरेका छन्। त्यस्तै जिल्ला प्रशासन कार्यालय रुपन्देही, दाङ र बाँकेको संयोजनमा विभिन्न स्थानीय तहलगायतका दाताहरूबाट प्राप्त खाद्य तथा गैरखाद्य सामग्री पनि दुई जिल्लामा पठाइएको छ। गृह मन्त्रालयका प्रवक्ता भट्टराईले प्राप्त राहतलाई एकद्वार प्रणाली अपनाई वितरण गर्ने नीति पालनामा सहयोग गर्न आग्रह गरे। गृह प्रवक्ता भट्टराईले भने, राहत बाँड्ने क्रम जारी छ। राहत वितरणमा ढिलाइ भयो भन्ने गुनासो भन्ने छ। यस्तो छ सजाय"
पहिलो दिनै १८ गुणा बढी आवेदन,"काठमाडौं : उन्नति सहकार्य लघुवित्त वित्तीय संस्थाको एफपीओमा २ लाख ८३ हजार ३ सय ४४ जनाले आवेदन दिएका छन्। मंगलबारदेखि खुलेको थप सार्वजनिक निष्कासनमा ३२ करोड ३३ लाख २८ हजार रुपैयाँबराबरको ३२ लाख ३३ हजार ३ सय ८० कित्ता सेयर माग भएको हो। कम्पनीले प्रतिसेयर १ सय रुपैयाँ दरको १ लाख ७८ हजार ४ सय ५१ कित्ता एफपीओ निष्कासनमा ल्याएको छ। बिक्री खुला भएको आईपीओभन्दा माग भएको आईपीओ १८ गुणा बढी हो। एफपीओमा कात्तिक २४ गतेसम्म आवेदन दिन सकिनेछ। एफपीओमा सर्वसाधारणले न्यूनतम १० देखि १ हजार कित्तासम्म माग गर्न सकिनेछ। उन्नतिको एफपीओ प्रतिआवेदक १० कित्ताका दरले १७ हजार ८ सय ४५ आवेदकले पाउनेछन्। कम्पनीको धितोपत्र निष्कासन तथा बिक्री प्रबन्धक सिद्धार्थ क्यापिटल हो भने एफपीओको अन्डरराइटर एनएमबी क्यापिटल हो। क्रेडिट रेटिङ गर्ने संस्था इक्रा नेपालले लघुवित्तलाई इक्राएनपी बी प्लस इस्युअर रेटिङ प्रदान गरेको जसले वित्तीय दायित्व बहन गर्ने क्षमतामा उच्च जोखिम रहेको संकेत गर्छ। लघुवित्तले सेवा विस्तार गर्ने क्रममा लगानी बढाउन तथा वित्तीय एवम् आर्थिक गतिविधिहरूलाई विस्तार गर्न आवश्यक पर्ने पुँजीको संकलन गर्न, लघुवित्तको प्रबन्धपत्र तथा नियमावलीमा उल्लेख गरिएका उद्देश्यहरू अनुरूप गर्नुपर्ने कार्यहरूका लागि आवश्यक पुँजी संकलन गर्न एफपीओ जारी गरेको जनाएको छ।"
लघुवित्तमाथि अत्यासलाग्दो दबाब,"काठमाडौं : लघुवित्त वित्तीय संस्थाका वित्तीय सूचकहरूले यस क्षेत्रमा दबाब बढ्दो रहेको संकेत गरेका छन्। संस्थाको उच्च विस्तार, निश्चित क्षेत्रमा संस्थाको अधिकेन्द्रीकरण, बहुबैंकिङ, केही ग्राहकमा ऋण ग्रस्तताको अवस्था, संस्थाहरूको कमजोर आन्तरिक नियन्त्रण प्रणाली, क्षमताभन्दा अत्यधिक विस्तारित प्रणाली, कमजोर संस्थागत सुशासन, बिग्रँदो कर्जा अनुशासन, लक्ष्य विचलन, ऋण नतिर्ने समस्यालगायतका कारणहरूले लघुवित्त संस्थामा दबाबको अवस्था आएका हुन्। लुघवित्तको सम्पत्तिमा प्रतिफल २५ प्रतिशतबाट ५२ प्रतिशतमा झरेको छ। २०७९ चैत मसान्तमा त २० वटा संस्थाको सम्पत्तिमा प्रतिफल ऋणात्मक रहे। लघुवित्तहरूको सञ्चालन आत्मनिर्भरता अनुपात घटेर १०३२ पुगेको छ भने निष्क्रिय कर्जा अनुपात बढेर ७४३ प्रतिशत पुगेको छ। यी सूचकले लघुवित्त क्षेत्रमा दबाब बढ्दो रहेको संकेत गर्ने अध्ययनको ठहर छ। यसअघिका आर्थिक वर्षहरूमा नाफा उच्च रहन्थ्यो। पछिल्लो समय निकै घटेको छ। यस्ता संस्थाहरूको स्प्रेड (प्रभावकारी ब्याजदर र कोषको लागत बीचको फरक) विगतमा ८ प्रतिशतभन्दा माथि रहेकोमा २०७९ चैत्रमा घटेर ६ प्रतिशतमा सीमित भएको छ। सोही कारण २५ प्रतिशतभन्दा माथि रहेको सम्पत्तिमा प्रतिफल (आरओई) ५२ प्रतिशतमा झरेको हो। चैत्रमा लघुवित्तको कोषको लागत १०५ प्रतिशत र प्रभावकारी ब्याजदर १६४ प्रतिशत छ। लघुवित्तमा घट्दो नाफा र बढ्दो निष्क्रिय कर्जाले लघुवित्त क्षेत्रमा दबाबको अवस्था देखाएको अध्ययनले पुष्टि गरेको छ। सञ्चालन आत्मनिर्भरता अनुपात २०७९ चैतमा १०३२ छ। ३९ वटा संस्थाको यस्तो अनुपात १०० भन्दा कम छ। निष्क्रिय कर्जा अनुपात अधिकांश वर्षहरूमा ३ प्रतिशतभन्दा कम रहने गरेकोमा २०७९ चैतमा ७४३ पुगेको छ। नेपाल राष्ट्र बैंकको एक अध्ययन प्रतिवेदनले लघुवित्तको चिरफार गरेका छन्। केन्द्रीय बैंकले प्रकाशन गरेको लघुवित्त वित्तीय संस्थाहरूका समस्या र समाधान अध्ययन प्रतिवेदनले लघुवित्त संस्थामा बढ्दो दबाब कायम रहेको उल्लेख गरेको हो। निष्क्रिय कर्जाको अत्यासलाग्दो रूप लघुवित्त वित्तीय संस्थाहरूको निष्क्रिय कर्जाको आकार फराकिलो भएको छ। आर्थिक वर्ष २०७००७१ देखि २०७८०७९ सम्म लघुवित्त वित्तीय संस्थाहरूको निष्क्रिय कर्जा कुल कर्जाको ३ प्रतिशतभन्दा कम रहेकोमा २०७९ चैत मसान्तमा ७४३ प्रतिशत पुगेको छ। उच्च निष्क्रिय कर्जा अनुपातले समग्र लघुवित्त क्षेत्रमा रहेको दबाबको अवस्थालाई संकेत गर्दछ। गत चैत मसान्तमा खुद्रा कर्जा प्रदायक लघुवित्त वित्तीय संस्थाहरूको निष्क्रिय कर्जा रकम उच्च छ। खुद्रा कर्जा प्रदायक लघुवित्त वित्तीय संस्थाहरूले प्रवाह गरेको कुल कर्जा तथा सापट रकम २०७९ असारको तुलनामा २६३ प्रतिशतले घटेर २०७९ चैत मसान्तमा ३ खर्ब ८१ अर्ब ४३ करोड रुपैयाँ पुगेको छ। सर्वाधिक निष्क्रिय कर्जा हुनेमा पाँच लघुवित्त वित्तीय संस्थाहरू छन्। सुपर लघुवित्त वित्तीय संस्थाको ८२७ प्रतिशत, समता लघुवित्त वित्तीय संस्थाको २०२ प्रतिशत, युनिक लघुवित्त वित्तीय संस्थाको १८६ प्रतिशत, जनउत्थान लघुवित्त वित्तीय संस्थाको १७ प्रतिशत र सामुदायिक लघुवित्त वित्तीय संस्था १४२ प्रतिशतसम्म पुगेको छ। यसबीच निष्क्रिय कर्जाको वृद्धिदर १८२१६ प्रतिशत छ जुन गत आर्थिक वर्षको सोही अवधिमा १६९० प्रतिशतले बढेको थियो। निष्क्रिय कर्जाको अत्यासलाग्दो तथ्यांक हेर्दा केन्द्रीय बैंकको अध्ययन समितिले यसलाई नियन्त्रण गर्न तत्काल गर्नुपर्ने थप कार्यहरूको सुझाव दिएको छ। आर्थिक शिथिलता वा आफ्नो वशभन्दा बाहिरको कारण किस्ता रकम बुझाउन नसकेका ऋणीको हकमा सावाँ भुक्तानी बुझाउने समय ६ महिनाको लागि थप गरी सहजीकरण गर्ने तथा ब्याजमा केही छुट्ट दिई ऋण असुल गर्दा निष्क्रिय कर्जा घट्ने समितिको सुझाव छ। दुई वा सोभन्दा धेरै संस्थाबाट ऋण लिएका ऋणीहरूलाई लघुवित्त वित्तीय संस्थाहरूले आपसी समझदारीमा ऋणीबाट कुनै प्रकारको शुल्क नलिई बचत तथा कर्जा साटासाट वा स्वीकार गर्न सक्ने व्यवस्था गर्ने र सीमाभन्दा बढी शाखाहरू रहेका ठाउँमा आपसी समझदारीमा शाखा खरिद बिक्री वा साटासाट गर्न सकिने व्यवस्था गर्दा पनि निष्क्रिय कर्जा घटाउन सकिने प्रतिवेदनको ठहर छ। पुँजीको प्रतिफल ५ प्रतिशतभन्दा कम विद्यमान १५ प्रतिशतको ब्याजदर सीमाका कारण अधिकांश लघुवित्त वित्तीय संस्थाहरूको पुँजीको प्रतिफल ५ प्रतिशतभन्दा कम हुने अवस्था भएको छ। यसले लघुवित्तहरू वित्तीय रूपमा दिगोपन हासिल गर्न नसक्ने अध्ययनको निष्कर्ष छ। प्रतिवेदनमा उल्लेख छ, कतिपय लघुवित्त संस्थाहरू मर्जरको क्रममा रहेका, लघुवित्त क्षेत्र अझै पूर्ण विकसित नभइसकेको र लघुवित्त वित्तीय संस्थाहरूको ब्याजदर सम्बन्धमा नकारात्मक प्रचारप्रसार रहेको विद्यमान अवस्थामा ब्याजदर सीमा पूर्ण रूपमा खारेज गर्नु तत्काललाई व्यावहारिक नहुन सक्छ। तसर्थ, केही समयको लागि यसअघि भारतले अवलम्बन गरेको दुई किसिमको ब्याजदर सीमासहितको नियामकीय प्रावधान उपयुक्त हुन्छ। लघुवित्तले हालको एकलदर सीमालाई निरन्तरता दिँदा कोषको लागत तथा आधारदर न्यून रहेका कतिपय संस्थाले अत्यधिक नाफा कमाउने र अर्कोतिर कोषको लागत तथा आधारदर उच्च रहेका कतिपय संस्था घाटामा जाने अवस्था छ। हाल लघुवित्त वित्तीय संस्थाहरूले आधारदर गणना प्रभावकारी रूपमा गर्न नसकेको कारण आधारदरमा थप स्प्रेडको सट्टा कोषको लागतमा स्प्रेड थप गरी ब्याजदर निर्धारण गर्न उपयुक्त देखिन्छ। यद्यपि ब्याजदर तुलनात्मक रूपमा सस्तो रहेकोले अन्य बंैक तथा वित्तीय संस्थामा जान सक्ने ऋणीहरू पनि लघुवित्तमा आउन सक्ने सम्भावना छ, प्रतिवेदनमा भनिएको छ। लाभाशंमा सीमा राखेर स्प्रेड तोक्न सुझाव लघुवित्तहरूलाई लाभाशंको वितरणमा १५ प्रतिशतको सीमा राखी कोषको लागतमा ८ प्रतिशत थपी ब्याजदर कायम गर्न दिने व्यवस्था लागू गर्न अध्ययन समितिको सुझाव छ। साथै, ब्याजदर सीमाका रूपमा अधिकतम ब्याजदर वाणिज्य बैंकहरूको आधारदरको १७५ गुणासम्ममात्र हुन दिने व्यवस्था गर्नुपर्ने प्रतिवेदनमा उल्लेख छ। यसरी लघुवित्त वित्तीय संस्थाहरूले कोषको लागतमा ८ प्रतिशत ब्याजदर स्प्रेड वा वाणिज्य बैंकहरूको मासिक आधारदरको १७५ गुणा जुन कम हुन्छ त्यसलाई ब्याजदर सीमाको रूपमा लिनु उपयुक्त हुने देखिन्छ, प्रतिवेदनमा सुझाइएको छ। यस्तो ब्याजदर नीति समयसापेक्ष प्रत्येक वर्ष पुनरावलोकन गर्दै लैजानुपर्ने समितिको सुझाव छ। लघुवित्त क्षेत्रमा पर्याप्त प्रतिस्पर्धात्मक अवस्था, संख्यात्मक कटौती, पारदर्शिता, सामाजिक उत्तरदायित्वसहितको स्वच्छ व्यवसायीकरण भएपश्चात् ब्याजदर सीमा पूर्णरूपमा हटाई आधारदरमा प्रिमियम जोडेर ब्याजदर निर्धारण गर्ने व्यवस्था जरुरी भएको प्रतिवेदनले औंल्याएको छ।"
"छैन ओत, कठ्याँग्रिए सुत्केरी र गर्भवती","डाक्टरले मंसिरमा डेट दिएको छ। यो समयमा उनको घरमै आराम र अलि बढी स्याहारसुसार पाउनुपर्ने हो। भूकम्पले उनको घरै भत्काएको छ। बारीका पाटामा बास भएको छ। अझ त्यत्ति मात्र कहाँ हो र ? राहतका नाममा ओत लाग्ने त्रिपाल पनि उनले पाएकी छैनन् तर जुक्ति लगाइन्। तरकारी लगाउने टनेललाई नै टहरो बनाएर उनी बसेकी छन्। जाजरकोटरुकुम पश्चिम : जाजरकोटको नलगाड नगरपालिका६ की १९ वर्षीया जमुना बुढा मगर भूकम्पमा घाइते भइन्। उनलाई उद्धार गरेर नेपाली सेनाको हेलिकप्टरबाट शनिबार बिहान नेपालगन्जको भेरी अस्पताल पुर्याइयो। पेटमा ३० साताको गर्भ थियो। अस्पतालमा उनले मृत बच्चालाई जन्म दिइन्। पेटमा हुर्किरहेको पहिलो सन्तान गुमाएको पीडा त छँदै थियोे, अस्पतालको शय्यामा होसमा आउँदा उनले भूकम्पमा पति नवीन बुढा मगरको निधनको दुःखद खबर सुन्नुपर्यो। उनीहरूको गत फागुनमा मात्र प्रेम विवाह भएको थियो। रुकुम पश्चिमको आठबिसकोट नगरपालिका११ चौरकी ३४ वर्षीया बिना केसीको सुत्केरी हुने मिति नजिकिँदै छ। डाक्टरले मंसिरमा डेट दिएको छ। यो समयमा उनको घरमै आराम र अलि बढी स्याहारसुसार पाउनुपर्ने हो। भूकम्पले उनको घरै भत्काएको छ। बारीका पाटामा बास भएको छ। अझ त्यत्ति मात्र कहाँ हो र ? राहतका नाममा ओत लाग्ने त्रिपाल पनि उनले पाएकी छैनन् तर जुक्ति लगाइन्। तरकारी लगाउने टनेललाई नै टहरो बनाएर उनी बसेकी छन्। पेटमा बच्चा धेरै चल्न थालेको छ। जाँच गर्न पनि कहाँ जाने भनेर केही बुझ्न सकेकी छैन, उनले समस्या दर्शाइन्। सोही टोलकी मनिला केसीको झन्डै एक वर्षको छोरो छ। उनको घर भत्किएर पालमा बसेकी छन्। बिहान उठ्दा शीतले कपडा भिजेको हुन्छ। चिसोले बच्चालाई खोकी लागिरहन्छ। शरीर सुन्निन्छ, उनले दुःखेसो पोखिन्। गत शुक्रबार मध्यराति ११ः४७ मा जाजरकोट केन्द्रबिन्दु भएर गएको भूकम्पबाट प्रभावित जिल्लामा सबैभन्दा धेरै मार कसैलाई परेको छ भने त्यो गर्भवती र सुत्केरीलाई नै हो। गर्भावस्था र सुत्केरी अवस्थामा बढी न्यानो भएर पोषिला खानेकुरा खानुपर्ने महिला बारीका पाटाको बास र भूकम्पपीडितको गुजारा गरेर खाने कुरामा सीमित भएका छन्। जाजरकोटको नलगाड१ चिउरीकी अमृता कुमाइका ससुराको भूकम्पमा घर भत्केर निधन भयो। उनको कोखमा सात महिनाकी छोेरी छ। त्रिपालमा जुठो बारेर बस्नु परेको छ। बच्चालाई निमोनिया हुन्छ कि भनेर डर लाग्छ, उनी भन्छिन्, झरी परे झैं निथ्रुक्क भिज्नुपर्छ। ओढ्ने ओछ्याउने पनि भिज्छन्। दिउँसो घाम लाग्दा सुकायो। राति फेरि सुत्यो। सोही ठाउँकी २४ वर्षीया सुत्केरी सुमिना कुमाई, २१ वर्षकी स्मृति घेलाल, २१ वर्षकै निर्मला चुनारा, २४ वर्षीया समीक्षा महराका पनि सन्तान एक वर्षमुनिकै छन्। समस्या पनि उस्तै छ, त्रिपालमा बच्चा काखी च्यापेर सुत्ने, उनीहरू सबैले बारीका पाटाको बास र भूकम्पपीडितको गुजाराको गाँस नै आफ्नो खान्की भएको बताएका थिए। कुनै पनि गर्भवती र सुत्केरी महिलाले पोषिलो खानेकुरा खान पाएको बताएनन्। न त कसैले पोषिलो खानेकुरासम्बन्धी राहत नै वितरण गरेको बताए। चिउरीमा दलित महिला संघ (फेडो) केन्द्रीय समिति ललितपुर र जिल्ला शाखा सुर्खेतले दलित समुदायका गर्भवती, सुत्केरी, बालबालिका र ज्येष्ठ नागरिक महिलाका लागि न्यानो कपडा राहत बाँडेको थियो।"
उपराष्ट्रपति यादवसँग चिनियाँ प्रतिनिधिमण्डलको भेट,"काठमाडौं : उपराष्ट्रपति रामसहायप्रसाद यादवसँग चिनियाँ कम्युनिष्ट पार्टी तिब्बत स्वशासित क्षेत्रका सचिव वाङ जुनझेङको नेतृत्वको चिनियाँ प्रतिनिधिमण्डलले शिष्टाचार भेट गरेको छ। लैनचौरस्थित उपराष्ट्रपतिको कार्यालयमा आज भएको भेटमा उनीहरूबीच नेपाल र चीन सम्बन्धका विविध आयामबारे छलफल भएको उपराष्ट्रपतिको कार्यालयले जनाएको छ। सो अवसरमा उपराष्ट्रपति यादवले तिब्बत स्वशासित क्षेत्र नेपाल र चीनबीचको व्यापार, पर्यटन, संस्कृति र अन्य हितका क्षेत्रमा द्विपक्षीय अन्तक्रियाको प्रवेशद्वार भएको उल्लेख गर्दै जुनझेङ नेतृत्वको प्रतिनिधिमण्डलको नेपाल भ्रमणले दुई देशबीचको सम्बन्ध थप प्रगाढ हुने विश्वास व्यक्त गरे। 'हालै जाजरकोट र रुकुमपश्चिममा गएको विनाशकारी भूकम्पले सयौंको ज्यान जानुको साथै भौतिक पूर्वाधार र सम्पत्तिमा क्षति पुर्याएको छ। यस दुःखद् घडीमा साथ दिएकामा म चीन सरकार र जनताको प्रशंसा गर्न चाहन्छु,' भेटमा उनले भने, 'यस कठिन समयमा जनवादी जनतन्त्र चीन सरकारले प्रदान गरेको सहयोगका लागि म आभार प्रकट गर्दछु।' भेटमा चिनियाँ कम्युनिष्ट पार्टी तिब्बत स्वशासित क्षेत्रका सचिव जुनझेङले आफ्नो भ्रमण नेपालका प्रधानमन्त्री पुष्पकमल दाहालको चीन भ्रमणका क्रममा भएको समझदारी कार्यान्वयन गर्ने उद्देश्यले भएको बताएको उपराष्ट्रपतिको कार्यालयले जनाएको छ। उले केही दिनअघिको भूकम्पमा परी निधन भएकाप्रति श्रद्धाञ्जली व्यक्त गर्दै पुनःनिर्माणमा चीन सरकारले सहयोग गर्ने प्रतिबद्धता व्यक्त गरे।"
बागमतीमा ५ वटा मन्त्रालयको कर्मचारी दरबन्दी तेरिज स्वीकृत,"हेटौंडा : बागमती प्रदेश मुख्यमन्त्री तथा मन्त्रिपरिषद्को बैठकले कर्मचारी दरबन्दी तेरिज स्वीकृत गर्ने निर्णय गरेको छ। बुधबार मुख्यमन्त्री शालिकराम जम्कट्टेलको अध्यक्षतामा बसेको बैठकले प्रदेशका ५ मन्त्रालयका कर्मचारी दरबन्दी तेरिज स्वीकृत गरेको आन्तरिक मामिला तथा कानुनमन्त्री एवं सरकारका प्रवक्ता गंगानारायण श्रेष्ठले जानकारी दिए। आन्तरिक मामिला तथा कानुन मन्त्रालयका ४८ जना, भौतिक पूर्वाधार विकास मन्त्रालयका ३१७ जना, संस्कृत पर्यटन तथा सहकारी मन्त्रालयका १०३ जना, कृषि तथा पशुपन्छी विकास मन्त्रालय ५८३ जना र खानेपानी ऊर्जा तथा सिँचाइ मन्त्रालय ३४६ जनाको दरबन्दी तेरिज स्वीकृत गरेको हो। गत असोज १५ मा बसेको मन्त्रिपरिषद् बैठकले ६ मन्त्रालयको कर्मचारी दरबन्दी तेरिज स्वीकृत गरिसकेको छ। त्यस्तै बैठकले प्रदेश सरकारका विभिन्न निकायहरूमा कार्यरत ३ जना कर्मचारीलाई प्रदेश निजामती कर्मचारी ऐन२०७९ अनुसार एघारौं तह (सचिव) पदमा बढुवा गरेको छ। प्रदेश निजामती ऐनले एधारौं तहलाई सचिव सरह रहने व्यवस्था गरेको र मन्त्रिपरिषद् बैठकले कृषि तर्फ कार्यरत उनीहरुलाई एधारौं तहमा बढुवा गर्ने निर्णय गरेको प्रवक्ता श्रेष्ठले बताए। आजको बैठकले प्रदेश प्रमुखको कार्यालय हेटौँडाको सबलीकरणका लागि १० लाख रुपैयाँ बजेट उपलब्ध गराउने निर्णयसमेत गरेको छ। त्यस्तै उपसभामुख अप्सरा चापागाईँको अस्ट्रेलिया भ्रमणका लागि मनोनयन गरी भिसा सिफारिस गर्ने निर्णय गरेको छ। बैठकले भूकम्प प्रभावितहरु क्षेत्रमा बागमती सरकारले सहयोग उपलब्ध गराउने समेत निर्णय गरे।"
"सप्तरीमा फुट्यो जसपा, समानान्तर कमिटी गठन","राजविराज : सप्तरीमा बुधबार जनता समाजवादी पार्टी (जसपा) नेपालको समानान्तर जिल्ला कमिटी गठन भएको छ। जिल्ला अध्यक्ष र प्रदेश कमिटीका मुख्य सचिवले मनोमानी गरेर संगठन ध्वस्त बनाएको आरोप लगाउँदै वरिष्ठ उपाध्यक्ष उमेशप्रसाद यादवको नेतृत्वमा ५७ सदस्यीय जिल्ला समानान्तर कमिटी गठन भएको हो। जसपा पार्टी निर्माणमा योगदान गरेका कार्यकर्तालाई उपेक्षा गर्दै पार्टी अध्यक्ष उपेन्द्र यादव सीमित व्यक्तिको घेराबन्दीमा परेको असन्तुष्ट कार्यकर्ताहरूको आरोप छ। पटकपटक ध्यानाकर्षण गराउँदासमेत बेवास्ता गरिएको र बिना कारण कारबाही गरिएपछि समानान्तर कमिटी गठन गर्नुपरेको उनीहरूको भनाइ छ। पार्टीका कार्यकारिणी सदस्य तथा पूर्व मन्त्री रेणु यादवको प्रमुख आतिथ्यतामा भएको भेलामा मधेस प्रदेशका निवर्तमान अर्थमन्त्री तथा राजनीतिक समिति सदस्य शैलेन्द्रप्रसाद साह, पूर्व सांसद डा सुर्यनारायण यादव, केन्द्रीय सदस्यहरू भिमराज यादव, विनोद चौधरी, चितरञ्जन यादव, राजनीतिक समिति सदस्य जगदेव यादव, प्रतिनिधिसभा सदस्य उम्मेदवार बालकिशोर यादवलगायतले नेतृत्व वर्गले समयमै बुद्धि नपुर्याए प्रदेशभरि नै पार्टीले क्षति व्यहोर्नुपर्ने चेतावनी दिए। अख्तियार दुरुपयोग अनुसन्धान आयोगबाट कारबाहीमा परी निलम्बित बिष्णुपुर गाउँपालिकामा अध्यक्ष उमेशप्रसाद यादवको अध्यक्षतामा भएको भेलामा स्थानीय तहमा निर्वाचित र निवर्तमान नगर प्रमुख र अध्यक्षहरू, पराजित नगर प्रमुख र अध्यक्ष, उपाध्यक्षका उम्मेदवारहरुको उल्लेख्य सहभागिता रहेको थियो। भेलाका वक्ताहरूले जनतामा लोकप्रिय उमेश यादवलाई कारबाही गरी अध्यक्ष उपेन्द्र यादवले आफ्नो छोरालाई विराटनगरमा मेयरको उम्मेदवार बनाएको, उनी भने राजनीति नगरी जनकपुरमा बसेर मन्त्री बनाउने चलखेलमा लागेर पैसा कमाउन थालेको, कार्यकर्तासँग सरसल्लाह नगरी पार्टी नेतृत्वले पार्टीको नाम, चुनाव चिन्ह परिवर्तन गरेको र समाजवादी मोर्चा बनाएको, बन्द कोठामा बसेर कमिटी बनाउने गरेको आरोप लगाए। पार्टी नेतृत्व आसेपासे, भजनमण्डली र गणेश परिक्रमा गर्नेहरूको कब्जामा परेको, पार्टीलाई कागजमा सिमित गरेको, सिमित व्यक्तिले कार्यकर्ताको भावना विपरित मनोमानी गरेको, कार्यकर्ताको संरक्षण गर्न नसकेको, संगठन निर्माण, वैठकहरु गर्न नसकेको, तानाशाही र हैकमवाद लादेको, इमान्दार कार्यकर्तालाई प्रयोग मात्र गर्ने गरेको, आफन्तहरुले मात्र राजनीतिक नियुक्ति पाउने गरेको, गैससजस्तै पार्टी सञ्चालन गरेको, पार्टीलाई गोजीमा राखेको, लोकतान्त्रिक पद्दतिको कुरा गर्नेलाई स्पष्टिकरण र जानकारी विना नै फेसबुकबाट कारबाही गरेको जस्ता आरोप लगाउँदै भेलाले समानान्तर कमिटी गठन गर्ने निष्कर्षमा पुगेको प्रदेश कमिटीका पूर्व उपाध्यक्ष शम्भु झाले बताए।"
पीडितको साथमा प्रदेश सरकार छ,"कात्तिक १७ गते राति भूकम्प गयो। १८ गते बिहानै विपद् व्यवस्थापन समितिको बैठक बसी उद्धारमा खटिने र राहत व्यवस्थापनका लागि पहल गर्ने निर्णय गरियो। तत्काल भूकम्प प्रभावित क्षेत्रमा परिचालन भइयो। बढी प्रभावित जिल्लाहरू जाजरकोट र रुकुमपश्चिममा प्रदेश सरकारको उपस्थितिभन्दा अगाडि नै प्रधानमन्त्री पुष्पकमल दाहाल पुगिसक्नुभएको थियो। राज्यको सबै संरचनाहरूको सक्रियतामा १८ गते नै सबै नागरिकको उद्धार गर्न सफल भइयो। मृतकको शव व्यवस्थापन र घाइतेहरूको अवस्थाअनुसारको उपचारको व्यवस्था समयमै गर्न सकियो। जसका कारण अधिकांश घाइतेको समयमै उपचार गर्न सम्भव भयो। साथै राहत संकलन र ढुवानीको पनि व्यवस्थापन गरियो। अहिले पनि प्रदेश सरकारका सबै मन्त्री र अन्य निकायहरू भूकम्प प्रभावित जिल्लामै खटिराख्नु भएको छ। कात्तिक १९ गते छुटफुट उद्धार र फिल्डमै विशेषज्ञ डाक्टरसहित स्वास्थ्यकर्मी र औषधिको व्यवस्थापन गरियो। समयमै प्रभावित परिवारहरूलाई राहत वितरण सुरु गरियो। प्रदेश सरकारको विपद् व्यवस्थापन कोषमा १० करोड छ। संघीय सरकारले पनि १० करोड छुट्ट्याएको छ। आवश्यक परेको ठाउँमा खर्च गर्नेछौं । अन्य सबै निकाय, सरोकारवाला, सबै समुदायसँग सहयोगका लागि अपिल पनि गर्छु। (राजकुमार शर्मा कर्णाली प्रदेश सरकारका मुख्यमन्त्री हुन्।)"
प्रचण्डलाई भेटेर रवि लामिछानेको आग्रह : तातो गोली थाप्न तयार जनतालाई चिसोबाट बचाउनुस्,"काठमाडौं : रास्वपाका सभापति रवि लामिछानेले प्रधानमन्त्री पुष्पकमल दाहाल प्रचण्डलाई १४ बुँदे सुझाव दिएका छन्। भूकम्प प्रभावित जाजरकोट र रुकुम (पश्चिम)बाट फर्किए लगत्तै लामिछानेले बुधबार बिहान बालुवाटारमा पुगेर प्रचण्डलाई भेटेर त्यहाँको यथार्थबारे जानकारी गराएका हुन्। सभापति लामिछानेले राहत व्यवस्थापन र वितरण तथा पीडितले तत्काल भोगेका समस्या र थप बन्दोबस्तीबारे प्रधानमन्त्रीलाई उनले १४ बुँदे सुझाव दिँदै ध्यानाकर्षणसमेत गराएको रास्वपाले जनाएको छ। रास्वपाका अनुसार भेटमा सभापति लामिछानेले 'परिवर्तनका लागि विगतमा तातो गोली थाप्न तयार भएका जनतालाई चिसोबाट बचाउनुस्' भन्दा प्रधानमन्त्री दाहाल गम्भीर भएका थिए। छलफलमा प्रधानमन्त्री दाहालले भूकम्प प्रभावित क्षेत्रमै पुगेर लिएको पहलकदमी र सुझावका लागि सभापति लामिछानेलाई धन्यवाद दिँदै प्राप्त सुझाव प्राथमिकताका आधारमा कार्यान्वयनका लागि मन्त्रिपरिषद्को बैठकमा समेत प्राप्त सुझावहरु राख्ने प्रतिबद्धता जनाए। मंगलबार काठमाडौंमा रास्वपालाई नबोलाइ बैठक बसेर गणतन्त्र र संविधानमाथि आएको खतरा मिलेर सामना गर्ने निर्णय गरेकोप्रति लामिछानेले आलोचना गर्दै पश्चिम नेपालमा आएको विपत्तिको मिलेर उद्धार गर्न आग्रह गरेका थिए। आदरणीय सर्वदलीय हेड सरूहरु यता सुन्नुस् है, आज बैठक गर्ने सबै पार्टी मिलेर भुकम्प पीडितका घरमा पाल र ब्लान्केट पुर्याउनुहोस् र यो चिसोमा जनता जोगाउनुस्। व्यवस्था आफै जोगिन्छ, परिवर्तन आफै जोगिन्छ। लामिछानेले भनेका थिए, सुत्केरीहरुको जिउ सुन्निएको छ, अस्थायी शौचालय छैन, पुरिएका चौपायाका कारण महामारी फैलने डर छ। जुटाइदिएको पाल,चामल,दाल समयमै बाड्न नसक्ने अनि चिन्ता व्यवस्थाको, परिवर्तन को तपाईंहरुले सक्नु हुन्न भने भन्नुस्, रास्वपाले सक्छ र रास्वपा तयार छ त्यो पनि पुनर्निर्माण सम्मको जिम्मा लिन तयार छ। फेरि पनि भन्छु,ब्यवस्थामा खतरा छैन, भए पनि जोगाउने जनता छन्। तिनको जीवन रक्षा गरिदिनुस्। गत शुक्रबार जाजरकोटको रामीडाँडा केन्द्रबिन्दु बनाएर गएको भूकम्पले मानवीय र भौतिकरुपमा ठूलो क्षति गरेको छ। भूकम्पले जाजरकोट र रुकुम पश्चिममा १५३ जनाको मृत्यु भएको छ। भूकम्पमा परी जाजरकोट र रुकुमपश्चिममा हालसम्म ८२ जना बालबालिकाको मृत्यु भएको छ। सरकारले मृतकका परिवारलाई २ लाख दिने घोषणा गरेको छ। प्रचण्डले राहत विवरण एकद्वार प्रणालीबाट वितरण हुने जानकारी गराएका छन्। सरकारले भूकम्पपीडितको उद्धार, राहत र पुनःस्थापनाको काम युद्धस्तरमा भइरहेको जनाएको छ। यता भूकम्पका कारण घरबारविहीन बनेका पीडितले हालसम्म राहत पाउन सकेका छैनन्। सरकारी तथा गैरसरकारी निकायले भूकम्पपीडितका लागि उपलब्ध गराउने भनिएको राहत सामग्री सुगममै थन्किएको छ। भूकम्पका कारण सबैभन्दा क्षति पुगेको जाजरकोट सदरमुकाम खंलगा र पालिकाको केन्द्रमै राहत थन्किएको छ।"
कोसीमा १० महिनापछि विषयगत समिति गठन,"विराटनगर : कोसी प्रदेशसभामा १० महिनापछि विभिन्न विषयगत समिति गठन भएका छन्। बुधबार बसेको प्रदेशसभा बैठकमा उपसभामुख सिर्जना दनुवारले महिनापछि प्रदेशसभाको विभिन्न विषयगत समितिमा मनोयन गरिएका सदस्यहरूको नाम पढेर सुनाइन्। जसअनुसार न्याय प्रशासन तथा विधायन समितिमा १२, सुशासन तथा योजना समितिमा १५, अर्थ समितिमा १३ जनालाई मनोनयन गरिएको छ। त्यस्तै सार्वजनिक लेखा समितिमा ११, सामाजिक विकास समितिमा १२, उद्योग, पर्यटन तथा वातावरण समितिमा १३ र प्राकृतिक स्रोत तथा पूर्वाधार समितिमा १२ जनालाई मनोनयन गरिएको छ। प्रदेशसभा नियमावली, २०७४ (पहिलो संशोधनसमेत) को नियम १३३ बमोजिम समितिमा सदस्यहरूलाई मनोनयन गरिएको उपसभामुख दनुवारले जानकारी दिइन्। बैठकमा प्रदेश निजामती सेवा ऐन, २०७९ लाई संशोधन गर्न बनेको विधेयक माथिको सैद्धान्तिक छलफलसमेत भएको छ। प्रदेशसभाको अर्को बैठक बिहीबार बिहान बोलाइएको छ।"
नेपालस्थित दूतावास बन्द गर्ने उत्तर कोरियाको निर्णय,"नेपालमा उत्तर कोरियाली दूतावास बन्द भएपछि भारतको नयाँ दिल्लीमा रहेको उत्तर कोरियाली दूतावासले नेपाल मामिला हेर्ने भएको छ। काठमाडौं : उत्तर कोरियाले नेपालमा रहेको आफ्नो दूतावास बन्द गर्ने निर्णय गरेको छ। नेपालका लागि उत्तर कोरियाली राजदूत जो योङ मेन (  ) ले प्रधानमन्त्री पुष्पकमल दाहाल (प्रचण्ड)लाई भेटी प्योङयाङले नेपालमा रहेको आफ्नो दूतावास बन्द गर्ने निर्णय गरेको सुनाएका थिए। प्रधानमन्त्रीका परराष्ट्र सल्लाहकार रूपक सापकोटाले उत्तर कोरियाली राजदूतले नेपालको आफ्नो दूतावास बन्द गर्न लागेको प्रधानमन्त्री दाहाललाई जानकारी गराएको बताए। उत्तर कोरियाली राजदूत मेनले सोमबार प्रधानमन्त्री दाहाललाई भेट्न सिंहदरबार पुगेका थिए। प्रधानमन्त्रीलाई जानकारी गराएसँगै नेपालस्थित उत्तर कोरियाली दूतावासले नेपाल छाड्ने तयारी सुरु गरेको छ। ललितपुरको झम्सिखेलमा दूतावासको कार्यालय रहेको छ। परराष्ट्र मन्त्रालयलाई समेत उत्तर कोरियाली दूतावासले आफ्नो निर्णयबारे जानकारी गराइसकेको छ। अहिले सीमित कर्मचारी राखेर उत्तर कोरियाले आफ्नो दूतावास सञ्चालन गर्दै आएको थियो। उत्तर कोरियाली दूतावास बन्द गर्ने निर्णयप्रति प्रधानमन्त्री दाहालले राजदूतसँग दुःख व्यक्त गरेका थिए। प्रधानमन्त्री दाहालको भनाइ उद्धृत गर्दै परराष्ट्र सल्लाहकार सापकोटाले अन्नपूर्णसँग भने, दूतावास बन्द गर्ने निर्णयबाट म दुःखि छु। म आशा गर्छु उत्तर कोरियाले छिट्टै आफ्नो दूतावास पुनः सञ्चालनमा ल्याउने छ। परराष्ट्र सल्लाहकार सापकोटा, प्रधानमन्त्री दाहाल र राजदूत जो योङ मेन (  ) बीच भएको छलफलमा सहभागी थिए। विश्व राजनीति परिवेश, भूराजनीतिक प्रभाव र विश्वव्यापीरूपमा बढदै गएको आर्थिक मन्दीका कारण उत्तर कोरियाले नेपालको दूतावास बन्द गर्ने निर्णय गरेको स्रोतले बताएको छ। नेपालमा उत्तर कोरियाली दूतावास बन्द भएपछि भारतको नयाँ दिल्लीमा रहेको उत्तर कोरियाली दूतावासले नेपाल मामिला हेर्ने भएको छ। नेपाल र उत्तर कोरियाबीच सन् १९७४ मे १५ मा औपचारिकरूपमा कूटनीतिक सम्बन्ध स्थापना भएको थियो। त्यही वर्ष उत्तर कोरियाले नेपालमा आफ्नो दूतावास खोलेको थियो। दूतावास स्थापना हुनुअघि नै नेपाल र उत्तर कोरियाबीच सन् १९७० डिसेम्बर ११ मा    मा हस्ताक्षर भएको थियो। नेपालमा उत्तर कोरियाले आफ्नो दूतावास स्थापना गरेपनि नेपालले भने उत्तर कोरियामा आफ्नो दूतावास स्थापना गरेको छैन। चीनको बेइजिङमा रहेको नेपाली दूतावासले उत्तर कोरिया मामिलासमेत हेर्दै आएको छ। संयुक्त राष्ट्रसंघको नाकाबन्दीका कारण सन् २०१९ को डिसेम्बरमा नेपालमा उत्तर कोरियाले गर्दै आएको व्यवसायहरू बन्द भएका थिए। उत्तर कोरियाले काठमाडौं र लतिलपुरमा रेष्टुरेन्ट सञ्चालन गर्दै आएको थियो। त्यस्तै तनहुँमा अस्पताल सञ्चालन गरेको थियो भने कञ्चनपुरको एक अस्पतालमा उत्तर कोरियाली चिकित्सकहरूले काम गर्दै आएका थिए। उत्तर कोरियाली दूतावासको संरक्षणमा सञ्चालन हुँदै आएका ती व्यवसायहरू राष्ट्रसंघको नाकाबन्दीका कारण बन्द भएपछि उसले आर्थिक संकट झेल्दै आएको उनीहरूका एक नेपाली व्यापारिक साझेदारले अन्नपूर्णलाई बताए। आर्थिक संकट, भूराजनीतिक असर र सैन्य रणनीतिमा लगानी बढाउनुपर्ने भएकाले उत्तर कोरियाले नेपालको दूतावास बन्द गर्ने निर्णय लिएको हुनसक्ने ती व्यापारिक साझेदारको भनाइ छ।"
"दस महिनापछि संसदीय समितिका सदस्य चयन, सभापतिको टुंगो छैन","विराटनगर : कोसी प्रदेशको संसदीय समितिमा रहने सदस्यहरू बुधबार चयन भएका छन्। संसद (प्रदेशसभा) गठन भएको लगभग १० महिनापछि संसदीय समितिका सदस्यको टुंगो लगाइएको हो। मिनी संसद भनेर चिनिने संसदीय समिति प्रदेशसभामा सातवटा छन्। सबै समितिमा रहने सदस्यको टुंगो लागेको हो। प्रदेशसभाको बुधबार बसेको बैठकमा सभामुखको हैसियतमा उपसभामुख सिर्जना दनुवारले संसदीय समिति गठन भएको जानकारी दिइन्। कोसीको ९३ जना सांसदमध्ये मुख्यमन्त्री केदार कार्की, उपसभामुख दनुवार, बिना विभागीय मन्त्रीहरू शम्शेर राई, गणेश उप्रेती र कमलप्रसाद जबेगू समितिमा छैनन्। यद्यपि, समितिका सभापतिहरूको टुंगो लागिसकेको छैन। तत्कालीन सभामुख बाबुराम गौतम पदबाट राजीनामा दिएर सरकार गठन प्रक्रियामा सहभागी भएका थिए। त्यसयता नयाँ सभामुख चयन प्रक्रिया अघि बढाइएको छैन। तत्कालीन सभामुख गौतम अर्थ समितिको सदस्य भएका छन्। समितिका सदस्यहरूको नामावली १, न्याय प्रशासन तथा विधायन समितिअम्बरबहादुर विष्टखगेश्वरी पौडेलगीता तिम्सिनागोम्बु शेर्पाभूपेन्द्र राई रमेशकुमार बस्नेतरामबहादुर रानामगरललिताकुमारी चौधरीलिलाबल्लभ अधिकारीविनोद राईशिला दीक्षित कार्की होमबहादुर थापा २, सुशासन तथा योजना समितिइन्दिरा थापाइन्द्रबहादुर आङ्बोउद्धव थापाकमला दर्नालनारायणबहादुर मगरनिर्मला लिम्बूभक्तिप्रसाद सिटौलाभूमिप्रसाद राजवंशीमालतीकुमारी लिम्बूमीना श्रेष्ठराजेन्द्रकुमार राईराधाकृष्ण खनाललक्कीकुमारी गणेशलीलाकुमारी राईहिक्मतकुमार कार्की ३, अर्थ समितिगोपाल तामाङछविलाल चुँडालजीवन आचार्यज्ञानेन्द्र सुवेदीतारादेवी ढकालबाबुराम गौतममानबहादुर लिम्बूरामकुमार खत्रीरोहितबहादुर कार्कीविजयकुमार राईविदुर कुमार लिङथेपसविना बजगाईंसुनीताकुमारी गुरुङ ४, सार्वजनिक लेखा समितिकिशोरचन्द्र दुलालगीतारानी महतोदुर्गाप्रसाद चापागाईंपाँचकर्ण राईप्रदीपकुमार सुनुवारप्रेमराज थाम्सुहाङभीम पराजुलीयशोदा कायस्थरेवतीरमण भण्डारीसदानन्द मण्डलहिमाल कार्की ५, सामाजिक विकास समितिइस्राइल मन्सुरीगयानन्द मण्डल गनगाईगीतादेवी रेग्मीतिलचन पाठकनम्बरलाल धिमालममता तामाङ मगरराजन किरातीरामदेव यादवविद्या चाम्लिङ राईशोभा चेम्जोङसपना दर्जीसिर्जना राई ६, उद्योग पर्यटन तथा वातावरण समितिउमाकान्त गौतमकमला थापा मगरखगेनसिं हाङ्गामखिनु लङ्वा लिम्बूजयप्रकाश चौधरीगोपालबहादुर विश्वकर्मानिरन राईनिरादेवी खनालबुद्धिकुमार राजभण्डारीमैयाँ श्रेष्ठराजेन्द्र कार्कीसुनीता गच्छदार चौधरीसम्झना तामाङ थाम्सुहाङ ७, प्राकृतिक स्रोत तथा पूर्वाधार विकास समितिअमृतकुमार अर्यालइन्द्रमणि पराजुलीएकराज कार्कीखड्गबहादुर बस्नेतगोविन्द गिरीडोल्मा तामाङतिलकुमार मेन्याङ्बो लिम्बूनिमसरी राजवंशीनुरशदी बेगमबन्दना झाँगडमोहन महर्जनरामप्रसाद महतो उमाकान्त गौतमकमला थापा मगरखगेनसिं हाङ्गामखिनु लङ्वा लिम्बूजयप्रकाश चौधरीगोपालबहादुर विश्वकर्मानिरन राईनिरादेवी खनालबुद्धिकुमार राजभण्डारीमैयाँ श्रेष्ठराजेन्द्र कार्कीसुनीता गच्छदार चौधरीसम्झना तामाङ थाम्सुहाङ ७, प्राकृतिक स्रोत तथा पूर्वाधार विकास समितिअमृतकुमार अर्यालइन्द्रमणि पराजुलीएकराज कार्कीखड्गबहादुर बस्नेतगोविन्द गिरीडोल्मा तामाङतिलकुमार मेन्याङ्बो लिम्बूनिमसरी राजवंशीनुरशदी बेगमबन्दना झाँगडमोहन महर्जनरामप्रसाद महतो"
पोखराको लेकसाइड २४सै घन्टा खोल्न आदेश,"पोखरा : पर्यटकीय पोखराको पर्यटकीय केन्द्र लेकसाइडमा २४सै घन्टा व्यापार व्यवसाय खोल्न दिन उच्च अदालत पोखराले आदेश गरेको छ। व्यापार, व्यवसाय गर्न रोक नलगाउन मागसहित गरिएको रिट निवेदनमा उच्चले बुधबार उक्त आदेश गरेको हो। देवीकुमारी बरालको रिट निवेदनमा कायम मुकायम मुख्य न्यायाधीश राजनप्रसाद भट्टराईको एकल इजालासले उक्त आदेश गरेको हो। रिट निवेदकका तर्फबाट वरिष्ठ अधिवक्ता मोहननाथ कोइराला, अधिवक्तात्रय शिवराज वाग्ले, दीपक पराजुली र दिनेश आचार्यले बहस गरेका थिए। निवेदकलाई कानून बमोजिम व्यापार व्यवसाय गर्न रोक्ने, रोक्न लगाउने कार्य नगर्नु नगराउनु भनी उच्च अदालत नियमावली, २०७३को नियम ४२ तथा मुलुकी देवानी कार्यविधि संहिता, २०७४ को दफा १५८ बमोजिम विपक्षीहरुका नाममा अन्तरिम आदेश जारी गरिएको हो। निवेदन माग अनुसारको आदेश जारी हुनु नपर्ने भए आधार, कारण एवं प्रमाणसहित म्याद सूचना भएको मितिले बाटाका म्यादबाहेक १५ दिनभित्र विपक्षीहरुका हकमा उच्च सरकारी वकिल कार्यालय पोखरामार्फत्, लिखित जवाफ पेस गर्न विपक्षीहरुका नाममा प्रस्तुत आदेश र निवेदनको प्रतिलिपी समेत साथै राखी म्याद सूचना पठाई लिखित जवाफ परेपछि वा सो को अवधि व्यतित भएपछि नियमानुसार गरी पेस गर्न अदालतको आदेश छ। गृह प्रशासन सुधार कार्ययोजना २०७४ को बुँदा नम्बर २५ मा ठमेल, दरबारमार्ग, पोखराको लेक साइड जस्ता पर्यटकको आवागमन बढी हुने क्षेत्रहरुमा २४ घण्टा बजार खुला रहने गरी आवश्यक सुरक्षाको प्रबन्ध गरिने छ भन्ने व्यवस्था भएको निवेदकको दाबी थियो। निवेदकले निवेदन साथ पेश गरेको उक्त कार्ययोजना प्रतिलिपिबाट देखिँदा विपक्षीहरुको निवेदन परेको अवस्थामा कानून बमोजिम पुनविचार हुन सक्ने नै हुँदा प्रस्तुत निवेदनको अन्तिम निर्णय नहुन्जेलसम्मका लागि कानुन विपरीतको कार्य भएको अवस्थामा बाहेक प्रस्तुत आदेशको जानकारी विपक्षीहरुलाई दिई नियमानुसार पेश गर्नू भन्ने अदालतको आदेश छ। कानुन बमोजिम व्यापार व्यवसाय गर्न रोक्ने, रोक्न लगाउने कार्य नगर्न नगराउन जिल्ला प्रशासन कार्यालय कास्कीको नाममा आदेश आएको हो।"
एमाले सचिवालय बैठक च्यासलमा जारी,"काठमाडौं : नेकपा (एमाले) को सचिवालय बैठक जारी रहेको छ। ललितपुरको च्यासलस्थित पार्टीको केन्द्रीय कार्यालयमा सचिवालय बैठक बसेको हो। बैठकमा जाजरकोट भूकम्प, पार्टीले सञ्चालन गर्न थालेको मध्यपहाडी लोकमार्ग पदयात्रा अभियानलगायतका एजेण्डा रहेका छन्। अभियानका क्रममा एमालेले भेटघाट, अन्तर्क्रिया र सभा गर्नेछ। अध्यक्ष केपी शर्मा ओलीको नेतृत्वमा झुलाघाटदेखि चिवा भञ्ज्याङसम्मको पदयात्रा हुँदैछ। बैठकले पदयात्राको मिति तय गर्नेछ। बैठकले आगामी केन्द्रीय कमिटी बैठकको मितिबारे पनि छलफल हुने बताइएको छ।"
सर्वोच्च अदालतका न्यायाधीशहरूले भूकम्प पीडितलाई सात दिनको तलब सहयोग गर्ने,"काठमाडौं : सर्वोच्च अदालतले जाजरकोट भूकम्पपीडितलाई आर्थिक सहयोग गर्ने भएको छ। प्रधानन्यायाधीशको अध्यक्षतामा आज बसेको पूर्ण बैठकले प्रधानन्यायाधीश र सर्वोच्च अदालतका न्यायाधीशहरूले सात दिनको तलब भूकम्पपीडितलाई दिने निर्णय गरेको हो। यही कात्तिक १७ गते गएको भूकम्प र सोपश्चात् गएका परकम्पसमेतबाट पीडित परिवारको सहयोगार्थ उक्त रकम उपलब्ध गराउने निर्णय गरेको हो। बैठकले उच्च अदालतका न्यायाधीशको पाँच दिन, जिल्ला अदालतका न्यायाधीशको तीन दिन, राजपत्राङ्कित विशिष्ट र प्रथम श्रेणीका अधिकृतको तीन दिन, अन्य अधिकृतस्तरका कर्मचारीको दुई दिन र सहायकस्तरका कर्मचारीको एक दिन बराबरको तलब स्वेच्छिकरूपमा उपलब्ध गराउने निर्णय गरेको छ। बैठकपछि सर्वोच्च अदालतका सहायक प्रवक्ता गोविन्दप्रसाद घिमिरेले जारी गरेको प्रेस विज्ञप्तिमा उक्त रकम प्रधानमन्त्री दैवी प्रकोप उद्धार कोषमा जम्मा गर्ने निर्णय भएको उल्लेख छ।"
एमालेले मंसिर ६ गते बोलायो केन्द्रीय कमिटी बैठक,काठमाडौं : नेकपा एमालेले केन्द्रीय कमिटी बैठक आह्वान गरेको छ। पार्टी कार्यालय च्यासलमा बुधबार बसेको सचिवालय बैठकले मंसिर ६ गते केन्द्रीय कमिटी बैठक बोलाउने निर्णय गरेको उपमहासचिव प्रदीप ज्ञवालीले जानकारी दिए। यसअघि कैलालीको धनगढीमा केन्द्रीय कमिटी बैठक आयोजना गर्ने तयारी गरे पनि आवश्यक तयारी नपुगेपछि पार्टी कार्यालयमै बैठक बोलाइएको उनको भनाइ छ। त्यस्तै भूकम्प प्रभावित क्षेत्रमा एक हजार स्वयंसेवक खटाउने निर्णय गरेको छ। त्यस्तै मंसिर १४ गतेदेखि मध्यपहाडी लोकमार्गमा 'झुलाघाटचिवा भन्ज्याङ' अभियान गर्ने निर्णयसमेत एमाले सचिवालय बैठकले गरेको छ।
एकीकृत समाजवादीको राष्ट्रिय महाधिवेशन काठमाडौंमा,"काठमाडौं : नेकपा एकीकृत समाजवादीले आगामी राष्ट्रिय महाधिवेशन काठमाडौंमा गर्ने भएको छ । आगामी माघ १४ गतेदेखि १८ गतेसम्म गर्ने भनिएको महाधिवेशनको स्थान भने अहिलेसम्म टुङ्गो लागेको छैन । सबै जनवर्गीय सङ्गठनको अधिवेशन सम्पन्न हुन नसकेकाले आगामी मंसिरको दोस्रो सातामा अधिवेशन सम्पन्न गर्ने निर्णय भएकाले महाधिवेशन प्रतिनिधि छनौटका मापदण्ड सम्बन्धी कार्यविधि तर्जुमा गर्न लागिएको छ । पछिल्लो केन्द्रीय कार्यसमितिको बैठकको सुझावअनुसार अधिकांश युवालाई पार्टीमा आकर्षित गर्न केन्द्रीय कार्यसमितिमा उनीहरूको सहभागिता बढाउने,अल्पसङ्ख्यक,दलित,सिमान्तकृत र पिछडिएका समुदायको प्रतिनिधित्वलाई समावेशी गराउने तथा वैचारिक दृष्टिकोणलाई परिमार्जन गर्ने गरी विधान संशोधनका लागि गृहकार्य भइरहेको महासचिव घनश्याम भुसालले जानकारी दिए। पार्टीले अवलम्बन गर्ने वैचारिक दृष्टिकोण र जनताको बहुदलीय जनवादको सान्दर्भिकताबारे छलफल गर्ने सो महाधिवेशनले नयाँ नेतृत्व चयन गर्नेछ। महाधिवेशन अगावै युवालक्षित कार्यक्रम सञ्चालन गर्ने पनि पार्टीले जनाएको छ ।"
संविधानको सही कार्यान्वयन भए जनताका निराश कम हुँदै जान्छन् :अध्यक्ष तिमिल्सिना,काठमाडौं : राष्ट्रियसभाका अध्यक्ष गणेशप्रसाद तिमिल्सिनाले संविधान कार्यान्वयन गर्ने विषयमा ध्यान दिन सके जनताका निराशाहरु कम हुँदै जाने बताएका छन्। अनौपचारिक क्षेत्र सेवा केन्द्र (इन्सेक) ले बुधबार काठमाडौंमा आयोजित कार्यक्रममा तिमिल्सिनाले संविधानले प्रत्याभूत गरेको हक अधिकारको कार्यान्वयन सहि ढंगले हुन नसक्दा जनतामा दलहरुप्रति निराशा छाएको भन्दै संविधान कार्यान्वयन गर्ने विषयमा ध्यान दिन सके जनताका निराशाहरु कम हुँदै जाने बताए। उनले सरकारले संविधानअनुसारका कानुन बनाउन बढी ध्यान दिनुपर्नेमा जोड दिए । बनाउनुपर्ने कानुनको सरकारी विधेयक आउन नसकेको र गैरसरकारी विधेयक आउने वातावरण नै नरहेको उनको भनाइ छ । उनले संविधानलाई कार्यान्वयनमा ल्याउँदै नागरिकको मानव अधिकार संरक्षण गर्न जरुरी रहेको धारणा राखे। कार्यक्रममा इन्सेकका संस्थापक अध्यक्ष सुशील प्याकुरेलले नागरिकको अधिकारको संरक्षणका लागि कानुन निर्माण गर्दै प्रभावकारी कार्यान्वन हुन जरुरी रहेको बताए।
प्रदेश संरचनाबेगर संविधानको औचित्य छैन : एमाले नेता गुरुङ,"उदयपुर : नेकपा एमालेका पोलिटव्युरो सदस्य तथा वैचारिक नेता पर्शुमेघी गुरुङले प्रदेश संरचना बेगर संविधानको औचित्य नरहने बताएका छन्। नेकपा एमाले जिल्ला कमिटी उदयपुरले आयोजना गरेको शुभकामना आदानप्रदान तथा कोसी प्रदेश कमिटीका निर्वाचित सदस्यहरूलाई बधाई तथा सम्मान कार्यक्रममा बोल्दै उनले संघीयताको रक्षा र कार्यान्वयनमा जुटन नेता कार्यकर्तालाई आग्रह गरे। पछिल्लो समय कम्युनिष्ट नेताहरुबाटै प्रदेश संरचनाको खारेजीको आवाज भित्रभित्रै उठिरहेको छ। यो विचारको खडेरी हो। त्यसैले संविधान र संघीयताविरुद्धमा तपाईँ कार्यकर्ताले बोल्दा दसपटक अध्ययन गरेरमात्र बोल्नुस, यसलाई हल्का ढंगले नलिनुस,' उनले भने। संघीयता खारेजी गर्नु भनेको संविधान खारेजी गर्नु रहेको बताउँदै उनले प्रदेश संरचना र संविधानबीचको अन्तरसम्बन्ध बुझ्न आग्रह गरे। त्यस्तै पोलिटव्युरो सदस्य घनश्याम खतिवडाले पार्टीभित्र दक्षिणपन्थी अवसरवाद र सांगठानिक अराजकता मौलाउँदै गएकाले यसको अन्त्यका लागि प्रदेश कमिटीले अभियान सञ्चालन गर्ने बताए। उनले भने, पार्टीको संरचनाभित्र बस्ने, सबै गतिविधिमा संम्लग्न रहने, तर पार्टीको अन्तिम लक्ष्य निर्वाचनमा पुग्दा आफुले टिकट नपाएपछि अन्तरघात गर्ने जुन संस्कार भित्रिएको छ, त्यसको समुल अन्त्य गर्न चाहान्छौं,' उनले भने। खतिवडाले सिद्धान्तलाई व्यवहारमा कार्यान्वयन, अध्ययनलाई प्रयोग, सिपलाई सिर्जना र श्रमलाई उत्पादनसँग जोडन सकेमात्र एमालेको परिकल्पना सुखी नेपाली र समृद्ध नेपालको लक्ष्य पूरा हुने बताए।"
मध्यपहाडी लोकमार्गमा 'झुलाघाट टू चिवा भन्ज्याङ' अभियान सञ्चालन गर्ने एमालेको निर्णय,"काठमाडौं : नेकपा एमालेले मध्यपहाडी लोकमार्ग केन्द्रित झुलाघाटचिवा भन्ज्याङ: समृद्धिका लागि संकल्प यात्रा अभियान थाल्ने निर्णय गरेको छ। पार्टी कार्यालयमा बुधबार भएको सचिवालय बैठकले मंसिर १४ गतेदेखि उक्त अभियान सञ्चालन गर्ने उपमहासचिव प्रदीप ज्ञवालीले जानकारी दिए। एमाले अध्यक्ष केपी शर्मा ओलीले दार्चुलामा अवस्थित झुलाघाटमा सो अभियानको थालनी गर्नेछन्। उपमहासचिव ज्ञवालीका अनुसार अध्यक्ष ओलीले मंसिर १४ गते राष्ट्रिय झण्डा फहराएर उक्त अभियानको शुभारम्भ गर्नेछन्। अभियान सुरूवात भएपछि मध्यपहाडी लोकमार्गका विभिन्न १२१३ स्थानमा विशेष कार्यक्रम आयोजना गरिने उनको भनाइ छ। त्यसक्रममा उनले केही स्थानमा हिमाल र तराईका क्षेत्रलाई पनि जोडेर लैजाने बताए। पछिल्लो समय पहाडमा पूर्वाधारको विकास भए पनि त्यहाँका जनताहरू क्रमशः तराई वा सहरी क्षेत्रमा बसाई सराई गर्ने प्रचलन बढेको भन्दै एमालेले उक्त अभियान सञ्चालन गर्न लागेको उपमहासचिव ज्ञवालीले बताए। 'नेपालमा हिमाल, पहाड र तराई गरी भौगोलिक बनावट भए पनि पहाडी क्षेत्र असाध्यै महत्वपूर्ण छ। पहाडी क्षेत्रमा पूर्वाधार पुगे पनि त्यहाँका नागरिकहरू तराई र सहर छिर्ने प्रचलन बढ्दो छ। त्यहाँको चुनौती के छन्। पहाडलाई कसरी समृद्धि बनाउन सकिन्छ भनेरै यो अभियान गर्ने निर्णय गरिएको हो,' उनले भने। उनले पहाड समृद्धि नभएसम्म देश समृद्धि बन्न नसक्ने भन्दै पार्टीका केन्द्रीय, प्रदेश र जिल्लाको टोलीसमेत परिचालन हुने बताए। उक्त अभियान पाँचथरको चिवा भन्ज्याङमा पुगेर टुंगिने एमालेले जानकारी दिएको छ।"
जाजरकोट भूकम्प : २० दिने शिशुसहित ८० बालबालिकाको मृत्यु,"जाजरकोट : जाजरकोटको रामीडाँडा केन्द्रबिन्दु बनाएर शुक्रबार गएको भूकम्पमा परी ज्यान गुमाउने १ सय ५३ जनाको पृष्टि भएको छ। भूकम्पमा २० दिने शिशुदेखि ८३ वर्षसम्मका जेष्ठ नागरिकले ज्यान गुमाएका छन् । प्रहरीका अनुसार ९७ महिला र ५६ पुरुष गरी १ सय ५३ जनाको मृत्यु भएको हो । जाजरकोटमा ६ दशमलव ४ रेक्टर स्केलको भूकम्पमा परी जाजरकोट र रुकुमपश्चिममा हालसम्म ८० बालबालिकाको मृत्यु भएको छ। मृत्यु हुनेमा ४२ बालक र ३८ बालिका रहेका छन्। त्यस्तै ६० वर्ष माथिका ८ जना पुरुष र १३ जना महिलाको ज्यान गएको छ । रुकुम पश्चिमको आठविसकोट नगरपालिका १४ मा २० दिने शिशुसहित ८३ वर्षीय वृद्धको मृत्यु भएको हो । जिल्ला प्रशासन कार्यालय जाजरकोटका अनुसार २९ जना बालक र २२ जना बालिकाको भूकम्पमा ज्यान गएको छ। यस्तै रुकुमपश्चिममा भने २९ जना बालबालिकाको ज्यान गएको छ। रुकुमपश्चिममा जम्मा ५२ जनाको ज्यान गएकोमा ३१ जना बालबालिका छन्। भूकम्पमा परी ठूलो संख्यामा बालबालिका घाइते भएका छन्। यद्यपि घाइते भएका बालबालिकाहरूको यकिन तथ्यांक आउन सकेको छैन। तर,उपचारमा संलग्न स्वास्थ्यकर्मीहरूले भने भूकम्पमा घाइते भएकाहरूमा आधाभन्दा धेरै बालबालिकाहरू नै भएको बताएका छन्। बालबालिकामा मानसिक समस्या देखिन थालेपछि सरोकारवालाहरूले तत्काल परामर्श आवश्यक रहेको बताएका छन्। भूकम्पका कारण बालबालिकामा डराउने,त्रसित हुने,टोलाउने, झस्किने र बर्बराउने समस्या देखिएको भन्दै उनीहरूले तत्काल मनोपरामर्श सेवा उपलब्ध नभए गम्भीर मानसिक समस्या उत्पन्न हुने बताएका हुन्। भूकम्पमा परी करिब २ सय बढी मानिस घाइते भएका छन्। हजारौं भौतिक संरचनामा ठूलो क्षति भएको छ।"
इन्द्रचोकबाट स्रोत नखुलेको २६ लाख ५७ हजार रकमसहित दुईजना पक्राउ,काठमाडौं : काठमाडौं महानगरपालिका२४ इन्द्रचोकबाट स्रोत नखुलेको नगद २६ लाख ५७ हजार रूपैयाँसहित दुईजनालाई प्रहरीले पक्राउ गरेको छ । पक्राउ पर्नेहरूमा बर्दिया गेरूवा गाउँपालिका२ घर भई हाल काठमाडौं जडिबुटी बस्ने २८ वर्षीय पुष्प सोडारी र काठमाडौं महानगरपालिका१० बिजुलीबजार बस्ने ३९ वर्षीय अभिषेक अग्रवाल रहेका छन् । प्रहरी वृत्त जनसेवाबाट खटिएको प्रहरीले सोडारीलाई उक्त रकमसहित पक्राउ गरी थप अनुसन्धानको क्रममा उक्त रकम अभिषेकबाट लिएको भनी खुल्न आएपछि उनलाई समेत प्रहरीले पक्राउ गरेको हो । घटनाबारे प्रहरीले आवश्यक अनुसन्धान गरिरहेको छ ।
गुन्डुमा मखमली फूल टिप्न व्यस्त (फोटो फिचर),भक्तपुर : भक्तपुर स्थित गुन्डुका कृषकहरू बिहानै फूल टिप्न र दिउँसो माला बुन्ने काममा व्यस्त छन्। अधिक मासका कारण यस वर्ष दसैं तिहार केही ढिलो परेको छ। तिहारका लागि रोपिएका खमली फूल फुलेर ढकमक्क छन्। भाइटिकामा दिदीबहिनीले दाजुभाइलाई मखमली फूलको माला लगाएर दिर्घायुको कामना गर्छन् । मखमली फूलको माला लगाएर दाजुभाइको लामो जीवनको कामना गर्छन्।
अन्तरजातीय विवाह गर्ने जोडीले पायो एक लाख रुपैयाँ,मुगु : छाँयानाथ रारा नगरपालिका१० चराप गाउँमा अन्तरजातीय विवाह गर्ने जोडीलाई प्रोत्साहनस्वरुप एक लाख रुपैयाँ उपलब्ध गराएको छ । छाँयानाथ रारा नगरपालिकाको आर्थिक वर्ष ०७९ ०८० को नीति तथा कार्यक्रम अनुसार अन्तर जातिय विवाह गर्ने जोडीलाई प्रोत्साहन बापत एक लाख उपलब्ध गराएको हो । सोरु गाउँपालिका४ लिब्रकी २४ वर्षीया रञ्जिता बुढा र छाँयानाथ रारा नगरपालिका१० का २५ वर्षीय देवीकृष्णा कामीको जोडीलाई प्रोत्साहनस्वरुप एक लाख रुपैयाँ उपलब्ध गराएको छाँयानाथ रारा नगरपालिकाका मेयर बिष्णु कुमार भामले जानकारी दिए। उनीहरूबीच दुई वर्ष लामो प्रेमपछि गत माघ १३ गते भागी विवाह भएको थियो। विवाह पछि दुवैजना राजीखुसीका साथ बसिरहेको देवीकृष्णाले बताए। नगरपालिकाले अन्तरजातीय विवाह गर्ने जोडीलाई प्रोत्साहन गर्ने कुरा आफूहरूलाई थाहा नभएको उनीहरूले बताए। जानकारी गराएपछि आवश्यक काजपत्र पेश गरेको कृष्णादेवीले बताइन्। नगरपालिकाका प्रमुखबाट एक लाख रुपैयाँको चेक पाउँदा साह्रै खुशी लागेको उनीहरूले प्रतिक्रिया दिए। रञ्जिता कक्षा १२ मा पढ्दैछिन्। नगरपालिकाबाट पाएको सो रकम श्रीमतीको पढाइमा खर्च गर्ने देवीकृष्णा बताए। जातिय विभेद अन्त्यका लागि नगरपालिकाले आर्थिक वर्ष ०७९।०८०को नीति तथा कार्यक्रममा नगरभित्रका अन्तरजातिय विवाह गर्ने प्रत्येक जोडिलाई प्रोत्साहनस्वरुप एक लाख रकम दिने व्यवस्था गरेको छ। सोही व्यवस्थाअनुसार पहिलो पटक यो जोडीले एक लाख रकम पाएका हुन्।
हत्या अभियोगमा २० वर्षपछि पक्राउ परे केशलाल,अर्घाखाँची : अर्घाखाँचीको जलुकेमा २० वर्षअघि एक महिलालाई हत्या गरी फरार रहेका एक जनालाई प्रहरीले पक्राउ गरेको छ। २०६० साल फागुन १३ गते साविक जलुके गाविस ६ हाल शितगंगा नगरपालिका८ चरिंगेकी ४५ वर्षीया नन्दा घर्तीको हत्या गरी फरार रहेका रोल्पाको गामका केशलाल घर्तीलाई २० वर्षपछि प्रहरीले पक्राउ गरेको जिल्ला प्रहरी कार्यालय अर्घाखाँचीका प्रमुख डीएसपी प्रतित सिंह राठोरले बताए। रोल्पाको सुनछहरी गाउँपालिका वडा नम्वर ३ बाहिरी गाममा लुकिछिपी बसेको भन्ने प्रहरीको गोप्य सूचनाबाट थाहा भएपछि इलाका प्रहरी कार्यालय ठाडाबाट खटिएको प्रहरी टोलीले पक्राउ गरेको जिल्ला प्रहरी कार्यालय प्रहरी निरीक्षक विक्रम रिजालले जानकारी दिए। मृतक घर्तीलाई एकान्त स्थानमा रहेको घरमा कोही नभएको अवस्थामा डरत्रास देखाएर पैसा माग्दा नदिएपछि हत्या गरेका थिए। अर्घाखाँची जिल्ला अदालतबाट मयाद थप गरी अनुसन्धान भइरहेको प्रहरी जनाएको छ।
कराँतेका दुई प्रशिक्षकलाई सामूहिक बलात्कार प्रकरणमा ८ वर्ष कैद,विराटनगर : जिल्ला अदालत मोरङले सामूहिक बलात्कार प्रकरणमा कराँतेका दुई जना प्रशिक्षकलाई जनही ८ वर्ष कैद सजायको फैसला गरेको छ। न्यायाधीश अम्बिकाप्रसाद दाहालको इजलासले कराँतेका प्रशिक्षकहरू विराटनगर महानगरपालिका४ का सुरज भनिने अमर सुवेदी र विराटनगर३ का विनोद राउतलाई जनही ८ वर्ष कैद सजाय हुने फैसला बुधबार गरेको हो। जबरजस्ती करणीतर्फ जनही ७ वर्ष र सामूहिक करणीतर्फ थप १ वर्ष गरेर ८ वर्ष कैद सजायको फैसला भएको जिल्ला अदालत मोरङका सूचना अधिकारी ओमराज सुवेदीले जानकारी दिए। उनका अनुसार दुवै जनालाई जनही ३ लाख जरिवानासमेत गरिएको छ। जबरजस्ती करणी मुद्दा चलाइएका उनीहरूलाई अदालतले एक साताअघि दोषी ठहर गरेको थियो। यसअघि नै कसूरदार ठहर भएका दुवै जनाको सजाय निर्धारण भने बुधबार भएको सुवेदीले बताए। फौजदारी कार्यविधि संहिता २०७४ बमोजिम ३ वर्ष भन्दामाथि कैद सजाय हुने मुद्दामा कसूर कायम र सजाय निर्धारण छुट्टाछुट्टै गर्नुपर्ने कानुनी व्यवस्था छ। सुवेदी र राउत राष्ट्रिय खेलकुद परिषद् (राखेप)का स्थायी प्रशिक्षक थिए। आफूलाई विराटनगरकै एउटा होटलमा लगेर २०७९ जेठ अन्तिम साता सामूहिक बलात्कार गरेको भन्दै सुनसरीको इटहरी घर भई विराटनगरको विराट हेल्थ कलेजमा अध्ययनरत छात्राले उनीहरूविरुद्ध प्रहरीमा किटानी जाहेरी दिएकी थिइन्। प्रहरीले २०७९ साउन ८ गते पक्राउ गरेर दुवै जनालाई अनुसन्धानको दायरामा ल्याएको थियो। प्रहरीको अनुसन्धानबाट छात्रालाई नसालु पदार्थ सेवन गराएर बलात्कार गरेको यकिन भएको थियो। सुवेदी छात्रा अध्ययनरत कलेजका अनुशासन इन्चार्ज थिए। परीक्षामा सहयोग गर्ने बहानामा नजिकिएका सुवेदीले बारम्बार बलात्कार गरेको पीडित छात्राको भनाइ छ। पछि साथीलाई समेत बोलाउँदै दुवै जनाले सामूहिक बलात्कार गरेको पीडितले किटानी जाहेरीमा खुलाएकी थिइन्।
२६ बोरा चिनीसहित एक जना पक्राउ,"नुवाकोट : नुवाकोटको आप्रहबाट चिनी र युरिया मल बरामद भएको छ। प्रहरीले चालक र गाडीलाई नियन्त्रणमा लिएको छ। पन्चकन्या गाउँपालिका२ कबिलासको आप्रहमा ग१ख ९१४६ नं को आइचर ट्रकले ठोरी पर्साबाट अवैधरूपमा ल्याएको चिनी र युरिया मल विक्री वितरण गर्दै गरेको सूचना आएपछि २६ बोरा चिनी, अवैध युरिया मल १ बोरासहित नियन्त्रणमा लिइएको जिल्ला प्रहरी कार्यालय नुवाकोटले जनाएको छ। इलाका प्रहरी कार्यालय खरानीटारबाट खटिएको प्रहरी टोलीले अवैध चिनी र मलसहित उक्त गाडी र चालक दीपेश मानन्धरलाई नियन्त्रणमा लिइएको प्रहरी नायब उपरीक्षक खगेन्द्रबहादुर खड्काले जानकारी दिए। उनका अनुसार आवश्यक कारबाहीको लागि बरामद सामान, गाडी र सवारी चालकलाई राजश्व अनुसन्धान विभाग हरिहरभवन ललितपुर पठाइएको छ। प्रहरीका अनुसार बरामद चिनी १३ क्विन्टल रहेको छ।"
रेशम चौधरीको आममाफीविरुद्ध रिटमाथि भोलि सुनवाइ हुने,"काठमाडौं : नागरिक उन्मुक्ति पार्टीका संरक्षक रेशम चौधरीको कैद सजाय मिनाह गर्ने सरकारको निर्णयविरुद्ध परेको रिटमाथि भोलिबाट सुनुवाइ हुने भएको छ। रिटमाथि सुनुवाइ गर्न भोलिका लागि पेशी तोकिएको हो। गणतन्त्र दिवसको अवसर पारेर सरकारको सिफारिसमा राष्ट्रपति रामचन्द्र पौडेलले चौधरीसहित १९ जनाको कैद सजाय माफी गरिदिएपछि उनी १५ जेठमा जेलमुक्त भएका थिए। टीकापुर घटनामा मारिएका प्रहरी इन्स्पेक्टर केशव बोहराकी पत्नी शारदा कडायतले चौधरीको आममाफीविरुद्ध जेठ १४ गते सर्वोच्च अदालतमा रिट दिएकी थिइन्। यसअघि जेठ २३ गते न्यायाधीश प्रकाशमान सिंह राउतको एकल इजलासले रिटमाथि सुनुवाइ गर्दै चौधरीलाई आममाफी दिनुको कारणबारे सरकारसँग लिखित जवाफ मागेको थियो। विसं २०७२ भदौ ७ गते कैलालीको टीकापुरमा थरुहट थारुवान आन्दोलनका क्रममा नेपाल प्रहरीका एसएसपी लक्ष्मण न्यौपानेसहित सात सुरक्षाकर्मी र एक नाबालकको मृत्यु हुनेगरी भएको हिंसात्मक घटनाका आरोपित चौधरी जेल चलान भएका थिए । उनलाई जिल्ला अदालत कैलाली,उच्च अदालत दिपायल र सर्वोच्च अदालत समेतले जन्मकैदको सजाय सुनाएको थियो। सर्वोच्च अदालतबाट अन्तिम फैसला भएर फैसलाको पूर्ण पाठ नआउँदै सरकारले टिकापुर घटनाका दोषी रेशमसहित १९ जनालाई सजायबाट माफी मिनाहा गरेको थियो। फैसलाको पूर्णपाठ ३१ साउनमा आएको थियो। सर्वोच्च अदालतले टीकापुर घटना रेशम चौधरीकै नेतृत्वमा भएको ठहर गरेको छ।"
वृद्धवृद्धा र बालबालिकालाई न्यानो कपडा वितरण,"विराटनगर : विराटनगरमा रहेको मानवसेवा आश्रममा आश्रित ७० जना वृद्धवृद्धा र बालबालिकालाई बुधबार न्यानो कपडा वितरण गरिएको छ। विराटनगर महानगरपालिका१० स्थित आश्रममा रहेका वृद्धवृद्धा र बालबालिकालाई नेपाल प्रहरी श्रीमती संघ कोसी प्रदेशले न्यानो कपडा वितरण गरेको हो। नजिकिँदै गरेको जाडोलाई मध्यनजर गरेर कपडा वितरण गरिएको संघकी अध्यक्ष अजिता देवकोटा बास्तोलाले बताइन्। कपडा वितरण कार्यक्रमकी प्रमुख अतिथिसमेत रहेकी उनले आश्रममा आश्रित ६० जना वृद्धवृद्धा र १० जना बालबालिकालाई न्यानो कपडा वितरण गरिएको जानकारी दिइन्। ओढ्ने र ओछ्याउने तथा लगाउने कपडा नभएर जाडो मौसममा कठ्यांग्रिन नपरोस् भनेर न्यानो कपडा वितरण गरिएको हो, उनले भनिन्, त्यसक्रममा वृद्धवृद्धासँग मनोभावनासमेत साटासाट गरिएको छ।"
मुस्ताङका वन्यजन्तु पीडितलाई नगद राहत हस्तान्तरण,"मुस्ताङ : मुस्ताङका वन्यजन्तु पीडित पशुपालक किसानलाई बुधबार राहत हस्तान्तरण गरिएको छ। आर्थिक वर्ष २०७९०८०मा वन्यजन्तुबाट पशु धनको क्षति व्यवहोर्न बाध्य १९ पशुपालक किसानमध्ये जोमसोम क्षेत्रका ४ घरधुरीलाई नगदसहितको चेक हस्तान्तरण गरिएको हो। राष्ट्रिय प्रकृति संरक्षण कोष,अन्नपूर्ण संरक्षण क्षेत्र आयोजना, इलाका संरक्षण कार्यालय जोमसोमले वन्यजन्तु क्षति राहत निर्देशिका २०६९ को तेस्रो संशोधन २०७५ बमोजिम गत वर्ष क्षति भएको पशुधनको राहत उपलब्ध गराएको हो। एक्याप इलाका संरक्षण कार्यालय जोमसोमका कार्यालय प्रमुख प्रमोदराज रेग्मी, संम्वन्धित संरक्षण क्षेत्र व्यवस्थापन समिति जोमसोमका अध्यक्ष चन्द्रबहादुर थकाली र घरपझोङ कार्यपालिका सदस्य भीषण थकालीको रोहबरमा वन्यजन्तु पीडित पशुपालकलाई राहत वितरण गरिएको कार्यालय प्रमुख रेग्मीले बताए। राहतका लागि निवदेन दिएकामध्ये घरपझोङका पशुधन पीडित ४ घरधुरीलाई १ लाख ९२ हजार ५ सय रकम आर्थिक राहत उपलब्ध गराइएको कार्यालय प्रमुख रेग्मीको भनाइ छ। घरपझोङ गाउँपालिकामा बिरे घर्तीले ५ वटा चौरी गाई क्षतिको ९३ हजार, रेखा थकालीले ४ च्यांग्राको क्षति वापत ३० हजार, छिरिङ लाक्पा गुरुङको २ चौरीगाईको क्षतिबापत ९ हजार ५ सय र धुव्र परियारको २ खच्चडको क्षतिबापत ६० हजार राहत पाएका छन्।"
वडा कार्यालय तोडफोड,"भोजपुर : भोजपुरको पौवादुङमा गाउँपालिका१ श्यामशिलाको वडा कार्यालयमा अज्ञात समूहले तोडफोड गरेको छ। गएराति कार्यालयको मुख्य गेटको ताला फुटाएर कार्यालयभित्रको सामग्री तोडफोड भएको वडाध्यक्ष राजेन्द्र तामाङले जानकारी दिए। कार्यालयभित्र रहेको प्रिन्टर, इन्भटर, दराजसँगै झ्याललगायत सामग्रीमा फुटाएको उनको भनाइ छ। कार्यालयमा एक लाख ५० हजार बराबरको क्षति भएको वडाध्यक्ष तामाङले बताए। कर्मचारी बस्ने कोठामा उक्त समूह पस्न नपाएकाले धेरै क्षति हुनबाट जोगिएको उनले बताए।"
भूकम्पपीडित भन्छन् : 'त्रिपाल पनि पाएका छैनौं',"त्रिवेणी (रुकुम पश्चिम) : गत शुक्रबार जाजरकोटको रामीडाँडा केन्द्रविन्दु भएर ६ दशमलव ४ रेक्टरस्कुलको भूकम्प गयो । भूकम्पले जाजरकोट र रुकुमकापश्चिममा ठूलो मानवीयसँगै भौतिक संरचनामा क्षति पुर्याएको छ । भूकम्पबाट रुकुमपश्चिममा पनि ठूलै मानवीय क्षति भयो । हजारौं घरहरुमा पूर्णरुपमा क्षति पुग्यो । रुकुमपश्चिमको आठबीसकोट नगरपालिका१३ भल्माका ४१ वर्षीया हरिबहादुर ओलीको घर नि बस्नै नमिल्ने गरी भूकम्पले पूर्णरुपमा क्षति गर्यो । उनको घरमा क्षति गर्नुका साथै परिवारका चार सदस्य घाइते भएका छन् । घाइते हुनेमा हरिबहादुरसहित उनकी श्रीमती र दुई छोरा छन् । भूकम्पले भत्काएको घरमा आफूसहित पूरै परिवार पुरिएको हरिबहादुरले सुनाए। मरिन्छ कि भन्ने लागेको थियो धन्न बाचियो । स्थानीयवासीले रातीनै उद्धार नगरेको भए मेरो सबै परिवार सकिने थियो । स्थानीयवासीले तत्काल पुरिएको घरबाट निकाले अनि बाँच्न सफल भइयो,'उनले भने। उपचारका लागि चारैजनालाई नगर अस्पताल राडी पुर्याएको थियो । अस्पतालमा दुई दिनसम्मको उपचार गरेपछि डिस्चार्ज भएको ओलीले बताए । घर फर्किएपछि सरकारले दिएको राहतको नाममा एउटा त्रिपालबाहेक अन्य कुनै सामग्री नपाएको उनले गुनासो गरे। 'राहतको नाममा त्रिपाल आयो । एउटा घरमै त्रिपाल थियो । अहिले राहतको असमा त्रिपाल मुनी बसिरहेका छौँ । चिसो बढेकाले रात कटाउन निकै मुस्किल भइरहेको छ,'ओलीले भने, 'अन्य कुनै राहत सामग्री अहिलेसम्म पाएका छैनौँ । राहतको पर्खामै छौँ । पालिकामा धेरै सामग्री आएको छ भन्ने सुन्छु । हामीले त त्रिपाल बाहेक केही आएका छैनौँ ।' घर नजिकै पसल भएकाले उदारोमा चामल,दाल, तेल, नुन लिएर खाइरहेको उनले बताए। 'राहत वितरण गरेको तीन दिन भइसक्यो केही अत्तोपत्तो छैन । अहिले पनि भूकम्पको त्रास गरेको छ । शुक्रबार एक्कासि भूकम्प आयो केही थाहा भएन,' ओलीले भने, 'सुरुमा कसैले बम हानेको होकी जस्तो लाग्यो । पछि घर पुरिएर चेपिएपछि थाहा भयो,भूकम्प आएको रहेछ ।' वडामै नौजनाको मृत्यु भएको हुँदा आफ्नो घर पूर्णरूपमा क्षति भए पनि परिवार बाँच्न सफल भएकोमा खुसी लागेको उनले सुनाए । वडा नं १३ मा मात्रै चार सय तीस घर पूर्णरुपमा क्षति भएका वडा कार्यालयले जनाएको छ । एक सय सत्र घर आंशिक क्षति भएको र ५५ घर सामान्य क्षति भएको वडा सचिव चक्रबहादुर डिसीले जानकारी दिए । उनका अनुसार पूर्णरुपमा क्षति भएका घरपरिवारका लागि त्रिपाल मात्रै आएको र अन्य खाद्यान्न सामग्री आइनसकेको उनले बताए। 'आंशिक क्षति भएकाले भने त्रिपालसमेत पाएका छैनन् । पालिकाबाट राहत सामग्री आएपछि वितरण गर्ने छौं,'डिसीले राससलाई भने । उनका अनुसार मृतकका परिवारले रू २५ हजार किरिया खर्चसहित खाद्यान्न सामग्री पाइसकेका छन् । राहत वितरणको काम भइरहे पनि सबै ठाउँमा राहत वितरण गर्न नसकिएको नगर प्रमुख रवि केसीले स्वीकार गरे । भूकम्पमा परी रुकुम पश्चिमका ५२ जनाको मृत्यु भएको छ भने भौतिक संरचना पनि ठूलो क्षति पुगेको छ । प्रधानमन्त्री पुष्पकमल दाहाल 'प्रचण्ड',राष्ट्रपति रामचन्द्र पौडेललगायत नेताहरू भूकम्प प्रभावित क्षेत्रको अवलोकन गर्न जाजरकोट र रुकुम पश्चिम पुगेका छन्। तर भूकम्प गएको एक साता बित्दा पनि पर्याप्त राहत पाउन नसकेको भूकम्पपीडितहरूले गुनासो गरेका छन्। उनीहरूले राहत नपाउँदा खुला आकाशमुनि बस्न बाध्य भएको दुखेसो पोखेका छन्। गत शुक्रबार राती जाजरकोटको रामीडाँडा केन्द्रविन्दु भएर गएको भूकम्पमा परी जाजरकोट र रुकुम पश्चिममा १५३ जनाले ज्यान गुमाएका छन्। हजारौं परिवार विस्थापित भएका छन्।"
बागलुङमा अवैध हतियार बरामद,बागलुङ : बागलुङमा प्रहरीले अवैध हतियार बरामद गरेको छ। बागलुङ जिल्लाको बडिगाड गाउँपालिका८ रणसिंहकिटेनीको मौरीभिरको ओडारमा वेवारिसे अवस्थामा रहेको ३ थान एकनाले भरूवा बन्दुक र १ थान बाह्रबोर प्रहरीले बरामद गरेको छ। जिल्ला प्रहरी कार्यालय बागलुङका प्रहरी नायव उपरीक्षक मदन केसीले मंगलबार ईलाका प्रहरी कार्यालय भिमगिठेबाट गस्ती गर्दै गरेको प्रहरीलाई स्थानीयहरूको सूचनाको आधारमा उक्त हातहतियार फेला पारी बरामद गरेको बताए।
वालिङका १२ स्वास्थ्य संस्थाको एकैसाथ उद्घाटन,"स्याङ्जा : गण्डकी प्रदेशका मुख्यमन्त्री सुरेन्द्रराज पाण्डेले मंगलबार स्याङ्जामा एकैपटक १२ वटा स्वास्थ्य संस्थाको उदघाटन गरेका छन्। सोही अवसरमा मुख्यमन्त्री पाण्डेले विधुत्तीय स्वास्थ्य व्यवस्थापन प्रणालीको पनि शुभारम्भ गरे। वालिङ् नगरपालिका १२ शिर्शेकोटस्थित दह पोखरीमा नवनिर्मित स्वास्थ्य संस्थाको उद्घाटन गरे। त्यसपछि उनले भर्चुअल माध्यमबाट अन्य ११ वटा वडामा निर्मित स्वास्थ्य संस्थाको एकैपटक उदघाटन गरेका हुन्। उदघाटनपछि बोल्दै मुख्यमन्त्री पाण्डेले प्रदेश सरकारले स्वास्थ्य क्षेत्रलाई पहिलो प्राथामितामा राखेको बताए। गरिब, विपन्न, महिला, बालबालिका र जेष्ठ नागरिकका स्वास्थ्य उपचारमा सरल नीति अवलम्बन गरेको जानकारी गराए। नसर्ने रोगका उपचारका लागि आर्थिक सहयोग एवं निशुल्क उपलब्ध गराएको उनले बताए। उनले भने,सबै नागरिकलाई स्वास्थ्य सेवा र उपचारमा सरल र सहज पहुँच पुरयाउनेगरी प्रादेशिक सरकार लागि परेको छ। यसका निम्ति आवश्यक जनशक्ति र उपकरणको व्यवस्थापनमा समेत ध्यान दिनेछ। चौध वडा रहेको वालिङ नगरपालिकाका एकैपटक १२ वटा स्वास्थ्य चौकीको उदघाटन गरेको स्वास्थ्य शाखा प्रमुख कमलप्रसाद पाण्डेले जानकारी गराए। कार्यक्रममा सामाजिक विकास तथा स्वास्थ्य मन्त्री शुसिला सिंम्खडा,उर्जा जलस्रोत तथा खानेपानी मन्त्री सरस्वति तिवारी, आर्थिक विकास समिति संयोजक एवं सांसद भोजराज अर्याल, वालिङ नगरप्रमुख कृष्ण खांण, उपप्रमुख कबिता तिवारी, प्रमुख प्रशासकिय अधिकृत तेजराज शर्मा,वडा अध्यक्ष विश्वजंग गुरुङले नागरिकका आधारभूत आवश्यकता शिक्षा, स्वास्थ्य, खानेपानी लगायतको उचित व्यवस्थापनसहित प्रदेश सरकारले काम गर्दै आएको बताए।"
कांग्रेस महामन्त्रीद्वय भूकम्पप्रभावित क्षेत्रमा,"काठमाडौं : नेपाली कांग्रेसका महामन्त्रीद्वय गगनकुमार थापा र विश्वप्रकाश शर्मा गत शुक्रबार पश्चिम नेपालमा गएको भूकम्पपछि भएको जनधनको क्षतिमा पार्टीका तर्फबाट आवश्यक अनुगमन र सहजीरकणका लागि त्यसतर्फ प्रस्थान गरेका छन्। कांग्रेसले भूकम्पपछि भएको जनधनको क्षतिमा आवश्यक सहजीरकणका लागि केन्द्रीय अनुगमन तथा व्यवस्थापन सहजीकरण समिति गठन गरेको थियो। उनीहरु समितिका तर्फबाट आज जाजरकोट र रुकुम पश्चिमका भूकम्पप्रभावित क्षेत्र पुग्दै छन्। कांग्रेसले उद्धार, राहत र पुनःस्थापनाको केन्द्रीय अनुगमन तथा व्यवस्थापन सहजीकरण समिति महामन्त्रीद्वयको नेतृत्वमा गठन गरेको थियो। भूकम्पपछि कांग्रेसले हालसम्म उद्धार कार्यमा स्थानीय पार्टीपङ्क्ति परिचालन, सरकारको राहत कोषमा ५० लाख सहयोग घोषणा र हस्तान्तरण, देशभरका आफ्ना सार्वजनिक कार्यक्रम स्थगन, कयौं जिल्लाबाट पार्टीका स्वयंसेवक राहत लिएर प्रभावित क्षेत्रमा, शुभेच्छुक संस्था डिडिए को संयोजनमा चिकित्सक र औषधि प्रबन्ध, पार्टीको धारणा र सुझाव (तत्कालीन र दीर्घकालीन रुपमा गर्नुपर्ने अत्यावश्यक कार्य)सहित प्रधानमन्त्रीलाई लिखित ध्यानाकर्षण गराइसकेको छ। महामन्त्रीद्वय थापा र शर्मा केहिदिन त्यहाँ रहेर सात बुँदे कार्य मा ध्यान केन्द्रीत गर्ने पार्टी कार्यालयका मुख्यसचिव कृष्णप्रसाद पौडेलले जानकारी ए। उनीहरुले राहत वितरणमा देखिएका कमजोरीको वास्तविकता पहिचान गरी अविलम्ब उचित व्यवस्थापनमा ध्यान, ध्यानाकर्षण र सहजीकरण गर्ने छन्। साथै उनीहरुले सङ्घ, प्रदेश, स्थानीय सरकार, राजनीतिक दलहरू, विभिन्न सङ्घसंस्था एवं स्वयं सरकारी निकायबीच एकद्वार प्रणाली अनुसार समन्वय भएको छ या छैन। छैन भने एकद्वार पालना गर्नगराउन थप सुझाव र सहजीकरण गर्ने छन्। महामन्त्रीद्वयले उद्धार र राहतमा पुगेका बाह्य सङ्घसंस्था र व्यक्तिबाट कतै प्रतिकूल असर परेको अवस्था त छैन ? सो निरीक्षण गरेर अविलम्ब त्यस्तो स्थितिलाई व्यवस्थापन गर्नगराउन सुझाव र सहजीकरण गर्ने गराउनेछन्। उनीहरुले स्थलगत बुझेर जरुरी समन्वय र प्रभावकारितामा प्रेरित गर्ने तथा दीर्घकालीन रुपमा पुनःस्थापनामा सम्पादन गर्नुपर्ने विषयको अध्ययन गर्नुहुने कांग्रेसले जनाएको छ। भूकम्पबाट घाइते नभएका तर अन्य प्रकारका बिरामीको उपचारमा असहजताको अवस्था भएको हुनसक्ने स्थिति दृष्टिगत गरेर स्थिति व्यवस्थापनका अलग्गै संयन्त्र निर्माणमा समन्वय गर्ने जिम्मेवारीसमेत उनीहरुलाई तोकिएको छ। महामन्त्रीद्वयले सुत्केरी, अपाङ्गता भएका नागरिक, बालबालिका एवं वृद्धवृद्धालाई विशेष प्राथमिकता साथ तत्कालीन व्यवस्थापनमा रहेका कमजोरी पहिचान र निदानमा जरुरी समन्वय गर्नेछन्। साथै उनीहरुले पुनःस्थापना र पुनःनिर्माणका लागि कांग्रेसको धारणा कार्यान्वयनमा के कस्तो समस्या आइपर्न सक्छन्, सरोकारवालाको सुझाव के के छन्, आदि विषयमा जरुरी परामर्श र अध्ययन गर्नुहुने बताइएको छ। महामन्त्रीद्वयले प्रभावित क्षेत्रबाट आवश्यकता अनुरुप सङ्घमा सोझै प्रधानमन्त्रीलाई तथा प्रदेशमा मुख्यमन्त्रीलाई ध्यानाकर्षण गराई सहजीकरण र समाधान खोज्न बल पुर्याउनु हुने पार्टी कार्यालयले जनाएको छ। रासस"
भूकम्पपीडितलाई नागरिक उड्डयन प्राधिकरणले एक करोड रुपैयाँ दियो,"काठमाडौं : जाजरकोट र रुकुम पश्चिममा भूकम्पबाट पीडित तथा प्रभावितहरुको उद्धार एवम् राहतका लागि नेपाल नागरिक उड्डयन प्राधिकरण (क्यान) ले घोषणा गरेबमोजिमको एक करोडको चेक आज हस्तान्तरण गरेको छ । प्राधिकरणका महानिर्देशक प्रदीपकुमार अधिकारीलगायत कर्मचारी बालुवाटार पुगेर प्रधानमन्त्री पुष्पकमल दाहाल प्रचण्ड लाई बुधबार बिहान उक्त रकम बराबरको चेक प्रधानमन्त्री दैवी प्रकोप उद्धार कोषका लागि हस्तान्तरण गरेको नेपाल नागरिक उड्डयन प्राधिकरण (क्यान) का प्रवक्ता जगन्नाथ निरौलाले राससलाई जानकारी दिएका छन्। जाजरकोट केन्द्रविन्दु भएर गत शुक्रबार गएको भूकम्पमा परी जाजरकोट र रुकुम पश्चिममामा गरी एक सय ५३ जनाको मृत्यु भएको छ। दुई सय बढी घाइते भएका छन् । घाइते तथा स्थानीय पीडितका लागि विभिन्न सरकारी निकाय एवं सङ्घसंस्थाले सहयोग उपलब्ध गराउने क्रम जारी रहेको छ । मंगलबार सत्तारुढ दल नेपाली कांग्रेस र नेकपा माओवादी केन्द्रले ५० ५० लाख,एकीकृत समाजवादी पार्टीले २५ लाखको चेक प्रधानमन्त्री दाहाललाई बालुवाटार पुगेर हस्तान्तरण गरेका थिए। सरकारले भूकम्पमा परी ज्यान गुमाएकाको परिवारलाई राहतस्वरुप दुई लाख दिने निर्णय गरेको छ।"
जयनगरबर्दिबास रेलमार्गको तेस्रो चरणको काम चाँडै,धनुषा : भारत सरकारको सहयोगमा निर्माण भइरहेको जयनगरबर्दिबास रेलमार्गको तेस्रो चरणको काम चाँडै सुरु हुने भएको छ। नेपाल रेल्वे कम्पनी लिमिटेडका महाप्रबन्धक निरञ्जन झाका अनुसार रेल विभागले सूचना जारी गर्दै महोत्तरीको भङ्गहाबाट बर्दिबाससम्म बाँकी रेलमार्ग निर्माण हुन लागेको छ। रेलमार्गमा पर्ने जग्गामा लगाइएको बालीनाली आगामी मङ्सिर १५ गतेभित्र भित्र्याउन विभागले आग्रह गरेको छ। विभागले भङ्गहा (विजलपुरा)बर्दिबास रेलमार्ग उपखण्ड एवं पूर्वपश्चिम विद्युतीय रेलमार्ग खण्डमा अधिग्रहण गरिएको जग्गाको मुआब्जा वितरणको काम अन्तिम चरणमा रहेको र सो खण्डमा रेलमार्गको निर्माण कार्य सुरु हुन लागेकाले अधिग्रहण गरिएको जग्गामा लगाइएको बालीनाली भित्र्याउन आग्रह गरेको हो। मङ्सिर १५ गतेपछि बालीनाली लगाएमा किसानलाई त्यसको क्षतिपूर्ति नदिने विभागले जनाएको छ। भारतको जयनगरबाट महोत्तरीको बर्दिबासम्म रेल सञ्चालन गर्न तीन चरणमा काम भइरहेको छ। पहिलो चरणमा जयनगरबाट कुर्थासम्म तथा दोस्रो चरणमा कुर्थाबाट भङ्गहासम्म निर्माण पूरा भई रेल सेवा सञ्चालनमा आइसकेको छ। तेस्रो चरणमा भङ्गहाबाट बर्दिबाससम्म मार्ग निर्माण हुन लागेको हो। रासस
सयपत्री बेचेर ९ लाख आम्दानी,"कमलामाई : सिन्धुलीको सुनकोशी गाउँपालिका५ पारीबारी फूलैफूलले सजिएको छ। २२ वर्षीय उमेश दर्नाल आफ्नो बाँझो खेर गइरहेको जमिनमा सयपत्री लगाएर प्रशस्त आम्दानी गरिरहेका छन्। उनी भन्छन्, 'नजिकिएको तिहारमा मात्रै सयपत्रीको एक हजार माला बेच्ने तयारी छ, यसअघि सयपत्रीको फूल बेचेर नौ लाख आम्दानी लिइसकेको छु।' परम्परागत विभिन्न बालीनाली लगाउँदा आठ हजार कमाई नहुने आठ रोपनीमा उनले व्यावसायिक सयपत्री खेती गरेका एक वर्ष बितिसकेको छ। राहदानी बनाएर विदेश जान ठिक्क परेका उनलाई आजभोलि भने पैसा कमाउनकै लागि विदेश जाने सोच आउँदैन। किसान दर्नालले तीन महिनाअघि सयपत्रीको बीउ बेर्ना बनाएर रोपेका थिए। बेर्ना रोप्दा, बिरुवाको जलमल तथा आवश्यक रेखदेख गर्दाका दुःख यतिबेला खुसीमा बदलिएका छन्। थप जमिनमा फूलखेती विस्तार गर्ने उनमा उत्साह उब्जिएको छ। वर्षमा तीन पटकसम्म सयपत्रीको फूल र यसको माला बेच्ने गरेको उनी सुनाउँछन्। सयपत्री फूल स्वागतदेखि बिदाइसम्म र दैनिक पूजापाठका लागि आवश्यक पर्ने भएकाले वर्षैभरि बिक्री हुन्छ। तिहारमा यसको माग र मूल्य बढी हुन्छ। दर्नाले उत्पादन गरेका फूलमाला सिन्धुलीको सिन्धुलीमाढी, रामेछापको मन्थली र काठमाडाौंको पशुपतिनाथ क्षेत्रसम्म पुग्ने गर्दछ। सुनकोशीका युवा दर्नालले जसरी ठूलो क्षेत्रमा व्यावसायिक फूलखेती गर्ने रहर कमलामाई नगरपालिका१ डाँडीगाउँकी रिमा अधिकारीलाई पनि जागेको छ। फूलखेती, यसको बजार, सम्भावना, अवसर र चुनौतीका बारेमा नबुझिकनै व्यावसायिक फूलखेती सुरु गरेको बताउने उनी गर्दैसिक्दै, सच्याउँदैसच्चिदै, बुझ्दैबुझाउँदै अगाडि बढ्ने सोचमा छन्। अहिले एक कठ्ठामा फूलखेती सुरु गरे पनि विस्तारै बढाउँदै जाने उनको योजना छ। अहिले उनको फूलबारीमा सयपत्रीका फक्रिएका फूलैफूल छन्। अहिलेसम्म कसैले माग भने गरेका छैनन्। तैपनि नबिक्ने चिन्ता उनलाई छैन। तिहारसम्ममा घरबारीबाटै फूल बिक्री हुने उनको विश्वास छ। यता गोलञ्जोर गाउँपालिका२ बितिजोर हमालडिहीका यम हमालको तीन रोपनीमा एउटै उचाइमा एकैनास भएर सयपत्री फुलेका छन्। आकर्षक फूलबारीमा फोटो खिच्ने, टिकटक बनाउने र फूलबारी हेर्न आउनेको सङ्ख्या बाक्लिँदो छ। उनका अनुसार सयपत्री फूल फुल्दा जति सुन्दर तथा आकर्षक देखिन्छ, फूललाई फुलाउन त्यत्तिकै मेहनत गर्नुपर्छ। सयपत्री फूलखेती गर्नुभएका हमाल भन्छन्, 'राम्रो, सुन्दर फूल फुलाउन बिरुवा स्वस्थ हुनुपर्छ। बिरुवा रोप्दादेखि नै हावापानी र मलजलमा विशेष ध्यान दिनुपर्छ।' हमालले एक प्याकेट बीउलाई पाँच हजारमा किनेर बेर्ना तयार गरी रोपेका थिए। उनका अनुसार हाइब्रिड जातको फूलको बीउ तथा बिरुवा महँगो छ। बिरुवा महँगो पर्ने भए पनि यसको फूल चाँडै ओइलाउँदैन। फूलका थुङ्गा एकैनासका आर्कषक हुन्छन्। सयपत्रीको प्रतिबेर्ना रु तीनपाँचसम्म किन्न पाइने हमालले जानकारी दिए। पहिलोपटक गरिएको व्यावसायिक फूलखेतीले थप विस्तार गर्न उनलाई पनि हौसला बढेको छ। तीन रोपनीमा फुलेको सयपत्रीबाट तीन लाख बढी आम्दानी हुने उनको अनुमान छ। सयपत्री फूलको व्यावसायिक खेतीमा सामुदायिक विद्यालय पनि जोडिन थालेका छन्। पढ्दैकमाउँदै कार्यक्रमअन्तर्गत कमलामाई नगरपालिका५ मा अवस्थित जनज्योति माध्यमिक विद्यालय फोस्रेटारमा अध्ययनरत विद्यार्थीले एक कठ्ठामा गरेको फूलखेतीले आम्दानी दिन थालिसकेको छ। अघिल्लो वर्ष १० धुरमा लगाएको फूलखेतीबाट रु ४० हजार आम्दानी लिएका थिए। यस वर्ष एक कठ्ठामा लगाएको फूलखेतीबाट रु १५ हजार कमाइ भइसकेको छ। अझै बोटभरि ढकमक्क फुलेका फूल ग्राहकको प्रतिक्षामा छन्। विद्यालयका प्राधानाध्यापक योगेन्द्रप्रसाद अधिकारीका अनुसार विद्यार्थीले प्रतिकेजी रु चार सयमा फूल बिक्री गर्ने गर्दछन्। यतिबेला बारीका पाटा, आली, कान्ला, करेसा, घरआँगन सर्वत्र सयपत्रीमय बनेको छ। फूलबारीमा फुलेका आकर्षक सयपत्री फूलले वातावरणमा छुट्टै सुन्दरता थपेको छ। गाउँदेखि सहरसम्म सयपत्रीको बासना छाएको छ। चार वर्षअघि सयपत्रीको व्यावसायिक खेती सुरु गर्ने पहिलो किसान सुनकोशी३ सुन्दरबस्तीका ज्ञानप्रसाद भट्टराईका अनुसार जिल्लामा फूल व्यवसाय फस्टाउँदै गएको छ। फूल व्यवसायी बढ्दै गएका छन्। तिहार तथा अन्य समयमा पनि सयपत्री फूल जिल्लाबाट निर्यात हुन थालेको सम्बन्धित पालिकाका कृषि शाखा तथा कृषि ज्ञान केन्द्रका प्रमुखहरू बताउँछन्। सयपत्री फूलको माग वर्षैभरि हुन्छ। तिहारमा सर्वाधिक खपत हुने भएकाले माग बढी हुने तथा उचित मूल्य पाइने फूल व्यवसायी बताउँछन्। रासस"
चिसो बढेपछि बेँसी सारिँदै गोठ,"मनाङ : हिमाली जिल्ला मनाङमा चरनका लागि लेकमा लगिएका भेडाच्याङ्ग्रा तथा चौँरीलाई बेँसी झार्न थालिएको छ । अत्यधिक चिसो बढ्न थालेपछि भेडाच्याङ्ग्रा तथा चौँरी गोठालाले गोठ सार्न थालेका छन् । मनाङको ङिस्याङ गाउँपालिका६ केरकिनमा चौँरी तथा भेडाच्याङ्ग्रा पाल्दै आएका सगर गुरुङले तीन हजार छ सय मिटर उचाइको लेकबाट पुश झार्न थालिएको बताए। हिउँ पर्न थालेपछि बेँसीको खर्क सारिएको बताए। मनाङ ङिस्याङ८ जुलुमा ३७ परिवारले सामूहिकरूपमा भेडाच्याङ्ग्रापालन गर्दैआएका छन् । चिसो बढ्दै जाँदा घाँस सुकेर अभाव हुने भएकाले लेकबाट गोठ बेँसीतर्फ सार्न सुरु भएको उनले बताए। व्यावसायिकरूपमा पशुपालनलाई सरकारले चासो नदिएकामा गुरुङको गुनासो छ । भेटेरेनरी अस्पताल तथा पशु सेवा विज्ञ केन्द्र मनाङले पनि चासो नदेखाएको उनले बताए। गुरुङले भने, 'गत वर्ष विभिन्न रोगले २२ चौँरी र ५५ च्याङ्ग्रा मरेका थिए, तर कतैबाट पनि सहयोग पाइएन ', गत वर्ष हिमपहिरामा परी दुई सय ५० भन्दा बढी भेडाच्याङ्ग्रा तथा चौँरी मरेको सुनाउँदै उनले भने, 'अहिले त झन् हिउँचितुवाले पनि सताएको छ ।' पशुपालक किसान याङ्दुङ गुरुङले पहिलेको तुलनामा अहिले चितुवाले बढी सताउने गरेको बताए। उनले भने, 'पहिले चौँरी र भेडाच्याङ्ग्रा धेरै थिए । तर पाल्ने क्रम कम भएको छ । चितुवाको आक्रमण बढ्दा अझ समस्या थपिएको छ ।' अहिले साना बाच्छाबाच्छी जोगाउनै मुस्किल हुने गरेको गुरुङले सुनाए। 'केही बाच्छाबाच्छी चितुवाले आक्रमण गर्दा नै धपाउन पाएका हुन्छौँ । कहिले त कति बेला खायो नै थाहा हुँदैन । राहतका लागि झन्झट छ । 'राहतको पाँचदश हजार लिन आउँदा जाँदा विभिन्न कागजात बनाउँदा २५ देखि ३० हजार खर्च हुने गरेको उनको गुनासो छ । गुरुङले भने, 'पहिलेको जस्तो घाँस हुँदैन । घाँस अभावले अहिले झन्झन् माथिल्लो लेक गोठ सार्नुपरेको छ । न समयमा हिउँ पर्छ यसले गर्दा पनि घाँसको समस्या हुँदै गएको हो ।' मौसमलाई हामीले मिलाउन नसकिने हुँदा किसानले सास्ती भोग्दै आएको उनले बताए। भेटेरेनरी अस्पताल तथा पशु सेवा विज्ञ केन्द्र मनाङका प्रमुख नरेन्द्र राईले भेडाच्याङ्ग्रा, चौँरी लेकमा गोठ हुने हुँदा झन्झटिलो प्रक्रियाले समस्या भएको बताए। यहाँका स्थानीयलाई राहत र सरकारबाट हुने सेवाका लागि सचेतनाका काम भने गरिरहेको उनको भनाइ छ । गत असार महिनादेखि अग्ला लेक लगिएका भेडाच्याङ्ग्रा र चौँरी बेँसीतर्फ गोठालाले झारिरहेका छन् । चिसो बढेसँगै लेकका खर्क खाली हुँदै आएको छ । कात्तिक मध्यबाट घरवरपर नै गोठ राखी खुवाउने गरिन्छ । अब होचा स्थानमा भेडाच्याङ्ग्रा र चौरीको गोठ राखिनेछन् । रासस"
पाँच राउण्ड गोली र लागूऔषधसहित दुई जना पक्राउ,"सप्तरी : खडक नगरपालिका११ बनौलीबाट थ्रिनटथ्री राइफलको गोली ५ राउण्डसहित २ जनालाई प्रहरीले पक्राउ गरेको छ। मंगलबार राति सिरहा लक्ष्मीपुर पतारी गाउँपालिका२ का धर्मजित कुमार यादव र सप्तरी खडक नगरपालिका११ बनौली का किशोरलाई प्रहरीले पक्राउ गरेको हो। प्रहरीले उनीहरुको साथबाट अवैध लागूऔषध गाँजा करिब २० ग्राम, नियन्त्रित लागूऔषध नाइट्राभेट २ ट्याब्लेट र गोलि बरामद गरेको छ। ईलाका प्रहरी कार्यालय कल्याणपुरबाट खटिएको प्रहरीले धर्मजितलाई ५ राउण्ड गोली र किशोरलाई लागूऔषधसहित पक्राउ गरेको हो। प्रहरीले घटनाको आवश्यक अनुसन्धान गरिरहेको छ।"
भूकम्पपीडितलाई चीनले दियो ४० करोडको राहत सामग्री,"पोखरा : जाजरकोट र पश्चिम रुकुमका भूकम्पपीडितका लागि चीन सरकारले पठाएको राहत सामग्री हस्तान्तरण भएको छ। बुधबार दिउँसो चिनियाँ राजदूत छन सोङले पोखरा अन्तर्राष्ट्रिय विमानस्थलमा राहत सामग्री उपप्रधान तथा गृहमन्त्री नारायणकाजी श्रेष्ठलाई हस्तान्तरण गरेका हु्न्। चिनियाँ जनमुक्ति सेनाको जहाजबाट २८ करोड मूल्य बराबरको राहत सामग्री र केरुङ नाकाहुँदै १० करोड बराबरको राहत सामग्री नेपाल आएको हो। चिनियाँ दुई कार्गो विमानमार्फत् उक्त सामग्री पोखरा ल्याइएको हो। गृहमन्त्रालयका प्रवक्ता नारायणप्रसाद भट्टराईले ४६ सय ब्ल्यांकेट र ६ सय थान पाल चिनियाँ सहयोगस्वरुप पोखरा आएको र बुधबार हस्तान्तरण भएको जानकारी दिए । यसअघि पहिलो खेप सहयोग केरुङ नाकामार्फत् आइसकेको उनले बताए । केरुङ नाका हुँदै चिनियाँ सरकारले २३ ट्रक छुट्टै राहत सामाग्री पठाएको हो। जसमा दुई हजार तीन सय टेण्ट, दुई हजार ब्लाङ्केट, सात सय टर्पलिन, पाँच सय वटा महामारी रोक्ने स्पेयर र साँढे १० हजार वटा लामखुट्टे मार्ने औषधि छन्। ती सामग्री जाजरकोट र रुकुम पश्चिम लैजाने सरकारको तयारी छ। राहत सामग्री बुझेपछि उपप्रधानमन्त्री श्रेष्ठले चिनियाँ सरकारप्रति कृतज्ञता व्यक्त गरेका थिए। नेपाल र चीन ऐतिहासिक मित्र देश भएको र दुबै मुलुक एकअर्काको दु:खमा साथमा रहेको उपप्रधानमन्त्री श्रेष्ठले बताए। त्यसक्रममा राजदुत सङले पश्चिम नेपालको भुकम्पका कारण भएको मानवीय र भौतिक क्षतिप्रति गहिरो दु:ख व्यक्त गर्दै मृतकहरूमा श्रद्धाञ्जली र पीडामा परेका जनतामा समवेदना व्यक्त गरेका थिए। नेपाल र नेपाली जनताको दु:खमा आफ्नो देशको सधैं साथ सहयोग रहने र राष्ट्रपति सि जिन पिङले समेत पत्र पठाएर त्यो संवेदना जाहेर गरेको उनले बताए नेपालगञ्ज जानुपर्ने जहाज पोखरा आएको किन? भन्ने सञ्चारकर्मीको जिज्ञासामा उपप्रधानमन्त्री श्रेष्ठले रुट र सहजका हिसाबले विमान पोखरा अवतरण भएको बताए। उनले भने,'पहिला पनि चिनबाट पोखरा उडान भरेको रुट र सहजताका हिसाबले विमान राहत सामग्री लिएर पोखरा आएको हो। यसमा राजनीतिक वा अन्य कारण केही छैन।' राहत लिएर नेपालगंज जानुपर्ने जहाज पोखरा अन्तर्राष्ट्रिय विमानस्थलमा अवतरण भएपछि कतिपयले आश्चर्य व्यक्त गरेका छन्। पोखरा अन्तर्राष्ट्रिय विमानस्थल चिनियाँ लगानीमा निर्माण भएको हो। अख्तियार दुरुपयोग अनुसन्धान आयोगले पोखरा विमानस्थल निर्माणका क्रममा अरबौं रुपैयाँ अनियमिता भएको आंशकामा छानबिन सुरू गरेको छ।"
कर्णाली सरकारद्वारा भूकम्प प्रभावितलाई २ करोड हस्तान्तरण,"कर्णाली : कर्णाली प्रदेश सरकारले भूकम्पबाट प्रभावित जाजरकोट, रुकुम पश्चिम र सल्यानका १६ स्थानीय तहलाई दुई करोड ४५ लाख हस्तान्तरण गरेको छ। प्रदेश सरकारले जाजरकोटका भेरी र नलगाड नगरपालिका तथा बारेकोट गाउँपालिकालाई २५२५ लाख, कुशेमा गाउँपालिकालाई २० लाख, छेडागाड नगरपालिकालाई १० लाख, जुनीचाँदे गाउँपालिकालाई १० लाख र शिवालय गाउँपालिकालाई रु पाँच लाख हस्तान्तरण गरेको कर्णाली प्रदेश सरकारका प्रवक्ता एवं आन्तरिक मामिला तथा कानुनमन्त्री कृष्णबहादुर जिसीले जानकारी दिए। त्यसैगरी रुकुम पश्चिमको आठबीसकोट र सानीभेरी नगरपालिकालाई रु २५२५ लाख, चौरजहारी नगरपालिका र त्रिवेणी गाउँपालिकालाई रु २०२० लाख, मुसिकोट नगरपालिकालाई १० लाख र बाँफीकोट गाउँपालिकालाई पाँच लाख रकम हस्तान्तरण गरिएको प्रवक्ता जिसीले बताए। उनका अनुसार सल्यानको दार्मा गाउँपालिकालाई १५ लाख तथा बागचौर र बनगाड कुपिण्डे नगरपालिकालाई रु पाँचपाँच लाख हस्तान्तरण गरिएको छ। भूकम्पबाट प्रभावित जाजरकोट, रुकुम पश्चिम र सल्यानमा राहत सामग्री खरिद, वितरण र उद्धार प्रयोजनका लागि स्थानीय तहलाई रकम उपलब्ध गराइएको मन्त्री जिसीले बताए। यही कात्तिक १७ गते राति ११:४७ बजे जाजरकोटको बारेकोट गाउँपालिकाको रामीडाँडामा केन्द्रबिन्दु बनाएर ६ दशलमलव ४ रेक्टर स्केलको भूकम्प जाँदा ठूलो धनजनको क्षति भएको थियो।"

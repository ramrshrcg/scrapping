शीर्षक,विवरण
पर्यटनमा चाँदीको घेरा,"सांस्कृतिक, प्राकृतिक हिसाबले सुन्दर भइकन पनि अन्तर्राष्ट्रिय बजारमा ब्रान्डिङ गर्न नसक्नुचाहिँ नेपालको ठूलो कमजोरी हो। भूकम्प र त्यसपछि कोभिड१९ को महामारीबाट अर्थतन्त्र थिलोथिलो भयो। त्यसमा पनि सबैभन्दा धेरै मारमा परेको क्षेत्रमध्ये पर्यटन एक हो। आफैंमा संवेदनशील यो क्षेत्र भनेको पाहुना आए चल्छ, नत्र ठप्पै। जोखिम र भयमा यो उद्योग सुनसान हुन्छ। कोभिडले त विश्वभरकै मानिसलाई घरघरमै थुनिएर बस्नुपर्ने बनायो। घरबाहिर पनि निस्कन नसक्ने अवस्थामा घुमघामको कुरै भएन। सन् २०१९ को डिसेम्बरमा जब कोभिड महामारी सुरु भयोपर्यटन उद्योग सुनसानै जस्तो भयो। त्यो महामारीको असर अझै बाँकी छ तर विस्तारी मत्थर भएर अब पर्यटन तङ्ग्रिने छाँटकाँट देखिएको छ। धेरै निराशाबीच पर्यटन उद्योगमा छाएको कालो बादलमा चाँदीको घेरा देखिएको छ। त्यो के भने चालू अंग्रेजी वर्ष २०२३ को ८ महिनामा मुलुकमा पर्यटक ६ लाख १ हजारको संख्यामा आएका छन्। वर्ष सकिन बाँकी रहँदै कोभिड अघिको वर्ष २०१९ का जति नै पर्यटक आउनुलाई आगमनमा देखिएको चाँदीको घेरा मान्न सकिन्छ। यसबीचमा पर्यटनमा लगानी पनि थपिएको छ। सरकारले पूर्वाधारमा लगानी गरेको छ भने व्यवसायीले होटल, रेस्टुरेन्ट थपेका छन्। वर्षमा ३५ लाख पर्यटकलाई आतिथ्यता दिन सक्ने क्षमता नेपालको पर्यटन उद्योगमा छ भनिन्छ। तर सरकारको लक्ष्य भने यो वर्ष १० लाख पर्यटक भित्र्याउने भन्ने हो। हाला कि मुलुकको राष्ट्रिय पर्यटन रणनीतिक योजना २०१६२०२५ ले सन् २०२५ सम्ममा वार्षिक २५ लाखभन्दा बढी पर्यटकहरूको भ्रमण गराउने लक्ष्य लिएको छ। अबको चुनौती भनेकै त्यही लक्ष्यअनुसार पर्यटक भित्र्याउनु हो। नेपाल प्राकृतिक हिसाबमा मात्रै सुन्दर नभई हँसिला नागरिकको देश हो भनेर पर्यटकहरू स्वयंले भन्दै आएका छन्। शान्ति, सुरक्षा पनि नेपालमा खोट लगाउन मिल्ने खालको छैन। पर्यटकलाई चाहिने आतिथ्यता नेपाली समाजको विशेषता नै हो। सांस्कृतिक, प्राकृतिक हिसाबले सुन्दर भइकन पनि अन्तर्राष्ट्रिय बजारमा ब्रान्डिङ गर्न नसक्नुचाहिँ नेपालको ठूलो कमजोरी हो। झन् त्यसमाथि युरोपलगायत मुलुकसँग सीधा हवाई सम्पर्क स्थापित गर्न नसक्नु विडम्बना हुँदै आइरहेको छ। हवाई सुरक्षाको चासो सम्बोधन गर्ने र अन्तर्राष्ट्रिय बजारीकरण गर्ने हो भने पर्यटनमा छाएको कालो बादल पूरै फाट्न कुनै आइतबार पर्खनु पर्दैन। मात्रै सरकारले लक्ष्य लिएअनुरूप त्यसलाई भेट्ने योजना र कार्यक्रम चाहिँ गतिलैसँग गर्नुपर्छ।"
सेयर मूल्य घट्दा पनि कमाउन सकिने,"कम्पनीको मूल्य वा बजार परिसूचक बढ्दा लगानीकर्तालाई लाभ हुन्छ र घट्दा लगानी गुम्छ, घाटा बेहोर्नुपर्छ। सेयर लगानीकर्ताहरू सधैं बजार बढोस् भन्ने चाहना राख्छन्। काठमाडौं : सेयर बढ्दा लगानीकर्तालाई लाभ हुन्छ, यो त सर्वमान्य सिद्दान्त नै भयो। सेयर घट्दा पनि लाभ हुन्छ भन्दा पत्याउनुहुन्न होला। तर, सेयर बजारमा यस्तो पनि हुन्छ। जहाँ सेयर घट्यो भनेर होल्ड गरेर राख्ने लगानीकर्ता देखि सेयर सापटी लिने लगानीकर्तालाई पनि नाफा हुन्छ। नेपाली सेयर बजारमा भने यस्तो औजारको प्रयोग भइसकेको छैन। तर, निकट भविष्यमा धितोपत्र बोर्डले यस्तो औजारको विकास गर्न लागेको छ। कम्पनीको मूल्य वा बजार परिसूचक बढ्दा लगानीकर्तालाई लाभ हुन्छ र घट्दा लगानी गुम्छ, घाटा बेहोर्नुपर्छ। सेयर लगानीकर्ताहरू सधैं बजार बढोस् भन्ने चाहना राख्छन्। सस्तैमा सेयर बेच्ने एकाधले मात्र आफूले बेचेको मूल्यभन्दा तल मूल्य झरोस् र आफूले सेयर थप्न सकुँ भन्ने चाहना राख्छन्। सेयरको भाउ घटोस् भन्ने चाहना राख्ने लगानीकर्ता नभएकाले हालको बजार परिसूचकलाई अपूरो भनिन्छ। सन्तुलित बजारका लागि कहिलेकाहीँ घटोस् भन्ने लगानीकर्ता पनि हाबी हुनुपर्छ। भारत, अमेरिकालगायत धितोपत्र बजार परिपक्व भएको देशमा दुवैखाले लगानीकर्ता छन्। नेपालमा भने यस्तो प्रकारको औजार नै नभएकाले लगानीकर्तामा विविधता पाउन सकिँदैन। घटेको बजारमा लाभ हुन्छ र ? भन्नेहरूका लागि सामान्य जवाफ छ, सेयरबजारमा सर्ट सेल, सेक्युरिटी लेन्डिङ एन्ड बरोइङ (धितोपत्र सापटी कारोबार), इन्ट्रा डे कारोबार नामको उपकरण हुन्छ जहाँबाट सेयरको मूल्य घट्दा लाभ लिन सकिन्छ। यी तीन औजारले सेयर मूल्य घटोस् भन्ने अपेक्षा राख्ने सेयरकर्ताको पूर्ति गर्ने छ। नेपालमा यस्तो औजार विकास गर्न सम्भव रहेको कुरा साढे दुुई वर्षअघि नै गरिएको एउटा अध्ययनले देखाएको छ। अमेरिका, भारत, चीन, पाकिस्तान, ताइवान, सिंगापुर, बंगलादेशलगायत देशमा यस्तो अभ्यास छ। त्यहाँ एउटा कारोबारीले दोस्रो व्यक्तिसँग तोकेको अवधि (मानौं १५ दिन) का लागि तोकेको संख्यामा सेयर सापट लिन्छ। र, १६औं दिनमा सम्झौताअनुसार सेयर फिर्ता गर्छ। यसैगरी अर्काथरी कोही व्यक्तिले भोलि बजार घट्दैछ भन्ने अनुमानका साथ आजै सेयर बेचिदिन्छ। वास्तवमा ऊसँग सेयर हुँदैन। भोलि बजार घटेपछि उसले सेयर किनेर वा सापट लिएर पूर्ति गरिदिन्छ। यसबीचमा सेयरको मूल्य घटे सापट लिने व्यक्ति नाफा गर्न सफल हुन्छ र मूल्य बढे उसलाई घाटा हुन्छ। मूल्य घट्दा पनि लाभ हुने कारोबारी बजारमा हाबी भएमा कम्पनीको मूल्यसँगै सेयर परिसूचकमा गिरावट आउँछ। त्यतिबेला सापटी लिनेहरूले कमाउँछन्। नत्र, गुमाउँछन्।घटोस् भन्ने कारोबारी पनि कहिलेकाहीँ हाबी हुने भएकाले सापटी लिन पाउने बजारलाई सन्तुलित बजार मानिन्छ। नेपाल धितोपत्र बोर्डमा रमेश हमाल अध्यक्ष बनेर आएपछि नेपालको धितोपत्र बजारमा नयाँनयाँ औजारको सुरुवात गर्ने बताएका थिए। हमालले भनेका नयाँ औजारको सूचीमा उल्लेखित इन्ट्राडे, सर्टसेल पनि पर्छन्। बोर्डको चालू आर्थिक वर्षको नीति तथा कार्यक्रममा विज्ञमार्फत अध्ययन गरिने बताइएको छ। यो अध्ययनको नेतृत्व बोर्डका कार्यकारी निर्देशक मुक्तिनाथ श्रेष्ठले गरिरहेका छन्। सर्ट सेल, इन्ट्रा डे कारोबार र धितोपत्र सापटीबारे विस्तृतमा अध्ययन गरिरहेका छौं, चाँडोभन्दा चाँडो प्रतिवेदन तयार पार्नेछौं । सँगसँगै नियम, कानुन संशोधनको प्रस्ताव गर्छौं । अध्यक्षज्यूबाट पनि यो काम चाँडै सक्नुपर्छ भन्ने निर्देशन छ ।मुक्तिनाथ श्रेष्ठ, प्रवक्ता, नेपाल धितोपत्र बोर्ड सर्ट सेल, इन्ट्रा डे कारोबार, सेक्युरिटी लेन्डिङ एन्ड बरोइङको अध्ययन पहिलोपल्ट गरिएको होइन। यसअघि नेपाल स्टक एक्सचेन्जले २०७७ चैतमै अन्तरदिवसीय कारोबार, धितोपत्र सापटी लेनदेन तथा अक्सन मार्केटसम्बन्धी अध्ययन गरेको थियो। सो अध्ययनले नै सेयरबजार बढेको बेलामा मात्र नभएर घटेको बेला पनि कमाउन सकिने सम्भावना देखाएको थियो। सेयर सापटी लेनदेनसम्बन्धी व्यवस्थामार्फत् मूल्य घटेको बेला कमाउन सकिने वातावरणबारे अध्ययन भए पनि बोर्ड नेतृत्वविहीन रहँदा काम अघि बढ्न सकेको थिएन। बोर्डले अहिले उक्त अध्ययन प्रतिवेदनले औंल्याएका विषय कार्यान्वयन गर्नुको सट्टा पुनः अध्ययन गर्ने प्रक्रिया अघि सारेको हो। सेयर लगानीकर्ता संघ नेपालका कार्यवाहक अध्यक्ष ताराप्रसाद फुल्लेल घटेको बजारबाट पनि नाफा गर्न मिल्ने औजार आज अपरिहार्य रहेको बताउँछन्। बजारमा कम्पनीको सेयर मूल्य सधैं बढ्छ भन्ने हुँदैन। कुनै सेयरको मूल्य भोलि घट्दैछ भन्ने अनुमान लगाउन सकिन्छ तर आफूसँग सो कम्पनीको सेयर नहुन सक्छ, फुल्लेलले भने, यस्तो परिस्थितिमा यस्तो औजारको आवश्यकता यहाँ छ जसमार्फत आज सेयर बेच्ने अर्डर राख्न सकियोस् र घटेपछि किनेर सो अर्डर परिपूर्ति गर्न सकियोस्। हाल सस्तोमा किनेर महँगोमा बेच्दा नाफा हुन्छ, तर पहिले बेचेर पछि किन्न मिल्ने व्यवस्था पनि हुनुपर्ने उनको भनाइ छ। त्यसपछि लगानीकर्तासँगै दुवै प्रकारको अवसर हुने भन्दै उनले थपे, बढेको र घटेको दुवै परिस्थितिमा लाभ गर्न मिल्ने व्यवस्था बजारलाई आवश्यक छ। उनका अनुसार नेपाल धितोपत्र बोर्डले पनि चाँडोभन्दा चाँडो कानुनी व्यवस्था गरेर यस्तो व्यवस्था गर्नेतर्फ जोड दिइरहेको छ। नेपाल धितोपत्र बोर्डका कार्यकारी निर्देशक तथा प्रवक्ता मुक्तिनाथ श्रेष्ठ सर्ट सेल, इन्ट्रा डे कारोबार र धितोपत्र सापटीबारे विस्तृतमा अध्ययन गरिरहेको र चाँडोभन्दा चाँडो प्रतिवेदन तयार पार्ने तयारी गरेको बताउँछन्। अन्य देशमा कस्तो व्यवस्था छ, अभ्यासमा जाँदा के कस्तो चुनौती छन्, कानुनी पाटोमा के कस्तो सम्बोधन संशोधन गर्नुपर्छ, हेर्दै छौं, श्रेष्ठले भने, सकेसम्म चाँडो प्रतिवेदन तयार गर्छौं र नियम, कानुन संशोधनको प्रस्ताव पनि सँगसँगै गर्छौं। अध्यक्षज्यूबाट पनि यो काम चाँडै सक्नुपर्छ भन्ने निर्देशन छ। मूल्य घट्दा नाफा हुने दुई तरिका सबै लगानीकर्ता धितोपत्र खरिद गरी आफ्नो स्वामित्वमा लिने र आफ्नो स्वामित्वमा भएको धितोपत्र बिक्री गरी पुँजीगत लाभ प्राप्त गर्ने आधारभूत उद्देश्य लिएर बजारमा प्रवेश गर्दैनन्। विकसित मुलुकहरूको दोस्रो बजारमा धितोपत्र कारोबार गर्ने परम्परागत शैली र संरचनाभन्दा फरक किसिमले वित्तीय सम्पत्तिहरूको मूल्यमा हुने उतारचढावबाट लाभ उठाउन खोज्ने लगानीकर्तालाई नयाँ अवसर उपलब्ध गराउने एवं बजारको तीव्र उतारचढावलाई समेत सन्तुलनमा राख्ने उद्देश्यले अन्तरदिवसीय कारोबार सञ्चालनमा ल्याइएको हुन्छ। यस किसिमको बजारमा लगानीकर्ताहरूको कारोबार एक दिनमा सीमित हुने प्रकारको पनि हुन्छ। उनीहरू एक दिनभित्रै सस्तो मूल्यमा धितोपत्र किन्ने र महँगोमा बिक्री गर्ने अथवा महँगोमा बिक्री गरेपश्चात् सस्तोमा खरिद गरेर आफ्नो दायित्व पूरा गर्ने उद्देश्य लिएर प्रवेश गर्ने गर्छन्। अन्य सम्पत्तिजस्तै धितोपत्र (सेयर) पनि सापटी लिनेदिने गर्दा लिने र दिने दुवै पक्षलले फाइदा लिन सकिन्छ। सापटी लिन पाउने व्यवस्था भए बजारमा तरलता (पर्याप्त सेयर संख्या) सिर्जना गर्नुका साथै बजारको दक्षता अभिवृद्धि गर्छ। दुवैखालेलाई लाभ दिन्छ। यो प्रक्रियामा सेयर सापटी दिनेले निश्चित शुल्क (ब्याज) पाउँछ। सापटीमा लिनेले आफूसँग सेयर नभए पनि सेयर बेचेर नाफा कमाउने अवसर पाउँछ। प्रायः देशको सेयरबजारमा दुई मुख्य उद्देश्यसहित सेयरको सापटी लिनेदिने गरिन्छ। पहिलो, सापटी लिएर बिक्री गर्ने र मूल्य घटेको बेला किनेर फिर्ता दिने। दोस्रो, कारोबार गरिसकेपछि धितोपत्र उपलब्ध गराउन नसक्दा सापटी लिएर पूर्ति गर्ने। घटेको बजारमा पनि नाफा हुन्छ, तर, कसरी ? मानौं, सरोज नाम गरेको व्यक्तिसँग कुनै क कम्पनीको ५० हजार कित्ता सेयर छ। सरोज एक महिनासम्म सेयर नबेच्ने सुरमा बसेका छन्। सेयर सापटीमा लिन पाउने व्यवस्था भएपछि सरोजले श्यामलाई १५ दिनका लागि ३० हजार कित्ता सापटीमा दिन पाउँछ। दुईबीचको सम्झौता पनि हुनेछ र जसबमोजिम श्यामले सरोजलाई १६औं दिनमा ३० हजार कित्ता सेयर र त्यसको शुल्क (ब्याज) बुझाउँछ। सरोजले होल्ड गर्नुको सट्टा सापटी दिँदा ब्याज कमाउँछन्। श्यामले यो अवधिमा बजारमा खेल्छन् अवसर पाउँछन्। उनले मूल्य घट्ने सम्भावनालाई अवसर बनाउँछन्। यदी सो कम्पनीको मूल्य ६ सय रुपैयाँ हुँदा सेयर सापटी लिएका थिए भने त्यसलाई तुरुन्तै बेच्छन्। र, मूल्य घट्ने अवसरको प्रतीक्षा गर्छन्। भाउ प्रतिकित्ता ५ सय पुगेपछि फेरि किन्छन्। र, सरोजलाई १६ औं दिनमा फिर्ता गरिसक्छन्। यसरी मूल्य घटे पनि १५ दिनमा उनलाई प्रतिकित्ता १ सय रुपैयाँ नाफा हुन्छ। दोस्रो उपाय हो, भोलि बजार घट्ने अनुमानसाथ आफूसँग हुँदै नभएको सेयर बिक्री गर्नु। सो सेयर बिक्रेताले अक्सन मार्केटबाट किनेर वा सापटी लिएर तिर्न सक्छ। र, सापटी दिने व्यक्तिलाई तोकेको सम्झौताअनुसार फिर्ता गर्न मिल्नेछ। इन्ट्रा डे कारोबारमा लगानीकर्ताले कारोबार सुरु हुँदा सस्तोमा सेयर किनेर सकिँदा महँगोमा बेच्न सक्छ। वा, बिहान बढी मूल्यमा आफूसँग नभएको सेयर बेचेर कारोबार सकिँदासम्म सस्तोमा किनेर पूर्ति गर्न सक्छ। नेपालमा सम्भव छ ? विकसित बजारमा सेयर सापटी लिनेदिने काम पनि अनलाइन प्रणालीमार्फत हुने गरेको छ। कतिपय देशमा सापटी लेनदेन कारोबार संयन्त्र स्टक एक्सचेन्जले उपलब्ध गराएका छन् भने कतिपय मुलुकमा केन्द्रीय निक्षेप तथा राफसाफ सेवा प्रदायकले उपलब्ध गराएका छन्। अन्तरदिवसीय (इन्ट्राडे) कारोबारका लागि सापटी लेनदेन व्यवस्था अनिवार्य सर्त होइन। तर धितोपत्रको सापटी लिनेदिने व्यवस्था नगरी अन्तरदिवसीय कारोबार सञ्चालन गर्दा बिक्रेताले धितोपत्र उपलब्ध नगराएको खण्डमा उक्त कारोबारीको सबै दायित्व अक्सन मार्केटबाट पूर्ति गर्नुपर्ने हुन्छ र अक्सन मार्केटमा दबाब पर्न जान्छ। यसले कारोबारीको लागत बढाउँछ र कारोबार गर्न निरुत्साहित बनाउँछ। अन्तरदिवसीय कारोबारका लागि अर्को महत्त्वपूर्ण विषय सर्ट सेलिङ हो। यसको शाब्दिक अर्थ आफूसँग नभएको धितोपत्र बिक्री गर्ने भन्ने हुन्छ। कतिपय मुलुकमा सर्ट सेलिङलाई रोक लगाइएको हुन्छ भने कतिपयमा बजारको अवस्था हेरी नियमक निकायले सर्ट सेलिङ खोल्ने तथा बन्द गर्ने निर्देशन दिने गरेका छन्। कतिपय मुलुकमा पछिल्लो कारोबारमा मूल्य नघट्ने गरी सर्ट सेलिङको आदेश प्रविष्ट गर्न पाइने प्रावधान छ। यसैगरी आफूसँग धितोपत्र नभए पनि धितोपत्र सापटी लिनेदिने संयन्त्रबाट राफसाफको प्रत्याभूत गर्ने कारोबारीलाई सर्ट सेलिङ गर्न दिइन्छ। अन्तर्राष्ट्रिय अभ्यासलाई पछ्याउँदै नेपालमा पनि उपयुक्त ढाँचामा सर्ट सेलिङलाई अनुमति प्रदान गर्दा अन्तरदिवसीय कारोबार प्रभावकारी हुन्छ। अन्तरदिवसीय कारोबार, धितोपत्र सापटी लेनदेन तथा अक्सन मार्केट सञ्चालनका लागि हालसम्म कुनै नीतिगत पूर्वाधार छैन। यसलाई धितोपत्र ऐन, २०६३ अन्तर्गत बनेका नियम विनियमहरूमा परिमार्जन तथा संशोधन गरी सम्बोधन गर्न सकिन्छ र केही नयाँ कार्यविधि तर्जुमा गर्नुपर्ने हुन्छ। हाल सञ्चालनमा रहेका पुँजीबजार सम्बद्ध संस्थाहरू अन्तरदिवसीय कारोबार, धितोपत्र सापटी लेनदेन तथा अक्सन मार्केटमा सहभागी हुन नपाउनुको कारण नीतिगत पूर्वाधारको अभाव हो। तापनि ऐन, नियममा आवश्यक परिमार्जन गरी नेपाल स्टक एक्सचेन्ज, सीडीएससी, धितोपत्र दलाल, मर्चेन्ट बैंकहरू छोटो समयको तयारीमै अन्तरदिवसीय कारोबार, धितोपत्र सापटी लेनदेन तथा अक्सन मार्केटमा सहभागी हुन सक्नेछन्। नेपालमा सापटीसहितको इन्ट्रा डे कारोबारका लागि नेपाल धितोपत्र ऐन, धितोपत्र कारोबार राफसाफ तथा फस्र्योट विनियमावली, धितोपत्र व्यवसायी (धितोपत्र दलाल तथा धितोपत्र व्यापारी) नियमावलीमा संशोधन गर्नु पर्नेछ भने सीडीएससी, ब्रोकरले आफ्नो क्षमता अभिवृद्धि गर्नु पर्नेछ। बजारको मनोबल कमी नै देखियो ताराप्रसाद फुल्लेल, उपाध्यक्ष, सेयर लगानीकर्ता संघ नेपाल पछिल्लो समय सेयरबजारका लगानीकर्ता नेपाल राष्ट्र बैंकले मार्जिन प्रकृतिको सेयर धितो कर्जामा लगाएको १२ करोडको सीमा हट्ने विश्वासमा थिए र सेयरबजारमा एक किसिमको उत्साह थियो। तर, बुधबार बिहान बसेको नेपाल राष्ट्र बैंकको सञ्चालक समिति बैठकले १२ करोडबारे कुनै छलफलै गरेन। लगानीकर्ताको विश्वास केही गुमेकाले बजारको मनोबल कमी नै देखियो। यसो त बजार केही बढेको थियो, त्यसैको करेक्सन पनि हो कि ! यद्यपि, १२ करोडबारे निर्णय गर्न केन्द्रीय बैंकको सञ्चालक समितिले अनुमोदन गरिरहनु पर्दैन। केही दिनमा पुनरावलोकन गर्ने गरी परिपत्र आउने हल्ला छ। हामी आशावादी छौं। दुई वर्षअघि नेपाल स्टक एक्सचेन्जले अन्तरदिवसीय कारोबार, धितोपत्र सापटी लेनदेन तथा अक्सन मार्केटसम्बन्धी अध्ययन प्रतिवेदन, २०७७ तयार पारेको थियो। प्रतिवेदनले धितोपत्र सापटी लिनेदिने प्रक्रियामा मुख्य व्यवस्था यस्ता हुनुपर्ने औंल्याएको थियोः"
एकै खेलमा कीर्तिमानको ओइरो,"हाङचाओ : चीनको हाङआचोमा जारी १९औं एसियाली खेलकुदअन्तर्गत क्रिकेटमा नेपालले नवप्रवेशी मंगोलियालाई दुई सय ७३ रनले पराजित गर्दा कीर्तिमानको ओइरो नै लागेको छ। चीनको हाङचाओस्थित जेजियाङ युनिभर्सिटी अफ टेक्नोलोजी मैदानमा बुधबार भएको खेलमा टस हारेर पहिले ब्याटिङ गरेको नेपालले निर्धारित २० ओभरमा तीन विकेटको क्षतिमा तीन सय १४ रनको योगफल खडा गरेको थियो। जवाफी ब्याटिङ गरेको मंगोलिया १३१ ओभरमा ४१ रनमा समेटिएको थियो। टीट्वेन्टी क्रिकेटमा कुनै पनि टोलीले तीन सयको आँकडा पूरा गरेको यो पहिलो पटक हो। यसअघि टीट्वेन्टी क्रिकेटमा सर्वाधिक योगफल अफगानिस्तानको नाममा थियो। उसले तीन विकेटको क्षतिमा दुई सय ७८ रन बनाएको थियो। सन् २०१९ मा आयरल्यान्डविरुद्ध अफगानिस्तानले यो योगफल खडा गरेको थियो। यस्तै मंगोलियाविरुद्धको जित पनि सबैभन्दा फराकिलो जित हो। यसअघि सन् २०१९ मा चेक रिपब्लिकले टर्कीविरुद्ध दुई सय ५७ रनको जित हात पारेको थियो। टीट्वेन्टी क्रिकेटमा नेपाललाई कीर्तिमानी जित दिलाउन कुशल मल्लले एक सय ३७ रनको अविजित शतकीय पालि खेलेका थिए। आक्रामक ब्याटिङ गरेका उनले ५० बलमा १२ छक्का र आठ चौका हिर्काए। कुशलले ३४ बलमै शतक प्रहार गरेका थिए। टीट्वेन्टी क्रिकेटमा सर्वाधिक छिटो शतक बनाउने खेलाडीको कीर्तिमान कुशलले आफ्नो नाममा लेखाए। यसअघि टीट्वेन्टीमा सर्वाधिक छिटो शतक ३५ बलमा बनेको थियो। भारतका रोहित शर्मा, दक्षिण अफ्रिकाका डेभिड मिलर र चेक रिपब्लिकका सुदेश विक्रमशेखरले ३५ बलमा शतक प्रहार गरेका थिए। टीट्वेन्टी फरम्याटको फ्रेन्चाइज क्रिकेटमा भने युनिभर्सल बोसका नामले परिचित वेस्ट इन्डिजका क्रिस गेलले ३० बलमा शतक पूरा गरेका थिए। रोयल च्यालेन्जर्स बेंग्लोरका गेलले इन्डियन प्रिमियर लिग (आईपीएल) मा सन् २०१३ मा पुने वारियरविरुद्ध ३० बलमै शतक बनाएका थिए। कुशल शतक बनाउने दोस्रो कान्छा खेलाडी हुन्। उनले १९ वर्ष २०६ दिनमा टीट्वेन्टी क्रिकेटमा शतक बनाएका हुन्। यसअघि फ्रान्सका गुस्तोभ म्याकोनले १९ वर्षमै टीट्वेन्टीमा शतक बनाएका थिए। नेपालको विशाल पालिमा कप्तान रोहित पौडेलले ६१, दीपेन्द्रसिंह ऐरीले अविजित ५२, कुशल भुर्तेलले १९ र मोहमद आसिफ शेखले १६ रन बनाए। दीपेन्द्रले नौ बलमै अर्धशतक प्रहार गरेका थिए। उनी सर्वाधिक छिटो अर्धशतक प्रहार गर्ने खेलाडीसमेत बने। १० बलमा आठ छक्का प्रहार गरेका उनी ५२ रनमा अविजित रहे। यसअघि भारतीय खेलाडी युवराज सिंहले सन् २००७ मा इङ्ल्यान्डविरुद्ध १२ बलमै अर्धशतक बनाएका थिए। युवराजसँगै वेस्ट इन्डिजका क्रिस गेल र अफगानिस्तानका हर्जतुल्लाह जजईले १२ बलमै अर्धशतक बनाएका थिए। दीपेन्द्र क्रिकेटको सबै फरम्याटमा सबैभन्दा छिटो अर्धशतक बनाउने खेलाडी पनि बने। यस्तै पाँच सयभन्दा बढी स्ट्राइक रेटमा रन बनाउने दीपेन्द्र पहिलो खेलाडी बने। १० बलमा ५२ रन बनाउँदा उनको स्ट्राइक रेट ५२० थियो। यसअघि जिम्मबावेको घरेलु लिगमा मालकम वाल्कर्सले ४३० को स्ट्राइक रेटमा रन बनाएका थिए। यससँगै नेपालले सर्वाधिक रनरेटमा रन बनाउने कीर्तिमान पनि बनायो। मंगोलियाविरद्ध तीन सय १४ रन बनाउँदा १५७ को रनरेटमा नेपालले रन बनाएको थियो। सन् २०१९ मा अफगानिस्तानले आयरल्याण्डविरुद्ध २७८ बनाउँदा १३९ को रनरेट थियो। नेपालले बुधबार मंगोलियाविरुद्धको खेलमा छक्काको वर्षा गरेको थियो। बुधबार मात्रै नेपाली खेलाडीले २६ छक्का प्रहार गरेका थिए। जसमा कुशल मल्लले १२, दीपेन्द्रसिंह ऐरीले आठ र रोहित पौडेलले ६ छक्का हिर्काएका थिए। एकै खेलमा सर्वाधिक छक्का पनि यही खेलमा प्रहार भएको हो। यसअघि अफगानिस्तान र वेस्ट इन्डिजले एकै खेलमा २२ छक्का हानेको थियो। सन् २०१९ मा अफगानिस्तानले आयरल्यान्ड र गत वर्ष वेस्ट इन्डिजले दक्षिण अफ्रिकाविरुद्ध छक्काको वर्षा गरेका थिए। मंगोलियाले बनाएको ४१ रनमध्ये ५६ प्रतिशत रन अतिरिक्त रुपमा पाएको थियो। कम्तीमा पाँच ओभरको खेल हुँदा अतिरिक्त रुपमा मंगोलियाले पाएको सबैभन्दा धेरै रन हो। यसअघि चीनले थाइल्यान्डविरुद्ध २६ रन बनाउँदा नौ रन अतिरिक्त रुपमा पाएको थियो।"
नेपालभारत जोड्ने झुलाघाट पुल जीर्ण,"नेपालभारत जोड्ने बैतडीको एक मात्र महाकाली नदीमाथिको उक्त पुलको उचित मर्मतसम्भार हुन सकेको छैन। गत वर्ष पनि पुलमुनि केही ठाउँमा काठका टुक्राहरू भाँचिएका थिए भने लकहरू समेत हराएका थिए। बैतडी : नेपालभारत जोड्ने बैतडीको झुलाघाट पुल जीर्ण बनेको छ। करिब डेढ सय वर्षअघि इष्ट इन्डिया कम्पनीले निर्माण गरेको पुल भाँचिने अवस्थामा पुगेको हो। पूलमा राखिएका काठ र अड्याउने लकहरू भाँचिएको बैतडीका प्रमुख जिल्ला अधिकारी सुरेश पन्थीले जानकारी दिए। नेपालभारत जोड्ने बैतडीको एक मात्र महाकाली नदीमाथिको उक्त पुलको उचित मर्मतसम्भार हुन सकेको छैन। गत वर्ष पनि पुलमुनि केही ठाउँमा काठका टुक्राहरू भाँचिएका थिए भने लकहरू समेत हराएका थिए। जीर्ण पुलको मर्मतका लागि भारतको पिथौरागढबाट प्राविधिक टोलीलाई खबर गरिएको प्रमुख जिल्ला अधिकारी पन्थीले बताए। केहिदिनमा काम सुरु हुने र पुल मर्मत गर्न एक साताभन्दा बढी समय लाग्ने जानकारी आएको प्रमुख जिल्ला अधिकारी पन्थीले बताए। पुल मर्मत गरिने समयमा दैनिक ४ घण्टा मात्रै आवागमनका लागि खुला गरिने बताइएको छ। भारतको पिडब्लुडी कार्यालयमार्फत पुलको मर्मत कार्य हुने गरेको छ। तत्कालका लागि काम चलाउ रूपले पुरानो काठको पुल मर्मत गरिए पनि यात्राको जोखिम भने कायमै रहेको छ। झुलाघाटमा पक्की पुल निर्माण गर्ने कुरा भने चुनावी एजेन्डा मै सीमित हुने गरेको छ। गत मंसिरमा सम्पन्न भएको संघीय तथा प्रदेशसभाको निर्वाचन अघि प्रधानमन्त्री पुष्पकमल दाहाल (प्रचण्ड), तत्कालिन प्रधानमन्त्री शेरबहादुर देउवा र नेकपा एमालेका अध्यक्ष केपी शर्मा ओलीले पक्की पुल बनाउने आश्वासन दिएका थिए।"
"चिनियाँ सीमा पार पास छापिँदै, एक साताभित्र वितरण भइसक्ने","गोरखा : गृह मन्त्रालयले तिब्बती सीमा पारका लागि पास बनाउन जिल्ला प्रशासन कार्यालयलाई निर्देशन गरेको छ। विगत चार वर्षदेखि बन्द अवस्थामा रहेका नेपालसँगका सबै नाका खुला भएको जानकारी चिनियाँ सरकारले गराएसँगै गृह मन्त्रालयले सीमा पार गर्ने पास बनाउने निर्णय गरी जिल्ला प्रशासन कार्यालयहरुलाई पत्राचार गरेको छ। पास दिनू भनेर पासको डिजाइनसहित निर्देशन आएको गोरखाका सहायक प्रमुख जिल्ला अधिकारी पुष्कर रानाले जानकारी दिए। गृहबाट पास दिनू भन्ने व्यहोराको परिपत्र आएको छ,' सहायक प्रमुख जिल्ला अधिकारी पुष्कर रानाले भने, सबै जिल्लाको पासमा एकरुपता दिन गृहले नै पासको डिजाइन गरेर पठाएको छ। पास छपाइँचाहिँ जिल्लाले नै गर्नु पर्नेछ। जिल्ला प्रशासन कार्यालय गोरखाले पास छपाइका लागि छापाखानामा दिइसकेको सप्रजिअ रानाले बताए। शुक्रबार छपाइ सकिन्छ। आइतबारभित्र हामी इलाका प्रशासन कार्यालय सिर्दिबासमा पठाइसक्छौं,' उनले भने, पास लिनका लागि अरुले लगिदिएर हुँदैन। फोटो रुजु गरेरमात्र वितरण गरिने हुँदा व्यक्ति स्वयं उपस्थित हुनु पर्नेछ। पास पाउने भएपछि चुमनुब्री गाउँपालिकाका सीमा क्षेत्रका बासिन्दा खुसी भएका छन्। तिब्बतको जोङ्गा जिल्लाले सीमा नाका खुल्ला भइसकेको जानकारी दिएपछि सीमा क्षेत्रका जनप्रतिनिधिहरुले पास छिटो बनाइदिन जिल्ला प्रशासन कार्यालय र गृहमन्त्रालयमा बारम्बार अनुरोध गरिरहेका थिए। धेरै जोडबल गरेपछि गृहमन्त्रालयले हाम्रो लागि धेरै ठूलो निर्णय गरेको छ,' चुमनुब्री गाउँपालिकाका अध्यक्ष निमा लामाले भने, चार बर्षसम्म नाका बन्द हुँदा स्थानीयबासीलाई दैनिक उपभोग्य बस्तु किनमेल गर्न जान नपाएर समस्या परिरहेको थियो। अब त्यो समस्या समाधान हुने भयो। पास पाएपछि अब वडा नं १, २, ४, ५, ६ र ७ का बासिन्दा रुइला र ङुइला नाका पार गरी दैनिक उपभोग्य सामग्री किनमेलका लागि नजिकको सहर जान जान आतुर रहेको उनले बताए। यसअघि चिनियाँ सरकारले गत २०७६ सालको पुसदेखि कोरोना महामारीको कारण देखाउँदै एकातर्फी रुपमा सीमा नाका बन्द गरेको थियो।"
चिकित्सकहरूले मागे गृहमन्त्री र स्वास्थ्यमन्त्रीको राजीनामा,"वीरगन्ज : गृहमन्त्री र स्वास्थ्यमन्त्रीको राजीनामा माग्दै चिकित्सकहरुले वीरगन्जमा प्रदर्शन गरेका छन्। वीर्तास्थित मेडिकल एशोसियसन अफ नेपालको नारायणी शाखा भवन अगाडिबाट निस्किएको चिकित्सकहरुको विरोध जुलुस नगर परिक्रममा गर्दै घण्टाघर चोकमा पुगेर कोणसभामा परिणत भएको थियो। कोणसभामा बोल्दै मेडिकल एशोसियसन अफ नेपालको नारायणी शाखा अध्यक्ष डाक्टर मनोज गुप्ताले देशका विभिन्न स्थानका अस्पतालभित्रै डाक्टरहरुमाथि आक्रमण भइरहदाँ पनि सरकार मौन बसेको बताए। दिनहुँ डाक्टर कुटिँदा पनि गृहमन्त्री र स्वास्थ्यमन्त्री कानमा तेल होर बसेकोले दुवै मन्त्रीको राजीनामा माग गरिएको उनले बताए। उनले भने, कि त सरकारले हामीलाई सुरक्षा दिनु पर्यो कि त विदेश जाने भिसा दिनु पर्यो। नेपालमा बसेर काम गर्न सक्ने अवस्था नै देखिएको छैन। डाक्टरमाथि कुटपिट र आक्रमण गर्नेहरुलाई कारबाही गर्नुको सट्टा राज्यका निकायले नै मिलापत्र गर्ने दबाब डाक्टरमाथि दिनुले सरकार आफैंले नेपालमा डाक्टरहरु नबसुन् भन्ने चाहेको प्रष्ट भएको उनले बताए। प्रदर्शनमा सहभागी एशोसियसनका निवर्तमान महासचिव डाक्टर उदयनारायण सिंहले आफैं असुरक्षित भएर डाक्टरले बिरामीको उपचार गर्न नसक्ने बताए। उनले भने, 'हामीले यो सरकारसँग अरु केही होइन केवल सुरक्षाको माग गरेका छौं। डाक्टर कुट्नेलाई कानुनी कारबाही होस् भनेका छौं। तर सरकारी निकायले नै कुटपिट गर्नेहरूसँग उल्टै मिलापत्र गर भनेर डाक्टरहरूलाई दबाब दिइएको छ। यस्तो अवस्थामा हामी डाक्टरहरुको मनोबल झन् खस्किएको छ। मेडिकल एशोसियसन अफ नेपालको नारायणी शाखा अध्यक्ष डाक्टर मनोज गुप्ताको अध्यक्षतामा भएको प्रदर्शनमा वीरगन्जमा रहेका ससरकारी र निजी स्पाल, क्लिनक , नर्सिङ होम, मेडिकल कलेजमा कार्यरत चिकित्सकहरुको सहभागीता थियो। यसअघि बुधबारपनि वीरगन्जको घण्टघार चोकमा चिकित्सकहरुले नाराबाजी गर्दै प्रदर्शन गरेका थिए।"
हुम्लाको बाटो भएर कैलाश मानसरोवरको दर्शन गर्ने व्ययस्था मिलाउँछु : प्रधानमन्त्री दाहाल,"कैलाश मानसरोवर : चीनको औपचारिक भ्रमणमा रहेका प्रधानमन्त्री पुष्पकमल दाहालले नेपालको हुम्लाको बाटो भएर हिन्दूहरूको पवित्र तीर्थस्थल कैलाश पर्वत र मानसरोवर तालको सजिलै भ्रमण गर्न सकिने व्यवस्था मिलाउने बताएका छन्। प्रधानमन्त्री दाहाल आज कैलाश पर्वत र मानसरोवर ताल क्षेत्रको स्थलगत अवलोकनका लागि त्यहाँ पुगेका थिए। सो भ्रमणपछि संक्षिप्त प्रतिक्रिया दिँदै उनले हिन्दू तीर्थयात्रीहरूको यस पवित्रस्थलको दर्शन एवं अवलोकनका लागि नेपालको बाटो भएर आउन सकिने गरी व्यवस्था मिलाइने बताए। उनले नेपाली, भारतीय र अन्य देशका पर्यटक एवं तीर्थयात्रीले समेत हुम्लाको बाटो भएर सजिलै भ्रमण गर्न पाउने व्यवस्थाका लागि चीन सरकारसँग सैद्धान्तिक सहमति भइसकेको जानकारी पनि दिए। हिन्दू धर्मग्रन्थहरूमा उल्लेख भएअनुसार कैलाश पर्वतलाई देवहरूका पनि देव, महादेव रहने स्थान एवं अन्य देवीदेवताहरूले पनि स्पर्श गरेको पवित्र भूमि मानिन्छ। त्यसैले कैलाश पर्वत र यस क्षेत्रलाई हिन्दू धर्मावलम्बीहरूले पवित्र तीर्थस्थलका रूपमा लिने गरेका छन्। चीनको स्वशासित क्षेत्र तिब्बतको पश्चिम भाग ङारीबाट कैलाश मानसरोवर क्षेत्र करिब दुई सय ५० किलोमिटर टाढा छ।"
सानुकुमार श्रेष्ठ र केशर बुढाथोकीले पनि लिए उम्मेदवारी फिर्ता,"काठमाडौं : नेकपा एमाले बागमती प्रदेश अध्यक्षका आकांक्षी थप दुई जनाले उम्मेदवारी फिर्ता लिएका छन्। अध्यक्षका प्रत्यासीद्वय सानुकुमार श्रेष्ठ र केशर बुढाथोकीले बिहीबार साँझ उम्मेदवारी फिर्ता लिएका हुन्। यसअघि केशव पाण्डेले उम्मेदवारी फिर्ता लिएका थिए। दुवै जनाले सर्वसहमति गर्ने प्रयासस्वरुप आफूहरूले उम्मेदवारी फिर्ता लिएको बताएका छन्। 'सर्वसहमतिबाटै नेतृत्व चयन हुनुपर्छ भन्ने हाम्रो मान्यता हो। त्यही भएर उम्मेदवारी फिर्ता लिएँ,' श्रेष्ठले अन्नपूर्णसँग भने। उनी बागमती प्रदेशसभाका निवर्तमान सभामुखसमेत हुन्।"
जनमत पार्टीले आगामी दिनमा गठबन्धन र एकीकरण गर्दैन : प्रवक्ता यादव,"काठमाडौं : जनमत पार्टीले आगामी दिनमा कुनै पनि पार्टीसँग गठबन्धन नगर्ने नीति लिएको छ। संघीय सरकार र प्रदेश सरकारमा सहभागी सो पार्टीले तत्काल कुनै पनि पार्टीसँग एकीकरण पनि नगर्ने भएको छ। आगामी निर्वाचनलाई लक्षित गर्दै मिसन२०८४ अभियान सुरु गरेको जनमतले पार्टीलाई देशभर स्थापित गर्न संगठन निर्माणलाई तीव्रता दिएको सो पार्टीका प्रवक्ता डा शरदसिंह यादवले बताए। पार्टीको आगामी रणनीतिबारे आज सञ्चारकर्मीसँग अन्तर्क्रिया गर्दै प्रवक्ता यादवले पार्टी बन्दै गरेको अवस्थामा आगामी निर्वाचनलाई लक्षित गरेर वडा तहदेखि नै संगठन निर्माणमा केन्द्रित हुने बताए। उनले आफूहरू सत्ता गठबन्धनमा रहेको तर, अब आउने निर्वाचनमा कुनै पनि चुनावी गठबन्धन नगरी पार्टीले एक्लै प्रतिस्पर्धा गर्ने स्पष्ट पारे। पार्टी अध्यक्ष चन्द्रकान्त (सिके) राउत सरकारमा नजाने नीति हो भन्ने जिज्ञासामा प्रवक्ता यदावले आगामी निर्वाचनमा केन्द्रित भएर संगठन निर्माणमा बढी खट्नुपर्ने भएकाले उनी मन्त्री बन्न हतारो नगर्ने बताए। 'हाम्रो पार्टीको मिसन भनेको मधेस प्रदेशमा आफ्नै दुईतिहाइको बहुमतको सरकार बनाउने र लुम्बिनी प्रदेशमा सरकार बनाउने हो। कोशी प्रदेशमा निर्णय गर्ने ठाउँमा पार्टीलाई उभ्याउने तथा संघमा पनि बढीभन्दा बढी सिट जितेर सरकारमा ठूलो सहभागितासहित काम गर्ने नीति र योजनाअनुरुप नै अध्यक्षजी अहिले सरकारमा गएर मन्त्री बन्न इच्छुक हुनुहुन्छ,' उनले भने। अहिले संसद्मा कुनै पनि पार्टीको बहुमत नरहेकाले संसद् सञ्चालन र सरकारलाई स्थायित्व प्रदान गर्न पार्टीले सहकार्य गर्नुपर्ने आवश्यकता भएकाले आफूहरू सरकारमा सहभागी भएको प्रवक्ता यादवको भनाइ थियो।"
सबै बेथितिको अन्त्य २०८४ को निर्वाचनपछि हुन्छ : सभापति लामिछाने,"काभ्रेपलाञ्चोक : राष्ट्रिय स्वतन्त्र पार्टीका सभापति रवि लामिछानेले देशमा भएका बेथितिहरुको अन्त्य २०८४ को निर्वाचनपछि हुने बताए। काभ्रेपलाञ्चोकको बनेपामा आज आयोजित पार्टीको नगर विस्तार भेलालाई सम्बोधन गर्दै उनले रास्वपाले भ्रष्टाचारलगायत आपाराधिक घटनाका विषयमा संसद्बाट विरोध जनाएको र अब एकैपटक २०८४ मा मात्रै बोल्ने बताए। 'हामी आम नागरिकलाई सास्ती हुनेगरी जनतालाई सडकमा उतार्दैनौँ, सबै बेथितिको अन्त्य आउँदो २०८४ को निर्वाचनले गर्नेछ', उनले भने। नेता लामिछानेले जनताका ससाना समस्या तथा मुद्दामा राहात दिलाउनु राजनीतिक दलको कर्तव्य भएको बताएका छन्। 'हामी जनताका सानासाना मुद्दामा ध्यान दिन्छौँ, उहाँहरुका काममा साथ दिन चाहान्छौँ, चिनीको मूल्य घटाउनेतर्फ पनि अब सम्बन्धित ठाउँमा पुग्नेछौँ, सडक तताउँदैनौँ', पूर्वगृहमन्त्रीसमेत रहेका लामिछानेले भने। उनले आफ्ना नेता तथा कार्यकर्ताले जनतालाई सडकमा आउ भन्ने होइन, अब धान काट्न बोलाउनुस् भनेर जनतासँग आग्रह गर्नुपर्नेमा जोड दिए। 'अब १५ दिन पार्टीको गतिविधि नगरेर भए पनि जनताकोमा गएर धान काट्नुस् ।' उनले फरक प्रसङ्गमा बेथितिमा थिति बसाल्ने पार्टीलाई जनताले मन पराउनेमा जोड दिए' , सभापति लामिछानेले भने, 'हामी भइरहेको व्यवस्थालाई परिवर्तन गरी अवस्था बदल्न हिँडेका हौँ, अब निर्वासन र भूमिगत बन्नुपर्ने अवस्था छैन, जनता पनि दुःखी बन्नुपर्दैन, उहाँहरुले बेथितिमा थिति बसाल्ने पार्टीलाई मन पराउनुहुन्छ ।'"
गोप्य राख्नुपर्नेबाहेकका सूचना सम्बन्धित निकायबाट प्रवाह हुनुपर्छ : सभामुख घिमिरे,"काठमाडौं : सभामुख देवराज घिमिरेले सूचनाको हकलाई नियन्त्रण वा दुरुपयोग गर्न नहुने बताएका छन्। सूचनामा विश्वव्यापी पहुँचका लागि अन्तर्राष्ट्रिय दिवसका अवसरमा आज सूचनाको हकका लागि राष्ट्रिय महासंघले आयोजना गरेको प्रथम राष्ट्रिय सम्मेलन तथा महाधिवेशनको उद्घाटन गर्दै उनले सूचनाको हकको संरक्षणका लागि संविधानमा मौलिक हकका रुपमा राखिएको विषयलाई नियन्त्रण गरेर अपारदर्शीरुपमा शासन पद्धति सञ्चालनको ध्येय राखिएमा त्यो सफल नहुने बताए। 'सूचनाको हक लोकतन्त्रको अभिन्न अंग हो । यसको प्रभावकारी कार्यान्वयनका लागि सरकार, नागरिक समाज र सञ्चार क्षेत्रको महत्वपूर्ण भूमिका रहन्छ । यसलाई नियन्त्रण गर्ने सोच सफल हुन सक्दैछ,' सभामुख घिमिरेले भने,'गोप्य राख्नुपर्नेबाहेकका सूचना राज्यका सम्बन्धित निकायबाट प्रवाह हुनुपर्छ । यसको दुरुपयोग हुनबाट पनि जोगिनुपर्छ ।' संविधानले परिकल्पना गरेको सूचनामा आधारित जनताको सहभागितामूलक पारदर्शी शासन पद्धतिबाट जनतालाई सेवासुविधा दिन आग्रह गर्दै उनले सूचनाको हकसम्बन्धी कानुनको प्रभावकारी कार्यान्वयनमा महासंघको विशेष भूमिका हुनुपर्ने राससलाई बताएका छन्।"
प्रधानमन्त्री दाहाल मुस्ताङ आउने,"जोमसोम : प्रधानमन्त्री पुष्पकमल दाहाल हिमाली जिल्ला मुस्ताङ आउने भएका छन्। मुस्ताङको वारागुङ मुक्तिक्षेत्र४ स्थित कागबेनी बाढी प्रभावित क्षेत्रको अवलोकन तथा जनतासँग माओवादी विशेष रुपान्तरण अभियानलाई सम्बोधन गर्न उनी असोजको तेस्रो हप्ता मुस्ताङ आउने भएका हुन्। जनतासँग माओवादी विशेष रुपान्तरण अभियान कार्यक्रमको उत्तरार्द्धमा बिहीबार जोमसोममा आयोजित पत्रकार अन्तर्क्रियामा माओवादी केन्द्रका मुस्ताङ जिल्ला ईञ्चार्ज कपिल लामाले जनताका कुरामा सुनाउन मुस्ताङ आमन्त्रण गरेको बताए। 'उहाँका मुख्य समस्या कोरलानाकालाई पुनः सञ्चालन गर्ने, वर्षौंदेखि भूमीसम्बन्धी समस्या र नदीको उकासले बस्ती जोखिममा परेको समस्या आदी रहेको पाइयो। यी समस्यालाई सम्बोधन हुनेगरी प्रधानमन्त्रीजी मुस्ताङ आउनु हुन्छ, ईञ्चार्ज लामाले भने। मिति भने तय नभएको उनले बताए।"
"केशव पाण्डेले लिए उम्मेदवारी फिर्ता, कैलाशलाई समर्थन गर्ने","काठमाडौं : एमाले बागमती प्रदेशको अध्यक्षका प्रत्यासी केशव पाण्डेले उम्मेदवारी फिर्ता लिएका छन्। अध्यक्षका अर्का प्रत्यासी कैलाश ढुंगेललाई समर्थन गर्न उनले उम्मेदवारी फिर्ता लिएका हुन्। पाण्डेले सर्वसहमतिबाट नेतृत्व चयन गराउन आफूले उम्मेदवारी फिर्ता लिएको बताए। 'सर्वसम्मत नेतृत्व चयन गर्न मैले उम्मेदवारी फिर्ता लिएको छु। अन्य साथीहरूको पनि फिर्ता गराउन छलफल प्रयास जारी छ,' अन्नपूर्णसँग उनले भने। पाण्डे बागमती प्रदेशका निवर्तमान अध्यक्षसमेत हुन्।"
धार्मिक र साम्प्रदायिक सद्भाव कायम गर्न गम्भीरतापूर्वक लाग्नुपर्नेमा माओवादी केन्द्रको जोड,काठमाडौं : नेकपा माओवादी केन्द्रले धार्मिक र साम्प्रदायिक सद्भाव कायम गर्न गम्भीरतापूर्वक लाग्नुपर्नेमा जोड दिएको छ । पार्टी कार्यालय पेरिसडाडामा बिहीबार बसेको माओवादी पदाधिकारी बैठकले देशका विभिन्न स्थानमा धार्मिक र साम्प्रदायिक सद्भाव खलबलिने कार्य भइरहेकाले सामाजिक सद्भावलाई कायम गर्न गम्भीरतापूर्वक लाग्नुपर्नेमा जोड दिएको हो । बैठकपछि माओवादी प्रवक्ता अग्नि सापकोटाले धार्मिक र साम्प्रदायिक सद्भाव खलबलिन नदिन समस्याहरूलाई समाधान गर्ने दिशातर्फ जानुपर्नेमा बैठकको जोड रहेको बताए। प्रवक्ता सापकोटाले सामाजिक सद्भाव कायम राख्ने विषयमा सबै पार्टी पंक्तिहरूले नेतृत्वदायि भूमिकाका साथ गम्भीर भएर सबैसँग छलफल गर्नुपर्ने बताए । त्यस्तै बैठकमा विद्यालय शिक्षा सम्बन्धी विधेयक र राहत शिक्षकको गुनासोको विषयमा छलफल भएको र शिक्षकहरूको जायज मागलाई पुरा गर्न सम्बन्धित पक्षसँग गहन रुपमा छलफल गर्नुपर्ने पार्टीको ठहर रहेको प्रवक्ता सापकोटाले जानकारी दिए। उनले जनतासँग माओवादी विशेष रूपान्तरण अभियानलाई प्रभावकारी बनाउने बारेमा पनि बैठकमा छलफल भएको जिकिर गरे।
समृद्धिको दिशामा अगाडि बढ्नु आजको राष्ट्रिय कार्यभार : प्रधानमन्त्री,"इन्द्रजात्राको अवसरमा स्वदेश तथा विदेशमा रहेका नेवार समुदाय लगायत समस्त नेपालीमा सुख, शान्ति, समृद्धि, राष्ट्रिय एकता एवं निरन्तर प्रगतिको शुभकामना दिंदै उक्त कुरा बताएका हुन्। काठमाडौं : प्रधामन्त्री पुष्पकमल दहाल 'प्रचण्ड'ले इन्द्रजात्राको शुभकामना दिंदै समृद्धिको दिशामा अगाडि बढ्नु आजको राष्ट्रिय कार्यभार भएको बताएका छन्। इन्द्रजात्राको अवसरमा स्वदेश तथा विदेशमा रहेका नेवार समुदाय लगायत समस्त नेपालीमा सुख, शान्ति, समृद्धि, राष्ट्रिय एकता एवं निरन्तर प्रगतिको शुभकामना दिंदै उक्त कुरा बताएका हुन्। प्रधामन्त्री दहालले भने, 'इन्द्रजात्राको यस ऐतिहासिक अवसरमा हाम्रो विविधताप्रति गौरवसहित धार्मिक सहिष्णुता, राष्ट्रिय एकता, सामाजिक सद्भाव एवं भावनात्मक एकत्व थप सुदृढ गर्दै सामाजिक न्याय, सुशासन र समृद्धिको दिशामा दृढतापूर्वक अगाडि बढ्नु आजको राष्ट्रिय कार्यभार हो।' उनले मुख्यतः काठमाडौं उपत्यकासहित अन्य विविध स्थानमा मनाइने इन्द्रजात्रा पर्व परम्पराकालदेखि मनाउँदै आइएको ऐतिहासिक सांस्कृतिक र रोमाञ्चक पर्व भएको बताउँदै भने, 'वर्षा र सहकालका इन्द्रको पूजा आराधना गरी परम्परागत रूपमा नेवारहरूले मनाउने यो जात्रा लिंगो (ध्वजा) स्थापना एवं विविध धार्मिक एवं सांस्कृतिक कर्महरूसहित धुमधामपूर्वक मनाइन्छ। नेपालका ऐतिहासिक एवं सांस्कृतिक पर्वहरूमध्ये यो पर्व सबैभन्दा पूरानो एवं रोमाञ्चक पर्वसमेत मानिन्छ।' सभ्यता, धर्म, संस्कृति, चाडपर्व एवं रहनसहनमा विविधताले हाम्रो वैभवशाली इतिहास र वर्तमानलाई प्रतिविम्बित गर्दै आएको उनले बताए। 'नेपाल बहुजातीय, बहुभाषिक, बहुसांस्कृतिक विशेषतायुक्त विविधता एवं सानो भूगोलभित्र प्राकृतिक विविधता र गहिरो भावनात्मक एकता भएको सुन्दर मुलुक हो। सभ्यता, धर्म, संस्कृति, चाडपर्व एवं रहनसहनमा विविधताले हाम्रो वैभवशाली इतिहास र वर्तमानलाई प्रतिविम्बित गर्दै आएको छ।', प्रधनमन्त्री दहालले भने, 'देशको यही विविधतालाई आत्मसात गर्दै नेपालको संविधानले विविधतामा आधारित राष्ट्रिय एकता र विविधतासहितको संघीय लोकतान्त्रिक गणतान्त्रिक प्रणालीलाई आत्मसात गरेको छ। यो हामी सबैका लागि गौरवको कुरा हो।' उनले यो जात्राले संविधानको सुदृढीकरण, राष्ट्रिय एकता, सामाजिक सद्भाव, आपसी अन्तर्घुलन कायम गर्दै समृद्धिको राष्ट्रिय लक्ष्य हासिल गर्न थप प्रेरणा प्रदान गर्ने विश्वास व्यक्त गरे।"
८ वर्षपछि ढल्केवरमा मालपोत कार्यालय स्थापना हुँदै,"ढल्केवर(धनुषा) : धनुषाको ढल्केवरमा मालपोत कार्यालय स्थापना हुने निश्चित भएको छ। नागरिक उन्मुक्ति पार्टीका केन्द्रीय उपाध्यक्ष रामकुमार महतोको विशेष पहल र निरन्तरको सक्रियताले ढल्केवरमा मालपोत कार्यालय सञ्चालनमा आउने निश्चित भएको हो। लामोसमयदेखि ढल्केवरमा नापी र मालपोत सञ्चालनको प्रयासमा लागेका महतो नेतृत्वको नेपाल सद्भावना पार्टी केही महिनाअघि मात्रै नागरिक उन्मुक्ति पार्टीसँग एकीकरण गरेपछि उनले फेरि नापी कार्यालय सञ्चालन र मालपोत कार्यालय स्थापनाको लागि पहल थालेका थिए। आफ्नै पार्टीको अध्यक्ष भूमी व्यवस्था मन्त्री भएपछि निर्णय कार्यान्वयन गराउन सजिलो भएको उपाध्यक्ष रामकुमार बताउँछन्। २०७२ असोज १४ मा नेपाल सरकार मन्त्रिपरिषदको बैठकले धनुषाको ढल्केवरमा मालपोत र नापी कार्यालय स्थापना गर्ने निर्णय गरेको थियो। सोहीअनुसार २०७३ माघमा ढल्केवरमा नापी कार्यालय स्थापना गरियो। मालपोत कार्यालय स्थापना भने भएन। त्यसैको बहानामा नापी कार्यालय स्थापना भएको ७ वर्ष पुग्नैलाग्दा पनि कार्यालयको कामकाज सुरु हुनसकेको छैन। नापी कार्यालय सञ्चालन र मालपोत कार्यालय स्थापनाको लागि गत भदौ २८ गते उपाध्यक्ष महतोकै अगुवाईमा मिथिला उद्योग वाणिज्य संघका उपाध्यक्ष सन्तोष कुमार महतो, ढल्केवर विकास संघर्ष समितिका संयोजक फुलगेन मगही, स्थानीय पत्रकार र व्यापारीहरू सम्मिलित टोली काठमाडौं पुगेर भूमी व्यवस्थामन्त्री रञ्जिता श्रेष्ठलाई ज्ञापनपत्र बुझाएका थिए। ज्ञापनपत्र बुझ्दै मन्त्री श्रेष्ठले ढल्केवरमा मालपोत र नापी कार्यालय सञ्चालनको निर्णय फास्ट ट्र्याकमा कार्यान्वयनमा ल्याउने अश्वासन दिँदै उनले त्यस काम गराउने सम्बन्धी सम्पूर्ण जिम्मेवारी पार्टी उपाध्यक्ष महतोलाई नै दिएकी थिइन्। मालपोत कार्यालय स्थापना गर्न मन्त्रालय र भूमी व्यवस्था तथा अभिलेख विभागबाट हुने सम्पूर्ण काम सकिएको उपाध्यक्ष रामकुमार महतो बताउँछन्। योसँगै ढल्केवरमा मालपोत कार्यालय स्थापना गर्ने सरकारको निर्णय झण्डै ८ वर्षपछि कार्यान्वयमा आएको हो। सोमबार ढल्केवर मालपोत कार्यालय सञ्चालनका लागि मालपोत कार्यालय जनकपुरबाट मालपोत अधिकृत सिंहलाल स्याङबालाई खटाइएको पत्र पनि विभागबाट आफूले बुझिसकेको महतोले बताए। महतोले विभागबाट बुझेको पत्र मंगलबार मालपोत कार्यालय जनकपुर पुगेर अधिकृत स्याङबालाई हस्तान्तरण गरेका छन्। ढल्केवर मालपोतमा खटाइएको पत्र स्याङबा सरलाई मंगलबार बुझाएका छौं। कार्यालय स्थापनाका लागि यथासक्दो चाँडै काम अघि बढाइदिन हामीले अनुरोध पनि गरेका हौं। उहाँ सकारात्मक हुनुहुन्छ। सम्भवत छिट्टै उहाँले यहाँबाट कामकाज सरु गर्नुहुन्छ, महतोले अन्नपूर्णसँग भने, निर्णय कार्यान्वयनमा अब कुनै कठिनाई हुँदैन । अब सहज ढंगले काम अघि बढ्छ । नागरिक उन्मुक्ति पार्टीका उपाध्यक्ष महतोले यसअघि तत्कालिन भूमी व्यवस्था मन्त्री लक्ष्मणलाल कर्णलाई पनि ढल्केवर नापी मालपोतको विषयलाई लिएर ज्ञापनपत्रसहित ध्यानाकर्षण गराएका थिए । महतो र मन्त्री कर्ण त्यतिबेला एउटै पार्टीमा भएपनि १८ दिनमै मन्त्री पदबाट कर्ण पदमुक्त भएपछि कार्यान्वयन प्रक्रिया अघि बढ्न सकेको थिएन । यसपटक भने ढल्केवर मालपोत कार्यालयका लागि मालपोत अधिकृत खटाइएसँगै अब कार्यालय स्थापना र सञ्चालनको निर्णय कार्यान्वयनमा कुनै शंकाउपशंका नरहेको महतो बताउँछन् । कर्मचारीको दरबन्दी सृजना, तलब व्यवस्थापन, घरभाडा र कार्यालय व्यवस्थापनका लागि बजेट विनियोजनको सम्पूर्ण काम भइसकेको उनले बताए। कार्यालय स्थापना तथा सञ्चालनका लागि अब इफ र बट चल्दैन। निर्णय कार्यान्वयनमा आइसकेको छ। सरासर काम अघि बढ्छ, महतोले भने। यस अभियानमा मिथिला उद्योग वाणिज्य संघ, मिथिला ब्याडमिन्टन क्लबलगायतका संघसंस्थाका युवाहरुको असिम सहयोग पाएको महतोले बताए । उहाँहरुकै सहयोग र हौसलाले अभियानमा लाग्न मलाई ऊर्जा बढाएको थियो। विशेषत उद्योग वाणिज्य संघका उपाध्यक्ष सन्तोषजीप्रति हार्दिक आभार व्यक्त गर्न चाहान्छु, महतोले भने उहाँको सहयोग सम्मानयोग्य छ। ढल्केवर विकास संघर्ष समितिको टोलीलाई पनि धन्यवाद।"
"गुल्मीमा दुर्घटना घट्यो, जरिवनाबाट आउने राजश्व बढ्यो","गुल्मी : पछिल्लो पाँच वर्षमा गुल्मीमा दुर्घटना घटेको छ भने राजश्व बढेको छ। दुर्घटना न्यूनीकरण तथा ट्राफिक व्यवस्थापनका लागि ट्राफिक प्रहरी गुल्मीले जनचेतनामूलक कार्यक्रम सञ्चालन गर्दे आइरहेको छ। पाँच वर्षको तुलनामा गुल्मीमा अघिल्लो आर्थिक वर्षमा मानवीय क्षति र सवारी दुर्घटनामा कमी आएको हो। आर्थिक वर्ष २०७७०७८ मा ७ हजार ९ सय ३९ सवारी साधन कारबाहीबाट ५१ लाख २३ हजार राजश्व संकलन भएको जिल्ला ट्राफिक कार्यालय गुल्मीका प्रमुख कृष्णप्रसाद आचार्यले जानकारी दिए। सोही बर्ष सवारी दुर्घटनामा १६ परेका थिए जसमा २२ जनाले ज्यान गुमाउनु परेको थियो। आर्थिक वर्ष २०७८०७९ मा २७ सवारी साधन दुर्घटना हुदाँ १७ जनाले ज्यान गुमाएका थिए। आर्थिक वर्ष २०७८०७९ मा ९ हजार ६ सय ६४ सवारी कारबाहीबाट ५७ लाख ५७ अजार ५ सय राजश्व संकलन भएको थियो। त्यस्तै आर्थिक वर्ष २०७९०८० मा ६ वटा सवारी साधन दुर्घटना हुदाँ १० जनाले ज्यान गुमाएका थिए। जसमा १० हजार ९७ सवारी साधन कारबाहीबाट ६३ लाख १४ हजार राजश्व संकलन भएको जिल्ला ट्राफिक प्रहरी कार्यालयले जनाएको छ। विगतका बर्षदेखि जिल्लामा मानवीय क्षति र सवारी दुर्घटना न्यूनीकरण गर्न जिल्ला ट्राफिक कार्यालय गुल्मी लागि परिरहेको छ। नेपालीका महान पर्व नजिकिएसँगै दुर्घटना न्यूनीकरण तथा ट्राफिक व्यवस्थापन गर्न ट्राफिक प्रहरीले चालक र यात्रुबीच जनचेतनामूलक कार्यक्रमलाई तिव्र पारेको छ। ट्राफिक प्रहरी जिल्लाका विभिन्न स्थानमा पुगेर विद्यालयका विद्यार्थीहरू, यातायात व्यवसायी, चालक, सहचालक, पैदल यात्रु तथा अन्य सर्वसाधारण जनचेतनामुलक प्रशिक्षण कार्यक्रम सञ्चालन गरिरहेको छ। सडक दुर्घटना न्युनीकरण गर्न सवारी चालक स्वास्थ्य परीक्षण ,सवारीको यान्त्रिक अवस्था चेकजाँच,चालक यात्रु जनचेतनामूलक कार्यक्रमलाई चाडपर्वको अवसरमा विशेष जोड दिइरहेको छ। दशैं, तिहार छटलगायतका पर्वको अवसरमा विभिन्न स्थानमा ट्राफिक प्रहरी परिचालन गरेर चेकजाँच गरिरहेको ट्राफिक प्रहरी कार्यालय प्रमुख कृष्णप्रसाद आचार्यले जानकारी दिए। मालवाहक सवारी साधनले क्षमताभन्दा बढी समान बोक्ने, जीप कारले क्षमता भन्दा बढी यात्रु राख्ने, लाइसेन्स नबोक्ने र जथाभावी पार्किङ गर्ने सवारी धनीलाई कारबाही गरेको छ। चालु आर्थिक बर्षको २ महिनामा ४२ ठाउँमा २ हजार ३ सय ३६ जना यात्रु र चालकबीच सचेतना कार्यक्रम गरिएको छ। गत श्रावणमा १ हजार ४ सय ५० सवारी कारबाहीबाट ९ लाख ३५ सय राजश्व संकलन भएको ट्राफिक प्रहरी कार्यालय प्रमुख आचार्यले जानकारी दिए। चाडपर्वको समयमा दुर्घटना न्युनीकरण गर्न ग्रामिण क्षेत्रका सडक मर्मत गर्न स्थानीय तह र सडक पूर्वाधारको कार्यालयलाई निर्देशन दिएका प्रमुख जिल्ला अधिकारी टेकबहादुर केसीले बताए। सडक मर्मत तथा चेकजाँचमा कडाई गरे नगरेको प्रहरी र प्रशासनले निगरानी गरिरहने प्रमुख जिल्ला अधिकारी केसीले बताए।"
कर्णालीमा ओलीको समर्थन मीनबहादुर शाहीलाई,"वीरेन्द्रनगर : नेकपा एमालेको कर्णाली प्रदेश अध्यक्षका लागि मीनबहादुर शाही र गुलाबजंग शाहबीच प्रतिष्पर्धा हुने भएको छ। कालिकोटका शाही र सल्यानका शाहले अध्यक्ष पदका लागि मनोनयन दर्ता गर्ने तयारी गरेको स्रोतले बतायो । तर मनोनयन दर्ता भने शुक्रबार हुनेछ। सामुदायिक रेडियोका अभियन्ता, योजना आयोगका सदस्य एवं समाजसेवी शाही एमालेको प्रदेश कमिटी सदस्य हुन् भने शाह एमालेका पोलिटब्युरो सदस्य एवं पूर्वप्रदेश सभा सदस्य हुन्। एमाले अध्यक्ष केपी शर्मा ओलीले बुधबार अधिवेशन उद्घाटन गरेका थिए। बिहीबार राजनीतिक प्रतिवेदनमाथि छलफल हुने कार्यक्रम रहेको छ। बुधबार उद्घाटन सत्रपछि अध्यक्ष ओलीले शाहीलाई कर्णाली प्रदेशको अध्यक्ष बनाउनुपर्ने तर्फ संकेत गर्दै नेताहरूलाई लबिङमा जुट्न आग्रह गरेका छन्। ओलीले सहमति नभए प्यानल र गुटबन्दी नगरी स्वस्थ प्रतिस्पर्धामा उत्रिएर नेतृ्त्व चयन गर्ने निर्देशन दिएका छन्। एमाले स्रोतले भन्यो,' अध्यक्ष ओलीले मीनबहादुर शाहीलाई प्रदेश अध्यक्षका लागि सहमति गर्न निर्देशन दिइसक्नु भएको छ । सहमति नभए शाह र शाहीबीच प्रतिस्पर्धा हुनेछ ।'"
राष्ट्रपतिले सजाय माफी दिने व्यवस्थाको दुरुपयोग भइरहेको छ : रास्वपा,"काठमाडौं : राष्ट्रिय स्वतन्त्र पार्टीले राष्ट्रपतिले सजाय माफी दिने व्यवस्थाको दुरुपयोग भइरहेको निष्कर्ष निकालेको छ। बुधबार साँझ बसेको रास्वापाको केन्द्रीय समिति तथा संसदीय दलको संयुक्त बैठकले सरकारको सिफारिसमा राष्ट्रपतिले सजाय माफी दिने व्यवस्थाको दुरुपयोग भइरहेको रास्वपाका महामन्त्री मुकुल ढकालले जानकारी दिए। कानुनको मर्म विपरित सरकारबाट हुने यस्ता सिफारिसका सम्बन्धमा सम्माननीय राष्ट्रपति समक्ष ध्यानाकर्षण पत्र पेश गर्ने रास्वपाको तयारी छ। रास्वपाले सदनबाट सरकारको जवाफ माग गर्ने र सदनमा संकल्प प्रस्ताव पेश गर्ने निर्णय गरेको छ। अदालतको फैसला बमोजिम फौजदारी कसुरमा सजाय पाएको व्यक्तिलाई नेपालको संविधानको धारा २७६ तथा मुलुकी फौजदारी कार्यविधि संहिता, २०७४ को दफा १५९ को सजाय माफी दिन सकिने संवैधानिक तथा कानूनी प्रावधान बमोजिम सरकारको सिफारिसमा राष्ट्रपतिले सजाय माफी दिने व्यवस्थाको दुरुपयोग भइरहेको रास्वपाको निष्कर्ष रहेको छ ।ढकालले जारी गरेको विज्ञप्तिमा भनिएको छ, अतः कानूनको मर्म विपरित सरकारबाट हुने यस्ता सिफारिसका सम्बन्धमा सम्माननीय राष्ट्रपति समक्ष ध्यानाकर्षण पत्र पेश गरी संविधान एवम् कानूनी प्रावधानको महत्वलाई संरक्षण गर्ने अनुरोध गर्ने, सदनबाट सरकारको जवाफ माग गर्ने तथा सदनमा संकल्प प्रस्ताव पेश गर्ने समेत निर्णय गरियो। मन्त्रिपरिषद्को सिफारिसमा संविधान दिवसको अवसरमा राष्ट्रपति रामचन्द्र पौडेलले ६७० जना कैदीहरूको भुक्तान हुन बाँकी कैद कट्टा गरी सजाय माफी गरेका थिए। कैद कट्टा भएसँगै उनीहरु छुटेका छन्। जसमा कतिपय जन्मकैद सजाय पाएकाले पनि उन्मुक्ति पाएका छन्। राष्ट्रपति कार्यालयका प्रवक्ता शैलजा रेग्मी भट्टराईले जारी गरेको विज्ञप्तिमा भनिएको छ,राष्ट्रपति रामचन्द्र पौडेलज्यूबाट फौजदारी कसूर (सजाय निर्धारण तथा कार्यान्वयन) ऐन, २०७४ को दफा ३७, कारागार नियमावली, २०२० को साविकको नियम १ र १क लाई कायमै गर्ने गरेको सर्वोच्च अदालतको रिट नम्बर ०७६०९३९ र रिट नम्बर ०७९०१४७ को फैसला तथा ज्येष्ठ नागरिक ऐन, २०६३ को दफा १२ समेतका आधारमा संलग्न सूची बमोजिमका उल्लिखित भीमबहादुर खवास समेतका ४९७, हर्कबहादुर लिम्बु समेतका १७० र ज्येष्ठ नागरिक सहनदिन भन्ने समदिन मियाँ समेत जम्मा ३ जना गरी कूल जम्मा ६७० जना कैदीहरूको भुक्तान हुन बाँकी कैद कट्टा गरी सजाय माफी गर्ने मन्त्रिपरिषद्को मिति २०८००५२९ को बैठकको सिफारिस बमोजिम मिति २०८००६०३ गतेदेखि लागू हुने गरी संविधान दिवस, २०८० को अवसरमा माफी मिनाहा भएको छ।"
"प्रचण्डको चीन भ्रमण तीर्थ यात्रामा सीमित भयो, राष्ट्रिय हितमा केन्द्रित भएन : पूर्वप्रधानमन्त्री भट्टराई","काठमाडौं : पूर्वप्रधानमन्त्री डा बाबुराम भट्टराईले प्रधानमन्त्री पुष्पकमल दाहाल 'प्रचण्ड'को चीन भ्रमण तीर्थयात्रामा सीमित भएको टिप्पणी गरेका छन्। बिहीबार बिहान ट्वीट गर्दै नेपाल समाजवादी पार्टीका अध्यक्षसमेत रहेका डा भट्टराईले प्रधानमन्त्रीको चीन भ्रमण नेपालको दीर्घकालीन राष्ट्रिय हितमा हुनुपर्नेमा तीर्थयात्रामा सीमित भएको भन्दै आलोचना गरेका हुन्। प्रधानमन्त्री प्रचण्डले आफैँले अपेक्षा गरेभन्दा भ्रमण राम्रो भएको दाबी गरेपनि देशको आवश्यकता र सम्भावनाको कसीमा कति परिणाममुखी रह्यो भन्ने कुरा प्रमुख हुने भट्टराईको दाबी छ। चीनको स्वशासित क्षेत्र ल्हासा पुगेका प्रधानमन्त्री प्रचण्डले ल्हासामा अवस्थित नेपाली महावाणिज्यदूतावासमा आयोजित कार्यक्रमलाई सम्बोधन गर्दै भनेका थिए, म अमेरिकादेखि नै आएँ र यस पटकको चीन भ्रमण कस्तो होला भन्ने पनि लागिरहेको थियो। तर अहिले मलाई महसुस भएको छ कि भ्रमण मैले, हामीले सोचेभन्दा पनि फरक भएको छ, सफल भएको छ। उक्त भनाईलाई लक्षित गर्दै डा भट्टराईले भने, नेपाल यतिवेला आन्तरिक रूपमा तीब्र संरचनात्मक आर्थिक संकट र बाह्य रूपमा इतिहासमै कमजोर अन्तर्राष्ट्रिय हैसियतको अवस्थामा छ। यस्तो बेला दूरदर्शी नेतृत्वले संकटलाई अवसरमा बदल्ने प्रयत्न गर्ने हो, न कि सतही अतिथि सत्कार र आफ्नै आसेपासेहरूको प्रशंसामा रमाएर बस्ने! नेपालले इतिहासदेखि नै उत्तर र दक्षिणका दुई ठूला छिमेकीसँग छुट्टाछुट्टै रूपमा आफ्नो राष्ट्रिय हित अनुकुल सम्बन्ध राखेर लाभ लिँदै आइरहेको भट्टराईले स्मरण गराए । उनले चीन विश्वकै महाशक्ति बन्ने दिशातिर गइरहेको बेला उसले अघि सारेको बीआरआइ र जीडिआईलाई कसरी हाम्रो दीर्घकालीन राष्ट्रिय हितमा प्रयोग गर्ने भन्नेमा भ्रमण केन्द्रित हुनुपर्ने बताए। अहिले २१ औं शताब्दिमा चीन विश्वकै पहिलो अर्थतन्त्र र महाशक्ति बन्ने दिशातिर गइरहेको बेला हामीले उसंगको निकट सम्बन्धमार्फत मुख्य रूपमा तीब्र आर्थिक रूपान्तरणको महत्वपूर्ण सम्भावनाअवसरको सदुपयोग गर्नुपर्ने हो। त्यसका निम्ति उसले अघि सारेको बीआरआइ र जीडिआईलाई कसरी हाम्रो दीर्घकालीन राष्ट्रिय हितमा प्रयोग गर्ने भन्नेमा प्रधानमन्त्रीको भ्रमण केन्द्रित हुनुपर्थ्यो । प्रधानमन्त्रीलाई ट्वीटरमा मेन्सन गर्दै डा भट्टराईले भने, कमसेकम परम्परागत हिमाली पर्खाललाई छेडेर दुई देशको अर्थतन्त्रलाई जोड्ने आधुनिक यातायातपारबहन पूर्वाधार छिटो निर्माण गर्न प्राथमिकता दिनुपर्थ्यो!तीर्थाटन त हुँदै गर्थ्यो। भारत र चीनको अर्थतन्त्रको मूल्य शृंखलासँग तालमेल मिलाएर अघि नबढी सम्भव नभएको उनले जिकिर गरे। डा भट्टराईले भने, सबैले लेखेर राखौं, सयौं वर्षदेखि अविकासअल्पविकासको दुष्चक्रमा फस्दै आएको नेपालको तीब्र गतिको आर्थिक रूपान्तरण (दुई अंकको आर्थिक वृद्धिदर, दुई दशक निरन्तर) को लक्ष्य दुई ठूला छिमेकी अर्थतन्त्रको मूल्य शृंखलासंग तालमेल मिलाएर अघि नबढि सम्भवै छैन ! इतिहासले मलाई गलत साबित गरेमा खुशी हुनेछु। प्रम __ को चीन भ्रमण आफैले अपेक्षा गरेभन्दा राम्रो भएको दाबी गरिए पनि देशको आवश्यकता र सम्भावनाको कसीमा कति परिणाममुखी रह्यो भन्ने कुरा प्रमुख हो।नेपाल यतिवेळा आन्तरिक रूपमा तीब्र संरचनात्मक आर्थिक संकट र बाह्य रूपमा इतिहासमै कमजोर अन्तर्राष्ट्रिय हैसियतको अवस्थामा छ।"
प्रधानमन्त्री दाहाल आज मानसरोवर जाँदै,प्रधानमन्त्री दाहाल कैलाश पर्वतको भ्रमणका लागि बिहान ल्हासाको गङ्गा विमानस्थल पुग्ने र तिब्बत एयरलाइन्सबाट त्यसतर्फ प्रस्थान गर्नेछन् । कैलाश पर्वत र मानसरोवरको भ्रमणका लागि उनका साथमा भ्रमण दलमा रहेका सदस्यहरू पनि छन्। ल्हासा : प्रधानमन्त्री पुष्पकमल दाहाल प्रचण्ड आज कैलाश पर्वत र मानसरोवर जाँदै छन् । चीनको औपचारिक भ्रमणमा रहेका उनी बुधबार तिब्बतको ल्हासा आएका थिए। प्रधानमन्त्री दाहाल कैलाश पर्वतको भ्रमणका लागि बिहान ल्हासाको गङ्गा विमानस्थल पुग्ने र तिब्बत एयरलाइन्सबाट त्यसतर्फ प्रस्थान गर्नेछन् । कैलाश पर्वत र मानसरोवरको भ्रमणका लागि उनका साथमा भ्रमण दलमा रहेका सदस्यहरू पनि छन्। बुधबार ल्हासा आइपुगेका प्रधानमन्त्री दाहाल यहाँ विभिन्न द्विपक्षीय भेटघाट र निरीक्षण अवलोकनमा व्यस्त रहेका थिए। प्रधानमन्त्री दाहाल गत शनिबारदेखि चीनको औपचारिक भ्रमणमा छन्। रासस
राप्रपाका अध्यक्ष लिङ्देन कतार प्रस्थान,"काठमाडौं : राष्ट्रिय प्रजातन्त्र पार्टी (राप्रपा)का अध्यक्ष राजेन्द्र लिङ्देन कतार प्रस्थान गरेका छन्। पार्टी सम्बद्ध प्रवासी नेपाली एकता समाज (पानस) कतारले आयोजना गरेको विविध कार्यक्रममा सहभागी हुन उनी आज बिहान ३ बजे दोहा प्रस्थान गरेको पार्टी प्रवक्ता मोहनकुमार श्रेष्ठले जानकारी दिए। उनका अनुसार कतारमा रहँदा अध्यक्ष लिङ्देनले त्यहाँका विभिन्न नेपाली संघसंस्था एवं नेपाली समुदायसँग भेटघाट तथा अन्तरक्रिया गर्ने, नेपाली श्रमिकको समस्याबारे जानकारी लिने, राजदूतावास कार्यालयका अधिकारीसँग विविध विषयमा छलफल गर्नाका साथै प्रवासी नेपाली एकता समाज कतारद्वारा आयोजित विशेष कार्यक्रममा सहभागी हुने तय भएको छ। त्यसैगरी अध्यक्ष लिङदेन नेतृत्वको कतार भ्रमण दलमा राप्रपा केन्द्रीय सदस्य एवं पार्टीका केन्द्रीय प्रवास विभाग प्रमुख आनन्द अधिकारी पनि सहभागी छन्। अध्यक्ष लिङ्देनले पार्टीका वरिष्ठ उपाध्यक्ष बुद्धिमान तामाङलाई कार्यबाहक अध्यक्षको जिम्मेवारी दिएको सो पार्टीले जनाएको छ। उनी यही असोज १३ गते स्वदेश फर्किने कार्यक्रम रहेको प्रवक्ता श्रेष्ठले बताए।"
सुन प्रकरण : उच्चस्तरीय समिति तत्काल गठन गरी कार्यादेश तोक्न सरकारसँग रास्वपाको माग,"काठमाडौं : राष्ट्रिय स्वतन्त्र पार्टीले सुन तस्करी प्रकरणको छानबिन गर्न सरकारले उच्चस्तरीय जाँचबुझ आयोग नबनाएको भन्दै आपत्ति जनाएको छ। सरकारले निर्धारित मितिमा समिति गठन नगरेर सहमति उल्लंघन गरेको रास्वपाको ठहर छ। रास्वपाले उच्चस्तरीय समिति तत्काल गठन गरी कार्यादेश तोक्न सरकारसँग माग गरेको छ। बुधबार बसेको रास्वपाको केन्द्रीय समिति तथा संसदीय दलको संयुक्त बैठकपश्चात महामन्त्री मुकुल ढकालले जारी गरेको विज्ञप्तिमा सत्ता र प्रमुख प्रतिपक्ष नै आरोपप्रत्यारोपमा उत्रिदा सहमति कार्यान्वयन नहुने हो कि भन्ने आशंका उब्जिएको उल्लेख छ। सुन प्रकरण थप छानबिनका लागि असोज ५ गते उच्चस्तरीय समिति बनाउने सहमति भएको थियो। तर, सरकारले निर्धारित मितिमा समिति गठन नगरेर सहमति उल्लंघन गरेको छ।बिहीबार महामन्त्री मुकुल ढकालले जारी गरेको विज्ञप्तिमा भनिएको छ,भदौ ६ गतेको सहमतिअनुसार समिति गठन गरी कार्यादेश तोक्नु पर्नेमा सत्ता र प्रमुख प्रतिपक्ष नै आरोपप्रत्यारोपमा उत्रिदा सो सहमति कार्यान्वयन नहुने हो कि भन्ने आशंका उब्जिएको छ। तसर्थ, यो बैठक उक्त सहमतिमा हस्ताक्षरकर्ता दलको नाताले भदौ ६ गतेको सहमतिअनुसार अगाडि बढ्न दलहरुलाई आग्रह गर्दै उच्चस्तरीय समिति तत्काल गठन गरी कार्यादेश तोक्न सरकारसँग माग गर्दछ। ठूला प्रकरणको अनुसन्धानमा सरकारले गलत मनसाय राख्यो प्रारम्भमा सरकारले सुशासनको पक्ष र भ्रष्ट्राचारविरुद्ध सकारात्मक सुरुवातको संकेत गरे पनि उसका पछिल्ला गतिविधि र निर्णयमा प्रशस्त संशय देखिएको रास्वपाले जनाएको छ। ललिता निवास जग्गा, नक्कली भुटानी शरणार्थी र सुन तस्करी प्रकरणमा भएको अनुसन्धान र अभियोजनप्रति जनस्तरबाटै प्रश्न उठाइएको छ। अभियुक्तले किटान गरेका मात्र होइन प्रहरीको प्रतिवेदनमा समेत उल्लेख भएका कतिपय राजनीतिकर्मी प्रति नरम नीति लिएको आशंकालाई सरकारका गतिविधि र निर्णयले बल दिएको छ। रास्वपाले भनेको छ, ललिता निवास जग्गा प्रकरणमा सम्मानीत सर्वोच्च अदालतले पूर्वप्रधानमन्त्रीद्वय एवम् तत्कालीन मुख्य सचिवलाई मुद्दा नचलाउनुको कारण नै मागेको सन्दर्भ होस् या नक्कली भुटानी शरणार्थी प्रकरणमा गर्ने भनिएको दोस्रो चरणको अनुसन्धान रोकिएको प्रसंग नै किन नहोस्वा प्रहरी अधिकारीको एक्कासी जिम्मेवारी हेरफेरसहित नक्कली भुटानी शरणार्थी प्रकरण मुद्दाका अभियुक्तलाई पुर्पक्षमा पठाउने न्यायाधीशकै सरुवा जस्ता गतिविधिले ठूला प्रकरणको अनुसन्धानमा सरकारले गलत मनसाय राखेको पुष्टि हुँदै गएको देखिन्छ। रास्वपाले सरकारसँग राजनीतिक लाभहानीको नियतबाट मुक्त भएर यि तीन वटै प्रकरणको वस्तुनिष्ठ अनुसन्धानको माग गरेको छ।"
इन्द्रजात्राको शुभकामना दिंदै राष्ट्रपतिले भने : हाम्रा संस्कृति जोगाउनु पर्छ,"काठमाडौं : राष्ट्रपति रामचन्द्र पौडेलले कुमारी इन्द्रजात्रा पर्व, २०८० को अवसरमा शुभकामना दिंदै हाम्रो संस्कृति र सभ्यता जोगाउनु पर्ने बताएका छन्। उनले सम्पूर्ण नेपालीको सुख, शान्ति एवम् समृद्धिको शुभकामना दिंदै शताब्दियौंदेखि प्रचलनमा रहेका यस्ता मौलिक पर्वहरूले हाम्रो प्राचीन सभ्यता अनि संस्कृतिको जगेर्ना गर्न थप मद्दत पुग्ने बताएका हुन्। राष्ट्रपतिले भने यो पर्वले प्रकृति र मानव बीचको अन्योन्याश्रित सम्बन्धलाई उजागर गरेको बताउँदै भने, 'यस पर्वमा वर्षा र सहकालका देवता देवराज इन्द्रको पूजाअर्चना गर्दै जीवित देवी कुमारी, गणेश र भैरवको रथयात्रा गरी धुमधामका साथ मनाउने परम्परा रहिआएको छ । पर्याप्त वर्षाका कारण राम्रो अन्नबाली फलेकोमा वर्षाका देवता इन्द्रप्रति कृतज्ञता प्रकट गर्दै मनाइने यस पर्वले प्रकृति र मानव बीचको अन्योन्याश्रित सम्बन्धलाई उजागर गरेको छ।' मूलत: काठमाडौं, ललितपुर, भक्तपुर, काभ्रे, दोलखालगायतका जिल्लाहरूमा मनाइने कुमारी इन्द्रजात्राजस्ता सांस्कृतिक तथा ऐतिहासिक पर्वहरूले विविध जातजाति, भाषाभाषी, संस्कृति र भौगोलिक क्षेत्रका नेपालीहरूको बीचमा परस्पर विश्वास, सद्भाव, सहिष्णुता र सहयोगको भावनालाई प्रगाढ बनाउँदै राष्ट्रिय एकतालाई थप सुदृढ बनाउन सहयोग पुग्ने अपेक्षा लिएको उनले बताए । राष्ट्रपति शुभकामना दिंदै थप भने,'हाम्रो मौलिक संस्कृति र परम्पराहरूलाई संरक्षण तथा प्रवर्द्धन गरी यस पर्वले प्राकृतिक श्रोतहरूको सन्तुलित र दिगो सदुपयोग गर्दै सामाजिक न्यायसहितको आर्थिक समृद्धि हासिल गर्ने लक्ष्यतर्फ अघि बढ्न हामी सबैलाई उत्प्रेरित गर्न सकोस्।'"
कार्यपालिका बैठक लाइभको माग गर्दै बहिष्कार,"जनकपुरधाम : महोत्तरीको गौशाला नगरपालिकाकी उपमेयर रेणु कुमारी महतोले कार्यपालिका बैठक लाइभ हुनुपर्ने माग गर्दै बहिष्कार गरेकी छन्। गौशाला नगरपालिका बैठकको औपचारिक जानकारी नआएको तथा मोबाइल (विद्युतीय) माध्यममार्फत् जानकारी आएकाले सबै जनताले थाहा पाउनेगरी लाइभको माग गरेको उनले बताइन्। उपमेयर महतोले नगरपालिकाको हरेक विषयवस्तु आम जनताले जान्न पाउनुपर्ने अधिकार रहेकाले कार्यपालिका बैठकका हरेक निर्णय र पालिका बैठकसमेत सञ्चालन गर्न माग गरेकी हुन्। नगरपालिकाको आर्थिक वर्ष २०७९०८० मा गरेको काम तथा खर्च विवरणमेत उपलब्ध नगराएको र कार्यपालिका बैठकको आडमा अनियमित कामहरू भित्रभित्रै गर्ने परिपाटी बढेकाले त्यसलाई रोक्न बैठक लाइभ गर्न आवश्यक छ,' विज्ञप्ति जारी गर्दै उनले भनिन्। गौशाला नगरपालिकाको मेयर र उपमेयरबीच अधिकारको विषयमा विवाद हुँदै आएको छ।"
असोज १४ देखि समाजवादी जागरण अभियान सञ्चालन गर्दै नेकपा एस,"काठमाडौं : नेकपा एकीकृत समाजवादीले असोज १४ गतेदेखि समाजवादी जागरण अभियान सञ्चालन गर्ने भएको छ। समाजवादीले बिहीबार पार्टी कार्यालय आलोकनगरमा पत्रकार सम्मेलन गर्दै झापाको मेची किनारबाट प्रारम्भ हुने जनअभियान असोज २९ गते महाकालीमा समापन हुने जनाएको हो। अभियानका क्रममा समाजवादी जागरण अभियान को नाममा जनताको घर दैलोमा पुग्ने समाजवादीले जनाएको छ। त्यस्तै सुशासन, विकास र रोजगारीको मागका साथै भ्रष्टाचारको अन्त्य गर्न जनतालाई जागृत गर्नका लागि अभियान गर्न लागिएको नेकपा एकीकृत समाजवादीको भनाइ छ। अभियानका क्रममा रुपान्तरणकारी एजेन्डा, पार्टीले उठाउँदै आएका मुद्दा र कार्ययोजनाबारे जनतालाई बुझाइने समाजवादीका अध्यक्ष माधवकुमार नेपालले जानकारी दिए। पार्टीको धारणाहरू जनतामा पुर्याउने र जनताको विश्वास हासिल गर्नेगरी अभियानको आयोजना गरिएको उनले बताए। अध्यक्ष नेपालले समानताको धारणा, न्याय, सुशासनको प्रत्याभूति, विकासको अभियान र जनतालाई समृद्ध बनाउने खालको समाजवादको अवधारणा सहित जनतामाझ जाने जिकिर गरे। त्यस्तै अध्यक्ष नेपालले अन्दाधुन्ध मूल्यवृद्धि हुँदा पनि नियन्त्रणमा सरकारको राम्रो प्रयत्न नगरेको भन्दै सरकारको ध्यानाकर्षण गराउने बताए। शिक्षकहरूको आन्दोलनका विषयमा उनले कतिपय अपुग भएका विषयमा पनि सरकारको ध्यान जानुपर्ने र जायज माग पूरा हुनुपर्ने बताए। उनले गठबन्धन र समाजवादी मोर्चामा पार्टी रहेको भन्दै मोर्चा स्पष्ट लक्ष्य र आफ्नो कार्यक्रम अघि बढिरहेको बताए। अध्यक्ष नेपालले सुदूरपश्चिम प्रदेशमा रोकिएको मोर्चाको सभाका बारेमा शुक्रबार बस्ने मार्चोको सचिवालय बैठकले टुंगो लगाउने बताए। (("
माओवादी केन्द्रका सुदूरपश्चिम प्रदेश समिति उपाध्यक्ष बडुवालको निधन,काठमाडौं : नेकपा माओवादी केन्द्रका सुदूरपश्चिम प्रदेश समिति उपाध्यक्ष कृष्ण बडुवालको निधन भएको छ। उपचारका क्रममा उनको बुधबार राति निधन भएको हो। माओवादी केन्द्रको तीन महिने रुपान्तरण अभियानमा डोटी खटिएका बडुवालको स्वासप्रश्वासमा समस्या आएपछि लम्की अस्पतालहुँदै नेपालगन्ज लगिएको थियो। हाँ उपचार सम्भव नभएपछि भारतको लखनौं लैजाने क्रममा बाटोमै निधन भएको पारिवारिक स्रोतले जनाएको छ।
अन्नपूर्णकर्मी आचार्य सम्मानित,"बर्दिया : ४४औं विश्व पर्यटन दिवसको अवसरमा बर्दियाका अन्नपूर्ण संवाददाता यादव आचार्य सम्मानित भएका छन्। ठाकुरबाबा नगरपालिकाले सम्पादन गरेका विभिन्न कार्यहरूको जानकारी आम समुदायमा सम्प्रेषण तथा प्रकृति, कला र संस्कृतिको संरक्षण र प्रबद्र्धनमा योगदान पुर्याएको उच्च मूल्यांकन गर्दै आचार्यलाई सम्मान पत्रसहित सम्मान गरिएको छ। नेपाल पत्रकार महासंघ बर्दियाका अध्यक्षसमेत रहेका आचार्य अन्नपूर्ण पोस्ट्सँगै एपीवान टेलिभिजनमा बर्दियाबाट संवाददाताका रूपमा कार्यरत छन्। उनी जैविक विविधता संरक्षण, मानव वन्यजन्तु द्वन्द्व न्यूनीकरण, पर्यापर्यटन प्रबद्र्धनका सबालमा समेत कलम चलाउँदै आएका छन्। आचार्यसँगै पर्यटन दिवसका अवसरमा उज्यालोकर्मी भावुक योगी, कान्तिपुरकर्मी कमल पन्थी, न्युज २४ कर्मी ज्योति पन्थी, नेपाल टेलिभिजनकर्मी डिलप्रकाश गौतमलाई सम्मान गरिएको छ।"
इन्द्रजात्राको अवलोकन गर्न राष्ट्रपति पौडेल बसन्तपुरमा,"काठमाडौं : राष्ट्रपति रामचन्द्र पौडेल इन्द्रजात्राको अवलोकन गर्न बसन्तपुर पुगेका छन्। केहीबेरअघि न्युरोडको जुद्धशमशेर शालिकबाट हिँडेर राष्ट्रपति पौडेल बसन्तपुर पुगेका हुन्। आजको दिन मुख्यरुपमा मनाइने इन्द्रजात्रा पर्वमा राष्ट्रपतिबाट हनुमानढोकास्थित गद्दी बैठकमा जीवित देवीका रुपमा रहेका कुमारी,गणेश र भैरवको दर्शन गर्ने परम्परा छ। इन्द्रजात्राको अवलोकन गर्न राष्ट्रपतिसँगै उपराष्ट्रपति,सभामुख, प्रधानन्यायाधीश, मन्त्रीहरू, काठमाडौं महानगरपालिका मेयरउपमेयरगायतका पदाधिकारीहरू हुनमानढोका पुगेका छन्। काठमाडौं महानगरपालिकाले सम्पदा क्षेत्रमा सवारी साधनमा रोक लगाएपछि उनीहरू सबै हिँडेरै बसन्तपुर पुगेका हुन्। रथयात्रा हेर्न सर्वसाधारणदेखि विदेशी पाहुनाको भीड लागेको छ। भाद्र शुक्ल द्वादशीका दिन हनुमानढोका अगाडि धार्मिक विधिपूर्वक इन्द्रध्वजासहितको लिङ्गो ठड्याइएपछि सुरु हुने यो जात्रा विभिन्न प्रकारका नाचगान,रथयात्रा र देवीदेवताको पूजाआजा गरी आठ दिनसम्म मनाउने प्रचलन छ । यो पर्व काठमाडौं, ललितपुर, भक्तपुर, धुलिखेल, दोलखालगायतका स्थानमा मनाइन्छ ।"
दुई महिनापछि खुल्यो सुप विश्वविद्यालयको ताला,"दोधारा चाँदनी : सुदूरपश्चिम विश्वविद्यालयको केन्द्रीय कार्यालयको ताला दुई महिनापछि खुलेको छ। विद्यार्थी संगठनहरूले विभिन्न माग राख्दै केन्द्रीय कार्यालयमा गरेको तालाबन्दी विश्वविद्यालय प्रशासन र विद्यार्थी संगठनबीच भएको सहमतिपछि खुलेको हो। विश्वविद्यालय प्रशासन र नेकपा (एकीकृत समाजवादी) निकट विद्यार्थी संगठन अनेरास्ववियुबीच विश्वविद्यालयका नियुक्ति विश्वविद्यालयको ऐन, नियमबमोजिम गर्ने, विश्वविद्यालयको ऐनबमोजिम समायोजन गर्ने र गत भदौमा परीक्षा नियन्त्रक कार्यालयमा भएको तोडफोडपछि अनेरास्ववियुका नेतालाई लगाएको मुद्दा फिर्ता लिने सहमतिपछि केन्द्रीय कार्यालयको ताला खुलेको अनेरास्ववियुका जिल्ला संयोजक रमेश पन्तले जानकारी दिए। केन्द्रीय कार्यालयमा साउन १ गते नेकपा (एमाले) निकट अनेरास्ववियु र राप्रपा निकट राष्ट्रिय प्रजातान्त्रिक विद्यार्थी संगठनले तालाबन्दी गरेको थियो। यी दुई संगठनसँग सहमति भएर यसअघि नै ताला खुले पनि समाजवादी निकट विद्यार्थी संगठनको कारण ताला खुल्न सकेको थिएन। समाजवादी निकट अनेरास्ववियुका माग पूरा गर्ने सहमतिपछि आज विश्वविद्यालयको ताला खुलेको सुदूरपश्चिम विश्वविद्यालयका सूचना अधिकारी सन्तोष विष्टले जानकारी दिए।"
"जलाउन घाटमा पुर्याएको शव प्रहरी नियन्त्रणमा, श्रीमानसहित ३ जना पक्राउ","मलंगवा : सर्लाहीको रामनगर गाउँपालिकामा जलाउन घाटमा पुर्याएको एक महिलाको शवलाई बुधबार दिउँसो प्रहरीले नियन्त्रणमा लिएको छ। रामनगर गाउँपालिका वडा नं १ खैर्वाका सुनिल साहकी २१ वर्षीया श्रीमती मनिषा साहको शवलाई प्रहरीले जलाउन घाटमा पुर्याएको अवस्थामा प्रहरीले नियन्त्रणमा लिएको छ। जलाउनका लागि खोलामा लगिसकेको अवस्थामा शवलाई नियन्त्रणमा लिइएको प्रहरीले जनाएको छ। घटना संकास्पद लागेपछि शवलाई नियन्त्रणमा लिइएको जिल्ला प्रहरी कार्यालय सर्लाहीका प्रवक्ता प्रहरी नायव उपरीक्षक दिपेन्द्र पंजियारले जानकारी दिए। मनिषाको श्रीमान सुनिल साह, ससुरा रामेश्वर साह र देवर रामबाबु साहलाई नियन्त्रणमा लिएको प्रहरी उपरीक्षक नरेश राज सुबेदीले जानकारी दिए। घाँटीमा निलडाम जस्तो देखिएको छ। घटनाबारे अनुसन्धान भइरहेको छ, प्रहरी उपरीक्षक सुबेदीले भने, थप कुराहरु पोष्टमार्टम रिपोर्टमा थाहा हुन्छ। मनिषाको शव पोष्टमार्टमका लागि प्रादेशिक अस्पताल मलंगवामा राखिएको छ।"
"चिकित्सक आजपनि सडकमा, मानेनन् सरकारको निर्णय","काठमाडौं : चिकित्सक तथा सम्पूर्ण स्वास्थ्यकर्मीको सुरक्षा प्रत्याभूति गर्नुपर्ने भन्दै चिकित्सकले बिहीबार पनि काठमाडौंमा प्रदर्शन गरेका छन् । मकवानपुर, कञ्चनपुर, लमजुङ, कास्कीलगायतका जिल्लाका स्वास्थ्य संस्थामा कार्यरत स्वास्थ्यकर्मीमाथि आक्रमण हुँदा पनि राज्यले सुरक्षा प्रदान गर्न नसकेको भन्दै उनीहरूले काठमाडौंको माइतीघरमा विरोध प्रदर्शन गरेका हुन् । प्रदर्शनका क्रममा उनीहरूले स्वास्थ्यकर्मी कुट्न पाइदै,शान्ति सुरक्षा कायम गर लगायका नारा लगाएका थिए । देशका सबै स्वास्थ्य संस्थामा स्वास्थ्यकर्मी तथा स्वास्थ्य संस्थाको सुरक्षासम्बन्धी ऐन, २०६६ (संशोधन सहित)ले गरेको कसूर र दण्ड सजायसँग सम्बन्धित व्यवस्था लागू गर्नुपर्ने उनीहरूको माग छ । यसअघि मंगलबार गृहमन्त्रालयमा सरकार र आन्दोलित चिकित्सकका प्रतिनिधिहरूबीच दुई बुँदे सहमति भएको थियो। मन्त्रालयमा उपप्रधान तथा गृहमन्त्री नारायणकाजी श्रेष्ठ,स्वास्थ्यमन्त्री मोहनबहादुर बस्नेत र चिकित्सकका प्रतिनिधिबीच स्वास्थ्यकर्मी तथा स्वास्थ्य संस्थाको सुरक्षा सम्बन्धी ऐनबमोजिम कारबाही गरिने र सबै स्वास्थ्य संस्थामा स्वास्थ्यकर्मीमाथि कुटपिट गर्दा हुने दण्ड सजायसँग सम्बन्धित व्यवस्था उल्लेख भएको सार्वजनिक सूचना नागरिकले सहजै देख्नेगरी राख्ने सहमति भएको थियो। सोही अनुसार स्वास्थ्य तथा जनसंख्यामन्त्रालयले बुधबार चिकित्सकमाथि कानुनी कारबाही गरिने र स्वास्थ्यकर्मीमाथि कुटपिट गर्दा हुने दण्ड सजायसँग सम्बन्धित व्यवस्था उल्लेख भएको सार्वजनिक सूचना सबै स्वास्थ्य संस्थामा टाँस्न आग्रह गरेको थियो। तर, उनीहरूले आफ्ना सहकर्मीमाथि कुटपिट गर्नेमाथि कारबाही नभएसम्म र सुरक्षाको ग्यारेन्टी नभएसम्म काममा नफर्कने अडान लिएका छन्। यस्तै,पछिल्लो समयमा देशका विभिन्न स्वास्थ्य संस्थामा कार्यरत स्वास्थ्यकर्मीमाथि भएका दुव्यवहारका घटनामा संलग्न देखिएका दोषीलाई कानुन बमोजिम कारबाही गर्न मातहतका निकायलाई निर्देशन दिने निर्णय पनि भएको मन्त्रालयले जनाएको छ ।"
मुस्लिम धर्मालम्बीहरूले पाल्पामा मनाए धर्मगुरु हजरत मुहम्मदको जन्मदिन,"तानसेन : पाल्पामा बसोबास गर्ने मुस्लिम धर्मालम्बीहरूले धर्म गुरु पैगम्वर हजरत मुहम्मदको १४९८औं जन्मदिन मनाएका छन्। तानसेनका मुस्लिम धर्मालम्बीहरूले धर्म गुरु हजरत मुहम्मदको जन्मदिनको अवशरमा ढुंगाखानीको मस्जिदबाट र्याली निकाली बतासेडाडा, कैलाशनगर, बसन्तपुर भगवतीटोल, टक्सार, सिल्खान, विशालबजार, शित्तलपाटी, अशनटोल, नारायाणस्थान, सहित नगरपरिक्रमा गरी जामे मस्जिदमा पुगी समापन भएको थियो। पैगम्वर हजरत मुहम्मदलाई इस्लाम धर्मको मुख्य प्रचारको धर्म गुरुको रूपमा मुस्लिम धर्मालम्बीहरूले लिने गरेका छन्। इस्लाम धर्मममा अल्लाह तथा खुदाको सबैभन्दा नजिकको दूतको रूपमा पैगम्वर हजरत मुहम्मदलाई लिने गरिन्छ। पैगम्वर हजरत मुहम्मदको जन्मदिनको अवसरमा जामे मस्जिद तानसेनमा मुस्लिम विधि परम्पराअनुसार पूजापाठ तथा ध्यान गरिएको जामे मस्जिद तानसेनका अध्यक्ष मकवुल अलीले बताए। पाल्पामा तानसेन नगरपालिका र रामपुर नगरपालिकाको मुस्लिम समुदायको बसोबास छ। मुस्लिम समुदायमा इद, वकर इद, मोहरम र पैगरम्वर हजरतको जन्मदिनलाई विशेष चाडको रूपमा मनाउने गरिएको अध्यक्ष अलिले बताए।"
नारायणीमा नुहाउने क्रममा दुई युवक बेपत्ता,भरतपुर : देवघाटमा आएका दुई युवक नारायणी नदीमा नुहाउने क्रममा बेपत्ता भएका छन् । बेपत्ता हुनेमा भारत आसाम घर भई धनगढीस्थित लक्ष्मिनारायण मन्दिरमा संस्कृत विषय अध्ययनरत १९ वर्षीय भोजराज अधिकारी र धनगढी उपमहानगरपालिका३ मिलन चोक बस्ने वर्ष १७ को पंकज दाहाल रहेको प्रहरीले जनाएको छ। नदीमा पौडी खेल्नेक्रममा आज बिहान करिब ७ बजेतिर बेपत्ता भएका हुन्। धनगढी उपमहानगरपालिका र लक्ष्मी नारायण मन्दिरको संयुक्त आयोजनामा आएका उनीहरू देवघाट आएका थिए । नदीमा नुहाउने क्रममा बेपत्ता भएको भन्ने खबर प्राप्त भएपछि अस्थायी प्रहरी पोष्ट देवघाट र वडा प्रहरी कार्यालय नारायणगढबाको टोली खटिएको थियो । टोलीले बेपत्ता भएकाको खोजी गरिरहेको चितवन प्रहरीका प्रवक्ता विजयराज पण्डितले रासस जानकारी दिएका छन्।
गृहमन्त्री र स्वास्थ्यमन्त्रीको राजीनामा माग्दै पाल्पाका चिकित्सकले गरे तानसेनमा प्रदर्शन,"तानसेन : पाल्पामा कार्यरत चिकित्सकले सुरक्षाको माग गर्दै तानसेनमा प्रदर्शन गरेका छन् । पाल्पाका विभिन्न स्वास्थ्य संस्थामा कार्यरत आवासीय चिकित्सक तथा स्वास्थ्यकर्मीका लागि सुरक्षित कार्यस्थल संघर्ष समिति पाल्पाको आयोजनामा तानसेनमा विरोध कार्यक्रम भएको हो । पाल्पाका आवासीय चिकित्सकले सम्पूर्ण स्वास्थ्यकर्मीको पूर्ण सुरक्षा हुनुपर्ने, दोषीमाथि कडाकारबाही गर्नुपर्नेलगायतका नारा लगाउँदै तानसेनका विभिन्न चोकचोकमा पुगी विरोध गरेका हुन् । मकवानपुर, कञ्चनपुर, लमजुङ, कास्कीलगायतका जिल्लामा स्वास्थ्यकर्मीमाथि आक्रमण हुँदा पनि राज्यले सुरक्षा प्रदान गर्न नसकेको भन्दै आन्दोलनमा उत्रिएका आवासीय चिकित्सकले विभिन्न ४ वटा मुख्य मागहरू पूरा हुनुपर्ने बताएका छन् । बिरामीको उपचारमा खटिएका चिकित्सक तथा स्वास्थ्यकर्मीमाथि गुण्डागर्दी शैलीमा आक्रमण हुँदा समेत दोषीलाई कारबाही नभएको भन्दै आवासीय चिकित्सकले स्वास्थ्यमन्त्री र तथा गृहमन्त्रीको राजीनामा माग गरेका छन् । स्वास्थ्यकर्मी तथा स्वास्थ्य संस्थाको सुरक्षा सम्बन्धी ऐन २०६६ को पहिलो संसोधन २०७९ स्वास्थ्यकर्मीको पक्षमा नभएको पुन संसोधन हुनुपर्ने,स्वास्थ्य संस्थामा सुरक्षित वातावरण हुनुपर्ने, आवासीय चिकित्सकको हकमा हप्तामा एक दिन र वर्षमा अनिवार्य १५ दिन विदाको प्रावधान पूर्णरुपमा लागू हुनुपर्ने, समयानुसारको चिकित्सकहरूको सेवा सुविधाहरू पुनरावोलकन हुनुपर्ने,स्वास्थ्यकर्मीको सुरक्षाको लागि अस्पतालभित्र प्रहरी विट राख्नुपर्ने,अस्पतालभित्र आइपर्ने समस्या समाधानको लागि अस्पताल प्रमुखको अगुवाइमा प्रहरीसहितको समन्वय समिति गठन गरी कार्यान्वयनको अधिकार दिनुपर्नेलगायतका मागहरू राखेर आन्दोलनमा उत्रिएको लुम्बिनी मेडिकल कलेजका आवासीय चिकित्सक डा उज्जवल थोकरले बताए । पाल्पाको लुम्बिनी मेडिकल कलेजमा मात्र दुई सय भन्दा बढी आवासीय चिकित्सक छन् । मागहरु सम्बोधन नहुँदासम्म आन्दोलन निरन्तर चलिरहने चिकित्सक थोकरले बताए ।"
सुमो चालक आचार्यको शव शंकास्पद अवस्थामा फेला,"खोटाङ : रावाबेँसी गाउँपालिका४ डुम्रेधारापानीका सुमो चालक नवराज आचार्यको शव शंकास्पद अवस्थामा फेला परेको छ। यात्रुवाहक सुमो ऐसेलुखर्ककाठमाडौं ओहोरदोहोर गराउँदै आएका ३३ वर्षीय चालक आचार्यको शव आज सोही गाउँपालिकाको वडा नं ३ ऐसेलुखर्क बजारस्थित त्रिभुवन माध्यमिक विद्यालयको गेट (प्रवेशद्वार) नजिकै मृत फेला परेको हो। चालक आचार्यको शव भेटिएको ठाउँको प्रकृति हेर्दा शंकास्पद अवस्था देखिएको डुम्रेधारापानीका वडाध्यक्ष ज्ञानुराज पाण्डेले जानकारी दिए। 'आचार्यको शव वडा कार्यालय जाने बाटोको डिलमुनि खसेर घोप्टो परेको, मुन्टो भाँचिएको, दुई हात दुईवटा काठको मुढोले किचेको अवस्थामा फेला परेको छ,' उनले भने, 'आचार्यको साथमा मोबाइल र बेल्टमा बाँधिएको गाडीको चाबीसमेत भेटिएको छ। यस विषयमा गहिरो अनुसन्धान गर्नुपर्ने अवस्था देखिएको छ।' बुधबार बेलुकाको खाना खाएर कोठा जानेक्रममा डिलमा राखिएको काठको मुढोसँगै खसेर आचार्यको मृत्यु भएको हुनसक्ने अनुमान गरिएको इलाका प्रहरी कार्यालय ऐसेलुखर्कका प्रहरी निरीक्षक हरि बरालले बताए। 'मृतकका आफन्त घटनास्थलमा आइपुगेका छैनन्। उनीहरू आइपुगेपछि मात्रै उनको शव परीक्षण गर्ने कुरा भएको छ। घटनाबारे प्रहरीले गर्ने अनुसन्धान भइरहेको छ। अहिले नै केही भन्न सकिने अवस्था छैन,' उनले भने। दुई छोराका बुबा सुमो चालक आचार्यको मृत्यु भएको खबर पाएपछि उनका आफन्तहरू काठमाडौंबाट घटनास्थल आउँदै गरेको जनाइएको छ। घटनास्थलको प्रमाण सुरक्षित राख्न आचार्यको शव वरिपरि प्रहरीले घेरा हालेर राखेको छ।"
राहत शिक्षकको आन्दोलन आज पनि जारी,काठमाडौं : राहत शिक्षकहरूले काठमाडौंमा आजपनि आन्दोलन जारी राखेका छन्। नेपाल राहत शिक्षक केन्द्रीय समितिको अगुवाइमा माइतीघर मण्डलमा भेला भएर उनीहरूले विरोध प्रदर्शन गरिरहेका छन्। विद्यालय शिक्षा विधेयकमा असहमति जनाउँदै उनीहरूले असोज ३ गतेदेखि निरन्तर आन्दोलन जारी राखेका हुन्। यसअघि सरकार र शिक्षक महासंघबीच ६ बुँदे सहमति भएपनि त्यसमा आफूहरूका माग सम्बोधन नभएको भन्दै राहत शिक्षकहरूलाई निरन्तरता दिएका हुन् । बुधबार पनि उनीहरुले माइतीघरदेखि बानेश्वरसम्म प्रदर्शन गरेका थिए। प्रदर्शनका क्रममा राहत शिक्षकहरूले निषेधित क्षेत्र तोड्न खोजेपछि प्रहरीले हस्तक्षेप गरेको थियो। आफ्ना मागहरू पूरा नभएसम्म आन्दोलन जारी राख्ने उनीहरूको अडान छ।
वसन्तपुरमा यस्तो देखियो इन्द्रजात्रा,"काठमाडौं : राष्ट्रपति रामचन्द्र पौडेलले इन्द्रजात्रा अवलोकन गरेका छन्। सांस्कृतिक एवं ऐतिहासिक पर्व इन्द्रजात्राका अवसरमा राष्ट्रपति पौडल जुद्ध सालिकदेखि पैदल हनुमाढोका दरबार क्षेत्रस्थित गद्दबैठक जानु भई जात्रा अवलोकन गरेका थिए। इन्द्रजात्रा अवलोकन गर्न राष्ट्राध्यक्ष जुद् सालिकबाट पैदल गएको यो पहिलोपटक हो। यसअघिका राष्ट्रपति र राजा गद्द बैठकअघिसम्म नै गाडीमा जाने गरेका थिए। जात्रा अवलोकन गर्न उपराष्ट्रपति रामसहाय प्रसाद यादव, प्रधानन्यायधीश विश्म्रप्रसाद श्रेष्ठ, सभामुख देवराज घिमिरे, राष्ट्रियसभाका अध्यक्ष गणेशप्रसाद तिमल्सिनालगायत मन्त्रीगण, सांसद, प्रदेशसभा सदस्य, स्थानीय तहका जनप्रतिनिधिलगायत सहभागी पनि पैदल नै गद्द बैठकसम्म गएका थिए। जात्राका अवसरमा राष्ट्रपति पौडेलले श्रीगणेश, श्रीभैरव र श्रीकुमारीको रथमा दक्षिणा चढाई यात्रा गराउने अनुमति दिएका थिए। यसपछि श्रीगणेश, श्रीभैरव र श्रीकुमारीको रथयात्रा गरिएको थियो। भाद्र शुक्ल द्वादशीका दिन मंगलबार बिहान हनुमानढोका दरबार क्षेत्रमा इन्द्रध्वजोत्थान गरी सुरु भएको इन्द्रजात्राको आज मुख्य दिन हो। आज तल्लो टोलमा रथयात्रा चलाइने गुठी संस्थान काठमाडौं शाखाले जनाएको छ।"
बर्दियामा थारू नृत्य,"गुलरिया : पर्यटकीयस्थल बर्दिया राष्ट्रिय निकुञ्ज नजिक ठाकुरबाबा मन्दिर प्रांगणमा ४४औं विश्व पर्यटन दिवस मनाइरहँदा राष्ट्रिय थारू नृत्यांगना छमछमी नाच्दै सहभागीलाई लोभ्याइन्। लुम्बिनी प्रदेश सरकारको प्रवद्र्धन तथा ठाकुरबाबा नगरपालिकाद्वारा आयोजित सभामा प्रदर्शन गरिएका थारू सांस्कृतिक झाँकीसँगै थुप्रै नृत्यले सहभागीलाई मन्त्रमुग्ध पारे। लुम्बिनी प्रदेशका मुख्यमन्त्री डिल्लीबहादुर चौधरीले थारू नृत्य पर्यटकीय होटलका प्याकेजमा राख्न सुझाव दिएका छन्। उनले युवालाई पर्यटन व्यवसायमा जोड्नुपर्ने बताए। कार्यक्रमका प्रमुख अतिथि चौधरीले गरिब किसान, मुक्तकमैया, महिलालगायत युवा वर्गलाई पर्यटन व्यवसायमा जोड्ने प्रदेशको नीति रहेको प्रस्ट्याउँदै उनीहरूलाई पर्यटन व्यवसायमा जोड्न सकेमात्र बेरोजगारी घट्ने दाबी गरे। यो हाम्रो प्रदेशको नीति पनि हो, उनले भने, गत वर्ष बर्दियामा २४ हजार पर्यटकले अवलोकन गरे पनि अब एक लाख पर्यटक भित्र्याउने प्रदेश सरकारको रणनीति छ। उनले भारतीय राजदूतसँग रूपैडिहा र गड्डाचौकी नाकाबाट पर्यटक भित्र्याउन छलफल भएको बताए। उनले स्थानीय कलाकार तयार भइसकेकोले होटल व्यवसायीलाई स्थानीय सांस्कृतिक नृत्यहरू प्याकेजमा राख्न सुझाए ।"
कोलकाताको हावडामा भानुभक्त मार्ग नामकरण,"पश्चिम बङ्गालका कृषिमन्त्री अरुप रायको पहलमा सेन्ट थोमस हाइस्कुल, चपलादेवी रोडदेखि मनसातला हुँदै नरसिंह दत्तो रोडसम्मको आधा किलोमिटर सडकलाई पहिलेको डब्ल्यु रोड का स्थानमा भानुभक्त सरिणी नाम राखिएको हो। काठमाडौं : हावडा म्युनिसिपल कर्पोरेसन, हावडा, कोलकाताले नेपालका आदिकवि भानुभक्त आचार्यका नामबाट स्थानीय सडकको नामकरण गरेको छ। पश्चिम बङ्गालका कृषिमन्त्री अरुप रायको पहलमा सेन्ट थोमस हाइस्कुल, चपलादेवी रोडदेखि मनसातला हुँदै नरसिंह दत्तो रोडसम्मको आधा किलोमिटर सडकलाई पहिलेको डब्ल्यु रोड का स्थानमा भानुभक्त सरिणी नाम राखिएको हो। नेपाली जनकल्याण समिति, दासनगर, हावडाले करिब २५ वर्षदेखि भानुभक्त जयन्ती मनाउँदै आएको र आठ वर्षदेखि सो नाम राख्न माग गर्दै आएको थियो। समितिका अध्यक्ष बद्रीविक्रम थापाले यसै वर्ष नेपाल प्रज्ञाप्रतिष्ठानका कुलपति भूपाल राईका प्रमुख आतिथ्यमा २१० औँ भानुजयन्ती मनाएको जनाउँदै आफ्नो संस्थाको अनुरोध ढिलै भए पनि स्विकारेकामा पश्चिम बङ्गाल सरकार र नगरपालिकालाई धन्यवाद दिए। संयुक्त नेपाली केन्द्रीय सेवा सङ्घका अध्यक्ष पनि रहेका थापाका अनुसार उपयुक्त समयमा भानुभक्त मार्गको उद्घाटन गरिने छ। गङ्गासागर मेला, दुर्गापूजा, रक्तदान शिविर, बुद्धजयन्ती, मोतीराम जयन्तीलगायत विभिन्न स्वयंसेवी काम गर्दै आएको केन्द्रीय सेवा सङ्घअन्तर्गत पर्ने सात समितिमध्ये जनकल्याण समितिले भानुजयन्तीका अवसरमा हरेक वर्ष बिहानी नामक साहित्यिक पत्रिका पनि प्रकाशन गर्दै आएको र सोका सम्पादकमा नरविक्रम थापा रहेका समितिका सचिव रामबहादुर कार्कीले जानकारी दिए। भारत नेपाल जनमैत्री मञ्च कोलकातालगायत सङ्घसंस्था पनि साहित्यिक कार्यक्रम आदिमा संलग्न रहेको जनाइएको छ।"
हेटौडा सिमेन्ट उद्योगमा आजदेखि पुनः उत्पादन सुरू,मकवानपुर : करिब दुई हप्ताअघि बन्द भएको हेटौडा सिमेन्ट उद्योगले आजदेखि पुनः उत्पादन सुरू गरेको छ । आगो बाल्ने भट्टीको केही उपकरण बिग्रिएर सिमेन्ट उत्पादन बन्द गर्नुपरेको उक्त उद्योगले जनाएको छ । बिग्रिएका उपकरण मर्मतसम्हार र थप उपकरण जडान गरी गरिएपछि उत्पादन सुरू गरिएको उद्योगका नायब महाप्रबन्धक नवीनकुमार कर्णले बताए। हेटौडास्थित नेपाल विद्युत् प्राधिकरणले दिँदै आएको विद्युत आपूर्ति करिब आधाघण्टा अवरुद्ध हुँदा उत्पादन कार्यलाई नियमित राख्न कठिनाइ भएको उनले जानकारी दिए । उक्त उद्योगमा विद्युत् आपूर्तिको लागि छुट्टै फिडर जडान गरिए पनि आपूर्ति पटकपटक अवरुद्ध हुँदा उत्पादन कार्यमा निकै समस्या भोग्नु परेकाले प्राधिकरणसँग नियमित विद्युत् आपूर्ति गर्न पत्राचार भइरहेको पनि महाप्रबन्धक कर्णले बताए। नेपाल सरकारको स्वामित्वमा रहेको सो उद्योग करिब चार दशक पुरानो हुँदै जाँदा सबै उपकरण पनि जीर्ण हुँदै गएकाले उत्पादन क्षमतामा कमी आएको उल्लेख गरिएको छ । साविक क्षमताअनुसार दैनिक १६ हजार बोरा सिमेन्ट उत्पादन गर्ने लक्ष्य भए पनि अहिले दैनिक दस हजार बोरा मात्रै सिमेन्ट उत्पादन भएको उद्योग व्यवस्थापनले राससलाई जनाएको छ । विसं २०३३ मा हेटौंडामा स्थापना गरेको उक्त उद्योगले २०४३ साल मङ्सिर २६ गतेदेखि व्यावसायिक उत्पादन गर्दै आएको थियो । एक अर्ब ५० करोडको लगानीमा स्थापना गरिएको सो उद्योगले अहिले विभिन्न सहरमा दैनिक चार हजारदेखि पाँच हजार बोरासम्म मात्र सिमेन्ट बिक्रीवितरण भइरहेको छ। पर्याप्त सिमेन्ट बिक्रीवितरण हुन नसक्दा निकै आर्थिक भार व्यहोर्न परेको उद्योगका महाप्रबन्धक बसन्तराज पाण्डेले बताए।
चिकित्सकमाथिका आक्रमण बन्द गर्न मानवअधिकार आयोगको अपिल,"काठमाडौं : राष्ट्रिय मानवअधिकार आयोगले पछिल्लो समयमा चिकित्सकमाथि भइरहेका आक्रमण र स्वास्थ्य संस्थाहरूमा तोडफोड घटनाप्रति ध्यानाकर्षण भएको जनाएको छ। आयोगले चिकित्सक माथिका आक्रमण तथा कुटिपटका घटना बन्द गर्न र अत्यावश्यकीय स्वास्थ्य सेवा बन्द नहुने वातावरण बनाउन आग्रह गरेको छ। आयोगका प्रवक्ता टीकाराम पोखरेलले बिहीबार एक विज्ञप्ति जारी गर्दै कास्की, मकवानपुर, लमजुङ, चितवन जिल्लालगायतका विभिन्न अस्पतालमा कार्यरत चिकित्सकमाथि भएका आक्रमण, दुव्र्यवहार तथा स्वास्थ्य संस्थाहरूमा भएको तोडफोड एवम् चिकित्सकले आकस्मिकबाहेकका स्वास्थ्य सेवा बन्द गरी आन्दोलनमा उत्रिँदा नागरिकको स्वास्थ्य उपचारमा पर्न गएको असरप्रति राष्ट्रिय मानव अधिकार आयोगको गम्भीर ध्यानाकर्षण भएको जनाएका छन्। चिकित्सकहरूको सुरक्षा व्यवस्था,स्वास्थ्य सेवाको निरन्तरता तथा बिरामीले भोग्नु परिरहेका समस्या सम्बन्धमा आयोगले विभिन्न माध्यमबाट निरन्तर अनुगमन गरिरहेको आयोगले जनाएको छ। उपचारमा खटिनुपर्ने स्वास्थ्यकर्मीहरू आन्दोलित हुँदा बिरामी मर्कामा परेको आयोगको भनाइ छ। 'शान्ति सुरक्षा र घटनामा संलग्नमाथि कानुनी कारबाहीको माग गर्दै चिकित्सकले असोज ९ र १० गते अस्पतालको आकस्मिक बाहेकका सम्पूर्ण सेवा बन्द गरी आन्दोलनमा उत्रिएका कारण उपचारका लागि आएका बिरामीहरु सेवा पाउनबाट बञ्चित भएको देखिएको छ । चिकित्सकमाथि आक्रमणका श्रृङ्खलाबद्ध घटनाहरु विगतमा समेत हुँदै आएका थिए । यसबाट स्वास्थ्यकर्मीको मनोबल र स्वास्थ्य संस्थाहरूको प्रभावकारितामा असर परेको देखिन्छ । स्वास्थ्यकर्मी स्वास्थ्य सेवा नै बन्द गरी आन्दोलनमा उत्रिँदा नागरिकको स्वास्थ्योपचारको हकमा असर पर्नुका साथै, स्वास्थ्य संस्थाहरु धराशायी बन्न पुग्ने संभावना रहन्छ,'आयोगले जारी गरेको विज्ञप्तिमा उल्लेख छ। गत भदौ २४ गते हेटौंडाको सञ्चो अस्पतालका चिकित्सकमाथि सेवाग्राहीबाट हातपात भएको,असोज ७ गते लमजुङको लमजुङ अस्पतालका चिकित्सकमाथि स्थानीय जनप्रतिनिधिबाट हातपात भएको,असोज ८ गते पोखराको मणिपाल अस्पतालमा चिकित्सकमाथि सेवाग्राहीले कुटपिट, दुव्र्यवहार र आक्रमण गरेको घटना सम्बन्धमा अनुगमन गरेको आयोगले जनाएको छ। पछिल्लोपटक पोखराको मणिपाल अस्पतालमा एक जना बिरामीको उपचारको क्रममा मृत्यु भएको भन्दै मृतकका आफन्तले चिकित्सकमाथि हातपात र दुव्र्यवहार गरी अस्पतालको भौतिक संरचना तोडफोड गरेको साथै सुरक्षाकर्मीबाट समेत चिकित्सकमाथि दुव्र्यवहार गरिएको अनुगमनबाट खुलेको आयोगको भनाइ छ। स्वास्थ्योपचारको क्रममा कुनै चिकित्सक दोषी देखिएमा निजलाई कानुनी कारबाहीको दायरामा ल्याउनुको सट्टा स्वास्थ्य संस्था र सिंगो स्वास्थ्य क्षेत्रलाई नै आक्रमण गर्ने प्रवृत्ति बढ्दै जानु लोकतन्त्र, मानव अधिकार र विधिको शासन विपरित भएको आयोगको ठहर छ। 'मानव अधिकारको विश्वव्यापी घोषणापत्र, १९४८, नेपाल पक्षराष्ट्र बनेको आर्थिक, सामाजिक तथा साँस्कृतिक अधिकारसम्बन्धी अन्तर्राष्ट्रिय अनुबन्ध, १९६६ र नेपालको संविधानको धारा ३५ ले नागरिकको स्वास्थ्यसम्बन्धी हकको व्यवस्था गरेको छ । नागरिकका यी अधिकारहरुको सुनिश्चितता गर्नु राज्यको दायित्व हुन्छ । स्वास्थ्योपचारको क्रममा कुनै चिकित्सक दोषी देखिएमा निजलाई कानुनी कारबाहीको दायरामा ल्याउनुको सट्टा स्वास्थ्य संस्था र सिंगो स्वास्थ्य क्षेत्रलाई नै आक्रमण गर्ने प्रवृत्ति बढ्दै जानु लोकतन्त्र, मानव अधिकार र विधिको शासन विपरित हुन जान्छ । कुनै पनि बहानामा स्वास्थ्यकर्मीमाथि आक्रमण, दुव्र्यवहार एवम् कुटपिट नगर्न, स्वास्थ्य संस्था जस्तो संवेदनशील ठाउँमा तोडफोड र आक्रमण नगर्न, स्वास्थ्य सेवा नै बन्द गरी आन्दोलन नगर्न र नागरिकको स्वास्थ्योपचारको हक सुनिश्चित गर्न आयोग नेपाल सरकार,स्वास्थ्यकर्मी र सबै सरोकारवाला पक्षको ध्यानाकर्षण गराउँदछ,'आयोगले भनेको छ।"
मालारानीको सहकारीमा चोरी,अर्घाखाँची : अर्घाखाँचीको मालारानी गाउँपालिकामा रहेको एक सहकारीमा बुधबार राति चोरी भएको छ । मालारानी गाउँपालिका ४ खनमा रहेको जनकल्याण साना किसान कृषि सहकारी सस्था लिमिटेडको कार्यालयबाट १ लाख ५६ हजार चोरी भएको एलाका प्रहरी कार्यालय खनका प्रमुख प्रहरी निरीक्षक इश्वरी अधिकारीले बताए । सहकारीमा कार्यरत कर्मचारीका अनुसार कार्यालयभित्र रहेको लकर फोडेर नगद चोरी भएको हो। घटनाबारे अनुसन्धान भइरहेको इलाका प्रहरी कार्यालय खनले बताएको छ ।
आज इन्द्रजात्रा मनाइँदै,"काठमाडौँ : वर्षा र सहकालका देवता देवराज इन्द्रको पूजाआराधना गरी आज परम्परागत रुपमा इन्द्रजात्रा पर्व मनाइँदैछ । प्रत्येक वर्ष भाद्र शुक्ल चतुर्दशीका दिन पर्ने यो पर्व काठमाडौँ, ललितपुर, भक्तपुर, धुलिखेल, दोलखालगायतका स्थानमा मनाइन्छ । भाद्र शुक्ल द्वादशीका दिन हनुमानढोका अगाडि धार्मिक विधिपूर्वक इन्द्रध्वजासहितको लिङ्गो ठड्याइएपछि प्रारम्भ हुने यो जात्रा विभिन्न प्रकारका नाचगान, रथयात्रा र देवीदेवताको पूजाआजा गरी आठ दिनसम्म मनाउने प्रचलन छ । भाद्र शुक्ल द्वादशीका दिन ठड्याइएको लिङ्गोलाई इन्द्रध्वजोत्थान पनि भनिन्छ । लिङ्गोको फेदमा भैरवको पूजा गरिन्छ । शत्रु पराजय भएपछि विजय मनाउने पर्वका रुपमा इन्द्रजात्रा मनाउने गरिएको हो । इन्द्रध्वजको पूजा गरी शक्ति प्राप्त गरेर प्रदर्शन गर्ने पर्वका रुपमा पनि इन्द्रजात्रालाई लिइन्छ । यसअघि तान्त्रिक विधिद्वारा पूजा गरी भक्तपुरको चितपोल जङ्गलमा छोडिएको बोकाले छोएको रूख भाद्र शुक्ल द्वितीयाका दिन काटिन्छ । काटेपछि लिङ्गोलाई उपत्यका भित्र्याउन पनि साइत हेरिन्छ । उपत्यका भित्र्याएपछि एक रात भोटाहिटीमा राखी एकादशीका दिन विधिपूर्वक इन्द्रध्वजाको लिङ्गो तयार पार्ने गरिन्छ । आजको दिन मुख्यरूपमा मनाइने इन्द्रजात्रा पर्वमा राष्ट्रपतिबाट हनुमानढोकास्थित गद्दी बैठकमा जीवित देवीका रूपमा रहेका श्री गणेश, श्री भैरव र श्री कुमारीको रथयात्रा नजर गर्ने परम्परा छ । राजतन्त्र रहुञ्जेल राजाबाट श्री गणेश, श्री भैरव र श्री कुमारीको रथयात्रा नजर गर्ने परम्परा थियो । इन्द्रध्वजाको लिङ्गो ठड्याएपछि सुरु भएको जात्राभरि भक्कुनाच, महाकालीनाच, लाखेनाच, दशअवतार तथा देवराज इन्द्रको वाहन ऐरावत हात्तीको प्रतीकका रूपमा पुलुकिसी नाच नचाउने गरिन्छ । इन्द्रध्वजाको लिङ्गो ठड्याएको आठौँ दिनपछि अर्थात् आश्विन कृष्ण चौँथीका दिन इन्द्रध्वज पातन गर्ने अर्थात् लडाउने विधान रहेको भरणी नक्षत्रको रातमा लडाउने शास्त्रीय व्यवस्था छ, भरण्यां निशि पातयेत् भनी उल्लेख गरिएको धर्मशास्त्रविद् प्रा डा देवमणि भट्टराईले बताए । यस उपलक्ष्यमा आज उपत्यकाको पश्चिममा पर्ने दहचोकस्थित इन्द्रदहमा रातभर जाग्राम बसी भाद्र शुक्ल पूर्णिमाका दिन सोमबार स्नान गरेर मेला भर्न भक्तजनको घुइँचो लाग्छ । अनन्त चतुर्दशी भाद्र शुक्ल चतुर्दशीका दिन अनन्तनाथ (भगवान् विष्णु) को पूजा आराधना पनि गरिन्छ । यसैले यस दिनलाई अनन्त चतुर्दशी पनि भनिन्छ । आज चोखो धागोमा अनन्त मन्त्रण गरी बाँध्नाले वर्षभर शुभ हुन्छ भन्ने विश्वास छ । श्रावण शुक्ल पूर्णिमाका दिन कुनै कारणवश जनै (यज्ञोपवीत) मन्त्रन नपाएकाले आजै मन्त्रने शास्त्रीय विधान रहेको धर्मशास्त्रविद् भट्टराईले बताए । अनन्त चतुर्दशीको व्रत पनि आज गर्नुपर्ने समितिले जनाएको छ । चतुर्दशीमा इन्द्रजात्रा मनाएपछि पूर्णिमामा इन्द्रदहमा गई स्नान गर्नुपर्ने धार्मिक विधि छ ।  रासस"
"नवलपरासीमा कुष्ठरोग र क्षयरोगका बिरामी बढ्दै, नियन्त्रणमा चुनौती","परासी : नवलपरासीमा कुष्ठरोग र क्षयरोगका बिरामीको संख्या बढ्दै गएको छ । नेपालमा कुष्ठरोग निवारण घोषणा भएको एक दशकबढी भइसकेको छ। सरकारले सन् २०५० सम्म क्षयरोग निवारण घोषणको लक्ष्य लिएर क्षयरोग मुक्त नेपाल घोषणा अभियान कार्यक्रमलाई अगाडि बढाएको छ। तर, नवलपरासीमा भने कुष्ठरोग र क्षयरोगका बिरामीको संख्या बढ्दै गएको छ । केही पालिकाहरूले यी रोग पहिचानका लागि बजेट नछुट्टाउँदा रोगीको संख्या यकिन गर्न समेत समस्या भएको पालिकास्तरका स्वास्थ्य शाखाहरुले जनाएका छन् । गत आर्थिक वर्ष २०७९०८० मा ७० जना नयाँ कुष्ठरोगका बिरामी भेटिएका छन्। पहिचान हुन नसकेका अझै धेरै बिरामी रहेको अनुमान गरिएको स्वास्थ्य कार्यालयका तथ्याङ्क अधिकृत बजरंगी चौधरीले बताए । गत वर्ष केही पालिकामा बजेट अभावमा रोग पहिचानको काम प्रभावकारी नहुँदा अघिल्लो वर्षको तुलनामा संख्या कम देखिएपनि कुष्ठरोगका बिरामी बढ्दै गएको चौधरीले बताए । अघिल्लो आर्थिक वर्ष २०७७०७८ मा ७७ जना कुष्ठरोगका बिरामी भेटिएका थिए। सबैभन्दा बढी बर्दघाटमा १७ जना नयाँ कुष्ठरोगका बिरामी भेटिएका थिए। त्यहाँ अघिल्लो आर्थिक वर्षमा जम्मा ६ जना मात्र कुष्ठरोगका बिरामी भेटिएकोमा गत आर्थिक वर्षमा यो संख्या ह्वात्तै बढेको हो। यसैगरी सुनवलमा १५, रामग्राममा ११, पाल्हीनन्दन र सरावलमा १०१०, सुस्तामा ५ र प्रतापपुरमा २ जना नयाँ कुष्ठरोगका बिरामी भेटिएका छन् । १४ वर्ष मुनिका एक जना बालकमा पनि कुष्ठरोग देखिएको स्वास्थ्य कार्यालयले जनाएको छ। कुष्ठरोग पहिचानका लागि स्थानीय तहबाट प्रभावकारी रूपमा अझै पनि काम हुन नसकेको सरोकारवालाहरूको भनाइ छ। प्रभावकारी कार्यक्रम बनाएर स्थानीय तहले अभियानको रूपमा कुष्ठरोग पहिचानको काम गर्नुपर्नेमा स्वास्थ्य कार्यालयका प्रमुख ओमप्रकाश पन्थीले बताए । कुष्ठरोग भएको थाहा पाउँदा पाउँदै पनि उपचारमा नआउनेको संख्या धेरै भएकाले पालिकास्तरमा जनचेतनाका कार्यक्रम सञ्चालन गर्नुपर्ने उनले बताए । गाउँमा कुष्ठरोग भएको थाहा पाएपछि सम्झाइ बुझाइ गर्दा समेत उपचारका लागि कोही जान मान्दैनन्,किन जानु उपचार गर्न ? भन्ने धेरै छन् ,'बर्दघाट नगरपालिकाका स्वास्थ्य शाखा प्रमुख माधव ज्ञवालीले भने । पछिल्लो पटक पहिचान गरी उपचारको दायरामा ल्याउनु नै मुख्य चुनौति भएको स्वास्थ्यकर्मीहरुले बताएका छन् । बारा जिल्लापछि सबैभन्दा बढी नवलपरासीमा कुष्ठरोगका बिरामी भेटिएको स्वास्थ्य कार्यालय प्रमुख पन्थीले बताए । विश्व स्वास्थ्य संगठन (डब्लूएचओ) ले सन् २०१० मा नेपाललाई कुष्ठरोग निवारण भएको घोषणा गरेको थियो। निवारण घोषणा भएसँगै नेपालमा कुष्ठरोगीको संख्यामा कम हुने, कुष्ठ प्रभावित व्यक्तिले नियमित उपचार सेवा पाउने सबैको विश्वास भएपनि त्यसो हुन नसक्दा रोगका बिरामीको संख्या बढ्दै गएको स्वास्थ्यकर्मीले बताएका छन् । क्षयरोगी पनि बढ्दै कुष्ठरोगसँगै नवलपरासीमा क्षयरोग पनि गम्भीर स्वास्थ्य समस्याको रूपमा देखिएको छ। क्षयरोगको पहिचान र निवारणका कार्यक्रम प्रभावकारी काम हुन नसक्दा अहिले क्षयरोगका बिरामीको संख्या बढ्दै गएको हो। स्वास्थ्य कार्यालयले दिएको जानकारीअनुसार हाल जिल्लामा ४७० जना क्षयरोगका बिरामी छन् । गत आर्थिक वर्षमा १९ जना क्षयरोगका बिरामीको मृत्यु भएको छ। गतवर्ष सुस्ता, पाल्हीनन्दन र प्रतापपुरमा क्षयरोगका बिरामी पत्ता लगाउन शिविर नै सञ्चालन गरिएको थियो। क्षयरोगका बिरामीहरु पनि समयमै अस्पताल नआउने र अन्तिम समयमा मात्रै अस्पताल आउने गरेका कारण कतिपयको रोग निधानमा समस्या हुने गरेको स्वास्थ्य कार्यालयले जनाएको छ। सरकारले सन् २०५० सम्ममा क्षयरोग निवारण घोषणको लक्ष्य लिएर क्षयरोग मुक्त नेपाल घोषणा अभियान कार्यक्रमलाई अगाडि बढाएको छ।"
सरकारको प्राथमिकता सुशासन र समृद्धि : कार्यबाहक प्रधानमन्त्री खड्का,"वीरेन्द्रनगर : कार्यबाहक प्रधानमन्त्री पूर्णबहादुर खड्काले सुशासन र समृद्धि वर्तमान सरकारको मुख्य प्राथमिक्ता रहेको बताएका छन्। विभिन्न कार्यक्रमसहित गृहजिल्ला सुर्खेत आएका कार्यबाहक प्रधानमन्त्री खड्काले सुर्खेत विमानस्थलमा आयोजित पत्रकार सम्मेलनमा बोल्दै यस्तो बताएका हुन्। उनले सरकारले नयाँ बजेट प्रतिनिधि सभाबाट पारित भएपछि बजेट कार्यन्वयन तीव्र गतिमा थालिएको बताए। उनले भने, 'वर्तमान सरकारको मुख्य प्राथमिकता भनेकै सुशासन र समृद्धि हो। त्यसका लागि जनताले अनुभुति गर्ने गरी सरकारले काम अगाडि बढाइरहेको छ। माओवादी अध्यक्ष एवं प्रधानमन्त्री पुष्पकमल दाहालको नेतृत्वको गठबन्धन सरकारले विगतमा भइरहेको पुँजीगत खर्च कम हुने समस्यालाई समाधानका लागि विभिन्न प्रक्रियागत सुधार गरेको छ। त्यसले चालु आर्थिक वर्षमा पुँजीगत खर्चमा पनि व्यापक सुधार आउनेछ।' उनले अहिलेको मुल मुद्धा भनेको मुलुकको विकास र समृद्धि रहेको बताउँदै उपप्रधान तथा रक्षामन्त्रीसमेत रहेका खड्काले यसै महिनाबाट सुशासनको नयाँ कार्यक्रम सरकारले ल्याउने तयारी गरेको बताए। उनका अनुसार त्यसै कार्यक्रमले नागरिकले भोग्दै आएको समस्या समाधान र प्रभावकारी सेवा प्रवाह हुनेछ। सरकारले कृतिम बजारमा अभाव, मुल्य वृद्धि जस्ता समस्या समाधान गर्नका लागि सबै जिल्लामा प्रमुख जिल्ला अधिकारीको नेतृत्वमा संयन्त्र परिचालन गरेको उनको भनाइ छ। प्रधानमन्त्रीको चीन भ्रमण पनि सफल भएको बताए। उनले भने, 'कर्णाली करिडोर कर्णालीको समृद्धिको रेखालाई हुम्ला हिल्सा सडक चीन सरकारले बनाइदिने भएको छ। यसले कर्णालीको समृद्धिको ढोका खोल्नेछ।' कर्णालीको समृद्धिका लागि स्थानीय सरकार, प्रदेश सरकार र संघको सहकार्यमा नागरिकलाई समृद्धिको अनुभुति गराउने काम भइरहेको छ। सुर्खेत विमानस्थलको स्तोरोन्नति, मदन भण्डारी राजमार्गको निर्माणको काम तीव्र गतिमा भइरहेको, पश्चिम सुर्खेतको बड्डिचौर सडकमाको काम पनि तीव्र गतिमा भइरहेको, कर्णालीका सबै जिल्लामा विद्युतको राष्ट्रिय प्रसारण लाइन विस्तारको काम भइरहेको जस्ता सबै विकास आयोजना तीव्र गतिमा भइरहेको छ। यसमा कर्णालीको सबै सांसद, प्रदेश सरकार र स्थानीय सरकार लागि परेका छन्। कोरोनाबाट नेपालको अर्थतन्त्रमा परेको प्रभावले केही समस्या अहिले पनि कायम छ। त्यसलाई पनि सरकारले बिस्तारै हल गर्दै अगाडि बढिरहेको छ। सीमित बजेटका कारण कर्णालीमा सोचेजति विकास आयोजना अगाडि बढाउन नसकिएको उनले बताए। उनले भने, 'जनतासँग गरेका कबुलहरु सीमित बजेटबाट क्रमश: पूरा गर्दै जाने तयारी छ। जनताका अपेक्षा अनुसार कामहरु भइरहेका छन्। संघीय ऐन, कानुन निर्माणले पनि गति लिइरहेको छ। संघियता कार्यन्वयनसँग जोडिएका कानुन निर्माणमा तीव्रता दिएका छौँ। यसले नेपालको संघीयतालाई जनभावना अनुसार कार्यन्वयन भएको अनुभुति दिदैछौं। मुलुकको वर्तमान संविधानले परिकल्पना गरेको अधिकार तल्लो तहसम्म विस्तार गरेर नागरिकलाई संविधानले दिएका अधिकार उपभोग गर्ने वातावरण बनाउँदै छौँ। सरकारले आम नागरिकसँग जोडिएका विषयलाई प्रभावकारी रुपमा सम्बोधन गर्ने कार्य भइरहेको छ।'"
लागुऔषध मुद्दाकी फरार प्रतिवादी ८ वर्षपछि पक्राउ,बागलुङ : लागुऔषध कसुर मुद्दाकी एक फरार महिला प्रतिवादी ८ वर्षपछि पक्राउ परेकी छिन्। जिल्ला प्रहरी कार्यालय बागलुङले फरार निसीखोला गाउँपालिका६ बस्ने वर्ष ५३ र्की रिता घर्ती मगरलाई बुधबार प्रक्राउ गरिएको जनाएको छ। मगरलाई बागलुङ जिल्ला अदालतले २०७२ साल असार १७ गते लागु औषध कसुर मुद्दामा १ वर्ष २२ दिन कैद र ११ हजार पाँच सय रुपैयाँ जरिवानाको फैसला सुनाएको थियो। प्रहरी चौकी निसीबाट खटिएको प्रहरीको टोलीले मगरलाई निसीखोलाको चुसिबाङबाट पक्राउ गरेको जिल्ला प्रहरी कार्यालय बागलुङका प्रहरी नायव उपरीक्षक मदन केसीले बताए। पक्राउ परेकी मगरलाई लगत कट्टाको लागि मंगलबार बागलुङ जिल्ला अदालतमा पठाइएको प्रनाउ केसीले जानकारी दिए।
लिगलिगे दौड प्रतियोगिता कात्तिक १ मा हुने,"अगामी कात्तिक १ गते हुन लागेको प्रतियोगितामा सहभागी हुन चाहने खेलाडीले यही असोज २५ गतेसम्म फारम भरिसक्नुपर्ने उनको भनाइ छ। अभियानले यस पटक एघारौँ संस्करणको लिगलिगे दौड प्रतियोगिता आयोजना गर्न लागेको हो। गोरखा : लिगलिगकोट राजा छनोट गर्न लागि हरेक वर्ष आयोजना गर्ने गरिएको लिगलिगे दौड प्रतियोगितामा सहभागी हुन चाहाने खेलाडीका लागि यस वर्ष अनलाइनमार्फत फारम भर्न खुला गरिएको छ। लिगलिग विकास अभियानको आयोजनामा हुने लिगलिगे दौड प्रतियोगिता २०८० मा सहभागी हुन चाहाने खेलाडीका लागि अनलाइन फारम भर्न खुला गरिएको अभियानका अध्यक्ष सञ्जीव रानामगरले जानकारी दिए। अगामी कात्तिक १ गते हुन लागेको प्रतियोगितामा सहभागी हुन चाहने खेलाडीले यही असोज २५ गतेसम्म फारम भरिसक्नुपर्ने उनको भनाइ छ। अभियानले यस पटक एघारौँ संस्करणको लिगलिगे दौड प्रतियोगिता आयोजना गर्न लागेको हो। प्रतियोगितामा प्रथम हुने धावकलाई एक वर्षका लागि लिगलिगकोटको साङ्केतिक राजा घोषणा गर्ने प्रचलन रहँदै आएको छ। गोरखा र लमजुङको सिमानामा पर्ने मर्स्याङ्दी नदीको दोभानमा रहेको चेपेघाटबाट सुरु हुने दौड प्रतियोगिता ढिकीडाँडा, ठाँटीपोखरी, पानी ट्याङ्की, छापथोक, बडडाँडा, बोहोरागाउँ, सभा चौतारो, मैबल, दर्बेपानी, बिजुलीडाँडा, खोली चौतारोदेखि लिगलिगकोट गढीसम्म पुगेर समापन हुने गर्दछ। प्रतियोगितामा उपाधि विजेता खेलाडीलाई नगद एक लाखसहित श्रीपेच पगरी, ट्रफी, मेडल र प्रमाणपत्रको व्यवस्था रहेको अध्यक्ष थापामगरले बताए। मेन इलिट (खुला) प्रतियोगितातर्फ सहभागी खेलाडीले निर्धारित १३ दशमलव ८ किलोमिटर दूरी पार गर्नुपर्नेछ। प्रतियोगितामा दोस्रो हुनेलाई ५० हजार, तेस्रो हुनेलाई २५ हजार, चौथो हुनेलाई १४ हजार र पाँचौँ हुने विजेतालाई १० हजार पुरस्कारको व्यवस्था रहेको उनले जानकारी दिए। तीन समूह चरणमा हुने प्रतियोगितामा स्थानीयवासी र विद्यार्थीले पनि छुट्टाछुट्टै प्रतिस्पर्धा गर्न पाउने व्यवस्था गरिएको छ। स्थानीय खुलातर्फ भाग लिएर विजेता हुन खेलाडीमध्ये प्रथम हुनेले २० हजार, दोस्रो हुनेले १५ हजार तथा तेस्रो हुनेले १० हजार पुरस्कार प्राप्त गर्नेछन्। विद्यार्थीतर्फ प्रतियोगितामा सहभागी हुन पाउने १८ वर्षभन्दा मुनिका छात्रले भने पालुङटार नगरपालिका३ को मैवलबाट कालिका मन्दिरसम्मको तीन किलोमिटर दौड पूरा गर्नुपर्ने उनले बताए। नेपाल एकीकरणअघिका बाइसे चौबीसे राज्यमध्ये लिगलिगकोटमा दौडेर प्रथम हुने व्यक्ति राजा हुने परम्परा रहेको थियो। पहिले राजा हुने परम्पराबाट दौड प्रतियोगिता सुरु भएको भए पनि अहिले लिगलिगको आन्तरिक तथा बाह्य पर्यटकलाई लिगलिगकोट भित्र्याउन प्रतियोगिताको आयोजना गरिँदै आएको छ। विसं १६०४ मा सुरु भएको मानिएको दौड प्रतियोगितालाई पुनः २०६७ बाट निरन्तरता दिन थालिएको हो। तत्कालीन राजा द्रव्य शाहले दौडमा विजय हासिल गरी लिगलिगकोटको राजा बनेपछि लिगलिगकोटमा दौडिएर राजा हुने परम्पराको अन्त्य भएको मानिन्छ। रासस"
आँखाको ज्योति फर्केपछि ८३ वर्षीया भद्रमायाले भनिन्  मान्छे बुढो भएपनि आँखा बुढो नहुदोरहेछ,"खाँदबारी : चिचिला गाउँपालिका४ की भद्रमाया गुरुङ पाँच महिनादेखि दुवै आँखा देख्न छाडिन् । ८३ वर्षीया गुरुङ उमेरकै कारण आँखा देख्न छाडेको भन्दै उनी घरमै परिवारको सहयोगमा भित्रबाहिर गर्दै आएकी थिइन्। उमेरका कारण आँखा देख्न छाडेको र अब उपचार हुँदैन भनेर बसेकी थिएन्। आँखाको शल्यक्रियापछि दुवै आँखाको ज्योति फर्किएपछि गुरूङले भनिन्,'अब त दुवै आँखा देख्ने भइयो,यरी हेर्न सकिएला भन्ने लागेको थिएन।' गुरुङको मोतियाविन्दुका कारण दुबै आँखाको ज्योति गुमेको थियो । 'दुई वर्षअघिदेखि नै दुबै आँखा कम देख्न थालेको थिएँ,वैशाखदेखि पुरै बन्द भयो । शरीर समेत कमजोर हुँदै जाँदा आँखा पनि कमजोर हुँदोरहेछ भन्ने लागेको थियो, भतिज र छोरीले खाँदबारीमा आँखा शिविर छ,आँखा उपचार गर्न जानुपर्छ भन्दा मैले अब बुढेसकालमा कसरी आँखा देख्छु भनेर जान्न भनेको थिएँ, 'गुरुङले भनिन् ,' सबैले कर गरेपछि गाडि चढेर उनीहरूकै साहारामा आएको अहिले दुवै आँखा देख्न सक्ने भएँ ।' तेजरत्न आँखा तथा कान उपचार केन्द्र खाँदबारीको आयोजनामा भएको मोतियाविन्दुको शल्याक्रिया शिविरमा गुरुङको आँखाको शल्याक्रिया भएको हो। डाक्टर विवेक आचार्यको टोलीले गुरूङको मोतियाविन्दुको शल्याक्रिया गरेका हुन्। खुसी हुँदै गुरुङले भनिन्,'फेरि आँखा देख्छु जस्तो लागेकै थिएन । हरेक कुरामा परिवारको भरपर्नु पर्दा धेरै चिन्ता लाग्थ्यो । बुढो भएपनि आँखा बुढो नहुँदो रहेछ।' उनले आफ्नो उपचारमा खटिएका चिकित्सक तथा स्वास्थ्यकर्मीलाई धन्यवाद समेत दिइन्। गुरूङ एक वर्षदेखि लौरोको साहरामा अन्धकार जीवन विताउँदै आएकी थिइन् । उनका भतिजा बुद्धिबहादुर गुरुङले आँखा बन्द भएपछि काकी आमालाई धेरै समस्या भएको बताए। उमेरमै थला परेपछि निकै पीर लागेको उनले बताए। उनले भने,'गाउँघरमा खेतिपातीका लागि हामी बाहिर जाँदा पनि आमालाई एक्लै छाडेर जान गाह्रो हुन्थ्यो । हिँडडुल गर्न सक्दासक्दै आँखा देख्न छाडेपछि आमाको स्याहारसुसारमा समस्या भएको थियो। मोतियाविन्दुको समयमै उपचार पाए कसैले पनि आँखाको ज्योति गुमाउनु नपर्ने शिविरमा खटिएका डाक्टर विवेक आचार्यले बताए । आँखा धमिलो हुनासाथ स्वास्थ्य संस्थामा गएर जाँच गराउन उनले सुझाव दिए। तेजरत्न आँखा तथा कान उपचार केन्द्र खाँदबारीले आइतबार र सोमबार दुई दिन निशुल्क मोतियाविन्दुको शल्याक्रिया शिविर सञ्चालन गरेको थियो। शिविरमा सङ्खुवासभा र भोजपुरको उत्तरी क्षेत्रका ३९ जनाको शल्याक्रिया भएको उपचार केन्द्र इन्चार्ज क्षितिज बरालले जानकारी दिए । उचार केन्द्रले प्रत्येक वर्ष मोतियाविन्दुको निशुल्क शल्याक्रिया शिविर सञ्चाल गर्दै आएको तेजरत्न आँखा तथा कान उपचारका अध्यक्ष अनन्त कुमार गौलीले जानकारी दिए। ' दुर्गम क्षेत्रबाट सदरमुकाम खाँदबारी आइपुग्न नै ४५ दिन लाग्छ । काठमाडौं गएर आँखाको उपचार गराउनु निकै महंगो पर्दछ । त्यसैले हामीले वार्षिक रुपमा बिरामी छनौट गर्दै जिल्लाका विभिन्न स्थानमा निशुल्क मोतियाविन्दुको शल्याक्रिया शिविर सञ्चालन गर्दै आएका छौं,अध्यक्ष गौलीले भने ।"
"ठोरीवासीको गुनासो, सरकारले हामीलाई बारम्बार झुक्याउँदै आएको छ","वीरगन्ज : मधेस प्रदेशकै प्रमुख पर्यटकीय गन्तव्यका रुपमा चिनिएको पर्साको ठोरीमा बुधबार ४४ औं विश्व पर्यटन दिवस मनाइएको छ। ठोरी गाउँपालिका वडा नम्बर २ राइधारास्थित गणेशमान पार्कमा बुधबार औपचारिक कार्यक्रम गरी विश्व पर्यटन दिवस मनाइएको हो। ठोरी २ का वडाध्यक्ष अमृत कृष्ण सापकोटाको अध्यक्षतामा आयोजित कार्यक्रममा ठोरी गाँउपालिकाका अध्यक्ष लालबहादुर श्रेष्ठले ठोरीलाई संघीय सरकार र प्रदेश सरकारले बारम्बार झुक्याइरहेको गुनासो गरे। ठोरीमा संघीय सरकारका मन्त्री आएर आफैंले शिलान्यास गरेको विभिन्न योजनालाई पुर्णता दिन संघीय सरकारले बेवास्ता गरेको आरोप उनले लगाए। उनका अनुसार गत वर्ष तत्कालीन सहरी विकास मन्त्री मेटमणी चौधरीले ठोरीमा आएर विभिन्न योजनाको शिलान्यास गरेका थिए। २०७८ चैत ११ गते ठोरी मै मधेस सरकारको मन्त्रीपरिषदको बैठक बसेर ठोरीलाई पर्यटकीय क्षेत्र घोषणा गरी पर्यटन विकासका लागि १० करोड रुपैयाँ बजेट दिने निर्णय गरेको थियो। तर ठोरीलाई पर्यटकीय क्षेत्र घोषणा गरेको डेढ वर्ष बितिसक्दा पनि प्रदेश सरकारले एक रुपैयाँ पनि बजेट विनियोजन गर्न नसक्नु प्रदेश सरकारकै लागि लज्जास्पद भएको उनले बताए। अध्यक्ष श्रेष्ठले मधेस सरकारले ठोरीलाई हेप्ने गरेको गुनासो गरे। उनले भने, 'संघ र प्रदेश सरकार दुबैले ठोरीलाई अनेक आश्वासन दिएर झुक्याउँदै आएका छन्। ठोरीमा आजसम्म परिणाममुखी काम न मधेस सरकारले गरेको छ न संघ सरकारले गरेको छ।' पर्यटनका सन्दर्भमा मधेस प्रदेशमै ठोरी जत्तिको सम्भावना बोकेको क्षेत्र अन्य नरहेको बताउँदै उनले अबका दिनमा मधेस सरकार र संघीय सरकारले ठोरीलाई हेर्ने नजरमा परिवर्तन आउनेमा आशावादी भने भएको उनले बताए। उनले भने, 'यसै क्षेत्रबाट निर्वाचित प्रतिनिधिसभा सदस्य रमेश रिजाल अहिले संघीय सरकारको उद्योगमन्त्री बन्नुभएको छ, अब भने केही आशा पलाएको छ।' कार्यक्रममा ठोरी गाँउपालिकाकी उपाध्यक्ष गोकुली रेग्मी,पूर्व वडाध्यक्ष किशोर तामाङ, निर्मल ठोरी मध्यवर्ती उपभोक्ता समितिका अध्यक्ष बालकुमार बस्नेत , समृद्ध ठोरी अभियानका संयोजक प्रकाश खनाल, पर्यटन व्यवसायी धीरसिंह घिमिरे, अमृत सामुदायिक होमस्टेका अध्यक्ष यादवराज कुँवर लगायतकाले मन्तव्य राखेका थिए। उनीहरुले पनि प्रदेश सरकारले ठोरीलाई झुक्याएकोमा आक्रोश पोखे। उनीहरुले ठोरीलाई विकास गर्न पर्यटनलाई नै प्रमुख आधार मानेर काम गर्न सके ठोरीको विकास सम्भव रहेको धारणा राखे। पर्यटन दिवसकै अवसरमा ठोरीको ठुटेखोला पुलमा राष्ट्रिय झण्डा फेर्नुका साथै अरु झण्डाहरु थपिएको छ। पुलमा हालसम्म १२ ओटा झण्डा राखिएकोमा बुधबार थपेर २२ ओटा बनाइएको वडा सदस्य केशरबहादुर भण्डारी जानकारी दिए। ठोरीमा राइधारा, रानीवन, गणेशमान पार्क, मनमोहनपार्क, सहिदपार्क, सीता गुफा, सेतो भीर, रातो डाँडा, पानीघट्ट, स्टोन पार्क, बौद्ध स्तूप, झरना लगायतका दर्जनौं पर्यटकीय गन्तव्य रहेको छ।"

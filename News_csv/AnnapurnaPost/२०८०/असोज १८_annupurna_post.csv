शीर्षक,विवरण
पन्छाऊँ छाउप्रथा,"महिनावारीलाई छाउ भनिने सुदूरपश्चिमका जिल्लाहरूमा अझै छाउघरहरू निर्माण भइरहेका छन्, जुन पहिला भत्काइएका छन्। महिलाको महिनावारी सामान्य प्राकृतिक परिघटना हो। जैविक प्रणालीको एउटा घटनाक्रम हो। तर त्यसलाई धर्म र अधर्मसँग जोडेर मानिसहरू अनेकखाले व्यवहार गरिरहेका छन्। यस्ता व्यवहार जसले महिलाकै जीवन जोखिममा पार्दै आएको छ। महिनावारी हुँदा घरधन्दाका काम नगर्ने, पूजापाठ नगर्ने त भएकै छन्, त्यस्ता काममा निषेधजस्तै छ। तर महिनावारी हुँदा घरभित्र पस्नै नहुने छुट्टै गोठमा बस्नुपर्ने जस्तो अमानवीय व्यवहार नेपालका पश्चिम पहाडी जिल्लाहरूमा अझै कायम छ। त्यस्तो कुप्रथा अन्त्य गर्न त्यस्तो गोठहरू भत्काउने अभियान नचलेका पनि होइनन्, तर जति भत्किँदै जान्छन्, बन्दै पनि गइरहेका छन्। महिनावारीलाई छाउ भनिने सुदूरपश्चिमका जिल्लाहरूमा अझै छाउघरहरू निर्माण भइरहेका छन्, जुन पहिला भत्काइएका छन्। यो भनेको मनमनमा बनेका छाउघरहरू नभत्किनुको परिणाम नै हो। अछामका विभिन्न पालिकाहरूमा पछिल्लो समय भएको अनुगमनले त्यहाँ पहिला भत्काइएका छाउघर फेरि बनेका हुन्, जसको संख्या सयौंमा छ। जबकि छाउघर प्रथा आफैंमा कुप्रथा त हुँदै हो, महिलाका लागि पनि चर्काे विभेद र ज्यानमारा पनि। गएको ७८ वर्षमा छाउघरमा १४ जना महिला तथा किशोरीहरूले ज्यान गुमाएका थिए। सर्पले डसेर वा निस्सासिएर छाउघरमा महिलाको ज्यान गएको छ। महिलामाथि विभेद र ज्यानै जोखिममा पारिने कुप्रथाका विरुद्ध कानुनी प्रबन्ध नभएको पनि होइन। मुलुकी अपराध (संहिता) ऐनको दफा १६८(३) मा रजस्वला वा सुत्केरीको अवस्थामा छाउपडीमा राख्ने वा अन्य भेदभाव, छुवाछूत वा अमानवीय व्यवहार गरेको ठहरे तीन महिनासम्म कैद वा तीन हजार रुपैयाँसम्म जरिवाना वा दुवै सजाय हुन सक्ने व्यवस्था छ। संविधानले नै महिलाको मातृत्व र प्रजनन स्वास्थ्यसम्बन्धी हकको ग्यारेन्टी गरेको छ। तर पनि छाउप्रथा ब्युँतिएको छ, ब्युँत्याइएको छ। यो भनेको मनमनको छाउप्रथाको जरो नउखेलिनुकै कारण हो। र कानुनको कडा कार्यान्वयनको अभाव पनि यसमा अर्काे कारण हुन सक्छ। जसरी एकताका छाउघरहरू भत्काउने अभियान चल्यो, फेरि पनि त्यस्तै र मानिसका मनको छाउघर भत्काउने प्रभावकारी अभियान चलाउन जरुरी छ। स्थानीय पालिकाका जनप्रतिनिधिले चेतनाको दियो अझै चर्काे गरी बाल्न जरुरी देखिन्छ। नत्र छाउघर प्रथा त्यत्तिकै पन्छिन्न, हट्दैन।"
माफ गर्नै नमिल्नेलाई आममाफीले विवाद,"राष्ट्रपतिले पनि आँखा चिम्लिएर जे आयो त्यसलाई नै स्विकार गरे, माफी दिए। सरकारले चाहेका शक्तिको दुरुपयोगमा छुट्न थाले। यसरी गम्भिर अपराधमा संलग्नलाई आममाफी दिएर संविधानकै अपमान भएको भन्दै आचोलना भइरहेको छ। नेपालगन्ज काठमाडौं : २०७२ असार २८ मा नेपालगन्ज उपमहानगरपालिका८ का चेतन मानन्धरको दिनदाहाडै हत्या भयो। केही कुरा गर्नुछ भनेर नेपालगन्जको धम्बोझी चोकदेखि दक्षिण सुर्खेत रोडमा रहेको स्वस्तिक कटेजनजिकै बोलाएर रिगल भनिने योगराज ढकालको समूहले उनलाई लखेटीलखेटी खुँडा प्रहार गरेर हत्या गरेको थियो। ढकाललाई जिल्ला अदालत बाँकेका तत्कालीन न्यायाधीश विष्णु सुवेदीको इजलासले २०७६ साल वैशाखमा दोषी ठहर गर्दै सर्वस्वसहित जन्मकैदको सजाय पनि सुनायो। तर, संविधान दिवसको अवसरमा सरकारको सिफारिसमा राष्ट्रपतिले उनको कैद मिनाहा गरे। अहिले राष्ट्रपति यसैकारण विवादमा तानिए, पीडितले न्याय मारेको महसुस गरे। पछिल्लो समय आममाफीका लागि सरकारको सिफारिसमा यस्तै व्यक्तिको प्राथमिकतामा परे। अनि, राष्ट्रपतिले पनि आँखा चिम्लिएर जे आयो त्यसलाई नै स्विकार गरे, माफी दिए। सरकारले चाहेका शक्तिको दुरुपयोगमा छुट्न थाले। यसरी गम्भिर अपराधमा संलग्नलाई आममाफी दिएर संविधानकै अपमान भएको भन्दै आचोलना भइरहेको छ। विज्ञ भन्छन्, यो शक्तिको दुरुपयोग हो। राष्ट्रपति पदको अपमान हो। सरकारले गर्ने यस्ता निर्णयले कानुनी शासनको धज्जी उडाएको छ। राजनीतिक संरक्षण पाएमा जे गरेपनि हुन्छ भन्ने प्रवृत्ति झांगिने भएको छ। के गर्थे हत्यामा संलग्न ढकाल ? तत्कालीन प्रधानमन्त्री सुशील कोइरालाको आड पाएका ढकालको बाँके(नेपालगन्ज)मा रजगज नै थियो। ठेक्कापट्टा, अबैध असुलीलगायतको धन्दामा ढकाल संरक्षणमा हुने गरेका थियो। ठूलाठूला ठेक्कापट्टा ढकालको चाहानाविपरित कसैले पनि पाउँदैनन् थिए। प्रक्रिया त देखाउने दाँत मात्रै बनेको थियो। ढकालसँग सत्ताशक्तिको आडमा प्रहरी प्रशासनको थर्कमान हुन्थे। उनलाई कोइरालाको बडिगाडको रूपमा चिनिने गरेको थियो। सत्ता, शक्तिको आडमा उनले जे गरे पनि छुट जस्तै थियो। हत्यामा संलग्न भएको बेला ढकाल तरुण दलका नेतासमेत थिए। त्यो समय प्रधानमन्त्री सुशील कोइराला नै थिए। आममाफीले दियो पीडितलाई पीडा आममाफी पाएर जेलबाट छुटेपछि ढकाललाई कांग्रेस र तरुण दलका नेताहरूले भव्य स्वागत गरेका थिए। श्रीमानको हत्यारालाई रिगललाई उन्मुक्ति दिएको विरोधमा भारती मानन्धर सर्वोच्च अदालतमा रिटसमेत दाहेर गरिसकेकी छन्। उनले आफूजस्तै आम पीडितको न्यायका लागि आममाफीका विरुद्ध रिले अनशन बसेकी छन्। तस्बिरः अशोक दुलाल भारती मानन्धरले पत्रकार सम्मेलन नै गरेर एकपटक मारिसकेको व्यक्तिलाई पुनः मारेका भन्दै पीडा पोखेकी छन्। घट्ना घटेको ८ वर्ष भइसक्दा पनि अझैं उक्त घटनाबाट बाहिर निस्कन नसकेको अवस्थामा आममाफीले झनै पीडा दिएको उनले बताएकी छन्। श्रीमान्को हत्यापछि डिप्रेसनको औषधि खाँदै आएकी उनलाई आममाफीले झनै पीडा दिएको छ। घटना भएको आज आठ वर्ष भयो। तर, आजसम्म म त्यसको पीडाबाट बाहिर निस्कन सकिरहेको छैन। डिप्रेसनको औषधि अझै पनि चलिरहेको छ। उनले पत्रकार सम्मेलनमा भनिन्, मनदेखि नै म उहाँलाई निकाल्न सक्दिनँ भने म त्यो घटना कसरी बिर्सन सक्छु ? आफूले लामो कानुनी लडाइँबाट रिगललाई कारगार पुर्याएको बताउँदै उनले पीडित परिवारको सहमतिबिना राष्ट्रपतिलाई आममाफी दिने अधिकार हुन नहुने बताईन्। उनले राष्ट्रपतिलाई आममाफी भनेको के हो ? तपाईँलाई त्यो अधिकार कसले दियो ? भन्दै प्रश्नसमेत गरिन्। राष्ट्रपतिलाई म सोध्न चाहन्छु आममाफी भनेको के हो ? जसरी त्यत्रो महिना संघर्ष गरेर हामीले उसलाई कारागार पुर्याएको हो, त्यसैगरी आममाफी दिने वा नदिने हामीलाई अधिकार हुनुपर्ने हो। आममाफीको जवाफ मलाई चाहियो, उनले भनिन्। हत्यारालाई आममाफी हुने हो भने राज्यले आफूलाई पनि हतियार दिनुपर्ने उनको माग छ। आममाफी मिल्ने हो भने आफू पनि मार्नका लागि तयार रहेको उनको भनाइ छ। त्यसो हुन्छ भने हामी पीडित छौं, हामीलाई पनि हतियार देउ। हामी पनि मारेर बस्छौं, आममाफी मिल्छ भने, उनले भनिन्। कांग्रेसकै एक समूहले भने अहिले यो विषयमा विमति राखिरहेको छ। हालै भएको केन्द्रीय समितिकै बैठकमा नै कांग्रेसका महामन्त्रीद्वय विश्वप्रकाश शर्मा र गगन थापाले यो विषय उठाएका थिए। तर, उपसभापति एवं उपप्रधानमन्त्री पूर्णबहादुर खड्काले बचाउ गर्दैै कानुन प्रक्रिया पुर्याएर नै ढकाललाई आममाफी दिएको बताएका थिए। उता प्रतिपक्ष दल एमाले लगायतका विपक्षहरूले भने ढकालको आममाफीको विषयमा सरकारको चर्को अलोचना गरिरहेका छन्। पूर्वप्रधानमन्त्री एवं एमाले अध्यक्ष केपी शर्मा ओली संसद्मा नै ढकालको आममाफीको चर्को आलोचना गरेका छन्। राष्ट्रिय स्वतन्त्र पार्टीका सभापति रवि लामिछानेले अपराधीलाई उन्मुक्ति दिएको भन्दै सरकारको आलोचना गरेका छन्। पूर्वप्रहरी नायब महानिरीक्षक हेमन्त मल्ल ठकुरी राजनीतिक आडमा अपराधीलाई आममाफी दिने कार्य देशको लागि घातक हुने बताए। उनले यसले दण्डहिनता, अनुशासनहिनताका साथै मुलुक अपराध अझ बढाउँदै लाने बताए।"
मार्जिन ट्रेडिङमा रनभुल्ल,"काठमाडौं : दोस्रो बजारमा धितोपत्र (सेयर) खरिदबिक्री गर्दा नगदमै गर्नुपर्छ भन्ने छैन। सेयर किन्न चाहने व्यक्तिले खरिद मूल्यको केही प्रतिशतमात्र तिरेर आफ्नो खातामा सेयर प्राप्त गर्न सक्ने अभ्यास विश्वभर नै छ। बाँकी रकम दलाल व्यवसायी (ब्रोकर)ले नै बिक्रेतालाई भुक्तानी दिन्छन्, त्यसबापत लगानीकर्ताले ब्रोकरलाई ब्याज तिनुपर्छ। यस्तो सुविधा लिएर गरिने सेयर कारोबारलाई मार्जिन ट्रेडिङ भनिन्छ। ब्रोकरले लगानीकर्तालाई दिने कर्जालाई मार्जिन लेन्डिङ भन्ने गरिएको छ। मार्जिन ट्रेडिङमा चलेको अभ्यासअनुसार सेयर खरिद गर्दा सुरुमा लगानीकर्ताले सेयर किन्न चाहेको रकममध्ये ब्रोकरले तोकेको प्रतिशत मार्जिन खातामा जम्मा गर्नुपर्छ, बाँकी रकम ब्रोकरले ऋणस्वरूप लगानी गरिदिन्छ। नेपाल धितोपत्र बोर्डले २०७४ कात्तिक २० मा मार्जिन कारोबार सुविधासम्बन्धी निर्देशन पनि जारी गरेको थियो। जसअनुसार नेपाल स्टक एक्स्चेन्जले २०७५ वैशाख १९ मा यससम्बन्धी कार्यविधि बनाएर कार्यान्वयनको चरणमा पनि पुर्याएको थियो। धितोपत्र बोर्डले समयसापेक्ष बनाउने भन्दै २०७७ मा निर्देशनलाई संशोधन पनि गरेको थियो। सोही निर्देशन र कार्यविधिअनुसार दुई दर्जन ब्रोकर कम्पनीले मार्जिन कारोबारको अनुमति लिए, नासा सेक्युरिटिजले त कारोबार सुरु पनि गर्यो। तर, व्यावहारिक नभएको भन्दै सेवा बन्द गर्यो। हालको व्यवस्थाअनुसार कोही लगानीकर्तासँग ३० हजार रुपैयाँ छ र सेयर कारोबार गर्न उसलाई कम्तीमा १ लाख रुपैयाँ चाहिन्छ भने ब्रोकरबाट थप ७० हजार रुपैयाँ मार्जिन लोन ब्रोकरबाट लिन सकिन्छ। मार्जिन कारोबार गर्न लगानीकर्ताले ब्रोकरकहाँ मार्जिन खाता खोल्नुपर्छ। मार्जिन खाता खोलेपछि ब्रोकर र लगानीकर्ताबीच मार्जिन कारोबारसम्बन्धी सम्झौता हुन्छ। मार्जिन कारोबारबाट किनेको सेयर सो कर्जाको धितो हो जसको मूल्य घटे लगानीकर्ताले मार्जिन खातामा मार्जिन रकम थप गर्नुपर्छ, सेयर मूल्यको ३० प्रतिशत पुर्याउनुपर्छ। नत्र, ब्रोकरले सेयर बेचेर कर्जा रकम असुली गर्न सक्छ। किन प्रभावकारी हुन सकेन मार्जिन ट्रेडिङ ? अब के गर्ने ? हुन त दोस्रो बजारमा अहिले पनि अपूरो मार्जिन ट्रेडिङको अभ्यास भइरहेको छ। लगानीकर्ताले कोल्याटरल लोड गरेपछि त्यसको ४ गुणासम्म सेयर किन्न पाउँछन्। अर्थात् ७५ प्रतिशत मार्जिन कर्जा पाउन सकिन्छ। तर, सेयर खरिद गरेको पर्सिपल्टसम्म ब्रोकरलाई रकम भुक्तानी गरिसक्नुपर्छ र ब्याज पनि तिर्नु पर्दैन। मार्जिन ट्रेडिङको अभ्यासमा भने रकम भुक्तानी गर्नु पर्दैन, बाँकी रकम स्वतः कर्जाका रूपमा रहनेछ। र ब्रोकरलाई सो कर्जाको ब्याज तिर्नुपर्छ। अहिले मुख्यतः कोषको अपर्याप्तता र कर्जा रिकभरीको सुनिश्चितता अभावले मार्जिन ट्रेडिङ पूर्ण रूपमा कार्यान्वयन हुन सकेको छैन। विश्वभरि नै मार्जिन ट्रेडिङ ब्रोकरमार्फत हुन्छ तर नेपालमा कोषको अभावले मार्जिन लेन्डिङको भविष्य उज्ज्वल देखिँदैन। नेपाल धितोपत्र बोर्डले इक्विटीमा आधारित मार्जिन कर्जा प्रवाह गर्ने परिकल्पना गरेको छ तर इक्विटीमा सीमितता भएकाले मार्जिन कर्जाको स्रोतमा पर्याप्तता नहुन सक्छ। इक्विटीबाट कम्पनी पनि सञ्चालन पनि गर्नुपर्ने हुने भएकाले नयाँ स्रोत चाहिनेमा ब्रोकरले जोडबल गरिरहेका छन्। मार्जिन लेन्डिङ गर्दा ब्रोकरले दिने कर्जाको धितो सेयर नै हो यसर्थमा लगानीकर्ताले मार्जिन कर्जा नतिरेको स्थितिमा सजिलै सेयर बेचेर आफ्नो रकम असुली गर्न पाउनुपर्ने बुझाइ उनीहरूको छ। नेप्सेले हाल सञ्चालन गरिरहेको अनलाइन कारोबार प्रणालीमा पनि समस्यै छ। ग्राहकले मार्जिन लेन्डिङमार्फत कारोबार गर्छ भने ब्रोकर र नेप्सेलाई थाहा हुन जरुरी छ, अहिलेको अनलाइन प्रणालीमा नगद कि मार्जिन छुट्ट्याउन सक्दैन। ब्रोकरले म्यानुअल रूपमा कारोबार छुट्ट्याउनु परेको छ। अहिले सेयर खरिदबिक्री अनलाइनमार्फत नै हुने भएकाले खरिद आदेश दिँदै नगदमा वा मार्जिनमा भन्ने छुट्टिन आवश्यक छ। उल्लेखित व्यवस्था सजिलो भएमात्र नेपालमा मार्जिन ट्रेडिङको भविष्य उज्ज्वल छ। यसैगरी नगदमा कारोबार हुँदा लगानीकर्ताको खातामा पर्याप्त रकम भएको खण्डमा मात्र खरिद अर्डर राख्न मिल्ने व्यवस्थाको खाँचो छ। राफसाफअघि नै ब्रोकरले रकम पाउने ग्यारेन्टी नभएसम्म ब्रोकरलाई मार्जिनको महŒव हुँदैन। किनकि यदि कोही व्यक्ति उधारोमै कारोबार गर्न बानी परेको छ भने उसले मार्जिन लेन्डिङ कारोबार गर्न चाहँदैन। राफसाफ हुनुअघि नै लगानीकर्ताले ब्रोकरलाई सेयर खरिदको रकम भुक्तानी नगरे लगानीकर्तालाई नसोधी बेचेर असुल्न सक्ने कडा व्यवस्था गरेमात्र मार्जिन लेन्डिङको प्रभावकारिता रहन्छ। उधारोमा सेयर कारोबार हुने व्यवस्था अन्त्य गरेमात्र मार्जिन लेन्डिङको माग बढेर जानेछ, उधारोमै किनबेच गर्न पाइरहे मार्जिन लेन्डिङ कुहिरोको काग हुने पक्का छ। मार्जिन ट्रेडिङ पुँजी बजारको प्रोडक्ट भएकाले आवश्यक व्यवस्था धितोपत्र बोर्डले गर्ने हो तर, मार्जिन लेन्डिङमा ब्याजदरको कुरा आउँछ। नेपालमा बैंक तथा वित्तीय संस्थाले वा राष्ट्र बैंकले अनुमति दिए मात्र कसैले कर्जा लगानी गरेर ब्याज लिन पाउँछ। इक्विटीभन्दा फरक कोष जुटाउन आवश्यकता रहेकाले राष्ट्र बैंकबाट ब्रोकरले लगानीकर्ताले ठूलो आश गरेका छन्। तथापि, राष्ट्र बैंकले बेलाबेला सहयोगको उद्घोष गर्ने तर मौद्रिक नीतिमा चुइँक्क नबोल्ने प्रवृत्तिले लगानीकर्ता आजित छन्। अहिले ब्रोकरले आफ्नो पुँजीको २५ गुणासम्म सेयर कारोबार गर्न पाउँछन् भने सम्पत्तिको दुई गुणासम्म मार्जिन लेन्डिङ गर्न पाउँछन्। नेपाल धितोपत्र बोर्डले पाँच वर्षअघि जारी गरेको निर्देशिका मार्जिन कारोबारलाई नयाँ उचाइ दिन बाधक बनेको छ। कसैले मार्जिन कर्जा लिएको छ भने पनि एउटै कम्पनीको सेयर खरिदमा खर्च गर्न नसक्ने जस्ता अवरोध बोर्डको सो निर्देशिकाले गरेको छ। मार्जिन कारोबारमा नयाँ व्यवस्थाको तयारी मार्जिन ट्रेडिङको निर्देशिका कार्यान्वयनमा नवीनपनको खोजी भएपछि नेपाल धितोपत्र बोर्डले यसबारे नयाँ कार्यविधि बनाउन तीव्रता दिएको छ। बोर्डका अध्यक्ष रमेश हमालका अनुसार कार्यविधि बनाउन समिति बनाइएको छ, र समितिले कामलाई तीव्रता दिएको छ। मार्जिन ट्रेडिङबारे नयाँ कार्यविधि ड्राफ्ट तयार हुँदैछ, हमालले अन्नपूर्ण पोस्ट्सँग भने, यसअघिको निर्देशिका सतही थियो, कार्यान्वयन गर्न सकिने स्थिति रहेन। अब पूर्णरूपमा कार्यान्वयन गर्न सकिने र प्रभावकारी कार्यविधि बन्नेछ। मार्जिन लेन्डिङका विषयमा धितोपत्र बोर्डले नयाँ सिराबाट अध्ययन थालेको हो। विगतमा कहाँ कमजोरी भए र कस्तो सुधार गर्न सकिन्छ ? भन्ने निक्र्योल निकाल्ने बोर्डको तयारी छ। थप कोष उपलब्ध गराउन राष्ट्र बैंकले सहजीकरण गर्नुपर्ने देखिन्छ। ब्रोकरलाई छुट्टै कोष उपलब्ध गराएमात्र ब्रोकरले सही ढंगबाट मार्जिन लेन्डिङ प्रदान गर्न सक्नेमा सरोकारवालाको एकमत देखिन्छ। कुनै पनि कर्जा इक्विटीको आधारमा मात्र प्रदान गर्न पर्याप्त हुँदैन। मार्जिन लेन्डिङ पनि इक्विटीबाट प्रदान गर्दा पर्याप्त नहुन सक्छ। अर्कातर्फ मार्जिनमा दिइएको ऋणको रिकभर गर्न हामीलाई प्रस्ट कानुनी अख्तियारी छैन भने अहिलेको टीएमएसमा मार्जिन कारोबार र अन्य नियमित (नगदमा आधारित) कारोबार बीच फरक छुट्ट्याउने व्यवस्था पनि छैन। कर्जाको स्रोत व्यवस्थापनमा सहजीकरण गर्न नेपाल राष्ट्र बैंक र धितोपत्र बोर्डलाई पटकपटक सुझाव दिइरहेकै छौं। यसका बाबजुद पनि कसरी सहज तथा सरल तरिकाले मार्जिन लेन्डिङ उपलब्ध गराउन सकिन्छ भन्नेमा हामी ब्रोकरहरूबीच नियमित विचारविमर्श भइरहेको छ। उल्लेखित विषयमा सुधार आवश्यक छ। हाम्रो थप बुझाइ यो छ कि बैंक तथा वित्तीय संस्थाले हामीलाई थोक कर्जा प्रदान गरून् र त्यसमा प्रिमियम थपी लेन्डिङ गर्न पाउनुपर्छ। यो नै अन्तर्र्राष्ट्रियरूपमा प्रचलित र उत्तम विकल्प हो।धर्मराज सापकोटा, अध्यक्ष, स्टक ब्रोकर्स एसोसिएसन अफ नेपाल सेयर धितो राखेर बैंकबाट लिने कर्जा र ब्रोकरमार्फत प्राप्त गर्न सकिने मार्जिन लेन्डिङ फरक कुरा हुन्। मार्जिन ट्रेडिङअन्तर्गत नियामक निकायले इनिसियल मार्जिन तोकेको हुन्छ, जुन रकम लगानीकर्ताले तिरेपछि बाँकी रकम ब्रोकरले हालिदिन्छन्। सोबापत ब्रोकरलाई ब्याज तिर्नुपर्छ। इनिसियल मार्जिनमात्र तोकेर हुँदैन, दैनिक मेन्टेनेन्स मार्जिन पनि तोक्नुपर्छ। किनेको सेयरको मूल्य बढ्यो भने केही भएन घट्यो भने लगानीकर्ताले रकम थप्नुपर्छ। मूल्य घटेर अझै तल झरेपछि ब्रोकरले मार्जिन कल गर्न सक्छन्। मार्जिनस्वरूप धितो के राख्ने ? नगद, बैंक निक्षेप वा ट्रेजरी बिल पनि राख्न मिल्ने कार्यविधिले स्पष्ट पार्नुपर्छ। त्यसो भएपछि अहिलेको जस्तो यति करोड भनेर क्याप तोकिराख्नु पर्दैछ। यसअघि धितोपत्र बोर्डले मार्जिन कारोबारका लागि सामान्य निर्देशिका जारी गरेको थियो। सो निर्देशिकाले मार्जिन कारोबारलाई प्रोत्साहन गरेको देखिएकाले धितोपत्र बोर्डले नयाँ कार्यविधि ल्याउन आवश्यक छ।गोपाल भट्ट, धितोपत्र विज्ञ"
बागमतीका शीत भण्डार अलपत्र,"हेटौंडा : बागमती प्रदेशले कृषि क्षेत्रमा आमूल परिवर्तन गर्ने भन्दै सुरु गरेको अधिकांश शीत भण्डार अलपत्र अवस्थामा रहेका छन्। प्रदेश सरकारले आर्थिक वर्ष २०७५०७६ बाटै प्रदेशका १३ जिल्लामा शीत भण्डार निर्माणको कार्यको सुरुवात गरे पनि हालसम्म ९० प्रतिशत अलपत्र अवस्थामा रहेका छन्। प्रदेशको साबिकको भूमि व्यवस्था, कृषि तथा सहकारी मन्त्रालयले प्रदेशका १३ वटै जिल्लामा व्यावसायिक कृषकलाई लक्षित गरी शीत भण्डार निर्माणको काम सुरु गरे पनि हालसम्म एउटा मात्र प्रयोगमा आएको छ। मन्त्रालयले स्थानीय सहकारी संस्था तथा निजी क्षेत्रसँगको साझेदारीमा शीत भण्डार निर्माण अघि बढाएको थियो। प्रदेश सरकारले सहकारी निजी सहकार्यमा कुल लागतको निश्चित प्रतिशत रकम व्यहोर्ने गरी भण्डार निर्माणको सम्झौता गरेको थियो। हालको कृषि तथा पशुपन्छी विकास मन्त्रालय र साझेदार संस्थाको सहकार्यमा निश्चित रकम साझेदार संस्थाले व्यहोर्ने गरी संयुक्त लगानीमा भण्डार निर्माणको काम सुरु गरिएको मन्त्रालयका प्रवक्ता सुजन कँडेलले बताए। सरकारले ९७ करोड ८३ लाख ६३ हजार रुपैयाँ लागतमा प्रदेशमा १० भण्डार निर्माण सुरु गरेको थियो। गत आर्थिक वर्षमा मात्र मन्त्रालयले ६३ करोड ९८ लाख २५ हजार रुपैयाँ निर्माण कम्पनीलाई भुक्तान गरिसकेको उनले बताए। रसुवाको धैबुङ गाउँपालिका ५,दोलखाको जिरी नगरपालिका५, सिन्धुपाल्चोकको लिसंखुपाखर गाउँपालिका७ र इन्द्रावती गाउँपालिका७, रामेछापको मन्थली नगरपालिका१, सिन्धुलीको सुनकोसी गाउँपालिका५, दोलखाको भीमेश्वर८, काभ्रेको बनेपा नगरपालिका७, चितवनको खैरहनीनगरपालिका६, धादिङको बेनीघाट रोराङ गाउँपालिका७, नुवाकोटको विदुर नगरपालिका५ र बेलकोटगढी नगरपालिका१० मा भण्डार निर्माण सुरु गरेको थियो। जसमध्ये हालसम्म रसुवाको धैबुङ गाउँपालिकाको भण्डार मात्र सञ्चालनमा रहेको मन्त्रालयको कृषि महाशाखाका अधिकृत कामना न्यौपानेले बताइन्। प्रदेश सरकार स्थापना भएसँगै पहिलो बजेटमै उक्त कार्यक्रम समावेश गरेर २०७५ सालमा भण्डार निर्माणका लागि डीपीआर तयार पारेर ठेक्का आह्वान गरिएको थियो। ठेक्का आह्वान गरेको करिब ६ महिनापछि प्रदेश सरकारले भण्डार निर्माणको शिलान्यास गरेको थियो। प्रदेश सरकारले अधिकांश भण्डारको निर्माणका लागि दुई वर्षको समयसीमा दिएर ठेक्का सम्झौता गरेको थियो। उक्त सम्झौताअनुसार १० भण्डार २०७८ सालमै सम्पन्न भई हस्तान्तरण भइसक्नुपर्ने हो। तर, ती भण्डारको भौतिक संरचनाको निर्माणको काम अझै बाँकी रहेको पाइएको छ। प्रयोगमा नआएका शीत भण्डार प्रदेश सरकार स्थापनाकै वर्ष कृषि क्षेत्रमा गेम चेन्जर प्रोजेटको रूपमा अघि सारेको शीत भण्डार निर्माण योजना पूरा भए पनि स्थानीय सरकारलाई हस्तान्तरण हुन सकेका छैनन्। प्रदेश सरकारको १२ योजना थिए। धैबुङ गाउँपालिकाको भण्डार निर्माणका लागि मन्त्रालय र साना किसान कृषि सहकारी संस्थासँगको साझेदारीमा तीन सय टन क्षमताको भण्डार ३ करोड ७० लाख ३५ हजार रुपैयाँ लागतमा बनेको हो। यस्तै जिरी नगरपालिका, लिसंखुपाखर गाउँपालिका, मन्थली नगरपालिका, सुनकोसी गाउँपालिकामा गत वर्ष नै निर्माण पूरा भएका छन्। दोलखामा निर्माणाधीन भण्डार हाइटेन्सन लाइनको तल परेपछि र काभ्रेमा साझेदारी संस्थाले निर्माणस्थल उपलब्ध गराउन नसकेपछि निर्माण स्थगित गर्नु परेको अधिकृत न्यौपानेले बताइन्। चितवन र धादिङमा निर्माणाधीन भण्डार निर्माण पूरा भए पनि हालसम्म पनि टीओडी मिटर जडान हुन नसक्दा अलपत्र अवस्थामा रहेका छन्। नुवाकोटमा निर्माणाधीन दुई भण्डारको भने हालसम्म भौतिक प्रगति ६० प्रतिशतमात्रै रहेको मन्त्रालयले जनाएको छ।"
खाद्यान्न र पुस्तक पसलबाट पेट्रोल बिक्री,"बागलुङ : बागलुङका खाद्यान्न र पुस्तक पसलबाट पेट्रोलियम पदार्थ बिक्री हुने गरेको पाइएको छ। काठेखोला गाउँपालिकाले गरेको चाडबाड लक्षित अनुगमनको क्रममा केही खाद्यान्न र पुस्तक पसलबाट पेट्रोलियम पदार्थ (पेट्रोल)को बिक्री वितरण हुने गरेको भेटिएको हो। गाउँपालिका ५ का खाद्यान्न पसल र पुस्तक पसलमा बोतल र ड्रममा पेट्रोलियम पदार्थ राखेर बिक्री वितरण गरेको भेटिएको उपाध्यक्ष तेजबहादुर थापा (तिलक)ले जानकारी दिए। गाउँपालिकामा खाद्यान्न र पुस्तक पसल सञ्चालन गर्न पसल दर्ता गरिए पनि अनुगमनको क्रममा सोही पसलबाट पेट्रोलियम पदार्थ पनि बिक्री वितरण गरिरहेको भेटिएको उपाध्यक्ष थापाले बताए। पेट्रोलियम पदार्थ बिक्रीका लागि नेपाल आयल निगमबाट स्वीकृत प्राप्त गरेर पेट्रोलपम्प सञ्चालन गर्नुपर्ने हुन्छ। तर, बागलुङका गाउँगाउँमा खुल्ला रूपमा बोतल र ड्रममा पेट्रोलियम पदार्थ राखेर बिक्री वितरण गरिन्छ। नेपाल सरकारले बोतलमा पेट्रोलियम पदार्थको बिक्री वितरणमा रोक लगाए पनि त्यसको कार्यान्वयन नभएको अनुगमनको क्रममा भेटिएको हो। उपाध्यक्ष थापाले अनुमति नलिई बिक्री भइरहेको पेट्रोलियम पदार्थलाई पसलबाट तत्काल हटाउन निर्देशन दिएको बताए। पहिलो पटक लापरबाही देखिएकोले हामीले तत्काल हटाउन निर्देशन दिएका छौं, उपाध्यक्ष थापाले भने, नहटाई अटेरी गरेर बिक्री गरेको पाइएमा कानुनबमोजिम कडा कारबाही गर्छौं। अनुगमनको क्रममा मासु पसल (फ्रेस हाउस)मा मापदण्ड नपुगेको र सोही पसलबाट मादक पदार्थसमेत बिक्री भएको पाइएको छ। मासु पसलबाट मादक पदार्थ पनि बिक्री भएको भेटिएपछि उपाध्यक्ष थापाको टोलीले एक साताभित्र छुट्टाछुट्टै पसल दर्ता गरेर सञ्चालन गर्न निर्देशन दिएको छ। यस्तै अधिकांश पसल दर्ता भए पनि नवीकरण नगरेको पाइएको उपाध्यक्ष थापाले बताए। दर्ता नभएका र नवीकरण नगरेका पसललाई तत्काल दर्ता र नवीकरण गर्न अनुगमनको टोलीले निर्देशन दिएको छ। अनुगमनमा मुख्य गरी पेयपदार्थ, तयारी खाद्यपदार्थ, औषधि तथा म्याद गुज्रेका बिउबिजनलाई पसलबाट हटाउन लगाइएको थियो। दसैंतिहारजस्ता चाडबाडको मुखमा म्याद गुज्रेका तथा गुणस्तरहीन सामग्री बिक्री हुन सक्ने सम्भावना देखेर काठेखोला गाउँपालिकाका उपाध्यक्ष थापाको नेतृत्वमा मुख्य बजार वडा नम्बर २ को अक्षेते बजार, ६ को सुल्डाडा, इनारपानी, ५ को रिजालचोक, पोखरा र घोडाबाँधेमा अनुगमन गरिएको थियो। उपाध्यक्ष थापाले नागरिकलाई खाद्य सुरक्षाको बारेमा जानकारी र सचेतना गराउनुका साथै बिक्रेतालाई पनि सजग गराउनको लागि अनुगमन गरिएको बताए। उनले बिक्रेतालाई अहिले खाद्य सुरक्षाको बारेमा जानकारी र सचेत गराएको बताउँदै अझै अटेर गरेमा कानुनबमोजिम कारबाही गरिने बताए। कालोबजारी नियन्त्रण तथा खाद्य गुणस्तर कायम गर्ने बजार अनुगमनले सहयोग पुग्ने उपाध्यक्ष थापाको भनाइ छ। गाउँपालिकाका उपाध्यक्ष थापा, निमित्त प्रमुख प्रशासकीय अधिकृत प्रकाश पौडेल, राष्ट्रिय उपभोक्ता मञ्च बागलुङका अध्यक्ष शैलेन्द्र कुमार श्रेष्ठ, पत्रकार र प्रहरी चौकी दोबिल्ला र प्रहरी चौकी बिहुँ बागलुङको टोलीले संयुक्त रूपमा अनुगमन गरेको थियो।"
"नेपालगन्जमा दिनभर निषेधाज्ञा, राती कर्फ्यू","नेपालगन्ज : जिल्ला प्रशासन कार्यालय बाँकेले नेपालगन्जमा जारी दिउँसोको कर्फ्यू हटाएर १२ घण्टे निषेधाज्ञा जारी गरेको छ। बाँकेका प्रमुख जिल्ला अधिकारी विपीन आचार्यले बिहीबार बिहान एक सूचना प्रकाशित गरी कर्फ्यू लगाएको चार किल्ला क्षेत्रमा बिहान ८ बजेदेखि राती ८ बजेसम्म निषेधाज्ञा लगाएको जनाएका छन्। रातिको ८ बजेदेखि बिहान ६ बजेसम्म भने कर्फ्यू यथावत नै छ। निषेधाज्ञाको समयमा नेपालगन्जको पूर्वमा राप्ती नदी, पश्चिममा इन्द्रपुर जाने बाटो, दक्षिणमा जमुनाहा नाका र उत्तरमा राँझा चोकसम्म कुनै प्रकारको भेला, जुलुस, सभा, बैठक वा प्रदर्शन वा पोस्टर, पर्चा जस्ता प्रचार सामग्री टाँस्न वा लेख्न नपाइने गरी तथा हुलदंगा वा अशान्ति गर्ने उद्देश्यले एकै ठाउँमा पाँच जनाभन्दा बढी मानिस जम्मा हुन नपाउने गरी निषेधाज्ञा जारी गरिएको सूचनामा उल्लेख छ। बुधबार नेपालगन्जमा बसेको सर्वदलीयसर्वपक्षीय बैठकले कर्फ्यू खुकुलो बनाउन जिल्ला सुरक्षा समितिलाई आग्रह गर्ने निर्णय गरेको थियो। जिल्ला प्रशासन कार्यालयले जिल्लामा सुव्यवस्था कायम गर्न, सार्वजनिक सम्पत्तिको संरक्षण, सामाजिक सद्भाव कायम गर्न एवं मानव अधिकारको सम्मान गर्न सबैमा अनुरोध गरेको छ।"
पन्छाऊँ छाउप्रथा,"महिनावारीलाई छाउ भनिने सुदूरपश्चिमका जिल्लाहरूमा अझै छाउघरहरू निर्माण भइरहेका छन्, जुन पहिला भत्काइएका छन्। महिलाको महिनावारी सामान्य प्राकृतिक परिघटना हो। जैविक प्रणालीको एउटा घटनाक्रम हो। तर त्यसलाई धर्म र अधर्मसँग जोडेर मानिसहरू अनेकखाले व्यवहार गरिरहेका छन्। यस्ता व्यवहार जसले महिलाकै जीवन जोखिममा पार्दै आएको छ। महिनावारी हुँदा घरधन्दाका काम नगर्ने, पूजापाठ नगर्ने त भएकै छन्, त्यस्ता काममा निषेधजस्तै छ। तर महिनावारी हुँदा घरभित्र पस्नै नहुने छुट्टै गोठमा बस्नुपर्ने जस्तो अमानवीय व्यवहार नेपालका पश्चिम पहाडी जिल्लाहरूमा अझै कायम छ। त्यस्तो कुप्रथा अन्त्य गर्न त्यस्तो गोठहरू भत्काउने अभियान नचलेका पनि होइनन्, तर जति भत्किँदै जान्छन्, बन्दै पनि गइरहेका छन्। महिनावारीलाई छाउ भनिने सुदूरपश्चिमका जिल्लाहरूमा अझै छाउघरहरू निर्माण भइरहेका छन्, जुन पहिला भत्काइएका छन्। यो भनेको मनमनमा बनेका छाउघरहरू नभत्किनुको परिणाम नै हो। अछामका विभिन्न पालिकाहरूमा पछिल्लो समय भएको अनुगमनले त्यहाँ पहिला भत्काइएका छाउघर फेरि बनेका हुन्, जसको संख्या सयौंमा छ। जबकि छाउघर प्रथा आफैंमा कुप्रथा त हुँदै हो, महिलाका लागि पनि चर्काे विभेद र ज्यानमारा पनि। गएको ७८ वर्षमा छाउघरमा १४ जना महिला तथा किशोरीहरूले ज्यान गुमाएका थिए। सर्पले डसेर वा निस्सासिएर छाउघरमा महिलाको ज्यान गएको छ। महिलामाथि विभेद र ज्यानै जोखिममा पारिने कुप्रथाका विरुद्ध कानुनी प्रबन्ध नभएको पनि होइन। मुलुकी अपराध (संहिता) ऐनको दफा १६८(३) मा रजस्वला वा सुत्केरीको अवस्थामा छाउपडीमा राख्ने वा अन्य भेदभाव, छुवाछूत वा अमानवीय व्यवहार गरेको ठहरे तीन महिनासम्म कैद वा तीन हजार रुपैयाँसम्म जरिवाना वा दुवै सजाय हुन सक्ने व्यवस्था छ। संविधानले नै महिलाको मातृत्व र प्रजनन स्वास्थ्यसम्बन्धी हकको ग्यारेन्टी गरेको छ। तर पनि छाउप्रथा ब्युँतिएको छ, ब्युँत्याइएको छ। यो भनेको मनमनको छाउप्रथाको जरो नउखेलिनुकै कारण हो। र कानुनको कडा कार्यान्वयनको अभाव पनि यसमा अर्काे कारण हुन सक्छ। जसरी एकताका छाउघरहरू भत्काउने अभियान चल्यो, फेरि पनि त्यस्तै र मानिसका मनको छाउघर भत्काउने प्रभावकारी अभियान चलाउन जरुरी छ। स्थानीय पालिकाका जनप्रतिनिधिले चेतनाको दियो अझै चर्काे गरी बाल्न जरुरी देखिन्छ। नत्र छाउघर प्रथा त्यत्तिकै पन्छिन्न, हट्दैन।"
स्वदेशी ब्रान्डमा आकर्षण,"चितवन : हेर्दा आकर्षक, मूल्य सस्तो अनि गुणस्तरीय जुत्ता। नेपाली ब्रान्डका जुत्तामा ग्राहक आकर्षित छन्। बाह्य कम्पनीसँग प्रतिस्पर्र्धा गरेका नेपाली कम्पनीका उत्पादनले उपभोक्तालाई तानेकोे छ। बजारमा नेपाली जुत्ताको प्रयोग बढेको छ। गुणस्तरीय र समयअनुसारको फेसनका जुत्ताहरूको बिक्री बढेको छ। दसैं, तिहारलगायतका चाडपर्वलाई लक्षित गरेर आयोजना गरिएको जुत्ता मेलामा युवा पुस्ताको आकर्षण बढी छ। आफ्ना साथीसँगै जुत्ता किन्न पुगेकी भरतपुरकी सबिता ढुंगाना नेपाली उत्पादन किन्न खुसी थिइन्। सस्तोमा गुणस्तरीय जुत्ता किन्न पाएको बताइन्। जुत्ता मेला लागेको थाहा पाएर आएको राम्रो जुत्ता पाएँ, उनले भनिन्, आफ्ने देसमा उत्पादित राम्रा जुत्ता, फेरि मूल्य पनि पनि सस्तो भएपछि किनेकी हँु। भरतपुरमा चितवन उद्योग संघले आयोजना गरेको जुत्ता मेलामा ग्राहकको घुइँचो छ। असोज ३० गतेसम्म चल्ने जुत्ता, चप्पल प्रदर्शनीमा १३ स्वदेशी ब्रान्डका स्टल छन्। नेपालमा अहिले साना, ठूला गरी एक हजारभन्दा बढी जुत्ता उद्योग छन्। करिब ३० ब्रान्ड नेपालमा स्थापित भइसकेका छन्। केहीले निर्यात पनि गर्छन्। मेलाको आयोजनाले आयातित जुत्तालाई विस्थापित गर्न सक्ने दाबी आयोजकको छ। उपभोक्ताले मन पराए पनि सर्वसुलभ बनाउन लागेको फुटवेयर म्यानुफ्याक्चरर्स एसोसिएसन अफ नेपालका उपाध्यक्ष रुद्रप्रसाद न्यौपानेले बताए। बदलिँदो फेसनअनुसार उपभोक्ताको रुचाइअनुसार प्रतिस्पर्धी मूल्यमा उत्पादन गर्न नेपाली कम्पनीको ध्यान केन्द्रित छ। उनले भने। नेपाली जुत्ता उद्योगले वर्षमा १४ करोड जोर जुत्ता, चप्पल उत्पादन गर्न सक्ने क्षमताका छन्। तर बर्सेनि १० करोड जोर खपत हुने गरेको छ। त्यसको करिब ६५ प्रतिशत स्वदेशी उत्पादन खपत हुन्छ। ३५ प्रतिशतमात्रै विदेशी जुत्ताले स्थान पाएको छ। नेपाली जुत्ताघरका अध्यक्ष होमनाथ उपाध्यायले नेपाली कम्पनी आत्मनिर्भर बन्नुपर्छ भन्ने उपभोक्तामा सचेतना भएको बताए। जुत्ता मेला असोज ३० गतेसम्म चल्नेछ। पर्व विशेष मेलामा असोज २१ गतेदेखि लत्ताकपडाको स्टलहरू राख्ने चितवन उद्योग संघले जनाएको छ।"
पाँच देशका राजदूतद्वारा ओहोदाको प्रमााणपत्र प्रस्तुत,"काठमाडौं : राष्ट्रपति रामचन्द्र पौडेलसमक्ष नेपालका लागि पाँच देशका राजदूतले आआफ्नो ओहोदाको प्रमाणपत्र पेस गरेका छन्। राष्ट्रपति कार्यालयमा आज अपराह्न आयोजित विशेष समारोहमा नेपालका लागि स्वीटजरल्याण्ड र युरोपेली संघीका आवासीय तथा स्वीडेन अधिराज्य, हङ्गेरी र चेक गणतन्त्रका गैरआवासीय राजदूतहरुले ओहोदाको प्रमाणपत्र पेस गरेका हुन्। नेपालका लागि स्वीटरल्याण्ड र युरोपेली संघका आवासीय राजदूतद्वय क्रमशः डानिली मिउली मोन्टिलोनी र लरेञ्जो भरोनिक, स्वीडेन अधिराज्यका गैरआवासीय राजदूत जन थेसलेफ, हङ्गेरीका इस्टभान साबो र चेक गणतन्त्रका एलिस्का जिगोभाले राष्ट्रपतिसमक्ष ओहोदापत्र प्रस्तुत गरेको राष्ट्रपतिको कार्यालयले जनाएको छ। समारोहमा परराष्ट्रमन्त्री नारायणप्रकाश साउदलगायत नेपाल सरकारका उच्चपदस्थ अधिकारीको उपस्थिति थियो।"
जनयुद्ध दिवसका विषयमा प्रमुख प्रतिपक्षी दलका नेताको अभिव्यक्तिको प्रतिवाद गर्छौं : वर्षमान पुन,काठमाडौं : नेकपा माओवादी केन्द्रका उपमहासचिव वर्षमान पुनले जनयुद्ध दिवसका विषयमा प्रमुख प्रतिपक्षी दलका नेताले बोलेको कुरा बेठिक भएकाले राजनीतिक तवरले प्रतिवाद गर्ने बताएका छन्। बिहीबार संसद भवन नयाँ बानेश्वरमा सञ्चारकर्मीसँग कुरा गर्दै पुनले संविधानले समेत सबै आन्दोलनलाई स्वीकार गरिसकेको अवस्थामा विषयमा प्रमुख प्रतिपक्षी दलका नेताले जनयुद्धका बारेमा राखेको धारणा बेठिक भएकाले राजनीतिक तवरले प्रतिवाद गर्ने बताए। उनले केपी ओलीको अभिव्यक्ति सबै परिवर्तनलाई स्वीकृत गर्ने खालको रहेको र एमालेको आधिकारिक धारणा हो जस्तो आफूलाई नलागेको बताए। उनले पीडितलाई न्याय दिनेगरी शान्ति प्रक्रियालाई टुंगो लगाउनुपर्ने र टिआरसीका विषयमा सबै दलहरु सहमति नजिक रहेको बताए। पुनले शान्ति प्रक्रिया सबैका साझा विषय भएकाले अहिलेको सरकारले मात्रै स्वामित्व लिन नमिल्ने र प्रतिपक्षीको पनि स्वामित्व रहनेगरी शान्ति प्रक्रिया टुंगो लाग्ने बताए।
राष्ट्रियसभामा विधायनसम्बन्धी विधेयक प्रस्तुत,"काठमाडौं : राष्ट्रियसभाको आजको बैठकमा कानुन, न्याय तथा संसदीय मामिलामन्त्री धनराज गुरुङले विधायनसम्बन्धी विधेयक, २०८० पेस गरेका छन्। बैठकमा राष्ट्रियसभा अध्यक्ष गणेशप्रसाद तिमिल्सिनाले राष्ट्रपतिको कार्यालय र प्रधानमन्त्री तथा मन्त्रिपरिषद्को कार्यालयबाट प्राप्त पत्रको व्यहोरा पढेर सुनाएका थिए। राष्ट्रियसभाको अर्को बैठक आजै १६ मिनेटपछि बस्ने गरी स्थगन भएको छ।"
प्रधानमन्त्रीसँग भाषा आयोगका पदाधिकारीको भेट,काठमाडौं : भाषा आयोगका अध्यक्षसहितका पदाधिकारीले आज प्रधानमन्त्री पुष्पकमल दाहालसँग भेटवार्ता गरेका छन्। प्रधानमन्त्री तथा मन्त्रिपरिषद्को कार्यालय सिंहदरबारमा भएको छलफलमा उनीहरूले सरकारी कामकाजको भाषासम्बन्धी पहिले भएका सिफारिसहरूमा केही संशोधन गर्नुपर्ने विषय सिफारिस पेस गरेका थिए। सो क्रममा आयोगभित्र रहेका व्यवस्थापनका आन्तरिक समस्या र तिनका समाधानबारे पनि छलफल भएको थियो। आजै नेपाल ट्रष्टका पदाधिकारीले ट्रष्टको नामका रहेको सम्पत्ति र तिनको उपयोगबारे प्रधानमन्त्री दाहालसँग छलफल गरे। छलफलका क्रममा ट्रष्टका सम्पत्तिको अभिलेख राख्ने र उपयोगका विधिबारे पनि चर्चा भएको थियो। निर्माण व्यवसायी महासंघका अध्यक्ष रवि सिंहलगायतको प्रतिनिधिमण्डलले आजै प्रधानमन्त्रीसँग भेटवार्ता गरेको छ। भुक्तानीसम्बन्धी आफूहरूको मागमा कुनै सुनुवाइ नभएको भन्दै उनीहरूले प्रधानमन्त्रीको ध्यानाकर्षण गराएका थिए। प्रधानमन्त्री प्रचण्डले निर्माण व्यवसायीहरूको मागप्रति आफ्नो ध्यानाकर्षण भएको र मागको उचित सम्बोधन हुने बताएका थिए।
युएईका राष्ट्रपतिसमक्ष राजदूत क्षेत्रीले बुझाए ओहदाको प्रमाणपत्र,"काठमाडौं : संयुक्त अरब इमिरेट्स (युएई)का लागि नेपाली राजदूत तेजबहादुर क्षेत्रीले आफ्नो ओहदाको प्रमाणपत्र युएईका राष्ट्रपति शेख मोहम्मद बिन जायद अल नाह्यानसमक्ष पेस गरेका छन्। क्षेत्रीलाई ११ भदौमा राष्ट्रपति रामचन्द्र पौडेलले मन्त्रिपरिषद्को सिफारिसमा युएईका लागि गैरआवासीय राजदूत नियुक्त गरेका थिए। नियुक्तिको एक महिनापछि ११ असोजमा कार्यभार सम्हाल्न अबुधाबी पुगेका क्षेत्रीले बुधबार राष्ट्रपति कार्यालय कसर अल वाटनमा आयोजित विशेष समारोहमा राष्ट्रपति नाह्यानसमक्ष ओहदाको प्रमाणपत्र प्रस्तुत गरेका हुन्। कार्यक्रममा राष्ट्रपति नाह्यानका साथै उपराष्ट्रपति, उपप्रधानमन्त्री, राष्ट्रपतीय अदालतका अध्यक्ष, मन्त्रीहरु, विदेश मन्त्रालयका उच्च अधिकारीहरुको सहभागिता थियो।"
प्रधानमन्त्री निवासमा पार्टी प्रवेश कार्यक्रम : लुम्बिनी प्रदेशका एमाले नेतालाई प्रचण्डले गरे स्वागत,"प्रधानमन्त्री निवास बालुवाटारमा आज नेकपा (माओवादी केन्द्र) पुष्पकमल दाहाल प्रचण्डसँग भेट गरी उनीहरु एमाले परित्याग गरी माओवादी केन्द्र प्रवेश गरेका हुन्। काठमाडौं : नेकपा (एमाले)का लुम्बिनी प्रदेश सचिवालय सदस्य शान्तिदेवी हरिजनसहितका कार्यकर्ता माओवादी केन्द्रमा प्रवेश गरेका छन्। प्रधानमन्त्री निवास बालुवाटारमा आज नेकपा (माओवादी केन्द्र) पुष्पकमल दाहाल प्रचण्डसँग भेट गरी उनीहरु एमाले परित्याग गरी माओवादी केन्द्र प्रवेश गरेका हुन्। प्रचण्डले एमाले लुम्बिनी सचिवालय सदस्य हरिजन, लुम्बिनी प्रदेश सदस्य रामविलास यादव, कपिलवस्तु जिल्ला सदस्य सन्दिप मौरिया, अधिकारकर्मी एवं प्राध्यापक सञ्जयकुमार पासीलगायत नेता कार्यकर्तालाई पार्टीमा स्वागत गरे। हरिजन २०७० सालको संविधासभा सदस्य, यादव एमाले निकट किसान महासङ्घका केन्द्रीय सदस्य थिए। उनीहरुलाई पार्टीमा स्वागत गर्दै प्रचण्डले मुलुकमा अस्थिरता निम्त्याउने शक्ति सल्बलाइरहेकाले उत्पीडित समुदाय एक हुनुपर्ने बताए। पिछडिएका तथा उत्पीडित वर्गको उत्थान, उचित सम्मान र राज्यका निकायमा सम्मानजनक प्रतिनिधित्व हुनुपर्छ भन्ने चाहेको उनले बताए। पार्टीमा प्रवेश गर्नेलाई उचित जिम्मेवारी र भूमिका दिइने प्रधानमन्त्री प्रचण्डको भनाइ छ।"
भूकम्पबाट भएको क्षति र सरकारको कार्ययोजनाबारे छलफल,"काठमाडौं : बझाङ केन्द्रबिन्दु भएर गएको भूकम्पबाट भएको क्षति र सरकारको कार्ययोजनाबारे छलफल गर्न राष्ट्रिय विपद् जोखिम न्यूनीकरण तथा व्यवस्थापन प्राधिकरणको बैठक बसेको छ। बैठकमा भूकम्पबाट पीडित र प्रभावित जनतालाई राहत, उद्दार, पुनर्स्थापना तथा पुनर्निर्माणका बारेमा आवश्यक निर्णय तथा कार्यान्वयनका लागि विपद जोखिम न्यूनिकरण तथा व्यवस्थापन परिषद्को १२ औ बैठकमा छलफल भएको हो। प्रधानमन्त्री पुष्पकमल दाहाल प्रचण्डको अध्यक्षमा बसेको बैठकले प्रभावित जनतालाई तत्काल राहत दिन र क्षतिग्रस्त संरचनाको पुनर्निर्माणका लागि आर्थिक तथा अन्य सहयोगको लागि तत्काल प्रक्रिया अघि बढाउन सम्बन्धित निकायलाई निर्देशन दिएको छ। प्राकृतिक विपदले सिर्जना गरेको संकटसँग जुध्न तीनै तहका सरकार, नागरिक समाज, राजनीतिक दल तथा जनसमुदायको एकीकृत र समन्वयात्मक पहलकदमी जरुरी भएको प्रचण्डको भनाई छ। उनले भने,सरकारका तर्फबाट राहत, उद्दार, उपचार , पुनर्स्थापना तथा पुनर्निर्माणमा कुनै कमी हुन दिइने छैन। भूकम्प मापन केन्द्रका अनुसार मंगलबार १२ पटकसम्म भूकम्पको धक्का महसुस भएको छ। केन्द्र अनुसार मंगलबार राति १२ : १६ बजेमा ४१ रेक्टर स्केलको, १२ : ५० मा ४३ रेक्टर स्केलको, बिहान ४:२७ बजे ४३ रेक्टर स्केलको र ५ :४३ मा बजे ४३ रेक्टर स्केलको भूकम्प गएको हो। यसैगरी मंगलबार दिउँसो पनि बझाङ केन्द्रविन्दु बनाएर ५३, ६३,५१,४१, ४१, ४३,५,५ रेक्टर स्केलका ८ पटक गएको केन्द्रले जनाएको छ। ४ भन्दा मुनिका पनि भूकम्प गएको भएपनि रेकर्डमा राखिएको छैन। मंगलबार अपराह्न २ बजेर ४३ मिनेटमा बझाङ केन्द्रबिन्दु भएर ६ दशमलव ३ रेक्टर स्केलको भूकम्प गएको थियो। भूकम्पबाट बझाङमा एक जनाको मृत्यु भएको छ।"
"सबै चिजको मूल्य बढ्यो, सरकारप्रतिको लोकप्रियता घट्यो : प्रदीप पौडेल","काठमाडौं : नेपाली कांग्रेसका सांसद प्रदीप पौडेलले सरकारको लोकप्रियता घटेको दाबी गरेका छन्। बिहीबार प्रतिनिधि सभाको बैठकमा बोल्दै पौडेलले बजारमा मूल्यवृद्धि बढेको तर सरकारको लोकप्रियता घटेको दाबी गरेका हुन्। उनले देश आर्थिक मन्दीले थलिएको बताए। कालोबजारीलाई गर्ने र कृत्रिम अभाव गर्नेलाई कारबाही गर्न सरकारलाई आग्रह गरे। एक त देश आर्थिक मन्दीले थलिएको छ। ३५ प्रतिशत सटर बन्द भएको तथ्याङ्क सार्वजनिक भएको छ। यति नै बेला उपभोक्तालाई मार पर्ने गरी बजारमा मूल्यवृद्धि भइरहेको छ। १९ सयमा पाइने बोराको मूल्य ३ हजार पर्छ। चिनी, दाल, तरकारीको मूल्य आकासिएको छ।पौडेलले भने,यति बेला सबै चिजको मूल्य बढेको छ। सरकारप्रतिको भरोसा र लोकप्रियता मात्र नबढेको स्थिति हो। सरकारलाई अनुरोध गर्न चाहन्छु, देखावटी रुपमा साच्चै मूल्य नियन्त्रण र कालोबजारी गर्ने र कृत्रिम अभाव सिर्जना गर्नेलाई कारबाही गरी सरकारको उपस्थिति देखाओस्।"
स्वास्थ्य क्षेत्रमा हुने अवाञ्छित गतिविधि नियन्त्रण गर्न सरकार दृढ : प्रधानमन्त्री,"काठमाडौं : प्रधानमन्त्री पुष्पकमल दाहाल 'प्रचण्ड' ले देशमा सुशासन,समृद्धि र सामाजिक न्यायको नयाँ वातावरण सिर्जना गर्ने लडाइँमा सिंगो देश एक ठाउँमा उभिन जरूरी रहेको बताएका छन्। चिकित्सा विज्ञान राष्ट्रिय प्रतिष्ठानको चौँथो दीक्षान्त समारोहलाई बिहीबार काठमाडौंमा सम्बोधन गर्दै प्रधानमन्त्री प्रचण्डले संघर्षको बलमा पूरानो व्यवस्था परिवर्तन गरेपनि पूराना नीति, संरचना, संस्कार, संस्कृति र कार्यशैली पूरै बदलिन नसकेको बताए। देशमा सुशासन,समृद्धि र सामाजिक न्यायको नयाँ वातावरण सिर्जना गर्ने लडाइँमा सिंगो देश एक ठाउँमा उभिन जरूरी रहेको उनको भनाइ छ। प्रधानमन्त्री प्रचण्डले पूरानो व्यवस्थाले थुपारेको फोहोर सफा गर्ने काम सजिलो नभएपनि सुशासनका निम्ति,समृद्धिका निम्ति,सामाजिक न्यायका निम्ति दृढतापूर्वक अगाडि बढ्नुको अर्को कुनै विकल्प नरहेको जिकिर गरे। उनले बिरामीको उपचारमा क्रियाशील स्वास्थ्यकर्मीमाथि भइरहेका शृङ्खलाबद्ध आक्रमणलाई आफूले गम्भीर रूपमा लिएको भन्दै स्वास्थ्यजस्तो अतिसंवेदनशील क्षेत्रमा हुने कुनै पनि प्रकारका अवाञ्छित गतिविधि नियन्त्रण गर्न सरकार दृढ रहेको जिकिर गरे। प्रधानमन्त्री प्रचण्डले राज्यका सम्पूर्ण अङ्गले नियन्त्रणमुखी नभइ प्रवद्र्धनमुखी र सेवामुखी भएर काम गर्न जरूरी रहेको बताए। प्रधानमन्त्री प्रचण्डले संविधानप्रदत्त स्वास्थ्यसम्बन्धी हकको कार्यान्वयनका लागि चिकित्सा विज्ञान राष्ट्रिय प्रतिष्ठान जस्ता सरकारी संरचनाको भूमिका सबैभन्दा महत्वपूर्ण रहेको बताए । कार्यक्रममा स्नातकोत्तर र स्नातक तहका पाँच सय ४१ जनालाई दीक्षित गरिएको थियो ।"
सुन तस्करी प्रकरण : जाँचबुझ आयोगले काम गर्न थाल्यो,"काठमाडौं : सुनको अवैध पैठारी (तस्करी) नियन्त्रणसम्बन्धी जाँचबुझ आयोग, २०८० ले कार्य प्रारम्भ गरेको छ । प्रारम्भ गर्दै आयोगले सुन तस्करीका सम्बन्धमा जानकारी तथा सुझाव माग गर्न सार्वजनिक सूचना प्रकाशन गर्ने निर्णय गरेको छ । आयोगले बिहीबार सिंहदरबारमा पत्रकार सम्मेलन गर्दै विधुतिय सिगरेटमा भएको सुन तस्करी, ब्रेक सुमा भएको सुन तस्करी लगायत पटक पटक भएको सुन तस्करीजन्य कसुरको प्रकृति तथा यसबाट पर्ने असरका सम्बन्धमा सुझाव संकलन गर्ने जनाएको हो । त्यस्तै सुनको अवैध पैठारीका सम्बन्धमा अपराधको पूर्ण नियन्त्रण गर्न मौजुदा कानुनमा गर्नुपर्ने परिमार्जन र संरचनात्मक सुधारका सम्बन्धमा पनि सुझाव लिने आयोगले जनाएको छ । सुन तस्कारी कार्यमा संलग्न व्यक्तिहरुको थप अनुसन्धान, यस बिषयमा भएका फैसलाहरुका बारेमा समेत जानकारी लिने आयोगका अध्यक्ष डिल्लीराज आचार्यले जानकारी दिए। उनले कार्तिक १६ गतेसम्मको समयसीमा निर्धारण गरेर विभिन्न सञ्चारमाध्यमबाट सार्वजनिक सूचना प्रकाशन गर्ने निर्णय भएको बताए । सुन तस्कारी सम्बन्धी सीआईवीले गरेका अनुसन्धानमा भएका कमी कमजोरीलाई खोज्ने काम आयोगको भएको भन्दै केहि चुनौति हुने उनले बताए। सुन तस्करी भएको विषयको छानबिन गर्न सरकारले यही असोज १४ गते उच्च अदालतका पूर्वन्यायाधीश डिल्लीराम आचार्यको संयोजकत्वमा चार सदस्यीय आयोग गठन गरेको थियो । आयोगको सदस्यमा पूर्वसहसचिवद्वय किशोरजङ्ग कार्की र प्रेमराज जोशी तथा पूर्वप्रहरी अतिरिक्त महानिरीक्षक सहकुल थापा छन्। सरकारले आयोगलाई तीन महिनाभित्र अनुसन्धान सम्पन्न गरेर सुनको अवैध पैठारी तस्करीको नियन्त्रणका लागि सुझावसहितको प्रतिवेदन पेस गर्न निर्देशन दिएको छ ।"
सेना स्टान्डबाई रहनु,"काठमाडौं : धार्मिक र साम्प्रदायिक असहिष्णुता बढाउने गतिविधि बढ्न थालेपछि सरकारले कुनै पनि बेला सेना परिचालन गर्नुपर्ने अवस्थासहितका विषयमा छलफल गरेको छ। राष्ट्रिय सुरक्षा परिषद्को सचिवालय सिंहदरबारमा बुधबार बसेको बैठकमा मुलुकमा भएका पछिल्ला गतिविधिबारे छलफल भएको र आवश्यक परे सेना परिचालनसमेत गर्नुपर्ने विषयलाई केन्द्रमा राखेर छलफल भएको उच्च स्रोतले जनाएको छ। राष्ट्रिय सुरक्षा परिषद्को सचिवालयका महासेनानी रामकाजी थापाले जारी गरेको प्रेस विज्ञप्तिमा पनि धार्मिक र साम्प्रदायिक असहिष्णुता बढाउने गतिविधिलगायतका विषयमा छलफल भएको उल्लेख छ। स्रोतका अनुसार बैठकमा परिषद्का अध्यक्ष तथा प्रधानमन्त्री पुष्पकमल दाहालले नेपाली सेनाका सबै युनिटहरूलाई स्टान्डबाई (उच्च सतर्क) अवस्थामा रहन निर्देशन दिएका थिए। सार्वजनिक विज्ञप्तिमा भने बैठकमा सुरक्षा चुनौती समाधानका विषयमा छलफल भएको उल्लेख छ। पछिल्ला केही दिनहरूमा देशका केही स्थानहरूमा धार्मिक, साम्प्रदायिक असहिष्णुता बढाउने प्रकृति भएका गतिविधिहरू, विभिन्न प्रदेशहरूको सुरक्षा स्थिति, बढ्दो सामाजिक सञ्जालको दुरुपयोगलगायतका राष्ट्रिय सुरक्षासँग सम्बन्धित विषय र घटनाहरू तथा त्यसको समाधान र न्यूनीकरणका लागि अपनाउनुपर्ने भावी रणनीतिसम्बन्धी विषयमा समेत छलफल भयो, विज्ञप्तिमा भनिएको छ। बुधबार बसेको परिषद्को ३१औं बैठक हो। सो बैठकले धार्मिक तथा जातीय सद्भाव बिग्रदा राष्ट्रिय सुरक्षामै असर पर्न सक्ने सम्भावनालाई नजर राखी सुरक्षा सतर्ककता कायम राख्ने निर्णय गरेको बताइएको छ। बैठकमा उपप्रधानमन्त्री तथा रक्षामन्त्री, अर्थमन्त्री, परराष्ट्रमन्त्री, राष्ट्रिय सुरक्षा सल्लाहकार, मुख्यसचिव, प्रधानसेनापति र रक्षा सचिवको उपस्थितिमा वर्तमान अन्तर्राष्ट्रिय, क्षेत्रीय र राष्ट्रिय सुरक्षा वातावरणसम्बन्धी समीक्षासमेत भएको परिषद्ले जनाएको छ। पछिल्लो केही सातायता सुनसरीको धरान, सर्लाहीको मलंगवा र बाँकेको नेपालगञ्जसहितका स्थानमा सुरक्षालाई चुनौती दिने गरी धार्मिक तनाव बढ्दै गएपछि सरकारले शान्ति सुरक्षाका लागि सेनालाई अघि सार्ने तयारी गरेको हो। नेपालगञ्जमा हिन्दु र मुस्लिम समुदायबीच धार्मिक तनाव बढेपछि कर्फ्युको अवस्था छ। त्यहाँको तनाव रोक्न मंगलबारदेखि नै नेपाली सेना, सशस्त्र प्रहरी र नेपाल प्रहरीसहितको टोली परिचालन गरिएको छ। बुधबार केही खकुलो पारिए पनि कर्फ्यु अनिश्चित छ। सरकारले मंगलबार मन्त्रिपरिषद्मा विशेष प्रस्ताव पारित गर्दै सामाजिक सद्भाव कायम राख्न सबैलाई आग्रह गरेको थियो। सामाजिक सञ्जाल प्रयोग गर्दा आधारहीन कुरा राख्ने, व्यक्तिको प्रतिष्ठा, आत्मसम्मान, गोपनीयता तथा चरित्रमा आघात पुर्याउने, जातीय भेदभाव, छुवाछूतलाई दुरुत्साहन गर्ने, श्रमप्रति अवहेलना गर्ने, अपराध दुरुत्साहन गर्ने, शान्ति सुरक्षा भंग हुने कार्यलाई बढावा दिने वा प्रचलित कानुनबमोजिम प्रकाशन वा प्रसारण गर्न रोक लगाएका कुरा प्रसारण वा सम्प्रेषण गर्ने वा सार्वजनिक सदाचार र नैतिकताको प्रतिकूल हुने सामग्री प्रकाशन वा प्रसारणजस्ता कार्य नगर्ननगराउन सरकारको अपिल छ। नेपाल प्रहरीले पनि यस्ता गतिविधि गरे कानुनी कारबाही गरिने चेतावनी दिएको छ।"
एमाले सांसदको प्रश्न : संसद बिजनेसविहीन किन भयो ?,"काठमाडौं : प्रतिनिधिसभा सांसद ठाकुर गैरेले संसद बिजनेसविहीन बनेको भन्दै आपत्ती जनाएका छन्। बिहीबार संसद बैठकमा बोल्दै नेकपा एमाले सांसद गैरेले बिना बिजनेस सदन किन चलिरहेको छ भन्दै प्रश्न समेत गरे। तमाम ऐन,कानुनहरू बनाउनुपर्ने अवस्था भएपनि सदन फुर्सदिलो देखिएको उनको भनाइ छ। उनले भने, 'सभामुख महोदय, बिना बिजनेसको सदन किन चलिहरेको छ ? के भयो। न बिजनेस छ न सन्दर्भ छ।' सांसद गैरेले वन्यजन्तुबाट किसानले हैरानी व्यहोर्नु परेको भन्दै नियन्त्रण र व्यवस्थित गर्न सरकारसँग माग गरे। उनले भने, 'बाँदरको आक्रमणबाट हिजो पाल्पाको तानसेनमा ३ वटा बाख्रा मरे र दुईवटा घाइते भए। बाख्रा चराउने जाने मानिसको भागभाग भयो। यो विषयमा सदनमा सधैं कुरा उठ्ने गरेपनि सदनको ध्यान जाँदैन।' उनले यो समस्या अन्त्यका लागि सरकारसँग माग गरे।"
माफ गर्नै नमिल्नेलाई आममाफीले विवाद,"राष्ट्रपतिले पनि आँखा चिम्लिएर जे आयो त्यसलाई नै स्विकार गरे, माफी दिए। सरकारले चाहेका शक्तिको दुरुपयोगमा छुट्न थाले। यसरी गम्भिर अपराधमा संलग्नलाई आममाफी दिएर संविधानकै अपमान भएको भन्दै आचोलना भइरहेको छ। नेपालगन्ज काठमाडौं : २०७२ असार २८ मा नेपालगन्ज उपमहानगरपालिका८ का चेतन मानन्धरको दिनदाहाडै हत्या भयो। केही कुरा गर्नुछ भनेर नेपालगन्जको धम्बोझी चोकदेखि दक्षिण सुर्खेत रोडमा रहेको स्वस्तिक कटेजनजिकै बोलाएर रिगल भनिने योगराज ढकालको समूहले उनलाई लखेटीलखेटी खुँडा प्रहार गरेर हत्या गरेको थियो। ढकाललाई जिल्ला अदालत बाँकेका तत्कालीन न्यायाधीश विष्णु सुवेदीको इजलासले २०७६ साल वैशाखमा दोषी ठहर गर्दै सर्वस्वसहित जन्मकैदको सजाय पनि सुनायो। तर, संविधान दिवसको अवसरमा सरकारको सिफारिसमा राष्ट्रपतिले उनको कैद मिनाहा गरे। अहिले राष्ट्रपति यसैकारण विवादमा तानिए, पीडितले न्याय मारेको महसुस गरे। पछिल्लो समय आममाफीका लागि सरकारको सिफारिसमा यस्तै व्यक्तिको प्राथमिकतामा परे। अनि, राष्ट्रपतिले पनि आँखा चिम्लिएर जे आयो त्यसलाई नै स्विकार गरे, माफी दिए। सरकारले चाहेका शक्तिको दुरुपयोगमा छुट्न थाले। यसरी गम्भिर अपराधमा संलग्नलाई आममाफी दिएर संविधानकै अपमान भएको भन्दै आचोलना भइरहेको छ। विज्ञ भन्छन्, यो शक्तिको दुरुपयोग हो। राष्ट्रपति पदको अपमान हो। सरकारले गर्ने यस्ता निर्णयले कानुनी शासनको धज्जी उडाएको छ। राजनीतिक संरक्षण पाएमा जे गरेपनि हुन्छ भन्ने प्रवृत्ति झांगिने भएको छ। के गर्थे हत्यामा संलग्न ढकाल ? तत्कालीन प्रधानमन्त्री सुशील कोइरालाको आड पाएका ढकालको बाँके(नेपालगन्ज)मा रजगज नै थियो। ठेक्कापट्टा, अबैध असुलीलगायतको धन्दामा ढकाल संरक्षणमा हुने गरेका थियो। ठूलाठूला ठेक्कापट्टा ढकालको चाहानाविपरित कसैले पनि पाउँदैनन् थिए। प्रक्रिया त देखाउने दाँत मात्रै बनेको थियो। ढकालसँग सत्ताशक्तिको आडमा प्रहरी प्रशासनको थर्कमान हुन्थे। उनलाई कोइरालाको बडिगाडको रूपमा चिनिने गरेको थियो। सत्ता, शक्तिको आडमा उनले जे गरे पनि छुट जस्तै थियो। हत्यामा संलग्न भएको बेला ढकाल तरुण दलका नेतासमेत थिए। त्यो समय प्रधानमन्त्री सुशील कोइराला नै थिए। आममाफीले दियो पीडितलाई पीडा आममाफी पाएर जेलबाट छुटेपछि ढकाललाई कांग्रेस र तरुण दलका नेताहरूले भव्य स्वागत गरेका थिए। श्रीमानको हत्यारालाई रिगललाई उन्मुक्ति दिएको विरोधमा भारती मानन्धर सर्वोच्च अदालतमा रिटसमेत दाहेर गरिसकेकी छन्। उनले आफूजस्तै आम पीडितको न्यायका लागि आममाफीका विरुद्ध रिले अनशन बसेकी छन्। तस्बिरः अशोक दुलाल भारती मानन्धरले पत्रकार सम्मेलन नै गरेर एकपटक मारिसकेको व्यक्तिलाई पुनः मारेका भन्दै पीडा पोखेकी छन्। घट्ना घटेको ८ वर्ष भइसक्दा पनि अझैं उक्त घटनाबाट बाहिर निस्कन नसकेको अवस्थामा आममाफीले झनै पीडा दिएको उनले बताएकी छन्। श्रीमान्को हत्यापछि डिप्रेसनको औषधि खाँदै आएकी उनलाई आममाफीले झनै पीडा दिएको छ। घटना भएको आज आठ वर्ष भयो। तर, आजसम्म म त्यसको पीडाबाट बाहिर निस्कन सकिरहेको छैन। डिप्रेसनको औषधि अझै पनि चलिरहेको छ। उनले पत्रकार सम्मेलनमा भनिन्, मनदेखि नै म उहाँलाई निकाल्न सक्दिनँ भने म त्यो घटना कसरी बिर्सन सक्छु ? आफूले लामो कानुनी लडाइँबाट रिगललाई कारगार पुर्याएको बताउँदै उनले पीडित परिवारको सहमतिबिना राष्ट्रपतिलाई आममाफी दिने अधिकार हुन नहुने बताईन्। उनले राष्ट्रपतिलाई आममाफी भनेको के हो ? तपाईँलाई त्यो अधिकार कसले दियो ? भन्दै प्रश्नसमेत गरिन्। राष्ट्रपतिलाई म सोध्न चाहन्छु आममाफी भनेको के हो ? जसरी त्यत्रो महिना संघर्ष गरेर हामीले उसलाई कारागार पुर्याएको हो, त्यसैगरी आममाफी दिने वा नदिने हामीलाई अधिकार हुनुपर्ने हो। आममाफीको जवाफ मलाई चाहियो, उनले भनिन्। हत्यारालाई आममाफी हुने हो भने राज्यले आफूलाई पनि हतियार दिनुपर्ने उनको माग छ। आममाफी मिल्ने हो भने आफू पनि मार्नका लागि तयार रहेको उनको भनाइ छ। त्यसो हुन्छ भने हामी पीडित छौं, हामीलाई पनि हतियार देउ। हामी पनि मारेर बस्छौं, आममाफी मिल्छ भने, उनले भनिन्। कांग्रेसकै एक समूहले भने अहिले यो विषयमा विमति राखिरहेको छ। हालै भएको केन्द्रीय समितिकै बैठकमा नै कांग्रेसका महामन्त्रीद्वय विश्वप्रकाश शर्मा र गगन थापाले यो विषय उठाएका थिए। तर, उपसभापति एवं उपप्रधानमन्त्री पूर्णबहादुर खड्काले बचाउ गर्दैै कानुन प्रक्रिया पुर्याएर नै ढकाललाई आममाफी दिएको बताएका थिए। उता प्रतिपक्ष दल एमाले लगायतका विपक्षहरूले भने ढकालको आममाफीको विषयमा सरकारको चर्को अलोचना गरिरहेका छन्। पूर्वप्रधानमन्त्री एवं एमाले अध्यक्ष केपी शर्मा ओली संसद्मा नै ढकालको आममाफीको चर्को आलोचना गरेका छन्। राष्ट्रिय स्वतन्त्र पार्टीका सभापति रवि लामिछानेले अपराधीलाई उन्मुक्ति दिएको भन्दै सरकारको आलोचना गरेका छन्। पूर्वप्रहरी नायब महानिरीक्षक हेमन्त मल्ल ठकुरी राजनीतिक आडमा अपराधीलाई आममाफी दिने कार्य देशको लागि घातक हुने बताए। उनले यसले दण्डहिनता, अनुशासनहिनताका साथै मुलुक अपराध अझ बढाउँदै लाने बताए।"
सर्वोच्चले सरकारलाई सोध्यो रिगललाई आममाफी दिनुको कारण,"काठमाडौं : सर्वोच्च अदालतले सरकारलाई रिगल भनिने योगराज ढकाललाई आममाफी दिनुको कारण सोधेको छ। संविधान दिवसको अवसरमा प्रधानमन्त्री पुष्पकमल दाहाल 'प्रचण्ड' नेतृत्वको मन्त्रिपरिषदको सिफारिसमा राष्ट्रपति रामचन्द्र पौडेलले नेपालगन्जका चेतन अधिकारीका हत्यारा रिगललाई आममाफी दिएका थिए। चेतन मानन्धरकी पत्नी भारती शेर्पा मानन्धरले दायर गरेको रिटमाथि बिहीबार सुनुवाइ गर्दै न्यायाधीश डामनोजकुमार शर्माको एकल इजलासले रिगललााई आममाफी दिनुको कारण सरकारलाई सोधेको हो। रिगललाई आममाफी मिनाहा सम्बन्धमा भएको निर्णयसहितको सम्पूर्ण सक्कल मिसिल झिकाउन आदेश भएको हो। ' यसमा के कसो भएको हो, निवेदकको मागबमोजिम उत्प्रेषणसमेतको आदेश किन जारी हुनु नपर्ने हो ? आदेश जारी हुन नपर्ने मनासिव आधार ,कारण र प्रमाण भए सोसमेत खुलाइ प्रत्यर्थी मध्येका रिगल ढकालाई आफै वा आफ्नो कानुनबमोजिमको प्रतिनिधिमार्फत् र अन्य प्रत्यर्थीहरूको हकमा महान्यायाधिवक्ताको कार्यालयमार्फत् सर्वोच्च अदालतमा सात दिनभित्र लिखित जवाफ पेश गर्न,' सर्वोच्चको आदेशमा भनेको छ।' 'रिट निवेदनको टुंगो नलागेसम्म निवदेक तथा निजका परिवारका सदस्यलाई यथोचित सुरक्षा प्रदान गर्नेगराउने आवश्यक व्यवस्था गर्न नेपाल सरकार,गृहमन्त्रालयलाई लेखी पठाउनू,'आदेशमा भनिएको छ। यसैगरी असोज २५ गते पेशी तोकी अग्राधिकार दिइ उक्त रिट निवेदन सुनुवाइ हुने व्यवस्था गर्न समेत आदेशमा भनिएको छ। सो दिन आकस्मिक बिदा परेमा वा कुनै कारणले इजलास नलाग्ने भइ सुनुवाइ हुन नसकेमा सोको भोलिपल्ट सुनुवाइ हुने व्यवस्था गर्नुको साथै पेशीको जानकारी महान्यायाधिवक्ताको कार्यालयमा दिन आदेशमा उल्लेख छ। रिट निवेदनमा राष्ट्रपतिको कार्यालय,प्रधानमन्त्री तथा मन्त्रिपरिषद कार्यालय,गृहमन्त्रालय,जिल्ला प्रशासन कार्यालय बाँके,जिल्ला कारागार कार्यालय दाङ,जिल्ला प्रशासन कार्यालय दाङ र महान्यायाधिवक्ताको कार्यालय रामशाहपथ काठमाडौंलाई विपक्षी बनाइएको छ। रिगलले खुकुरी प्रहार गरी २९ असार २०७२ सालमा २९ वर्षीय चेतन मानन्धरको हत्या गरेका थिए। त्यसपछि कर्तव्य ज्यान मुद्दामा गुण्डा नाइके रिगललाई बाँके जिल्ला अदालतले २०७५ वैशाखमा सर्वस्वसहित जन्मकैदको सजाय सुनाएको थियो। भारती रिगलको कैद सजाय मिनाहा गर्ने राष्ट्रपति पौडेलको निर्णय बदरको माग गर्दै फेरि कारागार पठाउन सर्वोच्च पुगेकी हुन् । भारतीले श्रीमानलाई न्यायका लागि बुधबारदेखि काठमाडौंको माइतीघरमा अनशन सुरू गरेकी छन्। सर्वस्वसहित जन्मकैदको आदेश ठहर भएका तरूण दलका नेतासमेत रहेका रिगललाई आममाफी दिएपछि यसको चौतर्फी विरोध सुरू भएको छ। सत्तापक्षकै नेताहरूले रिगललाई आममाफी दिइनु कानुन र संविधान विपरित भन्दै सच्याउन माग गरेका छन्। प्रमुख प्रतिपक्ष नेकपा एमालेले रिगललाई दिएको आममाफी फिर्ता हुनुपर्ने बताएको छ। नेकपा एमालेका अध्यक्ष केपी शर्मा ओलीले मंगलबार प्रतिनिधिसभा बैठकमा सो विषयमा प्रश्न समेत उठाएका थिए । राष्ट्रिय स्वतन्त्र पार्टी (रास्वपा) ले राष्ट्रपति पौडेललाई भेटेर आममाफीबारे तीन बुँदे ध्यानाकर्षण पत्र बुझाएको थियो ।"
"स्थानीय तहका कर्मचारीको आन्दोलन आज पनि, काठमाडौंमा प्रदर्शन गर्ने","काठमाडौं : संघीय निजामती सेवा ऐन संसद्बाट पारित हुनुपर्ने माग गर्दै स्थानीय तहका कर्मचारीले आज पनि काठमाडौंमा प्रदर्शन गर्ने भएका छन्। ऐन नबन्दा सबैभन्दा पीडित आफूहरू बन्नुपरेको भन्दै उनीहरूले तत्काल संसद्बाट ऐन पारित हुनुपर्ने माग गरेका हुन्। असोज १३ गतेको भेलाले स्थानीय तह कर्मचारी केन्द्रीय संघर्ष समिति बनाएरै आन्दोलनमा जाने निर्णय भएको थियो। उनीहरूले असोज १७ र १८ गते काठमाडौंमा बृहत् प्रदर्शन गर्ने निर्णय गरेका छन्। प्रदर्शनको लागि उनीहरूले देशभरका स्थानीय तहका कर्मचारीलाई काठमाडौंमा आउन आह्वान पनि गरेका थिए। उनीहरूले असोज १५ गतेदेखि नै माइतीघर मण्डलामा धर्ना दिइरहेका छन्। प्रदर्शनका क्रममा बुधबार समितिका संयोजक दीपक गौतमले आफ्ना मागहरू सम्बोधन गर्दै छिटो ऐन जारी गर्न दबाब दिने उद्देश्यले आन्दोलन थालिएको बताए। मन्त्रिपरिषद्ले भदौ २१ मा संघीय निजामती सेवा विधेयक पारित गर्यो भन्ने सुन्नमा आयो, संयोजक गौतमले भने, तर, विधेयक कस्तो छ, भन्ने आधिकारिक मस्यौदा पनि बाहिर आएन। जसका कारण अन्योलता सिर्जना भयो। संघीय निजामती सेवा ऐन नबन्दा सबैभन्दा पीडित स्थानीय तहका कर्मचारी भएको उल्लेख गर्दै गौतमले आफूहरूका माग समेटेर विधेयक पारित हुनुपर्ने धारणा राखे। उनले स्थानीय तहको काम कारबाहीमा असर पर्ने गरी आफूहरू आन्दोलित बनेको पनि बताए। स्थानीय तहका कर्मचारीले २० बुँदे माग अघि सारेका छन्। उनीहरूले ऐनको नाम नै परिवर्तन गर्नुपर्ने माग गरेका छन्। संघीय निजामती सेवा ऐनको सट्टा एकीकृत निजामती सेवा ऐन राख्नुपर्ने उनको माग छ। त्यस्तै संघ, प्रदेश र स्थानीय सेवाको पदमा बहाल रहेका स्थायी कर्मचारीहरूलाई निजामतीको परिभाषाभित्र समेट्नु पर्ने, स्थानीय तहको प्रमुख प्रशासकीय अधिकृतको पद स्थानीय सेवाको नै रहने व्यवस्था गर्नुपर्ने, तीनवटै तहमा तहगत प्रणाली लागू गर्नुपर्ने उनीहरूको माग छ। उनीहरू सरुवा प्रणाली, तालिम, बढुवा, सेवा सुरक्षालगायतका विषय पनि उठान गरेका छन्। उनीहरूले स्थानीय सेवाका कर्मचारीहरूलाई ट्रेड युनियनको अधिकार प्रदान गरिनुपर्ने, आधिकारिक ट्रेड युनियनमा भाग लिने व्यवस्था गरिनुपर्ने माग पनि उनीहरूको छ।"
"माओवादी केन्द्रका सचिव आचार्य अस्वस्थ, वीर अस्पतालमा पुगेर भेटे प्रचण्डले",काठमाडौं : प्रधानमन्त्री पुष्पकमल दाहाल प्रचण्डले माओवादी केन्द्रका सचिव डिलाराम आचार्यको स्वास्थ्य अवस्थाबारे जानकारी लिएका छन्। माओवादी केन्द्रका अध्यक्ष प्रचण्डले बिहीबार बिहान वीर अस्पतालमा भर्ना भएर उपचाररत आचार्यलाई भेटेका हुन्। पार्टीको रुपान्तरण अभियानका लागि सुदूरपश्चिम पुगेका आचार्य अस्वस्थ भएपश्चात मंगलबार हेलिकप्टरबाट काठमाडौं ल्याएको थियो। चिकित्सकहरुले आचार्यको स्वास्थ्य अवस्था खतरामुक्त रहेको प्रचण्डलाई जानकारी गराएका छन्। आचार्यको एक्कासी ढलेको र उनको दाहिने हात खुट्टा नचलेको बताइएको छ।
"रिगल प्रकरणमा कांग्रेस महामन्त्री थापाले भने हत्यारालाई आममाफी दिनु गलत हो,विरोध गरौं","काठमाडौं : नेपाली कांग्रेस महामन्त्री गगनकुमार थापाले अपराधी दोषी ठहर भएका व्यक्तिलाई आममाफी दिनु संविधानको मर्मविपरित भएको बताएका छन्। बिहीबार प्रतिनिधिसभा बैठकमा बोल्दै महामन्त्री थापाले हत्या ठहर भइ जेलजीवन बिताइरहेका रिगल भनिने योगराज ढकाललाई आममाफी दिनु संविधानको मर्मविपरित भएको जिकिर गरेका हुन्। संविधान दिवसको अवसरमा प्रधानमन्त्री पुष्पकमल 'प्रचण्ड' नेतृत्वको मन्त्रिपरिषद्को सिफारिसमा राष्ट्रपति रामचन्द्र पौडेलले रिगललाई आममाफी दिएका थिए। अहिले त्यसको चौतर्फी विरोध भइरहेको छ। संसदमा बोल्दै थापाले भने,'यो विषय अदालतको ढोकासम्म पुगेको छ। जसले हामीलाई गिज्याइरहेको छ। अदालतमाथि पनि प्रश्न उठेको छ।' महामन्त्री थापाले हत्या पुष्टिपछि जेल जीवन बिताइरहेका व्यक्तिलाई आममाफी दिने निर्णय गलत भएको स्पष्ट पारे। थापाले भने,'यसको विरोध हुनुपर्छ र हामी विरोध गर्छौं।' श्रीमानको हत्यारा रिगललाई उन्मुक्ति दिएको विरोधमा भारतीले काठमाडौंको माइतीघरमा बुधबारबाट अनशन सुरू गरेकी छन्। उनले श्रीमानको न्यायका लागि सर्वोच्च अदालतलाई गुहारेकी छन्। उनले दिएको रिटमाथि सर्वोच्चमा आज प्रारम्भिक सुनुवाइ भइरहेको छ। २०७२ असार २८ गते नेपालगञ्ज उपमहानगरपालिका ८का चेतनको दिनदहाडै हत्या भएको थियो। मानन्धरको हत्या अभियोगमा रिगललाई बाँके जिल्ला अदालतले २०७६ साल वैशाखमा दोषी ठहर गर्दै सर्वस्वसहित जन्मकैदको सजाय सुनाएको थियो। थापाका अनुसार नयाँ कानुन बनेपछि विभिन्न मुद्दाका जेलजीवन बिताइरहेका ६ हजार ७४६ जनाले आममाफी पाएका छन्।"
"पोखरियामा बजार अनुगमन, १० पसललाई कारबाही","वीरगन्ज : पर्साको पोखरिया नगरपालिका४, पोखरिया बजारमा अनुगमन गरी १० वटा पसललाई कारबाही गरेको छ। पोखरिया नगरपालिकाका निमित्त प्रमुख प्रशासकीय अधिकृत अजयकुमार श्रीवास्तवको नेतृत्वमा गठित अनुगमन समितिले पोखरिया बजारमा बिहीबार अनुगमन गर्ने क्रममा १० वटा पसललाई कारबाही गरेको हो। उपमेयर रुबी ठाकुरको निर्देशनमा बिहीबार खटिएको टोलीले होटल, औषधी, कस्मेटिक, पान, फलफूल लगायतका पसलमा अनुगमन गरेको थियो। अनुगमनका क्रममा म्याद गुज्रिएका र गुणस्तरहीन सामान फेला परेपछि ३ वटा किराना पसल, दुई वटा होटल, एउटा औषधी पसल, दुई वटा कस्मेटिक पसल र दुई वटा फलफूल पसललाई कारबाही गरिएको श्रीवास्तवले जानकारी दिए। म्याद गुज्रिएका र गुणस्तरहीन सामान जफत गरिएको उनले बताए। कारबाहीमा परेका पसलका सञ्चालकहरूलाई शुक्रबार नगरपालिका कार्यालयमा सम्पर्क गर्न निर्देशन दिइएको उनले बताए। अनुगमन टोलीमा पशु अस्पताल पोखरियाका प्रमुख कौशल कुमार झा, पोखरिया अस्पतालका डाक्टर सन्जय गुप्ता, नगरपालिकाका स्वास्थ्य शाखा प्रमुख कौशलेन्द्र मिश्रा, शिक्षा शाखा प्रमुख विजय कुमार झा, सामाजिक शाखा प्रमुख बाल्मिकी साह, प्रहरी सहायक निरीक्षक धर्मेन्द्र साह लगायतको सहभागीता थियो।"
वीरगन्ज ड्राइपोर्टको काम सुरु,"वीरगन्ज : वीरगन्जको सिर्सिया सुक्खा बन्दरगाह(ड्राइपोर्ट)मा मुआब्जा पीडितहरूले धर्ना स्थगित गरेपछि डाइपोर्टको काम नियमित रूपमा सुचारु भएको छ। ड्राइपोर्ट र एकीकृत भन्सार जाँच चौकी(आइसीपी) विस्तारका लागि अधिग्रहण गरिएको जग्गाको मुआब्जा ७ वर्षदेखि नपाएको भन्दै पीडित जग्गाधनीहरूले गत आइतबारदेखि ड्राइपोर्टको मुख्य गेटमै धर्ना दिएका कारण ड्राइपोर्टको कामकाज नै प्रभावित भएको थियो। बिहीबार साँझ पीडित जग्गाधनीका अगुवा र ड्राइपोर्ट भन्सार प्रमुख डाक्टर रामप्रसाद मैनालीबिच भएको वार्तामा तीन बुँदे सहमति भएर धर्ना स्थगित गरिएसँगै ड्राइपोर्टको कामकाज नियमित रूपमा सुचारु भएको हो। वार्तामा बाँकी मुआब्जा छठ पर्व अगावै सम्बन्धित जग्गाधनीहरूलाई वितरण गरिने लगायतका तीन बुँदे सहमति भएसँगै आफूहरूले धर्ना स्थगित गरेको मुआब्जा पीडित संघर्ष समितिका संयोजक अशोक चौधरीले बताए। यसअघि गत आइतबारदेखि पीडित जग्गाधनीहरूले संघर्ष समिति नै गठन गरेर ड्राइपोर्टको मुख्य गेटमै पाल टाँगेर बिहानदेखि साँझसम्म धर्ना दिँदै आएका कारण ड्राइपोर्ट कार्यालय र भन्सारको कामकाजनै प्रभावित हुँदै आएको थियो। वीरगन्ज महागनरपालिका२५ स्थित सिर्सिया सुक्खा बन्दरगाह र एकीकृत भन्सार जाँच चौकी(आइसीपी) बीचको करिब ६२ बिघाको ९ सय २० कित्ता जग्गा सरकारले २०७३ पुषमा अधिग्रहण गरी रोक्का गरेको थियो। त्यही वर्षको कात्तिक २७ गततेदेखि जिल्ला प्रशासन कार्यालय पर्सामा मार्फत जग्गाधनीलाई मुआब्जा रकम वितरण पनि सुरु गरिएको थियो। त्यसयता पटक पटकमा गरी हालसम्म ८ सय २३ कित्ता जग्गाको करिब ४ अर्ब ५० करोड रुपैयाँ मुआब्जा रकम वितरण भइसकेको छ। अब १३ बिघा जग्गाको मात्र करिब २ अर्ब ३६ करोड रुपैयाँ मुआब्जा वितरण हुन बाँकी छ। यसबाहेक यस बाहेक जग्गामा बनेका घर, रुख, कृषि, पोखरी, चापाकलजस्ता सम्पत्तिको पनि मुआब्जा वितरण गर्न बाँकी छ। सरकारले सात वर्षअघि नै अधिग्रहण गरी रोक्का गरिसकेको जग्गा मध्ये मुआब्जा पाउन बाँकी रहेका जग्गाधनीहरूले यसअघि पनि पटक पटक प्रदर्शन र धर्ना दिँदै आएका थिए। यसअघि प्रत्येक पटक पटक प्रदर्शन गर्दा सरकारको निकायबाट आश्वासन पाएर धोका पाएपछि यसपटक भने निर्णायक नै हुने गरी आफूहरूले धर्नासहितको कार्यक्रम गरेको संघर्ष समितिका संयोजक चौधरीले बताए। चौधरीले भने,आज गरिएको सहमति अन्तिम नै हो, यदि छठ अगावै बाँकी मुआब्जा सरकारले वितरण गरेन र फेरि धोका भयो भने हाम्रो धैर्यताको बाँध टुट्नेछ। यो कुरा सरकारले अहिले नै बुझे हुन्छ।'"
जितिया सुरु,"जनकपुरधाम : जितिया पावैन बड भारी, धिया पुताके ठोकी सुतोलैन। अपने खेलैन, भर थारी।। जितिया पर्वको सन्दर्भमा माथि उल्लेखित यो लोक उखान निकै प्रचलित छ। सन्तानको दीर्घायुका लागि मिथिलाञ्चलमा आमाहरूद्वारा गरिने कठोर व्रत जितिया विधिविधान पूर्वक बिहीबारबाट सुरु भएको छ। व्रत अवधिभर पानी पनि नखाई र थुक समेत ननिलेर गरिने यो धार्मिक अनुस्ठान निकै कठोर हुन्छ। आश्विन कृष्ण सप्तमी तिथिका दिन वर्तालु महिलाहरूले नखायखाय अर्थात पवित्र जलाशयमा गएर चोखो भई घिरौंलाको पातमा पीना र तेल राखेर जिमुतवाहन देउतालाई अर्पन गर्छन्। यसका साथै यो पर्वको संकल्प लिएर विधिविधान पूर्वक पर्वको प्रक्रियाहरू सुरु हुन्छ। नखाय खायकै दिन व्रत लिने महिलाहरूले कोदोको रोटी र माछा खाने प्रचलन पनि छ। सप्तमी तिथिको उत्तरार्धमा वर्तालु महिलाले एकाबिहानै उठेर औंगठन गर्ने गर्छिन्। औंगठन भनेको व्रत बस्नुअघि रात्रि पहरमै दही, च्यूरा, लड्डु, मिठाई र केला लगायतका मीठो भोजन ग्रहण गर्नु हो। आमाहरूले परिवारका सबै बालबच्चाहरूलाई एकाबिहानै उठाएर औंगठन गराउने चलन पनि छ। सप्तमी तिथि समाप्त हुनु अगावै औंगठन गर्ने काम सम्पन्न भई अष्टमी तिथिको आरम्भसँगै कठोर उपवास सुरु हुन्छ। नवमी तिथिको आगमन नहुँदासम्म व्रत खोल्न पाइँदैन। तिथिको समयमा हेरफेर हुँदा व्रतालु आमाहरूलाई ३६ घण्टासम्म पनि व्रत बस्नुपर्ने हुन्छ। व्रतका नियमहरू भने सहज छैनन्, व्रत अवधीभरी थुक पनि निल्न पाइँदैन, कुनै पनि अपवित्र सामानहरू छुन पाइँदैन, तरकारी भए पनि वा एति सम्मकी सिन्का पनि भाँच्नु हुँदैन निकै नियमनिष्ठाका साथ बस्नु पर्छ, आफ्नो सन्तानको दीर्घायुका लागि करिब २५ वर्षदेखि जितिया मान्दै आएकी जीवन देवी झा भन्छिन्, मिथिलामा यदि कसैको सन्तान ठूलो दुर्घटना वा रोग व्याधीबाट बचेर जीवित भयो भने सबैले भन्ने गर्छन् यसको आमाले पक्कै पनि जितिया मान्ने गरेकी होला त्यही भएर यसको प्राण बच्यो। पितृ पक्षमा यो पर्व मनाइने गरिएकाले यसमा मिथिलानीहरूले आफ्नो दिवंगत सासू र आमाको मोक्षका लागि सप्तमी तिथिमै पितराइन खुवाउने परम्परा पनि रही आएको छ। धर्म शास्त्रका अनुसार महाभारतको युद्धमा जब अश्वस्थामालाई आफ्नो पिता द्रोणाचार्यको मृत्युका सूचना प्राप्त भयो तब पान्डवहरूसँग बदला लिने अभिप्रायले पांडवहरूको शिविरमा घुस्यो। शिविरमा पाँच जना सुतेका थिए। अश्वस्थामाले सुतेकाहरूलाई पांडव सम्झेर घाँटी काटि हत्या गर्यो। तर, हत्या गरिएकाहरू पांडव नभई तिनका पाँच जना छोराहरू थिए। छोराहरू मारिएपछि अर्जुनले अश्वस्थामालाई बंदी बनाएर उसको टाउकोमा जोडिएको दिव्य मणि निकाले। मणि छिनिएको रिसमा अश्वस्थामाले अभिमन्युको पत्नी उत्तराको गर्भमा रहेको बच्चालाई पनि मारेर पांडव वंशलाइनै निर्मुल बनाउने प्रयास गर्यो। तर, भगवान कृष्णले उत्तराको गर्भमै रहेको संतानलाई आफ्नो सबै पुण्यको फल दिएर गर्भमै पुनः जीवित गरिदिए। जन्मेपछि यसै बच्चाको नाम जीवित्पुत्रिका राखियो। पौराणिक कथाहरूका अनुसार सोही बेलादेखि आमाहरू संतान प्राप्ति वा संतानको दीर्घायुका लागि जीवित्पुत्रिका व्रत राख्ने गर्छिन्।"
"धानमा फड्के किराको प्रकोप, किसान चिन्तित","नुवाकोट : बियाँ लाग्ने बेला भएको अवस्थामा नुवाकोटको अधिकांश स्थानमा धानबालीमा रोगको प्रकोप बढेको छ। गत असार र साउनमा रोपिएको धानमा फड्के किराले आक्रमण गरेपछि नुवाकोटमा हजारौ किसानले लगाएको धान नष्ट भएको छ। विदुर र बेलकोटगढी नगरपालिका, लिखु र सुर्यगढी गाउंपालिकामा लगाइएको धानबालीमा फड्के किराको संक्रमण रहेको जिल्ला कृषि ज्ञान केन्द्र नुवाकोटले जनाएको छ। दुई सातादेखि नुवाकोटका एक जार पाँच य रोपनी क्षेत्रफलमा लगाइएको धान खेतीमा फड्के किराले आक्रमण गरेको छ। सो किराले आक्रमण गरेपछि बियाँ लाग्दै गरेको धानको बोट मरेको कार्यालयकी अधिकृत रुक्मिणी अधिकारीको भनाइ छ। उनका अनुसार धानमा फड्के किराले आंक्रमण गरेपछि विषादि छर्कने अभियान सुरु गरिएको छ। कृषि ज्ञान केन्द्र नुवाकोटले विदुर र लिखुमा तीन सय प्याकेट विषादी किसानलाई वितरण गरेको छ। लाखौ रुपैयाँ बराबरको धानबाली किराले नष्ट गरेपछि किसानहरू निकै चिन्तित भएका छन्। किसानहरूलाई तीनै तहको सरकारले क्षतिपूर्ति र राहत दिनुपर्ने विदुर५ का किसान कृष्णप्रसाद पुडासैनीले बताए।"
७० लाख लागतमा वडा भवन निर्माण,हेटौंडा : भाडाको घरमा रहेर जनतालाई सेवा दिँदै आएको १२ नम्बर वडा कार्यालय नयाँ भवनमा सरेको छ। हेटौंडा उपमहानगरपालिकाले एक वर्षअघि ठेक्का मार्फत निर्माण थालेको भवनको बिहीबार उद्घाटन गरेसँगै वडा कार्यालयले आफ्नै भवनबाट सेवा सुरु गरेको हो। भवनको हेटौंडा उपमहानगरपालिकाका नगर प्रमुख मीनाकुमारी लामाले उद्घाटन गरेकी हुन्। पदमपोखरी खानेपानी तथा सरसफाई उपभोक्ता समितिले उपलब्ध गराएको २ कठ्ठा जग्गामा भवन निर्माण गरिएका हो। उपमहानगरपालिकाको ७० लाख रुपियाँको लागतमा भवन निर्माण गरिएको १२ नम्बर वडा कार्यालयका सचिव रामलाल थिङले बताए।
डोल्पामा आयोडिनयुक्त नुन अभाव,"जाजरकोट : डोल्पामा आयोडिनयुक्त नुन अभाव भएको छ। पुरानो नुन सकिएको र नयाँ ठेक्काको नुन आइनपुगेकाले डोल्पामा नुनको अभाव भएको हो। हाल सदरमुकाम दुनैबाट प्रतिव्यक्ति पाँच पोका मात्र दिने गरिएको छ। साल्ट ट्रेडिङ कर्पोरेशन लिमिटेडबाट डोल्पामा अनुदानको नुन वितरण हुँदै आएको छ। सदरमुकामस्थित डिपोमा चार सय ९० क्वीन्टल आयोडिनयुक्त नुन मौज्दात रहेको कार्यालय प्रमुख प्रकाश धामीले बताए। उनका अनुसार यो नुन भनेको अत्यन्तै न्यून हो। जिल्ला भरका सर्वसाधारणका लागि सदरमुकाममा मात्र नुन पाइने भएपछि प्रतिव्यक्ति मुस्किलले पाँच पोका दिने गरेको प्रमुख धामीले बताए। सदरमुकामबाट बाहिर रहेका सबै नुनका डिपो रित्ता भएका छन्। उपल्लो डोल्पाको तिन्जे डिपोमा पाँच वर्षदेखि एक पोका नुन ढुवानी भएको छैन। चिनियाँ नाका भएर उपल्लो डोल्पामा नुन ढुवानी हुने भएपछि त्यहाँ नाका बन्द भएपछि पाँच वर्षदेखि नुन ढुवानी हुन नसकेको धामीले बताए। गाउँका डिपोमा नुन नै नभएपछि आफू सदरमुकामस्थित डिपोमा नुन लिन पुग्दा समस्या भोगेको त्रिपुरासुन्दरी नगरपालिका१ का स्थानीयवासी राजिमान बुढाले बताए। बुढाले भने, 'नुन लिन सदरमुकाम जानुपर्ने भएपछि समस्या एकातिर छ भने अर्को तीर सदरमुकाम दुनैस्थित साल्ट ट्रेडिङले प्रतिपरिवार दुई पोकाका दरले नुन बिक्री गर्दै आइरहेको छ। सरकारले सहुलियत दरमा अनुदान दिएको दुई पोका नुन खरिद गर्न दुईदेखि तीन हजार रुपैयाँसम्म खर्च हुने हुने गर्छ।' यसरी हेर्दा एक केजी नुनको मूल्य एक हजार रुपैयाँ बराबर पर्ने गर्छ। साल्ट ट्रेडिङ डोल्पा डिपोका अनुसार भनेजति नुन दिएको खण्डमा डोल्पामा नुन नै अपुग हुने भएका कारण सबैलाई मिलाएर दिन परेको हो। यी पाँच वटै बिक्री केन्द्रमा नुनको ढुवानी नभएपछि अभाव भएको हो। नुनको कोटा थप गर्न सम्बन्धित निकायसँग माग गरेको साल्ट्र ट्रेडिङ डिपो कार्यालय डोल्पाका प्रमुख धामीले बताए। साल्ट ट्रेडिङ डोल्पा डिपोका अनुसार डोल्पाको नुनको लागि ठेक्का आह्वान भई नुन ढुवानी प्रक्रियामा गएको र दसैँ तिहारपछि मात्रै नुन डोल्पा पुग्ने प्रमुख धामीले जानकारी दिए। यता त्रिपुरासुन्दरी नगरपालिकाका प्रमुख जनचन्द्र रोकायाले नगरपालिकाभर नुनको अभाव हुन थालेपछि साल्ट ट्रेडिङ जुफाल बिक्री केन्द्रबाट ५० क्वीन्टल नुन ल्याउन लागेको बताए। नगरपालिकामा नुन ल्याएसँगै नगरवासीलाई सहुलियत दरमा अनुदानको नुन बिक्री गर्ने समेत नगर प्रमुख रोकायले जानकारी दिए। लिकु, सर्मी, तिज्नेलगायतका डिपोमा एक पोका नुन नभएको कार्यालय प्रमुख धामीले बताए। सदरमुकामदेखि बाहिरका डिपोमा कर्मचारी नभएको अवस्थामा रहेको छ। ठेकेदार आफैले नुन लिएर बिक्री गर्ने काम हुँदै आएको छ।"
अतिक्रमित बस्ती हटाउनै सकस,"गुलरिया : मानव अतिक्रमणका कारण कृष्णसारको बासस्थान घट्दै गएको छ। नेपालबाट लोप हुन थालेपछि वन्यजन्तु संरक्षण ऐन २०२९ ले संरक्षित वन्यजन्तुको सूचीमा सूचीकृत कृष्णसारको बासस्थानबाट अतिक्रमित बस्ती व्यवस्थापन गर्न नसक्दा संरक्षणमा चुनौती थपिएको हो। सरकारले २०६५ सालमा बर्दियाको गुलरिया स्थित खैरापुरमा अवस्थित प्राकृतिक वासस्थान स्थापना गर्दै संरक्षण क्षेत्र घोषणामार्फत दिगो संरक्षण सुरु गरेको छ। कृष्णसार नासिन थालेपछि प्राकृतिक बासस्थानलाई संरक्षित क्षेत्र घोषणा गरे पनि मानवीय अतिक्रमण भएका बासस्थान क्षेत्र व्यवस्थापन हुन सकेको छैन। संरक्षण क्षेत्र अतिक्रमणले पशुचौपाया, भुस्याहा कुकुर लगायतको घरपालुवा जनावरसँगको संगतले कृष्णसारमा रोग भित्रिने गरेको छ। लामो समयदेखि संरक्षण क्षेत्रमा बसोवास गर्दै आएका सुकुम्वासी, भूमिहीनहरूको व्यवस्थापन चुनौती बन्दै गइरहेको कृष्णसार संरक्षण क्षेत्र कार्यालयका प्रमुख विनयकुमार झाले बताए। सरकारले २०५० सालमा २ सय ४५ विगाहा जग्गा मुआब्जा दिई अधिग्रहण गरिसकेको छ। लामो समयदेखि बसोवास गर्दै आएका ऐलानी ९३ घरधुरी र सुकुम्वासी ४९ गरी १ सय ४२ घरधुरी पुनर्स्थापन हुन सकेको छैन। उनले भने 'समयमै बस्ती व्यवस्थापन भए कृष्णसारको बासस्थानसँगै संख्या पनि बढ्ने हाम्रो विस्वास छ। सरकारले २०६५ साल फागुन महिनामा कृष्णसार संरक्षण क्षेत्र स्थापना गर्दै चैत महिनामा घोषणा गरी २०६७ सालमा संरक्षण क्षेत्र कार्यालय सञ्चालन गर्यो।' कृष्णसार संरक्षण क्षेत्रको कुल १६ दशमलव ९५ वर्ग किलोमिटर क्षेत्रफलमध्ये ५ दशमलव २७ वर्ग किलोमिटर क्षेत्रफल वासस्थान र ११ दशमलव ६८ वर्ग किलोमिटर आवादी क्षेत्र छ। अधिकृत झाले थपे संरक्षण क्षेत्रको बस्ती व्यवस्थापनका लागि वन तथा वातावरण मन्त्रालयले ०७१७२ मा कार्य दल गठन गरे पनि स्थानान्तरणको कुनै टुंगो लगाउन सकेन। कार्यदलले १ सय १८ हेक्टर क्षेत्रफल जमिन बस्ती स्थानान्तरणका लागि खोजेपनि विभिन्न कारणले प्रक्रिया अघि बढ्न सकेको छैन। संरक्षण क्षेत्र कार्यालयले मन्त्रालयमा वस्ती व्यवस्थापनका लागि पहल गरीरहेको छ। कार्यदल नवीकरण गरी पुनः घरधुरी तथ्यांकीकरण गर्दै बस्ती व्यवस्थापन गर्ने तरखरमा सरकार लागिरहेको छ। बर्दियाको खैरापुरस्थित प्राकृतिक बासस्थानमा रहेका कृष्णसारहरू जोखिममा छन्। यिनीहरूको वंश, बासस्थान दिगो रूपमा संरक्षण गर्दै लोप हुनबाट जोगाउनु जरुरी रहेको उनले बताए। 'सरकारले सट्टा भर्नामा राम्रो ठाउँमा जग्गा दिए कृष्णसार संरक्षण क्षेत्रबाट अन्यत्र जान हामी तयार छौं, संरक्षण क्षेत्रमा बसोबास गर्दै आएका महेन्द्रसिंह महतराले भने, २०२८ सालदेखि ऐलानी जग्गामा बसोबासगर्दै आयौं। अहिलेसम्म सरकारले हामीलाई अन्यत्र सार्न सकेको छैन। स्थानान्तरण र व्यवस्थापनका लागि पटक पटक मन्त्रालयमा स्थानीय स्तरबाट भन्दा समेत सुनुवाइ भएन। संरक्षण क्षेत्रभित्रको बस्ती भएका कारण हामीलाई धेरै समस्या छ।' संरक्षण क्षेत्रभित्रका स्थानीय बसोवासी हरिकृष्ण थारूले भने 'विद्युतको पोल गाडिए पनि तार जोडिएको छैन। अँध्यारोमा चितुवा लगायत जनावरको आक्रमणको उत्तिकै डर छ। राजनीतिक दलहरूले पनि कुनै वास्ता गर्दैनन्।'"
शुक्रबार देशका यी स्थानमा हुने छ वर्षा,"काठमाडौं : शुक्रबार कोशी, मधेस, बागमती र गण्डकी प्रदेशहरूमा आंशिकदेखि सामान्य बदली रही बाँकी प्रदेशहरूमा आंशिक बदलीदेखि मौसम सामान्यतया सफा रहनेछ। मौसम पूर्वानुमान महाशाखाका अनुसार कोशी, बागमती र गण्डकी प्रदेशका थोरै स्थानहरूमा र बाँकी प्रदेशका एकदुई स्थानमा मेघ गर्जनचट्याङसहित हल्का वर्षाको सम्भावना रहेको छ। शुक्रबार राति कोशी, मधेस, बागमती र गण्डकी प्रदेशमा आंशिकदेखि सामान्य बदली रही बाँकी प्रदेशमा आंशिक बदलीदेखि सामान्यतया मौसम सफा रहनेछ। कोशी, बागमती र गण्डकी प्रदेशका थोरै स्थानहरुमा मेघ गर्जनचट्याङसहित हल्का वर्षाको सम्भावना रहेको महाशाखाले जनाएको छ।"
शिक्षक सम्मानित,"महोत्तरी : विश्व शिक्षक दिवसका अवसरमा ५५ जना निवृत्त शिक्षकलाई सम्मान गरिएको छ। बिहीबार दिउँसो रुपान्तरण मिडिया प्रालि गौशालाले जिल्लाभरिका ५५ जना शिक्षकलाई सम्मान गरिएको हो। शिक्षकहरूलाई संस्थाको तर्फबाट स्टेशनरी सामग्री, गमछा ओढाएर सम्मान गरिएको अध्यक्ष नागेन्द्र साहले बताए। निवृत शिक्षक समाजको समन्वयनमा उनीहरूलाई सम्मान गरिएको साहले जानकारी दिएका छन्। नगरप्रमुख डा दिपेन्द्र महतोले नगरभरिमा रहेका शिक्षकको सवालमा पहिलो प्राथमिकतामा राख्दै शैक्षिक योजना ल्याएको बताए।"
कर्मचारीले शुक्रबारदेखि काम ठप्प पार्ने,"जोमसोम : मुस्ताङको वारागुङ मुक्तिक्षेत्रमा कार्यरत स्थानीय सेवाका कर्मचारी आन्दोलनमा उत्रिएका छन्। संघीय मामिला तथा सामान्य प्रशासन मन्त्रालयबाट तयार भई मन्त्रिपरिषदबाट संघीय संसदमा पेश हुने तयारीमा रहेको संघीय निमामती ऐन विरुद्ध असहमति जनाउँदै वारागुङ मुक्तिक्षेत्रमा कार्यरत स्थानीय सेवामा कार्यरत कर्मचारीहरूले शुक्रबार स्थानीय तहको कामकाज बहिष्कार गर्ने निर्णय गरेका हुन्। वारागुङ मुक्तिक्षेत्रमा कार्यरत स्थानीय सेवाका कर्मचारीले प्रस्तावित संघीय निजामती ऐन विरुद्ध अनिश्चितकालीन विरोधका कार्यक्रम सार्वजनिक गरेका हुन्। उनीहरूले प्रस्तावित संघीय निजामती ऐनमा संशोधन गर्नुपर्ने उल्लेख गरेका छन्। स्थानीय सेवामा कार्यरत वारागुङ मुक्तिक्षेत्रका कर्मचारीहरूले बिहीबार विभिन्न १० बुँदे माग राख्दै प्रेस विज्ञप्ति प्रकाशित गरेको वारागुङ मुक्तिक्षेत्रका स्वास्थ्य संयोजक खगेन्द्र बोहराले जानकारी दिए। संघीय मामिला तथा सामान्य प्रशासन मन्त्रालयले प्रस्ताव गरेको संघीय ऐनले स्थानीय सेवामा कार्यरत कर्मचारीहरूको भावना समेट्न नसकेको विज्ञप्तिमा उल्लेख गरिएको छ। संघीय निजामती ऐनको प्रस्तावित मस्यौदामा स्थानीय तहमा कार्यरतको मानमर्दन हुने गरी तेस्रो दर्जाको कर्मचारी रूपमा हेरिएको वारागुङ मुक्तिक्षेत्रमा कार्यरत कर्मचारीहरूले बताएका छन्। विज्ञप्तिमा संघीय कार्यालयका उपल्लो तहका सीमित कर्मचारीहरूको स्वार्थ र हित हुने गरी केन्द्रित मस्यौदा तयार भएको र मन्त्रालयबाट गत भदौ ५ गते परिपत्र भएकाले स्थानीय सेवाका कर्मचारीलाई निजामतिको परिभाषा नसमेटिएको भन्दै अनिश्चितकालीन स्थानीय सेवा बहिष्कार गर्ने निर्णय गरेको स्वास्थ्य संयोजक बोहोराले जानकारी दिए। वारागुङका स्थानीय सेवामा कार्यरत कर्मचारीहरूले नेपालको संविधान बमोजिम संघीय निमाजती सेवा ऐन नभई एकीकृत निजामती सेवा ऐन ल्याउनुपर्ने, योगदानमा आधारित निवृत्तिभरण सम्बन्धी व्यवस्था तीनै तहको एकीकृत निवृत्तिभरण कोषबाट हुनुपर्ने, सेवा समूहका आधारमा सरकारी सेवाको प्रवेशद्वार स्थानीय सेवा हुने र बढुवा तथा आन्तरिक अन्तर तह प्रतिस्पर्धाका आधारमा प्रदेश तथा संघीय सेवामा जान पाउने व्यवस्था राखिनुपर्ने लगायतका विभिन्न १० बुँदे माग राखी सरकारको ध्यानार्कषण गराएका हुन्।"
प्रभावकारी सेवा प्रवाहका लागि पाँच बुँदे प्रतिबद्धता,"जाजरकोट : जाजरकोटका सरकारी कार्यालयबाट प्रभावकारी सेवा प्रवाहका लागि पाँच बुँदे प्रतिबद्धता व्यक्त गरिएको छ। भेरी नगरपालिकासँगको सहकार्यमा जिल्ला प्रशासन कार्यालय र जिल्ला समन्वय समिति जाजरकोटको अगुवाइमा गरिएको बृहत् सार्वजनिक सुनुवाइ कार्यक्रम पाँच बुँदे प्रतिवद्धता जारी गरिएको हो। जिल्लाका सरकारी कार्यालय, स्थानीय तह लगायत सार्वजनिक संस्थाहरूले प्रवाह गर्ने वस्तु, सेवा र सुविधाको प्रभावकारिताका विषयमा सरोकारवालाहरूलाई दिने, खुल्लामञ्चमा साझा सवालहरूमा बहस, पैरवी गर्ने पद्धतिको विकास गर्न सार्वजनिक सुनुवाइ कार्यक्रमको आयोजना गरिएको हो। जाजरकोटमा म्याद सकिएका समान बिक्री वितररण गर्ने वातावरणलाई न्यूनीकरण गर्न नियमित बजार प्रक्रियालाई निरन्तरता दिने र अनुगमनको नतिजा कार्यालयका फेसबुक पेज तथा आमसञ्चार माध्यम मार्फत जानकारी गराउने, यातायात क्षेत्रमा भाडा दरमा एकरूपता नभएको तथा कच्ची सडकमा भाडादर महँगो भएको गुनासोलाई आत्मसाथ गर्दै तत्काल यातायात व्यवसायी र सरोकारवाला बीच बैठक बसी भाडादर समयसापेक्ष बनाउने, जिल्लाका सेवा प्रदायक सबै निकायले नियमित सार्वजनिक सुनुवाइ गर्ने र त्यसको सार्वजनिक स्थानीय सञ्चार माध्यमबाट गर्ने प्रतिबद्धता गरिएको छ। त्यस्तै, यातायातका साधनको नियमित चेकजाँच प्रक्रियालाई निरन्तरता दिने, सडकहरूको स्तरोन्नति, नियमित विद्युत सहजता, विकास निर्माणमा तेस्रोपाटी अनुगमन तथा प्रभावकारी बनाउने, जिल्लाका मेडिकल, प्राविधिक कलेजहरू, उद्योगहरूको अनुगमन गरि प्रभावकारी नियमन गर्ने,जिल्लाका सामुदायिक वनको वन कार्ययोजना अद्यावधिक गर्ने, स्थानीय सरकार र सम्बन्धित सरोकारवालाहरू बीचको समन्वय सहकार्यलाई बढाउने प्रतिवद्धता गरिएको असल शासन क्लब जिल्ला समन्वय समितिका अध्यक्ष बालकुमार शर्माले जानकारी दिए।"
स्वदेशी ब्रान्डमा आकर्षण,"चितवन : हेर्दा आकर्षक, मूल्य सस्तो अनि गुणस्तरीय जुत्ता। नेपाली ब्रान्डका जुत्तामा ग्राहक आकर्षित छन्। बाह्य कम्पनीसँग प्रतिस्पर्र्धा गरेका नेपाली कम्पनीका उत्पादनले उपभोक्तालाई तानेकोे छ। बजारमा नेपाली जुत्ताको प्रयोग बढेको छ। गुणस्तरीय र समयअनुसारको फेसनका जुत्ताहरूको बिक्री बढेको छ। दसैं, तिहारलगायतका चाडपर्वलाई लक्षित गरेर आयोजना गरिएको जुत्ता मेलामा युवा पुस्ताको आकर्षण बढी छ। आफ्ना साथीसँगै जुत्ता किन्न पुगेकी भरतपुरकी सबिता ढुंगाना नेपाली उत्पादन किन्न खुसी थिइन्। सस्तोमा गुणस्तरीय जुत्ता किन्न पाएको बताइन्। जुत्ता मेला लागेको थाहा पाएर आएको राम्रो जुत्ता पाएँ, उनले भनिन्, आफ्ने देसमा उत्पादित राम्रा जुत्ता, फेरि मूल्य पनि पनि सस्तो भएपछि किनेकी हँु। भरतपुरमा चितवन उद्योग संघले आयोजना गरेको जुत्ता मेलामा ग्राहकको घुइँचो छ। असोज ३० गतेसम्म चल्ने जुत्ता, चप्पल प्रदर्शनीमा १३ स्वदेशी ब्रान्डका स्टल छन्। नेपालमा अहिले साना, ठूला गरी एक हजारभन्दा बढी जुत्ता उद्योग छन्। करिब ३० ब्रान्ड नेपालमा स्थापित भइसकेका छन्। केहीले निर्यात पनि गर्छन्। मेलाको आयोजनाले आयातित जुत्तालाई विस्थापित गर्न सक्ने दाबी आयोजकको छ। उपभोक्ताले मन पराए पनि सर्वसुलभ बनाउन लागेको फुटवेयर म्यानुफ्याक्चरर्स एसोसिएसन अफ नेपालका उपाध्यक्ष रुद्रप्रसाद न्यौपानेले बताए। बदलिँदो फेसनअनुसार उपभोक्ताको रुचाइअनुसार प्रतिस्पर्धी मूल्यमा उत्पादन गर्न नेपाली कम्पनीको ध्यान केन्द्रित छ। उनले भने। नेपाली जुत्ता उद्योगले वर्षमा १४ करोड जोर जुत्ता, चप्पल उत्पादन गर्न सक्ने क्षमताका छन्। तर बर्सेनि १० करोड जोर खपत हुने गरेको छ। त्यसको करिब ६५ प्रतिशत स्वदेशी उत्पादन खपत हुन्छ। ३५ प्रतिशतमात्रै विदेशी जुत्ताले स्थान पाएको छ। नेपाली जुत्ताघरका अध्यक्ष होमनाथ उपाध्यायले नेपाली कम्पनी आत्मनिर्भर बन्नुपर्छ भन्ने उपभोक्तामा सचेतना भएको बताए। जुत्ता मेला असोज ३० गतेसम्म चल्नेछ। पर्व विशेष मेलामा असोज २१ गतेदेखि लत्ताकपडाको स्टलहरू राख्ने चितवन उद्योग संघले जनाएको छ।"
रिगललाई आममाफी दिने सरकारको निर्णयविरुद्धको रिटमाथि सुनुवाइ सुरू,"काठमाडौं : नेपालगञ्जका चेतन मानन्धरको हत्यामा दोषी ठहर भइ सजाय काटिरहेका रिगल भनिने योगराज ढकाललाई सरकारले आममाफी दिएको निर्णयविरुद्धमा परेको रिटमाथि सर्वोच्च अदालतमा सुनुवाइ सुरू भएको छ। न्यायाधीश डामनोजकुमार शर्माको एकल इजलासमा रिटको प्राम्भिक सुनुवाइ सुरू भएको हो। संविधान दिवसको अवसर पारेर प्रधानमन्त्री पुष्पकमल दाहाल 'प्रचण्ड' नेतृत्वको मन्त्रिपरिषद्को सिफारिसरमा राष्ट्रपति रामचन्द्र पौडेलबाट कैद मिनाह भएपछि रिगलसहित ६७० कैदी जेलमुक्त भएका थिए। श्रीमानका हत्यारा रिगललाई जेलमै पठाउन माग गर्दै भारती शेर्पा मानन्धरले आइतबार सर्वोच्चमा रिट दिएकी हुन्। भारती चेतनकी पत्नी हुन्। यसअघि सोमबार र मंगलबार रिटमाथि सुनुवाइका लागि पेशी चढेपनि 'हेर्न नभ्याइने' सूचीमा राखिएको थियो। सोमबार प्रधानन्यायाधीश विश्वम्भरप्रसाद श्रेष्ठ र मंगलबार न्यायाधीश डा कुमार चुडालको एकल इजालसमा रिटको पेशी चढेको थियो। रिट निवेदनमा राष्ट्रपतिको कार्यालय,प्रधानमन्त्री तथा मन्त्रिपरिषद कार्यालय,गृहमन्त्रालय,जिल्ला प्रशासन कार्यालय बाँके,जिल्ला कारागार कार्यालय दाङ,जिल्ला प्रशासन कार्यालय दाङ र महान्यायाधिवक्ताको कार्यालय रामशाहपथ काठमाडौंलाई विपक्षी बनाइएको छ। रिगलले खुँडा प्रहार गरी २९ असार २०७२ सालमा २९ वर्षीय चेतनको हत्या गरेका थिए। त्यसपछि कर्तव्य ज्यान मुद्दामा गुण्डा नाइके रिगललाई बाँके जिल्ला अदालतले २०७५ वैशाखमा सर्वस्वसहित जन्मकैदको सजाय सुनाएको थियो। रिगलको कैद सजाय मिनाहा गर्ने राष्ट्रपति पौडेलको निर्णय बदरको माग गर्दै फेरि कारागार पठाउन भारती सर्वोच्च पुगेकी हुन् । उनले श्रीमानलाई न्यायका लागि बुधबारदेखि काठमाडौंको माइतीघरमा अनशन समेत सुरू गरेकी छन्। बुधबार अनशनस्थलबाटै सर्वोच्च पुगेकी भारती तारेख बुझेर फर्किने क्रममा अदालत परिसरमै ढलेकी थिइन्। त्यसपछि उनलाई वीर अस्पताल लगिएको थियो। उपचारपछि आज उनले फेरि अनशन थालेकी हुन्।"
कर्मचारीले गरे २ घण्टा पेन डाउन,"धनकुटा : १४ बुँदे माग राख्दै स्थानीय तहमा कार्यरत कर्मचारीहरुको आन्दोलनलाई ऐकवद्धता जनाउँदै सहिदभूमि गाउँपालिकामा कार्यरत कर्मचारीहरुले दुई घण्टा पेनडाउन गरेका छन्। बिहीबार कार्यालय खुल्ने समय बिहान १० देखि १२ बजेसम्म आन्दोलनलाई समर्थन जनाउँदै पेनडाउन गरिएको जिल्ला स्तरीय आन्दोलन संघर्ष समितिका सदस्य रमित ओलीले बताए। गाउँपालिकाको विषयगत शाखामा कार्यरत कर्मचारीहरुले कार्यालय प्राङ्गणमा धर्नासमेत दिएका थिए। कार्यस्थलमा रहँदा हातमा कालोपट्टी बाँधेरमा काम गरेको सदस्य ओलीलले बताए। १४ बुँदे मागसहितको ज्ञापन पत्रमा संघीय निजामती ऐनको सट्टा एकीकृत निजामती ऐन जारी गरिनुपर्ने, संघीय, प्रदेश र स्थानीय सेवाको पदमा वहाल रहेका स्थायी कर्मचारीहरुलाई निजामतिको परिभाषाभित्र समेटिनुपर्ने, तीन वटै तहमा तहगत प्रणाली लागु गरिनुपर्ने, स्थानीय तहको प्रमुख प्रशासकीय अधिकृतको पद स्थानीय सेवाको नै रहने व्यवस्था गरिनुपर्ने लगायत माग गर्दै यतिबेला स्थानीय तहमा कार्यरत कर्मचारीहरु आन्दोलित छन्। संघीय निजामती ऐनले स्थानीय तहमा कार्यरत कर्मचारीहरुलाई विभेद गरिएकै कारण आन्दोलन गर्नु परेको उनीहरुको भनाइ छ।"
"नेपालगन्जमा दिनभर निषेधाज्ञा, राती कर्फ्यू","नेपालगन्ज : जिल्ला प्रशासन कार्यालय बाँकेले नेपालगन्जमा जारी दिउँसोको कर्फ्यू हटाएर १२ घण्टे निषेधाज्ञा जारी गरेको छ। बाँकेका प्रमुख जिल्ला अधिकारी विपीन आचार्यले बिहीबार बिहान एक सूचना प्रकाशित गरी कर्फ्यू लगाएको चार किल्ला क्षेत्रमा बिहान ८ बजेदेखि राती ८ बजेसम्म निषेधाज्ञा लगाएको जनाएका छन्। रातिको ८ बजेदेखि बिहान ६ बजेसम्म भने कर्फ्यू यथावत नै छ। निषेधाज्ञाको समयमा नेपालगन्जको पूर्वमा राप्ती नदी, पश्चिममा इन्द्रपुर जाने बाटो, दक्षिणमा जमुनाहा नाका र उत्तरमा राँझा चोकसम्म कुनै प्रकारको भेला, जुलुस, सभा, बैठक वा प्रदर्शन वा पोस्टर, पर्चा जस्ता प्रचार सामग्री टाँस्न वा लेख्न नपाइने गरी तथा हुलदंगा वा अशान्ति गर्ने उद्देश्यले एकै ठाउँमा पाँच जनाभन्दा बढी मानिस जम्मा हुन नपाउने गरी निषेधाज्ञा जारी गरिएको सूचनामा उल्लेख छ। बुधबार नेपालगन्जमा बसेको सर्वदलीयसर्वपक्षीय बैठकले कर्फ्यू खुकुलो बनाउन जिल्ला सुरक्षा समितिलाई आग्रह गर्ने निर्णय गरेको थियो। जिल्ला प्रशासन कार्यालयले जिल्लामा सुव्यवस्था कायम गर्न, सार्वजनिक सम्पत्तिको संरक्षण, सामाजिक सद्भाव कायम गर्न एवं मानव अधिकारको सम्मान गर्न सबैमा अनुरोध गरेको छ।"
विदेश पठाइदिने भन्दै ठगी गर्ने पाकिस्तानी र अजरबैजानी नागरिक पक्राउ,"उनका अनुसार पाकिस्तानी र अजरबैजनी नागरिकको साँठगाठ तथा मिलेमतोमा वैदेशिक रोजगारीका लागि चेक रिपब्लिक, नर्वे, पोल्याण्ड, पोर्चुगललगायतका देशमा पठाइदिने भनी वर्कपर्मिटलगायतका नक्कली कागजात देखाएर विश्वासमा पारी ठगी गर्ने योजना बनाइएको थियो। काठमाडौं : प्रहरीले ठगी कार्यमा संलग्न रहेको आरोपमा पाकिस्तानी र अजरबैजनी नागरिकलाई पक्राउ गरी सार्वजनिक गरेको छ। काठमाडौं उपत्यका अपराध अनुसन्धान कार्यालयको प्रहरी टोलीले पाकिस्तानको राहुलपिन्डी घर भइ हाल काठमाडौं महानगरपालिका२६ ठमेल बस्ने ५१ वर्षीय नाजिर मोहम्मद र अजरबैजन घर भइ हाल काठमाडौं महानगरपालिका२६ ठमेल बस्ने ३१ वर्षीया आयसेल हुसेनिललाई पक्राउ गरिएको कार्यालयका प्रवक्ता तथा प्रहरी उपरीक्षक रवीन्द्र रेग्मीले जानकारी दिए। उनका अनुसार पाकिस्तानी र अजरबैजनी नागरिकको साँठगाठ तथा मिलेमतोमा वैदेशिक रोजगारीका लागि चेक रिपब्लिक, नर्वे, पोल्याण्ड, पोर्चुगललगायतका देशमा पठाइदिने भनी वर्कपर्मिटलगायतका नक्कली कागजात देखाएर विश्वासमा पारी ठगी गर्ने योजना बनाइएको थियो। जाहेरीका आधारमा कार्यालयबाट खटिएको विशेष प्रहरी टोलीले ठमेलमा रहेको होटेल यात्री र डड्डी सुइट्स स्पाबाट नियन्त्रणमा लिएको प्रहरी उपरीक्षक रेग्मीले बताए। विदेश पठाउने प्रक्रियाका लागि लाग्ने खर्च प्रतिव्यक्ति एक हजार अमेरिकी डलर लिने गरेको, नक्कली अफर लेटर, वर्कपर्मिट, भिसा लगायतका कागजात देखाई रकम पठाउन लगाउने गरेको अनुसन्धानका क्रममा खुलेको उनको भनाइ थियो। उनीहरुले नेपाली ८० लाख ठगी गरेको प्रहरीको प्रारम्भिक अनुसन्धानबाट खुलेको आएको काठमाडौँ उपत्यका अपराध अनुसन्धान कार्यालयले जनाएको छ। पक्राउ परेका दुवैलाई थप अनुसन्धानका लागि जिल्ला प्रहरी परिसर, टेकु पठाइएको उपत्यका अपराध अनुसन्धान कार्यालयका प्रवक्ता तथा प्रहरी उपरीक्षक रेग्मीले बताए। रासस"
विराटनगरमा कार र मोटरसाइकल दुर्घटना : विमानस्थलको सुरक्षामा खटिएका सेनाका दुई हवल्दार घाइते,विराटनगर : विराटनगर विमानस्थलको सुरक्षार्थ खटिएका नेपाली सेनाका दुई जना हवल्दार बुधबार राति दुर्घटनामा परेर गम्भीर घाइते भएका छन्। कोसी लोकमार्गअन्तर्गत विराटनगर महानगरपालिका४ पिपल चोकस्थित सडक किनारमा रोकेर राखिएको बा १२ प १३०४ नम्बरको कारमा को ३५ प ५०६० नम्बरको मोटरसाइकल ठोक्किएर दुर्घटना भएको हो। मोरङ प्रहरीका प्रवक्ता डीएसपी रन्जनकुमार दाहालका अनुसार राति १०:१० बजेतिर दुर्घटना हुँदा मोटरसाइकलमा सवार नेपाली सेनाका हवल्दारहरु बर्दिया बासगढी नगरपालिका१ घर भएका अन्दाजी ४० वर्षीय भरत विष्ट र दार्चुलाको सिप्टी गाउँपालिका२ घर भएका अन्दाजी ३९ वर्षीय मानसिंह थकुवा घाइते भएका हुन्। विष्ट मोटरसाइकल चालक रहेको प्रहरीले जनाएको छ। विष्ट र थकुवा विमानस्थल सुरक्षा गार्ड विराटनगरमा कार्यरत नेपाली सेनाका हवल्दार हुन्। गम्भीर घाइते दुवै जनाको विराटनगरस्थित विराट नर्सिङ होममा उपचार भइरहेको डीएसपी दाहालले बताए। दुर्घटनालगत्तै प्रहरीले कार र चालक विराटनगर७ का राघव राठीलाई नियन्त्रणमा लिएको छ। घटनाको अनुसन्धान भइरहेको दाहालले बताए।
स्याङ्जामा बसपार्क निर्माण सुरु,"स्याङ्जा : जिल्लाको वालिङ नगरपालिका८, शीलतनगरमा अत्याधुनिक बसपार्क निर्माण प्रक्रिया सुरु भएको छ। बसपार्क निर्माणका लागि नगरपालिका र नगरविकास कोषबीच सम्झौता भएसँगै निर्माण प्रक्रिया सुरु भएको हो। नगर प्रमुख कृष्ण खाँण र नगर विकास कोषका कार्यकारी निर्देशक कृष्णप्रसाद सापकोटाबीच सम्झौता आदानप्रदान भएको हो। नगरपालिका र कोषबीच १२ करोड २७ लाख ५७ हजार रुपैयाँको लागतमा सुविधा सम्पन्न बसपार्क निर्माण लागि सम्झौता भएको नगरप्रमुख कृष्ण खाँणले जानकारी दिए। सम्झौता रकममध्ये नगर विकास कोषबाट ६ करोड ७५ लाख ऋण र १ करोड २३ लाख अनुदान प्राप्त भएको छ। करिब ४ करोड ३० लाख रुपैयाँ भने वालिङ नगरपालिकाको रहेको प्रमुख खाँणको भनाइ छ। करिब ३० रोपनी क्षेत्रफलमा निर्माण गरिने बसपार्क सिद्धार्थ राजमार्ग भई ओहोरदोहोर गर्ने सवारी साधनका साथै नगरभित्रका साधनको सुरक्षित व्यवस्थापनमा सहज बन्ने भएको छ। सुरक्षित बसपार्कको अभावमा राजमार्गकै छेउछाउमा पार्किङ गर्नुपर्ने अवस्थाको पनि अन्त्य हुनेछ। बसपार्क निर्माणपछि प्रतिघण्टा ९६ वटा सवारी साधनहरू पार्किङ गर्न सकिने जनाइएको छ। जीप, मिनीबस, माइक्रोबस लगायतका छोटो दूरीमा चल्ने सवारी साधनहरू प्रतिघण्टा ४२ वटा पार्किङ गरिने छन्। यसैगरी लामो दुरीमा चल्ने बसहरू प्रतिघण्टा ४८ वटा र बिजुलीबाट चल्ने बसहरू प्रतिघण्टा ८ वटा, प्रतिघण्टा २ पाङ्ग्रे १० वटा, निजी सवारी कारहरू २० वटा अटाउन सक्ने क्षमताको रहने उपप्रमुख कविता तिवारीले बताइन्।"
मुस्ताङमा प्रथम कृषि तथा पर्यटन महोत्सव सुरु,"जोमसोम : हिमाली जिल्ला मुस्ताङमा प्रथम कृषि तथा पर्यटन महोत्सव बिहीबारदेखि सुरु भएको छ। समग्र मुस्ताङ जिल्लाकै कृषि तथा पर्यटन प्रवर्द्धन र विकास गर्ने उद्देश्यले मुस्ताङको घरपझोङ गाउँपालिकाले पहिलो पटक ऐतिहासिक घरपझोङ कृषि तथा पर्यटन महोत्सव २०८०' को आयोजना गरिएको हो। घरपझोङ कृषि तथा पर्यटन महोत्सव शुभारम्भ अघि बाजागाजा, विभिन्न धार्मिक तथा सांस्कृतिक झाँकीसहित मुस्ताङको पुथाङ एयरपोर्टदेखि जिल्ला प्रशासन कार्यालय हुँदै जोमसोम बजार परिक्रमा गर्दै घरपझोङ महोत्सव स्थलसम्म र्याली प्रदर्शन गरिएको थियो। महोत्सव सफल पारौं, कृषि र पर्यटन प्रवर्द्धनमा हातेमालो गरौं भन्ने उद्घोषसहित निस्किएको विशाल महोत्सव र्यालीमा गण्डकी प्रदेशका मुख्यमन्त्री सुरेन्द्रराज पाण्डेले सहभागिता जनाए। महोत्सवको गण्डकी प्रदेशका मुख्यमन्त्री पाण्डेले उद्घाटन गरे। यसैगरी मुख्यमन्त्री पाण्डेले घरपझोङ गाउँपालिकाको नवनिर्मित भव्य प्रशासकीय भवन र स्थानीय आपतकालीन कार्य सञ्चालन केन्द्रको दुई वटा भौतिक संरचना अलग अलग रूपमा उद्घाटन गरे। घरपझोङ गाउँपालिकाले ७ करोड ५९ लाख लागतमा संघीय तथा प्रदेश सरकारको साँझेदारी भव्य ४ तले प्रशासकीय भवन निर्माण गरेको हो। यसैगरी घरपझोङ गाउँपालिकाले ४८ लाख लागतमा ३ तले आपतकालीन भवन निर्माण गरेको हो। घरपझोङ प्रथम कृषि तथा पर्यटन महोत्सवको उद्घाटन गर्दै गण्डकी प्रदेशका मुख्यमन्त्री पाण्डेले कृषि र पर्यटनको विकास हुन नसके आर्थिक समृद्धि हासिल नहुने उल्लेख गरे। धार्मिक पर्यटनलाई लक्षित गरी गण्डकी प्रदेश सरकारले धार्मिक पर्यटन अघि बढाउन खोजेको मुख्यमन्त्रीको भनाइ थियो।"
भूकम्पले भत्किएका ७६० सम्पदा पुनःनिर्माण,"भूकम्पले ३२ जिल्लाका नौ सय २० सम्पदामा क्षति पुर्याएको थियो । हाल ५० सम्पदा पुनःनिर्माण भइरहेको विभागका प्रवक्ता रामबहादुर कुँवर जानकारी दिए। चालु आर्थिक वर्षमा ३० सम्पदाको पुनःनिर्माण सुरु गर्न बजेट विनियोजन भएको उनले बताए। काठमाडौं : विसं २०७२ वैशाख १२ गतेको भूकम्पले भत्किएका सात सय ६० सम्पदाको पुनःनिर्माण सकिएको पुरातत्व विभागले जनाएको छ । भूकम्पले ३२ जिल्लाका नौ सय २० सम्पदामा क्षति पुर्याएको थियो । हाल ५० सम्पदा पुनःनिर्माण भइरहेको विभागका प्रवक्ता रामबहादुर कुँवर जानकारी दिए। चालु आर्थिक वर्षमा ३० सम्पदाको पुनःनिर्माण सुरु गर्न बजेट विनियोजन भएको उनले बताए। भूकम्पले एक सय वर्षभन्दा पुराना दुई सय १५ गुम्बामा क्षति पुर्याएको जनाउँदै कुँवरले तीमध्ये २५ वटाको पुनःनिर्माण भइरहेको बताए। बाँकीको पुनःनिर्माणका लागि पहल भइरहेको विभागले जनाएको छ । सम्पदा पुनःनिर्माणका लागि काठ, इट्टालगायत निर्माण सामग्री नपाइने समस्याका कारण काममा ढिलाइ भएको प्रवक्ता कुँवरको भनाइ थियो । विसं २०७६ चैत ११ पछि विश्वव्यापीरुपमा फैलिएको कोरोना महामारीका समयमा गरिएको बन्दाबन्दी, खरिद प्रक्रिया लामो हुनु, बजेट पर्याप्त नआउँनुलगायत कारणले पनि काममा ढिलाइ हुने गरेको विभागका महानिर्देशक सौभाग्य प्रधानाङ्गले बताए। रासस"
"न्याय नपाएसम्म घर नफर्किने भारतीको अडान, दोस्रो दिन पनि अनशन सुरू","काठमाडौं : भारती शेर्पा (मानन्धर)ले अनशनलाई दोस्रो दिन जारी राखेकी छन्। श्रीमान चेतन मानन्धरलाई न्यायको माग गर्दै बुधबारदेखि भारतीले काठमाडौंको माइतीघरमा अनशन थालेकी हुन्। श्रीमान्का हत्यारा गुण्डा नाइके रिगल भनिने योगराज ढकाललाई आममाफी दिने सरकारको निर्णयविरुद्ध भारतीले अनशन थालेकी हुन्। संविधान दिवसको अवसर पारेर पुष्पकमल दाहाल 'प्रचण्ड' नेतृत्वको मन्त्रिपरिषद्को सिफारिसमा राष्ट्रपति रामचन्द्र पौडेलले ढकालसहित ६ सय ७० जनालाई आममाफी दिएको हो। भारतीले रिगललाई कैद सयजा मिनाह दिने राष्ट्रपतिको निर्णयविरुद्ध आइतबार सर्वोच्च अदालतमा रिट समेत दिएकी छन्। रिटमाथि सुनुवाइका सोमबार र मंगलबार पेशी तोकिएपनि हेर्न नभ्याइने सूचीमा राखिएको थियो। बुधबार अनशनस्थलबाटै सर्वोच्च पुगकी भारती तारेख बुझेर फर्किने क्रममा अदालत परिसरमै ढलेकी थिइन्। त्यसपछि उनलाई वीर अस्पताल लगिएको थियो। उपचारपछि आज उनले फेरि अनशन थालेकी हुन्। रिगलले खुँडा प्रहार गरी २९ असार २०७२ सालमा भारतीका श्रीमान् २९ वर्षीय चेतन मानन्धरको हत्या गरेका थिए। त्यसपछि कर्तव्य ज्यान मुद्दामा रिगललाई बाँके जिल्ला अदालतले २०७५ वैशाखमा सर्वस्वसहित जन्मकैदको सजाय सुनाएको थियो। भारतीले न्याय नपाएसम्म घर नफर्कने अडान लिएकी छन्। ढकालको आममाफीको विषयमा सरकारको चर्को अलोचना भइरहेको छ। कांग्रेसकै एक समूहले यो विषयमा विमति राखिरहेको छ। हालै भएको केन्द्रीय समितिकै बैठकमा नै कांग्रेसका महामन्त्रीद्वय विश्वप्रकाश शर्मा र गगन थापाले यो विषय उठाएका थिए। तर,उपसभापति एवं उपप्रधानमन्त्री पूर्णबहादुर खड्काले बचाउ गर्दै कानुन प्रक्रिया पुर्याएर नै ढकाललाई आममाफी दिएको बताएका थिए। यता प्रतिपक्ष दल एमाले लगायतका विपक्षहरूले भने ढकालको आममाफीको विषयमा सरकारको चर्को अलोचना गरिरहेका छन्। पूर्वप्रधानमन्त्री एवं एमाले अध्यक्ष केपी शर्मा ओली संसद्मा नै ढकालको आममाफीको चर्को आलोचना गरेका छन्। राष्ट्रिय स्वतन्त्र पार्टीका सभापति रवि लामिछानेले अपराधीलाई उन्मुक्ति दिएको भन्दै सरकारको आलोचना गरेका छन्। रास्वपा सभापति लामिछानेसहितका नेताहरूले राष्ट्रपति पौडेललाई भेटेर तीन बुँदे ध्यानाकर्षण पत्र बुझाएका थिए।"
साउदी उडेको नेपाल एयरलाइन्सको जहाज बीचबाटोबाटै फर्कियो,"काठमाडौं : काठमाडौंबाट साउदी अरबको दमाम उडेको राष्ट्रिय ध्वजाबाहक नेपाल वायुसेवा निगम (नेपाल एयरलाइन्स)को जहाज बीचबाटै काठमाडौं फर्किएको छ। गए राति १२ बजेर १४ मिनेटमा त्रिभुवन अन्तर्राष्ट्रिय विमानस्थलबाट दमाम उडेको नेपाल एयरलाइन्सको आर ए ४१२ जहाज आज बिहान ४ बजेर ५१ मिनेटमा पुनः काठमाडौं अवतरण गरेको विमानस्थल कार्यालयले जनाएको छ। विमानस्थलका महाप्रबन्धक प्रतापबाबु तिवारीका अनुसार काठमाडौंदमाम उडानको उक्त जहाजको टिकास उपकरणमा समस्या देखिएकाले पुनः काठमाडौं फर्काइएको हो। पाकिस्तानको आकाशमा पुगेपछि प्राविधिक समस्या देखिएपछि विमान चालकले जहाज काठमाडौं फर्काएका थिए। जहाज उडानको क्रममा अन्य जहाज नजिक आएमा सङ्केत गर्ने उपकरणलाई टिकास भनिन्छ। 'टिकास जहाजमा जडित प्रणाली हो, यसले उडिरहेको जहाजलाई जोखिम हुन सक्ने तथा अर्को जहाजसँग ठोक्किनबाट जोगाउन पाइलटलाई निर्देशित गर्दछ', महाप्रबन्धक तिवारीले भने। उक्त जहाजका यात्रुलाई अर्को जहाजको व्यवस्था गरेर गन्तव्यमा पठाइने विमानस्थलले जनाएको छ। रासस"
माफ गर्नै नमिल्नेलाई आममाफीले विवाद,"राष्ट्रपतिले पनि आँखा चिम्लिएर जे आयो त्यसलाई नै स्विकार गरे, माफी दिए। सरकारले चाहेका शक्तिको दुरुपयोगमा छुट्न थाले। यसरी गम्भिर अपराधमा संलग्नलाई आममाफी दिएर संविधानकै अपमान भएको भन्दै आचोलना भइरहेको छ। नेपालगन्ज काठमाडौं : २०७२ असार २८ मा नेपालगन्ज उपमहानगरपालिका८ का चेतन मानन्धरको दिनदाहाडै हत्या भयो। केही कुरा गर्नुछ भनेर नेपालगन्जको धम्बोझी चोकदेखि दक्षिण सुर्खेत रोडमा रहेको स्वस्तिक कटेजनजिकै बोलाएर रिगल भनिने योगराज ढकालको समूहले उनलाई लखेटीलखेटी खुँडा प्रहार गरेर हत्या गरेको थियो। ढकाललाई जिल्ला अदालत बाँकेका तत्कालीन न्यायाधीश विष्णु सुवेदीको इजलासले २०७६ साल वैशाखमा दोषी ठहर गर्दै सर्वस्वसहित जन्मकैदको सजाय पनि सुनायो। तर, संविधान दिवसको अवसरमा सरकारको सिफारिसमा राष्ट्रपतिले उनको कैद मिनाहा गरे। अहिले राष्ट्रपति यसैकारण विवादमा तानिए, पीडितले न्याय मारेको महसुस गरे। पछिल्लो समय आममाफीका लागि सरकारको सिफारिसमा यस्तै व्यक्तिको प्राथमिकतामा परे। अनि, राष्ट्रपतिले पनि आँखा चिम्लिएर जे आयो त्यसलाई नै स्विकार गरे, माफी दिए। सरकारले चाहेका शक्तिको दुरुपयोगमा छुट्न थाले। यसरी गम्भिर अपराधमा संलग्नलाई आममाफी दिएर संविधानकै अपमान भएको भन्दै आचोलना भइरहेको छ। विज्ञ भन्छन्, यो शक्तिको दुरुपयोग हो। राष्ट्रपति पदको अपमान हो। सरकारले गर्ने यस्ता निर्णयले कानुनी शासनको धज्जी उडाएको छ। राजनीतिक संरक्षण पाएमा जे गरेपनि हुन्छ भन्ने प्रवृत्ति झांगिने भएको छ। के गर्थे हत्यामा संलग्न ढकाल ? तत्कालीन प्रधानमन्त्री सुशील कोइरालाको आड पाएका ढकालको बाँके(नेपालगन्ज)मा रजगज नै थियो। ठेक्कापट्टा, अबैध असुलीलगायतको धन्दामा ढकाल संरक्षणमा हुने गरेका थियो। ठूलाठूला ठेक्कापट्टा ढकालको चाहानाविपरित कसैले पनि पाउँदैनन् थिए। प्रक्रिया त देखाउने दाँत मात्रै बनेको थियो। ढकालसँग सत्ताशक्तिको आडमा प्रहरी प्रशासनको थर्कमान हुन्थे। उनलाई कोइरालाको बडिगाडको रूपमा चिनिने गरेको थियो। सत्ता, शक्तिको आडमा उनले जे गरे पनि छुट जस्तै थियो। हत्यामा संलग्न भएको बेला ढकाल तरुण दलका नेतासमेत थिए। त्यो समय प्रधानमन्त्री सुशील कोइराला नै थिए। आममाफीले दियो पीडितलाई पीडा आममाफी पाएर जेलबाट छुटेपछि ढकाललाई कांग्रेस र तरुण दलका नेताहरूले भव्य स्वागत गरेका थिए। श्रीमानको हत्यारालाई रिगललाई उन्मुक्ति दिएको विरोधमा भारती मानन्धर सर्वोच्च अदालतमा रिटसमेत दाहेर गरिसकेकी छन्। उनले आफूजस्तै आम पीडितको न्यायका लागि आममाफीका विरुद्ध रिले अनशन बसेकी छन्। तस्बिरः अशोक दुलाल भारती मानन्धरले पत्रकार सम्मेलन नै गरेर एकपटक मारिसकेको व्यक्तिलाई पुनः मारेका भन्दै पीडा पोखेकी छन्। घट्ना घटेको ८ वर्ष भइसक्दा पनि अझैं उक्त घटनाबाट बाहिर निस्कन नसकेको अवस्थामा आममाफीले झनै पीडा दिएको उनले बताएकी छन्। श्रीमान्को हत्यापछि डिप्रेसनको औषधि खाँदै आएकी उनलाई आममाफीले झनै पीडा दिएको छ। घटना भएको आज आठ वर्ष भयो। तर, आजसम्म म त्यसको पीडाबाट बाहिर निस्कन सकिरहेको छैन। डिप्रेसनको औषधि अझै पनि चलिरहेको छ। उनले पत्रकार सम्मेलनमा भनिन्, मनदेखि नै म उहाँलाई निकाल्न सक्दिनँ भने म त्यो घटना कसरी बिर्सन सक्छु ? आफूले लामो कानुनी लडाइँबाट रिगललाई कारगार पुर्याएको बताउँदै उनले पीडित परिवारको सहमतिबिना राष्ट्रपतिलाई आममाफी दिने अधिकार हुन नहुने बताईन्। उनले राष्ट्रपतिलाई आममाफी भनेको के हो ? तपाईँलाई त्यो अधिकार कसले दियो ? भन्दै प्रश्नसमेत गरिन्। राष्ट्रपतिलाई म सोध्न चाहन्छु आममाफी भनेको के हो ? जसरी त्यत्रो महिना संघर्ष गरेर हामीले उसलाई कारागार पुर्याएको हो, त्यसैगरी आममाफी दिने वा नदिने हामीलाई अधिकार हुनुपर्ने हो। आममाफीको जवाफ मलाई चाहियो, उनले भनिन्। हत्यारालाई आममाफी हुने हो भने राज्यले आफूलाई पनि हतियार दिनुपर्ने उनको माग छ। आममाफी मिल्ने हो भने आफू पनि मार्नका लागि तयार रहेको उनको भनाइ छ। त्यसो हुन्छ भने हामी पीडित छौं, हामीलाई पनि हतियार देउ। हामी पनि मारेर बस्छौं, आममाफी मिल्छ भने, उनले भनिन्। कांग्रेसकै एक समूहले भने अहिले यो विषयमा विमति राखिरहेको छ। हालै भएको केन्द्रीय समितिकै बैठकमा नै कांग्रेसका महामन्त्रीद्वय विश्वप्रकाश शर्मा र गगन थापाले यो विषय उठाएका थिए। तर, उपसभापति एवं उपप्रधानमन्त्री पूर्णबहादुर खड्काले बचाउ गर्दैै कानुन प्रक्रिया पुर्याएर नै ढकाललाई आममाफी दिएको बताएका थिए। उता प्रतिपक्ष दल एमाले लगायतका विपक्षहरूले भने ढकालको आममाफीको विषयमा सरकारको चर्को अलोचना गरिरहेका छन्। पूर्वप्रधानमन्त्री एवं एमाले अध्यक्ष केपी शर्मा ओली संसद्मा नै ढकालको आममाफीको चर्को आलोचना गरेका छन्। राष्ट्रिय स्वतन्त्र पार्टीका सभापति रवि लामिछानेले अपराधीलाई उन्मुक्ति दिएको भन्दै सरकारको आलोचना गरेका छन्। पूर्वप्रहरी नायब महानिरीक्षक हेमन्त मल्ल ठकुरी राजनीतिक आडमा अपराधीलाई आममाफी दिने कार्य देशको लागि घातक हुने बताए। उनले यसले दण्डहिनता, अनुशासनहिनताका साथै मुलुक अपराध अझ बढाउँदै लाने बताए। यो पनि पढ्नुहोस हत्याकाण्डका दोषी रिगल ढकाललाई सर्वश्वसहित जन्मकैद 'रिगल' लाई कैद मिनाहा दिने राष्ट्रपतिको निर्णयविरुद्ध परेको रिटमाथि आज पनि सुनुवाइ भएन रिगललाई जेलमै राख्नुपर्ने माग गर्दै भारतीले सुरू गरिन् माइतीघरमा अनशन न्याय नपाएसम्म घर नफर्किने भारतीको अडान, दोस्रो दिन पनि अनशन सुरू रिगललाई आममाफी दिने सरकारको निर्णयविरुद्धको रिट न्यायाधीश शर्माको इजलासमा"
खाद्यान्न र पुस्तक पसलबाट पेट्रोल बिक्री,"बागलुङ : बागलुङका खाद्यान्न र पुस्तक पसलबाट पेट्रोलियम पदार्थ बिक्री हुने गरेको पाइएको छ। काठेखोला गाउँपालिकाले गरेको चाडबाड लक्षित अनुगमनको क्रममा केही खाद्यान्न र पुस्तक पसलबाट पेट्रोलियम पदार्थ (पेट्रोल)को बिक्री वितरण हुने गरेको भेटिएको हो। गाउँपालिका ५ का खाद्यान्न पसल र पुस्तक पसलमा बोतल र ड्रममा पेट्रोलियम पदार्थ राखेर बिक्री वितरण गरेको भेटिएको उपाध्यक्ष तेजबहादुर थापा (तिलक)ले जानकारी दिए। गाउँपालिकामा खाद्यान्न र पुस्तक पसल सञ्चालन गर्न पसल दर्ता गरिए पनि अनुगमनको क्रममा सोही पसलबाट पेट्रोलियम पदार्थ पनि बिक्री वितरण गरिरहेको भेटिएको उपाध्यक्ष थापाले बताए। पेट्रोलियम पदार्थ बिक्रीका लागि नेपाल आयल निगमबाट स्वीकृत प्राप्त गरेर पेट्रोलपम्प सञ्चालन गर्नुपर्ने हुन्छ। तर, बागलुङका गाउँगाउँमा खुल्ला रूपमा बोतल र ड्रममा पेट्रोलियम पदार्थ राखेर बिक्री वितरण गरिन्छ। नेपाल सरकारले बोतलमा पेट्रोलियम पदार्थको बिक्री वितरणमा रोक लगाए पनि त्यसको कार्यान्वयन नभएको अनुगमनको क्रममा भेटिएको हो। उपाध्यक्ष थापाले अनुमति नलिई बिक्री भइरहेको पेट्रोलियम पदार्थलाई पसलबाट तत्काल हटाउन निर्देशन दिएको बताए। पहिलो पटक लापरबाही देखिएकोले हामीले तत्काल हटाउन निर्देशन दिएका छौं, उपाध्यक्ष थापाले भने, नहटाई अटेरी गरेर बिक्री गरेको पाइएमा कानुनबमोजिम कडा कारबाही गर्छौं। अनुगमनको क्रममा मासु पसल (फ्रेस हाउस)मा मापदण्ड नपुगेको र सोही पसलबाट मादक पदार्थसमेत बिक्री भएको पाइएको छ। मासु पसलबाट मादक पदार्थ पनि बिक्री भएको भेटिएपछि उपाध्यक्ष थापाको टोलीले एक साताभित्र छुट्टाछुट्टै पसल दर्ता गरेर सञ्चालन गर्न निर्देशन दिएको छ। यस्तै अधिकांश पसल दर्ता भए पनि नवीकरण नगरेको पाइएको उपाध्यक्ष थापाले बताए। दर्ता नभएका र नवीकरण नगरेका पसललाई तत्काल दर्ता र नवीकरण गर्न अनुगमनको टोलीले निर्देशन दिएको छ। अनुगमनमा मुख्य गरी पेयपदार्थ, तयारी खाद्यपदार्थ, औषधि तथा म्याद गुज्रेका बिउबिजनलाई पसलबाट हटाउन लगाइएको थियो। दसैंतिहारजस्ता चाडबाडको मुखमा म्याद गुज्रेका तथा गुणस्तरहीन सामग्री बिक्री हुन सक्ने सम्भावना देखेर काठेखोला गाउँपालिकाका उपाध्यक्ष थापाको नेतृत्वमा मुख्य बजार वडा नम्बर २ को अक्षेते बजार, ६ को सुल्डाडा, इनारपानी, ५ को रिजालचोक, पोखरा र घोडाबाँधेमा अनुगमन गरिएको थियो। उपाध्यक्ष थापाले नागरिकलाई खाद्य सुरक्षाको बारेमा जानकारी र सचेतना गराउनुका साथै बिक्रेतालाई पनि सजग गराउनको लागि अनुगमन गरिएको बताए। उनले बिक्रेतालाई अहिले खाद्य सुरक्षाको बारेमा जानकारी र सचेत गराएको बताउँदै अझै अटेर गरेमा कानुनबमोजिम कारबाही गरिने बताए। कालोबजारी नियन्त्रण तथा खाद्य गुणस्तर कायम गर्ने बजार अनुगमनले सहयोग पुग्ने उपाध्यक्ष थापाको भनाइ छ। गाउँपालिकाका उपाध्यक्ष थापा, निमित्त प्रमुख प्रशासकीय अधिकृत प्रकाश पौडेल, राष्ट्रिय उपभोक्ता मञ्च बागलुङका अध्यक्ष शैलेन्द्र कुमार श्रेष्ठ, पत्रकार र प्रहरी चौकी दोबिल्ला र प्रहरी चौकी बिहुँ बागलुङको टोलीले संयुक्त रूपमा अनुगमन गरेको थियो।"
आजदेखि मिथिलाञ्चलमा जितिया पर्व सुरु,"नेपाल र भारतको सम्पूर्ण मिथिला क्षेत्रकै पवित्र जितिया पर्व महोत्तरीलगायत मिथिलाञ्चल क्षेत्रमा नहा खा (नुहाएर खानु)विधि गर्दै आजदेखि सुरु भएको हो । जलेश्वर : सन्तानको दीर्घ जीवन, पुत्र प्राप्ति तथा पारिवारिक सुख शान्तिका लागि मनाइने जितिया पर्व आजदेखि मिथिलाञ्चलमा धार्मिक विधि पूर्वक सुरु भएको छ । नेपाल र भारतको सम्पूर्ण मिथिला क्षेत्रकै पवित्र जितिया पर्व महोत्तरीलगायत मिथिलाञ्चल क्षेत्रमा नहा खा (नुहाएर खानु)विधि गर्दै आजदेखि सुरु भएको हो । व्रत बस्नु अघि आजको दिन व्रती महिलाले नदी, तलाऊ वा पोखरीमा नुहाएर सोही ठाउँमा घिरौलाको पातमा भगवान् जितमाहन र दिवङ्गत पितृलाई चिउरा, दही, अमोट (आँपको रसबाट तयार हुने खाद्य पदार्थ) र पिना प्रसादको रुपमा चढाइ आफू पनि खाने र परिवारका सबै सदस्यलाई खुवाउने गर्दछन् । त्यसैगरी शुक्रबार बिहान ४ बजेदेखि उपवास बसी निराहार एवं निर्जल व्रत बसी शनिबार बिहान साढे १० बजेपछि मात्रै व्रतीले व्रत सम्पन्न गर्ने जलेश्वरनाथ महादेवका पुजारी उपेन्द्र पाठकले बताए। यस पर्वमा यहाँका व्रतालुले विग्ही, रातो जङ्गहा, अङ्कुशी नदी तथा पवित्र पोखरी लक्ष्मी सागर, बरुणसागर, भार्गव सरोवरलगायत पवित्र सरोवर र नदीमा स्नान गरेर जितमाहनको कथा सुन्ने गर्दछन् । यस्तोमा पाकाले भन्ने र तन्नेरीले सुन्ने चलन छ । व्रत बस्नु अघिल्लो दिनमै व्रतालुले विभिन्न जलाशयमा स्नान गरी घिरौलाको पातमा पिना, सख्खर र तोरीको तेल सहितका पदार्थ चढाउनुपर्छ । देवतालाई चढाएकै तेलमध्येबाट आआफ्ना शाखा सन्तानलाई पनि लगाउन दिनुपर्छ । व्रतको पहिलो दिन आज पूजापछि कोदोको रोटी, नुनीको साग र माछा खाने चलन छ । यसलाई स्थानीय भाषामा माछ मरुवा (कोदो) भनिन्छ । प्रत्येक महिलाले अनिवार्यरुपमा आज कोदो र माछा खाने गर्छन् भने प्रत्येक घरमा आजका दिन कोदोको रोटी र माछा पाक्छ । त्यसैगरी धार्मिक विधिपूर्वक शुक्रबार बिहानै काग कराउनुभन्दा पहिल्यै व्रती महिला ओंगठन सम्पन्न गर्नुपर्छ अर्थात् केही खानेकुरा ओठमा लगाउनुपर्छ । प्रायःजसो महिलाले ओंगठनमा च्यूरा दही खाने गरेको पाइन्छ । त्यसपछि उपवासको क्रम सुरु हुन्छ । जलेश्वर नगरपालिका८ पण्डित कालिकान्त झा सन्तानको दीर्घ जीवन, पुत्र प्राप्ति तथा पारिवारिक सुख शान्तिका लागि मनाइने जितिया पर्वको धार्मिक सांस्कृतिक तथा तान्त्रिक महत्व रहेको बताउनुहुन्छ । पितृ पक्षमा मनाइने पर्वमा महिलाले आफैंले दिवङ्गत पितृलाई पिण्ड चढाउँछन् । मिथिलाञ्चलमा मनाइने व्रतमध्ये जितिया व्रतलाई पवित्र व्रतको रुपमा मानिन्छ । उपवास बसेका दिन महिलाले डकार गरे अथवा मुखले खकार वा जिब्रो टोके भने व्रत असफल भएको मानिन्छ । त्यसैले होला यस पर्वलाई खड् जितिया पनि भनिन्छ । फेरी एक पटक असफल भएकी व्रती आजीवन व्रत बस्न पाउँदिन । राजा शालिवहानको राज्यमा एउटी महिलाका सात जना छोरालाई दैत्यले उठाएर लगेपछि राजाले सातजनै छोरालाई दैत्यबाट फिर्ता ल्याइदिएका कारण महिलाले त्यस दिनदेखि शालिवहानलाई जितुमाहन नामकरण गरी राजाको सम्झनामा उपवास बस्न थालेकाले यो व्रत सुरु भएको पौराणिक कथन छ । जीवनमा एक पटक टुटेपछि पुनः गर्न नपाइएने हुँदा हत्तपत महिलाले यो पर्व अँगाल्दैनन । तर मिथिला क्षेत्रमा पुत्र हुने प्रत्येक महिलाले जीवनमा यो पर्व अपनाउनै पर्ने चलन छ । रासस"
बजार अनुगमनसँगै कर शिक्षा,"डोटी : करदाता सेवा कार्यालय डोटीले नियमित रूपमा बजार अनुगमन गर्नुका साथै व्यापारीहरूलाई कर शिक्षा समेत दिइरहेको छ। राजश्व छली रोक्न तथा करको दायराभन्दा बाहिर रहेका व्यवसायीहरूलाई करको दायरामा ल्याउन नियमित रूपमा बजार अनुगमन गर्न थालिएको करदाता सेवा कार्यालय डोटीका कर अधिकृत अमर थापाले जानकारी दिए। साथै साना व्यापारीहरूलाई करका विषयमा ज्ञान नहुने भएकाले कर शिक्षा समेत दिन थालिएको थापाले बताए। बुधबार आदर्श गाउँपालिका विभिन्न स्थान र सायल गाउँपालिकाको मेल्लेक बजारको अनुगमन गरिएको थियो। बजार अनुगमनका क्रममा विभिन्न पसलहरूबाट स्टिकर नभएको २५० पोकाभन्दा बढी इन्डियन आन्टी, १५० पोकाभन्दा बढी सुपर पावर केही थान इन्डियन बिडी बरामद गरेको बताइएको छ। आन्तरिक राजस्व विभागको परिपत्र अनुसार करदाता सेवा कार्यालय डोटीले दैनिक रूपमा बजार अनुगमन गरिरहेको हो। आगामी दिनमा समेत जिल्लाका सबै स्थानीय तहमा निरन्तर बजार अनुगमन हुने करदाता सेवा कार्यालयका कर अधिकृत थापाले जानकारी दिए।"
बचतकर्ताको ४ करोड बढी रकम हिनामिना गर्ने सहकारीका अध्यक्ष पक्राउ,"काठमाडौं : बचतकर्ताको रकम हिनामिना गरेको आरोपमा सहकारीका अध्यक्ष पक्राउ परेका छन्। बचतकर्ताको ४ करोड ४९ लाख ९९ हजार ४४३ रुपैयाँ हिनामिना गरेको आरोपमा देउराली बचत तथा ऋण सहकारीका अध्यक्ष काभ्रेपलाञ्चोकको चौरी देउराली गाउँपालिका६का ३९ वर्षीय रविन्द्र चौलागाई पक्राउ परेको प्रहरी प्रधान कार्यालय केन्द्री अनुसन्धान ब्यूरोका प्रवक्ता प्रहरी उपरीक्षक नवराज अधिकारीले जानकारी दिए। बचतकर्तालाई मासिकत्रैमासिक वार्षिक ब्याज पाउने र निर्धारित अवधि नाघेपछि निक्षेपको सम्पूर्ण साँवा,ब्याज फिर्ता गर्ने आश्वासन दिइ रकम खातामा बचत गर्न लगाइ रकम हिनामिना गरेको आरोप उनीमाथि छ। बचतकर्ताहरूले आफूहरूले जम्मा गरेको रकमको साँव र ब्याज मागेका थिए। पटक पटक धाउँदा पनि रकम नपाएपछि बचतकर्ताहरूले चौलागाईविरुद्ध उजुरी दिएका थिए। सोही उजुरीका आधारमा चौलागाईलाई पक्राउ गरी आवश्यक अनुसन्धान भइरहेको प्रहरीले जनाएको छ।"
योजना सम्झौता गर्न एकीकृत घुम्ती शिविर,"बागलुङ : बागलुङको काठेखोला गाउँपालिकाले चालु आर्थिक वर्ष २०८००८१ का योजनाहरूको सम्झौता गर्न एकीकृत घुम्ती सेवा सञ्चालन गर्ने भएको छ। गाउँपालिकाका शाखाहरूबाट हुने सेवा प्रवाहलाई जनताको घर आँगनबाटै सञ्चालन गर्नका लागि एकीकृत घुम्ती सेवा सञ्चालन गर्न लागेको काठेखोला गाउँपालिकाका उपाध्यक्ष तेजबहादुर थापाले बताए। उनले एकीकृत घुम्ती शिविरमा चालु आर्थिक वर्षका विकास निर्माणका योजनाहरूको सम्झौताको साथै अपांगता परिचयपत्र, ज्येष्ठ नागरिक परिचयपत्र वितरण, निःशुल्क स्वास्थ्य परीक्षण (नसर्ने रोगको स्क्रिनिङ), आयुर्वेद स्वास्थ्य सेवा र कृषि तथा पशु सेवा सम्बन्धी जानकारी दिइने बताए। विकास निर्माणको काम गर्नका लागि उपभोक्ता समूह गठन गरेर योजनाहरूको सम्झौता गर्न गाउँपालिका आउनुपर्ने बाध्यता छ, उपाध्यक्ष थापाले भने, पालिका आउनुपर्ने कारणले उपभोक्ताहरूले समयमा योजना सम्झौता नगर्दा धेरै विकास निर्माणका कामहरू समयमै सम्पन्न हुन नसक्ने अवस्था छ। त्यसैले समयमै योजनाहरूको कार्य सम्पन्न गर्नका लागि वडामै पुगेर योजनाहरू सम्झौता गर्न लागेका हौं। जनतालाई उनीहरूको घर आँगनमै पुगेर सेवा दिने लक्ष्यसहित कार्यक्रम सुरुवात गर्न लागिएको गाउँपालिकाका अध्यक्ष राजु थापाले बताए। स्थानीय सरकारले नागरिकहरूको घर आँगनमै पुगेर सेवा दिनुपर्छ, अध्यक्ष थापाले भने,गत वर्षहरूमा गाउँपालिकाले वडा तहमा पुगेर योजनाहरूको मात्र सम्झौता गर्ने गरेको थियो। यस वर्ष योजनाहरूको सम्झौताका साथै अपांगता र ज्येष्ठ नागरिक परिचयपत्र वितरण र स्वास्थ्य सेवा दिनेछौं। गाउँपालिकाले असोज १८ गते (बिहीबार) वडा नम्बर १ पालाकोटबाट एकीकृत घुम्ती शिविरको सुरुवात गर्दैछ। यस्तै असोज १९ गते वडा नम्बर २ भीमापोखरामा, २१ गते वडा नम्बर ३ धम्जामा, २२ गते वडा नम्बर ४ तंग्राममा, २३ गते वडा नम्बर ५ विहुँकोटमा, २४ गते वडा नम्बर ६ विहुँकोटमा, २५ गते वडा नम्बर ७ रेशमा र २६ गते वडा नम्बर ८ लेखानीमा एकीकृत घुम्ती सेवा सञ्चालन गरिने उपाध्यक्ष थापाले बताए।"
रिगललाई आममाफी दिने सरकारको निर्णयविरुद्धको रिट न्यायाधीश शर्माको इजलासमा,"काठमाडौं : नेपालगञ्जका चेतन मानन्धरको हत्यामा दोषी ठहर भइ सजाय काटिरहेका रिगल भनिने योगराज ढकाललाई सरकारले आममाफी दिएको विरुद्धमा परेको रिटमाथि आज सुनुवाइ हुने भएको छ। बिहीबार न्यायाधीश डामनोजकुमार शर्माको एकल इजलासमा उक्त रिटको प्राम्भिक सुनुवाइ हुन लागेको हो। भारती शेर्पा मानन्धरले आइतबार दर्ता गराएको रिट निवेदन प्रारम्भिक सुनुवाइका लागि न्यायाधीश शर्माको इजलासमा पेशी तोकिएको हो। भारती चेतनकी पत्नी हुन्। यसअघि सोमबार र मंगलबार रिटमाथि सुनुवाइका लागि पेशी चढेपनि 'हेर्न नभ्याइने' सूचीमा राखिएको थियो। सोमबार प्रधानन्यायाधीश विश्वम्भरप्रसाद श्रेष्ठ र मंगलबार न्यायाधीश कुमार चुडालको एकल इजालसमा सो रिटको पेशी चढेको थियो। रिट निवेदनमा राष्ट्रपतिको कार्यालय,प्रधानमन्त्री तथा मन्त्रिपरिषद कार्यालय,गृहमन्त्रालय,जिल्ला प्रशासन कार्यालय बाँके,जिल्ला कारागार कार्यालय दाङ,जिल्ला प्रशासन कार्यालय दाङ र महान्यायाधिवक्ताको कार्यालय रामशाहपथ काठमाडौंलाई विपक्षी बनाइएको छ। रिगलले खुकुरी प्रहार गरी २९ असार २०७२ सालमा २९ वर्षीय चेतन मानन्धरको हत्या गरेका थिए। त्यसपछि कर्तव्य ज्यान मुद्दामा गुण्डा नाइके रिगललाई बाँके जिल्ला अदालतले २०७५ वैशाखमा सर्वस्वसहित जन्मकैदको सजाय सुनाएको थियो। संविधान दिवसको अवसर पारेर प्रधानमन्त्री पुष्पकमल दाहाल 'प्रचण्ड' नेतृत्वको मन्त्रिपरिषद्को सिफारिसरमा राष्ट्रपति रामचन्द्र पौडेलबाट कैद मिनाह भएपछि रिगलसहित ६७० कैदी जेलमुक्त भएका थिए। जेलमुक्त पछि उनका साथी तथा आफन्तहरूले खादा लगाएर सम्मान गरेका थिए। भारती रिगलको कैद सजाय मिनाहा गर्ने राष्ट्रपति पौडेलको निर्णय बदरको माग गर्दै फेरि कारागार पठाउन सर्वोच्च पुगेकी हुन् । भारतीले श्रीमानलाई न्यायका लागि बुधबारदेखि काठमाडौंको माइतीघरमा अनशन सुरू गरेकी छन्। बुधबार अनशनस्थलबाटै सर्वोच्च पुगेकी भारती तारेख बुझेर फर्किने क्रममा अदालत परिसरमै ढलेकी थिइन्। त्यसपछि उनलाई वीर अस्पताल लगिएको थियो। उपचारपछि आज उनले फेरि अनशन थालेकी हुन्।"
सरकारले गिद्ध संरक्षण गर्न तीन पशु औषधिमा प्रतिबन्ध लगाउने,"वन तथा वातावरण मन्त्रालयले भारत र बङ्गलादेशमा समेत प्रतिबन्धित उक्त तीन औषधि प्रयोग भएका मृत पशुहरु गिद्धले खाँदा, गिद्धको स्वास्थ्यमा प्रतिकुल असर परेर मृत्यु हुने भएकाले पशु रोगमा ती औषधिहरु प्रयोग प्रतिबन्ध गर्न लागेको हो । काठमाडौं : नेपाल सरकारले गिद्ध संरक्षणमा सहयोग पुर्याउन एसेस्लोफेन्स र केटोप्रोफेन तथा टक्सिक भेटरिनरी ननस्टरोइडल एन्टीइन्फ्लाम्मटोरी ड्रग्स प्रतिबन्ध गर्ने भएको छ । वन तथा वातावरण मन्त्रालयले भारत र बङ्गलादेशमा समेत प्रतिबन्धित उक्त तीन औषधि प्रयोग भएका मृत पशुहरु गिद्धले खाँदा, गिद्धको स्वास्थ्यमा प्रतिकुल असर परेर मृत्यु हुने भएकाले पशु रोगमा ती औषधिहरु प्रयोग प्रतिबन्ध गर्न लागेको हो । मन्त्रालयअन्तर्गतको नेपाल गिद्ध पुनःस्थापन समितिको बुधबार बसेको बैठकले सो निर्णय गरेको राष्ट्रिय निकुञ्ज तथा वन्तयजन्तु संरक्षण विभागले जनाएको छ । निकुञ्जका महानिर्देशकको अध्यक्षतामा आयोजित बैठकमा गिद्ध संरक्षण कार्ययोजना (२०२३२०२७) बारे प्रस्तुति तथा छलफल भएको थियो । बैठकले गिद्धको संरक्षणमा नकारात्मक असर पार्ने भेटरिनरी ननस्टरोइडल एन्टीइन्फ्लाम्मटोरी ड्रग्सको प्रयोगलाई व्यवस्थित गर्न नेपाल पंक्षी संरक्षण संघको सहयोगमा संरक्षण साझेदार संस्थालाई सहभागी गराई सरोकारवाला स्थानीय सरकार, पशु चिकित्सक र भेट फर्मासमेतलाई लक्ष गरी जनचेतनामुलक र अन्य समन्वयात्मक कार्यक्रमहरु सञ्चालन गर्ने निर्णयसमेत गरेको छ । रासस"
"सिक्किममा ताल फुट्दा बाढी, १ नेपालीसहित १० को मृत्यु, ८८ बेपत्ता","झापा : सिक्किमको लोनार्क ग्लेसियर ताल बिस्फोट भएर टिस्टा नदीमा बाढी आउँदा एक नेपालीसहित १० को मृत्यु भएको छ, २३ सैनिकसहित ८८ बेपत्ता छन्। बुधबार बिहानको राति १ बजे नदीमा ताल फुटेर बाढी आएको थियो। बाढीले अर्बौंको भौतिक क्षति गर्नुको साथै सयौंको ज्यान लिएको हुन सक्ने भारतीय सञ्चारमाध्यमले जनाएका छन्। जसमा नेपाली पनि परेका छन्। सिक्किम सरकारले बुधबार साँझ प्रेस विज्ञप्तिमार्फत बाढीमा परी मृत्यु हुनेमा नेपाली नागरिक मोरङका ४५ वर्षीय भरत घतानी रहेको जनाएको छ। घतानीको शव रुद्र शंकरको घरमा फेला परेको थियो। उनको शवलाई सिङ्ताम जिल्ला अस्पतालमा राखिएको छ। उनी त्यहाँ घुम्नका लागि गएको हुनसक्ने बताइएको छ। त्यस्तै अन्य मृत्यु हुनेहरूमा सिङ्ताम गोलीटार निवासी ३९ वर्षीय रामकुमार शर्मा, सोही ठाउँकी ३२ वर्षीया रुबिदेवी शर्मा र १० महिनाको बालक भूषण शर्मा छन्। अन्य ६ जनाको यो समाचार तयार पार्दासम्म परिचय खुलेको छैन। बाढीले १४ वटा ठूला पुल बगाउँदा मुख्य राजमार्ग बन्द भएको सिक्किम सरकारको विज्ञप्तिमा उल्लेख छ। बाढी पहिरोमा परी चार जिल्लाका मानिस प्रभावित भएको छ। मंगन जिल्लाका १६ जना बेपत्ता छन्। त्यहाँका करिब १० हजार मानिस प्रभावित भएको बताइएको छ। गान्तोक जिल्लाका सिंगतामबाट १५ जना बेपत्ता भएका छन्। त्यहाँका करिब १ हजार २५ जना विस्थापित भएका छन्। पाक्योङ जिल्लाका १ सय ५० पक्की र १ सय २७ कच्ची घरमा क्षति पुगेको जनाइएको छ। त्यहाँका ५६ जना विस्थापित भएका छन्। त्यस्तै नाम्ची जिल्लामा बाढीले प्रभावित र विस्थापित परिवारलाई सुरक्षित स्थानतर्फ सारिएको छ। बाढीले सिङ्तामनजिकै बरदाङमा पार्किङ गरिएका सेनाका सवारीसाधनमा क्षति पुर्याउनका साथै त्यहाँ रहेका २३ सैनिक बेपत्ता छन्। उनीहरूको खोजी कार्य जारी रहेको सेनाले जनाएको छ। टिस्टा नदीले बगाएर ल्याएको तीन जनाको शव पश्चिम बंगालको गाजलडुब्बा टिस्टा ब्यारेजनजिक फेला परेको छ। उनीहरूको परिचय खुलेको छैन। लोनार्क ग्लेसियर ताल बिस्फोट भएपछि चुंगथांग ड्याममा ठूलो मात्रामा पानी निकास हुँदै टिस्टा नदीमा बाढी आएको थियो। उक्त दुर्गम क्षेत्र नेपालसँग भारतको सीमानजिक पर्छ। ल्होनाक ताल विश्वको तेस्रो सबैभन्दा अग्लो हिमाल कञ्चनजंघालाई घेरेको हिउँको चुचुरोमा रहेको हिमनदीको फेदमा अवस्थित छ। चुंगथांग बाँधभन्दा माथि पानी छोडिएका कारण सामान्य अवस्थाभन्दा पानीको सतह पहिला नै १५ फिटमाथि रहेको सेनाले बताएको छ। ड्यामको पानी नदीमा आएपछि नदीको सतह २० फिटसम्म बढेको थियो। भारतीय सेनाका प्रवक्ताले जारी गरेको एउटा भिडियोमा जंगली क्षेत्रमा पानीको तीव्र धारले सडकहरू बगाएको र बिजुलीका तारहरू चुँडाएको देखाइएको छ। सामान्यतया भारतमा जुनदेखि सुरु भएर सेप्टेम्बरमा सकिने मनसुनको समयमा अचानक बाढी आउनु सामान्य हो। अक्टोबरसम्ममा मनसुनी वर्षा सामान्यतया सकिसकेको हुन्छ। बिहानको राति १ बजेदेखि नदीको जलस्तर बढेपछि सिक्किम प्रहरी घटनास्थलमा तैनाथ भई नदी आसपास बसोबास गर्ने सर्वसाधारणलाई सुरक्षित स्थानतर्फ सारेका थिए। नदी आसपास रहेका तीन तला घरमाथिसम्म बाढी पसेको थियो। बाढीले गाडी तथा साना घरहरू बगाएको छ। समयमै सर्वसाधारणलाई सार्दा ठूलो मानवीय क्षति हुनबाट जोगिएको सिक्किम प्रहरीका विशेष डीजीपी अक्षय सचदेवाले बताए। बाढीका कारण सडक सञ्जाल, विद्युत्, टेलिफोन, खानेपानी जस्ता पूर्वाधारमा ठूलो क्षति पुगेको विशेष डीजीपी सचदेवाले बताए। नदीमा आएको बाढीले राष्ट्रिय राजमार्ग१० मा क्षति हुँदा पश्चिम बंगाल र सिक्किमबीचको सडक सञ्जाल विच्छेद भएको छ। सिलगुढीदेखि सिक्किम जाने सवारीसाधन बुधबार बन्द हुँदा कैयौं पर्यटक सिलगुढीमा अलपत्र परेका छन्। राज्य सरकारले पाकिम, गान्तोक, नाम्ची र मंगन जिल्लाका सबै सरकारी तथा निजी शैक्षिक संस्था अक्टोबर ८ तारिखसम्म बन्द गरिदिएको छ। सिक्किमका मुख्यमन्त्री प्रेमसिंह तामाङ (पीएस गोले) ले बाढी पहिरोमा फसेकाको उद्धार गर्न सिंगो सरकार जुटेको बताएका छन्। यता प्रधानमन्त्री नरेन्द्र मोदीले राज्यका मुख्यमन्त्री प्रेमसिंह तामाङसँग कुराकानी गर्दै सिक्किम राज्यमा टिस्टा नदीले निम्त्याएको प्राकृतिक विपद्बारे जानकारी लिएका छन्। प्रधानमन्त्री मोदीले यस प्राकृतिक विपद्मा जुझ्न राज्यलाई आवश्यक सबै सहयोग पुर्याउने आश्वासन दिएका छन्। यसबारे प्रधानमन्त्री मोदीले ट्विट गर्दै मुख्यमन्त्री तामाङसँग कुराकानी भएको जानकारी गराएका थिए। उनले पीडितहरूको सुरक्षाको निम्ति प्रार्थनासमेत गरेका छन्। सिक्किमबाट बगेर आउने टिस्टा नदीले पश्चिम बंगालको गाजलडुब्बा, जलपाइगुढी, कुचविहार क्षेत्रमा समेत क्षति पुर्याउने सक्ने सम्भावित घटनालाई लक्षित गरी बंगाल प्रहरीले नदी आसपासका स्थानीयलाई उच्च सतर्कता अपनाउन आग्रह गरेका छन्।"
"आजदेखि मौसममा सुधार, लगातार झरी नपर्ने","विभागका अनुसार हाल मनसुनको न्यूनचापीय रेखा सरदर स्थानमा रहेको छ। साथै नेपालमा हाल भारतको झारखण्ड आसपासको क्षेत्रमा रहेको न्यूनचापीय क्षेत्रकोसमेत प्रभाव रहेको छ। काठमाडौं : जल तथा मौसम विज्ञान विभागले बिहीबारदेखि मौसम क्रमिकरूपमा सुधार हुँदै जाने जनाएको छ। विभागका मौसमविद् गोविन्द झाले नेपालको पूर्वी क्षेत्रमा केही बदली बाँकी नै रहने र अन्य क्षेत्रबाट क्रमिक सुधार हुँदै जाने बताए। 'तर पनि हिजो र आजको जस्तो लगातार झरी हुन्न, केही समय पानी पर्ने र केही समय घाम पनि लाग्ने हुन्छ, पूर्वमा मात्रै अलिकति बाँकी छ, अब भोलिदेखि भारी वर्षा भने हुन्न', उनले भने। उनले आज राति भने केही ठाउँमा भारी वर्षा हुनसक्ने बताए। विभागका अनुसार हाल मनसुनको न्यूनचापीय रेखा सरदर स्थानमा रहेको छ। साथै नेपालमा हाल भारतको झारखण्ड आसपासको क्षेत्रमा रहेको न्यूनचापीय क्षेत्रकोसमेत प्रभाव रहेको छ। हाल देशभर आंशिकदेखि सामान्य बदली रही गण्डकी र लुम्बिनी प्रदेशका केही स्थानमा साथै कोशी र बागमती प्रदेशका थोरै स्थानमा हल्कादेखि मध्यम वर्षा भइरहेको छ। आगामी २४ घण्टामा कोसी, मधेस, बागमती, गण्डकी र लुम्बिनी प्रदेशका केही स्थान र बाँकी प्रदेशका थोरै स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। कोसी, मधेस, बागमती, गण्डकी र लुम्बिनी प्रदेशका एकदुई स्थानमा भारी वर्षाकोसमेत सम्भावना रहेको छ। वर्षाका कारण त्यस क्षेत्रबाट बहने नदीको जलसतह हल्का बढ्नसक्ने, बाढी, पहिरो, भूक्षयजस्ता प्रकोप हुनसक्ने भएकाले जनस्वास्थ्य, कृषि, दैनिक जनजीवन, सडक तथा हवाई यातायातमा हुनसक्ने असुविधाका साथै चट्याङको जोखिमबाट हुनसक्ने क्षतिबाट बच्न आवश्यक सतर्कता अपनाउन हुन अनुरोध गरिएको छ।"
ग्वार्कोमा फ्लाइ ओभर समयमै सकाउन दैनिक २१ घण्टासम्म काम,"काठमाडौं : निर्धारित समयमै निर्माण सम्पन्न गर्न ललितपुरको ग्वार्कोमा निर्माणाधीन फ्लाइ ओभरमा दैनिक १८ घण्टादेखि २१ घण्टासम्म काम भइरहेको छ । केही महिना आवश्यक उपकरण उपलब्ध नहुँदा रोकिएको काम तीव्र गतिमा अघि बढाइएको सडक विभाग गुणस्तर, अनुसन्धान तथा विकास केन्द्रले जनाएको छ । आगामी फागुन १२ गतेसम्म निर्माण सक्ने गरी अहिले राति पनि काम भइरहेको केन्द्रका इञ्जिनियर राकेश महर्जनले बताए । 'बिहान सबेरै काम सुरु गरेर रातिसम्म काम भइरहेको छ', उनले भने, 'कामदारले सिफ्टअनुसार कहिलेकाहीँ रातभर र कहिलेकाँही राति १२ बजेसम्म काम गरिरहेका छन् ।' आगामी पाँच महिनामा सडकको बीचको पुल निर्माण पूरा हुने र दायाँबायाँ पहुँच सडकको काम पनि समानान्तररुपमा गर्न सकिने उनले बताए । उनले भने, 'अहिले काम गरेको गति हेर्दा निर्माण व्यवसायीले पनि काम समयमै सकाउने गरी काम भइरहेको देखिन्छ ।' हाल निर्माणस्थलमा पाइल (जगमा राखिने कुरा)को काम भइरहेको छ । भदौमा उपकरण आएपछि यसको काम भइरहेको इञ्जिनियर महर्जनले जानकारी दिए। अहिलेसम्म आठ पाइल सकिएको छ । एउटा पाइल बनाउन कम्तीमा दुई दिन लाग्ने उनको भनाइ छ । एउटा साइडमा १२ र अर्कोमा १२ गरी जम्मा गरेर २४ पाइल चाहिनेमा अहिलेसम्म सात पाइलको काम सकिएको हो । फ्लाइ ओभरको माथिल्लो भागको गर्डर (निर्माणमा प्रयोग हुने बिम) लागि आवश्यक तयारी भइरहेको केन्द्रले जनाएको छ । पाइलको समस्याका कारण दुईतीन महिना काम रोकिए पनि अहिले निरन्तर भइरहेको उनले बताए। अब पुल चढ्ने र्याम्प वाल बनाउन बाँकी रहेको इञ्जिनियर महर्जनले बताए। गाडी चढ्नका लागि आवश्यक आरइ वाल (पर्खालको प्रकार) चाहिने र त्यसका लागि प्यानल तयारी अवस्थामा छ । निर्माणको समयमा बीचको लेन बन्द भए पनि अहिले ट्राफिक प्रहरीले छेउछेउका लेनबाट सवारीसाधन नियमित सञ्चालन गरेको छ । सवारीसाधन आवागमनमा सकेसम्म कम बाधा हुने गरी निर्माणको काम भइरहेको केन्द्रले जनाएको छ । काठमाडौँ उपत्यकाको चक्रपथको ट्राफिक चापलाई व्यवस्थापन गर्न सरकारले फ्लाइ ओभर निर्माण अघि बढाएको हो । फ्लाइ ओभर निर्माणपछि सातदोबाटोकोटेश्वर खण्ड, मङ्गलबजारइमाडोल हुँदै लुभु सडक खण्डमा सवारीसाधनलाई सुरक्षित र व्यवस्थित आवागमन गर्न सुविधा हुने अपेक्षा गरिएको छ । फ्लाइ ओभरमा बालकुमारीतर्फ तीन सय २० मिटर लम्बाइको र सातदोबाटोतर्फ एक सय ८५ मिटरको र्याम निर्माण गर्न लागिएको छ । विसं २०७८ फागुनमा आशीष समानान्तर रेलिगेर जेभीले रु १७ करोड छ लाखमा निर्माणको जिम्मा पाएको थियो । रासस"
बिछोडको पीडा नसकी खप्न दसैंको बेलामा,"काठमाडौं : दार्जिलिङको घुममा जन्मिएर नेपालको काठमाडौंलाई कर्मथलो बनाए पनि कोकिलकण्ठी गायिका दिलमाया खातीले बुधबार जन्मस्थानमै देहत्याग गरिन्। अतिरूपा खाती र नन्दलाल खातीकी तीन सन्तानमध्ये कान्छी दिलमाया थिइन्। आजीवन अविवाहित उनले ८४ वर्षको उमेरमा देहत्याग गरेकी हुन्। गायक एवं संगीतकार हिरण्य भोजपुरेले दिलमायाको निधन नेपाली गीतसंगीतका लागि अपूरणीय क्षति भएको बताए। दिलमायाको स्वरमा बेग्लै आनन्द दिने आभाष थियो, उहाँको स्वरमा आफ्नै पन र शैली थियो, रेडियो नेपालका लोकप्रिय प्रस्तोता अमेरिकामा रहेका उनले फोनसम्पर्कमा अन्नपूर्णसँग भने, धेरैको स्वर अरूसित मिल्छ तर उनको नितान्त पृथक थियो। नेपाली सुगम संगीतको इतिहासमा बेग्लै स्थान बनाएकी उनी यसकारण अमर बन्नेछिन्। रेडियो नेपालमा रोदी र चौतारी चर्चित कार्यक्रम थिए। दुवै कार्यक्रम पाण्डव सुनुवार र भोजपुरे भएर सञ्चालन गर्थे। भोजपुरे सम्झन्छन्, धेरै स्रष्टालाई हाम्रो संस्कृति कार्यक्रममा ल्याएँ तर उहाँलाई ल्याउने अवसर जुरेन तर उहाँका गीतचाहिँ पाण्डवजी र मैले खुबै बजायौं। बिछोडको पीडा नसकी खप्न दसैंको बेलामा बोलको गीत आफूलाई अत्यन्तै मन परेको उनको भनाइ छ। दिलमायाले १९ वर्षको उमेरमा पहिलो गीत रेकर्ड गरेकी थिइन् मनमा तिम्रो प्रित बसोस्। १९३९ अक्टोबर ६ तारिखमा जन्मिएकी दिलमाया सर्वप्रथम २०१६ सालमा साथी कृष्ण कन्दङ्वाले बोलाएर नेपाल आएकी थिइन्। उक्त कुरा थाहा पाएपछि शिवशंकर, नातिकाजी र तारादेवी भेट्न पुगे। राम्रो गाउनु हुँदोरहेछ भन्दै उनीहरूले दिलमायालाई रेडियो नेपालमा गाइदिनु पर्यो भनेको चलचित्रकर्मी प्रकाश सायमी सुनाउँछन्। त्यसपछि दिलमायाले रेडियो नेपालमा मनमा तिम्रो प्रित बसोस् बोलको गीत पन्नाकाजी शाक्यसँग गाएकी थिइन्। उक्त गीत रेडियो नेपालबाट बजेकै कारण दिलमाया दार्जिलिङमा लोकप्रिय हुनुभयो, सायमी सम्झन्छन्, दार्जिलिङकै कर्म योञ्जनको पहिलो संगीतमा गोपाल योञ्जनको पहिलो गीत सावन फर्की फेरि आयो, त्यो पापी आएन बोलको युगल गीत उहाँले गाउनुभयो। दार्जिलिङमा भएको प्रतियोगितामा गाएको उक्त गीत सर्वोत्कृष्ट भयो। अर्की गायिका अरुणा लामाले यहाँ फूल नखिलेछ बहार आउन नै भुलेछ बोलको गीत गाइन्। यी दुईजनाको प्रतिस्पर्धा यति चर्को भएछ कि निर्णायक कमिटीले दार्जिलिङ नगर गायन प्रतियोगितामा दुवैलाई प्रथम घोषणा गरेका थिए। क्यासेट उत्पादन र बिक्रीवितरण गर्ने कम्पनी केसिडे उक्त गीत रेकर्ड गर्न भारतको कलकत्तामा दिलमायालाई पठायो। गीत रेकर्डमात्र भएन, पपुलर पनि भयो। यो बुझेर नारायण गोपाल काठमाडौंबाट दार्जिलिङ जानुभयो र दिलमायासँग भन्नुभएछ मसँग युगल गीत गाउनुहुन्छ ?, सायमी थप्छन्, दिलमाया चकित पर्दै र डराउँदै अल्मलिएपछि कर्म योञ्जनले चिनाइदिनु भएछ नारायण गोपाल राम्रो गायक हो अनि राम्रो मान्छे पनि। त्यसपछि गोपालले पनि हाँसेर मसँग डराउनु पर्दैन, म तपाईंको दोस्त हुँ। तपाईं पनि मेरो दोस्त हो भन्नुभएछ। त्यसपछि दिलमाया र नारायण गोपाल एकअर्कामा दोस्त दोस्त भनेर सम्बोधन गर्न थालेको बताइन्छ। नारायण गोपालले इन्द्रेणी रेकर्डस्बाट आठवटा गीत रेकर्ड गर्ने मौका पाएका थिए। त्यसमा दुइटा युगल गीत थियो। एउटा दिलमायासँग गाउनुभयो। २०१८ सालको कुरो हो, बिछोडको पीडा नसकी खप्न दसैंको बेलामा भन्ने बोलको गीत गोपाल र दिलमायाले कलकत्तामा रेकर्ड गराउनुभयो। त्यो गीत हिट भयो, सायमी सम्झन्छन्। पछि अर्को पनि गीत गाउनुभयो तिमी देख्दा रहर मेरो जागेर आउँछ। कर्म र गोपाल योञ्जनकै संगीतमा खातीले धेरै गीत गाएकी छन्। खोकीले चापेपछि खातीले झन्डै २०२५ वर्ष गाउन बन्द गरिन्। एक हिसाबले गायन क्षेत्रबाट अलग्गिइन्। फेरि साथीकै घर ललितपुरको बखुण्डोलमा आएको थाहा पाएर सायमीले दिलमायासँग रेडियो सगरमाथा एफएममा २०५६ फागुनमा एक घण्टाको अन्तर्वार्ता गरे। धेरैले बिर्सिसकेकी गायिका अझै हुनुहुन्छ भनेर थाहा पाएपछि धेरैले उनीसँग सम्पर्क राखे। गाउन छोडेको भने पनि नमानेपछि दिलमाया पुनः सामान्य गतिमै भए पनि फर्किइन्। रत्नबहादुर खड्गीले खातीले आफ्नो अन्तिम एल्बममा खोलाको किनार भो बोलको गीत रेकर्ड गराए। यस्तै हरसाँझ, तिम्रो बिछोडमा फूल बोलका गीत रेकर्ड भए। दिमलायाको पुनरावलोकन भयो। नेपाली संगीतमा सचिन सिंह, डा किराँत, आलोकश्री आदिको संगीतमा उनले गीत गाइन्। यसरी पुनः २०६१ सालमा दिलमाया एल्बम निकालेर दार्जिलिङ फर्किइन्। त्यसपछि पनि बेलाबेला काठमाडौं आइरहने उनी एलर्जी र कफले गाउन र अन्तर्वार्तामा बोल्नसमेत उनले अत्यन्तै कम गरिन्। सायमीका अनुसार, तीन साताअघि दार्जिलिङ घुममा भदैनी सरिता दर्नालले सिलगुडी लगेर उपचार गराएर ल्याएपछि अलि ठीक थियो। पुनः गाह्रो भएपछि दार्जिलिङकै अस्पतालमा लगे पनि डाक्टरले घरै लैजान सुझाव दिएको सरिताले बताएकी थिइन्। उनले भनिन्, बुधबार बिहान ३३० बजे फुपू दिलमायाले देह त्याग गर्नुभयो। नेपालबाट दिलमायाका दुईवटा एल्बम बचाई राख र दिलमाया निस्किएका थिए। उनले १५० भन्दा बढी गीत गाएको सहकर्मीहरूको भनाइ छ। भनिन्छ, हिमालको काखमा छ सानो मेरो गाउँ पहिले दिलमायाले गाएको र पछि त्यही गीत तारादेवीले गाएकी थिइन्। यस्तै दिलमायाले गाएर हिट भएको गीत तिम्रो जस्तो मुटु मेरो पनि पनि पछि अनुमति लिएर स्वर सम्राट नारायण गोपालले गाएका थिए। नेपालमा लोकप्रिय भएको उनको अर्को गीत हो सम्झेर बुझेर दिइहाल जोबन, आँखा लोभी मन पापी बुझ्दैन यो मन। दार्जिलिङ सुटिङमा आएको बखत अन्तर्वार्ताका क्रममा बलिउडका निर्देशक राजकपुरले दिलमायालाई गाउन लगाएपछि तपाईंको स्वर लता मंगेश्वरजस्तो राम्रो रहेछ भनेका रहेछन्। राजकपुरले बम्बै बोलाएँ भने आउनुपर्छ है भनेको वाक्य उनको जीवनको सबैभन्दा ठूलो पुरस्कार बनेको दिलमायाले बेलाबखत भन्ने गरेकी रहिछन्। बोलाइएन तर जिन्दगीभर उहाँको त्यो बोलीले प्रेरित गर्यो दिलमायाले भन्ने गर्थिन्।"
सेना स्टान्डबाई रहनु,"काठमाडौं : धार्मिक र साम्प्रदायिक असहिष्णुता बढाउने गतिविधि बढ्न थालेपछि सरकारले कुनै पनि बेला सेना परिचालन गर्नुपर्ने अवस्थासहितका विषयमा छलफल गरेको छ। राष्ट्रिय सुरक्षा परिषद्को सचिवालय सिंहदरबारमा बुधबार बसेको बैठकमा मुलुकमा भएका पछिल्ला गतिविधिबारे छलफल भएको र आवश्यक परे सेना परिचालनसमेत गर्नुपर्ने विषयलाई केन्द्रमा राखेर छलफल भएको उच्च स्रोतले जनाएको छ। राष्ट्रिय सुरक्षा परिषद्को सचिवालयका महासेनानी रामकाजी थापाले जारी गरेको प्रेस विज्ञप्तिमा पनि धार्मिक र साम्प्रदायिक असहिष्णुता बढाउने गतिविधिलगायतका विषयमा छलफल भएको उल्लेख छ। स्रोतका अनुसार बैठकमा परिषद्का अध्यक्ष तथा प्रधानमन्त्री पुष्पकमल दाहालले नेपाली सेनाका सबै युनिटहरूलाई स्टान्डबाई (उच्च सतर्क) अवस्थामा रहन निर्देशन दिएका थिए। सार्वजनिक विज्ञप्तिमा भने बैठकमा सुरक्षा चुनौती समाधानका विषयमा छलफल भएको उल्लेख छ। पछिल्ला केही दिनहरूमा देशका केही स्थानहरूमा धार्मिक, साम्प्रदायिक असहिष्णुता बढाउने प्रकृति भएका गतिविधिहरू, विभिन्न प्रदेशहरूको सुरक्षा स्थिति, बढ्दो सामाजिक सञ्जालको दुरुपयोगलगायतका राष्ट्रिय सुरक्षासँग सम्बन्धित विषय र घटनाहरू तथा त्यसको समाधान र न्यूनीकरणका लागि अपनाउनुपर्ने भावी रणनीतिसम्बन्धी विषयमा समेत छलफल भयो, विज्ञप्तिमा भनिएको छ। बुधबार बसेको परिषद्को ३१औं बैठक हो। सो बैठकले धार्मिक तथा जातीय सद्भाव बिग्रदा राष्ट्रिय सुरक्षामै असर पर्न सक्ने सम्भावनालाई नजर राखी सुरक्षा सतर्ककता कायम राख्ने निर्णय गरेको बताइएको छ। बैठकमा उपप्रधानमन्त्री तथा रक्षामन्त्री, अर्थमन्त्री, परराष्ट्रमन्त्री, राष्ट्रिय सुरक्षा सल्लाहकार, मुख्यसचिव, प्रधानसेनापति र रक्षा सचिवको उपस्थितिमा वर्तमान अन्तर्राष्ट्रिय, क्षेत्रीय र राष्ट्रिय सुरक्षा वातावरणसम्बन्धी समीक्षासमेत भएको परिषद्ले जनाएको छ। पछिल्लो केही सातायता सुनसरीको धरान, सर्लाहीको मलंगवा र बाँकेको नेपालगञ्जसहितका स्थानमा सुरक्षालाई चुनौती दिने गरी धार्मिक तनाव बढ्दै गएपछि सरकारले शान्ति सुरक्षाका लागि सेनालाई अघि सार्ने तयारी गरेको हो। नेपालगञ्जमा हिन्दु र मुस्लिम समुदायबीच धार्मिक तनाव बढेपछि कर्फ्युको अवस्था छ। त्यहाँको तनाव रोक्न मंगलबारदेखि नै नेपाली सेना, सशस्त्र प्रहरी र नेपाल प्रहरीसहितको टोली परिचालन गरिएको छ। बुधबार केही खकुलो पारिए पनि कर्फ्यु अनिश्चित छ। सरकारले मंगलबार मन्त्रिपरिषद्मा विशेष प्रस्ताव पारित गर्दै सामाजिक सद्भाव कायम राख्न सबैलाई आग्रह गरेको थियो। सामाजिक सञ्जाल प्रयोग गर्दा आधारहीन कुरा राख्ने, व्यक्तिको प्रतिष्ठा, आत्मसम्मान, गोपनीयता तथा चरित्रमा आघात पुर्याउने, जातीय भेदभाव, छुवाछूतलाई दुरुत्साहन गर्ने, श्रमप्रति अवहेलना गर्ने, अपराध दुरुत्साहन गर्ने, शान्ति सुरक्षा भंग हुने कार्यलाई बढावा दिने वा प्रचलित कानुनबमोजिम प्रकाशन वा प्रसारण गर्न रोक लगाएका कुरा प्रसारण वा सम्प्रेषण गर्ने वा सार्वजनिक सदाचार र नैतिकताको प्रतिकूल हुने सामग्री प्रकाशन वा प्रसारणजस्ता कार्य नगर्ननगराउन सरकारको अपिल छ। नेपाल प्रहरीले पनि यस्ता गतिविधि गरे कानुनी कारबाही गरिने चेतावनी दिएको छ।"
चाडपर्वमा हुने कालोबजारी तथा आपराधिक गतिविधि रोक्न प्रहरीलाई सर्कुलर,"काठमाडौं, ललितपुर र भक्तपुरको सुरक्षा व्यवस्था मजबुद बनाउन आवश्यक सुरक्षा योजना निर्माणमा जुटेको उपत्यका प्रहरीले तीनै जिल्ला र मातहतका युनिटलाई विशेष चनाखोका साथ प्रहरी सेवा प्रावाह गर्न सर्कुलर जारी गरेको कार्यालयका प्रमुख, प्रहरी अतिरिक्त महानिरीक्षक दीपक थापाले जानकारी दिए। काठमाडौं : काठमाडौँ उपत्यका प्रहरी कार्यालयले चाडपर्वमा हुनसक्ने अवाञ्चित गतिविधि, कालोबजारी, यातायात क्षेत्रमा हुने ठगीलगायत आपराधिक गतिविधि हुन नदिन विशेष निगरानीका लागि तीनै जिल्लाका प्रहरी र मातहतका युनिटलाई सर्कुलर जारी गरेको छ । काठमाडौं, ललितपुर र भक्तपुरको सुरक्षा व्यवस्था मजबुद बनाउन आवश्यक सुरक्षा योजना निर्माणमा जुटेको उपत्यका प्रहरीले तीनै जिल्ला र मातहतका युनिटलाई विशेष चनाखोका साथ प्रहरी सेवा प्रावाह गर्न सर्कुलर जारी गरेको कार्यालयका प्रमुख, प्रहरी अतिरिक्त महानिरीक्षक दीपक थापाले जानकारी दिए। उनले सबै युटिनलाई सुरक्षा योजनाका साथै उपत्यकालाई शान्ति सुरक्षा र भयरहितरुपमा चाडपर्व मनाउने वातावरण निर्माणमा प्रहरीको मुख्य भूमिका रहने भएकाले विशेष निगरानी बढाउनसमेत निर्देशन पनि दिएका छन् । कार्यालयले उपत्यकाको मातहतका युनिटलाई जारी गरेको सर्कुलरमा चाडपर्वका बेला हुनसक्ने कालोबजारी, अवाञ्चित गतिविधि, चोरी, तस्करी नियन्त्रण, ठगी लुटपाट, अवैध गतिविधि, गाडीको तीव्र गति, यातायातको टिकटमा महँगो शुल्क लिने तथा ठग्नेजस्ता गतिविधि नियन्त्रणमा लाग्न भनेको छ । कार्यालयका प्रवक्ता प्रहरी वरिष्ठ उपरीक्षक दिनेशराज मैनालीले कार्यालयबाट आवश्यक निर्देशन गइसकेको र प्रहरीले आआफ्नो क्षेत्रमा सुरक्षा व्यवस्थालाई चुस्त पारिसकेको बताए। उनका अनुसार उपत्यकाका लागि जनशक्ति थप गरी आवश्यक कार्य अघि बढाइसकिएको र केही जनशक्ति थप हुने क्रममा रहेका छन् । उपत्यकाको तीनै जिल्ला प्रहरी परिसरका प्रमुख, काठमाडौँ उपत्यका ट्राफिक प्रहरी कार्यालय तथा काठमाडौँ उपत्यका अपराध अनुसन्धान कार्यालयसहितका सुरक्षा युनिटका प्रमुख तथा प्रतिनिधिलाई बोलाएर छुट्टै सुरक्षा योजना तयार गरी लागू गर्न पनि उपत्यका प्रहरीले निर्देशन दिएको छ । उपत्यकामा साविक सुरक्षा फौजमाथि गणमा रहेका सुरक्षाकर्मीसमेत थप गरेर चाडपर्वका बेला सुरक्षा निगरानी बढाउन थालिएको छ ।"

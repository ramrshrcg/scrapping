शीर्षक,विवरण
हेलिकोप्टर अनुमति प्रक्रियाको झन्झट,"ज्येष्ठ नागरिकलाई घरघरै लगेर सामाजिक सुरक्षा भत्ता दिने घोषणा चुनावमा निकै सुनिएको थियो । तर कमै पालिकाका जनप्रतिनिधिले मात्रै त्यसो गरेका छन् । सहरमै पनि सामाजिक सुरक्षा भत्ता लिन ज्येष्ठ नागरिक तथा अपांगता भएकालाई कठिन छ भने दुर्गमको के कुरा । भीरपाखा छिचोल्दै वडा कार्यालय पुगेपछि मात्रै भत्ता हात पर्छ । घरमै भत्ता पुग्थ्यो भने गोरखाको चुमनुब्री गाउँपालिका२ स्योका ८० वर्षका छेवा दोर्जे लामा वडा कार्यालय धाउनु पर्थेन । र सोमबार भत्ता बुझ्न जाँदा भीरबाट लडेर उनी घाइते हुनुपर्थेन । घाइते त भए, भए, उद्धारसमेत हुन नसक्नु चाहिँ अर्काे दुर्भाग्य बन्यो । दुर्गमका बासिन्दालाई दैनिक जीवनमै यातायातको बडो कष्ट छ । गाडी नपुगिसकेका चुमनुब्रीजस्ता गाउँले आपतविपतमा हेलिकोप्टरकै सहारा लिनुपर्छ । तर सक्नेले आफैं खर्च गरेर हेलिकोप्टरमा उद्धार हुन चाहे पनि त्यो सम्भव हुँदैन । सोमबार पनि छेवा दोर्जेको हालत त्यही भयो । सर्वसाधारणले हेलिकोप्टर चार्टर्ड गर्न यसै मुस्किल हुन्छ । एक त भाडा महँगो हुने भइहाल्यो । अर्काे हेलिकोप्टर उडानको अनुमति लिनै झन्झटिलो प्रक्रिया छ । चुमनुब्री निषेधित क्षेत्र पनि भन्छ सरकार । त्यहाँ त हेलिकोप्टर उडान गृह मन्त्रालयकै अनुमति चाहिन्छ । त्यस्तो पहुँच जो कोहीले कहाँ राख्न सक्नु ? कहाँ पुयाउन सक्नु ? गोरखाका सांसद राजेन्द्र बजगाईं नै आफ्नो निर्वाचन क्षेत्रका बासिन्दा छेवा दोर्जेको उद्धारमा हेलिकोप्टर खटाउन प्रयास गर्दा पनि असफल भए । सांसदले नै चाहँदा पनि अनुमति लिन सकेनन् भने सर्वसाधारणको के कुरा ? निषेधित क्षेत्रको संवेदनशीलता हेरी र आवश्यकता पहिचान गरेर अनुमति दिएको भए छेवा दोर्जे टाउकोको घाउ लिएर छटपाइरहनु पर्थेन । अरू यस्ता झन्झटका घटना कति छन् कति ! हेलिकोप्टर कुर्दाकुर्दै र प्रक्रिया छिचोल्दा छिचोल्दै कैयौं गर्भवती, सुत्केरी महिला र छेवाजस्ता घाइतेको ज्यान गएको छ । त्यही दुःखको एउटा शृंखलामात्रै सोमबार पुनरावृत्त भएको हो । हेलिकोप्टर उडानका लागि जिल्लाको प्रमुख अधिकारीले अनुमति दिएर नहुने, गृह मन्त्रालयकै चाहिने र त्यो पनि सचिव र गृहमन्त्रीसम्म पहुँच पुयाउनुपर्ने प्रक्रिया छ । जसका कारण नागरिकको जीउज्यान जोखिममा पर्नु वा मृत्युवरण गर्न बाध्य हुनु भनेको राज्यको गैरजिम्मेवारीपन नै हो । हो, निषेधित क्षेत्रको संवेदनशीलतालाई ख्याल गरिनुपर्छ तर विश्वसनीय प्रक्रियाबाट आएका मागको सम्बोधन गर्ने प्रणाली बसाइएन भने दुर्गमका नागरिकले सधैं अकालमा ज्यान गुमाउनुपर्छ । यस्तो समस्याको अन्त्य अत्यावश्यक छ ।"
कर्णालीमा शाहीलाई सिग्नल,"वीरेन्द्रनगर : नेकपा एमालेको बुधबारदेखि सुरु भएको प्रथम प्रदेश अधिवेशनको बिहीबार बन्दसत्र सुरु भएको छ। बिहीबार बिहान ८ बजेदेखि सुरु हुने भनिएको बन्दसत्र बेलुका ४ बजेबाट सुरु भएको हो। एमालेले कर्णालीमा पार्टीको नेतृत्व सर्वसहमतिमा गर्ने प्रयास जारी राखेका कारण बन्दसत्र ढिलाइ भएको एक केन्द्रीय सदस्यले बताए। उनले भने, पार्टीको प्रथम प्रदेश अधिवेशनको बन्दसत्र बिहान ८ बजेबाट भनिएको थियो। तर, विभिन्न छलफल बहसका कारण बेलुका ४ बजेबाट मात्र सुरु भयो। पार्टीको प्रदेशको नेतृत्व सर्वसहमत रूपमा चयन गर्नका लागि व्यापक रूपमा छलफल भइरहेको छ। सहमति हुन नसक्ने अवस्था आएपछि मात्र निर्वाचनमा जाने तयारी छ। बन्दसत्र सुरु भएपछि पार्टी केन्द्रीय सचिव तथा कर्णाली प्रदेश ईन्चार्ज लेखराज भट्टको नेतृत्वमा अध्यक्ष मण्डल बनाइएको छ। उनले भने, भट्टको संयोजकत्वमा ११ सदस्य अध्यक्ष मण्डल बनेको छ। जसको सदस्यमा यामलाल कंडेल, गोरखबहादुर बोगटी, मोहन बानीया, लक्ष्मी पोख्रेल, नगिन्द्र शाही, विष्णु रिजाल, निरज आचार्य, धर्मराज रेग्मी, चन्द विक, मोहनमाया ढकाल रहेका छन्। प्रदेशको नेतृत्व सर्वसहमतिमा चयन गर्ने प्रयास भए पनि नभए पार्टीका नेताहरू मीनबहादुर शाही र गुलाबजंग शाहबीच प्रतिस्पर्धा हुने भएको छ। निर्वाचन हुने अवस्था आए उम्मेद्वारहरूले शुक्रबार मनोनयन दर्ता गर्ने कार्यसूचि रहेको छ। एमाले अध्यक्ष केपी शर्मा ओलीले बुधबार अधिवेशन उद्घाटन गरेका थिए। बिहीबार राजनीतिक प्रतिवेदनमाथि छलफल भइरहेको छ। बुधबार उद्घाटन सत्रपछि अध्यक्ष ओलीले शाहीलाई कर्णाली प्रदेशको अध्यक्ष बनाउनुपर्नेतर्फ संकेत गर्दै नेताहरूलाई लबिङमा जुट्न आग्रह गरिसकेको श्रोतले बताएको छ। ओली निकट श्रोतले भन्यो, एमालेको प्रदेश अध्यक्षका लागि पार्टीका प्रदेश कमिटि सदस्य एवं समाजसेवी मीनबहादुर शाहीलाई प्रस्ताव गर्नुभएको छ। त्यसै प्रस्ताव माथि सबै नेताहरूले छलफल चलाइराख्नु भएको छ। सकभर सहमति हुन्छ। भएन भने निर्वाचन कार्यतालिका अनुसार चुनाव हुन्छ। शाही र शाह हार्दिकतापूर्वक चुनाव लड्नु हुन्छ।"
"प्रधानमन्त्री दाहाल ल्हासाबाट छेन्दु पुगे, भोलि स्वदेश फर्किने","बुधबार चीनको छोङछिङबाट ल्हासा आइपुगेका प्रधानमन्त्री दाहाल बिहीबार कैलाश मानसरोवरको भ्रमण गरेका थिए। प्रधानमन्त्री दाहालले ल्हासामा रहँदा विभिन्न द्विपक्षीय भेटवार्ता गरेका थिए। त्यसपछि उनले बुधबार नै ल्हासास्थित प्राचीन पोताला दरबार र जोखाङ मन्दिरको भ्रमण गरेका थिए। छेन्दु : चीनको औपचारिक भ्रमणमा रहेका प्रधानमन्त्री पुष्पकमल दाहाल प्रचण्ड चीनको छेन्दु पुगेका छन्। प्रधानमन्त्री दाहाल तिब्बतको ल्हासाबाट आज बिहानको उडानबाट छेन्दु पुगेका हुन्। उनलाई छेन्दु सिचुआन प्रान्तका उपगभर्नर याङ सिङपिङ, विदेश मन्त्रालयको सिचुआन प्रान्तका निर्देशक चाङ ताओ र विदेश मन्त्रालयको एसियाली मामिलासम्बन्धी विभागका प्रमुखले स्वागत गरे। छेन्दुमा रहँदा उनले पाण्डा प्रजनन केन्द्रको निरीक्षण गर्ने कार्यक्रम छ। प्रधानमन्त्री दाहालले आज साँझ चिनियाँ कम्युनिष्ट पार्टीको सिचुआन प्रान्तीय कमिटीका सचिव वाङ सियाओसँग भेटवार्ता गर्ने कार्यक्रम छ। आजै साँझ प्रधानमन्त्रीको सम्मानमा सचिव सियाओले रात्रिभोजको पनि आयोजना गर्ने छन्। बुधबार चीनको छोङछिङबाट ल्हासा आइपुगेका प्रधानमन्त्री दाहाल बिहीबार कैलाश मानसरोवरको भ्रमण गरेका थिए। प्रधानमन्त्री दाहालले ल्हासामा रहँदा विभिन्न द्विपक्षीय भेटवार्ता गरेका थिए। त्यसपछि उनले बुधबार नै ल्हासास्थित प्राचीन पोताला दरबार र जोखाङ मन्दिरको भ्रमण गरेका थिए। प्रधानमन्त्री दाहाल र उनको भ्रमण दलका सदस्यहरू शनिबार छेन्दुबाटै काठमाडौँ फर्किने कार्यक्रम छ। प्रधानमन्त्री दाहाल गएको शनिबारदेखि चीनको औपचारिक भ्रमणमा रहेका छन्। उनको भ्रमण दलमा उनकी छोरी गङ्गा दाहाल, परराष्ट्रमन्त्री नारायणप्रकाश साउद, भौतिक पूर्वाधार तथा यातायातमन्त्री प्रकाश ज्वाला, प्रधानमन्त्री दाहालका प्रमुख राजनीतिक सल्लाहकार हरिबोल गजुरेल, राष्ट्रिय सुरक्षा सल्लाहकार शङ्करदास बैरागी, मुख्यसचिव डा वैकुण्ठ अर्याल, विभिन्न मन्त्रालयका सचिव र अन्य सदस्य रहेका छन्। रासस"
एमाले बागमती अधिवेशनको निर्वाचन सरेको सर्यै,"काठमाडौं : नेकपा एमाले बागमती प्रदेशको नेतृत्व चयन प्रक्रिया सरेको सर्यै छ। सहमतिका लागि भन्दै फेरी निर्वाचन कार्यातालिका परिवर्तन गरिएको छ। दुई दिनमा सक्ने भनिएको अधिवेशन चार दिनमा पनि सकिएको छैन। सहमतिबाटै अध्यक्षलगायत चयन गर्न भन्दै निर्वाचन कार्यतालिका संशोधन गरिएको छ। एमालेका स्थायी कमिटी समिति सदस्य शेरबहादुर तामाङले अझै सहमतिको प्रयास जारी भएकाले निर्वाचनको कार्यतालिका सारिएको बताए। अध्यक्षमा कृष्णप्रसाद दाहाल, केशरबहादुर बुढाथोकी र कैलाशप्रसाद ढुंगेलको उम्मेदवारी परेको छ। अध्यक्षमै उम्मेदवारी दिएका केशवराज पाण्डे र सानुकुमार श्रेष्ठले भने फिर्ता लिइसकेका छन्। एमालेले तेस्रोपटक निर्वाचन कार्यतालिका संशोधन गरेको छ। मुख्यतः दाहाल र ढुंगेलको प्रतिस्पर्धा छ। सहमतिका धेरै प्रयास भए पनि उनीहरू डगमग भएका छैनन्। शीर्ष नेतृत्व पनि सहमतिमा नेतृत्व चयन गर्ने दबाब छ। यो अवधिमा सहमतिको प्रयास गरिनेछ, उनले भने। मतदान भने शुक्रबार बिहान ८ बजे पार्टी केन्द्रीय कार्यालय च्यासलमा हुने निर्वाचन कार्यतालिकामा उल्लेख छ। असोज ८ गते भृकुटीमण्डपमा एमालेका अध्यक्ष एवं पूर्वप्रधानमन्त्री केपी शर्मा ओलीबाट उद्घाटन भएको अधिवेशनको बन्दसत्र कमलादीस्थित नेपाल प्रज्ञा प्रतिष्ठानमा भएको थियो। सुरुवातमा ८ र ९ गतेको अधिवेशनको मिति तय भएको थियो। ८ गते उद्घाटन भएको अधिवेशनको बन्द सत्र ९ गतेदेखि सुरुवात भएको हो। बन्द सत्र सञ्चालनका लागि प्रदेश इन्चार्ज गुरु बरालको अध्यक्षतामा ११ सदस्यीय अध्यक्ष मण्डल बनेको छ। अध्यक्ष मण्डलमा स्थायी कमिटी सदस्य शेरबहादुर तामाङसहित देवी ज्ञवाली, आनन्द पोखरेल, गोकुल बास्कोटा, कमल चौलागाई, रामेश्वर फुयाँल, कृष्ण राई, सुशीला नेपाल, पार्वत गुरुङ, अरुण नेपाल र रत्ना गुरुङ सदस्य छन्। बन्दसत्रमा ९ गते राजनीतिक, सांगठनिक, आर्थिकलगायतका प्रतिवेदन प्रस्तुत गरिए। समूहमा छलफल भयो र पारित गरियो। नेपाल प्रज्ञा प्रतिष्ठानमा उद्घाटन र समूहगत छलफल भयो र निर्वाचन कार्यक्रम भने पार्टी मुख्यालयमा गर्ने तय भयो। पहिलो निर्वाचन कार्यातालिका १० गते बिहानबाट सुरुवात भएको थियो। बिहान ९ बजे अन्तिम मतदाता नामावली प्रकाशन, ९ देखि ११ बजे उम्मेदवारी मनोनयन, ४ बजे उम्मेदवारी फिर्ता, साँझ ५ बजे अन्तिम उम्मेदवारी प्रकाशन भनिएको थियो। त्यस्तै, बेलुका ६ बजे उम्मेदवारको नाम विद्युतीय मेसिनमा राखिएको थियो। मतदान भने असोज ११ गते बिहीबार बिहान ११ बजेबाट हुने तय गरिएको थियो। निर्वाचन कार्यातालिका अनुसार ११ गते बिहान मतदान हुनु पर्ने थियो। तर भएन, निर्वाचन कार्यक्रम परिवर्तन गरियो। यसरी तीन पटकसम्म निर्वाचन कार्यक्रम परिवर्तन भइसकेको छ। अधिवेशनमा ११७४ जना मतदाता छन्। निर्वाचन सरेको सर्यै हुँदा दुई दिनमा अधिवेशन सकिन्छ भनेर आएका बागमतीका १३ जिल्लाबाट आएका प्रतिनिधिको काठमाडौंमा विचल्ली भइसकेको छ। नेतृत्वले भने सर्वसम्पत्तिका लागि प्रयास हुँदा सरिरहेको बताउँदै आएको छ।"
साताभित्रै सीमापार पास,"गोरखा : गृह मन्त्रालयले तिब्बती सीमापारका लागि पास बनाउन जिल्ला प्रशासन कार्यालयलाई निर्देशन गरेको छ। विगत चार वर्षदेखि बन्द अवस्थामा रहेका नेपालसँगका सबै नाका खुल्ला भएको जानकारी चिनियाँ सरकारले गराएसँगै गृह मन्त्रालयले सीमापार गर्ने पास बनाउन जिल्ला प्रशासन कार्यालयहरूलाई पत्राचार गरेको हो। पासको डिजाइनसहित निर्देशन आएको गोरखाका सहायक प्रमुख जिल्ला अधिकारी पुष्कर रानाले जानकारी दिए। गृहबाट पास दिनू भन्ने व्यहोराको परिपत्र आएको छ। सहायक प्रमुख जिल्ला अधिकारी पुष्कर रानाले भने, सबै जिल्लाको पासमा एकरूपता दिन गृहले नै पासको डिजाइन गरेर पठाएको छ। पास छपाइचाहिँ जिल्लाले नै गर्नु पर्नेछ। जिल्ला प्रशासन कार्यालय गोरखाले पास छपाइका लागि छापाखानामा दिइसकेको सप्रजिअ रानाले बताए। शुक्रबार छपाइ सकिन्छ। आइतबारभित्र हामी इलाका प्रशासन कार्यालय सिर्दिबासमा पठाइसक्छौं, उनले भने, पास लिनका लागि अरूले लगिदिएर हुँदैन। फोटो रुजु गरेर मात्र वितरण गरिने हुँदा व्यक्ति स्वयं उपस्थित हुनु पर्नेछ। चुमनुब्री गाउँपालिका ३ फिलिमस्थित इलाका प्रशासन कार्यालयले पास वितरण गर्ने उनले बताए। सिमानाबाट ३० किलोमिटर आसपासका बासिन्दालाई मात्र सीमापार पास दिने प्रावधान रहेको छ। नागरिकता भएका व्यक्तिलाई मात्र पास दिने व्यवस्था रहेको गाउँपालिका कार्यालयले जनाएको छ। नागरिकता र पास लिएर आउनू भनेर चिनियाँ पक्षले खबर गरेको छ, पालिकाका अध्यक्ष लामाले भने, त्यसैले नागरिकता भएकालाई मात्र पास दिनेछौं। पास पाउने भएपछि चुमनुब्री गाउँपालिकाका सीमा क्षेत्रका बासिन्दा खुसी भएका छन्। तिब्बतको जोङ्गा जिल्लाले सीमा नाका खुल्ला भइसकेको जानकारी दिएपछि सीमा क्षेत्रका जनप्रतिनिधिले पास छिटो बनाइदिन जिल्ला प्रशासन कार्यालय र गृह मन्त्रालयमा बारम्बार तागेता गरेका थिए। चुमनुब्रीका अध्यक्ष निमा लामाले भने, चार वर्षसम्म नाका बन्द हुँदा स्थानीयवासीलाई दैनिक उपभोग्य वस्तु किनमेल गर्न जान नपाएर समस्या थियो। समस्या समाधान हुने भयो।"
"सिमेन्ट उद्योग धमाधम बन्द, लगानी जोखिममा","झापा : बजारमा तीव्र प्रतिस्पर्धा, कम खपत र बैंक ऋणको चपेटका कारण झापा जिल्लाका सिमेन्ट उद्योगहरू धमाधम बन्द हुन थालेका छन्। जिल्लाका आठ सिमेन्ट उद्योगमध्ये तीन उद्योग (मित्तल, मनसा र सन्राइज) पूर्ण रूपमा बन्द भइसकेका छन्। बजार यस्तै रहिरह्यो भने छिट्टै अन्य उद्योग पनि बन्द हुने अवस्थामा पुगेको सञ्चालक बताउँछन्। गोरखकाली, हिमालयज, मेघा, कञ्चनजंघा, काबेली सिमेन्ट उद्योगले मात्र आफ्नो उत्पादन जसोतसो बजारमा पठाइरहेका छन्। फुस, टाली र टिनको छानो भएका घरहरू भत्काएर स्थानीयले धमाधम छतसहितको पक्कीघर निर्माण गर्न थालेपछि कुनै बेला जिल्लामा सिमेन्टको माग अत्यधिक बढेको थियो। सहरी क्षेत्रको विस्तारसँगै स्वदेशी उत्पादनका सिमेन्ट बजार नपाएर यहाँका बासिन्दाले चोरी, तस्करीको माध्यमबाट भिœयाइएका भारतीय सिमेन्ट प्रयोग गर्नुपर्ने बाध्यता पनि थियो। जिल्लामा सिमेन्टको माग अत्यधिक बढेसँगै त्यसबेलाका पूर्वकै चर्चित उद्योगपति स्व मोहनलाल अग्रवालले झापामा पहिलो सिमेन्ट उद्योगको स्थापना गरेका थिए। उनले साबिक चन्द्रगढी गाविस हाल भद्रपुर नगरपालिका९ स्थित पुहाँतुबारीमा २०५७ सालमा मित्तल सिमेन्ट उद्योगको स्थापना गरेका थिए। त्यसपछि जिल्लामा धमाधम अरू सिमेन्ट उद्योगहरू खोलिन थाले। मित्तलपछि २०६० सालमा मेचीनगर१३ स्थित दुवागढीमा गोरखकाली सिमेन्ट उद्योगको स्थापना भयो। त्यसपछि सोही ठाउँमै २०६१ सालमा हिमालयज सिमेन्ट उद्योग पनि खोलिए। २०६६ मंसिरमा भद्रपुर ९ स्थित पुहाँतुबारीमा मनसा सिमेन्ट उद्योग स्थापना भयो। २०६९ सालमा बिर्तामोडस्थित चारपानेमा कञ्चनजंघा र मेचीनगर १५ स्थित ज्यामिरगढीमा मेघा सिमेन्ट उद्योग पनि सञ्चालनमा आयो। २०७२ सालमा मेचीनगर ७ स्थित ज्यामिरगढीमा सनराइज र २०७७ सालमा हल्दिबारी ३ स्थित देवीबस्तीमा काबेली सिमेन्ट उद्योगको स्थापना भयो। एकपछि अर्का गर्दै सिमेन्ट उद्योगहरू स्थापना भए। अहिले त्यसैगरी उद्योगहरू धमाधम बन्द हुँदै गएका छन्। जिल्लाकै पहिलो मित्तल सिमेन्ट उद्योग चार वर्षअघि बन्द भइसकेको उद्योगका सञ्चालक सुरेशकुमार मित्तलले जानकारी दिए। करिब डेढ बिघा जमिनमा पाँच करोड लगानीमा त्यतिबेला सिमेन्ट उद्योग स्थापना गरेको स्मरण गराउँदै सञ्चालक मित्तलले भने, आर्थिक वर्ष २०७५०७६ मा उद्योग बन्द गर्नुपर्ने अवस्था आइपर्यो। कुनै बेला एकछत्र राज गरेको पशुपति, दुर्गा र सूर्य नाम सिमेन्टलाई बजारमा टिकाउनै मुस्किल भयो। भारतबाट चर्को मूल्य तिरेर ल्याउनु पर्ने, त्यसपछि बजारमा सिमेन्टलाई प्रतिस्पर्धामा बेच्नुपर्ने अवस्था आयो, सञ्चालक मित्तलले भने, बैंकको ऋण, त्यसमाथि चर्को ब्याजदरका कारण उद्योगलाई निरन्तरता दिन सकिएन। राज्यले उद्योग सञ्चालन गर्ने सहज वातावरण नबनाउँदा बन्द भएको उद्योग फेरि सञ्चालन गर्ने अवस्था छैन। उद्योगका मेसिनरी औजारलगायतका सामग्री अब कबाडीमा लगेर बिक्री गर्नुपर्ने अवस्था आइसक्यो, उनले भने। गोरखकाली र सन्साइज सिमेन्टका सञ्चालक दीपेश ढकाल भन्छन्, सन्राइज उद्योग बन्द भएको चार महिना भइसक्यो, अब पालो गोरखकाली हो। ५५ करोड लगानीमा सन्राइज उद्योग स्थापना भएको थियो। सात वर्ष सन्राइज सञ्चालन गर्दा उद्योग घाटामा गयो, सञ्चालक ढकालले भने, कोरोनापछि झन् बजार खस्किँदै गयो, खपतभन्दा बढी सिमेन्ट उद्योग खोलिन थाले, बजारमा प्रतिस्पर्धा गर्ने बाटो नै बन्द भयो, विकल्प नहुँदा अन्ततः एउटा उद्योग बन्द गर्नु पर्यो। देशको आर्थिक अवस्था पनि जटिल छ। राज्यले ठूला योजनाहरू सञ्चालन गर्न सकेको छैन। राज्यले उद्योगलाई हेर्न दृष्टिकोण पनि फरक छ। यस्तो अवस्थामा कसरी उद्योग सञ्चालन गर्न सकिन्छ ?, उनले थपे। गोरखकालीले पहिला दिनमा १० हजार बोरा सिमेन्ट उत्पादन गथ्र्याे। अहिले १० हजार बोरा बिक्री गर्न एक साता लाग्छ, उनले भने। सरकारले उद्योगलाई टिकाउने हो भने भ्याट र अन्तःशुल्कमा छुट दिने व्यवस्था ल्याउनुपर्ने उनको भनाइ छ। त्यस्तै भद्रपुरका उद्योगीहरू पशुराम अग्रवाल, सञ्जय गोयल र भक्ति अधिकारी मिलेर मनसा सिमेन्ट उद्योग स्थापना गरेका थिए। २०६६ मंसिरमा स्थापना भएको उद्योग २०७८ अन्तसम्म आइपुग्दा बन्द भयो। कोरोना संक्रमणबाट सञ्चालक अग्रवालको निधन भएको ६ महिनाभित्र उद्योग बन्द भएको हो। अग्रवालको निधनपछि अन्य सेयरधनीले उद्योगलाई निरन्तरता दिन नसक्दा उद्योग बन्द गर्नुपर्ने अवस्था आएको जनाइएको छ। बजारमा पाँच करोड रुपैयाँभन्दा बढी रकम बाँकी रहेको त्यसमाथि बैंकको ऋणको चपेटा कारण उद्योग बन्द गर्नुपर्ने अवस्था आएको सञ्चालक पशुरामका भाइ ब्रह्मदेव अग्रवालले जानकारी दिए। बन्द भएको उद्योग पश्चिम नवलपरासीस्थित सर्वोत्तम सिमेन्ट उद्योगले खरिद गर्ने तरखरमा रहेको बुझिएको छ। सर्वोत्तमले खरिद गरेपछि फेरि उत्पादन सुरु हुने जनाइएको छ। त्यसैगरी, ६० करोड लगानीमा स्थापना गरिएको काबेली सिमेन्ट उद्योगले आंशिक रूपमा मात्र उत्पादन बजारमा पठाइरहेको उद्योगका सञ्चालक सुमन मैनालीले जानकारी दिए। उद्योग घाटामा चलिरहेको छ। बजारमा रहेको बाँकी रकम उठाउन पनि सिमेन्ट पठाउनु परेको छ। कोरोना महामारीको असर उद्योगमा परेको बताउँदै सञ्चालक मैनालीले भने, आर्थिक मन्दी, ठूला विकास निर्माणका काम ठप्प र बैंकको चर्को ब्याजदरको असर उद्योगमा परेको हो। क्लिंकर प्लान्ट भएका उद्योगहरूले बजारमा सस्तोमा सिमेन्ट बिक्री गरिदिँदा ब्रान्डिङ गर्ने उद्योगहरू मारमा परेको बताउँदै झापा उद्योग वाणिज्य संघका महासचिवसमेत रहेका मैनालीले भने, झापालगायतका पूर्वका धेरै सिमेन्ट उद्योगहरू बन्द भइसकेको छन्, अब भएका उद्योगहरू पनि क्रमशः बन्द हुने अवस्थामा पुगिसकेको छ। सरकारले उद्योगीको मनोबल बढाउने खालको नीति तथा कार्यक्रम, कर छुटको व्यवस्था नल्याएसम्म सञ्चालनमा आएका उद्योगको लगानी नै जोखिममा छ।"
कर्णालीमा विपद् नै विपद्,"वीरेन्द्रनगर : कमजोर भूबनोट अनि, भौगोलिक विकटता उस्तै। वर्षामा बाढी र पहिरोबाट क्षति। हिउँदमा आगलागी र हावाहुरीबाट धनजनको नाश। जहिल्यै प्राकृतिक विपद्को चपेटामा पर्छ, कर्णाली। राजधानीबाट टाढाको भौगोलिक दूरीमा रहेको कर्णालीको विपद् न्यूनीकरण गर्न न राज्यले प्राथमिकता दिन्छ। न त पीडतले नै समयमै राहत पाउँछन्। बाढी र पहिरो पीडितहरू अझै त्रिपालमुनि छन्। तर, राज्य बेखबर जस्तै छ। जब, कर्णालीमा विपद् हुन्छ, राज्यका निकायहरू केही बोरा चामल बोकेर आउँछन्। त्यति मात्र होइन, त्यही राहतमा पनि राजनीतीकरण हुन्छ। तर, विपद्बाट कर्णालीलाई जोगाउन नीतिगत तथा अन्य पूर्वतयारीका काम भने कहीँकतैबाट हुँदैनन्। ०८० वैशाखयता मात्र कर्णालीमा १ सय ३ वटा विपद्का घटना भए। करिब पाँच महिनाको अवधिमा २ करोड ४ लाख २५ हजार १ सय रुपैयाँ बराबरको भौतिक क्षति भयो। कर्णाली प्रदेश सरकारको आन्तरिक मामिला तथा कानुन मन्त्रालयका विपद् व्यवस्थापन शाखा अधिकृत कृष्णबहादुर रोकायाका अनुसार बर्सेनि विपद्का घटना बढ्दै गएका छन्। उनका अनुसार असार र साउनमा ३६३६ वटा, वैशाख र जेठमा २५२५ वटा र भदौमा १६ वटा विपद्का घटना भए। विपद्बाट जेठ महिनामा सबैभन्दा धेरै क्षति भएको थियो। जेठ महिनामा विपद्बाट १ करोड ५३ लाख ३३ हजार ६ सय रुपैयाँ बराबरको क्षति भएको छ। यस्तै असार महिनामा ३७ लाख ४९ हजार ५ सय रुपैयाँ क्षति भएको छ। वैशाख महिनामा भने विपद्बाट १३ लाख ४२ हजार रुपैयाँ बराबरको क्षति भएको छ। विपद्बाट कर्णालीमा १ सय ३२ वटा पशु चौपायामा क्षति पुगेको छ। प्रदेश सरकारको सामाजिक विकास मन्त्रालयका अनुसार असार महिनामा ७७ वटा, जेठ महिनामा ३१ वटा, साउन महिनामा १८ वटा तथा वैशाख र भदौमा तीनतीनवटा पशु चौपायामा विपद्का कारण क्षति पुगेको छ। प्रायः धेरै पीडितहरूलाई सरकारले तत्काल राहत दिँदै आएको छ। छुटफुट भएका प्रभावित परिवारको तथ्यांक संकलन गरेर थप राहत वितरण गरिने छ। तर, सबै पीडितहरूको दीर्घकालीन बसाइ व्यवस्थापन गर्न धेरै चुनौतीहरू छन्। कृष्णबहादुर जिसी, आन्तरिक मामिला तथा कानुनमन्त्री, कर्णाली वैशाख यता बाढीपहिरोका कारण कर्णालीका ४५ स्थानमा सडक अवरुद्ध भयो। साउन महिनामा २०, असार महिनामा १५, भदौ महिना ८, वैशाख र जेठ महिनामा एकएक स्थानमा सडक अवरुद्ध भयो। गत पाँच महिनाको अवधिमा कर्णालीमा विपद्बाट १५ जनाको मृत्यु भयो। ४१ जना घाइते भए। मृत्यु हुनेहरूमा वैशाख महिनामा सात जना, असारमा पाँच जना र साउनमा तीन जनाको मृत्यु भयो। २०७९८० मा मात्र कर्णालीमा विपद्का घटनाका कारण २० हजार ९ सय ४७ जना नागरिकहरू विस्थापित भएको आन्तरिक मामिला तथा कानुन मन्त्रालयको तथ्यांक छ। विपद्बाट बर्सेनि क्षति आर्थिक वर्ष २०७९८० मा कर्णालीमा विपद्बाट ६४ करोड ८६ लाख ९६ हजार सात सय ८४ रुपैयाँ बराबरको क्षति भयो। यसलाई जिल्लागत तथ्यांक हेर्दा हुम्लामा १४ करोड २९ लाख ६४ हजार ७ सय, डोल्पामा ६ लाख ५० हजार रुपैयाँ, कालीकोटमा १४ करोड २ लाख १९ हजार ७४ रुपैयाँ, सल्यानमा १३ करोड २ लाख ५५ हजार र सुर्खेतमा १० करोड ३५ लाख ४८ हजार २ सय रुपैयाँ बराबरको क्षति भएको छ। यस्तै मुगुमा ८ करोड ८३ लाख ४३ हजार ९ सय ६०, जुम्लामा १ करोड ३९ लाख ६३ हजार ९ सय, रुकुम पश्चिममा १ करोड ९९ लाख १३ हजार ७ सय, दैलेखमा ४६ लाख ४३ हजार ७ सय ५० र जाजरकोटमा ४१ लाख ९४ हजार ५ सय रुपैयाँ बराबरको क्षति भएको मन्त्रालयको तथ्यांक छ। गत आर्थिक वर्षमा कर्णालीमा २ हजार २ सय १४ वटा विपद्का घटना घटेका थिए। जसमा सबैभन्दा बढी सुर्खेतमा ४ सय ३८ वटा र डोल्पामा १५ वटा मात्र विपद्का घटना घटे। विपद्का कारण नागरिकका घर, गोठ, भवन, उद्योग, विद्यालय र सरकारी कार्यालयमा लगायतका भौतिक संरचनाहरूमा क्षति पुगेको थियो। २०७९८० मा कर्णालीमा विपद्बाट ७२ जनाको मृत्यु भएको थियो भने १ सय २४ जना घाइते भएको आन्तरिक मामिला तथा कानुन मन्त्रालयले जनाएको छ। कर्णाली प्रदेश सरकारले विपद्का परेकाहरूको उद्धार तथा राहतका लागि कार्यविधि नै बनाएको छ। प्रदेश सरकारले हाल कर्णालीका सबै जिल्लामा विपद्मा परेका नागरिकहरूका परिवारलाई राहत रकम उपलब्ध गराउन बजेट जिल्ला तहमा पठाएको छ। विपद्का क्षेत्रमा सरकारले बनाएका ऐन नियमहरू प्रभावकारी रूपमा कार्यान्वयनमा आएका छैनन्। जसका कारण नागरिकहरूले विपद् आउँदा तत्काल सरकार साथमा रहेको अनुभूति गर्न पाएका छैनन् । पद्मा खड्का, पूर्वप्रदेश सांसद्, कर्णाली आन्तरिक मामिला तथा कानुन मन्त्रालयका विपद् व्यवस्थापन शाखा अधिकृत कृष्णबहादुर रोकायाका अनुसार प्रदेश सरकारले कर्णालीका १० वटै जिल्लाका लागि १ करोड ८० लाख रुपैयाँ बजेट जिल्ला तहमा पठाइएको बताए। जिल्ला तहमा पठाइएको बजेटबाट कर्णालीका केही जिल्लामा राहत रकम वितरण भइसकेको छ। कर्णालीमो विपद्का घटनाको संख्या क्षतिको विवरण हेर्दा हाल विनियोजन भएको रकमले नपुग्ने उनको भनाइ छ। पीडितको व्यवस्थापनमा उदासीन सरकार २०७१ सालको साउनमा बाढीपीडित बनेकाहरूको अझै व्यवस्थापन भएको छैन। त्यति बेलाको बाढी र पहिरोमा परेका सुर्खेतका नागरिकहरूको अहिले पनि सामुदायिक वनमा छाप्रो बनाएर बसेका छन्। त्यति बेलाका विस्थापितको पूर्णरूपमा व्यवस्थापन भने अझै भइसकेको छैन। उनीहरू अहिले पनि विभिन्न स्थानका अस्थायी शिविरमै छन्। बराहताल गाउँपालिका२ का १ सय २५ घरधुरी गिरीघाटस्थित वीरेन्द्रनगर१ को सामुदायिक वन क्षेत्रमा बसिरहेका छन्। स्थापित भएकै एक दशक पुग्न लागि सक्दासम्म उनीहरूको पुनस्र्थापना हुन सकेको छैन। बाढी प्रभावित परिवारको बसाइ मात्र असुरक्षित छैन, बिहान बेलुकाको गास जुटाउन पनि उस्तै मुस्किल छ। स्वास्थ्य, शिक्षा, खानेपानी, बिजुलीजस्ता सुविधाबाट उनीहरू बञ्चित छन्। २०७१ सालमा भेरी नदीमा आएको बाढीका कारण घरबारविहीन भएका बाढीपीडितहरू ९ वर्षदेखि गिरीघाट जंगलमा कच्चीघर निर्माण गरी बस्दै आएका थिए। ब्राहताल गाउँपालिकाको २ ले उक्त ३५ दिने सूचना जारी गरेर बस्ती हटाउन निर्देशन दियो। तर, उनीहरूले मानेनन्। स्थानीय सरकारले आफूहरूको उठिबास गर्न खोजेको भन्दै पीडितले बिरोध जनाए। २०७१ सालदेखि गिरीघाट वन क्षेत्रमा टहरो निर्माण गरी बस्दै आएकी सिर्जना विकले विकल्प नदिएर स्थानीय सरकारले बाढीपीडितको बस्ती उठाउन खोजेर अन्याय गरेको बताइन्। उनले भनिन्, सरकारले हामीलाई फेरि पहिलेकै ठाउँमा मर्न जाऊँ भन्न भएन्। पहिलेको ठाउँ बस्ती बस्न लाएकै छैन। हामीकहाँ जाने। हामीलाई सुरक्षित ठाउँमा बस्ने व्यवस्था सरकारले मिलाइदिनु पर्ने हो। तर, सरकारले हालसम्म पनि हाम्रो पीडा बुझिदिएन्। तीन तहका सरकारबीच तालमेल नमिल्दा विपद् व्यवस्थापनमा समस्या छ। जिल्ला तहमा संघ र प्रदेशका संरचनाहरू छुट्टाछुट्टै छन्। उनीहरूले पनि स्थानीय सरकारसँग समन्वय गरेर आफ्ना योजना तर्जुमा गर्दैनन्। शंकरप्रसाद उपाध्याय, प्रमुख, तिलागुफा नगरपालिका, कालीकोट उनले अघि थपिन्, गिरी घाट किनारमा जुम्ला रोडसँग जोडिएको जंगलमा टहरा बनाएर खोलामा गिट्टी कुट्ने, बालुवा चाल्ने र त्यसैबाट कमाएको रकमले परिवार पाल्ने गरेका छौं। बाढीपीडित अम्मरबहादुर सारुमगरले भने, बाढीपीडित भएको एक वर्षसम्म त विभिन्न संघसंस्थाहरूले सहयोग गरे। बिस्तारै सबैले सहयोग गर्न पनि छाडे। हामीलाई परिवार पाल्नकै लागि समस्या भएको छ। यो बस्तीनजिक न अस्पताल, न बजार, न पिउने पानी समस्या नै छ। खोलाको दूषित पानी खाइरहेका छौं। नजिकमा प्रावि तहको विद्यालय भएकाले बालबच्चाहरू विद्यालय जान पाएका थिए। तर, बालबच्चाको पढाइ खर्च जोखो गर्न नसकेर कत्तिले त विद्यालय जानै छोडिसके। कतिपय १२१३ वर्षमै ट्र्याक्टर, ट्रक लगायतका गाडीमा काम गर्न थाले। कति प्रदेशतीर भौतारिँदैछन्। य ता कर्णाली प्रदेश सरकारले राहतका नाममा करोडौं खर्च गरिसकेको बताउँछ। आन्तरिक मामिला तथा कानुन मन्त्रालयको तथ्यांकअनुसार बाढी प्रभावित परिवारका लागि हालसम्म राहत स्वरूप साढे ३१ करोडभन्दा बढी खर्च भइसकेको छ। जिल्लाका १ हजार ४५ घरधुरीले पूर्ण राहत पाएको तथ्यांक सरकारसँग छ। तर, अझै पनि १ सय ६४ प्रभावित परिवारहरूले राहत कार्यक्रममा नसमेटिएको भन्दै गुनासो गर्छन्। प्रदेश सरकारले सम्बन्धित स्थानीय तहमार्फत बाढी प्रभावितलाई तीन चरणमा राहत उपलब्ध गराइसकेको जनाएको छ। मन्त्रालयका विपद् व्यवस्थापन शाखा प्रमुख कृष्णबहादुर रोकायका अनुसार प्रदेश बाढीपहिरो समाधान समितिले गरेको अनुगमनका आधारमा सुर्खेतमा १ हजार ४५ घरधुरी राहतका लागि छनोट भएका थिए। तीमध्ये तीन सय २१ घरधुरीले एकमुस्ट ३ लाख रकम पाएका छन् भने अन्य परिवारलाई तीन किस्तामा १ लाख ५० हजारका दरले राहत वितरण गरिएको छ। हालसम्म प्रदेश सरकारले बाढीपहिरो प्रभावित परिवारको व्यवस्थापनका लागि ३१ करोड ३५ लाख रकम खर्च गरिसकेको छ। सरकारले आर्थिक वर्ष २०७७७८ मा प्रभावित परिवारलाई तीन किस्तामा रकम दिइएको थियो। मन्त्रालयका अनुसार सो वर्ष पहिलो, दोस्रो र तेस्रो किस्तामा गरी १७ करोड ४१ लाख रुपैयाँ ५ सय ९१ घरधुरीलाई वितरण गरिएको हो। प्रभावित परिवारले पहिलो किस्तामा डेढ लाख, दोस्रोमा १ लाख र तेस्रोमा प्रतिपरिवार ५० हजारका दरले रकम पाएका थिए। यसैगरी आर्थिक वर्ष २०७८७९ मा मात्रै बाढी प्रभावित परिवारलाई एकमुष्ट ११ करोड ९४ लाख ५० हजार रकम वितरण गरेको थियो। समन्वय नहुँदा प्रतिकार्यमा समस्या कर्णालीमा विपद् व्यवस्थापनको कार्यमा सरकार र सम्बन्धित निकायबीच प्रभावकारी समन्वय नहुँदा प्रतिकार्यमा समस्या हुने गरेको छ। कालीकोटको तिलागुफा नगरपालिका प्रमुख शंकरप्रसाद उपाध्यायले विपद् व्यवस्थापनका लागि एकद्वारबाट हुनुपर्ने बताए। उनले भने, स्थानीय सरकार, प्रदेश सरकार र संघिय सरकारबीच तालमेल नमिल्दा विपद् व्यवस्थापनमा समस्या छ। जिल्ला तहमा संघ र प्रदेशका संरचनाहरू छुट्टाछुट्टै छन्। उनीहरूले पनि स्थानीय सरकारसँग समन्वय गरेर आफ्ना योजना तर्जुमा गर्दैनन्। प्रदेश र संघीय सरकारले योजना तर्जुमा गर्दा स्थानीय सरकारसँग समन्वय गर्दैन्। यसले विपद्का क्षेत्रमा छरिएर लगानी जाने र उचित प्रतिफल नआउने समस्या भएको छ। विपद् व्यस्थापनका लागि आवश्यक नीति तथा योजनाहरू निर्माण भए तापनि समन्वयको अभावमा कार्यान्वयन हुन नसकेको नागरिक समाजको भनाइ छ। कर्णाली प्रदेश सभाकी पूर्वसदस्य पद्मा खड्काले भनिन्, विपद्का क्षेत्रमा सरकारले बनाएका ऐन नियमहरू प्रभावकारी रूपमा कार्यान्वयनमा आएका छैनन्। जसका कारण नागरिकहरूले विपद् आउँदा तत्काल सरकार साथमा रहेको अनुभूति गर्न पाएका छैनन्। स्रोत साधनहरूमा पनि जनताका आबश्यकताभन्दा पनि पहुँचका आधारमा हुने बाँडफाँटले विभेद गरेको छ। विपद् व्यवस्थापनमा प्रदेश सरकार चुकिरहेको छ। स्थानीय सरकारले पनि स्थानीय समस्या अनकूलभन्दा पनि आफू अनुकूल स्रोत परिचालन गर्ने गलत संस्कारले विपद् व्यवस्थापनका लागि आवश्यक मुख्य काम ओझेलमा परेको छ। कर्णालीको भौगोलिक कठिनाइ तथा यस्ता जोखिमयुक्त स्थानमा विपद्को सामना कसरी गर्ने भन्ने विषयमा पूर्वतयारीको अभावमा उद्धारमा समस्या भइरहेको छ। विपद् व्यवस्थापनमा तीन तहका सरकारसँगै साझेदार निकायबीच समन्वय गरी एकीकृत रूपमा कार्यक्रम बनाएमा सहज हुने उनको भनाइ छ। पीडितको घाउमा मलम लगाउँछौंः मन्त्री जिसी कर्णाली प्रदेश सरकारका प्रवक्ता एवं आन्तरिक मामिला तथा कानुनमन्त्री कृष्णबहादुर जिसीले कर्णालीका सबै बाढी पहिरो तथा अन्य विपद्बाट पीडित नागरिकहरूको घाउमा मलम लगाउने बताए। उनले भने, प्रायः धेरै पीडितहरूलाई सरकारले तत्काल राहत दिदै आएको छ। छुटफुट भएका प्रभावित परिवारको तथ्यांक संकलन गरेर थप राहत वितरण गरिने छ। तर, सबै पीडितहरूको दीर्घकालीन बसाइ व्यवस्थापन गर्न धेरै चुनौतीहरू छन्। त्यसमा स्थानीय सरकारसँग समन्वय गरी पहल भईरहेको छ। कतिपय जिल्लामा एकीकृत बस्ती निर्माण गरी त्यस सुरक्षित बस्ने वातावरण पनि बनाइएको छ। कर्णालीका सबै जिल्लाहरूमा बाढी, पहिरो तथा अन्य विपद्बाट अस्थायी टहरा र पालमुनि बसेकाहरूलाई जग्गा प्राप्तिका साथै उनीहरूको सुरक्षित बासका लागि पहल भइरहेको उनले बताए। कर्णालीमा बर्सेनि विपद्का घटनाहरू हुने र प्रयाप्त स्रोत साधन नहुने समस्याका कारण पीडितहरूको व्यवस्थापनमा समस्या आएको हो। तर, सरकारले सबै नागरिकका समस्यामा साथ दिँदै आएको छ। समय लागे पनि सबैको उचित व्यवस्थापन गर्नका लागि सरकार प्रतिबद्ध छ। त्यसका लागि सबै सरोकारवालाहरूसँग समन्वय गर्ने कार्य भइरहेको छ। कतिपय विकल्पहरूको खोजी गर्दा पीडितहरूले नै सहयोग नगर्ने समस्या पनि छ। यसलाई सबै पक्ष जिम्मेबार बनेर सहयोग गर्नुपर्ने अवस्था छ। कर्णालीमा बाढी र पहिरोको उच्च जोखिम कर्णाली प्रदेशका सुर्खेत बाहेकका ९ जिल्ला बाढी र पहिरोको उच्च जोखिममा छन्। विपत् जोखिम न्यूनीकरण तथा व्यवस्थापन प्राधिकरणले कर्णालीमा यो वर्ष विपद्बाट ३५ हजार ३ सय ३३ जना प्रभावित हुने अनुमान गरेको छ। यहाँका ८ हजार ८५ घरधुरी बाढी, पहिरोको जोखिममा छन्। भौगोलिक हिसाबले कर्णाली कमजोर भूबनोट भएको र पहिरोको उच्च जोखिममा रहेको प्रदेश हो। बर्खायाम सुरु भयो कि बाढी, पहिरोका घटना भइरहन्छन्। विपद् पूर्वतयारी केबल तयारीमा मात्र सीमित हुन्छन्। कुनै ठाउँमा घटना भएमा राहत र उद्धार सामग्री लिएर प्रहरी र नेपाली सेना खट्नेबाहेक घटना हुनुपूर्वको आवश्यक तयारी कमजोर छ। विपद् जोखिम न्यूनीकरण तथा पूर्वतयारीका लागि विभिन्न कार्यक्रममा बजेट छुट्ट्याइन्छ। कार्यान्वयनको सन्दर्भमा तीनवटै तहका सरकार चुकिरहेका छन्। २०७० देखि २०७९ चैतसम्म अर्थात् १० वर्षको अवधिमा कर्णालीमा १ हजार ४ सय ८० वटा विपतका घटना भएका थिए। जसमा ५ सय ३ जनाको मृत्यु, २ सय ३ जना बेपत्ता र ७ सय ३६ जना घाइते भएका थिए। कर्णालीका १० जिल्लामध्ये सुर्खेतमा बाढी र डुबान प्रकोपको हिसाबले बढी जोखिममा छ। मौसमलगायत विपद्का कारणले विगत १० वर्षमा ९८ वटा बाढीका घटना कर्णालीमा भएका थिए। जसमा ८० जनाले ज्यान गुमाएका थिए। १ सय ४७ बेपत्ता र ३४ जना घाइते भएका थिए। सो घटनाबाट १० अर्बभन्दा बढी आर्थिक क्षति भएको छ।"
साताभित्रै सीमापार पास,"गोरखा : गृह मन्त्रालयले तिब्बती सीमापारका लागि पास बनाउन जिल्ला प्रशासन कार्यालयलाई निर्देशन गरेको छ। विगत चार वर्षदेखि बन्द अवस्थामा रहेका नेपालसँगका सबै नाका खुल्ला भएको जानकारी चिनियाँ सरकारले गराएसँगै गृह मन्त्रालयले सीमापार गर्ने पास बनाउन जिल्ला प्रशासन कार्यालयहरूलाई पत्राचार गरेको हो। पासको डिजाइनसहित निर्देशन आएको गोरखाका सहायक प्रमुख जिल्ला अधिकारी पुष्कर रानाले जानकारी दिए। गृहबाट पास दिनू भन्ने व्यहोराको परिपत्र आएको छ। सहायक प्रमुख जिल्ला अधिकारी पुष्कर रानाले भने, सबै जिल्लाको पासमा एकरूपता दिन गृहले नै पासको डिजाइन गरेर पठाएको छ। पास छपाइचाहिँ जिल्लाले नै गर्नु पर्नेछ। जिल्ला प्रशासन कार्यालय गोरखाले पास छपाइका लागि छापाखानामा दिइसकेको सप्रजिअ रानाले बताए। शुक्रबार छपाइ सकिन्छ। आइतबारभित्र हामी इलाका प्रशासन कार्यालय सिर्दिबासमा पठाइसक्छौं, उनले भने, पास लिनका लागि अरूले लगिदिएर हुँदैन। फोटो रुजु गरेर मात्र वितरण गरिने हुँदा व्यक्ति स्वयं उपस्थित हुनु पर्नेछ। चुमनुब्री गाउँपालिका ३ फिलिमस्थित इलाका प्रशासन कार्यालयले पास वितरण गर्ने उनले बताए। सिमानाबाट ३० किलोमिटर आसपासका बासिन्दालाई मात्र सीमापार पास दिने प्रावधान रहेको छ। नागरिकता भएका व्यक्तिलाई मात्र पास दिने व्यवस्था रहेको गाउँपालिका कार्यालयले जनाएको छ। नागरिकता र पास लिएर आउनू भनेर चिनियाँ पक्षले खबर गरेको छ, पालिकाका अध्यक्ष लामाले भने, त्यसैले नागरिकता भएकालाई मात्र पास दिनेछौं। पास पाउने भएपछि चुमनुब्री गाउँपालिकाका सीमा क्षेत्रका बासिन्दा खुसी भएका छन्। तिब्बतको जोङ्गा जिल्लाले सीमा नाका खुल्ला भइसकेको जानकारी दिएपछि सीमा क्षेत्रका जनप्रतिनिधिले पास छिटो बनाइदिन जिल्ला प्रशासन कार्यालय र गृह मन्त्रालयमा बारम्बार तागेता गरेका थिए। चुमनुब्रीका अध्यक्ष निमा लामाले भने, चार वर्षसम्म नाका बन्द हुँदा स्थानीयवासीलाई दैनिक उपभोग्य वस्तु किनमेल गर्न जान नपाएर समस्या थियो। समस्या समाधान हुने भयो।"
एमाले बागमती अधिवेशनको निर्वाचन सरेको सर्यै,"काठमाडौं : नेकपा एमाले बागमती प्रदेशको नेतृत्व चयन प्रक्रिया सरेको सर्यै छ। सहमतिका लागि भन्दै फेरी निर्वाचन कार्यातालिका परिवर्तन गरिएको छ। दुई दिनमा सक्ने भनिएको अधिवेशन चार दिनमा पनि सकिएको छैन। सहमतिबाटै अध्यक्षलगायत चयन गर्न भन्दै निर्वाचन कार्यतालिका संशोधन गरिएको छ। एमालेका स्थायी कमिटी समिति सदस्य शेरबहादुर तामाङले अझै सहमतिको प्रयास जारी भएकाले निर्वाचनको कार्यतालिका सारिएको बताए। अध्यक्षमा कृष्णप्रसाद दाहाल, केशरबहादुर बुढाथोकी र कैलाशप्रसाद ढुंगेलको उम्मेदवारी परेको छ। अध्यक्षमै उम्मेदवारी दिएका केशवराज पाण्डे र सानुकुमार श्रेष्ठले भने फिर्ता लिइसकेका छन्। एमालेले तेस्रोपटक निर्वाचन कार्यतालिका संशोधन गरेको छ। मुख्यतः दाहाल र ढुंगेलको प्रतिस्पर्धा छ। सहमतिका धेरै प्रयास भए पनि उनीहरू डगमग भएका छैनन्। शीर्ष नेतृत्व पनि सहमतिमा नेतृत्व चयन गर्ने दबाब छ। यो अवधिमा सहमतिको प्रयास गरिनेछ, उनले भने। मतदान भने शुक्रबार बिहान ८ बजे पार्टी केन्द्रीय कार्यालय च्यासलमा हुने निर्वाचन कार्यतालिकामा उल्लेख छ। असोज ८ गते भृकुटीमण्डपमा एमालेका अध्यक्ष एवं पूर्वप्रधानमन्त्री केपी शर्मा ओलीबाट उद्घाटन भएको अधिवेशनको बन्दसत्र कमलादीस्थित नेपाल प्रज्ञा प्रतिष्ठानमा भएको थियो। सुरुवातमा ८ र ९ गतेको अधिवेशनको मिति तय भएको थियो। ८ गते उद्घाटन भएको अधिवेशनको बन्द सत्र ९ गतेदेखि सुरुवात भएको हो। बन्द सत्र सञ्चालनका लागि प्रदेश इन्चार्ज गुरु बरालको अध्यक्षतामा ११ सदस्यीय अध्यक्ष मण्डल बनेको छ। अध्यक्ष मण्डलमा स्थायी कमिटी सदस्य शेरबहादुर तामाङसहित देवी ज्ञवाली, आनन्द पोखरेल, गोकुल बास्कोटा, कमल चौलागाई, रामेश्वर फुयाँल, कृष्ण राई, सुशीला नेपाल, पार्वत गुरुङ, अरुण नेपाल र रत्ना गुरुङ सदस्य छन्। बन्दसत्रमा ९ गते राजनीतिक, सांगठनिक, आर्थिकलगायतका प्रतिवेदन प्रस्तुत गरिए। समूहमा छलफल भयो र पारित गरियो। नेपाल प्रज्ञा प्रतिष्ठानमा उद्घाटन र समूहगत छलफल भयो र निर्वाचन कार्यक्रम भने पार्टी मुख्यालयमा गर्ने तय भयो। पहिलो निर्वाचन कार्यातालिका १० गते बिहानबाट सुरुवात भएको थियो। बिहान ९ बजे अन्तिम मतदाता नामावली प्रकाशन, ९ देखि ११ बजे उम्मेदवारी मनोनयन, ४ बजे उम्मेदवारी फिर्ता, साँझ ५ बजे अन्तिम उम्मेदवारी प्रकाशन भनिएको थियो। त्यस्तै, बेलुका ६ बजे उम्मेदवारको नाम विद्युतीय मेसिनमा राखिएको थियो। मतदान भने असोज ११ गते बिहीबार बिहान ११ बजेबाट हुने तय गरिएको थियो। निर्वाचन कार्यातालिका अनुसार ११ गते बिहान मतदान हुनु पर्ने थियो। तर भएन, निर्वाचन कार्यक्रम परिवर्तन गरियो। यसरी तीन पटकसम्म निर्वाचन कार्यक्रम परिवर्तन भइसकेको छ। अधिवेशनमा ११७४ जना मतदाता छन्। निर्वाचन सरेको सर्यै हुँदा दुई दिनमा अधिवेशन सकिन्छ भनेर आएका बागमतीका १३ जिल्लाबाट आएका प्रतिनिधिको काठमाडौंमा विचल्ली भइसकेको छ। नेतृत्वले भने सर्वसम्पत्तिका लागि प्रयास हुँदा सरिरहेको बताउँदै आएको छ।"
कर्णालीमा विपद् नै विपद्,"वीरेन्द्रनगर : कमजोर भूबनोट अनि, भौगोलिक विकटता उस्तै। वर्षामा बाढी र पहिरोबाट क्षति। हिउँदमा आगलागी र हावाहुरीबाट धनजनको नाश। जहिल्यै प्राकृतिक विपद्को चपेटामा पर्छ, कर्णाली। राजधानीबाट टाढाको भौगोलिक दूरीमा रहेको कर्णालीको विपद् न्यूनीकरण गर्न न राज्यले प्राथमिकता दिन्छ। न त पीडतले नै समयमै राहत पाउँछन्। बाढी र पहिरो पीडितहरू अझै त्रिपालमुनि छन्। तर, राज्य बेखबर जस्तै छ। जब, कर्णालीमा विपद् हुन्छ, राज्यका निकायहरू केही बोरा चामल बोकेर आउँछन्। त्यति मात्र होइन, त्यही राहतमा पनि राजनीतीकरण हुन्छ। तर, विपद्बाट कर्णालीलाई जोगाउन नीतिगत तथा अन्य पूर्वतयारीका काम भने कहीँकतैबाट हुँदैनन्। ०८० वैशाखयता मात्र कर्णालीमा १ सय ३ वटा विपद्का घटना भए। करिब पाँच महिनाको अवधिमा २ करोड ४ लाख २५ हजार १ सय रुपैयाँ बराबरको भौतिक क्षति भयो। कर्णाली प्रदेश सरकारको आन्तरिक मामिला तथा कानुन मन्त्रालयका विपद् व्यवस्थापन शाखा अधिकृत कृष्णबहादुर रोकायाका अनुसार बर्सेनि विपद्का घटना बढ्दै गएका छन्। उनका अनुसार असार र साउनमा ३६३६ वटा, वैशाख र जेठमा २५२५ वटा र भदौमा १६ वटा विपद्का घटना भए। विपद्बाट जेठ महिनामा सबैभन्दा धेरै क्षति भएको थियो। जेठ महिनामा विपद्बाट १ करोड ५३ लाख ३३ हजार ६ सय रुपैयाँ बराबरको क्षति भएको छ। यस्तै असार महिनामा ३७ लाख ४९ हजार ५ सय रुपैयाँ क्षति भएको छ। वैशाख महिनामा भने विपद्बाट १३ लाख ४२ हजार रुपैयाँ बराबरको क्षति भएको छ। विपद्बाट कर्णालीमा १ सय ३२ वटा पशु चौपायामा क्षति पुगेको छ। प्रदेश सरकारको सामाजिक विकास मन्त्रालयका अनुसार असार महिनामा ७७ वटा, जेठ महिनामा ३१ वटा, साउन महिनामा १८ वटा तथा वैशाख र भदौमा तीनतीनवटा पशु चौपायामा विपद्का कारण क्षति पुगेको छ। प्रायः धेरै पीडितहरूलाई सरकारले तत्काल राहत दिँदै आएको छ। छुटफुट भएका प्रभावित परिवारको तथ्यांक संकलन गरेर थप राहत वितरण गरिने छ। तर, सबै पीडितहरूको दीर्घकालीन बसाइ व्यवस्थापन गर्न धेरै चुनौतीहरू छन्। कृष्णबहादुर जिसी, आन्तरिक मामिला तथा कानुनमन्त्री, कर्णाली वैशाख यता बाढीपहिरोका कारण कर्णालीका ४५ स्थानमा सडक अवरुद्ध भयो। साउन महिनामा २०, असार महिनामा १५, भदौ महिना ८, वैशाख र जेठ महिनामा एकएक स्थानमा सडक अवरुद्ध भयो। गत पाँच महिनाको अवधिमा कर्णालीमा विपद्बाट १५ जनाको मृत्यु भयो। ४१ जना घाइते भए। मृत्यु हुनेहरूमा वैशाख महिनामा सात जना, असारमा पाँच जना र साउनमा तीन जनाको मृत्यु भयो। २०७९८० मा मात्र कर्णालीमा विपद्का घटनाका कारण २० हजार ९ सय ४७ जना नागरिकहरू विस्थापित भएको आन्तरिक मामिला तथा कानुन मन्त्रालयको तथ्यांक छ। विपद्बाट बर्सेनि क्षति आर्थिक वर्ष २०७९८० मा कर्णालीमा विपद्बाट ६४ करोड ८६ लाख ९६ हजार सात सय ८४ रुपैयाँ बराबरको क्षति भयो। यसलाई जिल्लागत तथ्यांक हेर्दा हुम्लामा १४ करोड २९ लाख ६४ हजार ७ सय, डोल्पामा ६ लाख ५० हजार रुपैयाँ, कालीकोटमा १४ करोड २ लाख १९ हजार ७४ रुपैयाँ, सल्यानमा १३ करोड २ लाख ५५ हजार र सुर्खेतमा १० करोड ३५ लाख ४८ हजार २ सय रुपैयाँ बराबरको क्षति भएको छ। यस्तै मुगुमा ८ करोड ८३ लाख ४३ हजार ९ सय ६०, जुम्लामा १ करोड ३९ लाख ६३ हजार ९ सय, रुकुम पश्चिममा १ करोड ९९ लाख १३ हजार ७ सय, दैलेखमा ४६ लाख ४३ हजार ७ सय ५० र जाजरकोटमा ४१ लाख ९४ हजार ५ सय रुपैयाँ बराबरको क्षति भएको मन्त्रालयको तथ्यांक छ। गत आर्थिक वर्षमा कर्णालीमा २ हजार २ सय १४ वटा विपद्का घटना घटेका थिए। जसमा सबैभन्दा बढी सुर्खेतमा ४ सय ३८ वटा र डोल्पामा १५ वटा मात्र विपद्का घटना घटे। विपद्का कारण नागरिकका घर, गोठ, भवन, उद्योग, विद्यालय र सरकारी कार्यालयमा लगायतका भौतिक संरचनाहरूमा क्षति पुगेको थियो। २०७९८० मा कर्णालीमा विपद्बाट ७२ जनाको मृत्यु भएको थियो भने १ सय २४ जना घाइते भएको आन्तरिक मामिला तथा कानुन मन्त्रालयले जनाएको छ। कर्णाली प्रदेश सरकारले विपद्का परेकाहरूको उद्धार तथा राहतका लागि कार्यविधि नै बनाएको छ। प्रदेश सरकारले हाल कर्णालीका सबै जिल्लामा विपद्मा परेका नागरिकहरूका परिवारलाई राहत रकम उपलब्ध गराउन बजेट जिल्ला तहमा पठाएको छ। विपद्का क्षेत्रमा सरकारले बनाएका ऐन नियमहरू प्रभावकारी रूपमा कार्यान्वयनमा आएका छैनन्। जसका कारण नागरिकहरूले विपद् आउँदा तत्काल सरकार साथमा रहेको अनुभूति गर्न पाएका छैनन् । पद्मा खड्का, पूर्वप्रदेश सांसद्, कर्णाली आन्तरिक मामिला तथा कानुन मन्त्रालयका विपद् व्यवस्थापन शाखा अधिकृत कृष्णबहादुर रोकायाका अनुसार प्रदेश सरकारले कर्णालीका १० वटै जिल्लाका लागि १ करोड ८० लाख रुपैयाँ बजेट जिल्ला तहमा पठाइएको बताए। जिल्ला तहमा पठाइएको बजेटबाट कर्णालीका केही जिल्लामा राहत रकम वितरण भइसकेको छ। कर्णालीमो विपद्का घटनाको संख्या क्षतिको विवरण हेर्दा हाल विनियोजन भएको रकमले नपुग्ने उनको भनाइ छ। पीडितको व्यवस्थापनमा उदासीन सरकार २०७१ सालको साउनमा बाढीपीडित बनेकाहरूको अझै व्यवस्थापन भएको छैन। त्यति बेलाको बाढी र पहिरोमा परेका सुर्खेतका नागरिकहरूको अहिले पनि सामुदायिक वनमा छाप्रो बनाएर बसेका छन्। त्यति बेलाका विस्थापितको पूर्णरूपमा व्यवस्थापन भने अझै भइसकेको छैन। उनीहरू अहिले पनि विभिन्न स्थानका अस्थायी शिविरमै छन्। बराहताल गाउँपालिका२ का १ सय २५ घरधुरी गिरीघाटस्थित वीरेन्द्रनगर१ को सामुदायिक वन क्षेत्रमा बसिरहेका छन्। स्थापित भएकै एक दशक पुग्न लागि सक्दासम्म उनीहरूको पुनस्र्थापना हुन सकेको छैन। बाढी प्रभावित परिवारको बसाइ मात्र असुरक्षित छैन, बिहान बेलुकाको गास जुटाउन पनि उस्तै मुस्किल छ। स्वास्थ्य, शिक्षा, खानेपानी, बिजुलीजस्ता सुविधाबाट उनीहरू बञ्चित छन्। २०७१ सालमा भेरी नदीमा आएको बाढीका कारण घरबारविहीन भएका बाढीपीडितहरू ९ वर्षदेखि गिरीघाट जंगलमा कच्चीघर निर्माण गरी बस्दै आएका थिए। ब्राहताल गाउँपालिकाको २ ले उक्त ३५ दिने सूचना जारी गरेर बस्ती हटाउन निर्देशन दियो। तर, उनीहरूले मानेनन्। स्थानीय सरकारले आफूहरूको उठिबास गर्न खोजेको भन्दै पीडितले बिरोध जनाए। २०७१ सालदेखि गिरीघाट वन क्षेत्रमा टहरो निर्माण गरी बस्दै आएकी सिर्जना विकले विकल्प नदिएर स्थानीय सरकारले बाढीपीडितको बस्ती उठाउन खोजेर अन्याय गरेको बताइन्। उनले भनिन्, सरकारले हामीलाई फेरि पहिलेकै ठाउँमा मर्न जाऊँ भन्न भएन्। पहिलेको ठाउँ बस्ती बस्न लाएकै छैन। हामीकहाँ जाने। हामीलाई सुरक्षित ठाउँमा बस्ने व्यवस्था सरकारले मिलाइदिनु पर्ने हो। तर, सरकारले हालसम्म पनि हाम्रो पीडा बुझिदिएन्। तीन तहका सरकारबीच तालमेल नमिल्दा विपद् व्यवस्थापनमा समस्या छ। जिल्ला तहमा संघ र प्रदेशका संरचनाहरू छुट्टाछुट्टै छन्। उनीहरूले पनि स्थानीय सरकारसँग समन्वय गरेर आफ्ना योजना तर्जुमा गर्दैनन्। शंकरप्रसाद उपाध्याय, प्रमुख, तिलागुफा नगरपालिका, कालीकोट उनले अघि थपिन्, गिरी घाट किनारमा जुम्ला रोडसँग जोडिएको जंगलमा टहरा बनाएर खोलामा गिट्टी कुट्ने, बालुवा चाल्ने र त्यसैबाट कमाएको रकमले परिवार पाल्ने गरेका छौं। बाढीपीडित अम्मरबहादुर सारुमगरले भने, बाढीपीडित भएको एक वर्षसम्म त विभिन्न संघसंस्थाहरूले सहयोग गरे। बिस्तारै सबैले सहयोग गर्न पनि छाडे। हामीलाई परिवार पाल्नकै लागि समस्या भएको छ। यो बस्तीनजिक न अस्पताल, न बजार, न पिउने पानी समस्या नै छ। खोलाको दूषित पानी खाइरहेका छौं। नजिकमा प्रावि तहको विद्यालय भएकाले बालबच्चाहरू विद्यालय जान पाएका थिए। तर, बालबच्चाको पढाइ खर्च जोखो गर्न नसकेर कत्तिले त विद्यालय जानै छोडिसके। कतिपय १२१३ वर्षमै ट्र्याक्टर, ट्रक लगायतका गाडीमा काम गर्न थाले। कति प्रदेशतीर भौतारिँदैछन्। य ता कर्णाली प्रदेश सरकारले राहतका नाममा करोडौं खर्च गरिसकेको बताउँछ। आन्तरिक मामिला तथा कानुन मन्त्रालयको तथ्यांकअनुसार बाढी प्रभावित परिवारका लागि हालसम्म राहत स्वरूप साढे ३१ करोडभन्दा बढी खर्च भइसकेको छ। जिल्लाका १ हजार ४५ घरधुरीले पूर्ण राहत पाएको तथ्यांक सरकारसँग छ। तर, अझै पनि १ सय ६४ प्रभावित परिवारहरूले राहत कार्यक्रममा नसमेटिएको भन्दै गुनासो गर्छन्। प्रदेश सरकारले सम्बन्धित स्थानीय तहमार्फत बाढी प्रभावितलाई तीन चरणमा राहत उपलब्ध गराइसकेको जनाएको छ। मन्त्रालयका विपद् व्यवस्थापन शाखा प्रमुख कृष्णबहादुर रोकायका अनुसार प्रदेश बाढीपहिरो समाधान समितिले गरेको अनुगमनका आधारमा सुर्खेतमा १ हजार ४५ घरधुरी राहतका लागि छनोट भएका थिए। तीमध्ये तीन सय २१ घरधुरीले एकमुस्ट ३ लाख रकम पाएका छन् भने अन्य परिवारलाई तीन किस्तामा १ लाख ५० हजारका दरले राहत वितरण गरिएको छ। हालसम्म प्रदेश सरकारले बाढीपहिरो प्रभावित परिवारको व्यवस्थापनका लागि ३१ करोड ३५ लाख रकम खर्च गरिसकेको छ। सरकारले आर्थिक वर्ष २०७७७८ मा प्रभावित परिवारलाई तीन किस्तामा रकम दिइएको थियो। मन्त्रालयका अनुसार सो वर्ष पहिलो, दोस्रो र तेस्रो किस्तामा गरी १७ करोड ४१ लाख रुपैयाँ ५ सय ९१ घरधुरीलाई वितरण गरिएको हो। प्रभावित परिवारले पहिलो किस्तामा डेढ लाख, दोस्रोमा १ लाख र तेस्रोमा प्रतिपरिवार ५० हजारका दरले रकम पाएका थिए। यसैगरी आर्थिक वर्ष २०७८७९ मा मात्रै बाढी प्रभावित परिवारलाई एकमुष्ट ११ करोड ९४ लाख ५० हजार रकम वितरण गरेको थियो। समन्वय नहुँदा प्रतिकार्यमा समस्या कर्णालीमा विपद् व्यवस्थापनको कार्यमा सरकार र सम्बन्धित निकायबीच प्रभावकारी समन्वय नहुँदा प्रतिकार्यमा समस्या हुने गरेको छ। कालीकोटको तिलागुफा नगरपालिका प्रमुख शंकरप्रसाद उपाध्यायले विपद् व्यवस्थापनका लागि एकद्वारबाट हुनुपर्ने बताए। उनले भने, स्थानीय सरकार, प्रदेश सरकार र संघिय सरकारबीच तालमेल नमिल्दा विपद् व्यवस्थापनमा समस्या छ। जिल्ला तहमा संघ र प्रदेशका संरचनाहरू छुट्टाछुट्टै छन्। उनीहरूले पनि स्थानीय सरकारसँग समन्वय गरेर आफ्ना योजना तर्जुमा गर्दैनन्। प्रदेश र संघीय सरकारले योजना तर्जुमा गर्दा स्थानीय सरकारसँग समन्वय गर्दैन्। यसले विपद्का क्षेत्रमा छरिएर लगानी जाने र उचित प्रतिफल नआउने समस्या भएको छ। विपद् व्यस्थापनका लागि आवश्यक नीति तथा योजनाहरू निर्माण भए तापनि समन्वयको अभावमा कार्यान्वयन हुन नसकेको नागरिक समाजको भनाइ छ। कर्णाली प्रदेश सभाकी पूर्वसदस्य पद्मा खड्काले भनिन्, विपद्का क्षेत्रमा सरकारले बनाएका ऐन नियमहरू प्रभावकारी रूपमा कार्यान्वयनमा आएका छैनन्। जसका कारण नागरिकहरूले विपद् आउँदा तत्काल सरकार साथमा रहेको अनुभूति गर्न पाएका छैनन्। स्रोत साधनहरूमा पनि जनताका आबश्यकताभन्दा पनि पहुँचका आधारमा हुने बाँडफाँटले विभेद गरेको छ। विपद् व्यवस्थापनमा प्रदेश सरकार चुकिरहेको छ। स्थानीय सरकारले पनि स्थानीय समस्या अनकूलभन्दा पनि आफू अनुकूल स्रोत परिचालन गर्ने गलत संस्कारले विपद् व्यवस्थापनका लागि आवश्यक मुख्य काम ओझेलमा परेको छ। कर्णालीको भौगोलिक कठिनाइ तथा यस्ता जोखिमयुक्त स्थानमा विपद्को सामना कसरी गर्ने भन्ने विषयमा पूर्वतयारीको अभावमा उद्धारमा समस्या भइरहेको छ। विपद् व्यवस्थापनमा तीन तहका सरकारसँगै साझेदार निकायबीच समन्वय गरी एकीकृत रूपमा कार्यक्रम बनाएमा सहज हुने उनको भनाइ छ। पीडितको घाउमा मलम लगाउँछौंः मन्त्री जिसी कर्णाली प्रदेश सरकारका प्रवक्ता एवं आन्तरिक मामिला तथा कानुनमन्त्री कृष्णबहादुर जिसीले कर्णालीका सबै बाढी पहिरो तथा अन्य विपद्बाट पीडित नागरिकहरूको घाउमा मलम लगाउने बताए। उनले भने, प्रायः धेरै पीडितहरूलाई सरकारले तत्काल राहत दिदै आएको छ। छुटफुट भएका प्रभावित परिवारको तथ्यांक संकलन गरेर थप राहत वितरण गरिने छ। तर, सबै पीडितहरूको दीर्घकालीन बसाइ व्यवस्थापन गर्न धेरै चुनौतीहरू छन्। त्यसमा स्थानीय सरकारसँग समन्वय गरी पहल भईरहेको छ। कतिपय जिल्लामा एकीकृत बस्ती निर्माण गरी त्यस सुरक्षित बस्ने वातावरण पनि बनाइएको छ। कर्णालीका सबै जिल्लाहरूमा बाढी, पहिरो तथा अन्य विपद्बाट अस्थायी टहरा र पालमुनि बसेकाहरूलाई जग्गा प्राप्तिका साथै उनीहरूको सुरक्षित बासका लागि पहल भइरहेको उनले बताए। कर्णालीमा बर्सेनि विपद्का घटनाहरू हुने र प्रयाप्त स्रोत साधन नहुने समस्याका कारण पीडितहरूको व्यवस्थापनमा समस्या आएको हो। तर, सरकारले सबै नागरिकका समस्यामा साथ दिँदै आएको छ। समय लागे पनि सबैको उचित व्यवस्थापन गर्नका लागि सरकार प्रतिबद्ध छ। त्यसका लागि सबै सरोकारवालाहरूसँग समन्वय गर्ने कार्य भइरहेको छ। कतिपय विकल्पहरूको खोजी गर्दा पीडितहरूले नै सहयोग नगर्ने समस्या पनि छ। यसलाई सबै पक्ष जिम्मेबार बनेर सहयोग गर्नुपर्ने अवस्था छ। कर्णालीमा बाढी र पहिरोको उच्च जोखिम कर्णाली प्रदेशका सुर्खेत बाहेकका ९ जिल्ला बाढी र पहिरोको उच्च जोखिममा छन्। विपत् जोखिम न्यूनीकरण तथा व्यवस्थापन प्राधिकरणले कर्णालीमा यो वर्ष विपद्बाट ३५ हजार ३ सय ३३ जना प्रभावित हुने अनुमान गरेको छ। यहाँका ८ हजार ८५ घरधुरी बाढी, पहिरोको जोखिममा छन्। भौगोलिक हिसाबले कर्णाली कमजोर भूबनोट भएको र पहिरोको उच्च जोखिममा रहेको प्रदेश हो। बर्खायाम सुरु भयो कि बाढी, पहिरोका घटना भइरहन्छन्। विपद् पूर्वतयारी केबल तयारीमा मात्र सीमित हुन्छन्। कुनै ठाउँमा घटना भएमा राहत र उद्धार सामग्री लिएर प्रहरी र नेपाली सेना खट्नेबाहेक घटना हुनुपूर्वको आवश्यक तयारी कमजोर छ। विपद् जोखिम न्यूनीकरण तथा पूर्वतयारीका लागि विभिन्न कार्यक्रममा बजेट छुट्ट्याइन्छ। कार्यान्वयनको सन्दर्भमा तीनवटै तहका सरकार चुकिरहेका छन्। २०७० देखि २०७९ चैतसम्म अर्थात् १० वर्षको अवधिमा कर्णालीमा १ हजार ४ सय ८० वटा विपतका घटना भएका थिए। जसमा ५ सय ३ जनाको मृत्यु, २ सय ३ जना बेपत्ता र ७ सय ३६ जना घाइते भएका थिए। कर्णालीका १० जिल्लामध्ये सुर्खेतमा बाढी र डुबान प्रकोपको हिसाबले बढी जोखिममा छ। मौसमलगायत विपद्का कारणले विगत १० वर्षमा ९८ वटा बाढीका घटना कर्णालीमा भएका थिए। जसमा ८० जनाले ज्यान गुमाएका थिए। १ सय ४७ बेपत्ता र ३४ जना घाइते भएका थिए। सो घटनाबाट १० अर्बभन्दा बढी आर्थिक क्षति भएको छ।"
"प्रधानमन्त्री दाहाल ल्हासाबाट छेन्दु पुगे, भोलि स्वदेश फर्किने","बुधबार चीनको छोङछिङबाट ल्हासा आइपुगेका प्रधानमन्त्री दाहाल बिहीबार कैलाश मानसरोवरको भ्रमण गरेका थिए। प्रधानमन्त्री दाहालले ल्हासामा रहँदा विभिन्न द्विपक्षीय भेटवार्ता गरेका थिए। त्यसपछि उनले बुधबार नै ल्हासास्थित प्राचीन पोताला दरबार र जोखाङ मन्दिरको भ्रमण गरेका थिए। छेन्दु : चीनको औपचारिक भ्रमणमा रहेका प्रधानमन्त्री पुष्पकमल दाहाल प्रचण्ड चीनको छेन्दु पुगेका छन्। प्रधानमन्त्री दाहाल तिब्बतको ल्हासाबाट आज बिहानको उडानबाट छेन्दु पुगेका हुन्। उनलाई छेन्दु सिचुआन प्रान्तका उपगभर्नर याङ सिङपिङ, विदेश मन्त्रालयको सिचुआन प्रान्तका निर्देशक चाङ ताओ र विदेश मन्त्रालयको एसियाली मामिलासम्बन्धी विभागका प्रमुखले स्वागत गरे। छेन्दुमा रहँदा उनले पाण्डा प्रजनन केन्द्रको निरीक्षण गर्ने कार्यक्रम छ। प्रधानमन्त्री दाहालले आज साँझ चिनियाँ कम्युनिष्ट पार्टीको सिचुआन प्रान्तीय कमिटीका सचिव वाङ सियाओसँग भेटवार्ता गर्ने कार्यक्रम छ। आजै साँझ प्रधानमन्त्रीको सम्मानमा सचिव सियाओले रात्रिभोजको पनि आयोजना गर्ने छन्। बुधबार चीनको छोङछिङबाट ल्हासा आइपुगेका प्रधानमन्त्री दाहाल बिहीबार कैलाश मानसरोवरको भ्रमण गरेका थिए। प्रधानमन्त्री दाहालले ल्हासामा रहँदा विभिन्न द्विपक्षीय भेटवार्ता गरेका थिए। त्यसपछि उनले बुधबार नै ल्हासास्थित प्राचीन पोताला दरबार र जोखाङ मन्दिरको भ्रमण गरेका थिए। प्रधानमन्त्री दाहाल र उनको भ्रमण दलका सदस्यहरू शनिबार छेन्दुबाटै काठमाडौँ फर्किने कार्यक्रम छ। प्रधानमन्त्री दाहाल गएको शनिबारदेखि चीनको औपचारिक भ्रमणमा रहेका छन्। उनको भ्रमण दलमा उनकी छोरी गङ्गा दाहाल, परराष्ट्रमन्त्री नारायणप्रकाश साउद, भौतिक पूर्वाधार तथा यातायातमन्त्री प्रकाश ज्वाला, प्रधानमन्त्री दाहालका प्रमुख राजनीतिक सल्लाहकार हरिबोल गजुरेल, राष्ट्रिय सुरक्षा सल्लाहकार शङ्करदास बैरागी, मुख्यसचिव डा वैकुण्ठ अर्याल, विभिन्न मन्त्रालयका सचिव र अन्य सदस्य रहेका छन्। रासस"
कर्णालीमा शाहीलाई सिग्नल,"वीरेन्द्रनगर : नेकपा एमालेको बुधबारदेखि सुरु भएको प्रथम प्रदेश अधिवेशनको बिहीबार बन्दसत्र सुरु भएको छ। बिहीबार बिहान ८ बजेदेखि सुरु हुने भनिएको बन्दसत्र बेलुका ४ बजेबाट सुरु भएको हो। एमालेले कर्णालीमा पार्टीको नेतृत्व सर्वसहमतिमा गर्ने प्रयास जारी राखेका कारण बन्दसत्र ढिलाइ भएको एक केन्द्रीय सदस्यले बताए। उनले भने, पार्टीको प्रथम प्रदेश अधिवेशनको बन्दसत्र बिहान ८ बजेबाट भनिएको थियो। तर, विभिन्न छलफल बहसका कारण बेलुका ४ बजेबाट मात्र सुरु भयो। पार्टीको प्रदेशको नेतृत्व सर्वसहमत रूपमा चयन गर्नका लागि व्यापक रूपमा छलफल भइरहेको छ। सहमति हुन नसक्ने अवस्था आएपछि मात्र निर्वाचनमा जाने तयारी छ। बन्दसत्र सुरु भएपछि पार्टी केन्द्रीय सचिव तथा कर्णाली प्रदेश ईन्चार्ज लेखराज भट्टको नेतृत्वमा अध्यक्ष मण्डल बनाइएको छ। उनले भने, भट्टको संयोजकत्वमा ११ सदस्य अध्यक्ष मण्डल बनेको छ। जसको सदस्यमा यामलाल कंडेल, गोरखबहादुर बोगटी, मोहन बानीया, लक्ष्मी पोख्रेल, नगिन्द्र शाही, विष्णु रिजाल, निरज आचार्य, धर्मराज रेग्मी, चन्द विक, मोहनमाया ढकाल रहेका छन्। प्रदेशको नेतृत्व सर्वसहमतिमा चयन गर्ने प्रयास भए पनि नभए पार्टीका नेताहरू मीनबहादुर शाही र गुलाबजंग शाहबीच प्रतिस्पर्धा हुने भएको छ। निर्वाचन हुने अवस्था आए उम्मेद्वारहरूले शुक्रबार मनोनयन दर्ता गर्ने कार्यसूचि रहेको छ। एमाले अध्यक्ष केपी शर्मा ओलीले बुधबार अधिवेशन उद्घाटन गरेका थिए। बिहीबार राजनीतिक प्रतिवेदनमाथि छलफल भइरहेको छ। बुधबार उद्घाटन सत्रपछि अध्यक्ष ओलीले शाहीलाई कर्णाली प्रदेशको अध्यक्ष बनाउनुपर्नेतर्फ संकेत गर्दै नेताहरूलाई लबिङमा जुट्न आग्रह गरिसकेको श्रोतले बताएको छ। ओली निकट श्रोतले भन्यो, एमालेको प्रदेश अध्यक्षका लागि पार्टीका प्रदेश कमिटि सदस्य एवं समाजसेवी मीनबहादुर शाहीलाई प्रस्ताव गर्नुभएको छ। त्यसै प्रस्ताव माथि सबै नेताहरूले छलफल चलाइराख्नु भएको छ। सकभर सहमति हुन्छ। भएन भने निर्वाचन कार्यतालिका अनुसार चुनाव हुन्छ। शाही र शाह हार्दिकतापूर्वक चुनाव लड्नु हुन्छ।"
"सिमेन्ट उद्योग धमाधम बन्द, लगानी जोखिममा","झापा : बजारमा तीव्र प्रतिस्पर्धा, कम खपत र बैंक ऋणको चपेटका कारण झापा जिल्लाका सिमेन्ट उद्योगहरू धमाधम बन्द हुन थालेका छन्। जिल्लाका आठ सिमेन्ट उद्योगमध्ये तीन उद्योग (मित्तल, मनसा र सन्राइज) पूर्ण रूपमा बन्द भइसकेका छन्। बजार यस्तै रहिरह्यो भने छिट्टै अन्य उद्योग पनि बन्द हुने अवस्थामा पुगेको सञ्चालक बताउँछन्। गोरखकाली, हिमालयज, मेघा, कञ्चनजंघा, काबेली सिमेन्ट उद्योगले मात्र आफ्नो उत्पादन जसोतसो बजारमा पठाइरहेका छन्। फुस, टाली र टिनको छानो भएका घरहरू भत्काएर स्थानीयले धमाधम छतसहितको पक्कीघर निर्माण गर्न थालेपछि कुनै बेला जिल्लामा सिमेन्टको माग अत्यधिक बढेको थियो। सहरी क्षेत्रको विस्तारसँगै स्वदेशी उत्पादनका सिमेन्ट बजार नपाएर यहाँका बासिन्दाले चोरी, तस्करीको माध्यमबाट भिœयाइएका भारतीय सिमेन्ट प्रयोग गर्नुपर्ने बाध्यता पनि थियो। जिल्लामा सिमेन्टको माग अत्यधिक बढेसँगै त्यसबेलाका पूर्वकै चर्चित उद्योगपति स्व मोहनलाल अग्रवालले झापामा पहिलो सिमेन्ट उद्योगको स्थापना गरेका थिए। उनले साबिक चन्द्रगढी गाविस हाल भद्रपुर नगरपालिका९ स्थित पुहाँतुबारीमा २०५७ सालमा मित्तल सिमेन्ट उद्योगको स्थापना गरेका थिए। त्यसपछि जिल्लामा धमाधम अरू सिमेन्ट उद्योगहरू खोलिन थाले। मित्तलपछि २०६० सालमा मेचीनगर१३ स्थित दुवागढीमा गोरखकाली सिमेन्ट उद्योगको स्थापना भयो। त्यसपछि सोही ठाउँमै २०६१ सालमा हिमालयज सिमेन्ट उद्योग पनि खोलिए। २०६६ मंसिरमा भद्रपुर ९ स्थित पुहाँतुबारीमा मनसा सिमेन्ट उद्योग स्थापना भयो। २०६९ सालमा बिर्तामोडस्थित चारपानेमा कञ्चनजंघा र मेचीनगर १५ स्थित ज्यामिरगढीमा मेघा सिमेन्ट उद्योग पनि सञ्चालनमा आयो। २०७२ सालमा मेचीनगर ७ स्थित ज्यामिरगढीमा सनराइज र २०७७ सालमा हल्दिबारी ३ स्थित देवीबस्तीमा काबेली सिमेन्ट उद्योगको स्थापना भयो। एकपछि अर्का गर्दै सिमेन्ट उद्योगहरू स्थापना भए। अहिले त्यसैगरी उद्योगहरू धमाधम बन्द हुँदै गएका छन्। जिल्लाकै पहिलो मित्तल सिमेन्ट उद्योग चार वर्षअघि बन्द भइसकेको उद्योगका सञ्चालक सुरेशकुमार मित्तलले जानकारी दिए। करिब डेढ बिघा जमिनमा पाँच करोड लगानीमा त्यतिबेला सिमेन्ट उद्योग स्थापना गरेको स्मरण गराउँदै सञ्चालक मित्तलले भने, आर्थिक वर्ष २०७५०७६ मा उद्योग बन्द गर्नुपर्ने अवस्था आइपर्यो। कुनै बेला एकछत्र राज गरेको पशुपति, दुर्गा र सूर्य नाम सिमेन्टलाई बजारमा टिकाउनै मुस्किल भयो। भारतबाट चर्को मूल्य तिरेर ल्याउनु पर्ने, त्यसपछि बजारमा सिमेन्टलाई प्रतिस्पर्धामा बेच्नुपर्ने अवस्था आयो, सञ्चालक मित्तलले भने, बैंकको ऋण, त्यसमाथि चर्को ब्याजदरका कारण उद्योगलाई निरन्तरता दिन सकिएन। राज्यले उद्योग सञ्चालन गर्ने सहज वातावरण नबनाउँदा बन्द भएको उद्योग फेरि सञ्चालन गर्ने अवस्था छैन। उद्योगका मेसिनरी औजारलगायतका सामग्री अब कबाडीमा लगेर बिक्री गर्नुपर्ने अवस्था आइसक्यो, उनले भने। गोरखकाली र सन्साइज सिमेन्टका सञ्चालक दीपेश ढकाल भन्छन्, सन्राइज उद्योग बन्द भएको चार महिना भइसक्यो, अब पालो गोरखकाली हो। ५५ करोड लगानीमा सन्राइज उद्योग स्थापना भएको थियो। सात वर्ष सन्राइज सञ्चालन गर्दा उद्योग घाटामा गयो, सञ्चालक ढकालले भने, कोरोनापछि झन् बजार खस्किँदै गयो, खपतभन्दा बढी सिमेन्ट उद्योग खोलिन थाले, बजारमा प्रतिस्पर्धा गर्ने बाटो नै बन्द भयो, विकल्प नहुँदा अन्ततः एउटा उद्योग बन्द गर्नु पर्यो। देशको आर्थिक अवस्था पनि जटिल छ। राज्यले ठूला योजनाहरू सञ्चालन गर्न सकेको छैन। राज्यले उद्योगलाई हेर्न दृष्टिकोण पनि फरक छ। यस्तो अवस्थामा कसरी उद्योग सञ्चालन गर्न सकिन्छ ?, उनले थपे। गोरखकालीले पहिला दिनमा १० हजार बोरा सिमेन्ट उत्पादन गथ्र्याे। अहिले १० हजार बोरा बिक्री गर्न एक साता लाग्छ, उनले भने। सरकारले उद्योगलाई टिकाउने हो भने भ्याट र अन्तःशुल्कमा छुट दिने व्यवस्था ल्याउनुपर्ने उनको भनाइ छ। त्यस्तै भद्रपुरका उद्योगीहरू पशुराम अग्रवाल, सञ्जय गोयल र भक्ति अधिकारी मिलेर मनसा सिमेन्ट उद्योग स्थापना गरेका थिए। २०६६ मंसिरमा स्थापना भएको उद्योग २०७८ अन्तसम्म आइपुग्दा बन्द भयो। कोरोना संक्रमणबाट सञ्चालक अग्रवालको निधन भएको ६ महिनाभित्र उद्योग बन्द भएको हो। अग्रवालको निधनपछि अन्य सेयरधनीले उद्योगलाई निरन्तरता दिन नसक्दा उद्योग बन्द गर्नुपर्ने अवस्था आएको जनाइएको छ। बजारमा पाँच करोड रुपैयाँभन्दा बढी रकम बाँकी रहेको त्यसमाथि बैंकको ऋणको चपेटा कारण उद्योग बन्द गर्नुपर्ने अवस्था आएको सञ्चालक पशुरामका भाइ ब्रह्मदेव अग्रवालले जानकारी दिए। बन्द भएको उद्योग पश्चिम नवलपरासीस्थित सर्वोत्तम सिमेन्ट उद्योगले खरिद गर्ने तरखरमा रहेको बुझिएको छ। सर्वोत्तमले खरिद गरेपछि फेरि उत्पादन सुरु हुने जनाइएको छ। त्यसैगरी, ६० करोड लगानीमा स्थापना गरिएको काबेली सिमेन्ट उद्योगले आंशिक रूपमा मात्र उत्पादन बजारमा पठाइरहेको उद्योगका सञ्चालक सुमन मैनालीले जानकारी दिए। उद्योग घाटामा चलिरहेको छ। बजारमा रहेको बाँकी रकम उठाउन पनि सिमेन्ट पठाउनु परेको छ। कोरोना महामारीको असर उद्योगमा परेको बताउँदै सञ्चालक मैनालीले भने, आर्थिक मन्दी, ठूला विकास निर्माणका काम ठप्प र बैंकको चर्को ब्याजदरको असर उद्योगमा परेको हो। क्लिंकर प्लान्ट भएका उद्योगहरूले बजारमा सस्तोमा सिमेन्ट बिक्री गरिदिँदा ब्रान्डिङ गर्ने उद्योगहरू मारमा परेको बताउँदै झापा उद्योग वाणिज्य संघका महासचिवसमेत रहेका मैनालीले भने, झापालगायतका पूर्वका धेरै सिमेन्ट उद्योगहरू बन्द भइसकेको छन्, अब भएका उद्योगहरू पनि क्रमशः बन्द हुने अवस्थामा पुगिसकेको छ। सरकारले उद्योगीको मनोबल बढाउने खालको नीति तथा कार्यक्रम, कर छुटको व्यवस्था नल्याएसम्म सञ्चालनमा आएका उद्योगको लगानी नै जोखिममा छ।"
"राहत शिक्षक र सरकारबीच पाँच बुँदे सहमति, आन्दोलन स्थगित","काठमाडौं : सरकार र आन्दोलनरत राहत शिक्षक बीच पाँच बुँदे सहमति भएको छ। विद्यालय शिक्षा विधेयकमा छुटेका विषहरू संसदीय प्रक्रियामार्फत् समावेश गर्ने भन्दै शुक्रबार सिंहदवारमा दुई पक्षबीच सहमति भएको हो। शिक्षामन्त्री अशोक राईले आन्दोलनरत राहत शिक्षकहरूको माग संसदीय प्रक्रियाबाट पूरा गरिने बताए। 'सबै शिक्षकहरू सहमतिमा आउनुभएको छ। शिक्षा मन्त्रालयको जिम्मेवारी थपिएको छ। यी सम्झौताहरू संसदमा प्रस्तुत गरेर संसदीय प्रक्रियामार्फत् छुटेका विषयहरूलाई समावेश गर्नेछौं,' सहमतिपछि मन्त्री राईले भने। त्यस्तै राहत शिक्षक संघर्ष समितिका अध्यक्ष खेमराज अधिकारीले शिक्षकको हकमा आवश्यक कानुन बनाउन शिक्षा मन्त्रालयले पहल गर्ने लगायतका पाँच बुदे सहमति भएको बताए। उनले अहिलेलाई आन्दोलनका सम्पूर्ण कार्यक्रमलाई फिर्ता लिएको जानकारी दिए। राहत शिक्षकका विषयमा यी बुँदामा सहमति भएको हो।विद्यालय शिक्षासम्बन्धी कानूनलाई संशोधन र एकीकरण गर्न बनेको विधेयकमा रहेको विधेयकको दफा ४३ को उपदफा (८) मा भएको पचास प्रतिशत सेवा जोड्ने व्यवस्थालाई शत प्रतिशत बनाउनु पर्ने र दफा ४४ को उपदफा (३) मा रहेको पचास प्रतिशत आन्तरीक प्रतिष्पर्धा सम्बन्धी व्यवस्थालाई शत प्रतिशत कायम गर्नु पर्ने र दफा ४४ को उपदफा (५) लाई स्पष्ट पार्नु पर्ने।  राहत शिक्षकको रुपमा दुर्गम क्षेत्रमा कार्यरत शिक्षकलाई दुर्गम भत्ता उपलब्ध गराउनु पर्ने र राहत शिक्षकलाई विरामी विदाको व्यवस्था गरी सोको अभिलेख राष्ट्रिय किताव खाना (शिक्षकमा) पठाउने व्यवस्था गर्नु पर्ने ।  विगतमा अस्थायी दरवन्दीमा कार्यरत भई सो पश्चात राहत शिक्षकमा कार्यरत रहनु भएकालाई विगतको अस्थायी सेवा अवधि जोड्ने व्यवस्था गर्नु पर्ने।  उक्त व्यवस्था सबै किसिमका राहत (बहिरा, अन्य किसिमका अपाङ्गता भएका शिक्षक, गुरुकुल, मदरसा, गुम्बा) शिक्षकलाई समावेश गर्ने ।  शिक्षक सेवा आयोगबाट लिइने आन्तरिक प्रतिष्पर्धा सम्बन्धी अन्य व्यवस्था तोकिए बमोजिम हुने गरी गर्ने ।  प्रतिष्पर्धामा उमेर हद कायम नगर्ने ।"
विदेशी काठको आयात रोक्छौं : प्रदेश मन्त्री खड्का,"काभ्रे : बागमती प्रदेशको वन तथा वातावरण मन्त्री मसिना खड्काले वनलाई वैज्ञानिक प्रविधिमा उपयोग र उत्पादनमा प्रदेश सरकारले जोड् दिने बताएकी छन्। शुक्रबार काभ्रेको धुलिखेलमा वन पैदवार उद्योग महासंघ बागमती प्रदेशको तेस्रो अधिवेशनमा यस्तो बताएकी हुन। वनसँग सरोकार राख्ने सबैले समुदायिक वन र निजी वनलाई जोगाउँदै वन क्षेत्रबाट रोजगार र उत्पादनमा जोड दिनुपर्ने उनको भनाइ छ। बामगती प्रदेश सरकारले वन ऐन ल्याएको भन्दै उनले वन नियमावली जारी गर्नका लागि तयारीमा रहेको बताइन्। उनले धेरै रोजगार उत्पादनमा समुदाय केन्द्रित नीति ल्याएको दाबी गरिन्। कार्यक्रममा बोल्दै उनले प्रदेशभित्र रहेका निजी र समुदायिक बाँझो जग्गामा बृक्षारोपन गर्नतर्फ सबैले ध्यान दिनुपर्ने बताइन्। 'हामीले पुरानो काठ मात्र कटान गरिरहने भन्दा पनि बाँझो जग्गामा कसरी उत्पादनमा ल्याउन सकिन्छ भन्ने प्रदेश सरकारको ध्यान छ,' उनले भनिन्। विदेशी काठको आयात रोक्न र दिगो वन ब्यवस्थापनका लागि सबैको सहयोग चाहिने मन्त्री खड्काले बताइन्।"
एमाले बागमती प्रदेशको मतपरिणाम आजै आउने,काठमाडौं : नेकपा एमाले बागमती प्रदेशको निर्वाचनमा ४१ जना अनुपस्थित रहेका छन्। शुक्रबार सम्पन्न निर्वाचनमा १ हजार १३१ मत खसेको हो। प्रदेश अध्यक्षका लागि कैलाश ढुंगेल र कृष्णप्रसाद दाहालबीच प्रतिस्पर्धा भएको हो। निर्वाचनले पाँच पदाधिकारीसहितका २४५ जना निर्वाचित हुनेछन्।
बुढा नेतामाथि दोष थुपारेर निस्क्रिय बस्न युवापुस्तालाई छुट छैन : मुख्यमन्त्री पाण्डे,"गोरखा : गण्डकी प्रदेशका मुख्यमन्त्री सुरेन्द्रराज पाण्डेले अरुमाथि दोष थुपारेर पानीमाथि ओभानो बन्ने छुट युवापुस्तालाई नभएको बताएका छन्। नगर सम्मेलनमा बोल्ने नेता कार्यकर्ताहरूले गत (२०७९ बैशाख) को स्थानीय निर्वाचन, टिकट वितरणलगायतको कुरा गरेपछि मुख्यमन्त्री पाण्डेले भने यसो भनेका हुन्।आफूबाहेक सबै नेतालाई बेठिक देख्ने प्रवृत्ति हाबी भएको भन्दै मुख्यमन्त्री पाण्डेले भने, आफूमात्र असल देख्ने हाम्रो प्रवृत्ति खराब छ। हरेकले खराब प्रवृत्ति बदल्यौं भने को खराब, को असल भनेर अलमलिनु पर्दैन। वडा सभापतिदेखि केन्द्रीय सभापतिसम्मको अधिकार विधानमा लेखिएको बताउँदै उनले हरेक नेता कार्यकर्ताले आफ्नो जिम्मेवारी पूरा गर्ने हो भने कांग्रेसको संगठन सुदृढीकरण र विस्तार हुने बताए। गाउँघरमा हुने विकास आयोजनामा सहभागिता जनाउने, नेतृत्व गर्ने, जनतासँगको सम्बाद बाक्लो बनाएमा संगठन विस्तार गर्न सकिने उनले बताए। गाउँमा रहेका मानिस रोजगारीको अभावले बसाइँ सर्ने गरेको बताउँदै उनले भने, गाउँ सहर जता बसेका मानिस भएपनि हामीले उत्पादन र रोजगारीसँग जोड्न सकेनौं भने बढ्दो क्रममा रहेको बसाइँसराइको डरलाग्दो स्थिति रोक्न सकिँदैन। गण्डकी प्रदेश सरकारले उत्पादनको क्षेत्रमा लगानी बढाइरहेको र त्यसमा सहभागी हुन उनले अनुरोधसमेत गरे। प्रदेश सरकारले प्राथमिकताका आधारमा बजेट बिनियोजन गरेको बताउँदै उनले यस वर्षको वार्षिक बिकास कार्यक्रममा ३० लाख भन्दा कमका सडक योजना, १० लाखभन्दा कमका सिंचाई, खानेपानीका योजनामा बजेट बिनियोजन नगरिएको बताए। देखिनेगरी विकास गर्न, सुरु भएका योजना समयमै सम्पन्न गर्न प्राथमिकता र आवश्यकताका आधारमा बजेट बिनियोजन गरिएको छ,' उनले भने, 'भवन निर्माणजस्ता अनुत्पादक क्षेत्रमा नयाँ योजना छुट्याएका छैनौं, हाम्रो प्राथमिकतामा यो छैन। भोटका लागि ससाना टुक्रे योजना, सामुदायिकभन्दा पनि व्यक्तिगत योजना धेरै आउने गरेको बताउँदै मुख्यमन्त्री पाण्डेले मुख्य, मुख्य योजना छिटो गर्ने नीति प्रदेश सरकारको रहेको बताए। नगर सभापति चन्दनबाबु खत्रीको अध्यक्षतामा भएको सो कार्यक्रममा गोरखा १ का सांसद राजेन्द्र बजगाई, नेपाली कांग्रेसका केन्द्रीय सदस्य अब्दुल सतार, गण्डकी प्रदेशका महामन्त्री किरणबाबु श्रेष्ठ, जिल्ला सभापति नन्दप्रसाद न्यौपाने, महासमिति सदस्य राजनराज पन्तलगायतले शुभकामना मन्तव्य व्यक्त गरेका थिए।"
नदीजन्य वस्तु बिक्री तथा व्यवस्थापन सम्बन्धमा आवश्यक पर्ने विधेयक सदनमा दर्ता गर्न सरकारलाई निर्देशन,"काठमाडौं : प्रतिनिधिसभाअन्तर्गतको उद्योग तथा वाणिज्य र श्रम तथा उपभोक्ता हित समितिले नदीजन्य वस्तु बिक्री तथा व्यवस्थापन सम्बन्धमा आवश्यक पर्ने विधेयक सदनमा दर्ता गर्न सरकारलाई निर्देशन दिएको छ। सिंहदरबारमा शुक्रबार बसेको समिति बैठकले ढुंगा, गिटी, बालुवा उत्खनन् बिक्री तथा व्यवस्थापन सम्बन्धमा आवश्यक पर्ने विधेयक चालु अधिवेशनमा संघीय संसदमा दर्ता गर्न संघीय मामिला तथा सामान्य प्रशासन मन्त्रालयलाई निर्देशन दिएको हो। बैठकले उखु किसानहरूलाई उपलब्ध गराउनु पर्ने गत आर्थिक वर्षको अनुदान हालसम्म उपलव्ध नगराएको भन्दै भुक्तानिको लागि आवश्यक व्यवस्था मिलाउन अर्थ मन्त्रालय र कृषि तथा पशुपंक्षी विकास मन्त्रालयलाई निर्देशन दिएको छ। त्यस्तै बैठकले चालू आर्थिक वर्षका लागि विनियोजन भएको अनुदान रकमसमेत सम्पूर्ण उखु किसानलाई उपलब्ध गराउन पुग्ने नदेखिकाले कृषि मन्त्रालयबाट प्रस्ताव भए बमोजिमको रकमको सुनिश्चितता गराइदिनका लागि अर्थ मन्त्रालयलाई निर्देशन दिएको छ भने चाडबाडलाई लक्षित गरी बजारमा हुनसक्ने मूल्य वृद्धि, कालोबजारीजस्ता विषयमा बजार अनुगमनको कार्यलाई प्रभावकारीरूपमा गर्न र अनुगमनको प्रतिवेदन समितिमा उपलब्ध गराउन उद्योग मन्त्रालयलाई निर्देशन दिने निर्णय भएको समिति सभापति अव्दुल खानले जानकारी दिए। बैठकमा उद्योग, वाणिज्य तथा आपूर्ति मन्त्री रमेश रिजालले आवश्यक नीति नियम नहुदा क्रसर उद्योगीहरूलाई समस्या परेकाले नीतिगत समस्या समाधान गर्नुपर्ने बताए। उनले नियम र मापदण्डअनुसार गिट्टी बालुवा उत्खनन् हुनुपर्ने र यसका लागि आवश्यक कानुन निर्माणको चरणमा रहेको जानकारी दिए। ढुंगा, गिटी, बालुवा उत्खनन् नगर्दा तराईका क्षेत्र मरुभूमि बन्नेसमेत उनले बताए। त्यस्तै सङ्घीय मामिला तथा सामान्य प्रशासनमन्त्री अनिता देवीले उद्योग व्यवसायीको समस्याप्रति सरकार चिन्तित रहेको भन्दै आवश्यक कानुन बनाइने प्रतिबद्धता जनाए। बैठकमा समिति सदस्यहरूले नियम र मापदण्डमा रहेर सहजरूपमा क्रसर उद्योग सञ्चालन गर्नका लागि बाधा अड्कन फुटाउन सरकार गम्भीर हुनुपर्ने धारणा राखेका थिए।"
एमाले कर्णाली प्रदेशको अध्यक्षमा पाँच जनाको उम्मेद्वारी,"वीरेन्द्रनगर : नेकपा एमाले कर्णाली प्रदेशको अध्यक्षमा पाँच जनाले उम्मेदवारी दर्ता गराएका छन्। नेकपा एमालेका नेता मीनबहादुर शाही, गुलाबजंग शाह, प्रेमबहादुर सिंह, राजबहादुर शाही र प्रकाश रोकायाले प्रदेश अध्यक्षमा उम्मेदवारी दर्ता गराएका हुन्। अध्यक्षमा उम्मेद्वारी दर्ता गराउने मीनबहादुर शाही, प्रेमबहादुर सिंह र प्रकाश रोकाया कालिकोटका हुन्। गुलाबजंग शाह सल्यान र राजबहादुर शाही दैलेखका हुन्। त्यस्तै उपाध्यक्षमा दानिसंह परियार, टेकराज पछाई र लालबहादुर महतराको उम्मेदवारी परेको छ भने सचिवमा रुद्रबहादुर शाही, डण्डी शर्मा र ध्रुवबहादुर शाहीको उम्मेदवारी परेको छ। त्यस्तै लेखा आयोगको अध्यक्षमा जितबहादुर मल्ल, दीर्घराज न्यौपाने र सुरज थापाको उम्मेदवारी परेको निर्वाचन आयोगले जनाएको छ। आयोगका अनुसार धेरै उम्मेद्वारी परेका सबै पदमा फिर्ता लिनका लागि शनिबार बिहान ८:३० बजेसम्मका लागि समय तोकिएको छ। शनिबार दिउँसो १२:३० बजेबाट मतदान हुने छ।"
"कर्णालीमा एमाले अधिवेशन : जुटेन सहमति, निर्वाचनका लागि कार्यतालिका सार्वजनिक","वीरेन्द्रनगर : नेकपा एमालेको कर्णाली प्रदेश अधिवेशन निर्वाचनमा जाने संकेत देखिएको छ । बुधबारदेखि सुरू भएको प्रदेश अधिवेशनमा सहमतिमा नेतृत्व चयन गर्नका लागि प्रयास गरेपनि सहमति नभएपछि अन्तत: निर्वाचनमा लाने अवस्थामा पुगेको हो । अन्तिममा आएर नेकपा एमालेका पोलिटब्यूरो सदस्य गुलावजंग शाह र प्रदेश कमिटी सदस्य मीनबहादुर शाहीबीच चुनावी प्रतिस्पर्धा हुने लगभग पक्कापक्कीजस्तै भएको छ । एक नेताले भने,'प्रदेश अधिवेशन सहमतिमा गर्ने मुख्य नेताहरूको पहल निकै भएको हो । तर, अब सम्भव नहुने अवस्थामा आइपुगेको छ । सायद अब निर्वाचन हुन्छ । निर्वाचनमा प्रदेश अध्यक्षका लागि पार्टीका नेताहरू शाह र शाहीले स्वस्थ प्रतिस्पर्धा गर्नुहुन्छ । ' निर्वाचन कार्यतालिका सार्वजनिक सहमतिबाट नेतृत्व चयन गर्न नसकिएपछि एमाले प्रदेश अधिवेशनमा निर्वाचनका लागि केन्द्रीय निर्वाचन आयोगले निर्वाचन कार्यतालिका सार्वजनिक गरेको छ । निर्वाचन आयोगका अनुसार शुक्रबार दिउँसो ३ बजे सबै प्रतिनिधिहरूको नामावली प्रकाशन, ३ : ३० बजेबाट दावी विरोध, ४ :३० बजे अन्तिम नामावली प्रकाशन, ४ : ३० बजेबाट उम्मेदवारी फारम वितरण, ४ : ३० बजेदेखि ६ : ३० बजेसम्म उम्मेदवारी दर्ता, बेलुका ७ बजेसम्म नामावली प्रकाशन, ७ देखी ७ : ३० बजेसम्म दाबी विरोध, ९ :३० बजे अन्तिम नामावली प्रकाशन गर्ने कार्यतालिकामा उल्लेख छ। कार्यतालकाअनुसार ९ : ३० बजेदेखि शनिबार बिहान ८ : ३० बजेसम्म उम्मेदवारी फिर्ताको समय,शनिबार दिउसो १२ : ३० बजेदेखि साँझ ६ बजेसम्म मतदानको समय निर्धारण गरिएको छ । निर्वाचन आयोगले प्रदेश कमिटीका लागि निर्वाचन कलष्टर पनि छट्याएको छ । प्रदेश सभामा २४ निर्वाचन क्षेत्र रहेको कर्णालीमा अध्यक्ष एक, उपाध्यक्ष एक, सचिव एक, उपसचिव दुई जना गरेर ५ पदाधिकारी र १ सय २५ सदस्यको कलष्टर तय गरेको हो । निर्वाचन आयोगका अनुसार हरेक प्रदेश निर्वाचन क्षेत्रबाट २ जना पुरुष,एक जना महिला गरी ७२ जना, दलिय सदस्य खुला १५ जना, ४० वर्ष मुनिका ३ पुरुष एक महिला, जनजाति ८ जना, ४० वर्ष मुनिका १ पुरुष, एक महिला, खुला सदस्य २९ जनामा ४० वर्ष मुनिका ४ पुरुष २ महिला गरी जम्मा प्रदेश कमिटीमा ४१ जना महिला र ८१ पुरुष गरी १ सय ३० जनाको पदमा निर्वाचन हुनेछ।"
दुबई पठाइदिन्छु भन्दै तीन लाख ठगी गर्ने अशोक पक्राउ,"काठमाडौं : दुबई पठाइदिन्छु भन्दै तीन लाख बढी रकम ठगी गर्ने एक जना पक्राउ परेका छन्। काठमाडौं उपत्यका अपराध अनुसन्धान कार्यालयको टोलीले अर्घाखाँचीका २५ वर्षीय अशोक भट्टराईलाई पक्राउ गरेको हो। उनी काँडाघारीबाट पक्राउ परेका थिए। भट्टराईले अजय कुमार महतोलाई वैदेशिक रोजगारीको लागि दुबई पठाईदिन्छु, त्यसको लागि ३ लाख ५ हजार लाग्छ भन्दै ठगी गरेको प्रहरीले जनाएको छ। उनले बाइक राइडरमा काम लगाइदिने र मासिक ८० हजार पाउने भन्दै प्रलोभन देखाएका थिए।"
पुराना दललाई रवि लामिछानेको सुझाव  सहमतीय सरकार बनाएर देशका समस्या समाधानमा लाग्नुहोस्,"काठमाडौं : राष्ट्रिय स्वतन्त्र पार्टीका सभापति रवि लामिछानेले देशमा व्याप्त बेथितिलाई ठिक गर्ने अन्तिम अवसरका रुपमा अबको चार वर्ष सदु्पयोग गर्न पुराना दलहरूलाई सुझाव दिएका छन्। उनले देशका तमाम समस्याहरू सुल्झाउन रास्वपाबाहेक सहमतिय सरकार बनाएर काम गर्न समेत आग्रह गरेका छन्। शुक्रबार सामाजिक सञ्जालमा 'सम्पूर्ण पुराना दलहरूलाई अपिल' भन्दै उनले सुझाव दिएका छन्। 'देशमा ब्याप्त बेथितिलाई ठिक गर्ने अन्तिम अवसरका रुपमा अब यो ४ वर्ष तपाईंहरू सबै मिल्नुस्। देशका तमाम समस्या सुल्झाउन हामी बाहेकको सहमतिय सरकार बनाउनुस्। हामी प्रतिपक्षी मोर्चा सम्हाल्छौं। यो अवसरको सदुपयोग गरेर ३३ वर्षमा गरेका गलत काम सच्याउने हो कि मिलेमतो गरेर तिनलाई ढाक छोप गरी प्रमाण लुकाएर,थप अपराधीहरुलाई छुटाउने बचाउने हो त्यो तपाईंहरुको जिम्मा। तर 'मिसन ८४' भनेर तपाईंहरूले भनेको त फिटिक्कै सुहाएन। तपाईैको लागि त मिसन ८० नै छ त! मिसन ०७ सालदेखि निरन्तर मिसन नै मिसन थियो त !! केही नभए पनि मिसन ६३ देखि त अवसर नै अवसर थियो होला। अझ मिसन ८०,मिसन८१,मिसन८२, मिसन ८३ छदै छ त! यो ४ वर्ष सबै मिलेर यसरी काम गर्नुस् कि हामी जस्ता नयाँ,लोकरिझ्याई वाला, सिद्धान्त नभएका, आफ्नै सहिद नभएका दललाई पुरै असान्दर्भिक बनाइदिनुस्। ४४ वर्ष बाँकी छ, गर्नुस् काम र देखाइदिनुस् आफ्नो अपार क्षमता। जनताले तपाईहरूलाई यसरी भोट दिउन् कि हाम्रो जमानत जफत होस्। ४ वटा सहि निर्णयले मात्रै पनि मुलुकमा धेरै सुधार हुन सक्छ, तपाईंहरसँग ४४ वर्ष छ। गर्नुस् निर्णय र देखाइदिनुस् हामी सबैलाई। राजनीतिको एउटा सटर त बन्द हुनैपर्छ हजुर!! कि तपाईको कि हाम्रो। ४ वर्षअघि नै एड्भान्समा घण्टी बजाएर सचेत गराएको छु,सोच्नु होला,'लामिछानेले सामाजिक सञ्जालमा लेखेका छन्।"
कर्णालीमा शाहीलाई सिग्नल,"वीरेन्द्रनगर : नेकपा एमालेको बुधबारदेखि सुरु भएको प्रथम प्रदेश अधिवेशनको बिहीबार बन्दसत्र सुरु भएको छ। बिहीबार बिहान ८ बजेदेखि सुरु हुने भनिएको बन्दसत्र बेलुका ४ बजेबाट सुरु भएको हो। एमालेले कर्णालीमा पार्टीको नेतृत्व सर्वसहमतिमा गर्ने प्रयास जारी राखेका कारण बन्दसत्र ढिलाइ भएको एक केन्द्रीय सदस्यले बताए। उनले भने, पार्टीको प्रथम प्रदेश अधिवेशनको बन्दसत्र बिहान ८ बजेबाट भनिएको थियो। तर, विभिन्न छलफल बहसका कारण बेलुका ४ बजेबाट मात्र सुरु भयो। पार्टीको प्रदेशको नेतृत्व सर्वसहमत रूपमा चयन गर्नका लागि व्यापक रूपमा छलफल भइरहेको छ। सहमति हुन नसक्ने अवस्था आएपछि मात्र निर्वाचनमा जाने तयारी छ। बन्दसत्र सुरु भएपछि पार्टी केन्द्रीय सचिव तथा कर्णाली प्रदेश ईन्चार्ज लेखराज भट्टको नेतृत्वमा अध्यक्ष मण्डल बनाइएको छ। उनले भने, भट्टको संयोजकत्वमा ११ सदस्य अध्यक्ष मण्डल बनेको छ। जसको सदस्यमा यामलाल कंडेल, गोरखबहादुर बोगटी, मोहन बानीया, लक्ष्मी पोख्रेल, नगिन्द्र शाही, विष्णु रिजाल, निरज आचार्य, धर्मराज रेग्मी, चन्द विक, मोहनमाया ढकाल रहेका छन्। प्रदेशको नेतृत्व सर्वसहमतिमा चयन गर्ने प्रयास भए पनि नभए पार्टीका नेताहरू मीनबहादुर शाही र गुलाबजंग शाहबीच प्रतिस्पर्धा हुने भएको छ। निर्वाचन हुने अवस्था आए उम्मेद्वारहरूले शुक्रबार मनोनयन दर्ता गर्ने कार्यसूचि रहेको छ। एमाले अध्यक्ष केपी शर्मा ओलीले बुधबार अधिवेशन उद्घाटन गरेका थिए। बिहीबार राजनीतिक प्रतिवेदनमाथि छलफल भइरहेको छ। बुधबार उद्घाटन सत्रपछि अध्यक्ष ओलीले शाहीलाई कर्णाली प्रदेशको अध्यक्ष बनाउनुपर्नेतर्फ संकेत गर्दै नेताहरूलाई लबिङमा जुट्न आग्रह गरिसकेको श्रोतले बताएको छ। ओली निकट श्रोतले भन्यो, एमालेको प्रदेश अध्यक्षका लागि पार्टीका प्रदेश कमिटि सदस्य एवं समाजसेवी मीनबहादुर शाहीलाई प्रस्ताव गर्नुभएको छ। त्यसै प्रस्ताव माथि सबै नेताहरूले छलफल चलाइराख्नु भएको छ। सकभर सहमति हुन्छ। भएन भने निर्वाचन कार्यतालिका अनुसार चुनाव हुन्छ। शाही र शाह हार्दिकतापूर्वक चुनाव लड्नु हुन्छ।"
स्वीट्जरल्याण्डसहित तीन मुलुकसँग द्विपक्षीय हवाई सम्झौताको तयारी,"काठमाडौं : नेपालले अन्तर्राष्ट्रिय हवाई सञ्जाल विस्तार गर्ने क्रममा युरोपेली मुलुक स्वीट्जरल्यान्डसहित तीन मुलुकसँग द्विपक्षीय हवाई सम्झौता गर्ने तयारी गरिरहेको संस्कृति, पर्यटन तथा नागरिक उड्डयन मन्त्रालयले जानकारी दिएको छ । विश्वका ४० मुलुकसँग द्विपक्षीय हवाई सम्झौता गरेको नेपालले स्वीट्जरल्यान्ड, इन्डोनेसिया र रुवान्डासँग हवाई सम्झौताको तयारी गरेको मन्त्रालयका नागरिक उड्डयन महाशाखा प्रमुख एवं सहसचिव बुद्धिसागर लामिछानेले जानकारी दिए । तीनवटै मुलुकसँग हवाई सम्झौताका लागि आवश्यक कागजी प्रक्रिया पूरा भइसकेकाले समय र स्थान तय गरेर सम्झौता गरिने उनको भनाइ छ । क्यानाडाको मोन्ट्रियलमा भएको अन्तर्राष्ट्रिय नागरिक उड्डयन सङ्गठन (आइकाओ)को ४१औँ महासभाका अवसरमा दुई देशबीच प्रारम्भिक हवाई सम्झौताको सैद्धान्तिक सहमति भएको थियो । नेपाल र स्वीट्जरल्यान्डबीच एयर कनेक्टिभिटीका लागि एमओयु भएको र अरू धेरै मुलुकसँग पनि एमओयु पाइपलाइनमा रहेको नेपाल नागरिक उड्डयन प्राधिकरणले जनाएको छ । द्विपक्षीय हवाई सम्झौता अन्तर्राष्ट्रिय कूटनीतिको महत्वपूर्ण अङ्ग पनि भएकाले यसलाई क्रमशः विस्तार गर्दै लाने सरकारको नीति छ । हवाई सम्झौता नेपालको गौरवसँग जोडिएको विषय पनि हो । मन्त्रालयका सहसचिव लामिछानेले नेपालले विभिन्न मुलुकसँग गरेका सम्झौताका माध्यमबाट ती मुलुकबीच संरचनागत सम्बन्ध कायम हुने तथा द्विपक्षीय सम्बन्धलाई थप प्रगाढ तुल्याउने विश्वास व्यक्त गरे । आइकाओको मापदण्डअनुरुप दुई मुलुकबीचको हितमा रहेर द्विपक्षीय हवाई सम्झौता गरिन्छ । सहसचिव लामिछानेले कुवेत र युएईको पुरानो हवाई सम्झौता समीक्षा गर्न लागिएको पनि जानकारी दिए । 'कुवेत र युएईको पुरानो हवाई सम्झौता समीक्षा गर्न उनीहरुबाटै माग भई आएकाले नेपालले पनि त्यसलाई स्वीकार गरी काम सुरु भएको छ,'उनले भने। नेपालले हाल ४० देश र युरोपेली सङ्घ (ईयु) गरी ४१ मुलुकसँग द्विपक्षीय हवाई सम्झौता गरेको छ । तीमध्ये २० भन्दाबढी गन्तव्यमा अन्तर्राष्ट्रिय उडान भइरहेको छ । सरकारले पछिल्लो पटक अष्ट्रेलियासँग हवाई सेवा सम्झौता गरेको थियो । सरकारले चालु आर्थिक वर्ष २०८०८१ को नीति तथा कार्यक्रममा नयाँ मुलुकसँग हवाई सेवा सम्झौता गर्ने घोषणा गरेको छ । मुलुकमा निर्माण सम्पन्न भएका अन्तर्राष्ट्रिय विमानस्थललाई पूर्णक्षमतामा उपयोग गर्न नयाँ मुलुकसँग हवाई सम्झौता गरिने उल्लेख छ । सरकारले नयाँ मुलुकसँग हवाई सम्झौता गरी नेपाली वायुसेवा कम्पनीको अन्तर्राष्ट्रिय बजार विस्तार गर्ने नीति लिएको छ । नेपालले मध्यपूर्वी एशियाली मुलुक इन्डोनेसियासँग पनि छिट्टै हवाई सेवा सम्झौता गर्नेगरी तयारी गरेको छ । दुई मुलुकबीच हवाई सम्झौताको अन्तिम तयारी भइरहेको पर्यटन मन्त्रालयले जनाएको छ । इन्डोनेसियानेपाल दुईतर्फी उडानका लागि मन्त्रालयले आधिकारिक जिएसए तोकिसकेको छ । इन्डोनेसियाको गरुडा एयरका लागि नेपालको सोसाइटी इन्टरनेशनल आधिकारिक जिएसए रहेको छ । आगामी वर्षदेखि गरुडा एयरको जिएसए व्यवस्थापन गरिने सोसाइटी ट्राभलका सञ्चालन प्रमुख संगीता रौनियारले राससलाई बताए । यस्तै अफ्रिकी मुलुक रुवान्डासँग पनि नेपालले हवाई सम्झौतामार्फत दुई देशबीचको सम्पर्क विस्तार गर्न लागेको मन्त्रालयको भनाइ छ । के छ हवाई सम्झौताको महत्व ? नेपालले अन्य मुलुकसँग द्विपक्षीय हवाई सम्झौता गर्दा अन्तर्राष्ट्रिय सम्पर्क सञ्जाल विस्तारका साथै दुई देशबीचको कूटनीतिक सम्बन्धलाई बलियो बनाउन मद्दत पुग्ने सहसचिव लामिछानेले बताए । उनले भने, 'नेपालले कुनकुन मुलुकसँग हवाई सम्झौता गरेको छ भन्ने विषयको अन्तर्राष्ट्रिय महत्व हुन्छ । कतिपय मुलुकले सिधा उडान गर्न सक्छन् । सम्बन्धित मुलुकमा कोर्ड सेयरिङका एयरलाइन्समार्फत पनि सहज हवाई उडान हुने भएकाले हवाई सम्झौता हुनु भनेको राम्रो कुरा हो ।' तीस एयरलाइन्सको अन्तर्राष्ट्रिय उडान नेपाल नागरिक उड्डयन प्राधिकरणका अनुसार हाल नेपालमा तीन वटा नेपालीसहित ३० वायुसेवा कम्पनीले अन्तर्राष्ट्रिय उडान गर्दै आएका छन् । नेपालको राष्ट्रिय ध्वजावाहक नेपाल वायुसेवा निगम (नेपाल एयरलाइन्स),हिमालय एयरलाइन्स र बुद्ध एयरले अन्तर्राष्ट्रिय उडान गर्दै आएका छन् । अन्तर्राष्ट्रिय वायुसेवा कम्पनी एयर इण्डिया, इन्डिको एयर, एयर चाइना, चाइना इस्टर्न, चाइना साउदर्न, सिचुवान एयरलाइन्स, तिब्बत एयरलाइन्स, भूटान एयरलाइन्स, विमान बङ्गलादेश र ड्रुक एयरले उडान गर्दै आएका छन् । त्यस्तै, क्याथे प्यासिफिक, भिस्तारा, जजीरा एयरवेज, कोरियन एयरलाइन्स,श्रीलङ्कन एयरलाइन्स, टर्किस एयरलाइन्स, कतार एयरवेज, सिङ्गापुर एयरलाइन्स, एयर अरेबिया अबुदाबी, मलेसिया एयरलाइन्स, कुवेत एयरवेज, मालिन्दो एयर, सलाम एयर, थाई लाइन, थाई स्माइल एयरलाइन्सलगायत अन्तर्राष्ट्रिय वायुसेवा कम्पनीले विभिन्न ट्रान्जिट हुँदै नेपालअमेरिका उडान सेवा दिँदै आएका छन् ।"
एमालेसँग मिलेर सरकार बनाउन कांग्रेस अग्रसर भएन : ओली,"विराटनगर : नेकपा एमाले अध्यक्ष केपी शर्मा ओलीले गठबन्धनको सरकार देशका लागि दुर्भाग्य भएको बताएका छन्। उनले वर्तमान गठबन्धन सरकारले अपराधि र तस्करलाई संरक्षण गर्न उद्धत भएकाले देशका लागि दुर्भाग्य भएको बताए । विराटनगरमा सुरु भएको एमालेको प्रथम प्रदेश अधिवेशलाई सम्बोधन गर्न उनी विराटनगर पुगेका हुन्। गठबन्धन सरकाराबाट देश र जनताले केही उपलब्धि नपाउने उनको भनाइ छ। आफूहरू २०८४ को मिसनमा लागेको बताउँदै उनले एमालेको चाहना सरकारमा जाने नरहेको आताए। एमाले र कांग्रेसको सरकार निर्माणका लागि सोच्ने तहमा कांग्रेस अग्रसर नभएको बताए। कांग्रेससँग मिलेर सरकार बनाउने र नबनाउने विषयमा भने केही कुरा नभएको उनले बताए। उनले प्रदेश अधिवेशनका क्रममा आफूले कसैलाई भोट दिन नभनेको दाबी गरे। 'न मैले फलानालाई भोट दिनू, फलानालाई नदिनू भनेको छु, न कार्यकर्ताले नमानेको स्थिति छ,' उनले भने। उनले सर्वसम्मत गर्नुपर्ने आफ्नो आश्य रहेको बताए। 'सके सर्वसम्मत गर्नुस्, नसके स्वस्थ प्रतिस्पर्धा गर्नुस् मात्र भन्ने गरेको छु,' उनले भने। कोसी प्रदेश महाधिवेशनका लागि ९९७ प्रतिनिधि विराटनगर आइपुगेका छन्। प्रदेश कार्यसमितिले ५० जना प्रतिनिधि मनोनीत गर्न पाउने विषय विवादित रहेको छ। मनोनीत भए प्रतिनिधिको संख्या १ हजार ४७ पुग्ने छ। महाधिवेशनमा मोरङको लेटाङ नगरपालिकाका घनश्याम खतिवडा र विराटनगरका विनोद ढकाल मुख्य प्रतिस्पर्धी देखिएका छन्।"
एमाले बागमती प्रदेशको नेतृत्व चयनका लागि मतदान सुरू,"काठमाडौं : नेकपा एमाले बागमती प्रदेश कमिटीको नयाँ नेतृत्व चयनका लागि मतदान सुरू भएको छ। पार्टी कार्यालय च्यासलमा मतदान सुरू भएको हो। बिहान ८ बजे हुने भनिएको मतदान करिब ६ घण्टा ढिलो गरी सुरू भएको हो। अध्यक्षका लागि दुईजनाबीच प्रतिस्पर्धा हुने भएको छ। कृष्णप्रसाद दाहाल र कैलाश ढुंगेलबीच प्रतिस्पर्धा हुने भएको हो। अध्यक्ष पदका अन्य उम्मेदवारले उम्मेदवारी फिर्ता लिएपछि उनीहरूबीच प्रतिष्पर्धा हुन लागेको हो। अधिवेशनमा केशवप्रसाद पाण्डे,सानु श्रेष्ठ र केशर बुढाथोकीले उम्मेदवारी दर्ता गराए पनि पछि उनीहरूले फिर्ता लिएका थिए। उम्मेदवारी फिर्ता लिएका पाण्डेले भने ढुंगलेलाई समर्थन गरेका छन्। उपाध्यक्षमा ईश्वरप्रसाद पोखरेल,दावा दोर्जे लामा,नारायणप्रसाद खतिवडा र राजेन्द्र राजथलाले उम्मेदवारी दिएका छन्। सचिवका लागि नवराज सिलवाल र हस्तबहादुर पण्डितबीच चुनाव हुनेछ। अधिवेशनमा मनोनितसमेत गरी ११ सय ६९ जना प्रतिनिधि छन् ।"
एकीकृत समाजवादीले जागरण अभियान सञ्चालन गर्ने,"काठमाडौं : नेकपा एकीकृत समाजवादीले यही असोज १४ गतेदेखि समाजवादी जागरण अभियान २०८० सञ्चालन गर्ने भएको छ । असोज १४ गते झापाको काँकडभिट्टास्थित मेची नदीबाट बिहान ९ बजेदेखि सुरु हुने उक्त अभियान असोज २९ गते सुर्खेत पुगेर सभा गरी सम्पन्न हुने सो पार्टीका उपमहासचिव तथा प्रवक्ता जगन्नाथ खतिवडाले जानकारी दिए। उनका अनुसार अभियानका क्रममा ठाउँठाउँमा साना ठूला सभा गर्ने र आफ्ना एजेण्डा जनतालाई सुनाउने तथा समृद्धि र समाजवादको आजको कार्यक्रम के हुनसक्छ भनेर बताउने तथा जनताको सुझाव लिएर अझ स्पष्टताका साथ आउन पहलकदमी गर्नेसम्मका रहेका छन् । उक्त अभियानले सुशासन,रोजगारी समृद्धि त्यसभित्रका महत्वपूर्ण कृषि क्रान्ति सीमारक्षा, किसानले उत्पादन गरेको वस्तु सरकारले खरिद गर्नुपर्ने,कृषि मूल्य निर्धारण गर्नुपर्ने, किसानले आफूले उत्पादन गरेका सामान सरकारले किनेर बचत गर्ने परिस्थिति निर्माण गर्नुपर्ने तथा आत्मनिभर नेपाल बनाउने सन्देश दिने प्रवक्ता खतिवडाले राससलाई बताए। उनले भने, 'समाजवादी जागरण अभियान, २०८० ले जनतासँग हाम्रो पार्टीलाई जोड्छ,जनताको कुरा सुन्छ र आफ्ना नीति निर्माणमा त्यसलाई अभिव्यक्त गर्छ ।' एकीकृत समाजवादीले आगामी माघ १४ देखि १८ गतेसम्म महाधिवेशन गर्ने तय गरेको छ ।"
नेपाल बारको केन्द्रीय साधारणसभा सुर्खेतमा सुरु,"वीरेन्द्रनगर : सुर्खेतमा नेपाल बार एशोसियसनको केन्द्रीय साधारणसभा सुरु भएको छ। प्रधानन्यायाधीश विश्वम्भरप्रसाद श्रेष्ठले साधारणसभाको उद्घाटन गरेका छन्। साधारणसभालाई विधान सभाको रुपमा लिइएको छ। यसपटक आर्थिक वर्ष २०७८७९ र ०७९८० गरी दुई वर्षको एकैपटक साधारण सभाभएको हो। साधारणसभामा कर्णाली प्रदेशका मुख्यमन्त्री राजकुमार शर्मा, आन्तरिक मामिला तथा कानुनमन्त्री एवं प्रदेश सरकारका प्रवक्ता कृष्णबहादुर जिसीसहित एक हजार बढी बारका प्रतिनिधिको सहभागिता छ। बारको साधारणसभाकै अवसरमा सुर्खेत कांक्रेबिहार, देउति बजै, दैलेख पंचकोशी, कालिकोट तिलागुफा, जुम्ला चन्दनाथ हुँदै मुगु रारा तालसम्मको भ्रमण लगायतका पर्यटन प्रवर्द्धनसँग सम्बन्धित प्याकेजहरू पनि राखिएको अधिवक्ता उमाकान्त न्यौपानेले बताए। उनका अनुसार साधारण सभाकै अवसरमा कर्णालीको पर्यटन प्रवर्द्धन गर्नका लागि विभिन्न कार्यक्रमहरु राखिएको छ।"
एमाले बागमती अधिवेशनको निर्वाचन सरेको सर्यै,"काठमाडौं : नेकपा एमाले बागमती प्रदेशको नेतृत्व चयन प्रक्रिया सरेको सर्यै छ। सहमतिका लागि भन्दै फेरी निर्वाचन कार्यातालिका परिवर्तन गरिएको छ। दुई दिनमा सक्ने भनिएको अधिवेशन चार दिनमा पनि सकिएको छैन। सहमतिबाटै अध्यक्षलगायत चयन गर्न भन्दै निर्वाचन कार्यतालिका संशोधन गरिएको छ। एमालेका स्थायी कमिटी समिति सदस्य शेरबहादुर तामाङले अझै सहमतिको प्रयास जारी भएकाले निर्वाचनको कार्यतालिका सारिएको बताए। अध्यक्षमा कृष्णप्रसाद दाहाल, केशरबहादुर बुढाथोकी र कैलाशप्रसाद ढुंगेलको उम्मेदवारी परेको छ। अध्यक्षमै उम्मेदवारी दिएका केशवराज पाण्डे र सानुकुमार श्रेष्ठले भने फिर्ता लिइसकेका छन्। एमालेले तेस्रोपटक निर्वाचन कार्यतालिका संशोधन गरेको छ। मुख्यतः दाहाल र ढुंगेलको प्रतिस्पर्धा छ। सहमतिका धेरै प्रयास भए पनि उनीहरू डगमग भएका छैनन्। शीर्ष नेतृत्व पनि सहमतिमा नेतृत्व चयन गर्ने दबाब छ। यो अवधिमा सहमतिको प्रयास गरिनेछ, उनले भने। मतदान भने शुक्रबार बिहान ८ बजे पार्टी केन्द्रीय कार्यालय च्यासलमा हुने निर्वाचन कार्यतालिकामा उल्लेख छ। असोज ८ गते भृकुटीमण्डपमा एमालेका अध्यक्ष एवं पूर्वप्रधानमन्त्री केपी शर्मा ओलीबाट उद्घाटन भएको अधिवेशनको बन्दसत्र कमलादीस्थित नेपाल प्रज्ञा प्रतिष्ठानमा भएको थियो। सुरुवातमा ८ र ९ गतेको अधिवेशनको मिति तय भएको थियो। ८ गते उद्घाटन भएको अधिवेशनको बन्द सत्र ९ गतेदेखि सुरुवात भएको हो। बन्द सत्र सञ्चालनका लागि प्रदेश इन्चार्ज गुरु बरालको अध्यक्षतामा ११ सदस्यीय अध्यक्ष मण्डल बनेको छ। अध्यक्ष मण्डलमा स्थायी कमिटी सदस्य शेरबहादुर तामाङसहित देवी ज्ञवाली, आनन्द पोखरेल, गोकुल बास्कोटा, कमल चौलागाई, रामेश्वर फुयाँल, कृष्ण राई, सुशीला नेपाल, पार्वत गुरुङ, अरुण नेपाल र रत्ना गुरुङ सदस्य छन्। बन्दसत्रमा ९ गते राजनीतिक, सांगठनिक, आर्थिकलगायतका प्रतिवेदन प्रस्तुत गरिए। समूहमा छलफल भयो र पारित गरियो। नेपाल प्रज्ञा प्रतिष्ठानमा उद्घाटन र समूहगत छलफल भयो र निर्वाचन कार्यक्रम भने पार्टी मुख्यालयमा गर्ने तय भयो। पहिलो निर्वाचन कार्यातालिका १० गते बिहानबाट सुरुवात भएको थियो। बिहान ९ बजे अन्तिम मतदाता नामावली प्रकाशन, ९ देखि ११ बजे उम्मेदवारी मनोनयन, ४ बजे उम्मेदवारी फिर्ता, साँझ ५ बजे अन्तिम उम्मेदवारी प्रकाशन भनिएको थियो। त्यस्तै, बेलुका ६ बजे उम्मेदवारको नाम विद्युतीय मेसिनमा राखिएको थियो। मतदान भने असोज ११ गते बिहीबार बिहान ११ बजेबाट हुने तय गरिएको थियो। निर्वाचन कार्यातालिका अनुसार ११ गते बिहान मतदान हुनु पर्ने थियो। तर भएन, निर्वाचन कार्यक्रम परिवर्तन गरियो। यसरी तीन पटकसम्म निर्वाचन कार्यक्रम परिवर्तन भइसकेको छ। अधिवेशनमा ११७४ जना मतदाता छन्। निर्वाचन सरेको सर्यै हुँदा दुई दिनमा अधिवेशन सकिन्छ भनेर आएका बागमतीका १३ जिल्लाबाट आएका प्रतिनिधिको काठमाडौंमा विचल्ली भइसकेको छ। नेतृत्वले भने सर्वसम्पत्तिका लागि प्रयास हुँदा सरिरहेको बताउँदै आएको छ।"
एमाले बागमती प्रदेशको नयाँ नेतृत्व चयनका लागि मतदान हुँदै,"काठमाडौं : नेकपा एमाले बागमती प्रदेश कमिटीको नयाँ नेतृत्व चयनका लागि आज मतदान हुँदैछ। अधिवेशनमा उम्मेदवारहरूको अन्तिम नामावली प्रकाशन भइसकेकाले मतदान अब केही बेरमा पार्टी कार्यालय च्यासलमा हुँदैछ। अध्यक्षका लागि दुईजनाबीच प्रतिस्पर्धा हुने भएको छ। कृष्णप्रसाद दाहाल र कैलाश ढुंगेलबीच प्रतिस्पर्धा हुने भएको हो। अध्यक्ष पदका लागि अन्य उम्मेदवारहरूले आफ्नो उम्मेदवारी फिर्ता लिएपछि उनीहरूबीच प्रतिष्पर्धा हुन लागेको हो। अधिवेशनमा केशवप्रसाद पाण्डे,सानु श्रेष्ठ र केशर बुढाथोकीले उम्मेदवारी दर्ता गराए पनि पछि उनीहरूले फिर्ता लिएका थिए। उम्मेदवारी फिर्ता लिएका पाण्डेले भने ढुंगलेलाई समर्थन गरेका छन्। उपाध्यक्षमा ईश्वरप्रसाद पोखरेल,दावा दोर्जे लामा,नारायणप्रसाद खतिवडा र राजेन्द्र राजथलाले उम्मेदवारी दिएका छन्। सचिवका लागि नवराज सिलवाल र हस्तबहादुर पण्डितबीच चुनाव हुनेछ।"
"कोसी मध्यावधिमा जानुहुँदैन, गठबन्धनले धकेले एमालेले बहुमत ल्याउँछ : केपी ओली","विराटनगर : नेकपा एमालेका अध्यक्ष केपी शर्मा ओलीले कांग्रेसले वर्तमान सरकारको विकल्प दिन नसक्ने बताएका छन्। शुक्रबार विराटनगर विमानस्थलमा सञ्चारकर्मीसँग कुरा गर्दै ओलीले आफूहरू अहिले सरकारमा जान नचाहेको र कांग्रेसले वर्तमान सरकारको विकल्प दिन नसक्ने अवस्थामा रहेको जिकिर गरे। 'नेपाली कांग्रेस कुन संसारमा छ थाहा छैन। कांग्रेसमा देशप्रतिको गम्भीरता छैन। उ बेग्लै संसारमा छ,'उनले भने,' त्यसैले उसँग मिल्ने नमिल्ने भन्ने प्रश्न नै उठ्दैन।' उनले प्रमुख पार्टीहरू जिम्मेवार हुँदा भने अर्को विकल्प हुन सक्ने बताए। ओलीले नेपालको चुच्चे नक्सबारे प्रधानमन्त्रीले चीन भ्रमणमा कुरा नउठाउनु कमजोरी भएको र राष्ट्रियताप्रति चिन्ता नदेखिएको बताए। त्यस्तै ओलीले कोशी प्रदेशमा मध्यावधिमा जान सक्ने अवस्था नरहेको भन्दै गठबन्धन दलका कारण मध्यावधिमा गए एमालेले भारी मत ल्याउने दावी गरे। उनले भने,'मध्यावधिमा जानु उपयुक्त होइन। यदि धकेलियो भने नेकपा एमालेलाई बहुमत ल्याउने अवसर मिल्छ।' अध्यक्ष ओलीले पार्टीको प्रदेश अधिवेशनमा पार्टी अध्यक्षले भनेको कुरा नेता कार्यकर्ताले मानेनन् भन्ने गलत प्रचार भइरहेको भन्दै आफूले सके सर्वसम्मति नभए स्वस्थ प्रतिस्पर्धा गर्न सुझाव मात्रै दिएको जिकिर गरे। उनले फलानोलाई भोट दिनु भनेर आफूले कसैलाई नभनेको दावी गरे।"
"प्रधानमन्त्री दाहाल आज छेन्दु जाँदै, त्यहींबाट भोलि काठमाडौं आउने","उनी स्थानीय समयअनुसार ९:४५ बजे मानसरोवरको अलि घुन्सा विमानस्थलबाट ल्हासा विमानस्थल प्रस्थान गर्ने र ल्हासा विमानस्थलबाट छेन्दुका लागि प्रस्थान गर्ने कार्यक्रम रहेको छ । मानसरोवर : चीनको औपचारिक भ्रमणमा रहेका प्रधानमन्त्री पुष्पकमल दाहाल प्रचण्ड आज चीनको छेन्दु जाँदै छन्। प्रधानमन्त्री दाहाल तिब्बतको ल्हासाबाट आज बिहानको उडानमा छेन्दु जान लागेका हुन्। उनी स्थानीय समयअनुसार ९:४५ बजे मानसरोवरको अलि घुन्सा विमानस्थलबाट ल्हासा विमानस्थल प्रस्थान गर्ने र ल्हासा विमानस्थलबाट छेन्दुका लागि प्रस्थान गर्ने कार्यक्रम रहेको छ । उनी स्थानीय समयअनुसार अपराह्न १४:३० बजे छेन्दु पुग्ने जनाइएको छ। छेन्दुमा रहँदा उनले पाण्डा प्रजनन केन्द्रको निरीक्षण गर्ने कार्यक्रम रहेको छ । त्यसपछि उनले साँझ चिनियाँ कम्युनिष्ट पार्टीको सिचुआन प्रान्तीय कमिटीका सचिव वाङ सियाओसँग भेटवार्ता गर्ने कार्यक्रम छ । आजै साँझ प्रधानमन्त्रीको सम्मानमा सचिव सियाओले रात्रिभोजको पनि आयोजना गर्ने छन् । बुधबार चीनको छोङछिङबाट ल्हासा आइपुगेका प्रधानमन्त्री दाहालले बिहीबार कैलाश मानसरोवरको भ्रमण गरेका थिए । प्रधानमन्त्री दाहालले ल्हासामा रहँदा विभिन्न द्विपक्षीय भेटवार्ता गरेका थिए। त्यसपछि उनले बुधबार नै ल्हासास्थित प्राचीन पोताला दरबार र जोखाङ मन्दिरको भ्रमण गरेका थिए। प्रधानमन्त्री दाहाल र उनको भ्रमण दलका सदस्यहरू शनिबार छेन्दुबाटै काठमाडौँ फर्किने कार्यक्रम रहेको छ । प्रधानमन्त्री दाहाल गएको शनिबारदेखि चीनको औपचारिक भ्रमणमा रहेका छन्। उनको भ्रमण दलमा उनकी छोरी गङ्गा दाहाल, परराष्ट्रमन्त्री नारायणप्रकाश साउद, भौतिक पूर्वाधार तथा यातायातमन्त्री प्रकाश ज्वाला, प्रधानमन्त्री दाहालका प्रमुख राजनीतिक सल्लाहकार हरिबोल गजुरेल, राष्ट्रिय सुरक्षा सल्लाहकार शङ्करदास वैरागी, मुख्यसचिव डा वैकुण्ठ अर्याल, विभिन्न मन्त्रालयका सचिव र अन्य सदस्यहरू रहेका छन् ।"
जसपा अध्यक्ष यादव अमेरिका प्रस्थान,काठमाडौं : एशोसिएसन अफ नेपाली तराई इन अमेरिका (एन्टा)को सातौँ अधिवेशनमा सहभागी हुन जनता समाजवादी पार्टी (जसपा) नेपालका अध्यक्ष उपेन्द्र यादव अमेरिका प्रस्थान गरेका छन्। अध्यक्ष यादव गए राति २:१५ बजे कतार एयरबाट अमेरिका प्रस्थान गरेका सो पार्टीका प्रचारप्रसार तथा प्रकाशन विभाग प्रमुख पूर्ण बस्नेतले राससलाई जानकारी दिए । उनका अनुसार उक्त कार्यक्रम सकेर अध्यक्ष यादव यही असोज २३ गते स्वदेश फर्कने कार्यक्रम रहेको छ ।
बड्कुलेबासीलाई निःशुल्क खानेपानी,हेटौंडा : स्थानीय स्तरमा सञ्चालनमा रहेको खानेपानी आयोजनाबाट दैनिक जीवन यापनका लागि महँगो शुल्कमा पानीको प्रयोग गर्दै आएका हेटौंडा१८ बड्कुलेका बासिन्दाले निःशुल्क खानेपानी पाउने भएका छन्। २०४८ सालबाट सञ्चालन भएको मौडीखोला खानेपानी तथा सरसफाई उपभोक्ता समितिमार्फत खानेपानीको प्रयोग गर्दै आएका बड्कुलेका १०५ घराका बासिन्दाले १० हजार लिटर पानी प्रयोगबापत ६ सय ४० रुपैयाँ तिर्दै आएका थिए। महँगो शुल्कमा पानीको उपभोग गर्दै आएका स्थानीयलाई नियमित पानी दिन समितिलाई आर्थिक भारका कारण समस्या पर्दै गएपछि १८ नम्बर वडा कार्यालयमार्फत् खानेपानीको महसुल भुक्तान गरिएको थियो। महसुल भुक्तान गरेसँगै बिहीबार खानेपानी योजना हेटौंडा खानेपानी व्यवस्थापन बोर्डलाई हस्तान्तरण गरिएको छ। बोर्डलाई हस्तान्तरण गरेसँगै बड्कुलबासीले १० हजार लिटरसम्म पानी निःशुल्क पाएका छन्। हेटौंडा उपमहानगरपालिकाले नगर क्षेत्रमा खानेपानी बोर्डमार्फत् जडित धाराबाट पानीको उपभोग गर्नेलाई १० हजार लिटरसम्म पानी निःशुल्क उपलव्ध गराएसँगै उपमहानगरबासीहरूले पानी निःशुल्क पाउने भएका हुन्। तोकिएभन्दा बढी पानी उपभोग गरेमा महसुल लाग्ने बताइएको छ। हस्तान्तरण कार्यक्रममा हेटौंडा उपमहानगरपालिकाका प्रमुख मीनाकुमारी लामाले नगरबासीलाई पानीको सुविधाबाट वञ्चित नगराउने उद्देश्य अनुरुप काम भइरहेको बताइन्। सरकार भएको अनुभूति दिलाउँदै नागरिकलाई दायित्व बोध गराउँदै जिम्मेवारी दिने तयारीअनुसार अघि बढिरहेको उनको भनाइ छ।
"प्रधानमन्त्री दाहाल ल्हासाबाट छेन्दु पुगे, भोलि स्वदेश फर्किने","बुधबार चीनको छोङछिङबाट ल्हासा आइपुगेका प्रधानमन्त्री दाहाल बिहीबार कैलाश मानसरोवरको भ्रमण गरेका थिए। प्रधानमन्त्री दाहालले ल्हासामा रहँदा विभिन्न द्विपक्षीय भेटवार्ता गरेका थिए। त्यसपछि उनले बुधबार नै ल्हासास्थित प्राचीन पोताला दरबार र जोखाङ मन्दिरको भ्रमण गरेका थिए। छेन्दु : चीनको औपचारिक भ्रमणमा रहेका प्रधानमन्त्री पुष्पकमल दाहाल प्रचण्ड चीनको छेन्दु पुगेका छन्। प्रधानमन्त्री दाहाल तिब्बतको ल्हासाबाट आज बिहानको उडानबाट छेन्दु पुगेका हुन्। उनलाई छेन्दु सिचुआन प्रान्तका उपगभर्नर याङ सिङपिङ, विदेश मन्त्रालयको सिचुआन प्रान्तका निर्देशक चाङ ताओ र विदेश मन्त्रालयको एसियाली मामिलासम्बन्धी विभागका प्रमुखले स्वागत गरे। छेन्दुमा रहँदा उनले पाण्डा प्रजनन केन्द्रको निरीक्षण गर्ने कार्यक्रम छ। प्रधानमन्त्री दाहालले आज साँझ चिनियाँ कम्युनिष्ट पार्टीको सिचुआन प्रान्तीय कमिटीका सचिव वाङ सियाओसँग भेटवार्ता गर्ने कार्यक्रम छ। आजै साँझ प्रधानमन्त्रीको सम्मानमा सचिव सियाओले रात्रिभोजको पनि आयोजना गर्ने छन्। बुधबार चीनको छोङछिङबाट ल्हासा आइपुगेका प्रधानमन्त्री दाहाल बिहीबार कैलाश मानसरोवरको भ्रमण गरेका थिए। प्रधानमन्त्री दाहालले ल्हासामा रहँदा विभिन्न द्विपक्षीय भेटवार्ता गरेका थिए। त्यसपछि उनले बुधबार नै ल्हासास्थित प्राचीन पोताला दरबार र जोखाङ मन्दिरको भ्रमण गरेका थिए। प्रधानमन्त्री दाहाल र उनको भ्रमण दलका सदस्यहरू शनिबार छेन्दुबाटै काठमाडौँ फर्किने कार्यक्रम छ। प्रधानमन्त्री दाहाल गएको शनिबारदेखि चीनको औपचारिक भ्रमणमा रहेका छन्। उनको भ्रमण दलमा उनकी छोरी गङ्गा दाहाल, परराष्ट्रमन्त्री नारायणप्रकाश साउद, भौतिक पूर्वाधार तथा यातायातमन्त्री प्रकाश ज्वाला, प्रधानमन्त्री दाहालका प्रमुख राजनीतिक सल्लाहकार हरिबोल गजुरेल, राष्ट्रिय सुरक्षा सल्लाहकार शङ्करदास बैरागी, मुख्यसचिव डा वैकुण्ठ अर्याल, विभिन्न मन्त्रालयका सचिव र अन्य सदस्य रहेका छन्। रासस"
कामदारबीच हानाहान हुँदा एक जना गम्भीर घाइते,जोमसोम : राष्ट्रिय गौरवको निर्माणधीन जोमसोमकागबेनी सडकका मजदुरबीच आपसमा हानाहान हुँदा एक जना मजदुर गम्भीर घाइते भएका छन्। घरपझोङ गाउँपालिका४ जोमसोमदेखि उत्तरतर्फ करिब २ किमी परको निर्माणधिन कालोपत्रे सडकमा बिहीबार राति करिब १० बजेको समयमा मदिरा सेवन गरी उनीहरूबीच आपसमा झैझगडा हुँदा एक जना मजदुरको बाँया भागको आँखामा गम्भीर चोटपटक लागेको जिल्ला प्रहरी कार्यालय मुस्ताङले जनाएको छ। घाइते हुनेमा धनकुटा सत्रजोरपाटी गाउँपालिका५ घर भई विगत एक महिनादेखि निर्माण स्थलमा कार्यरत १८ वर्षीय मजदुर विधान लिम्बु रहेका छन्। प्रहरीले आपसमा झगडा गरी हानाहान गरेको आशंकामा बिहीबार राति नै १२ जना सडक मजदुरलाई सोधपुछका लागि नियन्त्रणमा लिएको थियो।
"बढ्यो डेंगीका बिरामी, अझै एक महिना जोखिम","काठमाडौं : पछिल्लो समय काठमाडौं महानगरपालिकामा डेङ्गी सङ्क्रमणका बिरामी बढेका छन्। विगत एक हप्तादेखि कामपाको ३२ वटै वडामा डेङ्गीका बिरामी बढेका कामपा स्वास्थ्य विभागले जानकारी दिएको छ। कामपा स्वास्थ्य सेवा विभागका प्रमुख रामप्रसाद पौडेलका अुसार विगतका वर्षको तुलनामा यस वर्ष असोजको पहिलो सातासम्म डेङ्गीका बिरामी नगन्य मात्रामा थिए तर अहिले विस्तारै बिरामी बढिरहेका छन्। डेङ्गी सङ्क्रमण नियन्त्रणका लागि कामपाले यस वर्ष पहिलो पटक बायो लार्भीसाइड औषधि सबै वडाहरूमा छर्केर नियन्त्रण गर्ने प्रयास गरे पनि पछिल्लो समय भने डेङ्गी सङ्क्रमणका बिरामी बढिरहेको प्रमुख पौडेलको भनाइ छ। 'असारको पहिलो सातादेखि नै बायो लार्भीसाइड पानी जमेको स्थानमा छर्केर नियन्त्रण गरिएको थियो, अहिले बिरामी देखिन थालेका छन् यसको जोखिम आगामी कात्तिक १५ गतेसम्म रहन सक्छ, त्यस बेलासम्म सबै सचेत रहन आवश्यक छ,' उनले भने। असोज पहिलो सातासम्म सबै वडामा सङ्क्रमित शून्यको अवस्थामा रहेका थिए। कामपाको तथ्यांकअनुसार अहिले कामपाको विभिन्न वडामा गरी ३५ जना सङ्क्रमित रहेका छन्। 'समयमा नै पूर्वतयारी गरिएकाले विगत वर्षको तुलनामा यस वर्ष डेङ्गी सङ्क्रमितको सङ्ख्या भने कम रहेको छ,' प्रमुख पौडेलले भने। कामपाको सबै वडामा प्रत्येक हप्ताको बुधबार बिहान ८ बजेदेखि १० बजेसम्म डेङ्गी सार्ने लामखुट्टेको लार्भा खोज र नष्ट गर अभियान जारी छ। प्रमुख पौडेलले लामखुट्टेबाट बच्नका लागि काम गर्दा पूरा बाहुला भएको लुगा लगाउन, घरको झ्याल ढोकामा जाली हाल्न, सधैँ झुल टाँगेर मात्र सुत्न नगरवासीलाई आग्रह गरे। उनका अनुसार उक्त सङ्क्रमण नियन्त्रणका लागि नगर प्रहरीमार्फत टोलटोलमा डेङ्गीबाट बच्ने सन्देशसहित माइकिङ गर्ने, प्रचारप्रसार गर्ने, वडास्तरमा गठन भएको द्रूत प्रतिकार्य टोलीसमेत परिचालन गरिएको छ।"
सल्यान दुर्घटनामा दुई जनाको मृत्यु,दाङ : सल्यानमा जित दुर्घना हुँदा दुई जनाको मृत्यु भएको छ। मृत्यु हुनेमा शारदा नगरपालिका१२ की धुर्बी बोहोरा र सोही ठाउँकी मुना सेजवाल रहेका छन्। दुर्घटनालगत्तै अस्पताल पुर्याइए पनि चिकित्सकले उनीहरूलाई मृत घोषणा गरेको प्रहरीले जनाएको छ। जिल्लाको छत्रेश्वरी गाउँपालिका वडा नम्बर ५ गरिपारेमा शुक्रबार लागेको स्थानीय मेलाबाट यात्रुहरु बोकेर शारदा नगरपालिकाको स्यानीखालतर्फ जाँदै गरेको लु१ज १८६१ नम्बरको सफारी जीप दुर्घटना भएको थियो। घटनामा १५ जना घाइते भएका थिए।
बाजुरामा अनन्ते मेला सुरु,"बाजुरा : बाजुराबासीको स्थानिय संस्कृति पर्व अनन्ते मेला शुक्रबारबाट सुरु भएको छ। भाद्र शुल्ल पूर्णिमाको दिनबाट सुरु गरिएने अनन्ते मेलालाई बाजुरामा विशेष पर्वका रूपमा लिइन्छ। यो मेला तीन दिनदेखि पाँच दिनसम्म लाग्छ। यो वर्ष असोज १२ गतेबाट सुरु भएर १४ गतेसम्म भब्यताका साथ मनाउने मेला ब्यवस्थापन समितिका अध्यक्ष खडक रावलले बताएका छन्। बाजुरालीले दशैंपछिको महत्वपूर्ण पर्वका रूपमा अनन्ते पर्वलाई लिने गरेको छन्। महाभारतमा कौरवसँगको लडाईँमा पाण्डवहरुले विजयी हासिल गरेको खुसीमा पाण्डवका पक्षमा तथा न्यायीका पक्षधरले विजयी उत्सवका रूपमा अनन्ते पर्वलाई लिने गरेको बुढापाकाहरुले बताउने गरेका छन्। पर्वलाई सत्यको विजयीको सम्झनामा बनाउने गरिएको अनन्ते मेलाका जानकार कुम्भराज पण्डितले बताए। मेला अवधिभर लाखे नाच, मागल, पाण्डवको युद्धको कौशल लडाईको युद्ध नीतिका बारेमा चर्चा परिचर्चा गरिन्छ। मेला हिन्दुहरुले मान्ने १६ श्राद्धय सुरु भएकै दिनबाट सुरु हुन्छ। अन्यायको अन्त्य भन्ने शब्द अपभ्रस भएर अनन्ते शब्दको उत्पति भएको किवदन्ती रहेको छ। व्रतबन्ध अनन्त धारणा गर्ने परम्परा रहेकोले यो पर्व पूर्णीमाको दिनबाट सुरु भएर भगवनको भजन कृत्तन र महापुरुषले गरेका कल्याकारी कार्यलाई समुदायी बीच गीत मागलसंगै बिजुराका गाथाको माध्यमद्धारा मेला मनाउने गरेको स्थानिय बुद्धिसिंह थापाले बताए। मेला अवधिभर बिजुरा बजाउँदै गीत मागल गाएर महाभारतको युद्धमा कौरव र पाण्डव बीचको युद्ध संवाद योद्धाले देखाएको युद्ध कुशलताका जस्ता कार्यको बर्णन गर्दै मेला बनाउने चलन छ । यो पर्ब सास्कृतिक रुपमा धनी पर्वका रुपमा बाजुरालीहरुले लिने गर्छन्। स्थानीय लोक सांस्कृतिक र जिल्लाको पहिचानको रूपमा मनाइने पर्व बाजुरा जिल्लाको मार्तडी, जुगाडा, आटीचौर, बुढीगंगा, बाह्रबिस लगाएतका क्षेत्रमा मनाउने गरिन्छ।"
औषधि उपचार जाँच निःशुल्क हुनुपर्ने माग राख्दै पीडितहरूले बुझाए ज्ञापनपत्र,"झापा : झापाका मुटु पीडितहरूले औषधि उपचार जाँच निःशुल्क हुनुपर्नेसहित विभिन्न ६ बुँदे माग राख्दै सरकारलाई ज्ञापनपत्र बुझाएको छ। विश्व मुटु दिवसको अवसर पारेर मुटु पीडित समूह बिर्तामोडले जिल्ला प्रशासन कार्यालय झापा, स्वास्थ्य कार्यालय झापा र प्रादेशिक अस्पताल भद्रपुरलाई सो ज्ञापनपत्र बुझाएको हो। समूहका अध्यक्ष वीरेन्द्रकुमार बुढाथोकी, उपाध्यक्ष तिलोचन खनाल र सचिव भीममाया तामाङसहितको टोलीले झापाका प्रमुख जिल्ला अधिकारी शिवराम पोखरेल, स्वास्थ्य कार्यालय झापाका प्रमुख रमेश बुढाथोकी र प्रादेशिक अस्पताल भद्रपुरका निमित्त मेडिकल सुपरिन्टेन्डेन्ट डा रामबाबु खड्कालाई ज्ञापनपत्र बुझाएका हुन्। बुझाएको ज्ञापनपत्रमा मुटुरोगीहरुले पाउने मासिक भत्ता पाँच हजार अनिवार्य उपलब्ध गराउनुपर्ने, पिटिआई एनआर सम्पूर्ण सेवाहरू जिल्लाहरूमा निःशुल्क उपलब्ध गराउनुपर्ने, शल्यक्रिया गरेका मुटु रोगीहरूलाई उमेरको हद नलगाई सरकारी रोजगारीमा अनिवार्य कोटासहित समावेश गर्नुपर्ने, स्वास्थ्य बिमा गरेका मुटु रोगीहरूले सबै स्थानबाट बिना झन्झट निःशुल्क औषधि पाउनु पर्ने, अत्यन्तै गरिब परिवारका मुटु रोगीहरू तथा शल्यक्रिया गरेका मुटु रोगीहरूलाई आर्थिक सहुलियत दिएर प्रदान गर्नुपर्ने माग राखिएको समूहका अध्यक्ष बुढाथोकीले जानकारी दिए। विश्वमा मुटु रोगीहरू बढिरहेको अवस्थामा नेपालमा पनि मुटु रोगीहरूको सङ्ख्या पनि दिनप्रतिदिन वृद्धि भइरहेको छ। यहाँका मुटु रोगीहरू दिनानुदिन जाँच खर्च साथै औषधिको मुल्य पनि बढ्ने कुराले बिरामीहरूमा समस्या उत्पन्न भएको र सरकारबाट आर्थिक वर्ष २०७९०८० को बजेट भाषणमा मुटु रोगीहरूलाई मासिक पाँच हजार औषधि खर्च उपलब्ध गराउने वक्तव्य पूर्ण रुपमा कार्यान्वयन नआएको कारण मुटु रोगीहरू थप पीडा परेकाले सरकारलाई ज्ञापनपत्र बुझाउनु परेको अध्यक्ष बुढाथोकीको भनाई छ।"
अब पानी पर्दा र हुरी आउँदा दीपिका माझीको मन आत्तिने छैन,"सिमरा : फुसको सानो घर। ठूलो पानी र हावाहुरी आउनासाथ मुसहर समुदायकी दीपिका माझीको अनुहार मलिन हुँदै जान्थ्यो। उनको ध्यान चुहिने छानोमा मात्र नभई ठूलो हुरीले घर नै उडाउँछ कि भन्ने हुन्थ्यो। त्यसैले उनी पानी र हुरी आउनासाथ चिन्तित हुन पुग्थिन्। बाराको जीतपुरसिमरा उपमहानगरपालिका६ की दीपिकाले यस्तै चिन्तामा १६ वर्ष बिताइन्। उनले चुहिएकै घरबाट एसईई उत्तीर्ण गरिन्। विपन्न परिवारकी उनले उच्च शिक्षा हासिल गरेपछि एउटा नचुहिने घर बनाउने सपना बुन्दै आएकी थिइन्। तर उनको नचुहिने घरको सपना पूरा हुन धेरै समय लागेन। जीतपुरसिमरा५ स्थित बकुलिया क्याम्पसमा कक्षा ११ मा अध्ययनरत दीपिकाको परिवारले शुक्रबार एउटा परोपकारी संस्थामार्फत् नयाँ घर प्राप्त गर्यो। नयाँ घरको चाबी लिन आमा उर्मिलासँगै पुगेकी दीपिकाको अनुहारमा बेग्लै खुसी देखियो। आज एउटा सपना पूरा भयो। हामीलाई घर प्रदान गर्ने संस्थालाई धन्यवाद दिन चाहन्छु। दीपिकाले भनिन्, अब पानी पर्दा र हुरी आउँदा मन आत्तिने छैन। किताब भिज्ला भन्ने चिन्ता गरिरहनु पर्दैन।' दीपिकाको अनुहारमा देखिएको खुसीले उनकी आमा उर्मिलासमेत उत्साहित देखिथिन्न। प्रभु शमशेर जबरा तथा राजी राणा परोपकार निजी गुठीले घर निर्माण गरिदिने भएपछि उर्मिला पाँच महिनादेखि नयाँ घरको प्रतिक्षामा बस्दै आएकी थिइन्। गोलाप्रथाबाट तीन नम्बरको घर पाएपछि उनी दंग छिन्। प्रभु शमशेर जबरा तथा राजी राणा परोपकार निजी गुठीले उर्मिलासँगै जीतपुरसिमरा ६ का मुसहर समुदायका २० परिवारलाई एकैपटक घर हस्तान्तरण गरेको थियो। स्वर्गीय प्रभु शमशेर जबराकी पत्नी राजी राणाले मुसहर समुदायका २० परिवारलाई घरको चाबी, नगद र कागजपत्र हस्तान्तरण गरेकी थिइन्। लामो समयदेखि ऐलानी जग्गामा अव्यवस्थित ढंगले बस्दै आएका अति विपन्न मुसहर समुदायका २० परिवारलाई सहयोग गर्न स्वर्गीय जबराकी पत्नी राणाले घर निर्माण गरिदिने चाहना राखेकी थिइन्। घर निर्माणका लागि जग्गा अभाव भएपछि गुठीले आफ्नै नाममा साढे सात कठ्ठा जग्गा खरिद गरेर मुसहर समुदायका लागि नयाँ बस्ती खडा गरेको हो। एउटा परिवारका लागि करिब सात धुर जमिनमा तीन कोठे घर, शौचालय र पानीका लागि चापाकलको व्यवस्था गरिएको छ। व्यवस्थित ढंगले निर्माण गरिएको उक्त घर हस्तान्तरण गरेर केही परिवारको अनुहारमा खुसी ल्याउन पाउँदा आफू हर्षित भएको राणाले बताएकी छन्। गोलाप्रथाबाट आफैंले छानेको नम्बर अनुसारको चाबी लिएर नयाँ घरमा पस्दै गर्दा उनीहरूको आँखा रसाएको देखिन्थ्यो। दैनिक ज्यालादारीमा काम गरेर गुजारा टार्दै आएका मुसहर समुदायका उनीहरू नचुहिने घरको सपना पूरा भएको बताइरहेका थिए। पहिला खरको छानो भएको घरमा पानी चुहिने समस्या थियो। ६ जनाको परिवारलाई निकै असहज भइरहेको थियो,' छोटेलाल माझीले भने, अहिले यति व्यवस्थित घर पाँउदा खुसी नलाग्ने कुरै भएन। म अत्यन्तै खुसी छु।' उनले एउटा बस्ती लामो समयदेखि झेल्दै आएको ठूलो समस्या समाधान भएकोसमेत बताए। नयाँ घर नियाल्दै गरेकी सुनिता माझी पनि दंग थिइन्। घरमा ६ जनाको परिवारलाई फुसको सानो घरमा बस्न समस्या थियो। पतिले खेतमा दैनिक ज्यालादारी गरेर कमाएको रकमले परिवारको गुजारा टर्दै आएको थियो। नयाँ घर बनाउन सहज थिएन। असहजताको बीचमै नयाँ घर प्राप्त गर्दा सुनिताको परिवारमा खुसी थपिएको छ। छुट्टाछुटै घरमा बस्दै आएका एउटै समुदायका नागरिक अब व्यवस्थित बस्तीमा बस्न पाउने अवस्था निर्माण भएको जीतपुरसिमराका ६ का वडाध्यक्ष कैमुदिन अंसारीले बताए। विपन्न परिवारका लागि घर निर्माण गरिदिएर गुठीले समुदायमै उदाहरणीय काम गरेको अंसारीले बताएका छन्। उनका अनुसार गुठीले घर निर्माण गरिदिने चाहना राखेपछि वडा कार्यालय समेतको सक्रियतामा अति विपन्न परिवार पहिचान गरेको थियो। अति विपन्न परिवार पहिचान भएपछि गुठीले घर निर्माणको प्रक्रिया अघि बढाएर करिब पाँच महिनामै घर हस्तान्तरण गरेको हो।"
सल्यानमा जिप दुर्घटना,दाङ : सल्यानको गरिपारे मेलाबाट यात्रुहरू लिएर फर्किँदै गरेको जीप दुर्घटना हुँदा १५ जनाभन्दा बढी घाइते भएका छन्। जिल्लाको छत्रेश्वरी गाउँपालिका वडा नम्बर ५ गरिपारेमा शुक्रबार लागेको स्थानीय मेलाबाट यात्रुहरु बोकेर शारदा नगरपालिकाको स्यानीखालतर्फ जाँदै गरेको लु१ज १८६१ नम्बरको सफारी जीप दुर्घटना भएको हो। भित्री कच्चि सडकमा दुर्घटना भएको जिल्ला प्रहरी कार्यालय सल्यानले जनाएको छ। जिप सडकबाट करिब ६० मिटर तल खसेको छ। जिपमा सवार चालकसहितका यात्रुहरू घाइते भएको र उनीहरूलाई उपचारका लागि श्रीनगर पठाइएको छ।
पूर्वअरनिको यातायातले जडिबुटीमा बनाएको बसपार्क नभत्काउन उच्च अदालतको आदेश,"काठमाडौं : उच्च अदालत पाटनले पूर्वअरनिको यातायातले काठमाडौंको जडिबुटीमा सञ्चालन गरेको बसपार्क नभत्काउन आदेश दिएको छ। न्यायाधीश गोकर्ण डाँगीको बिहीबारको एकल इजलासले उक्त बस पार्क नभत्काउन काठमाडौं महानगरपालिकाका नाममा अल्पकालीन अन्तरिम आदेश दिएको हो। अदालतबाट सो मुद्दाको अन्तिम किनारा नलागेसम्म बसपार्क भत्काउने कार्य नगर्नुनगराउन महानगरलाई भनेको हो। काठमाडौं महानगरपालिकाले काठमाडौंबाट छुट्ने सबै सार्वजनिक सवारी नयाँ बसपार्कबाट चल्नुपर्ने व्यवस्था गरेको थियो। तर,पूर्वअरनिको यातायात प्रालीले महानगरको सो निर्णय नमान्ने भन्दै नयाँ बसपार्कबाट बस सञ्चालन गर्न तयार भएको थिएन। पूर्वअरनिको यातायातले जडिबुटीमा १४ रोपनी जग्गा लिएर बसपार्क चलाइरहेको छ। यसलाई नै महानगरपालिकाले बसपार्कको मान्यता दिनुपर्ने माग गर्दै उसले उच्च अदालत पाटनमा रिट दायर गरेको थियो। रिटमाथि सुनुवाइ गर्दै उच्चले पूर्वअरनिको यातायाताले जडिबुटीमा सञ्चालन गरेको बसपार्क भत्काउनुको कारण १५ दिनभित्र लिखित जवाफ पेश गर्न विपक्षीका नाममा अल्पकालीन अन्तरिम परमादेश जारी गरेको हो। रिटमाथि निवेदकका तर्फबाट अधिवक्ता राजेश्वर अधिकारी र प्राणनाथ न्यौपानेले बहस गरेका थिए। उच्चले छलफलका लागि दुवै पक्षलाई असोज २१ गतेका लागि बोलाएको छ।"
राष्ट्रपति कार्यालयका सहसचिव कार्कीको निधन,"काठमाडौं : राष्ट्रपति कार्यालयका सहसचिव शेरजंग कार्कीको निधन भएको छ। उनको नर्भिक अस्पतालमा उपचारका क्रममा शुक्रबार बिहान निधन भएको हो। बिहीबार बेलुकी कार्कीको स्वास्थ्यमा सामान्य समस्या देखिएको उनका एक सहकर्मीले बताएका छन्। असहज महशुस गरेपछि उपचारका लागि कार्कीलाई बिहान नर्भिक अस्पताल लगिएको थियो। अस्पताल पुर्याउने वित्तिकै चिकित्सकले उनलाई मृत घोषित गरेका थिए। उनी राष्ट्रपति कार्यालयको कानुन महाशाखामा कार्यरत थिए। उनका श्रीमती,एक छोरा र एक छोरी छन्।"
ग्रामिण भेगका महिलामा पाठेघर खस्ने समस्या अधिक,"उदयपुर : ग्रामिण भेगका अधिकांश महिलामा पाठेघर खस्ने समस्या देखिएको छ। नियमित स्वास्थ्य जाँच, पोषणयुक्त खानपीन र स्यहारसुसारमा कमिहुँदा पाठेघर खस्ने समस्या देखिएको हो। त्रियुगा नगरपालिकालगायतका सहयोगमा सञ्चालित शिविरमा स्वास्थ्य परीक्षण गरिएका १८४ जनामध्ये धेरै जना महिला पाठेघर खस्ने समस्या देखिएको शिविरमा खटिएका जिल्ला अस्पताल उदयपुरका प्रसुतिरोग विशेषज्ञ डाक्टर मुकेश झाले बताए। उनका अनुसार २५ वर्षदेखि ६५ वर्ष उमेर समूहका महिलामा यो समस्या देखिएको छ। महिला स्वास्थ्य सेवा लिन आएका १७१ जनामध्ये धेरैको पाठेघर खस्ने समस्या देखिएको छ,' उनले भने, त्यसमध्ये जटिल प्रकृतिका पाँच जनाको तत्काल अप्रेशन गर्नुपर्ने देखिएको छ।' बाँकी केहीलाई रिङ्ग प्रेशरी राखिएको र सफा गरेर घर पठाइएको डाक्टर झाले बताए। केहीको पाठेघरको मुखमा मासु पलाएकाहरूको अप्रेशनका लागि अस्पतालमा झिकाइएको उनले बताए। शिविरमा महिलाको पाठेघर मुखमा हुनसक्ने सम्भावित क्यान्सर भिआइए विधिद्वारा गरिएको परीक्षणमा १८ जनामा पोजेटिभ देखिएको डाक्टर झाले बताए। उनीहरूलाई तत्काल थप उपचार र परीक्षणका लागि सिफारिस गरिएको छ। पाठेघरको मुखको क्यान्सरबाट अकालमै धेरै महिलाको मृत्यु हुने भएकाले क्यान्सर लाग्नै लाग्दा थाहा पाउनेगरी प्रयोग गरिने स्पेकुलम औजारबाट गरिने परीक्षण नै भिआइए परीक्षण हो। डाक्टर झाका अनुसार ३० देखि ६० वर्षसम्मका महिलालाई प्रायः पाठेघरको मुखमा हुने क्यान्सर हुने गरेको पाइएको छ। पाठेघरको क्यान्सर विशेषगरी कलिलो उमेरमा यौन सम्पर्क भएमा, यौन साथी धेरै जना भएमा, रोगबाट लड्ने क्षमता कमि भएमा, धुम्रपान तथा सुर्तिजन्य पदार्थको सेवन गरेमा क्यान्सर हुनसक्ने उनले बताए। पाठेघर र मानसिक रोगी बिरामीलाई विशेष लक्षित गरी सञ्चालन गरिएको भए पनि शिविरमा अन्य रोगका बिरामीको पनि स्वास्थ्य परीक्षण गरिएको हुरेण्डेकका अध्यक्ष शंकरबहादुर थापाले बताए। जसमा जेष्ठ नागरिकलाई हाडजोर्नी, ग्याष्टिक, दाग, पेट, टाउको, ढाड दुख्ने तथा अन्य उमेर समूह र बालबालिकामा घाउ खटिरालगायत समस्या देखिएको उनले बताए। थापाले भने, गाउँघरमा पाठेघर खस्ने समस्या लुकेर छिपिएर, जगडिएर बसेको छ। यसले मृत्युलाई नजिक बोलाइरहेको छ। यसर्थ यस्ता शिविरमा निर्धक्क भन्नुभयो भने ज्यानको सुरक्षा हुन्छ।' डा निर्मला चौधरीले महिलामा तल्लो पेट दुख्ने र जेष्ठनागरिकमा हाडजोर्नी, महिलामा मानसिक रोगको समस्या देखिएको बताइन्। शिविरमा फिजिसियन, इसिजी, युएसजी, आईयुसिडि, इम्पालन्ट, कोलिप, लगायतको सेवा प्रवाह गरिएको अध्यक्ष थापाले बताए। वडाध्यक्ष गणेश तिमल्सिनाले विरामी भएपछि मात्र अस्पताल धाउने बानीले मानिसमा समस्या उत्पन्न भएको बताए। उनले अझै पनि धेरै मानिसहरूले रोगहरू लुकाउने र अन्तिम अवस्थामा आएपछि मात्र भन्ने गरेको बताए।"
पहिरोको जोखिममा म्याग्दीको महभिर गाउँ,"बेनी : म्याग्दीको मालिका गाउँपालिका४ को महभिर गाउँ पहिरोको जोखिममा परेको छ । वस्तीमाथिको पाखोबाट खसेको पहिरोले दुई घर भत्किनुका साथै खानेपानी र सडक आयोजनामा क्षति पुगेको छ । काले कामी र तुलबहादुर घर्तिको घर भत्किएको र १३ घर जोखिममा परेको वडा सदस्य गर्वे गुरुङले जानकारी दिए । पहाडको फेदीबाट शुरू भएको दुईवटा पहिरो फेदीमा रहेको रितुङखोलासम्म पुगेको छ,उनले भने, टंकी, मुहान र पाइपलाइनमा क्षति पुगेकाले २५ घरधुरीले प्रयोग गर्ने खानेपानी आयोजना अवरुद्ध भएको छ । फुलवारीमहभिरच्युरीबोट सडक अवरुद्ध भएको छ । पहिरोले गाउँको बिचमा ठुला ठुला खोल्सी बनाएको छ । खोल्सा छेउछाउको जमिन चिरा चिरा भएको छ । दुई सय रोपनीभन्दा बढी खेतीयोग्य जमिनमा पनि पहिरोले क्षति गरेको छ । गत बुधबार राति आएको पहिरोले तुलबहादुरको गोठमा रहेका एक राँगो र एक गोरु मरेका थिए । हामी त्यो दिन घरमा नभएकाले पहिरोबाट बचियो,तुलबहादुरले भने, ११ जनाको परिवार आफन्तकोमा आश्रय लिएर बसेका छौं।' काले कामीले पहिरोले पुरिएको बाहेक अर्को ठाउँमा रहेको घडेरीमा पनि पहिरोको जोखिम भएकाले कहाँ बस्ने भन्ने चिन्ताले सताएको बताए । पूर्णदेवी घर्ती, सहबहादुर घर्ती, सहबहादुर सुनार, लालबहादुर कामी, तिलक कामी, गोेरे कामी, पोविसरा सुनार, वीरबहादुर कामी, मुक्तिराम सुनार, कुलप्रसाद घर्ती, भिमप्रसाद सुनार, रहमन घर्ती र कुमारी घर्तिको घर जोखिममा रहेका वडा सदस्य गुरुङले बताए । सो ठाउँमा गत हिउँदमा पनि सुख्खा पहिरो खसेर एक वटा घरमा क्षति गरेको थियो । पहिरो प्रभावित क्षेत्रको बिहिबार गण्डकी प्रदेशका भौतिक पूर्वाधार विकास तथा यातायात व्यवस्था मन्त्री रेशम बहादुर जुग्जालीले निरीक्षण गरेका थिए । पहिरोबाट घरवास गुमाएकालाई जिल्ला प्रशासन कार्यालय मार्फत् राहतको व्यवस्था हुन्छ,उनले भने, घर पुनरनिर्माणका लागि तिनै तहका सरकारको साझेदारीमा पाँच लाख रुपैयाँका दरले अनुदान उपलब्ध गराउने व्यवस्था भएकाले सोही अनुसार सहयोग गर्छौं । तत्कालीन रुपमा खानेपानी आपुर्ति र सडक मर्मत तथा पहिरोबाट थप क्षति हुन नदिने र दिर्घकालिन रुपमा पहिरो नियन्त्रण तथा वस्ती संरक्षण अथवा स्थानान्तरण गर्न मन्त्री जुग्जाली र मालिका गाउँपालिकाका अध्यक्ष बेगप्रसाद गर्बुजाबीच छलफल भएको छ । यसैबीच मन्त्री जुग्जालीले गत सोमबार बाटोमा हिँडिरहेको अवस्थामा माटोको ढिस्कोले पुरिएर ज्यान गुमाएका मालिका गाउँपालिका२ बेलीका तिर्थबहादुर विकका परिवारसँग पनि भेटघाट गरेका छन् । विपद् प्रभावितलाई राहत उपलब्ध गराउने कार्यविधिअनुसार प्रदेश सरकारले जिल्ला प्रशासन कार्यालयमार्फत् विकको परिवारलाई दुई लाख रुपैयाँ सहयोग गर्ने मन्त्री जुग्जालीले जानकारी दिए ।"
मलेसियामा सडक दुर्घटनामा मृत्यु भएका अशोकको शव १२ दिनपछि नेपाल पठाइयो,"जनकपुरधाम : मलेसिया स्थित जलान मेरुमा सडक दुर्घटनामा मृत्यु भएका सिरहाका अशोक मोचीको शव नेपाल पठाइएको छ। चमार कल्याण समाज मलेसिया शाखाद्वारा सडक दुर्घटनामा मृत्यु भएका सिरहाका अशोक मोची चमारको शव नेपाल पठाइएको हो। देशमा बेरोजगारी समस्या, परिवारको आर्थिक स्थिति सुधार्न तथा परिवारको भविष्य सुन्दर बनाउने सपना लिएर आएका उनको सडक दुर्घटनामा सेप्टेम्बर १५ मा मृत्यु भएको थियो। सिरहाको लहान नगरपालिका घर भएका मोचाी विगत ६ वर्षदेखि प्रवास लेसियामा श्रमिकको रुपमा काम गर्दै आएका थिए। सिरहा जिल्लाको लहान नगरपालिका १ मोटियार्बा घर भएका मोचीको निधनपछि बुपा बिसनिया मोची चमारले चमार कल्याण समाज मलेसियालाई जानकारी गराएका थिए। २५ वर्षीय अशोक ६ वर्षदेखि मलेसियाको सोलाङ्गर स्थित म्याक्सटर ग्लोब म्यानुफ्याक्चर एसडिएन बिएचडि नामक कम्पनीमा काम गर्दै आएको थियो। उनको १५ सेप्टेम्बरमा जलान मेरु भन्ने स्थानमा बाटो काट्ने क्रममा मोटर दुर्घटनामा मृत्यु भएको थियो। कल्याण समाज मलेशीया शाखाका सहसचिव रामकिशोर महराले जानकारी दिए। दुर्घटना भएको केही दिनपछि जानकारी पाएको चमार कल्याण समाज मलेसियाले नेपाली राजदूतावासको सहयोगमा अलपत्र शवलाई २७ सेप्टेम्बरमा मलेसियाबाट नेपाल पठाएको हो। साथै नेपाल सरकार तथा कार्यरत कम्पनीसंग क्षतिपुर्तिको लागि पहल गरिदिन हुन समेत आग्रह गरेको छ। प्रवासमा कुनै पनि श्रमिकहरुको अकालमा मृत्यु हुन नदिन चमार कल्याण समाज मलेसिया शाखाले समय समयमा विभिन्न चेतना मुलक कार्यक्रम समेत गर्दै आएको समाजका कोषाध्यक्ष रामदयाल राम (चमार)ले जानकारी दिए।"
घुससहित मालपोत कार्यालयका दुईजना कर्मचारी पक्राउ,"काठमाडौं : अख्तियार दुरुपयोग अनुसन्धान आयोगले घुस रकमसहित मालपोत कार्यालयका दुईजना कर्मचारीलाई पक्राउ गरेको छ। भूमिसुधार तथा मालपोत कार्यालय, इनरुवा सुनसरीमा कार्यरत नायब सुब्बा सुदिप कटुवाल र खरिदार रमेश अधिकारी १ लाख ५० हजार घुससहित पक्राउ परेका हुन्। जग्गा नामसारी गरेवाफत सेवाग्राहीसँग घुस मागेको सूचनाको आधारमा अख्तियारको टोलीले नायब सुब्बा कटुवाल र खरिदार अधिकारीलाई घुस लिइसकेको अवस्थामा इनरुवा नगरपालिका३ मालपोत चोकबाट आज नियन्त्रणमा लिएको हो। उनीहरूमाथि अनुसन्धान भइरहेको अख्तियारले जनाएको छ।"
"दोलखामा थप ३ किलो सुन बरामद, एकजना पक्राउ","काठमाडौं : दोलखामा तस्करीको थप ३ किलो सुनसहित केशव तामाङ पक्राउ परेका छन्। प्रहरीको केन्द्रीय अनुसन्धान ब्युरो (सीआईबी) र जिल्ला प्रहरी कार्यालय दोलखाको टोलीले तामाङलाई पक्राउ गरेको हो। सीआईबीका प्रवक्ता नवराज अधिकारीका अनुसार शुक्रबार बरामद भएको ३ किलो सुन दुई दिनअघि बरामद भएको चार किलो सुनसँगै तस्करी भएको हो। अधिकारी भन्छन्, 'दुवै सुन एउटै समूहको भएको प्रारम्भिक अनुसन्धानमा खुलेको छ।' पछिल्लो समय तस्कर भएको सुन विमानस्थलमा समातिन थालेपछि तस्करहरू नयाँ रुट बनाएर तस्करीमा सहभागी भइरहेका छन्। चीनबाट तस्करी गरेर भित्र्याएको ७ किलो सुनमध्ये ३ किलो सुनसहित शुक्रबार दोलखाको जामुनेबाट केशव तामाङ पक्राउ परेका हुन्। सिआईबीका अनुसार चार किलो सुन लुकाएको कोठा नजिकै अर्को कोठामा खानतलासी गर्दा थप ३ किलो सुन भेटिएको हो। दोलखाबाटै बिहीबार ४ किलो सुनसहित एकै गाउँका ५ जना पक्राउ परेका थिए। तस्करीको उक्त सुन चीनको सीमाबाट लामाबगर हुँदै भित्रिएको हुनसक्ने अनुमान प्रहरीले गरेको छ। पक्राउ परेका आरोपीलाई संगठित अपराधमा अनुसन्धान गरिँदै छ। यही प्रकरणमा संलग्न भएको आरोपमा काठमाडौंको बौद्धबाट राज तामाङ पक्राउ परेका छन्। काठमाडौं उपत्यका अपराध अनुसन्धान कार्यालयको टोलीले उनलाई पक्राउ गरेको हो। अपराध अनुसन्धान कार्यालयका प्रमुख सोमेन्द्र सिंह राठौरका अनुसार यसअघि पक्राउ परेका ५ जनाले दिएको बयानको आधारमा उनलाई नियन्त्रणमा लिइएको हो। यो समूहले ठूलो मात्रामा सुन तस्करी गरेको हुनसक्ने अनुमान प्रहरीको छ।"
सिन्धुलीको दुधौलीमा बेवारिसे शव फेला,"सिन्धुली : जिल्लाको दुधौली नगरपालिका ११ तल्लो धनसरीमा एक पुरुषको बेवारिसे शव फेला परेको छ। धनसरी स्थित कमला नदिको किनारमा नाम, थर, वतन नखुलेको अन्दाजी ६० वर्षीय पुरुषको शव फेला परेको प्रहरीले जनाएको छ। शव नदिकिनारामा पानीमा घोप्टो परिरहेको अवस्थामा भेटिएको जिल्ला प्रहरी कार्यालय सिन्धुलीका प्रहरी नायब उपरीक्षक चिरञ्जीवी दाहालले बताए । स्थानीयले बेवारिसे अवस्थामा लास देखेपछि इलाका प्रहरी चौकी दुधौलीलाई खबर गरेका थिए । इलाका प्रहरी कार्यालय डकाहाका प्रहरी निरीक्षकको नेतृत्वमा प्रहरीले घटनास्थलमा पुगी प्रारम्भिक कार्य पूरा गरी शवलाई पोष्टमार्टमको लागि स्वास्थ्य केन्द्र दुधौलीमा राखिएको छ ।"
भ्रष्टाचार मुद्दामा शम्भुनाथ नगरपालिकाका प्रमुख भ्रष्टाचारी ठहर,"राजविराज : सप्तरीको शम्भुनाथ नगरपालिकाका निलम्बित नगर प्रमुख जितेन्द्रप्रसाद गुप्ता भ्रष्टाचार मुद्दामा दोषी ठहरिएका छन्। विशेष अदालतको शुक्रबारको इजलासले गुप्ता र शम्भुनाथ नगरपालिकाका इञ्जिनियर रामचन्द्र साहलाई भ्रष्टाचारी ठहर गरेको हो। विशेष अदालतका न्यायाधीश यमुना भट्टराई, बलभद्र बास्तोला र डा खुशी प्रसाद थारूको संयूक्त इजलासले उनीहरूलाई दोषी ठहर गर्दै कैदसजायको फैसला गरेको हो। दोषी ठहरिएका गुप्ता र साहलाई जनही ६ महिना कैद र ७० हजार रुपियाँ जरिवाना तोकिएको विशेष अदालतका प्रवक्ता धनबहादुर कार्कीले जानकारी दिए। इञ्जिनियर साहलाई अख्तियार दुरुपयोग अनुसन्धान आयोगको टोलीले गत माघ ३ गते घुस रकमसहित पक्राउ गरेको थियो। विद्यालय सभाकक्ष निर्माण कार्यको अन्तिम बिल भुक्तानी प्रयोजनको लागि सेवाग्राहीबाट १ लाख ४० हजार घुस लिएको अवस्थामा साह कार्यकक्षबाटै पक्राउ परेका थिए। अनुसन्धानका क्रममा नगर प्रमुख गुप्ताको मिलोमतो समेत देखिएको भन्दै १ लाख ४० हजार रुपियाँ मागदाबीसहित भ्रष्टाचार निवारण ऐन, २०५९ को दफा ३ को उपदफा (१) र सोही दफा ३ को उपदफा (१) देहाय खण्ड (घ) बमोजिम कैद र बिगोबमोजिम आरोपितहरुबाट जरिवाना माग गरिएको थियो। उनीहरुविरुद्ध अख्तियारले फागुन १७ गते विशेष अदालतमा भ्रष्टाचार मुद्दा दायर गरेको थियो। स्थानीय तह २०७४ को निर्वाचनमा झिनो मतान्तरले पराजित गुप्ता २०७९ को निर्वाचनमा नेकपा एकीकृत समाजवादीबाट नगर प्रमुखमा निर्वाचित भएका थिए। यसअघि विशेष अदालतले राजविराज नगरपालिकाका नगर प्रमुख भिमराज यादवलाई भ्रष्टाचारी ठहर गरेको थियो। पदभार ग्रहण गरेको दुई महिना नपुग्दै ०७९ असार २९ गते राजविराज नगरपालिकाका नगर प्रमुख भिमराज माथि आयोगले मुद्दा दायर गरेकोमा गत साउन ३२ गते विशेष अदालतले यादवमाथिको आरोपमा दोषी ठहर गर्दै जरिवाना गरेको थियो। स्थानीय तह २०७४ को निर्वाचनमा झिनो मतान्तरले पराजित यादव २०७९ मा जनता समाजवादी पार्टीबाट अत्यधिक मतले निर्वाचित भएका थिए। सप्तरीका दुई नगर प्रमुख गुप्ता र यादव भ्रष्टाचार मुद्दामा दोषी ठहर भएका छन् भने दुई प्रमुख निलम्लित छन्। अख्तियार दुरुपयोग अनुसन्धान आयोगले बोदेबरसाइन नगर प्रमुख आतेशकुमार सिंह यादव र बिष्णुपुर गाउँपालिका अध्यक्ष उमेशप्रसाद यादव विरुद्ध भ्रष्टाचार मुद्दा दायर गरेपछि उनीहरु निलम्बित भएका हुन्। विष्णुपुर गाउँपालिकाका लेखापाल टेकनारायण यादव र एमआईएस अपरेटर वीरेन्द्र कुमार यादव साउन ३१ गते घुस रकमसहित पक्राउ परेसँगै उनीहरुलाई घुस रकम लिन पठाएको आरोपमा गाउँपालिका अध्यक्ष उमेशविरुद्ध विशेष अदालतमा मुद्दा दायर भएको हो। घुस रकम लिन अध्यक्ष यादवले नै कर्मचारीहरुलाई पठाएको प्रमाणका आधारमा मुद्दा चलाइएको अख्तियारका प्रवक्ता भोला दाहालले बताएका छन्। बोदे बर्साइन नगरपालिकाका प्रमुख आतेश भदौ १४ गतेदेखि निलम्बनमा परेका हुन्। सञ्चालन नै नभएको बाख्रा व्यवसायी कार्यक्रमको स्थलगत अनुगमन गरेर योजनाको स्थिति पनि राम्रो रहेको भन्दै सोहीबमोजिम गलत प्रतिवेदन दिएर भ्रष्टाचार गरेकोले नगर प्रमुखसहित ८ जनाविरुद्ध मुद्दा चलेको छ। विशेष अदालतमा नगर प्रमुख आतेशसहित निमित्त प्रमुख प्रशासकीय अधिकृत घनश्याम यादव, पशु विकास अधिकृत अर्जुनप्रसाद यादव, लेखापाल सरोजकुमार मण्डल, वडा नम्बर ४ का तत्कालीन वडाध्यक्ष रामानन्द चौधरी, तत्कालीन नगर कार्यपालिका सदस्य श्रीप्रसाद भगत, जगदम्बा कृषक समूहका अध्यक्ष राधेश्यामकुमार साह र कोषाध्यक्ष नीलमकुमारी शर्माविरुद्ध कैद र बिगो बमोजिम जरिवानासमेतको सजायको मागदाबी लिँदै अख्तियारले विशेष अदालतमा आरोपपत्र दायर गरेको छ। अख्तियारका प्रवक्ता भोला दाहालका अनुसार प्रधानमन्त्री कृषि आधुनिकीकरण परियोजनाअन्तर्गत बाख्रा व्यवसायी पकेट कार्यक्रम नै नगरी सम्पन्न भएको भनी १४ लाख ७१ हजार ९ सय २१ रुपैयाँ भुक्तानी लिएदिएको कसुर गरेको पुष्टि भएकोले आरोपपत्र दायर गरिएको हो।"
"दोलखाबाट चार किलो सुनजस्तो पहेलो धातु बरामद,पाँचजना पक्राउ","दोलखा : सुनजस्तो देखिने पहेलो धातु ४ किलोग्रामसहित ५ जनालाई प्रहरीले पक्राउ गरेको छ । पक्राउ परेकाहरूलाई जिल्ला प्रहरी कार्यालय दोलखाले बिहीबार सार्वजनिक गरेको हो। पक्राउ पर्नेहरूमा बिगु गाउँपालिका१ बस्ने २८ वर्षीय केशर तामाङ, २० वर्षीय माधव मगर, १९ वर्षीय पेम्बा तामाङ, ५५ वर्षीय नुर्वु छिरीङ शेर्पा र ३० वर्षीया सुनमाला तामाङ रहेका छन् । उनीहरूलाई विगु गाउँपालिका १ लामाबगरको विभिन्न स्थानबाट प्रकाउ गरिएको प्रहरी नायव उपरीक्षक दीपक खड्काले जानकारी दिए। बिगु गाउँपालिका३ जामुने डेरा गरी बस्ने केशर तामाङसमेतले अवैध रूपमा तस्करी गरी ल्याएको सुन लुकाई छिपाई राखेको भन्ने विशेष सूचनाको आधारमा जिल्ला प्रहरी कार्यालय दोलखा र ईलाका प्रहरी कार्यालय सिंगटीबाट खटिएको प्रहरी टोलीले केशरबहादुर तामाङको कोठा तलासी गर्ने क्रममा उक्त परिमाणको धातु बरामद गरेको हो। पक्राउ परेका केशर, पेम्बा र माधवको बयानका आधारमा थप दुईजनालाई समेत पक्राउ गरेको प्रहरीले जनाएको छ। नुर्वु छिरीङ र सुनमाला भिमेश्वर नगरपालिका६ स्थित शुभकामना होटलबाट पक्राउ परेका हुन्। उनीहरूलाई भन्सार ऐन, २०६४ तथा संगठित अपराध निवारण ऐन, २०७० अन्तर्गत मुद्दामा जिल्ला अदालत दोलखाबाट ८ दिन म्याद थप गरी प्रहरीले आवश्यक अनुसन्धान गरिरहेको छ ।"
वीरगन्जको बालसुधार गृहबाट भागे दुई किशोर,वीरगन्ज : वीरगन्ज बालसुधार गृहबाट दुईजना किशोर फरार भएका छन् । वीरगन्ज ४ वीर्तास्थित बालसुधार गृहबाट शुक्रबार बिहान २ बजेतिर कर्तव्य ज्यान मुद्दाका अभियुक्त सर्लाहीका अमरकान्त ठाकुर र जबरजस्ती करणी मुद्दाका सप्तरी घर भएका पाण्डव यादव फरार भएको सुधारगृह प्रमुख टिकाकृष्ण काफ्लेले बताए । सुधार गृहमा कूल १२६ जना बालक र किशोर रहेकोमा शुक्रबार बिहान दुईजना फरार रहेको काफ्लेले बताए । प्रहरीका अनुसार सुधार गृहको छतमा लगाइएको काँडेतार काटेर उनीहरू गृहसँगै टाँसिएर रहेको मेडिकल क्लिनिको छतमा गइ त्यहाँबाट हाम फालेर भागेका हुन् । जिल्ला प्रहरी कार्यालय पर्साका प्रवक्ता प्रहरी नायब उपरीक्षक कुमार विक्रम थापाले बालसुधार गृहबाट फरार भएका दुवैजनाको खोजी भइरहेको बताए ।उक्त बालसुधार गृहमा गत भदौ २६ गते बालबालिकाहरूबीच विवाद भइ झडप हुँदाा ३ प्रहरी र ११ जना बालक घाइते भएका थिए।
"सिमराका मुसहरले पाए पक्की घर, बस्तीमा खुसीयाली","हेटौंडा : एकैनासले लहरै घर निर्माण गरिएका छन् । इँटा जडान गरेर बनाइएको पक्की घरमा ढलानकै छानो छ । एक समान र उही आकारका घरले बस्ती निकै व्यवस्थित देखिएको छ । ढलानकै सिकुवा, सफा आँगन, व्यवस्थित सौचालय र बालबालिका खेल्न मिल्ने फराकिलो ठाउँको प्रबन्ध मिलाइएको छ । प्रभू शमसेर जबरा तथा राजी राणा परोपकार निजी जुठीले बाराको जितपुर सिमरा उपमहानगरपालिका ६ नगौलमा एकीकृत बस्ती निर्माण गरिदिएपछि २० घर परिवारले आश्रय पाएका छन् । कूल ७ कठ्ठा १२ धुर क्षेत्रफलमा ३ करोड ६० लाख रुपैयाँ लागतमा निर्माण गरिएका २० वटा तीन कोठे पक्की घर शुक्रबार गुठीकी अध्यक्ष राणाले वडा कार्यालयको रेखदेख तथा संरक्षणमा रहनेगरी सम्बन्धित परिवारलाई हस्तान्तरण गरेकी हुन् । 'नयाँ घरमा सरेपछि अब बाढीले उठिबास लगाउने हो कि भन्ने पीर हटेको छ । नयाँ घरमा बस्न पाउने भएपछि त चैनको निन्द्रा पर्नेछ,'स्थानीय छोटेलाल माझी मुसहरले भने,'हाम्रा छोराछोरी धुलोहिलोमा डुब्लान भन्ने पीर हटेको छ । बाढीले ढुबाउलाकी भन्ने तनाव पनि छैन ।' एक परिवारका लागि दुई सुत्ने कोठा, एक भान्सा घर र शौचालयसहितको व्यवस्थित घर आफूहरूले प्राप्त गरेको छोटेलालले सुनाए । गुठीले एकीकृत बस्तीमध्ये भागमा बाटो, प्रत्येक घरको आँगनमा खानेपानीको लागि ट्युबेल जडान गरिदिएको छ । वर्षौदेखि ऐलानी जग्गामा कच्ची घरमा बस्दै आएका रन्जित माझी मुसहरले नयाँ पक्की घरमा बस्न पाएपछि खुसी व्यक्त गरे। यसैगरी पूजा महत्तो दसैंको मुखमा नयाँ घर पाउँदा दङ्ग छिन् । पहिले सानो घर थियो । चर्पीको व्यवस्था थिएन,पानी लिन टाढा जानुपथ्र्यो । अहिले आँगनमै ट्युबल छ । पक्की चर्पी छ । हामीलाई निकै राहत मिलेको छ,'उनले भनिन्। नयाँ घरमा व्यवस्थापन मिलाउनका लागि गुठीले प्रत्येक मुसहर परिवारलाई नगद १० हजार रुपैयाँसमेत प्रदान गरेको छ ।"
नक्कली शैक्षिक प्रमाणपत्र पेश गरी जागिर खाने शिक्षकविरूद्ध मुद्दा,"काठमाडौं :अख्तियार दुरूपयोग अनुसन्धान आयोगले नक्कली शैक्षिक योग्यताको प्रमाणपत्र पेश गरी जागिर खाएको भन्दै कैलालीस्थित दशरथ माध्यमिक विद्यालयका राहत शिक्षक महेश शाहविरूद्ध मुद्दा दायर गरेको हो। आयोगले घोडाघोडी नगरपालिका २ साडपानीस्थित श्री दशरथ माध्यमिक विद्यालयमा रातह शिक्षकमा कार्यरत शाहमाथि आज विशेष अदालत काठमाडौंमा आरोपपत्र दाय गरेको हो। आयोगका प्रवक्ता भोला दाहालले शाहको शैक्षिक योग्यताको प्रमाणपत्र छानबिन गर्न परेको उजुरीका आधारमा अनुसन्धान हुँदा प्रमाणपत्रहरू झुट्टा प्रमाणित भएपछि मुद्दा दायर गरेको जानकारी दिए। शाहको माध्यमिक शिक्षा परिषद् उत्तर प्रदेश बोर्ड अफ हाइस्कुल एण्ड इन्टरमिडिएट एजुकेसन,यूपी राजकीय हुसेनावाद इन्टर कलेज भारतबाट प्राप्त गरेको भनिएको उक्त शैक्षिक योग्यताको प्रमाणपत्र झुट्टा भएको प्रमाणित भएको अख्तियारको ठहर छ। झुट्टा प्रमाणपत्र पेस गरी राष्ट्रसेवकको ओहदा पाउने र सो ओहदामा बहाल रहने मनसाय राखी आफूलाई फाइदा र नेपाल सरकारलाई हानिनोक्सानी पुर्याएको पुष्टि हुन आएकाले शाहविरुद्ध भ्रष्टाचार निवारण ऐन २०५९ को दफा १६ को उपदफा (१) बमोजिम सजाय र मागदावीसहित आरोपपत्र दायर गरेको अख्तियारले जनाएको छ।"
जनप्रतिनिधिलाई छात्राको प्रश्न निशुल्क सेनेटरी प्याड हामीलाई खोइ?,"सन्धिखर्क : अर्घाखाँचीको सन्धिखर्क २ चुत्राबेसीमा रहेको सन्धिखर्क ग्रीन इंग्लिस बोर्डिंग स्कुलमा जनप्रतिनिधिसँग विद्यार्थी कार्यक्रम सम्पन्न भएको छ। जनप्रतिनिधिसँग विद्यार्थी कार्यक्रममा सन्धिखर्क नगरपालिका वडा नम्बर २ का वडाध्यक्ष मोतिजंग रायमाझीले वडा कार्यालयबाट हुने सेवा प्रवाह र शिक्षा नीतिका बारेमा विद्यार्थीलाई जानकारी गराएका थिए। विद्यालयको कक्षा ८, ९ र १० मा अध्ययनरत झण्डै एक सय ३० विद्याथीको सहभागिता रहेको कार्यक्रममा विद्यार्थीहरूले वडाध्यक्षसँग अन्तर्क्रिया गरेको विद्यालय ब्यवस्थापन समितिका अध्यक्ष डिलाराम भुसालले बताए। विद्यालयमा अध्ययनरत छात्राहरूका लागि सरकारले निशुल्क सेनेटरी प्याड वितरण गर्ने भनिए पनि आफूहरूलाई किन नपाएको भन्दै छात्राहरूले प्रश्न गरेका थिए। उनीहरूले बालिकामाथि भइरहेको यौनलगायत दुर्व्यवहारका विषयमा पनि प्रश्न गरेका थिए। छात्रवृति तथा अन्य कार्यक्रममा निजी विद्यालयमा अध्ययनरत विद्यार्थीलाई किन समावेश नगराएको भन्दै जनप्रतिनिधिमाझ प्रश्न गरिएको थियो। विद्यार्थीहरूले गरेका प्रश्नको जवाफ दिँदै वडाध्यक्ष रायमाझीले सेनेटरी प्याड निशुल्क छात्राहरूले पाउनुपर्ने नेपाल सरकारको नीति भए पनि निजी विद्यालयमा नआएकोमा त्यसबारे पहल गर्ने बताए। उनले जबर्जस्ती करणी र महिला हिंसाका घटना न्युनीकरणका लागि पनि विभिन्न कार्यक्रमहरू ल्याउन प्रतिवद्धता जनाएका थिए।"
सन्धिखर्कका ६४ स्थानमा सीसी क्यामेरा,"सन्धिखर्क : अर्घाखाँचीको सन्धिखर्क नगरपालिकाले नगर भित्रका ६४ स्थानमा सिसी क्यामेरा जडान गरेको छ । नगरपालिकाको कार्यालय वरिपरि, १२ वटै वडा कार्यालय, सन्धिखर्क र चुत्राबेसी बजारका मुख्य मुख्य चोक तथा गल्लीका साथै धार्मिक तथा पर्यटकीय स्थलमा सीसी क्यामेरा जडान गरेको नगरपालिकाका रोजगार शाखा संयोजक हिरामणी पराजुलीले बताए । नगरका विभिन्न स्थानमा हुने चोरी, डकैती, घटना, दुर्घटनामा कमी गर्न तथा घटना भैहालेमा जानकारी लिन तथा नगर र वडा कार्यालयमा सुशासन कायम गर्न सहजताका लागि नगरका विभिन्न स्थानमा सीसी क्यामेरा जडान गरिएको नगरपाकिलाका प्रमुख प्रशासकीय अधिकृत खुमलाल भुसालले बताए । बजारका मुख्य चोक, गल्ली, सुरक्षा संवेदनशील क्षेत्र, सबै वडा कार्यालयका साथै धार्मिक तथा पर्यटकीय स्थलहरू सुपा देउराली मन्दिर,अर्घा भगवती मन्दिर, सिद्धेश्वर शिवालय र मथुराधाममा पनि क्यामेरा जडान गरिएको नगरपालिकाका सुचना प्रविधि अधिकृत विशाल महतले बताए । सीसी क्यामेरा जडानपछि चोरी, डकैती तथा अन्य अपराधिक क्रियाकलापका झण्डै एक दर्जन घटना पत्ता लागेका छन्। विभिन्न स्थानमा बुलेट क्यामेरा ४९ वटा, अटोमेटिक नम्वर पिलेट रिडर ( बलउच) क्यामेरा ६ वटा, पिटिजेट(उतश) क्यामेरा १० वटा जडान गरिएको छ ।"
बलात्कारका घटना गाउँमै मिलाउन खोज्नेलाई खोज्दै प्रहरी,"राजविराज : बलात्कारको घटना मिलापत्र गराउन खोज्ने पञ्चसहित बलात्कार आरोपितविरुद्ध सप्तरीमा उजुरी दर्ता भएको छ । १५ वर्षीया बालिकालाई बलात्कार गरेको आरोपमा डाक्नेश्वरी नगरपालिका३ हटेलका २४ वर्षीय महेशकुमार साह र घटना ढाकछोप गर्न मिलापत्र गराउन खोज्ने ४० वर्षीय चन्द्रशेखर साह विरुद्ध उजुरी दर्ता भएको सप्तरी प्रहरीले जानकारी दिएको छ । जिल्ला प्रहरी कार्यालय सप्तरीका सूचना अधिकारी डीएसपी ढुण्डिराज नेउपानेका अनुसार घटनाका आरोपित दुबैजनाविरुद्ध उजुरी दर्ता भइ खोजी भइरहेको छ । कारबाही प्रक्रिया अगाडि बढाउँदै अनुसन्धानमा जुटेको प्रहरी बिहीबार घटनास्थल पुगेको छ । समाजबाट अपहेलित हुनुपर्ने डर,पीडकले दिने धम्की, प्रलोभन र प्रहरीमा उजुरी दर्ता नहुने गरेकाले सप्तरीमा बलात्कारलगायत संवेदनशील घटनाहरू मिलापत्रमै टुङ्ग्याउने गरिएको थियो। डाक्नेश्वरी नगरपालिकामा भएको बलात्कार घटनामा पीडितलाई उजुरी गर्नबाट रोक लगाउने प्रयास गरिएको भनेर नै जाहेरी परेको छ । पीडितकी आमाले बताएको घटनाअनुसार घरमा सुतिरहेकी बालिकालाई जबरजस्ती आफ्नो घरमा रहेको गुहालीमा ल्याएर गत असोज ३ गते राति महेशले बलात्कार गरेको पीडित पक्षले बताएका थिए। बलात्कार घटनामा उजुरी गर्न रोक लगाउँदै आरोपितसँग क्षतिपूर्ति लिएर मिल्न स्थानीय चन्द्रशेखर साहले दबाब दिएको बताइएको छ। घटनापछि चार दिनसम्म घरबाट बाहिर निक्लिन नदिई चन्द्रशेखरले मेलमिलापका लागि लोभ र दबाब दिएको पीडित परिवारले बताएका छन् । आरोपितलाई कानुनअनुसार कारबाही हुनुपर्ने भन्दै पीडित र उनको परिवार सोमबार इलाका प्रहरी कार्यालय कल्याणपुर पुगेर प्रहरीसमक्ष घटना विवरण सुनाए । त्यसपछि राजविराजमा पीडितको स्वास्थ्य परीक्षण गराई पीडितकी आमाले दिएको उजुरी इलाका प्रहरी कार्यालय कल्याणपुरले मंगलबार दर्ता गरेको जिल्ला प्रहरी कार्यालय सप्तरीका सूचना अधिकारी डिएसपी ढुण्डिराज नेउपानेले बताए । यसअघि पनि डाक्नेश्वरी नगरपालिका७ ब्रहमपुरमा भएको बलात्कारको घटनामा पञ्चहरुले मेलमिलाप गराउन दबाब दिँदा १७ वर्षीया किशोरीले २०७७ भदौ २९ गते आत्महत्या गरेकी थिइन् । उक्त घटनामा बलात्कारीलाई १३ वर्ष कैदका साथै पञ्चलाई समेत मतियार ठहर गर्दै सजाय भएको थियो । बलात्कारीलाई उन्मुक्ति दिन लगाउने र प्रहरीमा उजुरी गर्न रोक लगाउने पञ्चहरू धर्मानन्द मण्डललाई साढे ६ वर्ष कैद तथा शत्रुघ्न मण्डल र उचितलाल मण्डललाई जिल्ला अदालतले एक वर्ष कैद सजाय गरेको थियो । शत्रुघ्न नगरपालिकाका वडा अध्यक्ष हुन् । पञ्चायतमा सहभागी अन्य आरोपित शत्रुघ्नका दाजु जयकान्त मण्डल,भाइ देबु मण्डल, बिन्देश्वर मण्डल, बंशराज मण्डल, सत्यनारायण मण्डल, बासुदेव मण्डललाई समेत जरिवाना र क्षतिपूर्ति भराउने फैसला भएको थियो ।"
"आन्दोलनमा हिंडेका शिक्षक सवार गाडी सिन्धुलीमा दुर्घटना, १० जना घाइते","घाइतेमध्ये तीनजनाको अवस्था गम्भीर रहेको जिल्ला प्रहरी कार्यालय सिन्धुलीका प्रवक्ता तथा डिएसपी चिरञ्जीवी दाहालले जानकारी दिए । सिन्धुली : शिक्षक आन्दोलनमा सहभागी हुन सिन्धुलीबाट काठमाडौं हिंडेका शिक्षक सवार गाडी सिन्धुलीमा दुर्घटना परेको छ । विपी राजमार्ग अन्तरगत सुनकोशी गाउँपालिका३ बोहोरेटारमा ००१ज००६२ नम्बरको इलेक्ट्रोनिक जीप शुक्रबार दुर्घटना हुँदा १० जना घाइते भएका छन्। घाइतेमध्ये तीनजनाको अवस्था गम्भीर रहेको जिल्ला प्रहरी कार्यालय सिन्धुलीका प्रवक्ता तथा डिएसपी चिरञ्जीवी दाहालले जानकारी दिए । दुर्घटनामा परी शिक्षक कमलामाई ६ की निर कुमारी चालिसे, कमलामाई ५ की कमला घिमिरे, तिनपाटन १० का राजन कार्की, कमलामाई नगरपालिका ६ का सरोज थापा, कमलामाई १ का मुकुन्द थापा, भुवन थापा, कमलामाई ४ की बविता देवकोटा, बनेपा १० की गार्की बस्नेत, कनपा ६ का विष्णु ढकाल र उनका छोरा निश्चल ढकाल घाइते भएका छन्। घाइते सबैलाई उद्धार गरी उपचारका लागि धुलिखेल अस्पताल लगिएको दाहालको भनाइ छ। घाइते हुनेमध्ये अधिकांशको हात, खुट्टा र टाउकोमा चोट लागेको छ । तीव्र गतिमा रहेको गाडी अनियन्त्रित भइ सडकको बायाँ साइडको नालीमा खसेको प्रहरीले जनाएको छ । गाडीमा ११ जना सवार थिए ।"
पश्चिम नवलपरासीमा विद्युत् खम्बाको बत्ती निभाउँदा करेन्ट लागेर मृत्यु,नवलपरासी : पश्चिम नवलपरासीमा करेन्ट लागेर एक जनाको मृत्यु भएको छ । विद्युत्को खम्बामा बल्दै गरेको बत्ती निभाउने क्रममा करेन्ट लागेको हो । आज बिहान ६:०० बजेको समयमा रामग्राम नगरपालिका७ बस्ने जयप्रकाश यादव सोही वडाको उजैनीमा रहेको खम्बाको बत्ती निभाउन गएका थिए । सोही क्रममा उनलाई करेन्ट लागेको जिल्ला प्रहरी कार्यालयका सूचना अधिकारी एवं प्रहरी नायब उपरीक्षक रेशम बोहराले बताए। करेन्ट लागेका यादवलाई उपचारका लागि जिल्लाको पृथ्वीचन्द्र अस्पतालमा ल्याइएको थियो । उनलाई अस्पतालका डाक्टरले उपचारका क्रममा ६:४० बजे मृत्यु भएको घोषणा गरेको थियो । यादवलाई करेन्ट लागेको स्थानमा वाइफाइ तथा अन्य तार भुइँसम्म लत्रिएको अवस्थामा रहेको स्थानीयको भनाइ छ ।
संगठित अपराध मुद्दाका फरार प्रतिवादी पक्राउ,काठमाडौं : भन्सार ऐन अन्तर्गतको कसुर र संगठित अपराध मुद्दाका फरार प्रतिवादी पक्राउ परेका छन्। पक्राउ पर्नेमा दोलखा विगु गाउँपालिका१ का १९ वर्षीय राज तामाङ रहेको काठमाडौं उपत्यका अपराध अनुसन्धान कार्यालयका प्रवक्ता तथा सूचना अधिकृत प्रहरी उपरीक्षक रविन्द्र रेग्मीले जानकारी दिए। तामाङलाई प्रहरीले बिहीबार काठमाडौंको वनस्थलीबाट दुई थान मोबाइलसहित नियन्त्रणमा लिएको हो। उनलाई थप अनुसन्धान र कारबाहीका लागि जिल्ला प्रहरी कार्यालय दोलखा पठाइएको प्रहरीले जनाएको छ।
कोसीटप्पु गैंडा बस्न उपयुक्त,"काठमाडौं : पुष्पा र अन्जली गैंडालाई कोसीटप्पुमा पर्यटन दिवसको अवसर पार्दै बुधबार स्वागत गर्न पुगेका वन तथा वातावरणमन्त्री डा विरेन्द्रप्रसाद महतोले अब कोसीटप्पुमा पुनः वीरु नाम गरेको भाले गैंडा र बाघ पनि पठाउने घोषणा गरे। तर, गैंडाको विषयमा अध्ययन भइसके पनि बाघ पठाउन मिल्ने नमिल्ने विषयमा भने अध्ययन हुनै बाँकी रहेको राष्ट्रिय निकुन्ज तथा वन्यजन्तु संरक्षण विभागका महानिर्देशक डा सिन्धुप्रसाद ढुंगाना बताउँछन्। ढुंगानाका अनुसार वर्षदिनभित्र भाले गैंडा कोसीटप्पु पुग्नेछ। पुष्पा र अन्जली त्यहाँको वातावरणमा घुलमिल भएपछि भाले गैंडा पनि पठाइने उनले बताए। मन्त्रीले वीरुलाई पठाउने भने पनि कुन गैंडा जान्छ निश्चित नभएको उनले बताए। वीरु भने हाल सदरचिडियाखानामा छ। सन् २०१३ मा त्यसलाई चितवन राष्ट्रिय निकुन्जबाट जाउलाखेल ल्याइएको थियो। बाघको आक्रमणमा परी घाइते अवस्थामा वीरुको उद्धार गरिएको थियो। वीरुको उमेर ८९ वर्षको हुनसक्ने अनुमान छ। गैंडा स्थानान्तरणको विषय विभिन्न खालको आलोचना भइरहेका छन्। तर, अध्ययन समितिले कोसीटप्पुमा ६० देखि ८० वटासम्म गैंडा राख्न सकिन्छ भनिसकेको ढुंगानाले बताए। तत्काल १० वटा गैंडा ल्याउन मिल्छ भन्ने प्रतिवेदनमा छ। त्यसैको आधारमा दुइटालाई मात्रै लगेर एक वर्षजति हेरौं भन्ने हो ढुंगानाले थपे प्रजनन पनि भयो र संख्या वृद्धि भएमा अरू पनि थप्ने हो। तर, स्थानान्तरण गर्नु हुँदैन भन्ने होइन। कुन ठाउँमा स्थानान्तरण गरियो भन्ने विषय महत्वपूर्ण हुने उनले बताए। आइल्यान्ड बायोजोग्राफी थ्योरी अनुसार स्थानान्तरण गरेको उनको दाबी छ। ढुंगाना भन्छन्, यस सिद्धान्तका अनुसार राष्ट्रिय निकुन्ज तथा आरक्ष क्षेत्र टापुजस्तो हुन्छ। त्यस्तो ठाउँमा सडक, खोलानाला आदि हुने भएकाले एउटा टापुबाट अर्कोमा जनावरहरू जान सक्दैनन्। उनीहरू प्राकृतिक रुपमा एक ठाउँबाट अर्कोमा आवतजावत गर्न सकेनन भने फरक टापुमा लैजानुपर्छ। अन्यथा त्यस्ता ठाउँमा कुनै महामारी आएमा वंश विनास हुन्छ। त्यसैले उनीहरूलाई छरेर राख्नुपर्छ। त्यसैले स्थानान्तरण महत्वपूर्ण हो। ल्याएर वास्तै नगर्ने प्रवृत्ति मात्रै नराम्रो हो। अपेक्षा गरेको भन्दा धेरै संख्यामा चितवनमा गैंडा बढेको पनि उनले बताए। उनले थपे, सय भन्दा कम गैंडा थियो। हाल ७ सय ५२ वटा छ। यतिकै छिटो जनसंख्या बढ्ला भन्ने थिएन। त्यसैले विभिन्न ठाउँमा राख्नु उचित हुन्छ। बाघको संख्या पनि निकै बढेको उनले बताए। २५० वटा बाघ सन् २०२२ सम्ममा पुर्याउने भन्ने थियो। सन् २००९ मा एक सय २१ वटा मात्रै थियो। तर, हाल तीन सय ५५ वटा छन्। त्यसैले उनीहरू निकुञ्जभन्दा बाहिर निस्के। निकुन्जभन्दा बाहिर हाल २० वटा बाघ छन्। हाल ६ चिडियाखानमा र ६ वटा राष्ट्रिय निकुन्ज बाहिर खोरमा छ। ती बाघले मान्छे मारेकाले फेरी जंगलमा छाडेमा फेरी मान्छेले विरोध गर्ने भएकाले खोरमा राखिएको हो। तिनै बाघलाई कोसीटप्पुमा राख्ने की भन्ने कुरा कुरा भएको बताए। त्यहाँ पनि उनीहरूलाई खोरमै राख्ने कुरा भएको हो। तर, यस विषयमा अध्ययन भएको छैन। सैद्धान्तिक हिसाबले मात्रै कुरा भएको ढुंगानाले बताए। राष्ट्रिय प्रकृति संरक्षण कोषका, बायोडाइभर्सिटी सेन्टरको, प्रोजेक्ट म्यानेजर, रचना शाहका अनुसार एक वर्षपछि पुष्पा र अन्जली पनि परिपक्क हुन्छन्। त्यतिन्जेलमा वीरुलाई पनि त्यहाँ पुरयाउन लागिएको हो। मेटिङको समयमा भालेले एकदमै लखेट्ने हुन्छ। त्यसैले पोथी गैंडालाई जोखिम हुने भएकाले परिपक्क भएपछि मात्रै भाले लगिने बताइन्। कोसीटप्पुमा विगतमा गैंडा रहेको अनुमान अध्ययन समितिको छ। उक्त समितिले दुई वर्ष पहिला नै गैंडाको लागि उचित वासस्थान भएकाले स्थानान्तरण गर्न सकिने निष्कर्ष निकालेको थियो। तर, स्थानान्तरणको विषयमा नबुझेर मानिसहरूले विरोध गरिरहेको तर्क शाहको छ। विज्ञान तथा अनुसन्धानहरूले पनि जनावरको आनुवंशिक विविधता र महत्वका लागि स्थानान्तरण गरिन्छ उनले थपिन विश्वव्यापी रूपमै स्थानान्तरणको ट्रेन्ड छ। हजारौं केस स्टडी छन्। त्यसले यस्ता प्रजाती लोप भएमा अर्को ठाउँमा जोगाउन सकिन्छ।"
शवदाह स्थलसमेत व्यक्तिको कब्जामा,"जिल्ला मालपोत कार्यालय रूपन्देहीका प्रमुख मालपोत अधिकृत कुमार आचार्यले उक्त जमिनको जग्गाधनी पुर्जा ०७० सालमा जारी गरिएको थियो। तर, मालपोतमा भने ०७१ सालमा मात्रै दर्ता गरिएको भेटिएको छ। बुटवल : दाहसंस्कार गर्ने स्थानसमेत व्यक्तिको कब्जामा भन्ने सुन्दा अचम्म मान्नुहोला। तर, रूपन्देहीको भैरहवामा यस्तै भेटिएको छ। सिद्धार्थनगर१० अर्थात् गौतमबुद्ध अन्तर्राष्ट्रिय विमानस्थलनजिक घागरा खोला छेउमा रहेको पितृ बिसर्जन तथा शवदहन स्थल रहेको १ बिघा ५ कठ्ठा जग्गा व्यक्तिको नाममा नामसारी गरिएको भेटिएको हो। सिद्धार्थनगर४ का वडा अध्यक्ष भोला यादवका अनुसार सो जग्गा अर्घाखाँचीको साविक मैदान गाविस५ बस्ने नुरपति घिमिरेको नाति, नरपति घिमिरेको छोरा फर्शुराम घिमिरेको नाममा दर्ता भएको छ। यो जग्गाको मूल्य १ करोडभन्दा बढी छ। जिल्ला मालपोत कार्यालय रूपन्देहीका प्रमुख मालपोत अधिकृत कुमार आचार्यले उक्त जमिनको जग्गाधनी पुर्जा ०७० सालमा जारी गरिएको थियो। तर, मालपोतमा भने ०७१ सालमा मात्रै दर्ता गरिएको भेटिएको छ। जालसाजी गरिएको भन्ने प्रमाण पुर्जाले नै देखाएको छ, आचार्यले, त्यसैकारण यो स्वतः खारेजी हुन्छ। जग्गा दलालको संलग्नतामा मालपोत कार्यालय रूपन्देहीबाट ०७० वैशाख २८ गते फर्शुराम घिमिरेको नाममा जग्गा दर्ता भएको थियो। त्यसअगाडि सो जग्गा पर्ति थियो। सिद्धार्थनगर१० र ४ नम्बर वडावासीले शव जलाउने घाटका रूपमा सो स्थान प्रयोग गर्दै आएका थिए। व्यक्तिको नाममा नामसारी भएको जानकारी पाएपछि स्थानीयहरू जिल्ला मालपोत कार्यालयमा पुगेर विरोध जनाएका छन्। दोषीलाई कारबाही गर्न र जग्गा फिर्ताका लागि पहल गरी दिन स्थानीयवासीले मालपोत प्रमुखसँग आग्रह गरेका छन्। ०४९ सालमा स्थानीय र सिद्धार्थनगर नगरपालिकाको सहयोगमा विश्राम सेड घर र दाहसंस्कार गर्न सो स्थान प्रयोग गर्ने सहमति भएको थियो। जनआन्दोलनपश्चात् तत्कालीन सिद्धार्थनगर नगरपालिकाका प्रमुख डा बलराम गौतमले पूजा अर्चना गरी सो स्थानलाई घाट बनाइयो । ०५४ सालमा विभिन्न संस्था, जिल्ला विकास समिति रुपन्देही र सिँचाइ कार्यालय रुपन्देहीको सहयोगमा उत्तरतर्फ नदी कटान रोक्नका लागि तटबन्ध गरिएको थियो।"
"झापामा ग्याङ फाइट, एक जनाको मृत्यु","जिल्लाको चुलाचुली गाउँपालिका ३ निवासी ३८ वर्षीय गोविन्द लिम्बुको मृत्यु जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए । झापा : झापाको दमकमा साथी साथीबीच ग्याङ फाइट भएको छ । ग्याङ फाइटको क्रममा छुरा प्रहारबाट एक जनाको मृत्यु भएको छ । जिल्लाको चुलाचुली गाउँपालिका ३ निवासी ३८ वर्षीय गोविन्द लिम्बुको मृत्यु जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए । प्रहरीका अनुसार शुक्रबार बिहान ४ बजे दमक नगरपालिका १ कुमाल चोकमा दमक ७ हाट खोला र इलाम चुलाचुलीका युवाहरुबीच ग्याङ फाइट भएको थियो । दमक १ स्थित कुमाल चोक नजिकै एक होटेलमा उनीहरू सँगै बसेर रातभर मादक पदार्थ सेवन गरेका थिए । सोही क्रममा विवाद हुँदा झडप भएको थियो । दमक ७ बस्ने २५ वर्षीय सनम राईले लिम्बूलाई छुरा प्रहार गरेका थिए । घाँटी, पाखुरामा छुरा प्रहार गरेपछि सख्त घाइते भएका उनलाई तत्काल उपचारको लागि लाइफलाइन अस्पताल दमक लगेको र अस्पताल पुर्याउनासाथ डाक्टरले मृत घोषणा गरेको डीएसपी रिजालले बताए । छुरा प्रहार गर्ने राईसहित दुई जना मोटरसाइकलमा फरार भएको र उनीहरूको खोजी कार्य तीव्र पारिएको उनले बताए । यसअघि २०७६ साल साउन ८ गते दमकमा दुई समुहबीच ग्याङ फाइट हुँदा एक जनाको ज्यान गएको थियो । दमक नगरपालिका१ स्थित दुर्गा मन्दिर पछाडि ग्याङ फाइट हुँदा स्थानीय १८ वर्षीय विक्रम लिम्बुको मृत्यु भएको थियो ।"
कर्णालीमा विपद् नै विपद्,"वीरेन्द्रनगर : कमजोर भूबनोट अनि, भौगोलिक विकटता उस्तै। वर्षामा बाढी र पहिरोबाट क्षति। हिउँदमा आगलागी र हावाहुरीबाट धनजनको नाश। जहिल्यै प्राकृतिक विपद्को चपेटामा पर्छ, कर्णाली। राजधानीबाट टाढाको भौगोलिक दूरीमा रहेको कर्णालीको विपद् न्यूनीकरण गर्न न राज्यले प्राथमिकता दिन्छ। न त पीडतले नै समयमै राहत पाउँछन्। बाढी र पहिरो पीडितहरू अझै त्रिपालमुनि छन्। तर, राज्य बेखबर जस्तै छ। जब, कर्णालीमा विपद् हुन्छ, राज्यका निकायहरू केही बोरा चामल बोकेर आउँछन्। त्यति मात्र होइन, त्यही राहतमा पनि राजनीतीकरण हुन्छ। तर, विपद्बाट कर्णालीलाई जोगाउन नीतिगत तथा अन्य पूर्वतयारीका काम भने कहीँकतैबाट हुँदैनन्। ०८० वैशाखयता मात्र कर्णालीमा १ सय ३ वटा विपद्का घटना भए। करिब पाँच महिनाको अवधिमा २ करोड ४ लाख २५ हजार १ सय रुपैयाँ बराबरको भौतिक क्षति भयो। कर्णाली प्रदेश सरकारको आन्तरिक मामिला तथा कानुन मन्त्रालयका विपद् व्यवस्थापन शाखा अधिकृत कृष्णबहादुर रोकायाका अनुसार बर्सेनि विपद्का घटना बढ्दै गएका छन्। उनका अनुसार असार र साउनमा ३६३६ वटा, वैशाख र जेठमा २५२५ वटा र भदौमा १६ वटा विपद्का घटना भए। विपद्बाट जेठ महिनामा सबैभन्दा धेरै क्षति भएको थियो। जेठ महिनामा विपद्बाट १ करोड ५३ लाख ३३ हजार ६ सय रुपैयाँ बराबरको क्षति भएको छ। यस्तै असार महिनामा ३७ लाख ४९ हजार ५ सय रुपैयाँ क्षति भएको छ। वैशाख महिनामा भने विपद्बाट १३ लाख ४२ हजार रुपैयाँ बराबरको क्षति भएको छ। विपद्बाट कर्णालीमा १ सय ३२ वटा पशु चौपायामा क्षति पुगेको छ। प्रदेश सरकारको सामाजिक विकास मन्त्रालयका अनुसार असार महिनामा ७७ वटा, जेठ महिनामा ३१ वटा, साउन महिनामा १८ वटा तथा वैशाख र भदौमा तीनतीनवटा पशु चौपायामा विपद्का कारण क्षति पुगेको छ। प्रायः धेरै पीडितहरूलाई सरकारले तत्काल राहत दिँदै आएको छ। छुटफुट भएका प्रभावित परिवारको तथ्यांक संकलन गरेर थप राहत वितरण गरिने छ। तर, सबै पीडितहरूको दीर्घकालीन बसाइ व्यवस्थापन गर्न धेरै चुनौतीहरू छन्। कृष्णबहादुर जिसी, आन्तरिक मामिला तथा कानुनमन्त्री, कर्णाली वैशाख यता बाढीपहिरोका कारण कर्णालीका ४५ स्थानमा सडक अवरुद्ध भयो। साउन महिनामा २०, असार महिनामा १५, भदौ महिना ८, वैशाख र जेठ महिनामा एकएक स्थानमा सडक अवरुद्ध भयो। गत पाँच महिनाको अवधिमा कर्णालीमा विपद्बाट १५ जनाको मृत्यु भयो। ४१ जना घाइते भए। मृत्यु हुनेहरूमा वैशाख महिनामा सात जना, असारमा पाँच जना र साउनमा तीन जनाको मृत्यु भयो। २०७९८० मा मात्र कर्णालीमा विपद्का घटनाका कारण २० हजार ९ सय ४७ जना नागरिकहरू विस्थापित भएको आन्तरिक मामिला तथा कानुन मन्त्रालयको तथ्यांक छ। विपद्बाट बर्सेनि क्षति आर्थिक वर्ष २०७९८० मा कर्णालीमा विपद्बाट ६४ करोड ८६ लाख ९६ हजार सात सय ८४ रुपैयाँ बराबरको क्षति भयो। यसलाई जिल्लागत तथ्यांक हेर्दा हुम्लामा १४ करोड २९ लाख ६४ हजार ७ सय, डोल्पामा ६ लाख ५० हजार रुपैयाँ, कालीकोटमा १४ करोड २ लाख १९ हजार ७४ रुपैयाँ, सल्यानमा १३ करोड २ लाख ५५ हजार र सुर्खेतमा १० करोड ३५ लाख ४८ हजार २ सय रुपैयाँ बराबरको क्षति भएको छ। यस्तै मुगुमा ८ करोड ८३ लाख ४३ हजार ९ सय ६०, जुम्लामा १ करोड ३९ लाख ६३ हजार ९ सय, रुकुम पश्चिममा १ करोड ९९ लाख १३ हजार ७ सय, दैलेखमा ४६ लाख ४३ हजार ७ सय ५० र जाजरकोटमा ४१ लाख ९४ हजार ५ सय रुपैयाँ बराबरको क्षति भएको मन्त्रालयको तथ्यांक छ। गत आर्थिक वर्षमा कर्णालीमा २ हजार २ सय १४ वटा विपद्का घटना घटेका थिए। जसमा सबैभन्दा बढी सुर्खेतमा ४ सय ३८ वटा र डोल्पामा १५ वटा मात्र विपद्का घटना घटे। विपद्का कारण नागरिकका घर, गोठ, भवन, उद्योग, विद्यालय र सरकारी कार्यालयमा लगायतका भौतिक संरचनाहरूमा क्षति पुगेको थियो। २०७९८० मा कर्णालीमा विपद्बाट ७२ जनाको मृत्यु भएको थियो भने १ सय २४ जना घाइते भएको आन्तरिक मामिला तथा कानुन मन्त्रालयले जनाएको छ। कर्णाली प्रदेश सरकारले विपद्का परेकाहरूको उद्धार तथा राहतका लागि कार्यविधि नै बनाएको छ। प्रदेश सरकारले हाल कर्णालीका सबै जिल्लामा विपद्मा परेका नागरिकहरूका परिवारलाई राहत रकम उपलब्ध गराउन बजेट जिल्ला तहमा पठाएको छ। विपद्का क्षेत्रमा सरकारले बनाएका ऐन नियमहरू प्रभावकारी रूपमा कार्यान्वयनमा आएका छैनन्। जसका कारण नागरिकहरूले विपद् आउँदा तत्काल सरकार साथमा रहेको अनुभूति गर्न पाएका छैनन् । पद्मा खड्का, पूर्वप्रदेश सांसद्, कर्णाली आन्तरिक मामिला तथा कानुन मन्त्रालयका विपद् व्यवस्थापन शाखा अधिकृत कृष्णबहादुर रोकायाका अनुसार प्रदेश सरकारले कर्णालीका १० वटै जिल्लाका लागि १ करोड ८० लाख रुपैयाँ बजेट जिल्ला तहमा पठाइएको बताए। जिल्ला तहमा पठाइएको बजेटबाट कर्णालीका केही जिल्लामा राहत रकम वितरण भइसकेको छ। कर्णालीमो विपद्का घटनाको संख्या क्षतिको विवरण हेर्दा हाल विनियोजन भएको रकमले नपुग्ने उनको भनाइ छ। पीडितको व्यवस्थापनमा उदासीन सरकार २०७१ सालको साउनमा बाढीपीडित बनेकाहरूको अझै व्यवस्थापन भएको छैन। त्यति बेलाको बाढी र पहिरोमा परेका सुर्खेतका नागरिकहरूको अहिले पनि सामुदायिक वनमा छाप्रो बनाएर बसेका छन्। त्यति बेलाका विस्थापितको पूर्णरूपमा व्यवस्थापन भने अझै भइसकेको छैन। उनीहरू अहिले पनि विभिन्न स्थानका अस्थायी शिविरमै छन्। बराहताल गाउँपालिका२ का १ सय २५ घरधुरी गिरीघाटस्थित वीरेन्द्रनगर१ को सामुदायिक वन क्षेत्रमा बसिरहेका छन्। स्थापित भएकै एक दशक पुग्न लागि सक्दासम्म उनीहरूको पुनस्र्थापना हुन सकेको छैन। बाढी प्रभावित परिवारको बसाइ मात्र असुरक्षित छैन, बिहान बेलुकाको गास जुटाउन पनि उस्तै मुस्किल छ। स्वास्थ्य, शिक्षा, खानेपानी, बिजुलीजस्ता सुविधाबाट उनीहरू बञ्चित छन्। २०७१ सालमा भेरी नदीमा आएको बाढीका कारण घरबारविहीन भएका बाढीपीडितहरू ९ वर्षदेखि गिरीघाट जंगलमा कच्चीघर निर्माण गरी बस्दै आएका थिए। ब्राहताल गाउँपालिकाको २ ले उक्त ३५ दिने सूचना जारी गरेर बस्ती हटाउन निर्देशन दियो। तर, उनीहरूले मानेनन्। स्थानीय सरकारले आफूहरूको उठिबास गर्न खोजेको भन्दै पीडितले बिरोध जनाए। २०७१ सालदेखि गिरीघाट वन क्षेत्रमा टहरो निर्माण गरी बस्दै आएकी सिर्जना विकले विकल्प नदिएर स्थानीय सरकारले बाढीपीडितको बस्ती उठाउन खोजेर अन्याय गरेको बताइन्। उनले भनिन्, सरकारले हामीलाई फेरि पहिलेकै ठाउँमा मर्न जाऊँ भन्न भएन्। पहिलेको ठाउँ बस्ती बस्न लाएकै छैन। हामीकहाँ जाने। हामीलाई सुरक्षित ठाउँमा बस्ने व्यवस्था सरकारले मिलाइदिनु पर्ने हो। तर, सरकारले हालसम्म पनि हाम्रो पीडा बुझिदिएन्। तीन तहका सरकारबीच तालमेल नमिल्दा विपद् व्यवस्थापनमा समस्या छ। जिल्ला तहमा संघ र प्रदेशका संरचनाहरू छुट्टाछुट्टै छन्। उनीहरूले पनि स्थानीय सरकारसँग समन्वय गरेर आफ्ना योजना तर्जुमा गर्दैनन्। शंकरप्रसाद उपाध्याय, प्रमुख, तिलागुफा नगरपालिका, कालीकोट उनले अघि थपिन्, गिरी घाट किनारमा जुम्ला रोडसँग जोडिएको जंगलमा टहरा बनाएर खोलामा गिट्टी कुट्ने, बालुवा चाल्ने र त्यसैबाट कमाएको रकमले परिवार पाल्ने गरेका छौं। बाढीपीडित अम्मरबहादुर सारुमगरले भने, बाढीपीडित भएको एक वर्षसम्म त विभिन्न संघसंस्थाहरूले सहयोग गरे। बिस्तारै सबैले सहयोग गर्न पनि छाडे। हामीलाई परिवार पाल्नकै लागि समस्या भएको छ। यो बस्तीनजिक न अस्पताल, न बजार, न पिउने पानी समस्या नै छ। खोलाको दूषित पानी खाइरहेका छौं। नजिकमा प्रावि तहको विद्यालय भएकाले बालबच्चाहरू विद्यालय जान पाएका थिए। तर, बालबच्चाको पढाइ खर्च जोखो गर्न नसकेर कत्तिले त विद्यालय जानै छोडिसके। कतिपय १२१३ वर्षमै ट्र्याक्टर, ट्रक लगायतका गाडीमा काम गर्न थाले। कति प्रदेशतीर भौतारिँदैछन्। य ता कर्णाली प्रदेश सरकारले राहतका नाममा करोडौं खर्च गरिसकेको बताउँछ। आन्तरिक मामिला तथा कानुन मन्त्रालयको तथ्यांकअनुसार बाढी प्रभावित परिवारका लागि हालसम्म राहत स्वरूप साढे ३१ करोडभन्दा बढी खर्च भइसकेको छ। जिल्लाका १ हजार ४५ घरधुरीले पूर्ण राहत पाएको तथ्यांक सरकारसँग छ। तर, अझै पनि १ सय ६४ प्रभावित परिवारहरूले राहत कार्यक्रममा नसमेटिएको भन्दै गुनासो गर्छन्। प्रदेश सरकारले सम्बन्धित स्थानीय तहमार्फत बाढी प्रभावितलाई तीन चरणमा राहत उपलब्ध गराइसकेको जनाएको छ। मन्त्रालयका विपद् व्यवस्थापन शाखा प्रमुख कृष्णबहादुर रोकायका अनुसार प्रदेश बाढीपहिरो समाधान समितिले गरेको अनुगमनका आधारमा सुर्खेतमा १ हजार ४५ घरधुरी राहतका लागि छनोट भएका थिए। तीमध्ये तीन सय २१ घरधुरीले एकमुस्ट ३ लाख रकम पाएका छन् भने अन्य परिवारलाई तीन किस्तामा १ लाख ५० हजारका दरले राहत वितरण गरिएको छ। हालसम्म प्रदेश सरकारले बाढीपहिरो प्रभावित परिवारको व्यवस्थापनका लागि ३१ करोड ३५ लाख रकम खर्च गरिसकेको छ। सरकारले आर्थिक वर्ष २०७७७८ मा प्रभावित परिवारलाई तीन किस्तामा रकम दिइएको थियो। मन्त्रालयका अनुसार सो वर्ष पहिलो, दोस्रो र तेस्रो किस्तामा गरी १७ करोड ४१ लाख रुपैयाँ ५ सय ९१ घरधुरीलाई वितरण गरिएको हो। प्रभावित परिवारले पहिलो किस्तामा डेढ लाख, दोस्रोमा १ लाख र तेस्रोमा प्रतिपरिवार ५० हजारका दरले रकम पाएका थिए। यसैगरी आर्थिक वर्ष २०७८७९ मा मात्रै बाढी प्रभावित परिवारलाई एकमुष्ट ११ करोड ९४ लाख ५० हजार रकम वितरण गरेको थियो। समन्वय नहुँदा प्रतिकार्यमा समस्या कर्णालीमा विपद् व्यवस्थापनको कार्यमा सरकार र सम्बन्धित निकायबीच प्रभावकारी समन्वय नहुँदा प्रतिकार्यमा समस्या हुने गरेको छ। कालीकोटको तिलागुफा नगरपालिका प्रमुख शंकरप्रसाद उपाध्यायले विपद् व्यवस्थापनका लागि एकद्वारबाट हुनुपर्ने बताए। उनले भने, स्थानीय सरकार, प्रदेश सरकार र संघिय सरकारबीच तालमेल नमिल्दा विपद् व्यवस्थापनमा समस्या छ। जिल्ला तहमा संघ र प्रदेशका संरचनाहरू छुट्टाछुट्टै छन्। उनीहरूले पनि स्थानीय सरकारसँग समन्वय गरेर आफ्ना योजना तर्जुमा गर्दैनन्। प्रदेश र संघीय सरकारले योजना तर्जुमा गर्दा स्थानीय सरकारसँग समन्वय गर्दैन्। यसले विपद्का क्षेत्रमा छरिएर लगानी जाने र उचित प्रतिफल नआउने समस्या भएको छ। विपद् व्यस्थापनका लागि आवश्यक नीति तथा योजनाहरू निर्माण भए तापनि समन्वयको अभावमा कार्यान्वयन हुन नसकेको नागरिक समाजको भनाइ छ। कर्णाली प्रदेश सभाकी पूर्वसदस्य पद्मा खड्काले भनिन्, विपद्का क्षेत्रमा सरकारले बनाएका ऐन नियमहरू प्रभावकारी रूपमा कार्यान्वयनमा आएका छैनन्। जसका कारण नागरिकहरूले विपद् आउँदा तत्काल सरकार साथमा रहेको अनुभूति गर्न पाएका छैनन्। स्रोत साधनहरूमा पनि जनताका आबश्यकताभन्दा पनि पहुँचका आधारमा हुने बाँडफाँटले विभेद गरेको छ। विपद् व्यवस्थापनमा प्रदेश सरकार चुकिरहेको छ। स्थानीय सरकारले पनि स्थानीय समस्या अनकूलभन्दा पनि आफू अनुकूल स्रोत परिचालन गर्ने गलत संस्कारले विपद् व्यवस्थापनका लागि आवश्यक मुख्य काम ओझेलमा परेको छ। कर्णालीको भौगोलिक कठिनाइ तथा यस्ता जोखिमयुक्त स्थानमा विपद्को सामना कसरी गर्ने भन्ने विषयमा पूर्वतयारीको अभावमा उद्धारमा समस्या भइरहेको छ। विपद् व्यवस्थापनमा तीन तहका सरकारसँगै साझेदार निकायबीच समन्वय गरी एकीकृत रूपमा कार्यक्रम बनाएमा सहज हुने उनको भनाइ छ। पीडितको घाउमा मलम लगाउँछौंः मन्त्री जिसी कर्णाली प्रदेश सरकारका प्रवक्ता एवं आन्तरिक मामिला तथा कानुनमन्त्री कृष्णबहादुर जिसीले कर्णालीका सबै बाढी पहिरो तथा अन्य विपद्बाट पीडित नागरिकहरूको घाउमा मलम लगाउने बताए। उनले भने, प्रायः धेरै पीडितहरूलाई सरकारले तत्काल राहत दिदै आएको छ। छुटफुट भएका प्रभावित परिवारको तथ्यांक संकलन गरेर थप राहत वितरण गरिने छ। तर, सबै पीडितहरूको दीर्घकालीन बसाइ व्यवस्थापन गर्न धेरै चुनौतीहरू छन्। त्यसमा स्थानीय सरकारसँग समन्वय गरी पहल भईरहेको छ। कतिपय जिल्लामा एकीकृत बस्ती निर्माण गरी त्यस सुरक्षित बस्ने वातावरण पनि बनाइएको छ। कर्णालीका सबै जिल्लाहरूमा बाढी, पहिरो तथा अन्य विपद्बाट अस्थायी टहरा र पालमुनि बसेकाहरूलाई जग्गा प्राप्तिका साथै उनीहरूको सुरक्षित बासका लागि पहल भइरहेको उनले बताए। कर्णालीमा बर्सेनि विपद्का घटनाहरू हुने र प्रयाप्त स्रोत साधन नहुने समस्याका कारण पीडितहरूको व्यवस्थापनमा समस्या आएको हो। तर, सरकारले सबै नागरिकका समस्यामा साथ दिँदै आएको छ। समय लागे पनि सबैको उचित व्यवस्थापन गर्नका लागि सरकार प्रतिबद्ध छ। त्यसका लागि सबै सरोकारवालाहरूसँग समन्वय गर्ने कार्य भइरहेको छ। कतिपय विकल्पहरूको खोजी गर्दा पीडितहरूले नै सहयोग नगर्ने समस्या पनि छ। यसलाई सबै पक्ष जिम्मेबार बनेर सहयोग गर्नुपर्ने अवस्था छ। कर्णालीमा बाढी र पहिरोको उच्च जोखिम कर्णाली प्रदेशका सुर्खेत बाहेकका ९ जिल्ला बाढी र पहिरोको उच्च जोखिममा छन्। विपत् जोखिम न्यूनीकरण तथा व्यवस्थापन प्राधिकरणले कर्णालीमा यो वर्ष विपद्बाट ३५ हजार ३ सय ३३ जना प्रभावित हुने अनुमान गरेको छ। यहाँका ८ हजार ८५ घरधुरी बाढी, पहिरोको जोखिममा छन्। भौगोलिक हिसाबले कर्णाली कमजोर भूबनोट भएको र पहिरोको उच्च जोखिममा रहेको प्रदेश हो। बर्खायाम सुरु भयो कि बाढी, पहिरोका घटना भइरहन्छन्। विपद् पूर्वतयारी केबल तयारीमा मात्र सीमित हुन्छन्। कुनै ठाउँमा घटना भएमा राहत र उद्धार सामग्री लिएर प्रहरी र नेपाली सेना खट्नेबाहेक घटना हुनुपूर्वको आवश्यक तयारी कमजोर छ। विपद् जोखिम न्यूनीकरण तथा पूर्वतयारीका लागि विभिन्न कार्यक्रममा बजेट छुट्ट्याइन्छ। कार्यान्वयनको सन्दर्भमा तीनवटै तहका सरकार चुकिरहेका छन्। २०७० देखि २०७९ चैतसम्म अर्थात् १० वर्षको अवधिमा कर्णालीमा १ हजार ४ सय ८० वटा विपतका घटना भएका थिए। जसमा ५ सय ३ जनाको मृत्यु, २ सय ३ जना बेपत्ता र ७ सय ३६ जना घाइते भएका थिए। कर्णालीका १० जिल्लामध्ये सुर्खेतमा बाढी र डुबान प्रकोपको हिसाबले बढी जोखिममा छ। मौसमलगायत विपद्का कारणले विगत १० वर्षमा ९८ वटा बाढीका घटना कर्णालीमा भएका थिए। जसमा ८० जनाले ज्यान गुमाएका थिए। १ सय ४७ बेपत्ता र ३४ जना घाइते भएका थिए। सो घटनाबाट १० अर्बभन्दा बढी आर्थिक क्षति भएको छ।"

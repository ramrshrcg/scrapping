शीर्षक,विवरण
"३ दिन पनि टिकेन हानेपाको निर्णय, मुख्यमन्त्री नपाएपछि बज्राचार्यले खाए मन्त्रीकै सपथ","हेटौंडा : बागमती प्रदेशका मुख्यमन्त्री शालिकराम जमकट्टेलले हाम्रो नेपाली पार्टीका सांसद शैलेन्द्रमान बज्राचार्यलाई मन्त्रीमा नियुक्त गरेका छन्। हाम्रो नेपाली पार्टी (हानेपा)ले ३ दिन अघिमात्रै वर्तमान सरकारलाई दिएको समर्थन फिर्ता लिएको थियो। मुख्यमन्त्रीको बार्गेनिङ गर्दै आएको हानेपाले अन्ततः मुख्यमन्त्री पाउने छाटकाट नदेखिएपछि ५ बुँदे सहमति गर्दै सरकारमा सहभागी भएको हो। हानेपा ससंदीय दलका नेतासमेत रहेका बज्रचार्यले संस्कृति, पर्यटन तथा सहकारी मन्त्रालय लिँदै सपथग्रहण समेत लिएका छन्। यसअघि मुख्यमन्त्री जमकट्टेल नेतृत्वको सरकारमा कांग्रेसका ६, एकीकृत माओवादीका ३ र एकीकृत समाजवादीका २ मन्त्री रहेका थिए। जसमध्ये कांग्रेसका मन्त्रीहरूले गठबन्धन परिवर्तनसँगै राजीनामा दिएका थिए। कूल १ सय १० जना प्रदेश सभासदस्य रहेको बागमतीमा कांग्रेसका ३७, एमालेका २७, माओवादी केन्द्रका २१, राप्रपाका १३, एकीकृत समाजवादीका ७, नेमकिपाका ३ र हाम्रो नेपाली पार्टीका २ जना सदस्य छन्। वर्तमान सत्ता गठबन्धनमा एमालेका २७, माओवादीको २१ र एकीकृत समाजवादीको ७ गरी जम्मा ५५ सांसद रहेका थिए।"
चिसापानी पुलबाट हाम फालेर बेपत्ता भएका शाहीको शव फेला,"धनगढी : कर्णाली चिसापानी पुलबाट हामफाल्दा बेपत्ता भएका ३२ वर्षीया लोकेन्द्र शाहीको शव बिहीवार सन्कट्टी घाटमा फेला परेको छ। होली पर्वको दिनमा साथीहरूसँग कर्णाली पुलबाट हाम फाल्दा शरीर अनियन्त्रित भई उनी पानीमा डुबेका थिए। उनको शव खोज तलासका लागि नेपाल प्रहरी, सशस्त्र प्रहरी, नेपाली सेना र स्थानीय लागेका थिए। उनको शव तीन दिनपछि टीकापुर नगरपालिका वडा नम्बर २ स्थित सनकट्टि घाट नजिकै फेला परेको जिल्ला प्रहरी कार्यालय कैलालीले जनाएको छ। टीकापुर २ को सनकट्टि घाटमा लास भेटिएको छ। खोजतालासका क्रममा र्याफ्टिङ टोलीले सर्च गर्दै जाँदा नदीको दोभानमा भेटिएको हो,' जिल्ला प्रहरी कार्यालय कैलालीका प्रमुख एसपी पदमबहादुर विष्टले भने।"
"वित्तीय सूचकमा अब्बल बन्दै स्ट्याण्डर्ड चार्टर्ड बैंक, पाँचौं पटक पायो त्रिपल ए रेटिङ","काठमाडौं : स्ट्याण्डर्ड चार्टर्ड बैंक नेपालले पाँचौं पटक त्रिपल ए रेटिङ पाएको छ। इक्रा नेपालले बैंकलाई लगातार पाँचौं वर्ष पनि बैंकलाई 'इक्राएनपीआईआर त्रिपल ए' को रेटिङ पुनः पुष्टि गरिदिएको हो। यो रेटिङले बैंकले समयमै वित्तीय दायित्वहरू पुरा गर्न सक्ने र कम्पनी उच्चतम स्तरको सुरक्षित रहेको बुझाउँछ। इक्रा नेपालले बैंकका विभिन्न वित्तीय सूचकलाई आधार मानेर उक्त उच्च स्तरको रेटिङ दिएको बताएको छ। जसमा बैंकको सीआरएआर, निष्कृय कर्जा (एनपीएल)लगायतका विभिन्न वित्तीय सूचकहरू छन्। हाल स्ट्याण्डर्ड चार्टर्ड बैंकको एनपीएल १६० प्रतिशत मात्रै छ। जुन अन्य वाणिज्य बैंकको तुलनामा सबैभन्दा कम हो। हाल अन्य वाणिज्य बैंकहरूको औषत एनपीएल नै ३६३ प्रतिशत रहेको छ। साथै, बैंकको वित्तीय अवस्था पनि अन्य बैंकको तुलनामा बलियो, सुरक्षित र वित्तीय सबलतामा अब्बल रहेको इक्रा नेपालको दावी छ। लगातार पाँच वर्षसम्म त्रिपल रेटिङको पुनः पुष्टि पाएसँगै स्ट्याण्डर्ड चार्टर्ड बैंकका प्रमुख कार्यकारी अधिकृत अनिर्वाण घोष दस्तिदारले यसले बैंक तथा बैंकका सबै सरोकारवालाहरूप्रतिको प्रतिबद्धताको बलियो प्रमाणीकरण रहेको बताएका छन्।"
मुख्यमन्त्री केजरीवालको मुद्दामा चार दिनको म्याद थप,नयाँ दिल्ली : दिल्लीका मुख्यमन्त्री अरविन्द केजरीवाललाई सम्पत्ति शुद्धीकरणसम्बन्धी मुद्दामा थप चार दिनको म्याद थप भएको छ। राउज एभेन्यु अदालतका विशेष न्यायाधीश कावेरी बावेजाले थप अनुसन्धानका लागि अप्रिल १ सम्मका लागि म्याद थप गरेका हुन्। प्रवर्तन निर्देशनालय (इडी)ले अन्तःशुल्क नीतिसँग सम्बन्धित भ्रष्टाचारको आरोपमा मुख्यमन्त्री केजरीवाललाई बिहीबार साँझ पक्राउ गरेको थियो। इडीले मुख्यमन्त्री केजरीवालको श्रीमतीको मोबाइलको विवरणमाथि विश्लेषण गरिरहेको छ।
सरकारले तोक्यो चैते धानको मूल्य,"काठमाडौं : सरकारले चैते धानको समर्थन मूल्य तोकेको छ। मन्त्रिपरिषद्को आजको बैठकले चालु आर्थिक वर्ष २०८०८१ को लागि १८ प्रतिशतसम्म चिस्यान भएको चैते धानको प्रतिक्विन्टल दुई हजार सात सय सात २८ पैसा न्यूनतम् समर्थन मूल्य तोकेको हो। साथै १८ प्रतिशतभन्दा बढी चिस्यान भएको चैते धानको हकमा एक प्रतिशत चिस्यानका लागि प्रतिक्विन्टल १२०० ग्रामका दरले हुन आउने तौल घटाई कायम हुन आउने तौलका आधारमा न्यूनतम् समर्थन मूल्य कायम गर्ने निर्णय भएको छ। बैठकले आव २०८१८२ को लागि प्रदेश र स्थानीय तहलाई उपलब्ध गराउने राजस्व बाँडफाँटको ढाँचा र हिस्सा बमोजिम अनुमानित राजस्व सात प्रदेशको लागि ७७ अर्ब ५० करोड र स्थानीय तहका लागि ७७ अर्ब ५० करोड रुपैयाँ स्वीकृत गर्ने निर्णय गरेको छ। यस्तै वित्तीय समानीकरण अनुदानको परिमाण सात प्रदेशको लागि ६० अर्ब र स्थानीय तहको लागि ८८ अर्ब रुपैयाँ स्वीकृत गर्ने निर्णय गरेको छ। मन्त्रिपरिषद्ले आव २०७९८० को वार्षिक प्रतिवेदनलाई स्वीकृत गरी राष्ट्रपतिसमक्ष पेश गर्ने निर्णय गरेको छ। नेपाल पर्यटन बोर्डको कार्यकारी समितिको रिक्त तीन सदस्य पदमा ऋषिराम भण्डारी, राजेन्द्रबहादुर लामा र रामप्रसाद सापकोटालाई मनोनयन गर्ने बैठकको निर्णय छ। यस्तै नेपाल प्रशासन सेवा समूहीकरणतर्फको राजपत्राङ्कित विशिष्ट श्रेणीको रिक्त सचिव पदमा डा हरिप्रसाद लम्साललाई बढुवा गर्ने निर्णय गरेको छ।"
एनआईसी एशिया बैंकद्वारा विराट गोल्ड कप फुटबल प्रायोजन,"काठमाडौं : एनआईसी एशिया बैंकले कोशी प्रदेशमा आयोजना हुन गइरहेको विराट गोल्ड कप फुटबललाई मुख्य प्रायोजन गर्ने गरी आयोजक विराट गोल्ड कप फुटबल ट्रष्टसँग सम्झौता गरेको छ। सो सम्झौतापत्रमा बैंकका तर्फबाट ब्राण्डिङ एण्ड कर्पोरेट कम्युनिकेसन प्रमुख सरोज भट्टराईज्यू र आयोजकका तर्फबाट ट्रष्टका अध्यक्ष किशोरबहादुर शाहीज्यूले हस्ताक्षर गरे। २०८० चैत्र १५ देखि २४ सम्म विराटनगरस्थित सहिद रंगशाला सञ्चालन हुन गई रहेको उक्त प्रतियोगितामा संकटा क्लब, नेपाल सशस्त्र प्रहरी बल, मोरङ११, त्रिभुवन आर्मी क्लब, चर्च बोइज युनाइटेड, मच्छिन्द्र फुटबल क्लब, थ्री स्टार क्लब, नेपाल पुलिस, सुनसरी११, भुटानबाट भुटान एफसी, भारतबाट दिल्ली एफसी, माने भञ्ज्याङ दार्जिलिङ, कोलकत्ता११ र पञ्जाब पुलिस टिम सहभागी हुनेछन्। कोशी प्रदेशमा रहेका नव खेलाडीहरुलाई हौसला प्रदान गर्ने हेतुले आयोजना हुन गइरहेको यस प्रतियोगिताका विजेताले नगद ११ लाख, उपविजेताले ५ लाख ५० हजार लगायत ट्रफी, मेडल र प्रमाणपत्र प्राप्त गर्नुहुनेछ। साथै, सर्वोत्कृष्ट खेलाडीलाई मोटरसाइकल, सर्वाधिक गोलकर्ता, उत्कृष्ट प्रशिक्षक तथा उत्कृष्ट गोलरक्षकलाई जनही २१ हजार र उत्कृष्ट खेलाडीलाई २१ हजार प्रदान गरिनेछ। नेपाली जनमानसको मनमनमा विशेष स्थान ओगटेको फुटबल खेललाई थप उचाइमा पुर्याउन बैंकले गरेको यो सहकार्यले विशेष योगदान पुग्ने बैंकले विश्वास लिएको छ। यस बैंकले एकता, टिमवर्क र उत्कृष्टताको भावनालाई बढावा दिँदै आएको अवस्थामा खेल जीवनमा समेत सो कुरा चरितार्थ हुँदै आएको छ। बैंकले यस्ता प्रतियोगिताहरूमा सहकार्य गरेर खेल जीवनलाई प्रवर्द्धन गर्ने मात्र नभई राष्ट्रिय स्तरमा आफ्नो प्रतिभा प्रदर्शन गर्न लालाहित युवा खेलाडीहरूलाई उत्कृष्ट मञ्च प्रदान गर्ने लक्ष्य राखेको छ। बैंक पनि साथी पनि, राम्रो पनि हाम्रो पनि भन्ने बैंकको नारालाई चरितार्थ गर्न समेत खेल क्षेत्रसँगको सहकार्यले ठोस टेवा दिने समेत बैंकको विश्वास रहेको छ। एनआईसी एशिया बैंक मुलुकमा सबैभन्दा धेरै बैंकिङ सञ्जालहरू भएको बैंकहरू मध्येको बैंक हो। यस बैंकले मुलुकभर ३६० शाखा कार्यालयहरू, ६७० एटिएम, ११६ वटा विस्तारित काउन्टर एवं ५१ वटा शाखा रहित शाखा सञ्जाल विस्तार गरेको छ।"
आयल निगमको ट्यांकरबाट डिजेल चोरी गर्ने दुई जना पक्राउ,"हेटौंडा : हेटौंडा उपमहागरपालिका९ मा रहेको नवदुर्गा आयल स्टोरमा कार्यरत कर्मचारी र ट्यांकर चालक डिजेल चोरीको आरोपमा पक्राउ परेका छन्। पक्राउ पर्नेमा स्टोरमा काम गर्ने वीरेन्द्र साह र ट्यांकर चालक आलम हवारी रहेका छन्। प्रहरीका अनुसार साह मोतिहारी श्रीरामपुरका र हवारी पर्साको श्रीपुर नगरपालिकाका बासिन्दा हुन्। उनीहरूले करिब ४० लिटर डिजेल चोरी गरेको पाइएको प्रहरीले बताएको छ। बिहीबार दिउँसो नेपाल आयल निगमको मधेश प्रादेशिक कार्यालय,अमलेखगन्जबाट काठमाडौंको थानकोटस्थित बागमती प्रादेशिक कार्यालयमा डिजेल लिएर जाँदै गरेको ट्यांकरबाट डिजेल चोरी भइरहेको भन्ने विशेष सूचनाका आधारमा चोरी गर्दै गरेको अवस्थामा पक्राउ गरिएको प्रहरी प्रवक्ता डीएसपी लक्ष्मी भण्डारीले बताए। उनीहरूलाई आवश्यक कारबाहीको लागि थानकोट डिपोमा पठाउने तयारी भएको डीएसपी भण्डारीले बताए।"
मुस्ताङको मार्फा खोलामा बेमौसमे बाढी,"जोमसोम : मुस्ताङको घरपझोङ गाउँपालिका२ मार्फा खोलामा बिहीबार दिउँसो बेमौसमे बाढी आएको छ। बर्सेनि साउन भदौमा मात्र आउने बाढी यसवर्ष चैतमै आएको हो। बेनीजोमसोम सडकमार्गसँग जोडिएको मार्फा स्थित राज खोलामा लेदोसहितको बाढी आएको मुस्ताङका प्रमुख जिल्ला अधिकारी जनकराज पन्तले जानकारी दिए। मार्फास्थित राज खोलामा बाढी आएपछि बेनीजोमसोम सडक ३ घण्टा अवरुद्ध बनेको थियो। लेदो पदार्थ र गेग्रान सहितको बाढी आएपछि मुस्ताङ आउजाउ गर्ने लामो तथा छोटो दुरीका सवारी साधन सो स्थानको सडकमै रोकिएका थिए। बाढी आएको सूचना पाएपछि मुस्ताङका प्रमुख जिल्ला अधिकारी जनकराज पन्तसहित ३ वटै सुरक्षा निकायको टोली सडकमार्ग सहज बनाउन मार्फा पुगेका थिए। प्रमुख जिल्ला अधिकारी पन्तले प्रशासन,प्रहरी र स्थानीयको सहयोगमा डोजर परिचालन गरेर ३ घण्टापछि सडकमार्ग खुलाइएको जानकारी दिए। उनले बाढी आएपनि खोलाले धार परिवर्तन नगरेकाले सडक सुरु गर्न सजिलो भएको जनाए। मुस्ताङको मार्फास्थित राज खोलामा ५ दिनअघि पनि यसरी लेदो र गेग्रान सहितको बाढी आएको थियो। त्यस समय खोलाको बहाव उच्च हुँदा बेनीजोमसोम सडकमार्ग अवरुद्ध हुन पुगेको थियो।"
गुल्मीका कृषकलाई उन्नत जातको उखुको बिउ,"गुल्मी : कृषि ज्ञान केन्द्र गुल्मीले कृषकलाई उन्नत जातको उखुको बिउ वितरण गरेको छ। जिल्लाको छत्रकोट गाउँपालिका३ छत्रकोटका तीन कृषकलाई जीतपुर ८ नामक एक टन उखुको बिउ वितरण गरिएको हो। रैथाने परम्परागत शैलीमा खेती हुँदै आएकोमा कृषिलाई व्यावसायिक बनाउने उद्देश्यसहित पालिका भित्रका केही कृषकलाई उखुको बिउ वितरण गरिएको केन्द्रले जनाएको छ। जीतपुर ८ नामक उखुको बिउ उखु अनुसन्धान केन्द्र जीतपुर बाराबाट लिएर कृषकलाई वितरण गरेको कार्यालयले जनाएको छ। हर्दिनेटाका तीनजना कृषक देवबहादुर कार्की, सन्तोष पौड्याल र घनश्याम पन्थलाई वितरण गरिएको हो।"
"निषेधको होइन, सहकार्यको राजनीति गर्नुपर्छ : केपी ओली","काठमाडौं : नेकपा एमालेका अध्यक्ष केपी शर्मा ओलीले निषेधको नभई सहअस्तित्व र सहकार्यको राजनीति गर्नुपर्ने बताएका छन्। बिहीबार झापाको बिर्तामोडमा नेकपा एमाले झापाको ११औं जिल्ला अधिवेशनको उद्घाटन गर्दै ओलीले सहअस्तित्व र सहकार्यको राजनीति गर्नका लागि कांग्रेसलाई सिकाउनुपर्ने समेत बताए। कांग्रेसले सदैव अस्वस्थ र दमनकारी ढंगले प्रतिस्पर्धा गर्ने गरेको उनको भनाइ छ। ओलीले देशको विकास, सुशासनलगायत समृद्ध नेपाल सुखी नेपालीको मार्गलाई साकार पार्ने अभिभारा एमालेको रहेको धारणा राखे। अध्यक्ष ओलीले मिसन चौरासीमा एमालेले एकल बहुमत बनाउने दाबी गरे। उनले झापा देशकै विशेष जिल्ला भएको भन्दै यस क्षेत्रले राजनीतिक उचाईँ कायम राख्नुपर्नेमा जोड दिए।"
पुल अलपत्र बनाउने निर्माण कम्पनी कालोसूचीमा,"म्याग्दी : मुस्ताङको थासाङ गाउँपालिकाको कैकु र लार्जुङखोलाको मोटरेबल पुल अलपत्र बनाउने निर्माण कम्पनीलाई कालोसूचीमा राखिएको छ। चीन र भारत जोड्ने राष्ट्रिय गौरवको कालीगण्डकी कोरिडोरबेनीजोमसोमकोरला सडक योजनाको सिफारिसमा सार्वजनिक खरिद अनुगमन कार्यालयले कैकुखोला र लार्जुङखोलाको पुल अलपत्र बनाउने निर्माण कम्पनीलाई कालोसूचीमा राखेको हो। कार्यालयले बुधबार सार्वजनिक सूचना जारी गरेर दुई वटै पुल बनाउने ठेक्का लिएको गणपति निर्माण सेवालाई दुई वर्षका लागि कालोसूचीमा राखेको जनाएको छ। २०२० मिटरको दुरीका दुईवटै पुल निर्माणको लागि विसं २०७५ मा गणपति निर्माण कम्पनीले बेनीजोमसोमकोरला सडक आयोजनासँग ठेक्का सम्झौता गरेको थियो। आयोजनाका सूचना अधिकारी विष्णु चापागाईंका अनुसार पटकपटक ताकेता गर्दा समेत सन्तोषजनक काम गर्न नसकेर पुल अलपत्र बनाएपछि गत असोज अन्तिम हप्ता निर्माण कम्पनीसँगको ठेक्का तोडेर कालोसूचीमा राख्न सिफारिस गरिएको थियो। जमानत बसेको बैंकमार्फत धरौटी जफत गरिएको छ। सार्वजनिक खरिद ऐनको व्यवस्था अनुसार बाँकी निर्माण कार्यको लागत पनि सोही ठेकेदार कम्पनीमार्फत असुल उपर गरिने भएको छ। पुरानो ठेक्का तोडेर अलपत्र पुललाई पूर्णता दिन नयाँ ठेक्का प्रक्रिया अघि बढाउने आयोजनाको तयारी छ। कैकुखोलामा २० मिटर लामो मोटरेबल पुल बनाउन तीन करोड २५ लाख र लार्जुङ खोलाको पुलको रु तीन करोड २९ लाखमा ठेक्का सम्झौता भएको थियो। ५०५० प्रतिशत भौतिक प्रगति भएको दुईवटै पुलको पिल्लर ठड्याउने काम सकिएको छ। साँघुरो पुलबाट सवारीसाधन आवतजावत गर्ने लार्जुङ खोलामा तीन वर्षयता पुल निर्माणको कुनै पनि काम नभएको स्थानीयवासीले बताएका छन्। कैकु खोलामा बर्खामा बाढी आउँदा सवारीसाधन आवतजावत प्रभावित हुने गरेको छ। त्यहाँ अस्थायी पुलमा जोखिम मोलेर सवारी साधन वारपार गराइन्छ। गत असार महिनायता पुल निर्माणको काम नगरेका ठेकेदार कम्पनीका सञ्चालक सम्पर्कमा नआएपछि ठेक्का तोडिएको हो। पर्वतको मालढुङ्गादेखि म्याग्दी हुँदै मुस्ताङस्थित चीनको सिमाना कोरला नाका जोड्ने २०२ किलोमिटर दुरीको बेनीजोमसोमकोरला सडक योजनामार्फत १३ वटा पक्की पुल र तीन वटा बेलिब्रिज निर्माण सकिएका छन्। थप एक वटा मोटरेबल पुल निर्माणका लागि ठेक्का सम्झौता भएको छ। सात वटा मोटरेबल पुल निर्माणाधीन छन्। थप पाँच ठाउँमा पुल निर्माणको प्रस्ताव गरिएको छ। यो सडकलाई गण्डकी प्रदेशको भाग्यरेखा मानिएको छ। सडकले पूर्वाधार, आर्थिक, व्यापारिक, जलविद्युत्, पर्यटन र धार्मिकस्थलको विकासका लागि महत्वपूर्ण योगदान पुग्ने अपेक्षा गरिएको छ।"
धनकुटामा पिकअपले ठक्कर दिँदा ट्रक चालकको मृत्यु,धनकुटा : धनकुटामा पिकअपको ठक्करबाट ट्रक चालकको मृत्यु भएको छ। सिराहको लाहान गोलबजार घर भई हाल धनकुटाको धनकुटा नगरपालिका९ गुठिटार बस्ने ३० वर्षीया निरज ठकुरीको घटनास्थलमा नै मृत्यु भएको हो। धनकुटा नगरपालिका६ कोल्ड स्टोरस्थित कोशी लोकमार्गमा सिधुवाबाट धनकुटा तर्फ आउँदै गरेको बा प्र ०१०२६ च ८९९२ नम्बरको पिक अचानक बेक्र फेल भई सडकको साइडमा रोकेर ग्यास लोड गर्दै गरेको बा प्र ०१००६ ख ४६५२ नम्बरको ट्रकमा ठोकिँएको थियो। पिकअपले ठक्कर दिँदा ग्यास लोड गर्दै गरेका ट्रक माथिबाट चालक खसेका थिए। पिकअप चालक धादिङको सिद्धलेख गाउँपालिका३ का ३८ वर्षीय चेतबहादुर विशुँखेलाई जिल्ला प्रहरी कार्यालयको टोलीले नियन्त्रणमा लिएको छ।
वृद्धाको हत्या आरोपमा युवक पक्राउ,काभ्रे : वृद्धाको हत्या गरेको आरोपमा प्रहरीले युवकलाई पक्राउ परेको छ। पक्राउ पर्नेमा सुनसरीको धरान उपमहानगरपालिका८ का २९ वर्षीय सन्तोष आचार्य रहेका छन्। इलाका प्रहरी कार्यालय बनेपाले पत्रकार सम्मेलन गरेर बिहीबार आरोपी सार्वजनिक गरेको हो। काभ्रेको धुलिखेल९ घर भई बनेपा१३ भैंसेपाटीस्थित डेरा गरेर बस्ने ८३ वर्षीया लक्ष्मी तामाङको हत्या गरेर फरार रहेका युवकलाई चैत १३ गते पक्राउ गरिएको हो। युवकलाई जिल्ला अदालतबाट ५ दिनको म्याद थप गरी थप अनुसन्धान गरिरहेको प्रहरीले जनाएको छ। युवक लागुऔषध प्रयोगकर्ता रहेको प्रहरीले जनाएको छ।
बीवाईडीले निकाल्यो ७० लाखौं न्यु इनर्जी भेइकल,"काठमाडौं : बीवाईडीले ७० लाखौं न्यु इनर्जी भेइकल निकालेको छ। मार्च २५ मा विश्वकै प्रमुख न्यु इनर्जी भेइकल र पावर ब्याट्री उत्पादक कम्पनी बीवाईडीले ७० लाखौ न्यु इनर्जी भेइकल, डेन्जा एन७ सार्वजनिक गरी यो लक्ष्य हासिल गर्ने पहिलो कम्पनी बनेको हो। कम्पनीको चीनस्थित जिनान फ्याक्ट्रीमा उत्पादित डेन्जा एन७ सार्वजनिक गरेर बीवाईडीले ब्रान्डका लागि सो ऐतिहासिक उपलब्धि हासिल गरेको बताएको छ। बीवाईडी अटोमोटिभ उद्योगमा सन् २००३ मा प्रवेश गरेको थियो र पहिलो न्यु इनर्जी भेइकल २००८ मा बिक्री गरेको थियो। अहिले भने यसले दर्जनौ मोडल बिक्री गर्दै आएको छ। बीवाईडीले सन् २०२१ को मे महिनामा १० लाख सवारी साधन उत्पादन गरेको थियो। त्यसपछिको १८ महिनामै तीन गुणा पुर्याएको थियो। त्यसपछिको ९ महिनामा ५० लाख र फेरि ७ महिनामै ७० लाख उत्पादन पुर्याउन सफल भएको हो। कम्पनीका अनुसार सन् २०२३ मा बीवाईडीको वार्षिक बिक्री ३० लाख २० हजार युनिट भन्दा बढी पुगेर न्यु इनर्जी भेइकलको बजारमा ग्लोबल लिडर नै बन्न सफल भएको छ। विभिन्न ब्रान्ड पोर्टफोलियो अन्तर्गतका फरक फरक क्याटागोरीमा उपलब्ध फरक मोडलले यसरी बिक्री बढाउनमा भूमिका खेलेका छन्। यसैगरी यही वर्ष नै अन्तर्राष्ट्रिय बजारमा समेत २ लाख ४० हजार युनिट भन्दा बढी कार निर्यात गरी बीवाईडी न्यु इनर्जी भेइकल अन्तर्गत टप चाइनिज निर्यातकर्ता कम्पनी समेत बनेको छ। एक वर्षमै यो संख्या ३३७ प्रतिशतले बढेको हो। हाल विश्वका ६४ देश र क्षेत्रमा बीवाईडीका न्यु इनर्जी प्यासेन्जर गाडी बिक्री भइरहेका छन्। ती मध्ये थाइल्याण्ड, ब्राजिल, उज्वेकिस्तान र हंगेरीमा गाडी उत्पादन गर्ने कारखाना छन्। कम्पनीका अनुसार यही वर्ष देखि नै बीवाईडी युरो कपको समेत अफिसियल पार्टनर बनेर न्यु इनर्जी भेइकललाई वर्ल्ड स्टेजमा पुर्याउन सफल भएको छ। बीवाईडीले हाल इलेक्ट्रिक र प्लग इन हाइब्रिड सवारी साधन उत्पादनमा आफ्नो ध्यान केन्द्रित गरिरहेको छ। ब्याट्री तथा इलेक्ट्रिक मोटर लगायतका विभिन्न प्रविधिमा समेत कार्य गरिरहेको छ। डेन्जा बीवाईडी अन्तर्गतकै एक ब्रान्ड हो।"
वीरगन्ज भन्सारको राजश्व असूली निरन्तर ओरालो तर्फ,"वीरगन्ज : मुलुक प्रमुख नाकामा रहेको वीरगन्ज भन्सार कार्यालयले चालु आर्थिक वर्ष २०८०८१ को आठ महिनामा लक्ष्य भन्दा ६१ अर्ब ४९ करोड भन्दा कम राजश्व संकलन गर्न सकेको छ। भन्सार विभागले साउनदेखि फागुनसम्म आठ महिनाको अवधिमा वीरगन्ज भन्सारलाई १ खर्ब ६१ अर्ब २० करोड ५५ लाख ८६ हजार रुपैयाँ राजश्व संकलनको लक्ष्य दिएको थियो। तर यो आठ महिनाको अवधिमा वीरगन्ज भन्सारले लक्ष्यको ६१८५ प्रतिशत मात्र अर्थात ९९ अर्ब ७१ करोड १७ लाख ४६ हजार रुपैयाँ मात्र राजश्व संकलन गर्न सकेको हो। यस्तै गत फागुन महिनामा पनि वीरगन्ज भन्सारले लक्ष्य भन्दा ४० प्रतिशत कम राजस्व संकलन गरेको वीरगन्ज भन्सार कार्यालयका प्रमुख भन्सार प्रशासक डिलाराम पन्थीले जानकारी दिए। उनका अनुसार गत फागुनमा भन्सार विभागले २१ अर्ब ३८ करोड ८१ लाख १९ हजार रुपैयाँ राजश्व संकलनको लक्ष्य दिएकोमा वीरगन्ज भन्सारले लक्ष्यको ६१४१ प्रतिशत मात्र अर्थात १३ अर्ब १३ करोड ४२ लाख ८ हजार रुपैयाँ मात्र संकलन गर्न सकेको छ। वीरगन्ज भन्सार चालु आर्थिक वर्षको साउनदेखि फागुनसम्मको आठ महिनामा हरेक महिनामा लक्ष्य अनुसारको राजश्व संकलन गर्न असफल हुँदै आएको छ। वीरगन्ज भन्सारले गत साउनमा लक्ष्यको ७५९६ प्रतिशतमात्र अर्थात ११ अर्ब ८६ करोड, गत भदौमा लक्ष्यको ६५५९ प्रतिशतमात्र अर्थात १२ अर्ब ७१ करोड, गत असोजमा लक्ष्यको ६५३५ प्रतिशतमात्र अर्थात १४ अर्ब २७ करोड रुपैयाँ राजश्व संकलन गर्न सकेको थियो। यस्तै गत कात्तिकमा लक्ष्यको ५०५३ प्रतिशतमा अर्थात १० अर्ब ३२ करोड, गत मंसिरमा लक्ष्यको ६०२५ प्रतिशत मात्र अर्थात १२ अर्ब ८२ करोड, गत पुसमा लक्ष्यको ५९२२ प्रतिशत मात्र अर्थात १२ अर्ब ७४ करोड र गत माघमा लक्ष्यको ५९९४ प्रतिशत मात्र अर्थात ११ अर्ब ८३ करोड रुपैयाँ राजस्व संकलन गरेको पन्थीले जानकारी दिए। वीरगन्ज भन्सारले गत आर्थिक वर्ष २०७९८० को आठ महिना (साउनदेखि फाागुनसम्म) को अवधिमा पनि लक्ष्यको ६०३५ प्रतिशत मात्र राजश्व उठाउन सकेको थियो। त्यस अवधिमा भन्सार विभागले १ खर्ब ६८ अर्ब २३ करोड ८६ लाख ८५ हजार रुपैयाँ राजस्व संकलनको लक्ष्य दिएकोमा वीरगन्ज भन्सारले १ खर्ब १ अर्ब ५३ करोड ८० लाख ७५ हजार रुपैयाँ मात्र राजस्व संकलन गर्न सकेको थियो। नयाँ सवारी साधन, डिजेल,पेट्रोल, कच्चा खाने तेल तथा औद्योगिक कच्चा पदार्थको आयातमा गिरावट आएका कारण त्यसको प्रत्यक्ष असर राजश्व संकलनमा पनि परेको वीरगन्ज भन्सार कार्यालयका प्रमुख भन्सार प्रशासक पन्थीले बताए। चालु आर्थिक वर्षमा पहिलो आठ महिनाको अवधिमा कच्चा भटमासको तेलको आयातमा झण्डै ६२ प्रतिशतले गिरावट आएको पन्थीले बताए। यसका साथै डिजेल र पेट्रोलबाट चल्ने नयाँ सवारीसाधनका साथै औद्योगिक कच्चा पदार्थको आयातमा पनि गिरावट आएको उनले बताए। उनले भने,इन्धनबाट चल्ने सवारी साधनको आयात निकै घटेको छ। आयात भएका नयाँ सवारी साधनमा पनि अधिकांश विद्युतीय सवारी साधन बढी छन्। विद्युतीय सवारी साधनको राजश्व कम छ। त्यसकारणले पनि राजश्व संकलनमा प्रत्यक्ष असर देखिएको हो। बढी राजश्व उठ्ने मालवस्तु मध्येको औद्योगिक कच्चा पदार्थ तथा सूर्तीजन्य पदार्थको आयातपनि घटेका कारणले राजश्व कम उठेको उनले बताए। वीरगन्ज भन्सारले चालु आर्थिक वर्षको आठ महिनाको अवधिमा लक्ष्यको करिब ६२ प्रतिशतमात्र राजश्व संकलन भए पनि अबका बाँकी चार महिनामा भने राजश्व संकलनमा सुधार आउने अपेक्षा गरिएको पन्थीले बताए। विकास निर्माण लक्षित पुँजीगत खर्च हुने समय भर्खरै सुरु भएकाले पनि चालु आर्थिक वर्षका बाँकी चार महिनामा राजश्व संकलनमा सुधार हुने पर्याप्त सम्भावना रहेको उनले बताए। चालु आर्थिक वर्षमा वार्षिक लक्ष्यको कम्तीमा पनि ७५ प्रतिशतसम्म राजस्व संकलन गर्ने लक्ष्यसहित काम गरिरहेको उनले बताए। यता वीरगन्ज उद्योग वाणिज्य संघका उपाध्यक्ष माधव राजपालले भने झण्डै एक वर्ष यतादेखिको आर्थिक मन्दीका कारण स्वदेशी उद्योगकलकारखानाको उत्पादन खुम्चिएको र उद्योगहरू धराशायी हुँदै गएका कारण उद्योगको क्षमता अनुसारको परिमाणमा औद्योगिक कच्चा पदार्थ आयात नभइरहेकाले भन्सारको राजश्व घटेको हुन सक्ने बताए।"
कोरोना भाइरसको निगरानी गर्न विश्व स्वास्थ्य संगठनको विश्वव्यापी सञ्जाल सुरु,"जेनेभा : विश्व स्वास्थ्य संगठन (डब्लुएचओ)ले सार्सकोभ२, मर्सकोभ र नोवेल कोरोना भाइरस१९ को खोज, अनुगमन र मूल्यांकनका लागि नयाँ सञ्जाल, कोभिनेट सुरु गरेको छ। विश्वव्यापी स्वास्थ्य संस्था डब्लुएचओले प्रयोगमा ल्याइरहेको कोभिड१९ प्रयोगशालालाई सञ्जालमा जोडेको हो। सुरुवाती चरणमा, कोभिड१९ महामारी फैल्याउन सहयोगी रहेको सार्सकोभ२ मा केन्द्रित यस नेटवर्कले अब मर्सकोभ र अन्य सम्भाव्य नयाँ प्रजातिका कोरोनाभाइरस समेतका भाइरसहरुमा ध्यान केन्द्रित गर्नेछ। कोभिनेटले मानव, पशु र वातावरणीय कोरोनाभाइरस निगरानीमा विशेषज्ञता भएका विश्वव्यापी प्रयोगशालाहरूको सञ्जालका रूपमा कार्य गर्नेछ। हालः डब्लुएचओका सबै छ क्षेत्रहरू अन्तर्गतका २१ वटा देशका ३६ वटा प्रयोगशालाहरूलाई नेटवर्कमा समावेश गरिएको छ। कोरोनाभाइरससँग सम्बन्धित स्वास्थ्य चुनौतीहरूको प्रारम्भिक पहिचान, जोखिम मूल्यांकन र प्रतिक्रियामा डब्लुएचओका सदस्य राष्ट्रहरूको तयारी बढाउने उद्देश्यले २०२४२०२५ का लागि कार्ययोजनालाई अन्तिम रूप दिन प्रयोगशालाहरूका प्रतिनिधिहरू मंगलबार र बुधबार जेनेभामा भेला भएका थिए। कोरोना भाइरसहरूको नयाँ विश्वव्यापी सञ्जालले जनस्वास्थ्यका लागि महत्वपूर्ण कोरोना भाइरसहरूको समयमै पहिचान, अनुगमन र मूल्यांकन सुनिश्चित गर्ने डब्लुएचओको महामारी पूर्वतयारी तथा रोकथाम विभागका कार्यवाहक निर्देशकको भनाइ छ।"
अछामको मेल्लेखमा भोलि शोक बिदा,"अछाम : मेल्लेख गाउँपालिकाले ट्याक्टर दुर्घटना परी ज्यान गुमाएका ५ जनाको शोकमा शुक्रबार गाउँपालिकामा शोक बिदा दिएको छ। बिहीबार गाउँपालिका अध्यक्ष ज्वाला सिं साउदको अध्यक्षता बसेको कार्यपालिकाको बैठकले शोक प्रस्ताव पारित गर्दै गाउँपालिका भित्रका सम्पूर्ण कार्यालयहरू बन्द गर्ने निर्णय गरेको गाउँपालिका प्रवक्ता प्रकाशबहादुर अधिकारीले जानकारी दिए। कार्यपालिका बैठकले मृतकका परिवारलाई तत्काल किरिया खर्च २५२५ हजार दिने निर्णय गरेको उनले जानकारी दिए। यही चैत १२ गते मेल्लेख गाउँपालिका७ नन्देगडाको सुयडामा ट्याक्टर दुर्घटना हुँदा एकै वडाका रंग धामी,प्रेम धामी, नरबहादुर धामी, जनक धामी र जनक धामीको मृत्यु भएको थियो। दुर्घटनामा परी दुई जना घाइते भएका थिए।"
"अर्थमन्त्री पुन र राजदूत हेइक्काइबीच भेटवार्ता, अन्तर्राष्ट्रिय लगानीको सुरक्षा गर्ने प्रतिवद्धता","काठमाडौं : अर्थमन्त्री वर्षमान पुनले नेपालमा वैदेशिक लगानीका लागि उपयुक्त वातावरण बनेको बताएका छन्। शिष्टाचार भेटका लागि बिहीबार सिंहदरबारस्थित मन्त्रालय आएकी नेपालका लागि फिनल्याण्डकी राजदूत रिनारिक्का हेइक्कासँगको भेटमा मन्त्री पुनले नेपालमा लगानीको वातावरण बन्दै गएको बताए। मन्त्री पुनले लगानी वातावरण बनाउन सरकारले एक दर्जन बढी विद्यमान कानुनमा संशोधन प्रक्रिया अघि बढाएको जानकारी दिए। लगानीको सुरक्षा गर्न सरकार प्रतिबद्ध रहेको उनको भनाइ थियो। मन्त्री पुनले आगामी वैशाख १६ र १७ मा काठमाडौंमा हुने लगानी सम्मेलनमा बढीभन्दा बढी अन्तर्राष्ट्रिय लगानीकर्ता ल्याउन लागिपरेको भन्दै त्यसमा सहयोग गर्न राजदूत हेइक्कासँग आग्रह गरे। नेपालमा जलविद्युत, ऊर्जा, पूर्वाधार र सूचना प्रविधि क्षेत्रमा लगानी गर्न अन्तर्राष्ट्रिय लगानीकर्तालाई मन्त्री पुनले आग्रह गरे। फरक प्रसंगमा उनले १० वर्षअघि नेपालमा महिलाको राजनीतिक अधिकार प्राप्तिको एजेण्डा प्रमुख रहेको स्मरण गर्दै हालः नेतृत्व क्षमता विकास तथा आर्थिक सामाजिक पहुँच वृद्धिलाई प्राथमिकतामा राखिएको जनाए। मन्त्री पुनले दौत्य सम्बन्धको अर्धवार्षिकी पार हुनै लाग्दा फिनल्याण्डले नेपालको शिक्षा, स्वास्थ्य र स्वच्छ खानेपानीका क्षेत्रमा गर्दै आएको निरन्तर सहयोगका लागि नेपाल र नेपालीका तर्फबाट धन्यवाद दिए। राजदूत हेइक्काले लगानी सम्मेलनअघि नै युरोपेली संघ (ईयू)को नोकिया बिजनेश कम्पनीको उच्चस्तरीय प्रतिनिधिमण्डल नेपाल आउने जानकारी दिइन्। विगतमा मोबाइल कम्पनी सञ्चालन गरेको नोकियाले पछिल्लो समय सूचना प्रविधि र सफटवेयरको क्षेत्रमा लगानी गर्दै आएको छ। फिनल्याण्डको शुद्ध पिउनेपानीको वितरण प्रणाली उच्चस्तरको रहेको भन्दे राजदूतले हेइक्काले त्यस क्षेत्रमा मिलेर काम गर्ने चाहना राखिन्। कर्णाली र मधेसमा स्वच्छ पिउने पानीका लागि फिनिस सरकारको सहयोगमा आयोजना सञ्चालनमा रहेको बताइन्।"
काम गर्न सकिएन भने अर्को उथलपुथल गर्न बेर लाउँदिन : प्रधानमन्त्री,"काठमाडौं : प्रधानमन्त्री पुष्पकमल दाहालले आफूले सोचेजस्तो काम अगाडि नबढे अर्को उथलपुथल गर्ने चेतावनी दिएका छन्। सिंहदरबारमा बिहीबार आयोजित राष्ट्रिय विकास समस्या समाधान समितिको बैठकलाई सम्बोधन गर्दै प्रधानमन्त्री दाहालले काम नगर्ने अवस्था आए पद ओगटेर नबस्ने प्रष्टसमेत पारे। 'उथलपुथल त मैले भनेको थिएँ। साँच्चै कुनै पनि काम अगाडि बढ्न सकेन भने मैले अर्को उथलपुथल गर्न बेर लाउँदिन। मैले अरुको लागि भन्या होइन, मेरै लागि भनेको हुँ,' उनले थपे, 'कामै नगर्ने स्थिति आयो भने पद ओगटेर बसिराख्न हुँदैन भनेर मैले सार्वजनिकरूपमा जनतालाई पनि भनेको छु।' प्रधानमन्त्री दाहालले पदका लागिमात्रै आफूले एमालेसहितको नयाँ गठबन्धन नबनाएको प्रष्ट्याए। सुशासन र विकास निर्माणलाई तिव्र गतिमा अगाडि बढाउन नयाँ गठबन्धन बनाउनुपरेको उनको भनाइ छ। 'मैले पदको लागि अर्को समीकरण गरेको होइन। पद त मेरो सुरक्षित थियो। काम अझै तीव्र गतिमा गर्न पाइयोस् भनेर नयाँ गठबन्धन बनाएको हुँ,' प्रधानमन्त्री दाहालले भने, 'सुशासन र विकास निर्माणलाई अझै तिव्र गतिमा अगाडि बढाउन पाइयोस्। त्यो पनि भएन भने पद ओगटेर बस्ने औचित्य पनि हुँदैन। त्यो कुरामा म सचेत छु।' उनले नयाँ उथलपुथलले अरुलाई अफ्ठ्यारो नपर्ने बताए। त्यस्तै प्रधानमन्त्री दाहालले कामै नलाग्ने योजनाहरूलाई खारेज गरेर अगाडि बढ्नुपर्ने बताए। पुराना र नयाँ योजनाहरू एकसाथ अगाडि बढाउँदा सरकार प्रत्येक वर्ष आर्थिक दबाबमा पर्ने गरेको उनको भनाइ छ। 'पुराना सबै योजनालाई निरन्तरता दिँदै लैजानुपर्ने छ। राष्ट्रिय गौरवका योजना पनि अगाडि बढाउनुपर्ने छ। सबै मन्त्रालयका नयाँनयाँ योजना पनि थप्नैपर्ने। यसले प्रत्येक वर्ष ठूलो आर्थिक दबाबमा पर्ने परिस्थिति बनेको छ,' उनले भने, 'मैले संसद र क्याबिनेटमा पनि भन्दै आएको छु, यो अवस्थालाई बदल्नुपर्छ। त्यस्ता सयौं योजनाहरूलाई खारेज गरिदिउँ। सम्भव भएका र जनतालाई आशा जगाउने योजनाहरूलाई बजेट थपेर सम्पन्न गरौं।' उनले जनतामा आशा जगाउने योजनामा मात्रै कन्द्रित हुन मन्त्रालयहरूलाई निर्देशन दिएका थिए।"
एमडीएमएसमा भ्रष्टाचार : प्राधिकरणका तत्कालीन अध्यक्ष झा र खनालसहित १९ जनाविरुद्ध मुद्दा दायर,"काठमाडौं : नेपाल टेलिकमको एमडीएमएस (मोबाइल डिभाइस म्यानेजमेन्ट सिस्टम) को खरिद तथा उपकरण जडानमा अनियमितता गरेको आरोपमा दूरसञ्चार प्राधिकरणका तत्कालीन अध्यक्ष दिगम्बर झा र पुरूषोत्तम खनालसहित १९ जना र दुई कम्पनीविरुद्ध भ्रष्टाचार मुद्दा दायर भएको छ। नेपाल दूरसञ्चार प्राधिकरणका तत्कालीन अध्यक्षद्वय झा र खनाल, निर्देशक आनन्द राज खनाल,उपनिर्देशकनिर्देशक मिनप्रसाद अर्याल,सहायक निर्देशकउपनिर्देशक विनोद चन्द्र श्रेष्ठसहित १९ जना र दुई कम्पनीविरुद्ध मुद्दा दायर भएको हो। आयोगका प्रवक्ता नरहरि घिमिरेका अनुसार स्वीकृत गरेको भन्दा बढी रकममा एमडीएमएसको उपकरण खरिद गरी भ्रष्टाचार गरेको आरोपमा उनीहरूविरुद्ध आज विशेष अदालत काठमाडौंमा मुद्दा दायर गरेको हो। उनीहरूविरुद्ध ९१ करोड ९८लाख ३० हजार ८८२ बिगो माग गरिएको छ। एमडीएमएसको खरिदमा अनियमिततामा मुछिएपछि तत्कालीन अध्यक्ष खनालले राजीनामा दिएका थिए। उनीहरूले एमडीएमएस खरिद प्रक्रियाको टेण्डर प्रक्रिया,परामर्शदाता छनौटलगायतका काममा भ्रष्टाचार गरेको अख्तियारको ठहर छ। यसअघि प्रतिनिधिसभाअन्तर्गतको शिक्षा स्वास्थ्य तथा सूचना प्रविधि समितिले प्राधिकरणबाट एमडीएससम्बन्धमा सुरूदेखि भएका नीतिगत निर्णय,खरिद प्रक्रिया भुक्तानी र कार्यान्वयनको औचित्यमाथि प्रश्न उठाउँदै कागजात झिकाएको थियो। नेपाल दूरसंचार प्राधिकरणले उक्त सिस्टम २०७९ साल भदौ ३० गतेदेखि लागू गरेको थियो। नेपालमा भित्रिने मोबाइल फोनहरूको गैरकानुनी आयात रोक्न एमडीएमएस सिस्टम लागू गरेको थियो।"
"कांग्रेस कसैसँग नटाँसिएरै चुनाव लड्छ, गुटगत एकता गरौं : गगन थापा","परासी : नेपाली कांग्रेसका महामन्त्री गगन थापाले पार्टीभित्रको गुट एक नभएसम्म आगामी निर्वाचनको मिसन८४ पूरा नहुने बताएका छन्। स्थगित भएको आफ्नो संवाद यात्रा पुनः सुचारु गर्न नवलपरासी पुगेका महामन्त्री थापाले आगामी चुनावमा कांग्रेस कसैसँग नटाँसिएरै चुनाव लड्ने भएकाले त्यसका लागि पार्टीभित्रकै गुट एक हुनुपर्नेमा जोड दिएका हुन्। गत माघ १३ गते झापाको मेची पुलबाट सुरु भएको संवाद यात्रा माघ २२ गते नवलपरासीको प्रतापपुरमा पुगेपछि कांग्रेस केन्द्रीय सदस्य केशवकुमार बुढाथोकीको निधनपश्चात स्थगित भएको थियो। रोकिएको यात्रालाई सोही ठाउँबाट पुनः निरन्तरता दिन उनी त्यहाँ पुगेका हुन्। प्रतापपुरस्थित गुठीप्रसौनीमा रहेको विपी कोइरालाको शालिकमा माल्यार्पण गरेर महामन्त्री थापाले संवाद यात्राको सुरु गरेका हुन्। माल्यार्पणपछि सदरमुकाम परासी पार्टी कार्यालयमा आयोजित कार्यकर्ता भेटघाट कार्यक्रममा उनले गुटका कारण कांग्रेसका ८ लाख क्रियाशिल कार्यकर्ता आफैंमा असन्तुष्ट र दुःखी भएको बताए। पहिला कांग्रेसभित्र खुसी र सन्तुष्ट ल्याउनु पर्यो। कांग्रेसभित्र खुसी ल्यायो भने सन्तुष्ट र खुसी कांग्रेस समुदायभित्र उठिरहन्छ, नेता थापाले भने। कांग्रेस पार्टी अरुसँग होइन, आफ्नै सँग लड्दा लड्दै दुःखी भएको बताए। कांग्रेस कोहीसँग टाँसिन्न। तर, एक्लै लड्दा एकता आवश्यक भएकाले त्यसका लागि तल्लो तहबाटै एकता आवश्यक छ, उनले भने। गुटको लडाइँ केन्द्रबाट आएर समाधान नहुने भन्दै नेता थापाले त्यसका लागि जिल्ला तहबाटै त्यसको सुरुवात हुनुपर्ने र केही जिल्लामा त्यसको सुरुवात भइसकेको उनको तर्क थियो। हिजोका गल्ती कमजोरीलाई आत्मसाथ गर्दै आगामी मिसनका लागि कार्यकर्ताहरू मतदाता समक्ष जान पनि उनले जिल्लाका नेता कार्यकर्तालाई आग्रह गरे। नेता थापाले सुरु गरेको मेचीमहाकाली संवाद यात्रा १७ गते बाँकेमा पुगेर पुनः स्थगित हुने छ। संवाद यात्रा २३ जिल्लामा हुने गरी सुरु गरिएको हो। सदन चल्ने भएकाले १७ गते बाँकेमा पुगेर संवाद यात्रा रोकिन्छ। त्यसपछि बाँकी रहेका ४ जिल्लामा ३ दिनको समय तोकेर पुनः सुचारु हुन्छ, संवाद यात्राका क्रममा सँगै रहेका महाधिवेशन प्रतिनिधि सुवास अधिकारीले भने।"
सिंहदरबारमा मन्त्रिपरिषद बैठक सुरू,काठमाडौं : मन्त्रिपरिषद बैठक सुरू भएको छ। बैठक प्रधानमन्त्री तथा मन्त्रिपरिषदको कार्यालय सिंहदरबारमा सुरू भएको प्रधानमन्त्रीको सचिवालयले जनाएको छ। बैठकमा सरकारका कामकारवाहीका साथै मन्त्रालयगत नियमित एजेण्डामाथि छलफल हुने बताइएको छ।
अझै भेटिएनन् चिसापानी पुलबाट हाम फाल्ने युवक,"कैलाली : कैलालीको चिसापानी पुलबाट कर्णाली नदीमा हाम फाल्दा बेपत्ता भएका युवक अझै भेटिएका छैनन्। कैलालीको लम्कीचुहा नगरपालिका३ का ३० वर्षीय लोकेन्द्र शाहीले गत सोमबार दिउँसो कर्णाली पुलबाट हाम फालेका थिए। घटनालगत्तै नेपाल प्रहरी र सशस्त्र प्रहरी बलको टोलीले बेपत्ता शाहीको खोजी थालेको थियो। उनको खोजीका लागि सशस्त्र प्रहरीको वैद्यनाथ बाहिनी अत्तरियाबाट सात जनाको गोताखोर टोली परिचालन गरिएको थियो। हालसम्म उनको केही पत्तो नलागेको इलाका प्रहरी कार्यालय चिसापानीका प्रमुख प्रहरी निरीक्षक हरिराज डाँगीले बताए। 'खोजी गर्न बुधबारदेखि रानीजमरा सिचाइँ योजनाको नहर नै बन्द गर्यौं। फेला नपरेपछि गोताखोर टोली फर्किएको छ,' उनले भने। बेपत्ता शाहीको खोजीका लागि आज पनि प्रहरी र स्थानीयको दुई टोली परिचालन गरिएको छ। दुवै टोलीलाई टीकापुरसम्म परिचालन गरिएको प्रहरी निरीक्षक डाँगीले बताए। सोमबार दिउँसो कर्णाली पुलबाट हाम फालेका १७ जनामध्ये शाही मात्र नदीमा डुबेर बेपत्ता भएका थिए। हाम फाल्ने अन्य व्यक्ति पौडी खेलेर बाहिर निस्केका थिए। पुलबाट हाम फाल्नुअघि उनीहरूले चिसापानीमा मदिरा सेवन गरेको खुलेको प्रहरीले जनाएको छ। प्रहरी निरीक्षक डाँगीका अनुसार पुलबाट कर्णालीमा हाम फाल्ने सबैजनाले शरीरको माथिल्लो भागको लुगा फुकालेका थिए। प्रहरीले उनीहरूलाई रोक्न खोजे पनि सामूहिक तस्बिर खिच्ने भन्दै चिसापानी बजारबाट पुलतर्फ निस्किएका थिए।"
गैरव्यवसायिक क्रियाकलाप गरेको भन्दै सादा पोसाकमा प्रहरी परिचालन नगर्न निर्देशन,"काठमाडौं : सादा पोसाकमा प्रहरी परिचालन नगर्न निर्देशन दिइएको छ। नेपाल प्रहरीले सादा पोसाकमा जनशक्ति परिचालन नगर्न मातहतका निकायलाई निर्देशन दिएको हो। सादा पोशाकमा परिचालन हुने (घुमुवा) प्रहरी गैरव्यवसायिक क्रियाकलापमा संलग्न हुने गरेको गुनासोपछि उपप्रधान एवं गृहमन्त्री रवि लामिछानेको निर्देशनमा प्रहरी प्रधान कार्यालयले बिहीबार सादा पोसाकका प्रहरीको जिम्मेवारी तत्काल परिवर्तन गरी नियमित युनिफर्म ड्युटीको जिम्मेवारी दिन निर्देशन गरेको प्रहरी नायव महानिरीक्षक भीमप्रसाद ढकालले जानकारी दिए। 'त्यस कार्यालय तथा मातहत समेतबाट हालः परिचालन गरिएका सादा पोसाकका प्रहरी कर्मचारीलाई (अपराध अनुसन्धान शाखामा कार्यरतबाहेक) तत्काल जिम्मेवारी परिवर्तन गरी नियमित युनिफर्म ड्युटीको जिम्मेवारी दिई निजहरूको काम, कारबाहीको समेत कार्यालय प्रमुखबाटै नियमित निगरानी गर्ने व्यवस्था मिलाउनु हुन निर्देशानुसार अनुरोध छ' परिपत्रमा भनिएको छ। प्रहरी प्रधान कार्यालयले जिम्मेवारी परिवर्तन गरिएका प्रहरी कर्मचारीको नामावली दुई घण्टाभित्रै पठाउन पनि मातहतका निकायलाई निर्देशन गरेको छ।"
इलाम २ मा मिलन लिम्बुलाई उम्मेदवार बनाउने रास्वपाको निर्णय,"काठमाडौं : राष्ट्रिय स्वतन्त्र पार्टी (रास्वपा)ले प्रतिनिधिसभा उपनिर्वाचनअन्तर्गत इलाम क्षेत्र नं २ मा मिलन लिम्बुलाई उम्मेदवार बनाउने निर्णय गरेको छ। रास्वपा प्राइमेरी इलेक्सनमार्फत छानिएका ६ जनाबीच बिहीबार भएको छलफलपश्चात लिम्बु सर्वसम्त बनेका हुन्। रास्वपाको केन्द्रीय निर्वाचन आयोगका सचिव भूमिनन्द बरालका अनुसार अन्य ५ जनाले उम्मेदवारी फिर्ता लिएका थिए। यसअघि लिम्बुसँगै गोकुलबहादुर राई, जमुना शर्मा, महेन्द्र कुमार थापा, माबहादुर घिमिरे र डा शेषरमन न्यौपाने प्रारम्भिक उम्मेदवारको सूचीमा छनोट भएका थिए।"
पानीमा डुबेर युवकको मृत्यु,दैलेख : भैरबी गाउँपालिका३ स्थित छामघाट खोलामा नुहाउन गएका एक युवकको डुबेर मृत्यु भएको छ। मृत्य हुनेमा भैरबी गाउँपालिका३ सालपानीका १९ वर्षीय ज्ञानबहादुर विकको रहेको जिल्ला प्रहरी कार्यालय दैलेखका सूचना अधिकारी प्रहरी निरीक्षक दीपक मगराठीले जानकारी दिए। भैरबी३ का वडा सदस्य कल्पना विकले भैरबी३ स्थित छामघाट खोलाको हतर्के घाटमा नुहाउने क्रममा पानीमा डुबेर ज्ञानबहादुरको निधनको बताए।
शैक्षिक गुणस्तर वृद्धि गर्न कार्यसम्पादनका आधारमा प्रोत्साहन,"हेटौंडा : मकवानपुरको मनहरी गाउँपालिकाले सामुदायिक विद्यालयको शैक्षिक गुणस्तर अभिवृद्धि गर्ने उद्देश्यका साथ प्रधानाध्यापकलाई कार्यसम्पादनका आधारमा प्रोत्साहन रकम उपलब्ध गराउने भएको छ। बिहीबार पालिकाभित्र रहेका १८ वटा प्राथमिक विद्यालयका प्रधानाध्यापकसँग गाउँपालिकाले कार्यसम्पादन सम्झौता गरेको हो। विद्यालयले विभिन्न १५ वटा बुँदामा स्वमूल्यांकन गरी पठाएको विवरणका आधारमा गाउँपालिकाले प्रोत्साहन रकम वितरण गर्ने अध्यक्ष रन्जन कालाखेतीले जानकारी दिए। हामीले विशेषगरी विद्यार्थीको शैक्षिक उपलब्धिलाई प्राथमिकतामा राखेर १५ वटा बुँदा तयार पारेका छौँ, उहाँहरूको स्वमूल्यांकन प्रतिशतका आधारमा प्रोत्साहन रकम उपलब्ध गराइनेछ, अध्यक्ष कालाखेतीले भने। सामुदायिक विद्यालयको शैक्षिक गुणस्तर अभिवृद्धि गर्न बालबालिकाहरूको शैक्षिक आधार बलियो बनाउने पहिलो खुड्किलोका रुपमा रहेको प्राथमिक तहका विद्यालयबाटै सुधारका लागि यो कदम अघि बढाइएको उनले बताए। प्रधानाध्यापकले वार्षिक शैक्षिक कार्ययोजना तथा कार्यतालिका निर्माण गर्नुपर्नेछ। विद्यालय सुधार योजना निर्माण गर्नुपर्ने, प्रत्येक आर्थिक वर्षको लेखा परीक्षण र सामाजिक परीक्षण गर्नुपर्ने, सबै शिक्षकसँग शिक्षण सुधार करार गर्नुपर्ने, विद्यार्थी शिक्षक विवरण इएमआइएसमा भर्नुपर्ने, विद्यालयको समग्र नतिजा विश्लेषण गर्नुपर्ने लगायतका कार्यका आधारमा कार्यसम्पादन अंक प्राप्त हुने जनाइएको छ। त्यस्तै प्रधानाध्यापकको उपस्थिति, शिक्षक विद्यार्थीको आचारसंहिता तयार र विद्यार्थीको आन्तरिक मूल्यांकनका आधारमा कार्यसम्पादन अंक प्राप्त गर्ने सामाजिक विकास समिति संयोजक अनन्त प्रकाश अर्यालले जानकारी दिए। गाउँपालिकाले तयार पारेको कार्यसम्पादन मुल्यांकन अनुसार ० देखि ४० प्रतिशत अंक प्राप्त गर्ने विद्यालयका प्रधानाध्यापकले कुनै पनि रकम नपाउने उल्लेख छ। यस्तै क्रमशः ४० देखि ६० प्रतिशतलाई २० हजार, ६० देखि ८० प्रतिशत ल्याउनेलाई २२ हजार र ८० देखि १०० प्रतिशत कार्यसम्पादन अंक प्राप्त गर्नेलाई २४ हजार रुपैयाँ प्रोत्साहन रकम उपलब्ध गराइने शिक्षा शाखा प्रमुख प्रदीप पराजुलीले बताए। पालिका अध्यक्ष कालाखेती र प्रमुख प्रशासकीय अधिकृत रमेश सुवेदीको रोहबरमा शिक्षा शाखा प्रमुख पराजुली र सम्बन्धित विद्यालयका प्रधानाध्यापकबीच कार्यसम्पादन सम्झौता गरिएको हो। यसअघि पनि गाउँपालिकाले शैक्षिक सुधारका लागि विभिन्न कार्यक्रम गर्दै आएको छ।"
याडिया जीसिक्स स्कुटर सार्वजनिक,काठमाडौं : याडियाका लागि नेपालको आधिकारिक वितरक कुजु नेपाल प्रालिले याडिया जीसिक्स स्कुटर सार्वजनिक गरेको छ। काटमाडौंमा आयोजित कार्यक्रममा बिहीबार विद्युतीय स्कुटर सार्वजनिक गरेको छ। एक पटकको फुल चार्जमा १५० किलोमिटरसम्म रेञ्ज दिने कम्पनीले दावी गरेको छ। ब्याट्रीको सन्दर्भमा यसमा ग्रेफिन ब्याट्री टीटीएफएआर थर्ड जेनेरेसन राखिएको छ। ७२ भोल्ट भोल्टेज रहेको यस ब्याट्रीको क्षमता ३८ एम्पिएर आवर रहेको छ। कम्पनीका अनुसार यसलाई फुल चार्ज गर्न छ देखि सात घण्टा लाग्छ। यसको ब्याट्री र मोटरमा कम्पनीले दुई वर्ष वा २० हजार किलोमिटर वारेन्टी दिने जनाएको छ। यसको मूल्य दुई लाख ६० हजार रुपैयाँ राखिएको छ।
अन्न उत्पादन घटेपछि म्याग्दीका किसान फलफूल खेतीमा,"म्याग्दी : अन्नबाली लगाउँदा लगानीअनुसार प्रतिफल प्राप्त नभएपछि म्याग्दीका किसानले व्यावसायिक फलफूलखेती सुरु गरेका छन्। साथै उनीहरूले सागसब्जी पनि उमार्न थालेका छन्। बेनी नगरपालिका२ का किसान क्षेत्रबहादुर कटुवालले परम्परागत रुपमा गर्दै आएको स्थानीय जातको धान र गहुँखेतीबाट अपेक्षित उत्पादन नभएपछि सागसब्जी र फलफूलखेती प्रारम्भ गरेका हुन्। त्यसैगरी सोही वडाका खिमबहादुर कार्की र दुर्गाबहादुर थापाले धान फल्ने खेतमा केराखेती गरेर परम्परागत खेतीबाट हुने आयभन्दा तीनगुणा बढी आम्दानी लिन सफल भएका छन्। रोहोटेका हरिलाल घिमिरेले अन्नबालीको विकल्पमा मौसमी तथा बेमौसमी सागसब्जी फलाएर मनग्ये आम्दानी गरेको बताए। उनका अनुसार खेतबारीमा गौरिया, गुडुरा, आँगा, जौ धानलगायत रैथाने धानको उत्पादन कम भएपछि अन्नबालीको साटो फलफूलखेती थालिएको हो। उनले भने, आजकल रैथाने बाली लगाउन मन लाग्दैन। खाना स्वादिष्ट र पोषणयुक्त भए पनि लागतअनुसार उत्पादन नहुँदा गुजारा चलाउन धौधौ भएपछि वैकल्पिक खेती सुरु गरेको हुँ। मुश्किलले १२ हजारको अन्न उत्पादन हुने खेतबारीमा सागसब्जी र फलफूलखेती गरेपछि अहिले वार्षिक तीन लाखदेखि पाँच लाख रुपैयाँसम्म आम्दानी हुने गरेको छ। जिल्लाका किसानले अन्नबाली लगाउन छाडेपछि केही अन्नको बीउ पाउन कठिन भएको छ। मंगला गाउँपालिका५ का किसान मनप्रसाद सापकोटाले गाउँमा गौरिया र गुडुरा धानको नपाइएको बताए। गौरिया धानमा लगातार तीन वर्षसम्म रोग लागेर उत्पादन कम भएपछि खेती गर्न छाडिएको हो। रोग र किराको प्रकोपले सोचेअनुसार उत्पादन नहुँदा हामीले यसको खेती घटाउँदै गएका छौँ, उनले भने, बर्सेनि नयाँ रोगले बाली नष्ट हुन्छ, पहिलाको जस्तो उत्पादन हुँदैन। हिमाली क्षेत्रमा फल्ने चिनो, कागुनो, उवा, फापर, आँगा, गौरिया, गुडुरा, ताकमारे, जौ, धान, कोदो, सिमी, जुनेलो, सिलाम र जौलगायत रैथाने बाली संकटमा पर्न थालेका कृषि ज्ञानकेन्द्र म्याग्दीले जनाएको छ।"
गोरखामा ५ दृष्टिविहीन विद्यार्थी एसईईमा सहभागी,गोरखा : माध्यमिक परीक्षा परीक्षा (एसईई) पहिलो दिन गोरखामा ३ हजार ६४५ जना परीक्षामा सहभागी भएका छन्। एसईई आवेदन फर्म भरेका ३ हजार ६६२ जना परीक्षार्थीहरूमध्ये पहिलो दिन १७ जना अनुपस्थित रहेका शिक्षा विकास तथा समन्वय इकाइले जानकारी दिएको छ। आठ जना छात्रा र नौ जना छात्र परीक्षामा गयल भएका हुन्। गोरखाका दुई विद्यालयका पाँचजना दृष्टिविहीन विद्यार्थीले पनि एसईई दिएका छन्। आरुघाट गाउँपालिका ३ को जलकुमारी माविका चार जना दृष्टिविहीन विद्यार्थीले गण्डकी मावि आर्खेत केन्द्रबाट एसईई दिइरहेका छन्। त्यस्तै सरस्वती मावि आहाले परीक्षा केन्द्रमा सरस्वती माविकै एकजनाले एसईई दिइरहेका हुन्। त्यस्तै मनकामना बहिरा माविका १६ जना बहिरा विद्यार्थीहरूले रत्नराज्य मावि वीरेन्चोक परीक्षा केन्द्रमा पनि परीक्षा दिइरहेका छन्। कूल तीन हजार छ सय ६२ परीक्षार्थीमध्ये पहिलो दिन तीनहजार छ सय ४५ जनाले मात्र एसईई परीक्षा दिएका छन्।
राष्ट्रियसभा उपाध्यक्ष अर्यालले दिइन् राजीनामा,काठमाडौं : राष्ट्रियसभा उपाध्यक्ष उर्मिला अर्यालले राजीनामा दिएकी छन्। उनले राष्ट्रियसभा अध्यक्ष नारायणप्रसाद दाहालसमक्ष राजीनामा बुझाएकी हुन्। उनी २०७९ माघ ३ गते राष्ट्रिय सभा उपाध्यक्षमा निर्विरोध निर्वाचित भएकी थिइन्। सत्ता गठबन्धनमा अध्यक्ष नेकपा माओवादी केन्द्रबाट दाहाल निर्वाचित भएपछि सहमतिमा उनले राजीनामा दिएकी हुन्। नयाँ सत्ता समीकरण हुँदा चार दलबीच राष्ट्रियसभाको अध्यक्ष माओवादी केन्द्र र उपाध्यक्ष एमालेले पाउने सहमति भएको थियो। यद्यपि एकीकृत समाजवादी पनि नयाँ सत्तासमीकरणमा सहभागी भएर हस्ताक्षर गर्दा भने उपाध्यक्षको विषय हटाइएको थियो।
समर्थन फिर्ता लिएकै भोलिपल्ट मुख्यमन्त्री शाहले दिए उन्मुक्तिका बिना विभागीय मन्त्रीलाई जिम्मेवारी,"धनगढी : सरकारको समर्थन फिर्ता लिने निर्णय गरेकै भोलिपल्ट मुख्यमन्त्री कमल बहादुर शाहले नागरिक उन्मुक्ति पार्टीबाट बिना विभागीय बनाइएका दुईजना मन्त्रीलाई मन्त्रालय तोकेका छन् । प्रदेशको सामाजिक विकास मन्त्रीको जिम्मेवारी लक्ष्मणकिशोर चौधरी र उद्योग पर्यटन बन तथा वातावरण मन्त्रालयको जिम्मेवारी खुसीराम चौधरीलाई तोकिएको छ । विना विभागीय दुवै मन्त्रीले केही बेरअघि पदभार ग्रहण गरिसकेका छन् । बुधबार मात्रै पार्टी अध्यक्ष रञ्जीता श्रेष्ठ चौधरीको अध्यक्षतामा टीकापुरमा बसेको पार्टीको केन्द्रीय समितिको बैठकले संघको गठबन्धन अनुसार जाने र प्रदेश सरकारलाई दिएको समर्थन फिर्ता लिने निर्णय गरेको थियो । यद्यपी केही मन्त्रीहरूका भने त्यसमा फरक विचार सार्वजनिक भएका छन् । योसँगै सुदूरपश्चिमको मन्त्रिमण्डलमा नागरिक उन्मुक्तिका ४ जना मन्त्री र एकजना राज्यमन्त्री छन् । मुख्यमन्त्री तथा मन्त्रिपरिषदको कार्यालय,भौतिक पूर्वाधार विकास कार्यालय र आन्तरिक मामिला मन्त्रालय नेपाली कांग्रेससँगै छ ।"
"बसको ठक्करबाट आमाको मृत्यु,छोरा घाइते",विराटनगर :पूर्वपश्चिम लोकमार्गअन्तर्गत मोरङको कानेपोखरीमा यात्रुवाहक बसले बिहीबार बिहान मोटरसाइकललाई ठक्कर दिँदा एकजना महिलाको मृत्यु भएको छ । दुर्घटनामा एकजना युवक घाइते भएका छन् । मृतक र घाइते आमाछोरा हुन् । प्रहरीका अनुसार पूर्वबाट पश्चिमतर्फ आउँदै गरेको मे १ ख ३३७२ नम्बरको बसले विपरीत दिशातर्फ जाँदै गरेको प्रदेश १(०२(०४८ प ७२४६ नम्बरको मोटरसाइकललाई बिहान ८ बजेतिर कानेपोखरी गाउँपालिका७ मा ठक्कर दिँदा दुर्घटना भएको हो । दुर्घटनामा मोटरसाइकलको पछाडि सवार सुनसरीको इटहरी उपमहानगरपालिका८ की ४४ वर्षीया मञ्जु कटुवालको मृत्यु भएको मोरङ प्रहरी प्रमुख एसपी नवराज कार्कीले जानकारी दिए । उनका अनुसार दुर्घटनामा गम्भीर घाइते भएकी मञ्जुको उपचारका क्रममा विराटनगरको न्युरो अस्पतालमा बिहान ९:३० बजेतिर मृत्यु भएको हो । मोटरसाइकल चालक २१ वर्षीय अमित कटुवाल घाइते भएका छन् । अवस्था मध्यम रहेको उनको न्युरोमै उपचार भइरहेको एसपी कार्कीले बताए । दुर्घटनालगत्तै बस र चालक मोरङको पथरीशनिश्चरे नगरपालिका२ का ३७ वर्षीय टेकबहादुर विश्वकर्मालाई नियन्त्रणमा लिएर प्रहरीले घटनाको अनुसन्धान सुरु गरेको छ । बसको तीव्र गतिका कारण दुर्घटना भएको प्रारम्भिक अनुसन्धानबाट खुलेको छ ।
बर्षाका कारण नेपाल ए र आयरल्यान्ड ए बीचको खेल रद्ध,"काठमाडौं : नेपाल एर आयरल्यान्ड एबीच आज हुने भनिएको पहिलो टी२० अभ्यास खेल रद्ध भएको छ। बिहीबार दिउँसो १ बजे त्रिवि क्रिकेट मैदानमा खेल सुरु हुने तय भएपनि बर्षादका कारण खेल रद्ध भएको नेपाल क्रिकेट संघ (क्यान)ले जनाएको छ । क्यानका अनुसार संशोधित कार्यतालिका चाँडै प्रकाशन हुनेछ। आइतबार नेपाल क्रिकेट संघले विनोद भण्डारीको कप्तानीमा १५ सदस्यीय टोलीको घोषणा गरेको थियो। यस अगाडि सिरिजका लागि क्यानले प्रारम्भिक टिममा बोलाएका खेलाडीबाट नै टी२० र एकदिवसीय सिरिज खेल्ने नेपाल एटिमको घोषणा गरेको हो। नेपालको कप्तानी भण्डारी र आयरल्यान्डको निल रकले गर्नेछन्। टी२० खेल्ने टिम नेपालएमा कप्तान भण्डारीसँगै लोकेश बम, देव खनाल, पवन सर्राफ, किरण ठगुन्ना, आरिफ शेख, अर्जुन घर्ती, नारायण जोशी, बशिर अहमद, रसिद खान, सागर ढकाल, बिपिन खत्री, कमल सिंह ऐरी, हेमन्त धामी र विकास आग्री रहेका छन्।"
"आजदेखि एसईई परीक्षा सुरू, ५ लाख ४ हजार ४१४ विद्यार्थी सहभागी (भिडियो)","काठमाडौं : यस वर्षको माध्यमिक शिक्षा परीक्षा (एसईई) बिहीबारदेखि सुरू भएको छ । बिहीबार पहिलो दिन अंग्रेजी विषयको परीक्षा सम्पन्न भएको छ । परीक्षा नियन्त्रण कार्यालय सानोठिमीले पहिलो दिनको परीक्षा देशभर शान्तिपूर्ण रुपमा सम्पन्न भएको जनाएको छ । परीक्षा चैत्र २७ गतेसम्म चल्ने छ । परीक्षाका लागि २ हजार ६४ परीक्षा केन्द्र तोकिएका छन् । काठमाडौं जिल्लामा सबैभन्दा बढी एक सय २७ परीक्षा केन्द्र छन् भने मनाङ र मुस्ताङमा सबैभन्दा कम एकएक वटा परीक्षा केन्द्र रहेका छन् । काठमाडौंमा ३८ हजार आठ सय ३१ र मनाङमा ४३ विद्यार्थी एसईईमा सहभागी छन् । एसईई परीक्षाका लागि सामुदायिक तथा संस्थागत गरी १० हजार ८०६ विद्यालयका २ लाख ५० हजार ७७२ छात्रा, २ लाख ५३ हजार ६२७ छात्र र यौनिक तथा लैंगिक अल्पसंख्यक १५ जना गरी कूल ५ लाख ४ हजार ४१४ जना परीक्षार्थीले फारम भरेका थिए । विगतका एसईई परीक्षामा सैद्धान्तिक र प्रयोगात्मक दुवै जोडेर ३५ प्रतिशत अंक ल्याउनुपर्ने प्रावधान रहेकामा यस वर्षदेखि विद्यार्थीले सैद्धान्तिकमा ३५ र प्रयोगात्मकमा ४० प्रतिशत अंक ल्याउनैपर्ने परीक्षा नियन्त्रण कार्यालयले जनाएको छ । ३५ प्रतिशतभन्दा कम अंक ल्याएमा कक्षा ११ मा भर्ना हुन पाइँदैन । त्यस्ता परीक्षार्थीहरूले मौका परीक्षा भने दिन पाउने छन् ।"
बाबुको किरिया बसेका दाजुभाइले दिए एसईई परीक्षा,"स्याङ्जा : बाबुको किरियामा बसेका दाजुभाइले माध्यमिक शिक्षा परीक्षा (एसईई) दिएका छन्। पुतलीबजार नगरपालिका ४ स्थित सरस्वति माध्यमिक विद्यालय परीक्षा केन्द्रबाट संगम क्षेत्री र सौगात क्षेत्रीले अंग्रजी विषयको परीक्षा दिएका हुन्। बाबुको किरिया बसेको चौथो दिने आज अंग्रेजी विषयको पहिलो परीक्षा दिएका संगमको ०४३००५६५ आई र सौगातको ०४३००५६८ एल सिम्बोल नम्बर रहेको छ। फेदिखोला गाउँपालिका ४ का बासिन्दा उनीहरू सिदार्थ मावि फेदिखोलाका विद्यार्थी हुन्। शिक्षा विकास तथा समन्वय इकाई स्याङ्जाका प्रमुख विश्वराज आचार्यले पहिलो दिनको परीक्षामा ४ हजार ९९ जना परीक्षार्थी सहभागी भएको जानकारी दिए। उनका अनुसार,पहिलो दिनको परीक्षामा १९ छात्रा र १६ छात्रगरी कूल ३४ जना विद्यार्थी सहभागी भए। स्याङ्जामा रहेका १ सय ६८ विद्यालयका ४ हजार १३३ परीक्षार्थीले स्याङ्जा भरका २६ वटा परीक्षा केन्द्रबाट परीक्षा दिँदै छन्।"
चार अंकले बढेर बन्द भयो सेयर बजार,"काठमाडौं :साताको अन्तिम कारोबार दिन बिहीबार नेप्से परिसूचक चार अंकले बढेको छ। अघिल्लो कारोबार दिन बुधबार १०८३ अंकले घटेको नेप्से आज ४७८ अंकले बढेर २०३५६४ विन्दुमा कायम भएको हो। सेन्सेटिभ इण्डेक्स ०३६ अंकले घटेर ३५९०९ विन्दुमा अडिएको छ। नेप्सेमा सामान्य अंकको सुधार आउँदा कारोबार रकम बुधबारको तुलनामा बढेको छ। यसदिन ३१३ कम्पनीको ६६ लाख १४ हजार ४४५ कित्ता सेयर २ अर्ब ६५ करोड ३३ लाख ४९ हजार ४६८ रुपैयाँमा खरिदबिक्री भए। अघिल्लो दिन २ अर्ब २३ करोड मूल्य बराबरको सेयर कारोबार भएको थियो। आज एउटामात्रै कम्पनीको सेयर सकारात्मक सर्किट लेभलमा कारोबार भएको थियो। हिमालयन उर्जा विकासको सेयर १० प्रतिशतले बढेको हो। यसैगरी सर्वोत्तम सिमेन्टको ९९६,हिमालयन हाइड्रोपावरको ८७३,सामलिङ पावरको ८०७ र पिपुल्स पावरको ७४४ प्रतिशतले सेयर मूल्य बढेको हो। कारोबार रकमका आधारमा सर्वोत्तम सिमेन्ट अग्र स्थानमा रह्यो। सो कम्पनीको १९ करोड मूल्य बराबरको सेयर कारोबार भयो। गोर्खाज फाइनान्सको १६ करोड,शिवम् सिमेन्टको १५ करोड,सोनापुरको ११ करोड,पिपुल्स पावरको ७ करोड मूल्य बराबरको सेयर कारोबार भयो। पाँच समूहको उपसूचकबाहेक अन्यको सूचक सकारात्मक देखिएका छन्। मनु एण्ड प्रोको सूचक सर्वाधिक २४० प्रतिशतले बढ्यो। कारोबारमा आएका कम्पनीमध्ये १२० को मूल्य बढ्दा ११५ वटाको घट्यो। १० वटा कम्पनीको मूल्य भने स्थिर रह्यो।"
भारतमा आरजु राणाले गराइन् थाइराइडको शल्यक्रिया,काठमाडौं : नेपाली कांग्रेस सांसद डाआरजु राणाको भारतमा थाइराइडको शल्यक्रिया गरिएको छ। पूर्वप्रधानमन्त्री शेरबहादुर देउवाकी पत्नीसमेत रहेकी राणाको भारतको नयाँ दिल्लीस्थित म्याक्स अस्पतालमा 'हाइपर थाइराइड' को शल्यक्रिया गरिएको स्वकीय सचिव कमल रावलले जानकारी दिएका छन्। राणा स्वास्थ्य हाल सुधारोन्मुख रहेको र चिकित्सकहरूको परामर्शअनुसार केही समय अस्पतालमै उपचार गर्नुपर्ने सचिवालयले जनाएको छ। उनले आफ्नो शल्यक्रिया र उपचारमा खटिएको चिकित्सक र उनीहरूको टिमलाई धन्यवाद दिएकी छन्। चिकित्सकको सल्लाहअनुसार राणाले दुई वर्षदेखि फलोअप उपचार गराउँदै आएकी छन्।
नक्सालमा बिजुलीको पोलमा आगलागी,काठमाडौं : काठमाडौंको नक्सालस्थित भाटभटेनी नजिकै बिजुलीको पोलमा आगलागी भएको छ। अहिले प्रहरीले आगो नियन्त्रणमा लिने प्रयास गरिरहेको छ। विद्युत सर्ट भएर आगलागी भएको जनाइएको छ। आगलागीबाट बिजुलीको पोलमा बाँधिकाएका ताराहरू जलेका छन्।
किन बाक्लियो प्रधानमन्त्री दाहाल र कांग्रेस सभापति देउवाबीच भेटघाट ?,"काठमाडौं : प्रधानमन्त्री पुष्पकमल दाहाल (प्रचण्ड)ले संवैधानिक परिषद्को बैठक बोलाएपछि नेपाली कांग्रेसका सभापति शेरबहादुर देउवाको बालुवाटारमा दौडधुप बढेको छ। प्रधानमन्त्री निवास बालुवाटारमा प्रचण्डसँग मंगलबार राति छलफल गरेका प्रमुख प्रतिपक्ष दलका नेता देउवा आज बिहान बालुवाटारमा गएर पुन: छलफल गरेका हुन्। बालुवाटार स्रोतका अनुसार बिहीबार बिहान प्रचण्ड र देउवाबीच संवैधानिक परिषद्बाट हुने नियुक्ति, संक्रमणकालीन न्याय सम्बन्धी विधेयक पारित र संसदमा जारी गतिरोध अन्त्य र समसामयिक विषयमा छलफल भएको छ । प्रधानमन्त्री प्रचण्डले आइतबार संवैधानिक परिषद्को बैठक बोलाएका छन्। प्रधानमन्त्री अध्यक्ष रहने संवैधानिक परिषदका सदस्यमा प्रधानन्यायाधीश, प्रतिनिधि सभाका सभामुख, राष्ट्रिय सभाका अध्यक्ष, प्रतिनिधि सभाका विपक्षी दलका नेता र प्रतिनिधि सभाको उपसभामुख रहने व्यवस्था छ। संसदीय समितिबाट संक्रमणकालीन न्यायसम्बन्धी मुद्दा (टिआरसी) विधेयक पास गर्ने उद्देश्यले बोलाइएको बैठक तत्कालीन कानुन मन्त्री धनराज गुरुङले एक पटक पुन: प्रधानमन्त्रीसँग छलफल गर्ने भन्दै रोकेपछि प्रचण्ड असन्तुष्ट बनेका थिए। लगत्तै नेपाल कम्युनिष्ट पार्टी (एमाले), नेपाल कम्युनिष्ट पार्टी (माओवादी केन्द्र), राष्ट्रिय स्वतन्त्र पार्टी र जनता समाजवादी पार्टी, नेपालबीच ८ बुँदे सहमति गर्दै प्रचण्डले गत फागुन २१ गते नयाँ सत्ता समीकरण बनाएका थिए। यद्यपी नयाँ समीकरण बन्नु अगाडिदेखिनै सरकारले यस अगाडिदेखि नै एमाले, कांग्रेस र माओवादी केन्द्रका नेताहरुसँग छलफल गरेर सर्वसम्मतरुपमा विधेयक पारित गर्ने तयारी थालेको थियो। यता नयाँ सत्ता समीकरण बनेसँगै जुनसुकै समयका भ्रष्टाचारका फाइल खोल्ने उद्घोष गरेपछि सरकारसँग कांग्रेस सशंकित बनेको छ। कांग्रेसले सहकारी ठगीमा संलग्न भएको आरोप लगाउँदै उपप्रधानमन्त्री एवम् गृहमन्त्री रवि लामिछानेको राजीनामा माग गरेर संसद अवरुद्ध गरिरहेको छ। बुधबार राज्यव्यवस्था समितिमा पनि सांसद दिलेन्द्र बडुले ठगीको विषय छानबिन नटुंगिएसम्म जिम्मेवारीबाट पन्छनुपर्ने तर्क गरेका थिए। जवाफमा उपप्रधान एवं गृहमन्त्री लामिछानेले सहकारी ठगी प्रकरणमा आफ्नो कुनै संलग्नता नभएको स्पष्ट पारेका थिए। उनले भने,सहकारीमा जहाँ मेरो नाम भनिएको छ। त्यहाँ नामबाहेक केही छैन। हस्ताक्षर छैन। न ल्याप्चे छ। न मैले निवेदन दिएको छु। मेरो सामान्य केवाईसी भरिएको छ। त्यहाँ केही पनि भरिएको छैन। न अनुसन्धान भएको थाहा छ। त्यो मुद्दा अदालतमा दर्ता भएको छ। मुद्दामा म प्रतिवादी छैन। बयानमा मेरो नाम रवि लामिछाने भनेर उल्लेख पनि छैन।"
उत्तरपुस्तिका हराउनेमाथि कारबाही गर्न अनेरास्ववियु र नेविसंघको माग,"काठमाडौं : अखिल नेपाल राष्ट्रिय स्वतन्त्र विद्यार्थी युनियन (अनेरास्ववियु) र नेपाल विद्यार्थी संघ (नेविसंघ)ले उत्तरपुस्तिका हराउनेमाथि कारबाही गर्न माग गरेको छ। त्रिभुवन विश्वविद्यालय परीक्षा नियन्त्रण कार्यालयबाट बिएका विद्यार्थीका उत्तरपुस्तिका हराएपछि अनेरास्ववियु र नेविसंघले कर्मचारीलाई कारबाही गर्नुपर्ने माग गरेका हुन्। पनिकाको लापरबाहीका कारण स्नातक तह प्रथम वर्षको जनसंख्या विषय र स्नातक तह प्रथम वर्षको फाउण्डेसन अफ एजुकेसन ४१२उत्तर पुस्तिका हराएको छ। उत्तरपुस्तिका हराएपछि पनिकाले पुन : चैत २१ गतेदेखि परीक्षा गर्ने तयारी थालेको छ। अनेरास्वियुका अध्यक्ष समिक बडालले त्रिभुवन विश्वविद्यालयले दिन प्रति दिन आफैँले आफ्नै स्तर खस्काउँदै गरेको आरोप लगाएका छन्। कहिले साईट ह्याक गरेको थाह हुँदैन। कहिले उत्तर पुस्तिका हराएको थाहा हुँदैन।उनले प्रश्न गरे, यस्तो कमजोरी हुँदा समेत एउटा प्राज्ञिक नेतृत्वले नैतिक जिम्मेवारी लिन नपर्ने, हामीले विश्वविधालयबाट कस्तो चेतना फैलाउने हो ? गल्ती जस्ले गर्दा पनि सजाय विधार्थीले भोग्नुपर्ने? त्रिवि जिल्ला अध्यक्ष समिरराज विष्टले पनि विज्ञप्ति जारी गर्दै तत्काल छानबिन गरी दोषीलाई कारबाही गर्न माग गरेका हुन् ।परीक्षा नियन्त्रण कार्यालयबाट पटकपटक भइरहेको चरम लापरबाही, परीक्षा समितिको अध्यक्ष (रजिष्ट्रार) तथा परीक्षा नियन्त्रक एवम् कार्यरत कर्मचारीहरूको गैरजिम्मेवारीपना, उदासीनता र ढिलासुस्ती गर्ने प्रवृतिप्रति तत्काल छानबिन गरी दोषीलाई कारबाहीको दायरामा ल्याउनुपर्छ विज्ञप्तिमा भनिएको छ । यसैगरी बिहीबार नेविसंघले पनि पर्चासहित विरोध गरेको छ। विद्यार्थीले बिहीबार बिहान उपकुलपतिको कार्यालय अगाडि प्रदर्शन गरेका हुन्। प्रदर्शनमा सहभागीहरूले शिक्षामन्त्री सुमना श्रेष्ठ मन्त्री बनेपछि पनि प्रश्न पत्रहरू हराउने पुरानो प्रवृतिले निरन्तरता पाएको बताएका छन्। प्लेकार्डमा भनिएको छ, डियर सुमना, उत्तर पुस्तिका हराउने कस्तो नमुना?,मन्त्री फेरिए, भिसी फेरिए तर उत्तर पुस्तिका हराउने चलन फेरिएनलगायतका पम्प्लेट बोकेर नाराबाजीसमेत गरेका थिए। छानबिनबाट कारवाहीको लागि सिफारिस समेत भइसकेकाले कारबाहीको प्रक्रिया छिटोभन्दा छिटो गर्न नेपाल विद्यार्थी संघ, केन्द्रीय तदर्थ समितिले माग गरेको छ।"
केराको थामबाट सेनेटरी प्याड,"परासी : नवलपरासी प्रतापपुर र सुस्ता गाउँपालिकाका महिलाले खेर गएको केराको थामलाई जिविकोपार्जनको माध्यम बनाउन अग्रसर भएका छन् । केराको थामबाट सेनेटरी प्याड बनाउनका लागि पालिकाका महिलालाई तालिम दिएपछि उनीहरूले व्यवसायीकरुपमा नै उक्त काम गर्नका लागि अग्रसर भएका हुन् । लुम्बिनी प्रदेश सरकारको सहयोगमा ति दुई पालिकाका महिलालाई केराको थामबाट सेनेटरी प्याड बनाउने तालिम दिइएको छ । तालिमपश्चात उनीहरुले सेनेटरी प्याडलाई आर्थिक उपार्जनको माध्यम बनाउनका लागि समूहसमेत गठन गर्ने जनाएका छन् । पहिलो चरणमा दुई पालिकाका ८० जना महिलालाई सेनेटरी प्याड बनाउने तालिम दिइएको छ । जिल्लाको प्रतापपुर र सुस्ता गाउँपालिका केराको पकेट क्षेत्रका रुपमा रहेको छ । बाली दिने समय सकिएपछि किसानलाई केराको थाम व्यवस्थापनमा समेत झन्झट हुँदै आएको थियो । खेर गएको केराको थामबाट सेनेटरी प्याड बन्ने भएपछि किसानलाई पनि व्यवस्थापनमा सहज हुने भएको छ । सेनेटरी प्याड बनाउने प्रक्रियाका बारेमा प्रशिक्षक रमणी डुम्रे भन्छन्,सुरु चरणमा केराको थामलाई लामो रुपमा टुक्रा निकालेर सुकाइन्छ । दोस्रो चरणमा सुकेको टुक्रा चिरालाई मेसिनमा लगेर पेलेर फाइबर बनाइन्छ र फाइबरलाई पिउरीफाइ गरी सेनेटरी प्याड बनाइन्छ । केराको थामबाट फाइबर निकाल्ने चरणसम्म आउन ४ देखि ५ दिन लाग्ने उनको भनाइ छ । केराको फाइबरबाहेक आवश्यक पर्ने अन्य कपडा बजारबाट खरिद गरेर ल्याइन्छ । फाइबर निकाल्ने मेसिन धेरै महंगो नहुने भएकाले पनि महिलाले समूह बनाएर व्यवसाय सुरु गर्न सक्ने उनले बताए । ठूलादेखि सामान्यरुपमा ४५ लाखसम्मका मेसिनहरू पनि पाइन्छ । त्यसबाहेक कपडा सिउने मेसिन आवश्यक हुन्छ । त्यो पनि धेरै महंगो नहुने भएकाले यो पेशा थोरै लगानीमा पनि सुरु गर्न सकिन्छ ,'डुम्रेले भने। बजारमा अहिले पाउने सेनेटरी प्याडभन्दा सस्तो र धेरै उपयोगी भएको अर्का प्रशिक्षक शैलजा कसजुको भनाइ छ । यो प्याडलाई पुनः प्रयोग गर्न मिल्छ । अन्य सेनेटरी प्याड एक पटक प्रयोग गरेपछि प्रयोग गर्न नमिल्ने हुन्छन् । तर केराको थामबाट बनेकाले गुणस्तर पनि छ । यसलाई सफा गरेपछि ५६ पटकसम्म प्रयोग गर्न मिल्छ,'कसजुले भनिन् । तालिम लिएर उत्साहित भएकी प्रतापपुर८ की पुष्पा कोइरीले समूह बनाएर सेनेटरी प्याड बनाउने उद्यम खोल्ने बताइन् । गाउँ घरमा खेर गएको केराको थामलाई पनि प्रयोग गरेर सामान बनाउन सकिने रहेछ । अब महिलाको समूह बनाएर आवश्यक पर्ने मेसिन उपलब्ध गराउन पालिकासँग अनुरोध गर्छौं,'कोइरीले भनिन् । तालिम लिएकी अर्की स्थानीय सविता पालले पछिल्लो पटक सेनेटरी प्याड प्रयोग गर्ने महिलाको संख्या बढ्दै गएकाले व्यवसायीकरुपमै यो काम सुरु गर्ने बताउँछिन् । गाउँपालिकाले समेत बजारीकरणमा समस्या नहुने बताएको छ । सेनेटेरी प्याडबाहेक फाइबर बिक्रीका लागि पनि समस्या नभएको जानकारी पाएपछि महिलाहरु यो व्यवसाय सञ्चालन गर्न उत्साहित भएका छन् । सेनेटरी प्याडसँगै कच्चा पदार्थसमेत बिक्रीमा समस्या नभएको जानकारी पाएपछि आफू उत्साहित भएको सविताको भनाइ छ । घरमै बसीबसी काम गरेर कमाइ हुने भएपछि सामूहिक रुपमा व्यवसाय सुरु गर्नका महिलासँग छलफल सुरु गरेका छौं,'सविताले भनिन् । प्रशिक्षक रमणी डुम्रेले केराको थामबाट बन्ने फाइबर प्रति केजी १५० रुपैयाँसम्म बिक्री हुने गरेको बताए । फाइबर बिक्रीका लागि समस्या छैन । बजारमा केराको फाइबरको माग बढी छ । हामीले फाइबर मात्र खरिद गर्नका लागि एक कम्पनीसँग समन्वय गरिदिएका छौं । त्यसले व्यवसाय गर्ने महिलाहरुलाई सहज हुनेछ,'डुम्रेले भने । जिल्लाका पालिकाहरूले वार्षिक २५ देखि ४० लाखसम्म सेनेटरी प्याडमा खर्च गर्दै आएका छन् । पालिकाहरूले विद्यालयमा सेनेटरी प्याड निःशुल्क उपलब्ध गराउँदै आएका छन् । तालिम लिएका महिलाले सामूहिकरुपमा उद्यम सञ्चालन गर्न खोजे पालिकाले मेसिन र आवश्यक सामग्री खरिदको व्यवस्था गरिदिने प्रतापपुर गाउँपालिकाकी उपाध्यक्ष मानकुमारी चौधरीले बताइन् । बजारीकरणको पनि समस्या नभएको उनको भनाइ छ । उनले भनिन्, हामीले वर्षमा २५ लाख रुपैयाँ सेनेटरी प्याडमा खर्च गर्दै आएका छौं । त्यो रकमबाट पालिकाकै महिलाले उत्पादन गरेको सामग्री खरिद गर्छौं । अन्य पालिकाहरूसँग पनि समन्वय गरेर खरिद गरिदिन अनुरोध गरिदिन्छौं । सुस्ता गाउँपालिकाका अध्यक्ष टेक नारायण उपाध्यायले उद्योग खोल्न चाहाने महिलाका लागि पालिकाले कार्यक्रमसहित बजेट विनियोजन गर्ने बताए । सीपमुलक कार्यक्रम सञ्चालनका लागि पालिकाले बजेट विनियोजन गर्दै आएको छ । उद्यमी बन्न चाहाने महिला समूह बनाएर आएमा उद्योग खोल्न रकम सहयोग गर्छौं,'अध्यक्ष उपाध्यायले भने । प्रतापपुर र सुस्ता गाउँपालिका क्षेत्रका करिब १२ सय किसानले १८ सय बढी बिघामा व्यवसायीक केरा खेती गर्दै आएका छन् । बहुउपयोगीका रुपमा रहेको केराको थामबाट सेनेटरी प्याड मात्र होइन थाल,कचौरा (प्लाष्टिकको जस्ता),गुन्द्री,चकटी,कपडालगायत अन्य हस्तसामग्री बनाउन सकिने भएकाले यसको उपयोगमा स्थानीय सरकारले चासो दिनुपर्नेमा स्थानीयको माग छ।"
अर्थतन्त्रको प्रभाव बिमा बजारमा,"काठमाडौं : पछिल्लो समय समग्र अर्थतन्त्रमा परेको प्रभाव बिमा बजारमा पनि देखिन थालेको छ। गत वर्षको तुलनामा यसपटक बिमा गर्नेको संख्यामा कमी आएको छ। नेपाल बिमा प्राधिकरणको चालु आर्थिक वर्ष (आव) को फागुनसम्मको तथ्यांकले गत आवको सोही अवधिको तुलनामा बिमालेख संख्या १३९ प्रतिशतले घटेको देखाएको छ। आर्थिक वर्ष (आव) २०७८७९ को फागुनसम्ममा १ करोड ४० लाख १ हजार ५ सय ७७ बिमालेख जारी भएको थियो । तर, यसयता एक वर्षको अन्तरमा १ लाख ९४ हजार ३ सय २८ संख्यामा घटेको छ। यसरी घट्दा हाल फागुन मसान्तसम्ममा १ करोड ३८ लाख ७ हजार २ सय ४९ बिमालेख मात्रै जारी भएको छ। नेपाल जीवन बिमक संघका अध्यक्ष पोषकराज पौडेल समग्र अर्थतन्त्रका गतिविधि सुस्त भएकाले पनि बिमाको दायरा बढ्नमा चुनौती भएको बताउँछन्। यद्यपि कतिपयले गरेका बिमालेख अवधि सकिएको अर्थात् परिपक्व भएकाले बाहिएकाले पनि समग्रमा केही बिमालेख घट्न गएको उनले जनाए। सिटिजन्स लाइफ इन्स्योरेन्सका प्रमुख कार्यकारी अधिकृत (सीईओ) समेत रहेका पौडल जीवन बिमा यस्ता क्राइसिसलाई टेको लगाउन झन् महत्व हुने तर्क गर्छन्। उनी भन्छन्, मान्छेलाई गाह्रो पर्दा, जोखिम बढ्दा बिमाले नै बेहोर्न मद्दत गर्छ। संसार भर नै यही अभ्यास छ। हाम्रोमा मानिसको आम्दानी पनि कम र समग्र अर्थतन्त्रमा परेका प्रभावले गर्दा बिमा दायरामा असर गरेको छ। तर, बिमाको महत्व झन् यो बेलामा बढी हुन्छ। यद्यपि अध्यक्ष पौडेलकाअनुसार बिमामा आकर्षण घटेको छैन। धेरैले बिमा गर्न फारम भरेर बसेका छन् तर पैसा भुक्तानी गर्न समय कुरेर बस्नुपर्ने बाध्यता सृजना भएको पौडेल बताउँछन्। अहिले बिमा गर्न चाहने धेरै छन्। तर, कहिले तुरुन्त प्रिमियम भुक्तानी गर्न सकेका छैनन्। बिमा गर्न इच्छुक अधिकांशको पैसा सहकारीमा फसेर नउठेको, जग्गामा फ्रिज भएका कारणले बिमाशुल्क प्रिमियम भुक्तानी सुस्त भएको छ, अध्यक्ष पौडेलले थपे। यद्यपी बिमाप्रति आकर्षण भने दिनप्रतिदिन बढ्दै गएको उनको भनाइ छ। बिमा गर्दा आर्थिक सुरक्षा र जोखिम हस्तान्तरण त हुन्छ। यसका साथै पैसा खाँचो पर्दा बिमालेखलाई धितो राखेर ऋणसमेत लिने सुविधा भएकाले यसमा आकर्षण बढ्दो छ, उनले अन्नपूर्णसँग भने। तुलनात्मक रूपमा बिमालेख संख्यामा कमी देखिए पनि समग्रमा सञ्चालनमा रहेका १४ जीवन बिमा कम्पनीमार्फत बिमाशुल्क आर्जन भने बढेको छ। एकै वर्षको अन्तरमा ५१९ प्रतिशतले कुल बिमाशुल्क संकलन वृद्धि भएको प्राधिकरणको तथ्यांकमा उल्लेख छ। जसअनुसार आर्थिक वर्ष २०७९८० फागुनसम्ममा जीवन बिमा कम्पनीहरूले बिमावापत ९८ अर्ब ५९ करोड ६ लाख ६१ हजार रुपैयाँ बराबरको बिमाशुल्क आर्जन गर्न सफल भएका छन्। बिमा कम्पनीहरूको यो व्यवसाय अघिल्लो आर्थिक वर्षको भन्दा ५१९ प्रतिशतले बढी हो। यो अघिल्लो आव २०७८७९ को फागुनसम्ममा जीवन बिमा कम्पनीहरूले ९३ अर्ब ७२ करोड ५२ लाख ५२ हजार रुपैयाँ बिमाशुल्क संकलन गरेका थिए। बिमा कम्पनीहरूले उक्त अवधिमा नयाँ बिमा गरेरभन्दा पनि यसअघि बिमा गरेका बिमितले नवीकरण गरेबापत धेरै बिमा शुल्क आर्जन गर्न सफल भएका हुन्। यसकारण कुल बिमा शुल्कमा नवीकरणको अंश बढी छ। यसर्थ, बिमा समितिको तथ्यांकअनुसार उक्त आवधिभरि कम्पनीहरूले कुल बिमा शुल्कअन्तर्गत १८ अर्ब ७२ करोड ५१ लाख रुपैयाँ प्रथम बिमा शुल्क संकलन गरेका छन्। यो गत आवको भन्दा १०८ प्रतिशत बढी हो। यस्तै, कम्पनीहरूले नवीकरणमार्फत ७९ अर्ब ८६ करोड ५५ लाख ५२ हजार रुपैया बिमाशुल्क आर्जन गरेका छन्। बढी शुल्क आर्जन गर्नेमा नेपाल लाइफ, लाइफ इन्स्योरेन्स कर्पोरेसन र नेसनल लाइफ समग्र बिमा कम्पनीमध्ये सबैभन्दा बढी नेपाल लाइफ इन्स्योरेन्सले बिमावापत शुल्क आर्जन गरेको छ। चालु आवको ८ महिनामा २६ अर्ब ३० करोड रुपैयाँबराबर आर्जन गरेको छ। यस्तै, सबैभन्दा बढी बिमाशुल्क आर्जन गर्ने दोस्रो स्थानमा लाइफ इन्स्योरेन्स कर्पोरेसन नेपाल (एनएलआईसी) रहेको छ। यसले ११ अर्ब ५७ करोड ७९ लाख रुपैयाँ बराबरको बिमाशुल्क संकलन गरेको छ। यसपछि तेस्रो स्थानमा नेसनल लाइफ इन्स्योरेन्स कम्पनी रहेको छ। यसले ११ अर्ब ५६ करोड १८ लाख ९५ हजार रुपैयाँबराबरको व्यवसाय गरेको छ। यसपछि बिमा शुल्क आर्जन गर्नेमा क्रमशः हिमालयन लाइफले ११ अर्ब १८ करोड, सूर्यज्योेति लाइफले ५ अर्ब ७० करोड, राष्ट्रिय बिमा संस्थानले ५ अर्ब २३ करोड, एसियन लाइफले ५ अर्ब १५ करोड बिमाशुल्क आर्जन गरेका छन्। ४ अर्ब हाराहारीमा बिमाशुल्क कमाउने कम्पनीमा क्रमशः सानीमा लाइफ, सिटिजन लाइफ र मेट लाइफ छन्। यसपछि ३ अर्बभन्दा कम बिमा वापत रकम संकलन गर्नेमा क्रमशः आईएमई लाइफ, प्रभु महालक्ष्मी लाइफ, रिलायबल नेपाल र सन नेपाल लाइफ इन्स्योरेन्स रहेको छ।"
इलाम२ मा लक्ष्मी गुरुङलाई उमेदवार बनाउने राप्रपाको निर्णय,"काठमाडौं : राप्रपाले इलाम२ मा प्रतिनिधि सभा सदस्यको उम्मेदवार चयन गरेको छ। राप्रपाले इलाम२ मा हुने उपनिर्वाचनमा लक्ष्मी गुरुङलाई उमेदवार बनाउने निर्णय गरेको प्रवक्ता मोहन श्रेष्ठले जानकारी दिए। उनका अनुसार पार्टीको आज बसेको संसदीय समितिको बैठकले गुरुङलाई उमेदवार बनाउने निर्णय गरेको हो। इलाम २ बाट निर्वाचित प्रतिनिधि सभा सदस्य सुवासचन्द्र नेम्वाङको गत भदौ २६ गते निधन भएपछि उक्त क्षेत्रमा बैशाख १५ गतेका लागि निर्वाचन घोषणा गरिएको छ। नेकपा एमालेले इलाम २ मा सुहाङ नेम्बाङ र बझाङ प्रदेशसभा १ मा दमन भण्डारीलाई उम्मेदवार बनाएको छ। कांग्रेस, माओवादी केन्द्र,एकीकृत समाजवादी र रास्वपाले पनि आआफ्ना उम्मेदवार उठाउने भएका छन्।"
"अनरको 'एक्स७ बी' नेपाली बजारमा, के छन् विशेषता?","काठमाडौं : अनरको 'एक्स७ बी' नेपाली बजारमा आएको छ। नेपालका लागि अनरको आधिकारिक वितरक सेल्ट्रोन नेपालले आकर्षक अर्लीबर्ड अफरको साथ अनर एक्स७बी लन्च गरेको घोषणा गरेको हो। ६०००  ब्याट्रीद्वारा संचालित अनर एक्स७बीले सुपर पावर  आवोर ट्यागलाइन पाएको छ। ६,००० अल्ट्रालार्ज ब्याट्री भएको अनर एक्स७बीले  बाट ब्याट्रीमा गोल्ड लेबल पाएको छ। अनर एक्स७बी ले ११६७इन्च सेन्सरको साथ १०८ एम पी मुख्य क्यामेरा राखेको छ। अनर एक्स७बी ले µ मापनको पिक्सेल साइज प्राप्त गर्न  पिक्सेल बिनिङलाई समर्थन गरेको जनाएको छ। ९१३ स्क्रिनटुबडी अनुपातको साथ ६८इन्च  फुल भ्यू डिस्प्ले फिचर गर्दै, अनर एक्स७बी ले  रिजोल्युसन र  मिलियन रंगहरूको रंग गहिराइलाई समर्थन गरेको छ। यसको अर्को रोचक पक्ष यसको अडियो हो। डुअल स्पिकरलाई सपोर्ट गर्दै अनर एक्स७बी को भोल्युम २०० सम्म जान सक्ने भएकाले यो तपाईंको खल्तीमा स्पिकर जस्तै हुने कम्पनीले जनाएको छ। सेलट्रोन नेपालले अनर एक्स७बी को मूल्य (८८)२५६ जीबी भेरियेंट का लागि २३ हजार ९९९ रुपैयाँ निर्धारण गरेको छ भने अर्ली बर्ड अफर पनि घोषणा गरेको छ जहाँ ग्राहकहरूले अनर एक्स७बी मात्र २२ हजार ९९९ मा प्राप्त गर्न सक्नेछन्। यो अफर ३१ मार्च सम्म मान्य हुनेछ र सो अवधि भित्र अनर एक्स७बी खरिद गर्ने जो कोहीले यस अफरको मजा लिन सक्छन्। यो फ्लोइङ सिल्भर, इमराल्ड ग्रीन, र मिडनाइट ब्ल्याक गरि तीन रंगहरूमा उपलब्ध छ। अफलाइन र अनलाइन प्लेटफर्महरू मार्फत खरिद गर्न सकिन्छ। अफलाइनको लागि यो अधिकृत खुद्रा पसलहरू तथा अनलाइनमा दराज र हुकुट मार्फत खरिद गर्न सकिन्छ।"
बजेट मागेर खर्च गर्न नसक्ने अवस्थाको अन्त्य गर्न प्रधानमन्त्रीको निर्देशन,"काठमाडौं : प्रधानमन्त्री पुष्पकमल दाहालले हरेक आर्थिक वर्षमा बजेट मागिरहने तर पुँजीगत बजेट खर्च नहुने अवस्थाको अन्त्य गर्न निर्देशन दिएका छन्। सिंहदरबार बिहीबार आयोजित राष्ट्रिय विकास समस्या समाधान समितिको ५२औं बैठकलाई सम्बोधन गर्दै प्रधानमन्त्री दाहालले पुँजीगत शीर्षकमा विनियोजन भएको बजेट किन खर्च हुँदैन भनि प्रश्न गरेका थिए। 'चालु आर्थिक वर्षको पहिलो ६ महिनामा सरकारको पुँजीगत खर्च समग्रमा कम रहनु हाम्रो लागि चिन्ताको विषय हो,' उनले भने, 'पुँजीगत शीर्षकमा विनियोजन भएको सबै बजेट पूरा खर्च नहुने अवस्था हरेक वर्ष दोहोरिने बारेमा गम्भीर भएर सोचौं। यो समस्याको समाधान यस आवको बाँकी अवधिमा गर्नैपर्छ।' पुँजीगत खर्च बढाउन विभिन्न उपायहरू कार्यान्वयन गर्ने प्रक्रिया अघि बढेको परिप्रेक्ष्यमा उपलब्ध भएको बजेट पूर्णरूपमा खर्च हुनेगरी विकास निर्माणका कार्यको नेतृत्व गर्न सबै मन्त्री तथा मुख्यमन्त्रीलाई निर्देशन दिए। केही मन्त्रालय र केही राष्ट्रिय गौरवका आयोजनाहरूले तुलनात्मक रूपमा राम्रो गरेको अवस्था रहेको उल्लेख गर्दै प्रधानमन्त्री दाहालले ८० प्रतिशतभन्दा बढी भौतिक प्रगति हासील गर्ने सुनकोशी मरिन डाइभर्सन बहुउद्देश्यीय आयोजना, कालीगण्डकी कोरिडोर (गैंडाकोटराम्दी खण्ड) र लुम्बिनी क्षेत्र विकास कोषलगायतलाई धन्यवाद दिए। उनले ती आयोजनाका साथै अन्य सबै आयोजनालाई बाँकी अवधिमा शतप्रतिशत नतिजा प्रदान गर्न निर्देशन दिए। सरकारले गर्ने खर्चमार्फत अर्थतन्त्रमा बहुआयामिक असर तथा अवसर सिर्जना उल्लेख गर्दै प्रधानमन्त्री दाहालले निजी क्षेत्र, सहकारी क्षेत्र, समुदाय र विकास साझेदारको स्रोतसाधन परिचालन गर्न पनि तोकिएको खर्च समयमै गर्न आवश्यक रहेको बताए। 'सरकारका सम्पूर्ण अंगहरू प्रक्रियामुखीभन्दा परिणाममुखी सोंचका साथ अगाडि बढ्न आवश्यक छ,' उनले भने।"
दाइजोको निहुँमा बिहे भाँडेको आरोपमा पक्राउ परेका बेहुलासहित ५ जना धरौटीमा रिहा,"वीरगन्ज : वीरगन्जमा गत फागुन २८ गते दाइजोको निहुँमा भाँडिएको विवाहको जग्गेबाटै पक्राउ परेका बेहुलासहित पाँच जना धरौटीमा रिहा भएका छन् । वीरगन्ज महानगरपालिका२४ रामगढवामा गत फागुन २८ गते मध्यरातामा वैवाहिक समारोह चलिरहकै बेला बेहुला पक्षले दाइजोमा सुनको सिक्री नपाएको निहुँमा बेहुली पक्षसँग विवाद गरेपछि बिहे नै भाँडिएको थियो । त्यही विवाद चर्किएर बेहुला र बेहुलीपक्षबिच कुटाकुट पनि भएको थियो । बिहे नै भाँडिएपछि प्रहरीले विवाहको जग्गेबाटै बेहुला , उनका बुबा , दाजु , भिनाजुसहित पाँच जनालाई नियन्त्रणमा लिएर उनीहरुविरुद्ध गत चैत ९ गते पर्सा जिल्ला अदालतमा विवाह सम्बन्धी कसुरमा मुद्दा दर्ता गरेको थियो । उक्त मुद्दाको गत आइतबार सुनुवाइ गर्दै पर्सा जिल्ला अदालतका न्यायाधीश दीपक खनालको इजलाशले पाँचै जनासित धरौटी माग गर्ने आदेश दिएको थियो । अदालतको उक्त आदेश अनुसार धरौटी बुझाएर बेहुलासहित पाँचै जना तारेखमा रिहा भएको पर्साका प्रहरी नायब उपरीक्षक कुमार विक्रम थापाले जानकारी दिए । रिहा हुनेमा बेहुला बाराको कलैया उपमहानगरपालिका४ सिनेमा हल टोलका उमेश साह , उनका बुबा बच्चालाल साह , बेहुलाका दाइहरू राकेशकुमार साह, मुकेशकुमार साह र बेहुलाको भिनाजु बाराको परवानीपुर गाउँपालिका५ का रामएकवाल साह रहेका छन् ।"
खेलकुदमन्त्रीसँग कप्तान रोहित पौडेलको गुनासो : घोषणा गरेको पुरस्कार रकम अझै पाएनौं,"काठमाडौं : नेपाली क्रिकेट टीमका कप्तान रोहित पौडेलले सरकारले घोषणा गरेको पुरस्कार नपाएको गुनासो गरेका छन् । बिहीबार बिहान एसीसी प्रिमियर लिग र भारतमा अभ्यास खेल्न जाने क्रिकेट टीमको बिदाइ कार्यक्रममा उनले घोषणा गरेको आधा पुरस्कार अझै पाउन बाँकी रहेको जानकारी गराएका हुन्। कप्तान पौडेलले सरकारले घोषणा गरेको रकम लामो समय हुँदा पनि नपाएको गुनासो गरे। सरकारले चाहिँ हामी सबैलाई रिवार्डको रुपमा घोषणा गरेको रकमको ५०६० प्रतिशत रकम मात्रै अहिलेसम्म पाएका छौं। टी२० विश्वकप छनोटपछि घोषणा गरेको रकम अहिलेसम्म पनि उहाँहरूले भुक्तानी गर्नुभएको छैन, हामीले चाँडै प्राप्त हुने विश्वास गरेका छौं। पौडेलले क्रिकेट खेलाडीका लागि घोषणा गरेको पुरस्कारबापतको रकम तत्काल उपलब्ध गराउन सरकारसँग माग गरे। उनले एसीसी प्रिमियर कपको महत्त्व बुझेको बताए। जवाफमा युवा तथा खेलकुद मन्त्री विराजभक्त श्रेष्ठले खेलाडीलाई दिने भनेको रकम छिट्टै निकासा गराउने प्रतिबद्धता जनाए।"
"भयावह बन्दै सडक दुर्घटना, ५ वर्षमा ११ हजार बढीको मृत्यु","काठमाडौं : गत फागुन २३ गते बिहान ४४० बजे सुलोचना सापकोटा पाठक गहिरो निद्रामा थिइन्। उनी आफ्नो १० वर्षको छोरालाई च्यापेर मस्त निदाइरहेकी थिइन् नेपाल कलेज अफ म्यानेजमेन्टमा पढाउँदै आएकी पाठक बिहान ६ बजे उठेर कलेज पढाउन जाने तरखरमा थिइन्। एकबिहानै सुलोचनाका देवरले फोन गरे। धादिङको गजुरी गाउँपालिका५ घाटबेँसीस्थित पृथ्वी राजमार्गमा लुम्बिनीबाट काठमाडौँ आउँदै गरेको बस दुर्घटनाको खबर सुनेसँगै देवरले बुटवलबाट काठमाडौँ आउँदै गरेका आफ्ना दाई प्रकाश पाठकको खबर सोध्न फोन गरेका रहेछन्। मध्यरातको २ बजे श्रीमान्सँग फोन सम्पर्क गरेर सुतेकी सुलोचना देवरको फोनसँगै आत्तिइन्। उनले श्रीमान्लाई पटकपटक फोन सम्पर्क गर्न खोजेकी थिइन् तर श्रीमान्को फोन लागेन। त्यसपछि तत्काल सुलोचनाका देवर, जेठाजु र आफन्त गजुरी गए। सुलोचनाको भने जाने हिम्मत बनेन। उनी पछि मात्र त्यहाँ पुगिन्। प्रकाश पहिले पनि दुर्घटनामा परेका थिए। सो बस दुर्घटना हुँदा प्रकाशसहित १२ जनाको ज्यान गयो। स्थानीयवासी, आफन्तजन र प्रहरीको अथक प्रयासमा प्रकाशको शव दुर्घटना भएको ३६ घण्टापछि मात्र भेटिएको थियो। त्यो ३६ घण्टा सुलोचनाका लागि ज्यादै पीडादायी बन्यो। 'प्रकाशको शवमा कुनै चोट लागेको थिएन, समयमा नै शव भेटिएको भए बचाउन सकिन्थ्यो भन्ने लाग्छ, छोराले बाबा कहिल्यै नआउने हो भनेर बेलाबेलामा सोधिरहन्छ', सुलोचना भन्छिन्। वित्त विषयमा एमफिल पूरा गरेकी सुलोचना विद्यावारिधिको तयारीमा थिइन्। श्रीमान्को निधनसँगै उनको उक्त सपनासमेत तत्कालका लागि तुहिएको छ। नेपालको ट्रेड युनियन आन्दोलनमा सक्रिय प्रकाश नेपालमा उत्पादित खाद्यान्न र तरकारीलाई विदेशसम्म लैजाने योजनाका साथ अगाडि बढेका थिए। उनको निधनसँगै देशले पनि एक होनहार युवा व्यवसायी गुमाएको छ। लुम्बिनीबाट चालक दलका सदस्यसहित ५४ यात्रु बोकेर काठमाडौँ आएको लु२ख २१२१ नम्बरको बस सडकबाट अन्दाजी १०० मिटर तल त्रिशूली नदीमा खस्दा १२ जनाले ज्यान गुमाएका छन् भने ४२ जना घाइते भएका छन्। उक्त दुर्घटना सडकको दुरावस्थाका कारण भएको प्रहरीले निस्कर्ष निकालेको छ। जिल्ला प्रहरी कार्यालय धादिङका प्रमुख, प्रहरी उपरीक्षक गौतमकुमार केसी सडकको जीर्ण अवस्थाका कारण गजुरीमा दुर्घटना भएको बताउँछन्। 'एकातिर जीर्ण सडक र अर्कातिर क्षमताभन्दा धेरै यात्रु भएको कारण खाल्डोमा गएर बसको टायर ठोकिएको र उफ्रेर अगाडि बढ्न खोज्दा बस पल्टन गएको अनुसन्धानमा देखिएको छ', उनी भन्छन्। यस्तै गत चैत ५ गते सोमबार रुकुम पश्चिमबाट मध्यपहाडी राजमार्ग हुँदै काठमाडौँ आउँदै गरेको यात्रुवाहक बस बागलुङमा दुर्घटना हुँदा रुकुमका पत्रकार विक्रम परियारसहित नौ जनाको मृत्यु भयो। पत्रकार परियार दलित पत्रकार सङ्घको राष्ट्रिय महाधिवेशनमा सहभागी हुन गाडी चढेर काठमाडौँ आउँदै थिए। दलित पत्रकार सङ्घको महाधिवेशनबाट केन्द्रीय सदस्य बन्ने सपनाका साथ काठमाडौं आएका पत्रकार परियारको बागलुङको निसीखोला गाउँपालिका६ जाउलेपानीमा भएको दुर्घटनामा मृत्यु भयो। पत्रकार परियार बुबा रनवीर र आमा रश्मीका कान्छो छोरा हुन्। उनका जेठो दाइ अमृत परियार परिवारसँग दाङमा बस्दै आएका छन्। बुबाको पहिले नै मृत्यु भइसकेकाले आमाको हेरचाह गरेर परियार रुकुममा बस्थे। दुर्घटनामा विक्रमको मृत्युसँगै आमा रश्मीको साहारा गुमेको छ। बागमती प्रदेशको ०१००६ ख ३८७९ नम्बरको यात्रुवाहक बस निसीखोला गाउँपालिका६ स्थित जाउलेपानीमा दुर्घटना हुँदा सात जनाको घटनास्थलमा र दुई जनाको अस्पतालमा निधन भएको थियो। बस सडकबाट अन्दाजी एक सय ५० मिटर तल खस्दा भएको दुर्घटनामा परेर २८ जना घाइते भएका छन्। घाइतेको हाल बाग्लुङ, पोखरा र काठमाडौँका विभिन्न अस्पतालमा उपचार भइरहेको छ। गत पुस २७ गते बाँकेको नेपालगञ्जबाट काठमाडौँ आउँदै भे१ख ३९१२ नम्बरको यात्रुवाहक बस दुर्घटना हुँदा १२ जनाको ज्यान गयो। राति १० बजेको समयमा दाङ देउखुरीको राप्ती गाउँपालिका१ भालुवाङस्थित राप्ती नदीको पुलबाट बस खस्दा ती व्यक्तिहरूले ज्यान गुमाएका थिए। सोही दुर्घटनामा परेर १७ जना घाइते भएका छन्। यसैगरी गत पुस २८ गते काठमाडौँको चन्द्रागिरि नगरपालिका४ पानीघाट नजिक हिमचुली सेतो पहरानजिक कार दुर्घटना हुँदा एकै परिवारका पाँच जनाले ज्यान गुमाए। प्रदेश ३०१२३ च ६९८५ नम्बरको कार दुर्घटना हुँदा काठमाडौँको लाजिम्पाट बस्ने वरिष्ठ चिकित्सक महेशकुमार गौतम, उनका ससुरा ओमकारनिधि तिवारी, सासू कल्पना तिवारी, छोरा प्रियान्स र छोरी स्मारिकाको ज्यान गयो। उक्त दुर्घटना बाटोको दुरावस्थाका कारण भएको काठमाडौँ प्रहरीले जनाएको छ। माथि उल्लेखित दुर्घटना केवल प्रतिनिधिमूलक घटनामात्र हुन्। नेपालमा सवारी दुर्घटनाका कारण वार्षिक हजारौँ व्यक्तिले अकालमा ज्यान गुमाउँदै आएका छन् भने हजारौँ व्यक्तिहरु अङ्गभङ्ग तथा घाइते हुने गरेका छन्। सडक दुर्घटनाबाट गत पाँच वर्षमा ११ हजार तीन सय पाँच जनाले अकालमा ज्यान गुमाएका छन् भने २७ हजार सात सय २६ व्यक्ति गम्भीर घाइते भएका छन्। प्रहरी प्रधान कार्यालयका अनुसार चालु आर्थिक वर्षको माघ मसान्तसम्म दुर्घटनाका कारण नेपालमा एक हजार तीन सय तीन जनाले अकालमा ज्यान गुमाएका छन्। यसमध्ये सबैभन्दा धेरै मधेस प्रदेशमा रहेको छ। मधेस प्रदेशमा मात्र साउनदेखि माघ मसान्तसम्म दुई सय ९० जनाले ज्यान गुमाएको केन्द्रीय प्रहरी प्रवक्ता प्रहरी नायब महानिरीक्षक भीमप्रसाद ढकाल बताउँछन्। यस्तै, लुम्बिनी प्रदेशमा दुई सय ६१, कोशी प्रदेशमा दुई सय १९, बागमती प्रदेशमा एक सय ७३, सुदूरपश्चिम प्रदेशमा एक सय चार, गण्डकी प्रदेशमा एक सय, काठमाडौँ उपत्यकामा ९६ र कर्णाली प्रदेशमा ६० जनाले सवारी दुर्घटनाबाट ज्यान गुमाएका छन्। सोही अवधिमा २३ हजार पाँच दुर्घटना भएका छन्। दुर्घटना भएकामध्ये सबैभन्दा बढी काठमाडौँ उपत्यकामा ११ हजार छ सय १९, मधेस प्रदेशमा पाँच हजार ८०, कोशी प्रदेशमा दुई हजार आठ सय ३०, बागमती प्रदेशमा एक हजार दुई सय २१, लुम्बिनी प्रदेशमा नौ सय २९, कर्णाली प्रदेशमा आठ सय छ, गण्डकी प्रदेशमा दुई सय ९२ र सुदूरपश्चिम प्रदेशमा दुई सय २८ दुर्घटना भएको प्रहरी प्रवक्ता ढकाल बताउँछन्। चालु आवको साउनदेखि माघ मसान्तसम्म सवारी दुर्घटनाबाट तीन हजार छ सय ४३ यात्रु गम्भीर घाइते भएका छन् भने १५ हजार सात जना घाइते भएको प्रहरी प्रधान कार्यालयले जनाएको छ। प्रहरीका अनुसार आव २०७६७७ मा दुई हजार दुई सय ५१, आव २०७७७८ मा दुई हजार पाँच सय, आव २०७८७९ मा दुई हजार आठ सय ८३ र आव २०७९८० मा दुई हजार तीन सय ६८ ले सवारी दुर्घटनाबाट ज्यान गुमाएका छन्। यस्तै आव २०७६७७ मा चार हजार छ सय १५, आव २०७७७८ मा छ हजार चार सय ४८, आव २०७८७९ मा सात हजार दुई सय ८२ र आव २०७९८० मा पाँच हजार सात सय ३८ जना सवारी दुर्घटनाबाट गम्भीर घाइते भएका छन्। उपत्यकामा मात्र सवारी दुर्घटनाबाट एक सय १७ को मृत्यु सवारी दुर्घटनाबाट देशभर हजारौँ व्यक्तिले अकालमा ज्यान गुमाउँदा काठमाडौँ उपत्यकामा मात्र एक सय १७ जनाले ज्यान गुमाएका छन्। काठमाडौँ उपत्यका ट्राफिक प्रहरी कार्यालय रामशाहपथले दिएको जानकारीअनुसार चालु आवको साउनदेखि फागुन मसान्तसम्म काठमाडौँ, भक्तपुर र ललितपुरमा भएका विभिन्न दुर्घटनामा परेर एक सय १७ जनाले अकालमा ज्यान गुमाएका हुन्। कार्यालयका प्रवक्ता प्रहरी वरिष्ठ उपरीक्षक (एसएसपी) जीवनकुमार श्रेष्ठ उपत्यकामा चालकको लापरवाहीका कारण बढी दुर्घटना हुने गरेको बताउँछन्। 'साँघुरो सडकमा चालकले लापरवाही गरेर सवारीसाधन चलाउँदा बढी दुर्घटना हुने गरेको देखिन्छ', उनी भन्छन्। कार्यालयका अनुसार चालु आवमा चालकको लापरवाहीबाट चार हजार तीन सय ४५, तीव्रगतिका कारण एक हजार नौ सय ४८, मादक पदार्थ सेवनका कारण चार सय ७५, यान्त्रिक गडबढीका कारण ६४, ओभरटेकका कारण ७६, सडकको अवस्थाका कारण १३ र अन्य कारण ९७ दुर्घटना भएका छन्। सडक दुर्घटनाका मुख्य कारण सडक सञ्जाल थपिएसँगै नेपालमा पछिल्लो समय सवारी दुर्घटनासमेत बढ्दै गएको छ। सवारी दुर्घटना र यातायात क्षेत्रलाई व्यवस्थित बनाउनका लागि सरकारले नेपाल सरकारका पूर्वसचिव शरदचन्द्र पौडेलको संयोजकत्वमा यातायात सुधार सुझाव कार्यदल गठन गरेको थियो। उक्त कार्यदलले एक वर्ष लगाएर यातायात क्षेत्रको सुधारका लागि अध्ययन गरेर गत माघमा सरकारसमक्ष प्रतिवेदनसमेत बुझाइसकेको छ। उक्त प्रतिवेदनले सडक दुर्घटनाका प्रमुख कारण पाँचवटा रहेको बताएको छ। सडक दुर्घटनाका कारणमा मानवीय कारण, सवारीसाधनको अवस्था, सडकको अवस्था, सडक प्रयोगकर्ता र मौसमको कारण रहेको बताइएको छ। नेपालमा हुने सवारी दुर्घटनाका कारणमध्ये सवारी चालकको कारण ८८ ३५ प्रतिशत दुर्घटना हुने गरेको छ। यस्तै सवारीसाधनको कारण २५९ प्रतिशत, यात्रुको कारण ४२० प्रतिशत, सडकको अवस्थाका कारण ४१२ प्रतिशत र मौसमका कारण ०७४ प्रतिशत दुर्घटना हुने गरेको छ। नेपाल यातायात व्यवसायी राष्ट्रिय महासङ्घका वरिष्ठ उपाध्यक्ष सरोज सिटौला सवारी चालकको शारिरीक र मानसिक अवस्था, ट्राफिक नियमको पालना गर्ने प्रवृत्ति र चालकको दक्षता र सीप दुर्घटनासँग प्रत्यक्ष सम्बन्धित रहने बताउँछन्। 'दक्ष र सीपालु चालक अनुशासित भएर सवारी चलाउँदा दुर्घटनामा कमी आउँछ', उनी भन्छन्। यातायात व्यवस्था विभागका सूचना अधिकारी ईश्वरीदत्त पनेरु दुर्घटना न्यूनीकरणका लागि सरकारले पूर्वसचिव धनबहादुर तामाङको संयोजकत्वमा सडक दुर्घटना अध्ययन कार्यदल गठन गरेर अध्ययन गरिरहेको बताउँछन्। भौतिक पूर्वाधार तथा यातायातमन्त्रीको मन्त्रीस्तरीय निर्णयबाट गत पुस २९ गते गठन भएको उक्त कार्यदलमा सडक विभाग, यातायात व्यवस्था विभाग, नेपाल प्रहरीलगायत सरोकारवाला निकाय सदस्य छन्। उक्त कार्यदलले विगत एकदुई महिनाभित्र नेपालका विभिन्न भागमा भएका दुर्घटनालाई विस्तृत अध्ययन गरेर अध्ययनको प्रतिवेदन र दुर्घटना न्यूनीकरणका लागि आवश्यक सुझाव सरकारलाई बुझाउनेछ।"
ग्लोबल आइएमई बैंक र आईएफसीबीच समझदारी पत्रमा हस्ताक्षर,"काठमाडौं : ग्लोबल आइएमई बैंक लिमिटेड र विश्व बैंक समूहको सदस्य अन्तर्राष्ट्रिय वित्त निगम (आईएफसी) बीच एक समझदारी पत्रमा हस्ताक्षर भएको छ। जोखिम व्यवस्थापन, जलवायु वित्त तथा लैङ्गिक वित्त क्षेत्रमा आईएफसीले परामर्श सेवा प्रदान गर्ने गरी गरिएको समझदारी पत्रमा ग्लोबल आइएमई बैंक लिमिटेडका प्रमुख कार्यकारी अधिकृत रत्नराज बज्राचार्य र आईएफसीको तर्फबाट दक्षिण एशिया क्षेत्रीय सल्लाहकार तथा अपस्ट्रीम प्रबन्धक मेहदी चेरकाउईबिच हस्ताक्षर गरेका हुन्। सम्झौता बमोजिम आईएफसीले ग्लोबल आइएमई बैंकको कर्जा जोखिम, सञ्चालन जोखिम, बजार जोखिम तथा सम्पत्ति तथा दायित्व व्यवस्थापन ढाँचालाई सुदृढ पार्न परामर्श दिने, बैंकको जोखिम व्यवस्थापन नीतिलाई अन्तर्राष्ट्रियस्तरमा कायम जोखिम व्यवस्थापन अभ्यास अनुरूप परिमार्जन गर्ने लगायतका विषयहरूमा परामर्श प्रदान गर्नेछ। आईएफसीले जलवायु वित्त क्षमता निर्माणको लागि आधारभूत जलवायु साक्षरता तथा लक्षित क्षमता निर्माण कार्यक्रमहरुमा दक्षता अभिवृद्धि कार्यक्रम सञ्चालन गर्नेछ। आईएफसीले ग्लोबल आइएमई बैंकलाई स्वच्छ यातायात, जलवायुस्मार्ट कृषि र सौर्य परियोजनाहरुलगायत अन्य विभिन्न क्षेत्रको जलवायु वित्तमा पहुँच बढाएर नेपालमा जलवायु परिवर्तनको प्रभाव न्यूनीकरणका प्रयासमा पनि विशेष परामर्श दिनेछ। आईएफसीको यस सम्झौताअनुसारको परामर्शले नेपालमा जोखिम व्यवस्थापन, लैङ्गिक वित्त तथा जलवायु वित्त क्षेत्रमा नयाँ आयाम थपिनेमा बैंक विश्वस्त रहेको छ।"
यातायात कार्यालय अनलाइन प्रणालीमा,"काठमाडौं : अनलाइन प्रणालीबाटै ट्याक्सी व्यवसायी दिलीपकुमार श्रेष्ठ भुक्तानी गरेर पटके(अस्थायी बाटो इजाजत पत्र) लिन्छन्। यात्रुलाई लिएर गणतव्यमा हुइकिन्छन्। अहिले उनलाई पटके लिन यातायात कार्यालयहरूमा धाउनु परेको छ न त झन्झटै छ। अनलाइन प्रणालीले समयको बचत सँगै दिलीपलाई यात्रुलाई सेवा दिन सहज भएको छ । पहिला जस्तो रातबिरात यात्रु बोकेर यातायात कार्यालय खोज्दै पटके लिन जानु परेको छैन। जहाँ हुन्छौं, त्यहीबाटै अनलाइन प्रणालीबाट भुक्तानी गरेर पटके लिन्छौं, अनि गणतव्यमा गुड्छौं, खुसी हुँदै व्यवसायी श्रेष्ठले भने। रुटभन्दा अर्को रुटमा जानुपर्दा कानुनअनुसार भाडाका सवारीले पटके लिनुपर्छ। मंलगबारदेखि श्रम, रोजगार तथा यातायात मन्त्रालय बागमती प्रदेश हेटौंडाले अनलाइन प्रणालीबाट पटेक लिने व्यवस्था गरेको हो। अब पटके मात्रै होइन् सवारीसधानको कर तिर्न, नवीकरण गर्न मन्त्रालयले यातायात व्यवस्थान सूचना प्रणाली तयार गरेर प्रयोगमा ल्याइएको मन्त्रालयका सूचना प्रणाली विज्ञ सुदीप फुयालले बताए। उनका अनुसार चालक अनुमतिपत्रका लागि फारम भर्न, दस्तुर तिर्न, ट्रायलको सूचना सेवाग्राहीलाई दिन पनि अनलाइन प्रणालीको विकास भएको छ। हाललाई ढड्डाबाट पनि सेवा दिइने छ। अनलाइन प्रणालीको प्रयोग बढाउँदै पुरानो ढड्डालाई विस्थापित गर्दै लाने मन्त्रालयको योजना छ। अनलाइन प्रणालीले सहजता बागमती प्रदेश सरकारको यातायात मन्त्रालयले विभिन्न अध्ययन, अनुसन्धान, प्रयोग र छलफलपछि अनलाइन प्रणाली प्रयोगमा ल्याएको यातायातमन्त्री लक्ष्मण लम्सालले बताए। उनले भने, हामीले धेरै प्रयासबाट यातायात व्यवस्था कार्यालयबाट पाउने सेवाहरूलाई अनलाइन प्रणालीमा लगेका छौं। बिचौलिया मुक्त कार्यालय र सेवाग्राहीमैत्री सरकारी सेवा प्रवाह गर्न सफल भएको उनको भनाइ छ । मन्त्री लम्सालले भने, बिचौलियाको जगजगीले यातायात कार्यालयहरू भद्रगोल अनि घुसखोर अड्डा बन्यो भन्ने व्यापक जनगुनासो थियो। जसलाई हामीले प्रविधिको प्रयोग गरेर व्यवस्थित बनाएका छौं। सरकारी सेवा प्रवाहमा प्रविधिको प्रयोगपछि कार्य सम्पादनमा बल पुगेको छ। सेवा लन सेवाग्राहीलाई घन्टौंघन्टा लाइनमा बस्नुपर्ने बध्यता हटेको मन्त्री लम्सालले बताए। उनका अनुसार ढड्डामा कर तिर्ने परम्परालाई तोडेर अनलाइन प्रणालीमा लगिएपछि राजस्व चुहावट हुने कार्य नियन्त्रितसमेत भएको छ। उनले भने, बिचौलियालाई पैसा नखुवाइ सेवाग्राहीको काम नबन्ने, घुस नलिई सेवाग्राहीको काम पूरा नगर्ने विकृत प्रवृत्तिमा समेत बिराम लागेको छ। यी कामका लागि कार्यालयमै जानुपर्छ यातायात व्यवस्था कार्यालय (सवारी चालक अनुमतिपत्र) ठूलो भर्याङ काठमाडौंका कार्यालय प्रमुख विमलप्रसाद भट्टराई कार्यालयहरूमा अब केही निश्चित कामका लागि मात्रै सेवाग्राही अनिवार्य रूपमा जानुपर्ने बताए। सवारीसधानको नामसारी गराउन, सवारीसधानको प्रदूषण जाँच गर्न, भाडाका सवारीसाधनको प्राविधिक जाँचपास गराउन, अनलाइनबाट कर तिरेपछि कागजपत्र छापमा कार्यालयको छाप लगाउन, लाइसेन्सको बायोमेट्रिक दिन सेवाग्राहीलाई कार्यालयमा जानुपर्ने हुन्छ, कार्यालय प्रमुख भट्टराईले भने, सवारी साधनको कर तिर्न र नवीकरण, लाइसेन्सको फारम भर्न कार्यालयमा थामी नसक्नु सेवाग्राहीको भीड हुन्थ्यो। अनलाइन प्लेटफर्मबाटै यी कामहरू हुँदा कार्यालयमा हुने भीड स्वात्तै घटेको छ। बागमती प्रदेशमा दुईपांग्रे, तीनपांग्रे, चारपांग्रेलगायत झन्डै साढे २१ लाख सवारीसाधन दर्ता छ। यी सवारी साधन, यसका धनी र प्रयोगकर्तालाई नियमन गर्न अनलाइन प्रणालीको विकास गरिएको हो। आर्थिक वर्ष २०७९२०८० मा मन्त्रालयले कुल १२ अर्ब ८४ करोड राजस्व संकलन गरेको थियो। मन्त्रालयका सचिव बलराम निरौलाले अनलाइनमैत्री सेवा प्रवाहले यातायात कार्यालयहरू व्यवस्थित हुनुका साथै नागरिकलाई सरकारी सेवा लिन सहज भएको सुनाए। हामीले हाम्रो सबै सेवालाई व्यवस्थित, पारदर्शी, विश्वासनीय बनाउन अनलाइन प्रणालीलाई भरपुर प्रयोगमा ल्याएका छौं, सचिव निरौलाले भने, जस्तो कि पहिला हाम्रा कार्यालयबाट पटके सुविधा दिन र सेवाग्राहीहरूले लिन चौबीसै घन्टा कार्यालयमै भर पर्नुपर्ने बाध्यता थियो। अब अनलाइन प्रणालीबाटै भुक्तानी गरेर पटके लिन सकिन्छ। यी र यस्ता कयौं सेवाहरूलाई अनलाइन प्रणालीबाटै बिस्तार गरेपछि यातायात कार्यालयको सुशासनमा सेवाग्राहीले नयाँपनको अनुभूति गरेको उनले सुनाए। प्रविधिमा पहुँचको अभाव, लाइन लाग्छन् अझै सेवाग्राही सरकारले सेवालाई अनलाइनमैत्री बनाए पनि कार्यालयमै लाइन लागेर सेवा लिन सेवाग्राही अझै आउने गरेको यातायात व्यवस्था सेवा कार्यालय सल्लाघारी भक्तपुरका निमित्त कार्यालय प्रमुख इन्द्रबहादुर कार्कीले सुनाए। सबै सेवाग्राहीलाई अनलाइन प्रयोगबारे ज्ञान छैन। त्यसकारण अनलाइन प्लेट फर्मबाट घरै बसेर हुने कामका लागि पनि कार्यालयमा उहाँहरू लाइन लाग्न आउनुहुन्छ, उनले भने, तर, पछिल्लो समय अनलाइनबाट सेवा लिनेहरूको संख्या बढेको छ। यो हाम्रो लागि खुसीको कुरो हो। तर, अनलाइन सेवा प्रवाहबारे यातायात व्यवस्था कार्यालय (सवारीचालक अनुमतिपत्र) राधेराधे भक्तपुरका कार्यालय प्रमुख डन्डबहादुर बस्नेतको अनुभव भने फरक छ। उनका अनुसार पहिला सेवालिन सेवाग्राहीको ठेलमठेल भीड हुन्थ्यो। सहज रूपमा काम गराइदिने भन्दै बिचौलियाहरू भीडभाडमा पसेर सेवाग्राहीलाई झुक्यार ठगेर भाग्थें। कार्यालयमा कर्मचारी थोरै हुने, टेबलमा बसेर काम गर्ने कि बिचौलियाको पछि लागेर निगरानी गर्ने ? निकै समस्या हुन्थ्यो। कर तिर्ने, नवीकरण गर्ने, लाइसेन्सका प्रक्रियाहरू अनलाइन प्रणालीमा गयो। सेवाहीको भीड कम हुँदै गयो। हामीले बिहानीपखदेखि नै कार्यालय खोल्न थाल्यो। त्यसले निकै सहज भएको छ। कार्यालयमा कर्मचारीहरू फटाफट काम गर्न सकिरहेका छन्। बिचौलीयाहरू आफैं भागे। बागमतीको अनलाइन प्रणालीबाट अन्य प्रदेशमा कर तिर्न मिल्छ ? बागमती प्रदेशका यातायात मन्त्रालयका सचिव बलराम निरौलाले बागमती प्रदेशमा दर्ता भएका सवारीसधानको कर र नवीकरण मात्रै आफूहरूको अनलाइन प्रणालीले स्वीकार गर्ने बताए। बागमती प्रदेशमा दर्ता भएका गाडीहरूको मात्रै नवीकरण गर्न र कर तिर्न हाम्रो सीस्टमबाट मिल्छ। अन्य प्रदेशमा दर्ता भएका सवारीसाधनहरूको पनि हामी कर लिन्छौं, नवीकरण गछौं। तर, ढड्डामा मात्रै हुन्छ, उनले भने, एउटा प्रदेशको अनलाइन प्रणालीबाट अर्को प्रदेशमा दर्ता भएका सवारीसाधनको नवीकरण गर्न र कर बुझन् प्रदेशको अनलाइन प्रणालीलाई संघीय यातायात व्यवस्था विभागको सिस्टमसंग जोड्नुपर्छ। अनि मिल्छ। अन्तर प्रदेशीय रुट निर्धारणबाहेक संविधानले सबै अधिकार प्रदेश सरकारलाई दिएको छ। २०७५ साल मंसिर २० गतेपछि केन्द्रमा रहेको यातायात व्यवस्थानसम्बन्धी अधिकारहरू प्रदेशस्तरमा समायोजन भएको थियो।"
एक तोला सुनको मूल्य १ लाख २७ हजार ९ सय पुग्यो,काठमाडौं : नेपाली बजारमा एक तोला सुनको मूल्य १ लाख २७ हजार ९ सय पुगेको छ। नेपाल सुन चाँदी व्यवसायी महासंघका अनुसार आज प्रतितोला सुन १ लाख २७ हजार ९ सय रुपैयाँमा कारोबार भइरहेको छ। तेजाबी सुन प्रतितोला १ लाख २७ हजार ३०० रुपैयाँ पुगेको छ। यसैगरी चाँदी प्रतितोला १ हजार ५१० रुपैयाँमा कारोबार भइरहेको महासंघले जनाएको छ।
अभिभावकीय कला,"बालबालिकाको उज्ज्वल भविश्य सुनिश्चित गर्नका लागि आवश्यक पालनपोषण, सल्लाह, मार्गदर्शन, आवश्यक सहयोग गर्ने तर निर्णय लिन उनीहरूलाई नै दिने जस्ता कार्यलाई कलात्मक तरिकाले गर्नुपर्छ। बालबालिकामा सकारात्मक व्यवहार निर्माण गर्ने व्यक्ति अभिभावक हो। अभिभावकले गर्ने यस्तो कार्यलाई अभिभावकीय कला भनिन्छ। सही मार्ग, उपयुक्त सुझाव, आवश्यक सहयोग जस्ता कार्यलाई कलात्मक तरिकाले प्रयोग गरी सकारात्मक तथा चाहेको व्यवहार निर्माण गर्ने कार्य नै अभिभावकीय कला हो। बालबालिकामा समाजले चाहेको व्यवहार निर्माण गरी उज्वल भविष्य सुनिश्चित गर्नु नै अभिभावकीय कला हो। अभिभावकले बालबालिका प्रति विशेष ध्यान दिनु पर्ने धेरै पक्षहरू छन्। बालबालिकाले सोधेका सबै प्रश्नका उत्तर दिनु प्रयास गर्नु महत्वपूर्ण पक्ष हो। विभिन्न चरणहरूमध्ये बाल्यवस्था महत्वपूर्ण मानिन्छ। किनकि सामाजिक, संवेगात्मक, संज्ञानात्मक आदि पक्षको दृष्टिकोणले पनि यो अवस्था आधारशीला अवस्था हो। यस अवस्थाका बच्चाहरूमा देखिएका सामाजिक व्यवहार पछिसम्म रहिरहन्छन्। त्यस व्यवहारलाई परिवर्तन गर्न कठिन हुन्छ। त्यसैले बालबालिकाले सोधेका सबै प्रश्नका उत्तर दिने प्रयास गर्नुपर्छ। अभिभावकले बालबालिकाको स्वास्थ्यप्रति ध्यान दिनु पर्छ। बालबालिकाहरूको मांशपेसी, हाडलगायत स्नायुप्रालीको विकास हुने समय हो। त्यसैले उनीहरूलाई पौष्टिक आहार खुवाउनुका साथै खेल्न, मनोरञ्जन गर्न पनि दिनुपर्छ। उनीहरूलाई प्राणघातक रोगहरूबाट बचाउनका लागि समयमा नै खोप लगाउनु पर्छ। साथै उनीहरूलाई मादक पदार्थ, लागु पदार्थ सेवनलगायत धुम्रपानजस्ता वातावरणबाट टाढा राख्नु पर्छ। बालबालिकाहरूको अप्ठ्यारो परिस्थिति तथा कठिनाइमा सहज वातावरण उपलब्ध गराएर, प्रशंसा गरेर तथा चेतावनी दिएर महत्वपूर्ण सहयोग गर्छन्। सम्भावित दुर्घनाबाट बचाउनु पर्छ। बालबालिकाहरू चञ्चल स्वाभावका हुन्छन् त्यो स्वाभाविक क्रियाकलाप हो। उनीहरूका यस्ता कार्यलाई रोक्नुभन्दा पनि सहज वातावरण सृजना गर्ने, जस्तै धारिला सामान चक्कू, शिशाका भाँडा, औषधि, विषादीजन्य चिजहरू बालकले नभेटाउने गरी राख्नु पर्छ। साथै सवारीसाधन, डुलुवा कुकुर आदिबाट पनि सुरक्षित राख्ने गर्नु पर्छ। प्रजातान्त्रिक वातावरण निर्माण गर्नुपर्छ। बालबालिकाहरूको चौतर्र्फी विकास हुन प्रजातान्त्रिक वातावरण आवश्यक हुन्छ। उनीहरूलाई अनुभव गर्ने बुझ्नेलगायत विविध क्रियाकलाप गर्ने अवसर प्रदान गर्नु पर्छ। उनीहरूलाई दमनात्मक व्यवहार गर्नुहुँदैन। दमनात्मक व्यवहारले बालबालिकाहरूमा दया, माया स्नेह आत्मीयताको अनुभुति प्राप्त हुँदैन। उल्टो अनपेक्षित खालको सामाजिक व्यवहार हुन्छ। यसै सन्दर्भमा, महात्मा गान्धीको भनाइलाई जोड्न चाहन्छु। उनले भनेका छन्, यदि हामी यो संसारमा वास्तविक युद्ध ल्याउन चाहान्छौं भने हामीले बालबालिकाहरूबाट सुरु गर्नु पर्छ। तर, यदि उनीहरू प्राकृतिक तरिकाले वृद्धि विकास हुन्छन् भने हामीले कुनै पनि प्रकारको संघर्ष गर्नु पर्ने छैन। कुनै पनि समस्याको समाधानमा रिक्तता हासिल गर्नुपर्ने छैन। यस भनाइबाट पनि हामी प्रष्ट हुन सक्छौं। सबै बालबालिका एकै प्रकारका हुँदैनन्। क्षमता, व्यवहार, आवश्यकता तथा रुचि फरक हुन्छन्। कसैको बाली प्रष्ट त कसैका अस्पट हुन्छ। कोही शारीरिक रूपमा कमजोर हुन्छन् त कोही मानसिक रूपमा कमजोर हुन्छन्। आमाबुवाले यस्ता बालबालिकालाई एक अर्कामा तुलना गरी उनीहरूको मनोबल गिराउने तथा हतोत्साहित हुने कार्य गर्नु हुँदैन। यस्तो अवस्थालाई ध्यानमा राखी उनीहरूको अवस्थालाई स्वीकार गरी आफ्नै गतिमा वृद्धिविकास गर्ने अवसर प्रदान गर्नुपर्छ। बालबालिकालाई विभेदको महसुस हुन दिनु हुँदैन। बालबालिकाहरूलाई लिंग, जन्मक्रम तथा शारीरिक, मानसिक अवस्थाको आधारमा बढी र कम प्राथमिकता दिनु हुँदैन। यस्ता विभेदले उनीहरूको संवेगात्मक, सामाजिक तथा मानसिक विकासमा आघात पुग्छ। यस्ता कार्यहरू हामीले थाहा नपाइ विभेद गरेका पनि हुनसक्छौं। जीवन उपयोगी सीप सिकाउनु पर्ने अवधारणालाई आत्मसात गर्नु पर्छ। यो अवधारणा सर्वप्रथम सन् १९९९ मा अमेरिकाबाट सुरु भएको हो। बालबालिकालाई यसको सकारात्मक प्रभावको परिणामले उनीहरू विश्वव्यापी रूपमैं बदलिँदो परिस्थिति र जीवनका विभिन्न समस्याहरूसँग जुध्न सक्छन्। अभिभावकले यस्ता सीपहरूलाई सैद्धान्तिक रूपमा तथा चर्चा गरेर मात्र हुँदैन, यसको विकासका निम्ति व्यावहारिक ढंगबाट विभिन्न परिस्थिति देखाइ प्रयोगमा ल्याउनु पर्छ। जीवन उपयोगी सीप भनेको गुणस्तरीय शिक्षाको एउटा भाग हो। यस्ता सिपले व्यक्तिगत आत्मविश्वास बढाउनुका साथै उसको कार्यक्षमता विकसित भइ जीवन पद्धतिमा नै सुधार ल्याउँछ। विश्व स्वास्थ्य संघले जीवनोपयोगी सीपहरूलाई परिभाषित पनि गरेको छ। जीवन उपयोगी सीपहरूले व्यक्तिलाई दैनिक जीवनमा आइपर्ने समस्या र चुनौतीहरूको प्रभावकारीरूपमा सामना गर्न आवश्यक गुणहरूको विकास र व्यवहारमा सकारात्मक परिवर्तन ल्याउन सहयोग गर्दछ। यसबाट पनि प्रष्ट हुन सकिन्छ कि, जीवनोपयोगी सीप भन्नाले व्यक्तिमा निहित त्यस्ता गुणहरू हुन्। जसले उसलाई विचार गर्न, निर्णय लिन विभिन्न समस्याहरूको समाधान गर्न, विभिन्न परिस्थितिमा आफूलाई समायोजन गर्ने र उपयुक्त व्यवहार प्रदर्शन गर्न सहयोग गर्छ। जसले गर्दा व्यक्तिले आफूलाई बदलिँदो परिस्थितिमा समायोजन गर्दै शारीरिक, मानसिक, संवेगात्मक र सामाजिक स्वस्थता प्राप्त गरी स्वस्थपूर्ण समुदायको सृजनामा समेत योगदान दिन्छ। घर नै बालबालिकाको पहिलो पाठशााला हो। अभिभावक नै सुरुका शिक्षक शिक्षिका हुन्। आफ्ना बालबालिकालाई कसरी राम्रो बनाउन सकिन्छ भन्ने चिन्ता सबैलाई हुन्छ। बालबालिकामा राम्रो व्यवहार निर्माण गर्न अभिभावकीय कला सहि हुनुपर्दो रहेछ। तर, अभिभावकसँग यस्तो ज्ञान नहुन पनि सक्छ। त्यसैले अग्रजहरूले गरेका राम्रा काम तथा इतिहासलाई पनि हेर्नुपर्छ किनकि अभिभावकीय कला सहि भए मात्र बालबालिकामा समाजले चाहेको तथा विश्वले नै चाहेको व्यवहार निर्माण गरी उज्वल भविष्य सुनिश्चित गर्न सकिन्छ।"
नदीजन्य पदार्थ उत्खननमा प्रयोग भएका ट्याक्टर प्रहरीको नियन्त्रणमा,"गुलरिया : बर्दियाको मधुवन नगरपालिका वडा नम्बर ४ स्थित बबई नदी किनारबाट वातावरणीय प्रभाव मूल्यांकन बिना नदीजन्य पदार्थ उत्खनन् तथा चोरी पैठारी गरेको आरोपमा प्रहरीले दुईवटा ट्याक्टर नियन्त्रणमा लिएको छ । विशेष सुचनाको आधारमा ईलाका प्रहरी कार्यालय ढोढरीबाट गएको गस्ती टोलीले बालुवा उत्खनन् एवम् पैठारी गरेको भन्दै भे १ त १४३१ र भे २ त ७२५ नम्बरको ट्याक्टर नियन्त्रणमा लिएको हो । अवैध रुपमा नदीजन्य पदार्थ चोरीपैठारी भैरहेको अवस्थामा फेला परेका ट्याक्टरहरु प्रचलित कानून बमोजिमको कारवाहीको लागि ढुंगा, गिट्टी, बालुवा उत्खनन बिक्री तथा ब्यवस्थापन सम्बन्धी मापदण्ड २०७७ बमोजिम मधुवन नगरपालिका नगरकार्यपालिकाको कार्यालय पठाइएको जिल्ला प्रहरी कार्यालय बर्दियाका प्रहरी नायव उपरीक्षक तुल्सीराम अर्यालले जानकारी दिए । प्रहरीले फेला पारेको ट्याक्टर ।"
कांग्रेस महामन्त्री थापाले पुन: सुरु गरे संवाद यात्रा,"नवलपरासी : नेपाली कांग्रेसका महामन्त्री गगन कुमार थापाले आजबाट संवाद यात्रापुन: सुरु गरेका छन्। माघ १३ गते मेची पुलबाट सुरु गरेको संवाद यात्रा माघ २२ गते नवलपरासीको गोपीगञ्ज सम्म आएर रोकिएको थियो। सोही स्थानबाट आज पुन सुरु भएको महामन्त्री थापाले बताए। संवाद यात्रा कांग्रेस केन्द्रीय सदस्य केशवकुमार बुढाथोकीको निधन पछि स्थगित गरिएको थियो। स्थानीय चोकमा रहेको जननायक विपी कोइरालाको प्रतिमामा माल्यार्पण गरेर सुरु भएको संवाद यात्राका क्रममा १५ ,१६ र १७ गते नवलपरासी, रुपन्देही, कपिलवस्तु, दाङ र बाँकेका विभिन्न ठाउँहरूमा जाने थापाको तयारी छ। महामन्त्री थापाले संवाद यात्रामा स्थानीयसँग छलफल गर्ने र उनीहरुका समस्याहरु सुन्ने दाबी गरेका छन्। संसदको दोस्रो ठूलो दल नेकपा एमालेले बैतडी जिल्लाको झुलाघाटबाट सुरु गरेको समृद्धिका लागि संकल्प यात्रा पाँचथरको चिवाभन्ज्याङ (१८७९ किलोमिटर) पूरा गरेको थियो। मंसिर १४ गते झुलाघाटमा यात्राको शुभारम्भ गर्दा राष्ट्रिय झण्डा फहराएर सुरु भएको एमाले संकल्प यात्रा पाँचथरको चिवाभन्ज्याङमा समापन गर्दा पनि एमाले अध्यक्ष केपी शर्मा ओलीले राष्ट्रिय झण्डा झण्डोत्तोलन गरेरै यात्राको समापन गरेका थिए। झुलाघाटचिवाभन्ज्याङ समृद्धिका लागि संकल्प यात्रा एमालेले पूरा गरेलगत्तै पौषमा कांग्रेसले समुदायमा कांग्रेसअभियान सुरु गरेको थियो।"
"टोपबहादुर रायमाझीको मुटुमा समस्या, अस्पताल भर्ना","काठमाडौ : नेपाल कम्युनिष्ट पार्टी (एमाले)का पूर्वसचिव टोपबहादुर रायमाझीलाई मनमोहन कार्डियोथोरासिक भास्कुलर तथा ट्रान्सप्लान्ट सेन्टरमा चिकित्सकको निगरानीमा राखिएको छ । नेता रायमाझीको मुटुमा समस्या भएपछि बुधबार उनलाई उक्त सेन्टरमा भर्ना गरिएको थियो । नेता रायमाझीको स्वास्थ्य अवस्था स्थिर रहेको जानकारी दिँदै उनको उपचारमा संलग्न वरिष्ठ मुटुरोग विशेषज्ञ डा चन्द्रमणि पौडेलले उनलाई मुटुको चालको निगरानी गर्न सेन्टरमा राखिएको बताए। 'उहाँलाई रिँगटा लागेर मुटुको चाल कम भएपछि भर्ना गरिएको हो', डा पौडेलले भने, 'अहिले उहाँको मुटुको इसिजी गरेर चिकित्सकको निगरानीमा राखिएको छ ।' उनको स्वास्थ्यमा कुनै समस्या नभए पनि मुटुको चाल मात्र कम भएको बताए। रासस"
परीक्षामा जानेको प्रश्न सुरुमै लेखौं,"माध्यमिक शिक्षा परीक्षा (एसईई) आजदेखि देशभर सञ्चालन हुँदै छ। सरकारले गत वर्षदेखि एसईईमा पनि अनिवार्य ३५ प्रतिशत अंक ल्याउनै पर्ने अन्यथा फेल हुने नीतिगत व्यवस्था गरेको थियो। तर, अघिल्लो वर्ष उक्त व्यवस्था लागू हुन सकेन। यस वर्षदेखि पूर्णरूपमा लागू हुने भनिएको छ। विगतमा भएका एसएलसी परीक्षाको तुलनामा एसईई मनोवैज्ञानिक रूपमा सहज देखिए पनि विद्यार्थीले सैद्धान्तिक लिखित परीक्षामा ३५ प्रतिशत अंक ल्याउनै पर्ने व्यवस्थाले पुनः विद्यार्थीमा एक खालको डर पैदा भएको हामी देख्छौं। तर, विद्यार्थी त्यस्तो त्रासबाट मुक्त हुन सक्नुपर्छ। परीक्षामा विशेष ध्यान दिएर प्रश्नको उत्तर लेखेपछि अनुत्र्तीण भन्ने हुँदैन। सुरुमा सबै प्रश्नहरू राम्रोसँग हेर्ने गर्नुपर्छ। जानेको प्रश्नको सुरुमै उत्तर लेख्ने गर्दा समयको सदुपयोग गर्न सकिन्छ। परीक्षामा खटिने केन्द्राध्यक्ष र सहायक केन्द्राध्यक्षलाई परीक्षा भयरहित र शान्तपूर्वक गराउन हामीले प्रशिक्षण गराएका छौं। देशभरमै यो व्यवस्था भएको हुनुपर्छ। परीक्षामा विद्यार्थीलाई एसईईमा पुगेपछि मात्र होइन, तल्लो कक्षाबाटै सुधार गर्दै लैजान शिक्षकहरूले ध्यान दिनुपर्छ। एसईईमा सहभागी सबै विद्यार्थीलाई अग्रिम बधाई र शुभकामना। (मरासिनी, शिक्षा विकास तथा समन्वय एकाइ गुल्मीका प्रमुख हुन्।)"
समृद्धि मार्ग कर्णाली करिडोर,"कर्णाली करिडोर नेपालभारतचीनबीचको त्रिदेशीय मितेरी परियोजना बन्न सक्छ। नेपालभारतको दक्षिणी सीमाक्षेत्र बाँके जिल्लाको जमुनाहदेखि नेपालचीनको उत्तरी सिमाक्षेत्र हुम्ला जिल्लाको हिल्सा जोड्ने कर्णाली करिडोरको कुल लम्बाइ ६ सय ८२ किलोमिटर छ। कर्णाली प्रदेशको राजधानी वीरेन्द्रनगरदेखि हुम्लाको हिल्सासम्म ४ सय १० किलोमिटर मात्रै रहेको छ। उत्तर दक्षिणका दुईवटा विशाल छिमेकी देश, भेरी, कर्णाली र सुदूरपश्चिम गरी तीनवटा प्रदेश र १२ वटा जिल्लालाई जोड्ने यो करिडोरले करिब २५ लाखभन्दा बढी जनसंख्यालाई प्रत्यक्ष रूपमा लाभ पुर्याउँछ। ०५६ सालमा शिलान्यास गरिएको कर्णाली करिडोर करिब २४ वर्षसम्म पनि पूर्णरूपमा ट्रयाक खोल्ने काम सम्पन्न हुनसकेको छैन। दश वर्षसम्म सडक विभाग आफैंले निर्माणकार्य सञ्चालन गरे पनि असजिलो भूगोलका कारण सम्भव भएन। ०७१ सालमा खुलालुदेखि हुम्लाको सलिसल्लासम्मको चट्टानसहितको असजिलो भागमध्येको १ सय ९६ किलोमिटर सडकको ट्र्याक खोल्ने जिम्मा नेपाली सेनाले लिएको थियो। उक्त खण्डको ट्र्याक खोल्ने काम सम्पन्न गरी ०७८ असारमा हस्तान्तरणसमेत गरिसकेको छ। हुम्लाको सर्केगाड गाउँपालिकाको ग्युसीदेखि खार्पुनाथ गाउपालिकाको लालीबगरसम्मको ११ किलोमिटर कडा चट्टानी भागमा ट्र्याक खोल्ने काम गरिरहेको नेपाली सेनाले अव छारेखण्डको करिब १ सय ५० मिटर ट्र्याक खोल्न बाँकी छ। र, यो काम यही आर्थिक वर्षमा सम्पन्न गर्ने लक्ष लिएको छ। सेनाले उक्त छारे खण्डको कडाचट्टानी भागमा ट्र्याक खोल्ने काम सम्पन्न गरी खार्पु नदीमा बेलिब्रिज निर्माण गर्ने काम सम्पन्न भएमा कर्णाली करिडोरको ट्र्याक खोल्ने कार्य सम्पन्न हुने छ। जसोतसो हुम्ला जिल्ला सडक सञ्जालसँग जोडिनेछ। तर, ट्र्याक खोलेर मात्र कर्णाली करिडोरको अपेक्षित उपलब्धि भने हासिल हुने छैन र निर्माण कार्य पूरा भएको मानिने छैन। संघीयताको कार्यान्वयसँगै प्रदेश तहको पहिलो निर्वाचनबाट स्थापना भएको कर्णाली प्रदेश सरकारदेखि आजसम्मका प्रदेश सरकारहरूले पश्चिम नेपालको लाइफलाइनका रूपमा रहेको कर्णाली करिडोरलाई ड्रिम प्रोजेक्टका रूपमा लिएका छन्। प्रारम्भदेखि नै प्रदेश सरकारले आफ्नो नीति तथा कार्यक्रममा कर्णाली, भेरी करिडोरलगायतका सडक पूर्वाधारलाई मुख्य प्राथमिकतामा राख्दै आएका छन्। कर्णाली प्रदेश सरकारले ०७५ साल वैशाख १ गतेलाई नयाँ वर्षका अवसरमा कर्णालीरारा पर्यटन वर्ष मनाउने निर्णय गर्यो। उक्त निर्णयअनुरूप नेपाल सरकारका तत्कालीन प्रधानमन्त्री केपी शर्मा ओलीलाई प्रमुख अतिथिका रूपमा निमन्त्रणा गर्यो। पर्यटन वर्ष समुद्घाटन कार्यक्रमको पूर्वसन्ध्यामा प्रधानमन्त्रीको विशेष उपस्थितिसहित ३० चैत ०७४ मा राराताल परिषरमा पाँचौं राराक्याविनेट बैठक बसी प्रदेश सरकारले साविकको कर्णाली करिडोरलाई कोहलपुरसुर्खेतहिल्सासम्मको सडकलाई प्रधानमन्त्री अन्तर्राष्ट्रिय दु्रत लोकमार्गका रूपमा नामकरण गर्ने साथै दु्रत लोकमार्गको निर्माण कार्यलाई तीव्रता दिन नेपाल सरकारलाई अनुरोध गर्ने निर्णय गर्यो। सोहीअनुसार तत्कालीन सरकारका प्रधानमन्त्री केपी शर्मा ओलीको प्रत्यक्ष निर्देशनमा सरकारले कर्णाली करिडोर तथा भेरी कोरिडोर निर्माणका लागि निकै प्राथमिकताका साथ बजेट विनियोजन गरी नेपाली सेना मार्फत निर्माण कार्यलाई तीव्रता दिने काम गर्यो। फलस्वरूप यस आर्थिक वर्षमा ट्र्याक खोल्ने काम सम्पन्न भई आजसम्म सडक सञ्जालले नछुएको हुम्ला जिल्ला पनि देशका अन्य भागसँग सडक सञ्जालमा जोडिँदैछ। दुइटा विशाल छिमेकी मित्र राष्ट्र उत्तरको चीन र दक्षिणको भारत जोड्ने कर्णाली करिडोर पश्चिम नेपालको एक आर्थिक लाइफलाइन हो। यस करिडोरलाई अपेक्षित लक्षअनुरूप निर्माण गर्न सकियो भने कर्णाली, भेरी र सुदूरपश्चिम प्रदेशको आर्थिक विकासको मुख्य आधार बन्ने निश्चित छ। कर्णाली करिडोरको अधिकांश भागको ट्र्याक खोलेसँगै स्थानीय उत्पादनको बजारीकरणमा सहजता आउन थालेको छ। कर्णाली करिडोरमा सवारीसाधन चल्न थालेपछि आर्थिक गतिविधिहरू बढ्न थालेका छन्। करिडोर क्षेत्रका आसपासमा बजार विस्तार हुनुका साथै जग्गाको कारोबारदेखि व्यावसायिक रूपमा फलफूल खेती, तरकारी खेती र पशुपालनजस्ता क्षेत्र विस्तार हुँदै गएका छन्। दैलेख, कालीकोट, बाजुरा र हुम्लाका दर्जनौं ठाउँहरू बजारका रूपमा विस्तार भएका छन्। निर्माण सामग्रीको सहज आपूर्ति र मेसिनहरूको प्रयोगले अन्य विकासका गतिविधिहरू बढ्नुका साथै निर्माण लागत पनि घट्दै गएको छ। महिनौं दिन हिँडेर पिँठ्युमा भारी बोकेर नुनतेलको जोहो गर्ने यहाँका बासिन्दा अहिले घरमा केही न केही उत्पादन गरी व्यापार व्यवसायमा संलग्न हुन थालेका छन्। कर्णाली करिडोर क्षेत्रका धेरै ठाउँ अहिले बजारका रूपमा विकसित हुँदै गएका छन्। हिन्दु, बौद्ध र जैन धर्मालम्बीहरूका लागि पवित्र मानिने तीर्थस्थल कैलाश मानसरोवर दर्शन गर्न जाने नेपाली र भारतीय तीर्थालुका लागि समेत यो करिडोरको निर्माण कार्य सम्पन्न भइसकेपछि सबैभन्दा सहज र सुगम रुट यो नै हुनेछ। पश्चिम नेपालको सबैभन्दा व्यस्त नेपालगन्ज विमानस्थललाई क्षेत्रीय अन्तर्राष्ट्रिय विमानस्थलका रूपमा विकास गर्दै सुर्खेतस्थित विमानस्थलको स्तरोन्नति गरी आन्तरिक हवाई सेवालाई प्रभावकारी बनाउन सकिएको खण्डमा थप पर्यटन विकास गर्न सकिने सम्भावना छ। कर्णाली करिडोर पूरा भएमा नेपालगन्जबाट उत्तरी सीमा बजार हिल्सासम्म करिब १२ देखि १४ घण्टामा पुग्न सकिनेछ। यो करिडोर प्राचीन रेशम मार्ग पनि हो। यसलाई चीनको बेल्ट एन्ड रोड इनिसिएटिभले पनि चासोका रूपमा हेरेको यससम्बन्धी जानकारहरू बताउँछन्। उत्तरदक्षिण जोड्ने यस्ता गेम चेन्जर करिडोर बेल्ट एन्ड रोड इनिसिएटिभका लागि चीन र भारतबीच पहिलो सहकार्यको परियोजना पनि बन्नसक्ने सम्भावना छ। यति ठूलो महत्व बोकेको कर्णाली करिडोर नेपालभारतचीनबीचको त्रिदेशीय मितेरी परियोजना बन्न सक्छ। यो करिडोरको व्यवस्थित निर्माण गर्न सकिएको खण्डमा लाखौंं भारतीय तथा चिनियाँ पर्यटक भिœयाउन सकिने सम्भावना निकै राम्रो छ। कर्णाली प्रदेश सरकारको पहलमा चाइना रेलवे इरियान इन्जिनियरिङ कम्पनीले ०७५ कात्तिकदेखि विस्तृत सम्भाव्यता अध्ययन (डीएफएस) गरी ०७६ साउनमा सम्भाव्यता अध्ययन प्रतिवेदनसमेत प्रदेश सरकारलाई वुझाएको छ। चाइना रेलवे इरियान इन्जिनियरिङ कम्पनीले गरेको अध्ययनअनुसार हुम्लाको हिल्सादेखि सुर्खेतको धुलियाबिट खण्डको लम्बाइ ४ सय ३ किलोमिटर हुने उल्लेख छ। दुई लेनको उक्त सडकको चौडाइ ४ दशमलव ८ मिटरदेखि ११ मिटरसम्म हुनेछ। प्रतिवेदनका अनुसार जम्मा लागत ६४ अर्ब लाग्ने र साढे चार वर्षमा निर्माण गरी सञ्चालन गर्न सकिने छ। उक्त अध्ययनले आठदेखि १० घण्टामा सुर्खेतबाट हिल्सा पुग्न सकिने र हुम्लाको नारामा साढे ४ किलोमिटर र सुर्खेतको कपासे तथा कालिकोटको खुुलालुमा २२ किलोमिटरको सुरुङ मार्ग बनाउन सकिएको खण्डमा उक्त समय अझ घट्ने उल्लेख गरेको छ। तर, सुरुङमार्ग बनाउँदा खर्चिलो हुने र पछि मर्मतसम्भार गर्न समेत असजिलो हुने कुरा पनि प्रतिवेदनमा उल्लेख गरेको छ। यसबाहेक द्रुत मार्गभित्र पर्ने सुर्खेतदेखि बाँके जिल्लाको जमुनाहसम्मको १ सय १० किलोमिटरमध्ये सुर्खेतकोहलपुर खण्डलाई चारलेनको बनाउन पनि त्यतिकै आवश्यक छ। सरकारको आगामी आर्थिक वर्षको बजेटमा कर्णाली करिडोरको ट्र्याक खोल्ने कामलाई सम्पन्न गर्ने र केही ग्रेट नमिलेकालगायतका ठाउँहरूको स्तरोन्नति गर्ने काम पहिलो प्राथमिकता हुनेछ। तर यतिले मात्र कर्णालीको ड्रिमप्रोजेक्ट कर्णाली करिडोर सम्पन्न भएको मानिने छैन। अनावश्यक दुईलेनको फाष्टट्र्याकका रूपमा विकास गर्ने गरी आवश्यक बजेटको व्यवस्था गर्न आवश्यक छ। प्रदेश सरकारको पहलमा चाइना रेलवे इरियान इन्जिनियरिङ कम्पनीले तयार पारेको विस्तृत सम्भाव्यता अध्ययन(डीएफएस) प्रतिवेदन नेपाल सरकारका सम्बन्धित मन्त्रालयहरू समक्ष प्रदेश सरकारले यसअघि नै बुझाइसकेको छ। उक्त प्रतिवेदनलाई आधार बनाइ यस आर्थिक वर्षदेखि सुर्खेतहिल्सा दुईलेन फाष्टट्र्याक र सुर्खेत कोहलपुर चार लेन सडकका लागि बजेटको व्यवस्था गर्न आवश्यक छ। पश्चिम लेपालको इकोनोमिक लाइफलाइनका रूपमा रहेको कर्णाली कोरिडोरको निर्माण नेपाल सरकारको आन्तरिक वा कुनै दातृराष्ट्रको सहयोगमा निर्माण कार्यलाई यथासक्य अगाडि वढाउन आवश्यक छ। यस कार्यलाई सफल बनाउन सकेको खण्डमा बहुआयामिक गरिबीले पिल्सिएका कर्णाली र सुदूरपश्चिम प्रदेशका नागरिकहरूको आर्थिक विकासका साथै राज्यले गरेको समन्यायप्रति धन्य हुने छन्। रावल एमाले केन्द्रीय सदस्य तथा कर्णाली प्रदेश सरकारका पूर्वमन्त्री हुन्।"
प्री ओपन सेसनमा नेप्से परिसूचक २५६ अंकले बढ्यो,काठमाडौं : सेयर कारोबार साताको अन्तिम दिन आज प्री ओपन सेसनमा नेप्से परिसूचक २५६ अंकले बढेर २०३३३२ बिन्दुमा पुगेको छ। यो समयमा २९ स्टकको १ हजार ७७ कित्ता सेयर ५ लाख २६ हजार ७ रुपैयाँमा खरिदबिक्री भए। कारोबारमा आएका स्टकमध्ये १२ वटाको मूल्य बढेको छ भने १४ वटा स्टकको मूल्य घटेको छ। बाँकी ३ स्टकको मूल्य यो समयमा स्थिर रहेको छ।
नेपाल ए ले आज आयरल्यान्ड एसँग खेल्दै,"काठमाडौं : नेपाल एले पहिलो टी२० अभ्यास खेलमा आज आयरल्यान्ड एसँग खेल्दैछ। बिहीबार दिउँसो १ बजे त्रिवि क्रिकेट मैदानमा खेल सुरु हुनेछ। आइतबार नेपाल क्रिकेट संघले विनोद भण्डारीको कप्तानीमा १५ सदस्यीय टोलीको घोषणा गरेको हो। यस अगाडि सिरिजका लागि क्यानले प्रारम्भिक टिममा बोलाएका खेलाडीबाट नै टी२० र एकदिवसीय सिरिज खेल्ने नेपाल एटिमको घोषणा गरेको हो। नेपालको कप्तानी भण्डारी र आयरल्यान्डको निल रकले गर्नेछन्। टी२० खेल्ने टिम नेपालएमा कप्तान भण्डारीसँगै लोकेश बम, देव खनाल, पवन सर्राफ, किरण ठगुन्ना, आरिफ शेख, अर्जुन घर्ती, नारायण जोशी, बशिर अहमद, रसिद खान, सागर ढकाल, बिपिन खत्री, कमल सिंह ऐरी, हेमन्त धामी र विकास आग्री रहेका छन्। आज वर्षाले खेल प्रभावित हुने सम्भावना पनि रहेको छ। नेपालको राष्ट्रिय टोलीले सोमबार र मंगलबार दुवैदिन आयरल्यान्ड एसँगको खेलमा जित निकालेको थियो। राष्ट्रिय टोली फ्रेन्डसिप कप खेल्न आज भारततर्फ जाँदैछ।"
डढेलोको जोखिम र कमजोरी,"डढेलो वनमा लागे पनि घरबस्तीसम्म फैलिन सक्छ । प्रत्येक वर्ष नेपालका वन जंगलबाट बस्तीमा आगलागी भएकै हुन्छ । प्राकृतिक वा मानवीय कमजोरीले निम्त्याउने डढेलोले प्रत्येक वर्ष दुःख दिएकै छ । तर, राज्यसँग डढेलो नियन्त्रणको तयारी भने कहिल्यै हुँदैन । अझ खास भन्ने हो भने डढेलो पनि नेपालको एउटा ठूलै विपद् हो भनेर त्यसको पूर्वतयारी भएको छैन । डढेलो नियन्त्रणका लागि राज्यसँग सोच नै छैन, संयन्त्र छैन र स्रोत साधन छैन । सहर बजारमै भीषण आगलागी हुँदा वा डढेलो फैलँदा निभाउने पर्याप्त वारुण यन्त्र छैनन् । नाम मात्रका छन् । वनजंगल त बर्सेनि हजारौं हेक्टरमा डढेलो लागेर क्षति हुँदै आएको छ । वनको यो वर्षको वैशाखदेखि अहिलेको महिना चैत ६ गतेसम्म मुलुकभर ३ सय २१ वटा डढेलोका घटना भएका थिए । ती घटनामा ५ जनाले ज्यान पनि गुमाउनु पयो । कतिपय वर्षमा सय जनासम्मको डढेलोकै कारण ज्यान गएका पनि छन् । यति संवेदनशील विपद्को तयारीमा भने ध्यान छैन । एक त डढेलो लाग्नै नदिने उपाय गर्नु सबैभन्दा बुद्धिमत्तापूर्ण काम हो । अधिकतर डढेलोको कारण मानवीय नै छ । प्राकृतिक रूपमा त कताकतै मात्र वन डढेलो लाग्छ । मान्छेहरूको लापरबाही वा जानाजान डढेलो लाग्छ भन्ने अध्ययनहरूले देखाएका छन् । तसर्थ जनचेतना नै बढाउन जरुरी छ । नियतबस र हेलचक्र्याइँ गर्दै वनमा आगो झोस्नेहरूलाई कारबाही भएको तथ्य विरलै छ । त्यसतर्फ पनि ध्यान दिनुपर्छ । र, वनमा आगो लगाए नयाँ घाँसपात पलाउँछ भन्ने भ्रम चिर्न पनि जरूरी छ । डढेलोले घाँसपात र झारमात्रै नभइ रुखै पनि सखाप पार्छ । वनस्पतिसँगै जीवजन्तु पनि मार्छ । पर्यावरणीय हिसावले पनि डढेलोको क्षति चर्काे हुन्छ । डढेलो नियन्त्रण सरकारबाट होइन प्रकृतिको भरमा हुने गरेको छ । अर्थात् हिउँदको सुक्खायाममा हप्तौंसम्म पनि डाँडाकाँडामा आगलागी भइरहन्छ अनि एक दिन पानी पर्छ र निभाउँछ । प्रकृतिको भर परेर डढेलोको नियन्त्रण हुनु भनेको हदैसम्मको हेलचक्र्याइँ हो । डाँडाकाँडा र पहाड पर्वतमा हेलिकोप्टरबाट पानी हालेर भए पनि निभाउने सामथ्र्य राज्यले राख्नुपर्छ । वारुणयन्त्रलगायत अग्नि नियन्त्रक उपकरण र स्रोतसाधनको जोहो गर्नुपर्छ ।"
एसईई आजबाट सुरु (फोटोफिचर),काठमाडौं : माध्यमिक शिक्षा परीक्षा (एसईई) आजबाट सुरु भएको छ। आजदेखि सुरु भएको परीक्षा चैत २७ गतेसम्म चल्नेछ। बिहान ८ देखि ११ बजेसम्म परीक्षा हुने बोर्डले जनाएको छ। पहिलो दिन आज अंग्रेजी विषयको परीक्षा भइरहेको छ। परीक्षा नियन्त्रक नन्दलाल पौडेलका अनुसार एसईई परीक्षामा ५ लाख ४ हजार ४१४ जना परीक्षार्थी सहभागी हुनेछन्। एसईई परीक्षाका लागि २ हजार ६४ परीक्षा केन्द्र निर्धारण गरिएको छ। तस्बिरमा हेर्नुहोस् परीक्षामा सहभागी तस्बिर : अभिषेक महर्जन
"पश्चिमी तथा स्थानीय वायुको प्रभाव : कोशी, बागमती र गण्डकीमा वर्षा","काठमाडौं : नेपालमा पश्चिमी वायु तथा स्थानीय वायुको प्रभाव रहेको जल तथा मौसम विज्ञान विभागले जनाएको छ। विभागको मौसम पूर्वानुमान महाशाखाका अनुसार हाल कोशी, बागमती र गण्डकी प्रदेशको पहाडी भूभागको थोरै स्थानहरुमा हल्का वर्षा भइरहेको छ । बिहीबार दिउँसो देशका पहाडी भूभागमा आंशिक देखि साधारणतया बदली रही बाँकी भूभागमा आंशिक बदली रहने छ। कोशी, बागमती र गण्डकी प्रदेशका पहाडी भूभागका केही स्थानहरूमा मेघगर्जनचट्याङ्गसहित मध्यम वर्षा तथा देशको बाँकी भूभागका एकदुई स्थानमा मेघगर्जनचट्याङ्गसहित हल्का वर्षाको सम्भावना रहेको महाशाखाको भनाई छ। कर्णाली र सुदूरपश्चिम प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। राती कोशी, बागमती र गण्डकी प्रदेशका केही स्थानहरूमा मेघगर्जनचट्याङ्गसहित मध्यम वर्षा तथा देशको बाँकी भूभागका एकदुई स्थानमा मेघगर्जनचट्याङ्गसहित हल्का वर्षाको सम्भावना रहेको छ। देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको महाशाखाले जनाएको छ। शुक्रबार कोशी, बागमती , गण्डकी, कर्णाली र सुदूरपश्चिम प्रदेशका पहाडी भूभागका थोरै स्थानहरूमा तथा देशको बाँकी भूभागका एकदुई स्थानमा मेघगर्जनचट्याङ्गसहित हल्का वर्षाको सम्भावना रहेको छ। देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। महाशाखाका अनुसार शनिबार दिउँसो गण्डकी, लुम्बिनी, कर्णाली र सुदूरपश्चिम प्रदेशका केही स्थानहरूमा तथा बाँकी प्रदेशका एकदुई स्थानमामेघगर्जनचट्याङ्गसहित हल्का वर्षाको सम्भावना रहेको छ। देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको हुँदा त्यस क्षेत्रमा दैनिक जनजीवन लगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने सम्भावना रहेकोले आवश्यक सतर्कता अपनाउन अनुरोध गरेको छ।"
प्रधानमन्त्रीले बोलाए मन्त्रिपरिषद बैठक,काठमाडौं : प्रधानमन्त्री पुष्पकमल दाहाल 'प्रचण्ड' ले मन्त्रिपरिषद बैठक बोलाएका छन्। अपरान्ह चार बजे प्रधानमन्त्री तथा मन्त्रिपरिषदको कार्यालय सिंहदरबारमा बैठक बस्ने प्रधानमन्त्रीको सचिवालयले जनाएको छ। बैठकमा सरकारका कामकारवाहीका साथै मन्त्रालयगत नियमित एजेण्डामाथि छलफल हुने बताइएको छ।
"सरकार छिटो फेरिन्छन्, प्रतिबद्धता भुलिन्छन्","डेढ वर्षमा चार सरकार। चारवटै सरकारले जनताबीच ल्याएका थिए साझा कार्यक्रम। तर, छिटोछिटो सत्ता फेरिएका कारण कुन बेला के प्रतिबद्धता गरिएको भनेर फर्केर हेर्ने फुर्सद पनि कसैलाई छैन। सत्तामा पुग्ने बेला दलहरू विकास, समृद्धि, सुशासनको संकल्प गर्छन्, सत्तामा पुगेपछि आफ्नै बाचा बिर्सन्छन्। त्यसैकारण जानकारहरू साझा कार्यक्रमका नाममा जनतालाई झुक्याउने काम मात्रै भएको टिप्पणी गर्छन्। काठमाडौं : सत्तामा जाने बेला पार्टीहरूले के भन्दैनन् सुशासन, समृद्धि, विकास, सामाजिक न्यायको नारा त ओठमै झुन्डिएको हुन्छ। त्यसकै लागि साझा सहमतिको कार्यक्रम को संकल्प पनि गर्छन्। तर, सत्तामा पुगे के गर्छन् ? उत्तर सहज छ प्रतिबद्धता बिर्सन्छन्। अनि, जनताबीच गरिएका प्रतिबद्धता कागजका खोष्टा बन्छन्। परिणामतः सत्ता फेरिएकै फेरियै हुन्छ, जनताको जीवनस्तर भने खस्केको खस्क्यै छ। साझा कार्यक्रमका नाममा मतदाता र नागरिकलाई ठग्ने काम मात्र भयो, संविधानविद् भीमार्जुन आचार्य भन्छन्, आफ्नो कार्यकालमा ल्याइएका साझा कार्यक्रम किन पूरा भएनन् ? कहाँ र किन अड्कियो भन्ने विश्लेषण र त्यसको कुनै प्रतिक्रिया नै नदिइ फेरि अर्को सरकार बन्छ। त्यसकारण जनताको आँखामा छारो हाल्ने काम मात्रै भयो। जनक्रान्तिको बलमा बनेको संविधानसभाबाट बनेको संविधानले मुलुकमा स्थिरता, विकास र समृद्धि दिने जनताको चाहना थियो। तर, न सरकार स्थिर भयो, न त विकास र समृद्धिले गति लियो। उल्टै सत्ताप्राप्तिका लागि अनेक विकृत खेल भए। अचम्मको कुरा त डेढ वर्षमा समीकरण फेरिएर चार सरकार बने। तीनै सरकारको प्रधानमन्त्री बने माओवादी केन्द्रका अध्यक्ष पुष्पकमल दाहाल प्रचण्ड छन्। राजनीति यस्तो बन्यो कि, संसद्मा तेस्रो दलका नेतालाई जो मन लाग्यो, उसकै काँध चढेर सत्तामा पुग्ने र मन लागे बीचमै छोड्ने सुविधा प्राप्त भयो। काँध फेर्दै अर्काको सहारा लिन थालेपछि जनताबीच गरिएका प्रतिबद्धता कागजमा सीमित हुनु अनौठो भएन। दलहरूले विकासका मुद्दामा भाष्य निर्माण गरेर जनतालाई झुक्याउने काम मात्रै गरेका छन्, राष्ट्रिय योजना आयोगका पूर्वउपाध्यक्ष डागोविन्द पोखरेल भन्छन्, त्यसैकारण कार्यक्रम कर्मकाण्डी मात्रै भए। सत्तामा पुगेपछि खोष्टा भए। माओवादी केन्द्रका अध्यक्ष पुष्पकमल दाहाल प्रचण्ड नेतृत्वको सरकारले तेस्रोपटक प्राथमिकता र साझा न्यूनतम कार्यक्रम ल्याएको छ। देशमा निर्वाचन यता चारवटा गठबन्धनका सरकार निर्माण भए। यो बीचमा पटकपटक साझा कार्यक्रमहरू ल्याइए। यद्यपि पहिले घोषणा गरिएका कार्यक्रम कति लागू भए, कति भएनन् ? के अप्ठ्यारा आए, के सहज भयो ? भन्ने समीक्षा गर्नेतिर कसैको पनि ध्यान गएन। कांग्रेसमाओवादी गठबन्धन सरकारले २३ चैत २०७९ मा साझा न्यूनतम कार्यक्रम ल्यायो। अहिले १० पुस २०७९ कै एमालेमाओवादीरास्वपा गठबन्धन ब्युँतिएपछि फेरि प्रचण्ड सरकारले तेस्रो साझा कार्यक्रम ल्याएको हो, जसलाई पाँच राजनीतिक दलको न्यूनतम नीतिगत प्राथमिकता र साझा संकल्प नाम दिइएको छ। नयाँ साझा न्यूनतम कार्यक्रममा आर्थिक शिथिलता अन्त्य गर्ने, रोजगारीउद्यमशीलता र स्वदेशी उत्पादनमा जोड दिने, शिक्षा, स्वास्थ्य र सामाजिक सुरक्षालाई केन्द्रमा राख्ने, संघीयता कार्यान्वयन र सार्वजनिक संरचनागत सुधार गर्ने, छरितो सेवा प्रवाहसँगै सुशासन कायम गर्ने, संक्रमणकालीन न्यायलाई चाँडै टुंगोमा पुर्याउने जस्ता विषय छन्, जुन बिगतकै कार्यक्रममा थिए। १५ महिनाको अवधिमा तीनपटक गठबन्धन फेरेको प्रचण्ड सरकारले १४ महिनामै तीनवटा साझा न्यूनतम कार्यक्रम ल्याएको हो, जसमा सबै समान बुँदाहरू मात्र समेटिएका छन्। आफूलाई जबरजस्त फरक देखाउन सत्तारुढ दलहरूले यसरी पटकपटक एउटै किसिमका खाका ल्याउने गरेको राजनीति विश्लेषक तथा पूर्वराजदूत लोकराज बराल बताउँछन्। विशेषतः एउटै कुरा दोहोरिन्छन्। यद्यपि सरकारले गर्न खोजेको तथाकथित देखिन्छ। सत्ता गठबन्धनका प्रमुख दलहरू भने अहिलेको परिस्थिति पहिलाको भन्दा फरक रहेकाले बिगतकै अनुभवका आधारमा अहिले कार्यान्वयन गर्न सकिने किसिमका नीतिगत प्राथमिकता तथा न्यूनतम कार्यक्रम ल्याइएको दाबी गर्छन्। सुशासन, सामाजिक न्याय, विकास, सेवा प्रवाह र समृद्धिमा आधारित भएर जानुपर्ने अहिलेको आवश्यकतालाई मध्यनजर गरेर साझा न्यूनतम संकल्प ल्याइएको माओवादी महासचिव देव गुरुङ बताउँछन्। उनी भन्छन्, खासगरी सुशासन, सामाजिक न्याय, विकास, सेवा प्रवाह र समृद्धि जस्ता अहिलेका आवश्यकतामा आधारित भएर जानुपर्छ। सरकारले नयाँ संकल्पले मार्गनिर्देश गरेको छ। यसलाई सकारात्मक रूपमा हेरिनुपर्छ। डेढ वर्षमा चार सरकारले गरेका प्रतिबद्धता र त्यसको कार्यान्वयनको वास्तविकतालाई केलाएका छौं। २०७८ साउनमा देउवा प्रधानमन्त्री हुँदाका प्रतिबद्धता प्रतिबद्धता माओवादी, एकीकृत समाजवादी, जसपासहित ५ दलीय गठबन्धनबाट कांग्रेस सभापति शेरबहादुर देउवा प्रधानमन्त्री बनेका थिए। सरकार बनाउन मात्र होइन, चुनावमा समेत ५ दलीय गठबन्धन बनेको थियो। देउवा नेतृत्वको गठबन्धन सरकारले गरेका प्रतिबद्धता र वास्तविकता : प्रतिबद्धता विस्तृत शान्ति सम्झौताका बाँकी कार्यभार तथा विभिन्न पक्षसँग भएका सहमतिको कार्यान्वयन गर्ने । दलहरूको सहमतिमा संविधान संशोधनका लागि पहल गर्ने । संघीयता कार्यान्वयन, प्रदेश र स्थानीय तहका सरकारहरूको सवलीकरण तथा आवश्यक र विचाराधीन विधेयकहरू संसद्मा प्रस्तुत गर्ने । उत्पादनमुखी अर्थतन्त्रमा जोड दिने, महँगी नियन्त्रण तथा भ्रष्टाचारको छानबिन र कारबाहीका लागि अग्रसरता लिने । कोभिड१९ बाट प्रभावित श्रमजीवी, विपन्न, बेरोजगार आदिको राहतका लागि विशेष आर्थिक प्याकेजको व्यवस्था गर्ने । वास्तविकता यी विषय प्रतिबद्धतामा मात्रै सीमित भए। सत्य निरुपण र बेपत्तासम्बन्धी विधेयक संसद्मा ल्याउनै सकेन। शान्ति सम्झौता र विभिन्न पक्षसँग भएका सहमतिको कार्यान्वयनमा सिन्कै भाँचिएन। संघीयता कार्यान्वयन, प्रदेश र स्थानीय तहका सरकारहरूको सवलीकरण तथा आवश्यक र विचाराधीन विधेयकहरू संसद्मा प्रस्तुत नै भएनन्। अधिकार नपाएको भन्दै प्रदेश सरकार असन्तुष्ट बने। न कुनै उद्योग स्थापना भयो, न पुराना नै पूर्णरूपमा चले। जनता झनै महँगीको मारमा परे। कोभिडबाट प्रभावित विपन्न र असहाय समुदायले कुनै राहतको महसुस गरेनन्। २०७९ पुस २५ मा एमालेसहित प्रचण्ड नेतृत्व सरकारका प्रतिबद्धता चुनाव लगत्तै माओवादी केन्द्रका अध्यक्ष पुष्पकमल दाहाल प्रचण्डले कांग्रेसको साथ छोडे। एमालेको समर्थनमा प्रधानमन्त्री बने। रास्वपालगायतका दल सहभागी सरकारले पुस २५ गते साझा संकल्प प्रस्ताव ल्यायो। प्रतिबद्धता विगतदेखि कर चुक्ता गर्न नसकेका उद्योग, व्यवसायलाई करमा लगाइएको जरिवाना मिनाहा गरी बाँकी बक्यौता कर किस्ताबन्दीमा तिर्ने सुविधा उपलब्ध गराउने । सामाजिक सञ्जालमार्फत गरिने विज्ञापनलाई करको दायरामा ल्याउने । मल कारखाना स्थापना गर्ने र कृषि बिमाको व्यवस्था गरी प्राकृतिक प्रकोपबाट हुने बालीनालीको जोखिमलाई न्यूनीकरण गर्ने । डिजिटल नेपालको अवधारणालाई सार्थक बनाउन सूचना तथा सञ्चार क्षेत्रलाई विकास र विस्तार गर्न ठोस नीति र कार्यक्रम तय गर्ने । सार्वजनिक खर्चमा मितव्ययिता कायम गर्ने। विदेश भ्रमण, नयाँ भवन निर्माण, सवारीसाधन खरिद तथा कार्यालय सञ्चालन खर्चमा कटौती गर्ने । उच्च रक्तचाप, मधुमेह, क्यान्सर, दम, मिर्गौला, कलेजो र महिलाहरूको पाठेघरसम्बन्धी रोगको उपचारका लागि सरकारले दिई राखेको सहयोगको दायरा विस्तार गर्ने । सवारी चालक अनुमतिपत्र सबै प्रदेशहरूबाट तथा राहदानी सबै जिल्लाहरूबाट सहज रूपमा उपलब्ध गराउने । एउटै काममा धेरै कागजातहरू बुझाउनुपर्ने झन्झट हटाउन राष्ट्रिय परिचयपत्रमा व्यक्तिको सम्पूर्ण विवरण समावेश गरी पालिकाहरूबाट वितरण गर्ने। वास्तविकता उद्योग, व्यवसायलाई करमा लगाइएको जरिवाना मिनाहा गरी बाँकी बक्यौता कर किस्ताबन्दीमा तिर्ने सुविधा उपलब्ध गराउने भनिए पनि बैंकिङ प्रक्रिया झनै झन्झटिलो बनाइयो। सामाजिक सञ्जालमार्फत गरिने विज्ञापनलाई करको दायरामा ल्याउने भनिए पनि त्यो प्रक्रिया सुरु गरेन। मल कारखाना स्थापना गर्ने प्रतिबद्धता गर्यो। कारखाना त परै आजोस, किसानले समयमा मलखादसमेत पाएनन्। डिजिटल नेपालको अवधारणाअनुसार सूचना तथा सञ्चार क्षेत्रलाई विकास र विस्तार गर्न ठोस नीति र कार्यक्रम तय भएन। सार्वजनिक खर्चमा मितव्ययिता कायम गर्ने त भनियो। तर, विदेश भ्रमण, नयाँ भवन निर्माण, सवारीसाधन खरिद तथा कार्यालय सञ्चालन खर्चमा कटौती भएन। उच्च रक्तचाप, मधुमेह, क्यान्सर, दम, मिर्गौला, कलेजो र महिलाहरूको पाठेघरसम्बन्धी रोगको उपचारका लागि सहयोगको दायरा विस्तार भएन। राष्ट्रिय परिचयपत्र केन्द्रबाटै पाउन कठिन छ। पालिकाबाट दिने भन्ने त गफ मात्रै भयो। २०७९ चैत २३ मा कांग्रेसमाओवादी गठबन्धन सरकारको प्रतिबद्धता राष्ट्रपतिको चुनाव लगत्तै माओवादी केन्द्रका अध्यक्ष एवं प्रधानमन्त्री पुष्पकमल दाहाल प्रचण्डले एमालेसंगको गठबन्धन तोडे। कांग्रेससहित पुरानै गठबन्धनको समर्थनमा प्रधानमन्त्री बने। त्यसपछि उक्त सरकारले पनि साझा सहमतिको कार्यक्रम ल्यायो। एक वर्षसम्म सरकार चल्यो। तर, साझा कार्यक्रममा गरिएका मुख्य प्रतिबद्धता नारामा मात्रै सिमित बने। न अर्थतन्त्र सुध्रियो, न त विकास र समृद्धिले गति लियो। प्रतिबद्धता शान्ति प्रक्रियालाई पूर्णता दिन विस्तृत शान्ति सम्झौताका बाँकी कार्यभार तथा विभिन्न पक्षहरूसँग भएका सहमतिहरूको कार्यान्वयन गर्ने। उत्पादनमुखी अर्थतन्त्र, आपूर्ति व्यवस्थामा सुधार तथा समन्यायिक वितरणको व्यवस्था गर्ने। खर्च कटौती र प्रशासनिक झमेलाको अन्त्यका लागि सार्वजनिक प्रशासन चुस्त दुरुस्त बनाउने। जलवायु परिवर्तन, जैविक विविधता ह्रास र वातावरणीय प्रदूषण जस्ता विश्वव्यापी संकटले उत्पन्न गरेको जोखिम न्यूनीकरण गरी पर्यावरणीय सन्तुलन कायम गर्ने। राष्ट्रिय हितको रक्षा एवं जनताको समृद्धिका लागि स्वतन्त्र र सन्तुलित परराष्ट्र नीति अबलम्बन गर्ने। वास्तविकता शान्ति प्रक्रिया टुंग्याउन सत्य निरुपण तथा मेलमिलाप र बेपत्तासम्बन्धी विधेयक संसद्मा दर्ता त भयो। तर, संसदीय समितिमा पारित गर्ने बेला सत्तापक्षबीच नै कुरा मिलेन। यसैकारण गठबन्धनमा खटपट भयो। उत्पादनमुखी अर्थतन्त्रको गुलियो नारा दिइयो। तर, मुलुकमा उत्पादन त परै जाओस, भएका उद्योग पनि धिपधिप जस्तै चले। जनताले सार्वजनिक सेवा लिन सास्ती भोग्ने चलनको अन्त्य भएन। पैसा र पावरबिना कामै नहुने गलत नजिर स्थापित भयो। जलवायु परिवर्तनबाट उत्पन्न संकटबारे अन्तर्राष्ट्रिय समुदायसमक्ष राम्रो कूटनीतिक पहल भएन। त्यसको मार अझै छ। परराष्ट्र नीतिमाथि प्रश्न उठिरहे। कहिले पश्चिम त कहिले दक्षिणतिर सरकार फर्केको आरोप लागिरह्यो। वर्तमान गठबन्धन सरकारका प्रतिबद्धता कांग्रेससहितको सरकारको एक वर्ष पुगेपछि माओवादी केन्द्रले गठबन्धन परिवर्तनको पहल गर्यो। उसले कांग्रेससंग सहकार्य तोड्यो। विपक्षी एमाले र रास्वपासहित सरकार बनायो। प्रधानमन्त्री भने प्रचण्ड नै बने। त्यही सरकारले ०८० चैत ६ गते सहमतिको साझा कार्यक्रम ल्यायो। यद्यपि, ती कार्यक्रम व्यवहारमा कति लागू हुन्छन, परीक्षण हुन बाँकी नै छ। प्रतिबद्धता शिक्षा स्वास्थ्य र सामाजिक सुरक्षा भौतिक पूर्वाधार विकास र अन्तर निकाय समन्वय ऊर्जा विकास सूचना र सञ्चार भूमि व्यवस्था वन वातावरण जलवाय अनुकूलन र विपद् व्यवस्थापन युवा र खेलकुद पर्यटन र सामाजिक सद्भाव महिला सहभागिता सशक्तीकरण र सामाजिक समावेशिता संक्रमणकालीन न्याय र दिगो शान्ति राष्ट्रिय हितको रक्षा र स्वतन्त्र तथा असंलग्न परराष्ट्र नीति वास्तविकता छरितो सेवा प्रवाह भनिए पनि सार्वजनि सेवा लिन अझै सर्वसाधारण लाइनमा बस्नुपर्ने अवस्था छ। काम, रोजगारी, उद्यमशीलता र स्वदेशी उत्पादनको नारा दिइएको छ। तर, युवा पलायन भएका भयै छन्। देशमा नयाँ रोजगारीका क्षेत्रको विकास हुन सकेको छैन। शिक्षा, स्वास्थ्य र सामाजिक सुरक्षाको संकल्प गरिएको छ। तर, अध्ययनका लागि युवाहरू बिदेसिने क्रम झन बढेको छ। भौतिक पूर्वाधारका क्षेत्रको विकास सुस्त छ। गौरवका आयोजना समयमा नबन्ने रोग अन्त्य गर्न सरकारका लागि चुनौती नै छ। ऊर्जा विकासका लागि केही काम त अघि बढेका छन। तर, निर्माणको गति सुस्त छ। भूमि आयोग विघटन गरिएको छ। फेरि पनि राजनीतिक कार्यकर्ता भर्ती केन्द्र बन्ने सम्भावना टरेको छैन। खेलकुद क्षेत्रको विकासका लागि सरकारले निकै पहल गर्नुपर्ने आवश्यक्ता छ ११सामाजिक समावेशिता नारामा मात्रै सीमित हुँदै आएको छ। सरकारले यसका लागि ठोस निर्णय गर्नुपर्छ। संक्रमणकालीन न्यायसम्बन्धी विधेयक संसदीय समितिमा अलपत्र छ। राष्ट्रियअन्तर्राष्ट्रिय समुदायको विश्वास जितेर संक्रमणकालीन न्यायलाई टुंगोमा पुर्याउने विषय सरकारका लागि निकै कठिन छ। यसका लागि राष्ट्रिय सहमति जुटाउनुपर्छ। पछिल्लो समय मुलुकको परराष्ट्रनीति सन्तुलित नभएको आरोप लाग्ने गरेको छ। कहिले दक्षिण त कहिले उत्तरतिर परराष्ट्रनीति ढल्किने गरेको आरोपबाट मुक्त हुन सरकारले जरुरी छ। साझा कार्यक्रम किन लागू हुँदैनन् ? यसो भन्छन् सरोकारवाला एवं विज्ञहरू जनताको आँखामा छारो मात्रै हालिन्छ भीर्माजुन आचार्य, संविधानविद् यस प्रकारका न्यूनतम साझा कार्यक्रमको कुनै आवश्यक छैन। यदि सरकारले साँच्चिकै काम गर्न चाहने हो भने सरकारको कार्यअधिकार संविधानमै स्पष्ट राखिएको छ। यो खाली मतदाता र नागरिकलाई ठग्ने काम मात्र हो। अर्को कुरा के हो भने, आफ्नो कार्यकालमा ल्याइएका साझा कार्यक्रम किन पूरा भएनन् ? कहाँ र किन अड्कियो भन्ने विश्लेषण र त्यसको कुनै प्रतिक्रिया नै नदिइ फेरि अर्को सरकार बन्छ। र त्यो पनि जनताको आँखामा छारो हाल्ने काम गरिन्छ। कर्मकाण्डी मात्रै भयो डा गोविन्दराज पोख्रेल, योजना आयोग पूर्वउपाध्यक्ष राजनीतिक दलहरूले विकासका मुद्दामा भाष्य निर्माण गरेर जनतालाई झुक्याउने काम भएको छ। अहिलेको समस्या के हो ? कति गहिरो हो ? यो कार्यक्रम ल्याउन पर्ने हो कि हैन ? ल्याउनै पर्ने हो भने यसको दायरा कहाँसम्म कति फराकिलो हो ? यो गाम्भिर्यतालाई जनताले बुझेका छैनन्। खाली प्रचण्ड नेतृत्व सरकारले राजनीति गर्ने कर्मकाण्ड मात्रै हो। संयुक्त सरकारको अवधारणा चाहिन्छ नि ! देव गुरुङ, महासचिव, माओवादी केन्द्र संयुक्त सरकारको नेतृत्वले आफ्नो कार्यलाई एउटा अवधारणा निर्माण गरेर काम गरेको हो। सरकारमा रहेका मन्त्रीहरूले कसरी फ्लो गर्छन् भन्ने कुरा त्यसमा निर्भर रहन्छ। के कसरी कार्यान्वयनमा लान्छन् ? लाँदैनन्। त्यो फरक कुरा हो। त्यसमा सरकारको कमी कमजोरीका विषयमा पछि केलाउन सकिन्छ। कमीकमजोरी सच्याएर जानुपर्छ अष्टलक्ष्मी शाक्य, उपाध्यक्ष, एमाले न्यूनतम साझा कार्यक्रम सरकार बनेपछि ल्याउने गरिन्छ। यो स्वाभाविक हो। सरकारले कसरी काम गर्ने ? भन्ने एउटा अवधारणा भनेको साझा कार्यक्रम हो। तर, यसलाई कार्यान्वयनमा जाँदा कमी कमजोरी सच्याएर जानुपर्ने हुन्छ। यो पटकपटक सरकार परिवर्तन हुने भएकाले पनि साझा कार्यक्रमले सार्थकता नपाएको हो। अहिलेको सरकार नयाँ जोशका साथ प्रस्तुत भएको छ, आशा गरौं। सत्ता टिकाउने दाउ मात्रै बने प्रदीप पौडेल, नेता कांग्रेस सरकारको न्यूनतम साझा कार्यक्रम कर्मकाण्ड मात्रै हो। पटकपटक सरकारमा हुँदा पनि तिनै बुँदा दोहोरिएका छन्। कार्यान्वयन हुँदैनन्। आजको प्रमुख विषयनै जसरी हुन्छ जनताको आँखामा छारो हालेर सत्ता टिकाउ भन्ने भाष्य बनाइएको छ। यो गलत हो।"
"भारतसँग ऊर्जा सम्झौता अन्योल, लोडसेडिङको जोखिम","काठमाडौं : साढे ६ सय मेगावाट विद्युत्को आयात नवीकरणको अन्योलतासँगै मुलुक पुनः लोडसेडिङमा जान्छ कि भन्ने शंका उत्पन्न भएको छ। सुक्खायामको विद्युत्को आन्तरिक माग धान्न भारतबाट बिजुली किनिँदै आइएको छ। भारतको डे अ हेड मार्केट (ऐक्सचेन्ट मार्केट) बाट बिजुली किन्न दुई देशबीच ५ वर्षको सम्झौता छ। जहाँ हरेक १५१५ मिनेटमा बोलकबोलबाट बिजुली किनिने गरिन्छ। सम्झौताअनुसार विद्युत् आयातका लागि हरेक वर्षको मार्चमा यो नवीकरण हुनुपर्छ। २०२४ मार्च ३० (शनिबार) सम्मको सम्झौताअनुसार अहिले नेपालले भारतबाट दैनिक साढे ६ सय मेगावाटसम्म विद्युत् आयात गर्न सक्छ। ढल्केबरमुज्जफपुर ४ सय केभी प्रसारणलाइनबाट उक्त स्वीकृत बिजुली नेपालमा प्रसारण गरिन्छ। मार्च उता विद्युत् आयात गर्न भारतले सम्झौता नवीकरण गरिदिनुपर्छ। तर, सम्झौता नवीकरणसम्बन्धी विषय हेर्न नभ्याएको जानकारी प्राप्त भएको ऊर्जा, जलस्रोत तथा सिँचाइ मन्त्रालयका प्रवक्ता एवं सहसचिव नवीनराज सिंह बताउँछन्। भारतीय पक्षले आसन्न निर्वाचनका कारण हेर्न नभ्याएको बताएको सिंहको भनाइ छ। प्राधिकरणले ३ महिनाअघि नै सम्झौता नवीकरणका लागि भारत समक्ष प्रस्ताव राखेको थियो। भारतको उत्तर प्रदेश र विहारबाट पनि साढे ३ सय मेगावाट बिजुली त्यहाँको पावर एक्सचेन्जबाट आयात गर्न सकिन्छ। तर, त्यहाँ आएको बिजुलीलाई मुलुकको अन्य भागमा प्रसार गर्ने प्रसारणलाइन छैन। त्यसकारण पनि ढल्केबरमुजफ्फपुरबाट विद्युत् आयात रोकिँदा समग्र विद्युत्को माग र प्रसारमा असर गर्ने प्राधिकरणका पूर्वउपकार्यकारी निर्देशक प्रबल अधिकारी बताउँछन्। भारतबाट बिजुली आयात नहुनेबित्तिकै औद्योगिक क्षेत्रको लोड काटेर मात्र नहुने भन्दै अधिकारीले गार्हस्थ्य वर्गको लोड नकाटी प्राधिकरणसँग विकल्प नहुने बताउँछन्। आम जनतामा पनि विद्युत् कटौती गराउने सम्भावना यसले निम्त्याउने उनको भनाइ छ। प्राधिकरणसँग आन्तरिक माग धान्ने कुनै विकल्प छैन। विकल्प भनेको नै फेरि भारतको अन्य ठाउँबाट बिजुली आयात गर्ने या भारतीय विद्युत् उत्पादन कम्पनीहरूसँग सीधै विद्युत् खरिद सम्झौता (पीपीए) गर्ने हो, अधिकारी भन्छन्। पीपीए गर्दा दर महँगो पर्ने भएकाले अहिलेको समयमा नेपालले किन्न सक्ने वा नसक्ने पनि प्रश्न भएको उनी भन्छन्। अहिलेको विद्युत्को आन्तरिक उच्च माग (पीक डिमान्ड) सरदर १९ सय मेगावाट छ। अहिले दैनिक ऊर्जा खपत करिब ३० हजारदेखि ३२ हजार मेगावाट आवरको हाराहारीमा छ। पिक डमान्ड बिहान सरदर ५ देखि ८ बजेसम्म र साँझ ५ बजेदेखि ९ बजेसम्म हुन्छ। ३ हजार मेगावाट जडित क्षमता भए पनि हिउँदमा आन्तरिक उत्पादन करिब ७ सय मेगावाट छ। उत्पादन र मागबीचको सन्तुलनलाई मिलाउन दैनिक करिब ६ सय मेगावाटसम्म बिजुली आयात हुँदै आइरहेको छ। मासिक करिब ३ देखि ४ अर्बको बिजुली भारतबाट आयात हुँदै आइरहेको छ। अहिलेको माग धान्न भारतबाट आयातित बिजुलीको हिस्सा एकतिहाइभन्दा बढी छ। पिकसमयमा कुलेखानी र अन्य अर्धजलाशयुक्त आयोजना बिजुली साँचेर अन्य समयका लागि मात्र भारतबाट बिजुली आयात गरिँदै आएको प्राधिकरण भार सम्प्रेषण केन्द्रका प्रमुख एवं प्रवक्ता चन्दन घोष बताउँछन्। कुलेखानी, माथिल्लो तामाकोशी, कालीगण्डकी, मध्यमस्र्याङ्दी, चमेलिया लगायतमा जलाशययुक्त र अर्धजलाशययुक्त आयोजनालाई त्यो समयमा चलाउने गरिएको छ। प्राधिकरणले दिनमा र रातिको समयको कम मूल्यको बिजुली किनेर उच्च मागको समयमा कम बिजुली आयातको नीति लिएको बताउँछ। दिउँसो र रातिको समयमा करिब ३ भारु (भारतीय रुपैयाँ) सम्म विद्युत्् पाइन्छ भने बिहान र साँझको उच्च मागको समयमा प्रतियुनिट बिजुलीको मूल्य १० भारुसम्म पुग्ने गरेको छ। अहिले भारतको सरदर बिजुलीको दर करिब ६ भारु छ। गत वर्षको सुक्खायाममा करिब १९ अर्ब रुपैयाँ बराबरको विद्युत्् आयात गरिएको थियो। यस वर्ष खुद निर्यातकर्ता बन्ने भनिरहेको प्राधिकरणले यसै वर्षको वर्षायाममा करिब १४ अर्बको बिजुली भारत निर्यात गरेको थियो। सुक्खा बढेसँगै नदी प्रवाहमा आधारित विद्युत्को उत्पादन करिब १२ प्रतिशतमा झरेको छ। यसले गर्दा अझै वैशाखको अन्तिमसम्म बिजुली भारतबाट नकिने विकल्प छैन। तर, त्यसका लागि भारतले सम्झौता नवीकरण गर्नुपर्छ, अनिमात्र बिजुली आयात गर्न सकिन्छ। भारतबाट बिजुली आयात गरिरहँदा पनि अहिले औद्योगिक क्षत्रेले अघोषित लोडसेडिङ खेपिरहेकै छ। वीरगन्ज र विराटनगर औद्योगिक करिडोरमा विहान र साँझाको पिक समयमा करिब ८ घन्टा मसिन नचलाउन भनेको व्यवसायी बताउँछन्। त्यस समयमा बत्ती मात्र बाल्नु, मसिन नचलाउनु भनेको लोडसेडिङ नै हो, एक व्यापारीले भने। पिक समयमा बिजुली अपुग भएका कारण उद्योगहरूमा मसिन नचलाउन भनेको प्राधिकरण स्रोत बताउँछ। उद्योगी भने उद्योगलाई पुग्ने बिजुली भारतबाट किन्ने अवस्था भए पनि प्राधिकरणले व्यापार घाटा कम देखाउन थोरै मात्र बिजुली किनिरहेको आरोप लगाउँछन्। त्यसैकारण उद्योगहरूले महँगो ऊर्जा (डिजेलबाट जेनेरेटर) प्रयोग गरिरहेका छन्। जसबाट ऊर्जा त महँगो पर्न जान्छ नै, उत्पादनको लागत पनि चर्को पर्न जाने उद्योगीहरूको गुनासो छँदै छ। हिउँदमा उद्योगमा लोडसेडिङ गराइरहेको प्राधिकरणले विद्युत् आयातका लागि अल्पकालीन सम्झौताभन्दा पनि मध्यकालिन वा दीर्घकालीन सम्झौता गर्नुपर्ने स्वतन्त ऊर्जा उत्पादकहरूको संस्था, नेपाल (इप्पान) का उपाध्यक्ष आशिष गर्ग बताउँछन्। निश्चित दर तय गरेर विद्युत् आयातको सम्झौता गरे हरेक वर्ष यसरी प्रताडित हुन नपर्ने गर्गको भनाइ छ। विद्युत् महँगो हुने बहानामा प्राधिकरणले औद्योगिक क्षेत्रको विकासमा नै खेलबाड गरेको उनले सुनाए। भारतमा आसन्न निर्वाचनका कारण करिब १० हजार मेगावाट बिजुलीको माग बढ्ने प्रक्षेपण गरिएको छ। भारतको अहिले दैनिक पिक डिमान्ड करिब २ लाख ४० हजार मेगावाट छ। माग बढेर २ लाख ५० हजार मेगावाट पुग्ने प्रक्षेपण गरिरहँदा नेपालमा आयात हुने करिब ६ सय मेगावाटका लागि भारतले राजनीति नगर्ने प्राधिकरणका पूर्वकर्मचारी एवं ऊर्जाविद् प्रबल अधिकारीको भनाइ छ। भारतले नपालको जलविद्युत्मा लगानी गरिरहेको छ भने आगामी १० वर्षमा १० हजार मेगावाटको विद्युत् व्यापारको सम्झौता गरेको छ । भारतबाट सम्झौता नविकरण नभएपछि ऊर्जा सचिव गोपालप्रसाद सिग्देलले मंगलबारै भारतीय समकक्षीसँग छलफल गरेका छन्। जवाफमा भारतीय समकक्षिले उर्जा मन्त्रीसँग छलफल गरी प्रक्रिया अघि बढाइने बताएको सिंहले जानकारी दिए। अबको १२ दिनमा सम्झौता नविकरण हुन्छ। अहिले नै लोडसडिङ हुन्छ भनेर परिकल्पना गर्न हुँदैन, प्रवक्ता िसंह भन्छन्। भारतले अन्तिम समयमा आएर सम्झौता वा स्वीकृति दिने गरेको पुराना उदाहरणहरू भएकाले शनिबारसम्म सम्झौता नवीकरण हुने विश्वास सिंहको छ।"
नेपाल प्रहरीका ८ जना डीएसपी एसपीमा बढुवा सिफारिस,"काठमाडौं : नेपाल प्रहरीमा जनपद समूहतर्फ ८ जना डीएसपीलाई प्रहरी उपरीक्षक (एसपी)मा बढुवा गर्न सिफारिस गरिएको छ। बुधबार आईजीपी वसन्त कुँवरको अध्यक्षतामा बसेको बढुवा समितिले बढुवा सिफारिस गरेको प्रहरी अतिरिक्त महानिरीक्षक टेक प्रसाद राईले जानकारी दिए। उनका अनुसार डीएसपीह ढकेन्द्र खतिवडा, अंगुर जिसी, यादव ढकाल, सन्तोष तामाङ, श्याम बाबु ओलिया, निरन्जन दत्त भट्ट, राजन लिम्बु र विनोद घिमिरेलाई एसपीमा बढुवा गर्न सिफारिस गरिएको हो । सूचनामा भनिएको छ, नेपाल प्रहरीमा जनपद प्रहरी समूहतर्फको प्रहरी उपरीक्षक पद संख्या ८ (आठ) मा बढुवा गर्न चैत्र १४ बसेको बढुवा समितिको बैठकको निर्णय अनुसार जनपद प्रहरी समूहतर्फका प्रहरी नायव उपरीक्षकहरुलाई सोही समूहतर्फको प्रहरी उपरीक्षक पदमा बढुवाका लागि गरिएको सिफारिस सूची प्रहरी नियमावली,२०७१ (संशोधन सहित) को नियम २७ को उपनियम (४) अनुसार सम्बन्धित सबैको जानकारीका लागि प्रकाशित गरिएको छ । यसैगरी प्राविधिक प्रहरी समूह, स्वास्थ्य उपसमूह, नर्सिङतर्फ प्रहरी उपरीक्षकमा नेपाल प्रहरी अस्पताल नर्सिङ विभाग महाराजगन्जमा कार्यरत कमला लामालगायतको पनि बढुवा भएको छ।"
डढेलोको जोखिम र कमजोरी,"डढेलो वनमा लागे पनि घरबस्तीसम्म फैलिन सक्छ । प्रत्येक वर्ष नेपालका वन जंगलबाट बस्तीमा आगलागी भएकै हुन्छ । प्राकृतिक वा मानवीय कमजोरीले निम्त्याउने डढेलोले प्रत्येक वर्ष दुःख दिएकै छ । तर, राज्यसँग डढेलो नियन्त्रणको तयारी भने कहिल्यै हुँदैन । अझ खास भन्ने हो भने डढेलो पनि नेपालको एउटा ठूलै विपद् हो भनेर त्यसको पूर्वतयारी भएको छैन । डढेलो नियन्त्रणका लागि राज्यसँग सोच नै छैन, संयन्त्र छैन र स्रोत साधन छैन । सहर बजारमै भीषण आगलागी हुँदा वा डढेलो फैलँदा निभाउने पर्याप्त वारुण यन्त्र छैनन् । नाम मात्रका छन् । वनजंगल त बर्सेनि हजारौं हेक्टरमा डढेलो लागेर क्षति हुँदै आएको छ । वनको यो वर्षको वैशाखदेखि अहिलेको महिना चैत ६ गतेसम्म मुलुकभर ३ सय २१ वटा डढेलोका घटना भएका थिए । ती घटनामा ५ जनाले ज्यान पनि गुमाउनु पयो । कतिपय वर्षमा सय जनासम्मको डढेलोकै कारण ज्यान गएका पनि छन् । यति संवेदनशील विपद्को तयारीमा भने ध्यान छैन । एक त डढेलो लाग्नै नदिने उपाय गर्नु सबैभन्दा बुद्धिमत्तापूर्ण काम हो । अधिकतर डढेलोको कारण मानवीय नै छ । प्राकृतिक रूपमा त कताकतै मात्र वन डढेलो लाग्छ । मान्छेहरूको लापरबाही वा जानाजान डढेलो लाग्छ भन्ने अध्ययनहरूले देखाएका छन् । तसर्थ जनचेतना नै बढाउन जरुरी छ । नियतबस र हेलचक्र्याइँ गर्दै वनमा आगो झोस्नेहरूलाई कारबाही भएको तथ्य विरलै छ । त्यसतर्फ पनि ध्यान दिनुपर्छ । र, वनमा आगो लगाए नयाँ घाँसपात पलाउँछ भन्ने भ्रम चिर्न पनि जरूरी छ । डढेलोले घाँसपात र झारमात्रै नभइ रुखै पनि सखाप पार्छ । वनस्पतिसँगै जीवजन्तु पनि मार्छ । पर्यावरणीय हिसावले पनि डढेलोको क्षति चर्काे हुन्छ । डढेलो नियन्त्रण सरकारबाट होइन प्रकृतिको भरमा हुने गरेको छ । अर्थात् हिउँदको सुक्खायाममा हप्तौंसम्म पनि डाँडाकाँडामा आगलागी भइरहन्छ अनि एक दिन पानी पर्छ र निभाउँछ । प्रकृतिको भर परेर डढेलोको नियन्त्रण हुनु भनेको हदैसम्मको हेलचक्र्याइँ हो । डाँडाकाँडा र पहाड पर्वतमा हेलिकोप्टरबाट पानी हालेर भए पनि निभाउने सामथ्र्य राज्यले राख्नुपर्छ । वारुणयन्त्रलगायत अग्नि नियन्त्रक उपकरण र स्रोतसाधनको जोहो गर्नुपर्छ ।"
अर्थतन्त्रको प्रभाव बिमा बजारमा,"काठमाडौं : पछिल्लो समय समग्र अर्थतन्त्रमा परेको प्रभाव बिमा बजारमा पनि देखिन थालेको छ। गत वर्षको तुलनामा यसपटक बिमा गर्नेको संख्यामा कमी आएको छ। नेपाल बिमा प्राधिकरणको चालु आर्थिक वर्ष (आव) को फागुनसम्मको तथ्यांकले गत आवको सोही अवधिको तुलनामा बिमालेख संख्या १३९ प्रतिशतले घटेको देखाएको छ। आर्थिक वर्ष (आव) २०७८७९ को फागुनसम्ममा १ करोड ४० लाख १ हजार ५ सय ७७ बिमालेख जारी भएको थियो । तर, यसयता एक वर्षको अन्तरमा १ लाख ९४ हजार ३ सय २८ संख्यामा घटेको छ। यसरी घट्दा हाल फागुन मसान्तसम्ममा १ करोड ३८ लाख ७ हजार २ सय ४९ बिमालेख मात्रै जारी भएको छ। नेपाल जीवन बिमक संघका अध्यक्ष पोषकराज पौडेल समग्र अर्थतन्त्रका गतिविधि सुस्त भएकाले पनि बिमाको दायरा बढ्नमा चुनौती भएको बताउँछन्। यद्यपि कतिपयले गरेका बिमालेख अवधि सकिएको अर्थात् परिपक्व भएकाले बाहिएकाले पनि समग्रमा केही बिमालेख घट्न गएको उनले जनाए। सिटिजन्स लाइफ इन्स्योरेन्सका प्रमुख कार्यकारी अधिकृत (सीईओ) समेत रहेका पौडल जीवन बिमा यस्ता क्राइसिसलाई टेको लगाउन झन् महत्व हुने तर्क गर्छन्। उनी भन्छन्, मान्छेलाई गाह्रो पर्दा, जोखिम बढ्दा बिमाले नै बेहोर्न मद्दत गर्छ। संसार भर नै यही अभ्यास छ। हाम्रोमा मानिसको आम्दानी पनि कम र समग्र अर्थतन्त्रमा परेका प्रभावले गर्दा बिमा दायरामा असर गरेको छ। तर, बिमाको महत्व झन् यो बेलामा बढी हुन्छ। यद्यपि अध्यक्ष पौडेलकाअनुसार बिमामा आकर्षण घटेको छैन। धेरैले बिमा गर्न फारम भरेर बसेका छन् तर पैसा भुक्तानी गर्न समय कुरेर बस्नुपर्ने बाध्यता सृजना भएको पौडेल बताउँछन्। अहिले बिमा गर्न चाहने धेरै छन्। तर, कहिले तुरुन्त प्रिमियम भुक्तानी गर्न सकेका छैनन्। बिमा गर्न इच्छुक अधिकांशको पैसा सहकारीमा फसेर नउठेको, जग्गामा फ्रिज भएका कारणले बिमाशुल्क प्रिमियम भुक्तानी सुस्त भएको छ, अध्यक्ष पौडेलले थपे। यद्यपी बिमाप्रति आकर्षण भने दिनप्रतिदिन बढ्दै गएको उनको भनाइ छ। बिमा गर्दा आर्थिक सुरक्षा र जोखिम हस्तान्तरण त हुन्छ। यसका साथै पैसा खाँचो पर्दा बिमालेखलाई धितो राखेर ऋणसमेत लिने सुविधा भएकाले यसमा आकर्षण बढ्दो छ, उनले अन्नपूर्णसँग भने। तुलनात्मक रूपमा बिमालेख संख्यामा कमी देखिए पनि समग्रमा सञ्चालनमा रहेका १४ जीवन बिमा कम्पनीमार्फत बिमाशुल्क आर्जन भने बढेको छ। एकै वर्षको अन्तरमा ५१९ प्रतिशतले कुल बिमाशुल्क संकलन वृद्धि भएको प्राधिकरणको तथ्यांकमा उल्लेख छ। जसअनुसार आर्थिक वर्ष २०७९८० फागुनसम्ममा जीवन बिमा कम्पनीहरूले बिमावापत ९८ अर्ब ५९ करोड ६ लाख ६१ हजार रुपैयाँ बराबरको बिमाशुल्क आर्जन गर्न सफल भएका छन्। बिमा कम्पनीहरूको यो व्यवसाय अघिल्लो आर्थिक वर्षको भन्दा ५१९ प्रतिशतले बढी हो। यो अघिल्लो आव २०७८७९ को फागुनसम्ममा जीवन बिमा कम्पनीहरूले ९३ अर्ब ७२ करोड ५२ लाख ५२ हजार रुपैयाँ बिमाशुल्क संकलन गरेका थिए। बिमा कम्पनीहरूले उक्त अवधिमा नयाँ बिमा गरेरभन्दा पनि यसअघि बिमा गरेका बिमितले नवीकरण गरेबापत धेरै बिमा शुल्क आर्जन गर्न सफल भएका हुन्। यसकारण कुल बिमा शुल्कमा नवीकरणको अंश बढी छ। यसर्थ, बिमा समितिको तथ्यांकअनुसार उक्त आवधिभरि कम्पनीहरूले कुल बिमा शुल्कअन्तर्गत १८ अर्ब ७२ करोड ५१ लाख रुपैयाँ प्रथम बिमा शुल्क संकलन गरेका छन्। यो गत आवको भन्दा १०८ प्रतिशत बढी हो। यस्तै, कम्पनीहरूले नवीकरणमार्फत ७९ अर्ब ८६ करोड ५५ लाख ५२ हजार रुपैया बिमाशुल्क आर्जन गरेका छन्। बढी शुल्क आर्जन गर्नेमा नेपाल लाइफ, लाइफ इन्स्योरेन्स कर्पोरेसन र नेसनल लाइफ समग्र बिमा कम्पनीमध्ये सबैभन्दा बढी नेपाल लाइफ इन्स्योरेन्सले बिमावापत शुल्क आर्जन गरेको छ। चालु आवको ८ महिनामा २६ अर्ब ३० करोड रुपैयाँबराबर आर्जन गरेको छ। यस्तै, सबैभन्दा बढी बिमाशुल्क आर्जन गर्ने दोस्रो स्थानमा लाइफ इन्स्योरेन्स कर्पोरेसन नेपाल (एनएलआईसी) रहेको छ। यसले ११ अर्ब ५७ करोड ७९ लाख रुपैयाँ बराबरको बिमाशुल्क संकलन गरेको छ। यसपछि तेस्रो स्थानमा नेसनल लाइफ इन्स्योरेन्स कम्पनी रहेको छ। यसले ११ अर्ब ५६ करोड १८ लाख ९५ हजार रुपैयाँबराबरको व्यवसाय गरेको छ। यसपछि बिमा शुल्क आर्जन गर्नेमा क्रमशः हिमालयन लाइफले ११ अर्ब १८ करोड, सूर्यज्योेति लाइफले ५ अर्ब ७० करोड, राष्ट्रिय बिमा संस्थानले ५ अर्ब २३ करोड, एसियन लाइफले ५ अर्ब १५ करोड बिमाशुल्क आर्जन गरेका छन्। ४ अर्ब हाराहारीमा बिमाशुल्क कमाउने कम्पनीमा क्रमशः सानीमा लाइफ, सिटिजन लाइफ र मेट लाइफ छन्। यसपछि ३ अर्बभन्दा कम बिमा वापत रकम संकलन गर्नेमा क्रमशः आईएमई लाइफ, प्रभु महालक्ष्मी लाइफ, रिलायबल नेपाल र सन नेपाल लाइफ इन्स्योरेन्स रहेको छ।"
परीक्षामा जानेको प्रश्न सुरुमै लेखौं,"माध्यमिक शिक्षा परीक्षा (एसईई) आजदेखि देशभर सञ्चालन हुँदै छ। सरकारले गत वर्षदेखि एसईईमा पनि अनिवार्य ३५ प्रतिशत अंक ल्याउनै पर्ने अन्यथा फेल हुने नीतिगत व्यवस्था गरेको थियो। तर, अघिल्लो वर्ष उक्त व्यवस्था लागू हुन सकेन। यस वर्षदेखि पूर्णरूपमा लागू हुने भनिएको छ। विगतमा भएका एसएलसी परीक्षाको तुलनामा एसईई मनोवैज्ञानिक रूपमा सहज देखिए पनि विद्यार्थीले सैद्धान्तिक लिखित परीक्षामा ३५ प्रतिशत अंक ल्याउनै पर्ने व्यवस्थाले पुनः विद्यार्थीमा एक खालको डर पैदा भएको हामी देख्छौं। तर, विद्यार्थी त्यस्तो त्रासबाट मुक्त हुन सक्नुपर्छ। परीक्षामा विशेष ध्यान दिएर प्रश्नको उत्तर लेखेपछि अनुत्र्तीण भन्ने हुँदैन। सुरुमा सबै प्रश्नहरू राम्रोसँग हेर्ने गर्नुपर्छ। जानेको प्रश्नको सुरुमै उत्तर लेख्ने गर्दा समयको सदुपयोग गर्न सकिन्छ। परीक्षामा खटिने केन्द्राध्यक्ष र सहायक केन्द्राध्यक्षलाई परीक्षा भयरहित र शान्तपूर्वक गराउन हामीले प्रशिक्षण गराएका छौं। देशभरमै यो व्यवस्था भएको हुनुपर्छ। परीक्षामा विद्यार्थीलाई एसईईमा पुगेपछि मात्र होइन, तल्लो कक्षाबाटै सुधार गर्दै लैजान शिक्षकहरूले ध्यान दिनुपर्छ। एसईईमा सहभागी सबै विद्यार्थीलाई अग्रिम बधाई र शुभकामना। (मरासिनी, शिक्षा विकास तथा समन्वय एकाइ गुल्मीका प्रमुख हुन्।)"
यातायात कार्यालय अनलाइन प्रणालीमा,"काठमाडौं : अनलाइन प्रणालीबाटै ट्याक्सी व्यवसायी दिलीपकुमार श्रेष्ठ भुक्तानी गरेर पटके(अस्थायी बाटो इजाजत पत्र) लिन्छन्। यात्रुलाई लिएर गणतव्यमा हुइकिन्छन्। अहिले उनलाई पटके लिन यातायात कार्यालयहरूमा धाउनु परेको छ न त झन्झटै छ। अनलाइन प्रणालीले समयको बचत सँगै दिलीपलाई यात्रुलाई सेवा दिन सहज भएको छ । पहिला जस्तो रातबिरात यात्रु बोकेर यातायात कार्यालय खोज्दै पटके लिन जानु परेको छैन। जहाँ हुन्छौं, त्यहीबाटै अनलाइन प्रणालीबाट भुक्तानी गरेर पटके लिन्छौं, अनि गणतव्यमा गुड्छौं, खुसी हुँदै व्यवसायी श्रेष्ठले भने। रुटभन्दा अर्को रुटमा जानुपर्दा कानुनअनुसार भाडाका सवारीले पटके लिनुपर्छ। मंलगबारदेखि श्रम, रोजगार तथा यातायात मन्त्रालय बागमती प्रदेश हेटौंडाले अनलाइन प्रणालीबाट पटेक लिने व्यवस्था गरेको हो। अब पटके मात्रै होइन् सवारीसधानको कर तिर्न, नवीकरण गर्न मन्त्रालयले यातायात व्यवस्थान सूचना प्रणाली तयार गरेर प्रयोगमा ल्याइएको मन्त्रालयका सूचना प्रणाली विज्ञ सुदीप फुयालले बताए। उनका अनुसार चालक अनुमतिपत्रका लागि फारम भर्न, दस्तुर तिर्न, ट्रायलको सूचना सेवाग्राहीलाई दिन पनि अनलाइन प्रणालीको विकास भएको छ। हाललाई ढड्डाबाट पनि सेवा दिइने छ। अनलाइन प्रणालीको प्रयोग बढाउँदै पुरानो ढड्डालाई विस्थापित गर्दै लाने मन्त्रालयको योजना छ। अनलाइन प्रणालीले सहजता बागमती प्रदेश सरकारको यातायात मन्त्रालयले विभिन्न अध्ययन, अनुसन्धान, प्रयोग र छलफलपछि अनलाइन प्रणाली प्रयोगमा ल्याएको यातायातमन्त्री लक्ष्मण लम्सालले बताए। उनले भने, हामीले धेरै प्रयासबाट यातायात व्यवस्था कार्यालयबाट पाउने सेवाहरूलाई अनलाइन प्रणालीमा लगेका छौं। बिचौलिया मुक्त कार्यालय र सेवाग्राहीमैत्री सरकारी सेवा प्रवाह गर्न सफल भएको उनको भनाइ छ । मन्त्री लम्सालले भने, बिचौलियाको जगजगीले यातायात कार्यालयहरू भद्रगोल अनि घुसखोर अड्डा बन्यो भन्ने व्यापक जनगुनासो थियो। जसलाई हामीले प्रविधिको प्रयोग गरेर व्यवस्थित बनाएका छौं। सरकारी सेवा प्रवाहमा प्रविधिको प्रयोगपछि कार्य सम्पादनमा बल पुगेको छ। सेवा लन सेवाग्राहीलाई घन्टौंघन्टा लाइनमा बस्नुपर्ने बध्यता हटेको मन्त्री लम्सालले बताए। उनका अनुसार ढड्डामा कर तिर्ने परम्परालाई तोडेर अनलाइन प्रणालीमा लगिएपछि राजस्व चुहावट हुने कार्य नियन्त्रितसमेत भएको छ। उनले भने, बिचौलियालाई पैसा नखुवाइ सेवाग्राहीको काम नबन्ने, घुस नलिई सेवाग्राहीको काम पूरा नगर्ने विकृत प्रवृत्तिमा समेत बिराम लागेको छ। यी कामका लागि कार्यालयमै जानुपर्छ यातायात व्यवस्था कार्यालय (सवारी चालक अनुमतिपत्र) ठूलो भर्याङ काठमाडौंका कार्यालय प्रमुख विमलप्रसाद भट्टराई कार्यालयहरूमा अब केही निश्चित कामका लागि मात्रै सेवाग्राही अनिवार्य रूपमा जानुपर्ने बताए। सवारीसधानको नामसारी गराउन, सवारीसधानको प्रदूषण जाँच गर्न, भाडाका सवारीसाधनको प्राविधिक जाँचपास गराउन, अनलाइनबाट कर तिरेपछि कागजपत्र छापमा कार्यालयको छाप लगाउन, लाइसेन्सको बायोमेट्रिक दिन सेवाग्राहीलाई कार्यालयमा जानुपर्ने हुन्छ, कार्यालय प्रमुख भट्टराईले भने, सवारी साधनको कर तिर्न र नवीकरण, लाइसेन्सको फारम भर्न कार्यालयमा थामी नसक्नु सेवाग्राहीको भीड हुन्थ्यो। अनलाइन प्लेटफर्मबाटै यी कामहरू हुँदा कार्यालयमा हुने भीड स्वात्तै घटेको छ। बागमती प्रदेशमा दुईपांग्रे, तीनपांग्रे, चारपांग्रेलगायत झन्डै साढे २१ लाख सवारीसाधन दर्ता छ। यी सवारी साधन, यसका धनी र प्रयोगकर्तालाई नियमन गर्न अनलाइन प्रणालीको विकास गरिएको हो। आर्थिक वर्ष २०७९२०८० मा मन्त्रालयले कुल १२ अर्ब ८४ करोड राजस्व संकलन गरेको थियो। मन्त्रालयका सचिव बलराम निरौलाले अनलाइनमैत्री सेवा प्रवाहले यातायात कार्यालयहरू व्यवस्थित हुनुका साथै नागरिकलाई सरकारी सेवा लिन सहज भएको सुनाए। हामीले हाम्रो सबै सेवालाई व्यवस्थित, पारदर्शी, विश्वासनीय बनाउन अनलाइन प्रणालीलाई भरपुर प्रयोगमा ल्याएका छौं, सचिव निरौलाले भने, जस्तो कि पहिला हाम्रा कार्यालयबाट पटके सुविधा दिन र सेवाग्राहीहरूले लिन चौबीसै घन्टा कार्यालयमै भर पर्नुपर्ने बाध्यता थियो। अब अनलाइन प्रणालीबाटै भुक्तानी गरेर पटके लिन सकिन्छ। यी र यस्ता कयौं सेवाहरूलाई अनलाइन प्रणालीबाटै बिस्तार गरेपछि यातायात कार्यालयको सुशासनमा सेवाग्राहीले नयाँपनको अनुभूति गरेको उनले सुनाए। प्रविधिमा पहुँचको अभाव, लाइन लाग्छन् अझै सेवाग्राही सरकारले सेवालाई अनलाइनमैत्री बनाए पनि कार्यालयमै लाइन लागेर सेवा लिन सेवाग्राही अझै आउने गरेको यातायात व्यवस्था सेवा कार्यालय सल्लाघारी भक्तपुरका निमित्त कार्यालय प्रमुख इन्द्रबहादुर कार्कीले सुनाए। सबै सेवाग्राहीलाई अनलाइन प्रयोगबारे ज्ञान छैन। त्यसकारण अनलाइन प्लेट फर्मबाट घरै बसेर हुने कामका लागि पनि कार्यालयमा उहाँहरू लाइन लाग्न आउनुहुन्छ, उनले भने, तर, पछिल्लो समय अनलाइनबाट सेवा लिनेहरूको संख्या बढेको छ। यो हाम्रो लागि खुसीको कुरो हो। तर, अनलाइन सेवा प्रवाहबारे यातायात व्यवस्था कार्यालय (सवारीचालक अनुमतिपत्र) राधेराधे भक्तपुरका कार्यालय प्रमुख डन्डबहादुर बस्नेतको अनुभव भने फरक छ। उनका अनुसार पहिला सेवालिन सेवाग्राहीको ठेलमठेल भीड हुन्थ्यो। सहज रूपमा काम गराइदिने भन्दै बिचौलियाहरू भीडभाडमा पसेर सेवाग्राहीलाई झुक्यार ठगेर भाग्थें। कार्यालयमा कर्मचारी थोरै हुने, टेबलमा बसेर काम गर्ने कि बिचौलियाको पछि लागेर निगरानी गर्ने ? निकै समस्या हुन्थ्यो। कर तिर्ने, नवीकरण गर्ने, लाइसेन्सका प्रक्रियाहरू अनलाइन प्रणालीमा गयो। सेवाहीको भीड कम हुँदै गयो। हामीले बिहानीपखदेखि नै कार्यालय खोल्न थाल्यो। त्यसले निकै सहज भएको छ। कार्यालयमा कर्मचारीहरू फटाफट काम गर्न सकिरहेका छन्। बिचौलीयाहरू आफैं भागे। बागमतीको अनलाइन प्रणालीबाट अन्य प्रदेशमा कर तिर्न मिल्छ ? बागमती प्रदेशका यातायात मन्त्रालयका सचिव बलराम निरौलाले बागमती प्रदेशमा दर्ता भएका सवारीसधानको कर र नवीकरण मात्रै आफूहरूको अनलाइन प्रणालीले स्वीकार गर्ने बताए। बागमती प्रदेशमा दर्ता भएका गाडीहरूको मात्रै नवीकरण गर्न र कर तिर्न हाम्रो सीस्टमबाट मिल्छ। अन्य प्रदेशमा दर्ता भएका सवारीसाधनहरूको पनि हामी कर लिन्छौं, नवीकरण गछौं। तर, ढड्डामा मात्रै हुन्छ, उनले भने, एउटा प्रदेशको अनलाइन प्रणालीबाट अर्को प्रदेशमा दर्ता भएका सवारीसाधनको नवीकरण गर्न र कर बुझन् प्रदेशको अनलाइन प्रणालीलाई संघीय यातायात व्यवस्था विभागको सिस्टमसंग जोड्नुपर्छ। अनि मिल्छ। अन्तर प्रदेशीय रुट निर्धारणबाहेक संविधानले सबै अधिकार प्रदेश सरकारलाई दिएको छ। २०७५ साल मंसिर २० गतेपछि केन्द्रमा रहेको यातायात व्यवस्थानसम्बन्धी अधिकारहरू प्रदेशस्तरमा समायोजन भएको थियो।"
"भारतसँग ऊर्जा सम्झौता अन्योल, लोडसेडिङको जोखिम","काठमाडौं : साढे ६ सय मेगावाट विद्युत्को आयात नवीकरणको अन्योलतासँगै मुलुक पुनः लोडसेडिङमा जान्छ कि भन्ने शंका उत्पन्न भएको छ। सम्झौताअनुसार विद्युत् आयातका लागि हरेक वर्षको मार्चमा यो नवीकरण हुनुपर्छ। २०२४ मार्च ३० (शनिबार) सम्मको सम्झौताअनुसार अहिले नेपालले भारतबाट दैनिक साढे ६ सय मेगावाटसम्म विद्युत् आयात गर्न सक्छ। ढल्केबरमुज्जफपुर ४ सय केभी प्रसारणलाइनबाट उक्त स्वीकृत बिजुली नेपालमा प्रसारण गरिन्छ। मार्च उता विद्युत् आयात गर्न भारतले सम्झौता नवीकरण गरिदिनुपर्छ। तर, सम्झौता नवीकरणसम्बन्धी विषय हेर्न नभ्याएको जानकारी प्राप्त भएको ऊर्जा, जलस्रोत तथा सिँचाइ मन्त्रालयका प्रवक्ता एवं सहसचिव नवीनराज सिंह बताउँछन्। भारतीय पक्षले आसन्न निर्वाचनका कारण हेर्न नभ्याएको बताएको सिंहको भनाइ छ। प्राधिकरणले ३ महिनाअघि नै सम्झौता नवीकरणका लागि भारत समक्ष प्रस्ताव राखेको थियो। भारतको उत्तर प्रदेश र विहारबाट पनि साढे ३ सय मेगावाट बिजुली त्यहाँको पावर एक्सचेन्जबाट आयात गर्न सकिन्छ। तर, त्यहाँ आएको बिजुलीलाई मुलुकको अन्य भागमा प्रसार गर्ने प्रसारणलाइन छैन। त्यसकारण पनि ढल्केबरमुजफ्फपुरबाट विद्युत् आयात रोकिँदा समग्र विद्युत्को माग र प्रसारमा असर गर्ने प्राधिकरणका पूर्वउपकार्यकारी निर्देशक प्रबल अधिकारी बताउँछन्। भारतबाट बिजुली आयात नहुनेबित्तिकै औद्योगिक क्षेत्रको लोड काटेर मात्र नहुने भन्दै अधिकारीले गार्हस्थ्य वर्गको लोड नकाटी प्राधिकरणसँग विकल्प नहुने बताउँछन्। आम जनतामा पनि विद्युत् कटौती गराउने सम्भावना यसले निम्त्याउने उनको भनाइ छ। प्राधिकरणसँग आन्तरिक माग धान्ने कुनै विकल्प छैन। विकल्प भनेको नै फेरि भारतको अन्य ठाउँबाट बिजुली आयात गर्ने या भारतीय विद्युत् उत्पादन कम्पनीहरूसँग सीधै विद्युत् खरिद सम्झौता (पीपीए) गर्ने हो, अधिकारी भन्छन्। पीपीए गर्दा दर महँगो पर्ने भएकाले अहिलेको समयमा नेपालले किन्न सक्ने वा नसक्ने पनि प्रश्न भएको उनी भन्छन्। अहिलेको विद्युत्को आन्तरिक उच्च माग (पीक डिमान्ड) सरदर १९ सय मेगावाट छ। अहिले दैनिक ऊर्जा खपत करिब ३० हजारदेखि ३२ हजार मेगावाट आवरको हाराहारीमा छ। पिक डमान्ड बिहान सरदर ५ देखि ८ बजेसम्म र साँझ ५ बजेदेखि ९ बजेसम्म हुन्छ। ३ हजार मेगावाट जडित क्षमता भए पनि हिउँदमा आन्तरिक उत्पादन करिब ७ सय मेगावाट छ। उत्पादन र मागबीचको सन्तुलनलाई मिलाउन दैनिक करिब ६ सय मेगावाटसम्म बिजुली आयात हुँदै आइरहेको छ। मासिक करिब ३ देखि ४ अर्बको बिजुली भारतबाट आयात हुँदै आइरहेको छ। अहिलेको माग धान्न भारतबाट आयातित बिजुलीको हिस्सा एकतिहाइभन्दा बढी छ। पिकसमयमा कुलेखानी र अन्य अर्धजलाशयुक्त आयोजना बिजुली साँचेर अन्य समयका लागि मात्र भारतबाट बिजुली आयात गरिँदै आएको प्राधिकरण भार सम्प्रेषण केन्द्रका प्रमुख एवं प्रवक्ता चन्दन घोष बताउँछन्। कुलेखानी, माथिल्लो तामाकोशी, कालीगण्डकी, मध्यमस्र्याङ्दी, चमेलिया लगायतमा जलाशययुक्त र अर्धजलाशययुक्त आयोजनालाई त्यो समयमा चलाउने गरिएको छ। प्राधिकरणले दिनमा र रातिको समयको कम मूल्यको बिजुली किनेर उच्च मागको समयमा कम बिजुली आयातको नीति लिएको बताउँछ। दिउँसो र रातिको समयमा करिब ३ भारु (भारतीय रुपैयाँ) सम्म विद्युत्् पाइन्छ भने बिहान र साँझको उच्च मागको समयमा प्रतियुनिट बिजुलीको मूल्य १० भारुसम्म पुग्ने गरेको छ। अहिले भारतको सरदर बिजुलीको दर करिब ६ भारु छ। गत वर्षको सुक्खायाममा करिब १९ अर्ब रुपैयाँ बराबरको विद्युत्् आयात गरिएको थियो। यस वर्ष खुद निर्यातकर्ता बन्ने भनिरहेको प्राधिकरणले यसै वर्षको वर्षायाममा करिब १४ अर्बको बिजुली भारत निर्यात गरेको थियो। सुक्खा बढेसँगै नदी प्रवाहमा आधारित विद्युत्को उत्पादन करिब १२ प्रतिशतमा झरेको छ। यसले गर्दा अझै वैशाखको अन्तिमसम्म बिजुली भारतबाट नकिने विकल्प छैन। तर, त्यसका लागि भारतले सम्झौता नवीकरण गर्नुपर्छ, अनिमात्र बिजुली आयात गर्न सकिन्छ। भारतबाट बिजुली आयात गरिरहँदा पनि अहिले औद्योगिक क्षत्रेले अघोषित लोडसेडिङ खेपिरहेकै छ। वीरगन्ज र विराटनगर औद्योगिक करिडोरमा विहान र साँझाको पिक समयमा करिब ८ घन्टा मसिन नचलाउन भनेको व्यवसायी बताउँछन्। त्यस समयमा बत्ती मात्र बाल्नु, मसिन नचलाउनु भनेको लोडसेडिङ नै हो, एक व्यापारीले भने। पिक समयमा बिजुली अपुग भएका कारण उद्योगहरूमा मसिन नचलाउन भनेको प्राधिकरण स्रोत बताउँछ। उद्योगी भने उद्योगलाई पुग्ने बिजुली भारतबाट किन्ने अवस्था भए पनि प्राधिकरणले व्यापार घाटा कम देखाउन थोरै मात्र बिजुली किनिरहेको आरोप लगाउँछन्। त्यसैकारण उद्योगहरूले महँगो ऊर्जा (डिजेलबाट जेनेरेटर) प्रयोग गरिरहेका छन्। जसबाट ऊर्जा त महँगो पर्न जान्छ नै, उत्पादनको लागत पनि चर्को पर्न जाने उद्योगीहरूको गुनासो छँदै छ। हिउँदमा उद्योगमा लोडसेडिङ गराइरहेको प्राधिकरणले विद्युत् आयातका लागि अल्पकालीन सम्झौताभन्दा पनि मध्यकालिन वा दीर्घकालीन सम्झौता गर्नुपर्ने स्वतन्त ऊर्जा उत्पादकहरूको संस्था, नेपाल (इप्पान) का उपाध्यक्ष आशिष गर्ग बताउँछन्। निश्चित दर तय गरेर विद्युत् आयातको सम्झौता गरे हरेक वर्ष यसरी प्रताडित हुन नपर्ने गर्गको भनाइ छ। विद्युत् महँगो हुने बहानामा प्राधिकरणले औद्योगिक क्षेत्रको विकासमा नै खेलबाड गरेको उनले सुनाए। भारतमा आसन्न निर्वाचनका कारण करिब १० हजार मेगावाट बिजुलीको माग बढ्ने प्रक्षेपण गरिएको छ। भारतको अहिले दैनिक पिक डिमान्ड करिब २ लाख ४० हजार मेगावाट छ। माग बढेर २ लाख ५० हजार मेगावाट पुग्ने प्रक्षेपण गरिरहँदा नेपालमा आयात हुने करिब ६ सय मेगावाटका लागि भारतले राजनीति नगर्ने प्राधिकरणका पूर्वकर्मचारी एवं ऊर्जाविद् प्रबल अधिकारीको भनाइ छ। भारतले नपालको जलविद्युत्मा लगानी गरिरहेको छ भने आगामी १० वर्षमा १० हजार मेगावाटको विद्युत् व्यापारको सम्झौता गरेको छ । भारतबाट सम्झौता नविकरण नभएपछि ऊर्जा सचिव गोपालप्रसाद सिग्देलले मंगलबारै भारतीय समकक्षीसँग छलफल गरेका छन्। जवाफमा भारतीय समकक्षिले उर्जा मन्त्रीसँग छलफल गरी प्रक्रिया अघि बढाइने बताएको सिंहले जानकारी दिए। अबको १२ दिनमा सम्झौता नविकरण हुन्छ। अहिले नै लोडसडिङ हुन्छ भनेर परिकल्पना गर्न हुँदैन, प्रवक्ता िसंह भन्छन्। भारतले अन्तिम समयमा आएर सम्झौता वा स्वीकृति दिने गरेको पुराना उदाहरणहरू भएकाले शनिबारसम्म सम्झौता नवीकरण हुने विश्वास सिंहको छ।"
समर्थन फिर्ता लिएकै भोलिपल्ट मुख्यमन्त्री शाहले दिए उन्मुक्तिका बिना विभागीय मन्त्रीलाई जिम्मेवारी,"धनगढी : सरकारको समर्थन फिर्ता लिने निर्णय गरेकै भोलिपल्ट मुख्यमन्त्री कमल बहादुर शाहले नागरिक उन्मुक्ति पार्टीबाट बिना विभागीय बनाइएका दुईजना मन्त्रीलाई मन्त्रालय तोकेका छन् । प्रदेशको सामाजिक विकास मन्त्रीको जिम्मेवारी लक्ष्मणकिशोर चौधरी र उद्योग पर्यटन बन तथा वातावरण मन्त्रालयको जिम्मेवारी खुसीराम चौधरीलाई तोकिएको छ । विना विभागीय दुवै मन्त्रीले केही बेरअघि पदभार ग्रहण गरिसकेका छन् । बुधबार मात्रै पार्टी अध्यक्ष रञ्जीता श्रेष्ठ चौधरीको अध्यक्षतामा टीकापुरमा बसेको पार्टीको केन्द्रीय समितिको बैठकले संघको गठबन्धन अनुसार जाने र प्रदेश सरकारलाई दिएको समर्थन फिर्ता लिने निर्णय गरेको थियो । यद्यपी केही मन्त्रीहरूका भने त्यसमा फरक विचार सार्वजनिक भएका छन् । योसँगै सुदूरपश्चिमको मन्त्रिमण्डलमा नागरिक उन्मुक्तिका ४ जना मन्त्री र एकजना राज्यमन्त्री छन् । मुख्यमन्त्री तथा मन्त्रिपरिषदको कार्यालय,भौतिक पूर्वाधार विकास कार्यालय र आन्तरिक मामिला मन्त्रालय नेपाली कांग्रेससँगै छ ।"
उत्तरपुस्तिका हराउनेमाथि कारबाही गर्न अनेरास्ववियु र नेविसंघको माग,"काठमाडौं : अखिल नेपाल राष्ट्रिय स्वतन्त्र विद्यार्थी युनियन (अनेरास्ववियु) र नेपाल विद्यार्थी संघ (नेविसंघ)ले उत्तरपुस्तिका हराउनेमाथि कारबाही गर्न माग गरेको छ। त्रिभुवन विश्वविद्यालय परीक्षा नियन्त्रण कार्यालयबाट बिएका विद्यार्थीका उत्तरपुस्तिका हराएपछि अनेरास्ववियु र नेविसंघले कर्मचारीलाई कारबाही गर्नुपर्ने माग गरेका हुन्। पनिकाको लापरबाहीका कारण स्नातक तह प्रथम वर्षको जनसंख्या विषय र स्नातक तह प्रथम वर्षको फाउण्डेसन अफ एजुकेसन ४१२उत्तर पुस्तिका हराएको छ। उत्तरपुस्तिका हराएपछि पनिकाले पुन : चैत २१ गतेदेखि परीक्षा गर्ने तयारी थालेको छ। अनेरास्वियुका अध्यक्ष समिक बडालले त्रिभुवन विश्वविद्यालयले दिन प्रति दिन आफैँले आफ्नै स्तर खस्काउँदै गरेको आरोप लगाएका छन्। कहिले साईट ह्याक गरेको थाह हुँदैन। कहिले उत्तर पुस्तिका हराएको थाहा हुँदैन।उनले प्रश्न गरे, यस्तो कमजोरी हुँदा समेत एउटा प्राज्ञिक नेतृत्वले नैतिक जिम्मेवारी लिन नपर्ने, हामीले विश्वविधालयबाट कस्तो चेतना फैलाउने हो ? गल्ती जस्ले गर्दा पनि सजाय विधार्थीले भोग्नुपर्ने? त्रिवि जिल्ला अध्यक्ष समिरराज विष्टले पनि विज्ञप्ति जारी गर्दै तत्काल छानबिन गरी दोषीलाई कारबाही गर्न माग गरेका हुन् ।परीक्षा नियन्त्रण कार्यालयबाट पटकपटक भइरहेको चरम लापरबाही, परीक्षा समितिको अध्यक्ष (रजिष्ट्रार) तथा परीक्षा नियन्त्रक एवम् कार्यरत कर्मचारीहरूको गैरजिम्मेवारीपना, उदासीनता र ढिलासुस्ती गर्ने प्रवृतिप्रति तत्काल छानबिन गरी दोषीलाई कारबाहीको दायरामा ल्याउनुपर्छ विज्ञप्तिमा भनिएको छ । यसैगरी बिहीबार नेविसंघले पनि पर्चासहित विरोध गरेको छ। विद्यार्थीले बिहीबार बिहान उपकुलपतिको कार्यालय अगाडि प्रदर्शन गरेका हुन्। प्रदर्शनमा सहभागीहरूले शिक्षामन्त्री सुमना श्रेष्ठ मन्त्री बनेपछि पनि प्रश्न पत्रहरू हराउने पुरानो प्रवृतिले निरन्तरता पाएको बताएका छन्। प्लेकार्डमा भनिएको छ, डियर सुमना, उत्तर पुस्तिका हराउने कस्तो नमुना?,मन्त्री फेरिए, भिसी फेरिए तर उत्तर पुस्तिका हराउने चलन फेरिएनलगायतका पम्प्लेट बोकेर नाराबाजीसमेत गरेका थिए। छानबिनबाट कारवाहीको लागि सिफारिस समेत भइसकेकाले कारबाहीको प्रक्रिया छिटोभन्दा छिटो गर्न नेपाल विद्यार्थी संघ, केन्द्रीय तदर्थ समितिले माग गरेको छ।"
इलाम २ मा मिलन लिम्बुलाई उम्मेदवार बनाउने रास्वपाको निर्णय,"काठमाडौं : राष्ट्रिय स्वतन्त्र पार्टी (रास्वपा)ले प्रतिनिधिसभा उपनिर्वाचनअन्तर्गत इलाम क्षेत्र नं २ मा मिलन लिम्बुलाई उम्मेदवार बनाउने निर्णय गरेको छ। रास्वपा प्राइमेरी इलेक्सनमार्फत छानिएका ६ जनाबीच बिहीबार भएको छलफलपश्चात लिम्बु सर्वसम्त बनेका हुन्। रास्वपाको केन्द्रीय निर्वाचन आयोगका सचिव भूमिनन्द बरालका अनुसार अन्य ५ जनाले उम्मेदवारी फिर्ता लिएका थिए। यसअघि लिम्बुसँगै गोकुलबहादुर राई, जमुना शर्मा, महेन्द्र कुमार थापा, माबहादुर घिमिरे र डा शेषरमन न्यौपाने प्रारम्भिक उम्मेदवारको सूचीमा छनोट भएका थिए।"
"३ दिन पनि टिकेन हानेपाको निर्णय, मुख्यमन्त्री नपाएपछि बज्राचार्यले खाए मन्त्रीकै सपथ","हेटौंडा : बागमती प्रदेशका मुख्यमन्त्री शालिकराम जमकट्टेलले हाम्रो नेपाली पार्टीका सांसद शैलेन्द्रमान बज्राचार्यलाई मन्त्रीमा नियुक्त गरेका छन्। हाम्रो नेपाली पार्टी (हानेपा)ले ३ दिन अघिमात्रै वर्तमान सरकारलाई दिएको समर्थन फिर्ता लिएको थियो। मुख्यमन्त्रीको बार्गेनिङ गर्दै आएको हानेपाले अन्ततः मुख्यमन्त्री पाउने छाटकाट नदेखिएपछि ५ बुँदे सहमति गर्दै सरकारमा सहभागी भएको हो। हानेपा ससंदीय दलका नेतासमेत रहेका बज्रचार्यले संस्कृति, पर्यटन तथा सहकारी मन्त्रालय लिँदै सपथग्रहण समेत लिएका छन्। यसअघि मुख्यमन्त्री जमकट्टेल नेतृत्वको सरकारमा कांग्रेसका ६, एकीकृत माओवादीका ३ र एकीकृत समाजवादीका २ मन्त्री रहेका थिए। जसमध्ये कांग्रेसका मन्त्रीहरूले गठबन्धन परिवर्तनसँगै राजीनामा दिएका थिए। कूल १ सय १० जना प्रदेश सभासदस्य रहेको बागमतीमा कांग्रेसका ३७, एमालेका २७, माओवादी केन्द्रका २१, राप्रपाका १३, एकीकृत समाजवादीका ७, नेमकिपाका ३ र हाम्रो नेपाली पार्टीका २ जना सदस्य छन्। वर्तमान सत्ता गठबन्धनमा एमालेका २७, माओवादीको २१ र एकीकृत समाजवादीको ७ गरी जम्मा ५५ सांसद रहेका थिए।"
सिंहदरबारमा मन्त्रिपरिषद बैठक सुरू,काठमाडौं : मन्त्रिपरिषद बैठक सुरू भएको छ। बैठक प्रधानमन्त्री तथा मन्त्रिपरिषदको कार्यालय सिंहदरबारमा सुरू भएको प्रधानमन्त्रीको सचिवालयले जनाएको छ। बैठकमा सरकारका कामकारवाहीका साथै मन्त्रालयगत नियमित एजेण्डामाथि छलफल हुने बताइएको छ।
राष्ट्रियसभा उपाध्यक्ष अर्यालले दिइन् राजीनामा,काठमाडौं : राष्ट्रियसभा उपाध्यक्ष उर्मिला अर्यालले राजीनामा दिएकी छन्। उनले राष्ट्रियसभा अध्यक्ष नारायणप्रसाद दाहालसमक्ष राजीनामा बुझाएकी हुन्। उनी २०७९ माघ ३ गते राष्ट्रिय सभा उपाध्यक्षमा निर्विरोध निर्वाचित भएकी थिइन्। सत्ता गठबन्धनमा अध्यक्ष नेकपा माओवादी केन्द्रबाट दाहाल निर्वाचित भएपछि सहमतिमा उनले राजीनामा दिएकी हुन्। नयाँ सत्ता समीकरण हुँदा चार दलबीच राष्ट्रियसभाको अध्यक्ष माओवादी केन्द्र र उपाध्यक्ष एमालेले पाउने सहमति भएको थियो। यद्यपि एकीकृत समाजवादी पनि नयाँ सत्तासमीकरणमा सहभागी भएर हस्ताक्षर गर्दा भने उपाध्यक्षको विषय हटाइएको थियो।
किन बाक्लियो प्रधानमन्त्री दाहाल र कांग्रेस सभापति देउवाबीच भेटघाट ?,"काठमाडौं : प्रधानमन्त्री पुष्पकमल दाहाल (प्रचण्ड)ले संवैधानिक परिषद्को बैठक बोलाएपछि नेपाली कांग्रेसका सभापति शेरबहादुर देउवाको बालुवाटारमा दौडधुप बढेको छ। प्रधानमन्त्री निवास बालुवाटारमा प्रचण्डसँग मंगलबार राति छलफल गरेका प्रमुख प्रतिपक्ष दलका नेता देउवा आज बिहान बालुवाटारमा गएर पुन: छलफल गरेका हुन्। बालुवाटार स्रोतका अनुसार बिहीबार बिहान प्रचण्ड र देउवाबीच संवैधानिक परिषद्बाट हुने नियुक्ति, संक्रमणकालीन न्याय सम्बन्धी विधेयक पारित र संसदमा जारी गतिरोध अन्त्य र समसामयिक विषयमा छलफल भएको छ । प्रधानमन्त्री प्रचण्डले आइतबार संवैधानिक परिषद्को बैठक बोलाएका छन्। प्रधानमन्त्री अध्यक्ष रहने संवैधानिक परिषदका सदस्यमा प्रधानन्यायाधीश, प्रतिनिधि सभाका सभामुख, राष्ट्रिय सभाका अध्यक्ष, प्रतिनिधि सभाका विपक्षी दलका नेता र प्रतिनिधि सभाको उपसभामुख रहने व्यवस्था छ। संसदीय समितिबाट संक्रमणकालीन न्यायसम्बन्धी मुद्दा (टिआरसी) विधेयक पास गर्ने उद्देश्यले बोलाइएको बैठक तत्कालीन कानुन मन्त्री धनराज गुरुङले एक पटक पुन: प्रधानमन्त्रीसँग छलफल गर्ने भन्दै रोकेपछि प्रचण्ड असन्तुष्ट बनेका थिए। लगत्तै नेपाल कम्युनिष्ट पार्टी (एमाले), नेपाल कम्युनिष्ट पार्टी (माओवादी केन्द्र), राष्ट्रिय स्वतन्त्र पार्टी र जनता समाजवादी पार्टी, नेपालबीच ८ बुँदे सहमति गर्दै प्रचण्डले गत फागुन २१ गते नयाँ सत्ता समीकरण बनाएका थिए। यद्यपी नयाँ समीकरण बन्नु अगाडिदेखिनै सरकारले यस अगाडिदेखि नै एमाले, कांग्रेस र माओवादी केन्द्रका नेताहरुसँग छलफल गरेर सर्वसम्मतरुपमा विधेयक पारित गर्ने तयारी थालेको थियो। यता नयाँ सत्ता समीकरण बनेसँगै जुनसुकै समयका भ्रष्टाचारका फाइल खोल्ने उद्घोष गरेपछि सरकारसँग कांग्रेस सशंकित बनेको छ। कांग्रेसले सहकारी ठगीमा संलग्न भएको आरोप लगाउँदै उपप्रधानमन्त्री एवम् गृहमन्त्री रवि लामिछानेको राजीनामा माग गरेर संसद अवरुद्ध गरिरहेको छ। बुधबार राज्यव्यवस्था समितिमा पनि सांसद दिलेन्द्र बडुले ठगीको विषय छानबिन नटुंगिएसम्म जिम्मेवारीबाट पन्छनुपर्ने तर्क गरेका थिए। जवाफमा उपप्रधान एवं गृहमन्त्री लामिछानेले सहकारी ठगी प्रकरणमा आफ्नो कुनै संलग्नता नभएको स्पष्ट पारेका थिए। उनले भने,सहकारीमा जहाँ मेरो नाम भनिएको छ। त्यहाँ नामबाहेक केही छैन। हस्ताक्षर छैन। न ल्याप्चे छ। न मैले निवेदन दिएको छु। मेरो सामान्य केवाईसी भरिएको छ। त्यहाँ केही पनि भरिएको छैन। न अनुसन्धान भएको थाहा छ। त्यो मुद्दा अदालतमा दर्ता भएको छ। मुद्दामा म प्रतिवादी छैन। बयानमा मेरो नाम रवि लामिछाने भनेर उल्लेख पनि छैन।"
बजेट मागेर खर्च गर्न नसक्ने अवस्थाको अन्त्य गर्न प्रधानमन्त्रीको निर्देशन,"काठमाडौं : प्रधानमन्त्री पुष्पकमल दाहालले हरेक आर्थिक वर्षमा बजेट मागिरहने तर पुँजीगत बजेट खर्च नहुने अवस्थाको अन्त्य गर्न निर्देशन दिएका छन्। सिंहदरबार बिहीबार आयोजित राष्ट्रिय विकास समस्या समाधान समितिको ५२औं बैठकलाई सम्बोधन गर्दै प्रधानमन्त्री दाहालले पुँजीगत शीर्षकमा विनियोजन भएको बजेट किन खर्च हुँदैन भनि प्रश्न गरेका थिए। 'चालु आर्थिक वर्षको पहिलो ६ महिनामा सरकारको पुँजीगत खर्च समग्रमा कम रहनु हाम्रो लागि चिन्ताको विषय हो,' उनले भने, 'पुँजीगत शीर्षकमा विनियोजन भएको सबै बजेट पूरा खर्च नहुने अवस्था हरेक वर्ष दोहोरिने बारेमा गम्भीर भएर सोचौं। यो समस्याको समाधान यस आवको बाँकी अवधिमा गर्नैपर्छ।' पुँजीगत खर्च बढाउन विभिन्न उपायहरू कार्यान्वयन गर्ने प्रक्रिया अघि बढेको परिप्रेक्ष्यमा उपलब्ध भएको बजेट पूर्णरूपमा खर्च हुनेगरी विकास निर्माणका कार्यको नेतृत्व गर्न सबै मन्त्री तथा मुख्यमन्त्रीलाई निर्देशन दिए। केही मन्त्रालय र केही राष्ट्रिय गौरवका आयोजनाहरूले तुलनात्मक रूपमा राम्रो गरेको अवस्था रहेको उल्लेख गर्दै प्रधानमन्त्री दाहालले ८० प्रतिशतभन्दा बढी भौतिक प्रगति हासील गर्ने सुनकोशी मरिन डाइभर्सन बहुउद्देश्यीय आयोजना, कालीगण्डकी कोरिडोर (गैंडाकोटराम्दी खण्ड) र लुम्बिनी क्षेत्र विकास कोषलगायतलाई धन्यवाद दिए। उनले ती आयोजनाका साथै अन्य सबै आयोजनालाई बाँकी अवधिमा शतप्रतिशत नतिजा प्रदान गर्न निर्देशन दिए। सरकारले गर्ने खर्चमार्फत अर्थतन्त्रमा बहुआयामिक असर तथा अवसर सिर्जना उल्लेख गर्दै प्रधानमन्त्री दाहालले निजी क्षेत्र, सहकारी क्षेत्र, समुदाय र विकास साझेदारको स्रोतसाधन परिचालन गर्न पनि तोकिएको खर्च समयमै गर्न आवश्यक रहेको बताए। 'सरकारका सम्पूर्ण अंगहरू प्रक्रियामुखीभन्दा परिणाममुखी सोंचका साथ अगाडि बढ्न आवश्यक छ,' उनले भने।"
"अर्थमन्त्री पुन र राजदूत हेइक्काइबीच भेटवार्ता, अन्तर्राष्ट्रिय लगानीको सुरक्षा गर्ने प्रतिवद्धता","काठमाडौं : अर्थमन्त्री वर्षमान पुनले नेपालमा वैदेशिक लगानीका लागि उपयुक्त वातावरण बनेको बताएका छन्। लगानीको सुरक्षा गर्न सरकार प्रतिबद्ध रहेको उनको भनाइ थियो। मन्त्री पुनले आगामी वैशाख १६ र १७ मा काठमाडौंमा हुने लगानी सम्मेलनमा बढीभन्दा बढी अन्तर्राष्ट्रिय लगानीकर्ता ल्याउन लागिपरेको भन्दै त्यसमा सहयोग गर्न राजदूत हेइक्कासँग आग्रह गरे। नेपालमा जलविद्युत, ऊर्जा, पूर्वाधार र सूचना प्रविधि क्षेत्रमा लगानी गर्न अन्तर्राष्ट्रिय लगानीकर्तालाई मन्त्री पुनले आग्रह गरे। फरक प्रसंगमा उनले १० वर्षअघि नेपालमा महिलाको राजनीतिक अधिकार प्राप्तिको एजेण्डा प्रमुख रहेको स्मरण गर्दै हालः नेतृत्व क्षमता विकास तथा आर्थिक सामाजिक पहुँच वृद्धिलाई प्राथमिकतामा राखिएको जनाए। मन्त्री पुनले दौत्य सम्बन्धको अर्धवार्षिकी पार हुनै लाग्दा फिनल्याण्डले नेपालको शिक्षा, स्वास्थ्य र स्वच्छ खानेपानीका क्षेत्रमा गर्दै आएको निरन्तर सहयोगका लागि नेपाल र नेपालीका तर्फबाट धन्यवाद दिए। राजदूत हेइक्काले लगानी सम्मेलनअघि नै युरोपेली संघ (ईयू)को नोकिया बिजनेश कम्पनीको उच्चस्तरीय प्रतिनिधिमण्डल नेपाल आउने जानकारी दिइन्। विगतमा मोबाइल कम्पनी सञ्चालन गरेको नोकियाले पछिल्लो समय सूचना प्रविधि र सफटवेयरको क्षेत्रमा लगानी गर्दै आएको छ। फिनल्याण्डको शुद्ध पिउनेपानीको वितरण प्रणाली उच्चस्तरको रहेको भन्दे राजदूतले हेइक्काले त्यस क्षेत्रमा मिलेर काम गर्ने चाहना राखिन्। कर्णाली र मधेसमा स्वच्छ पिउने पानीका लागि फिनिस सरकारको सहयोगमा आयोजना सञ्चालनमा रहेको बताइन्।"
काम गर्न सकिएन भने अर्को उथलपुथल गर्न बेर लाउँदिन : प्रधानमन्त्री,"काठमाडौं : प्रधानमन्त्री पुष्पकमल दाहालले आफूले सोचेजस्तो काम अगाडि नबढे अर्को उथलपुथल गर्ने चेतावनी दिएका छन्। सिंहदरबारमा बिहीबार आयोजित राष्ट्रिय विकास समस्या समाधान समितिको बैठकलाई सम्बोधन गर्दै प्रधानमन्त्री दाहालले काम नगर्ने अवस्था आए पद ओगटेर नबस्ने प्रष्टसमेत पारे। 'उथलपुथल त मैले भनेको थिएँ। साँच्चै कुनै पनि काम अगाडि बढ्न सकेन भने मैले अर्को उथलपुथल गर्न बेर लाउँदिन। मैले अरुको लागि भन्या होइन, मेरै लागि भनेको हुँ,' उनले थपे, 'कामै नगर्ने स्थिति आयो भने पद ओगटेर बसिराख्न हुँदैन भनेर मैले सार्वजनिकरूपमा जनतालाई पनि भनेको छु।' प्रधानमन्त्री दाहालले पदका लागिमात्रै आफूले एमालेसहितको नयाँ गठबन्धन नबनाएको प्रष्ट्याए। सुशासन र विकास निर्माणलाई तिव्र गतिमा अगाडि बढाउन नयाँ गठबन्धन बनाउनुपरेको उनको भनाइ छ। 'मैले पदको लागि अर्को समीकरण गरेको होइन। पद त मेरो सुरक्षित थियो। काम अझै तीव्र गतिमा गर्न पाइयोस् भनेर नयाँ गठबन्धन बनाएको हुँ,' प्रधानमन्त्री दाहालले भने, 'सुशासन र विकास निर्माणलाई अझै तिव्र गतिमा अगाडि बढाउन पाइयोस्। त्यो पनि भएन भने पद ओगटेर बस्ने औचित्य पनि हुँदैन। त्यो कुरामा म सचेत छु।' उनले नयाँ उथलपुथलले अरुलाई अफ्ठ्यारो नपर्ने बताए। त्यस्तै प्रधानमन्त्री दाहालले कामै नलाग्ने योजनाहरूलाई खारेज गरेर अगाडि बढ्नुपर्ने बताए। पुराना र नयाँ योजनाहरू एकसाथ अगाडि बढाउँदा सरकार प्रत्येक वर्ष आर्थिक दबाबमा पर्ने गरेको उनको भनाइ छ। 'पुराना सबै योजनालाई निरन्तरता दिँदै लैजानुपर्ने छ। राष्ट्रिय गौरवका योजना पनि अगाडि बढाउनुपर्ने छ। सबै मन्त्रालयका नयाँनयाँ योजना पनि थप्नैपर्ने। यसले प्रत्येक वर्ष ठूलो आर्थिक दबाबमा पर्ने परिस्थिति बनेको छ,' उनले भने, 'मैले संसद र क्याबिनेटमा पनि भन्दै आएको छु, यो अवस्थालाई बदल्नुपर्छ। त्यस्ता सयौं योजनाहरूलाई खारेज गरिदिउँ। सम्भव भएका र जनतालाई आशा जगाउने योजनाहरूलाई बजेट थपेर सम्पन्न गरौं।' उनले जनतामा आशा जगाउने योजनामा मात्रै कन्द्रित हुन मन्त्रालयहरूलाई निर्देशन दिएका थिए।"
"कांग्रेस कसैसँग नटाँसिएरै चुनाव लड्छ, गुटगत एकता गरौं : गगन थापा","परासी : नेपाली कांग्रेसका महामन्त्री गगन थापाले पार्टीभित्रको गुट एक नभएसम्म आगामी निर्वाचनको मिसन८४ पूरा नहुने बताएका छन्। स्थगित भएको आफ्नो संवाद यात्रा पुनः सुचारु गर्न नवलपरासी पुगेका महामन्त्री थापाले आगामी चुनावमा कांग्रेस कसैसँग नटाँसिएरै चुनाव लड्ने भएकाले त्यसका लागि पार्टीभित्रकै गुट एक हुनुपर्नेमा जोड दिएका हुन्। गत माघ १३ गते झापाको मेची पुलबाट सुरु भएको संवाद यात्रा माघ २२ गते नवलपरासीको प्रतापपुरमा पुगेपछि कांग्रेस केन्द्रीय सदस्य केशवकुमार बुढाथोकीको निधनपश्चात स्थगित भएको थियो। रोकिएको यात्रालाई सोही ठाउँबाट पुनः निरन्तरता दिन उनी त्यहाँ पुगेका हुन्। प्रतापपुरस्थित गुठीप्रसौनीमा रहेको विपी कोइरालाको शालिकमा माल्यार्पण गरेर महामन्त्री थापाले संवाद यात्राको सुरु गरेका हुन्। माल्यार्पणपछि सदरमुकाम परासी पार्टी कार्यालयमा आयोजित कार्यकर्ता भेटघाट कार्यक्रममा उनले गुटका कारण कांग्रेसका ८ लाख क्रियाशिल कार्यकर्ता आफैंमा असन्तुष्ट र दुःखी भएको बताए। पहिला कांग्रेसभित्र खुसी र सन्तुष्ट ल्याउनु पर्यो। कांग्रेसभित्र खुसी ल्यायो भने सन्तुष्ट र खुसी कांग्रेस समुदायभित्र उठिरहन्छ, नेता थापाले भने। कांग्रेस पार्टी अरुसँग होइन, आफ्नै सँग लड्दा लड्दै दुःखी भएको बताए। कांग्रेस कोहीसँग टाँसिन्न। तर, एक्लै लड्दा एकता आवश्यक भएकाले त्यसका लागि तल्लो तहबाटै एकता आवश्यक छ, उनले भने। गुटको लडाइँ केन्द्रबाट आएर समाधान नहुने भन्दै नेता थापाले त्यसका लागि जिल्ला तहबाटै त्यसको सुरुवात हुनुपर्ने र केही जिल्लामा त्यसको सुरुवात भइसकेको उनको तर्क थियो। हिजोका गल्ती कमजोरीलाई आत्मसाथ गर्दै आगामी मिसनका लागि कार्यकर्ताहरू मतदाता समक्ष जान पनि उनले जिल्लाका नेता कार्यकर्तालाई आग्रह गरे। नेता थापाले सुरु गरेको मेचीमहाकाली संवाद यात्रा १७ गते बाँकेमा पुगेर पुनः स्थगित हुने छ। संवाद यात्रा २३ जिल्लामा हुने गरी सुरु गरिएको हो। सदन चल्ने भएकाले १७ गते बाँकेमा पुगेर संवाद यात्रा रोकिन्छ। त्यसपछि बाँकी रहेका ४ जिल्लामा ३ दिनको समय तोकेर पुनः सुचारु हुन्छ, संवाद यात्राका क्रममा सँगै रहेका महाधिवेशन प्रतिनिधि सुवास अधिकारीले भने।"
इलाम२ मा लक्ष्मी गुरुङलाई उमेदवार बनाउने राप्रपाको निर्णय,"काठमाडौं : राप्रपाले इलाम२ मा प्रतिनिधि सभा सदस्यको उम्मेदवार चयन गरेको छ। राप्रपाले इलाम२ मा हुने उपनिर्वाचनमा लक्ष्मी गुरुङलाई उमेदवार बनाउने निर्णय गरेको प्रवक्ता मोहन श्रेष्ठले जानकारी दिए। उनका अनुसार पार्टीको आज बसेको संसदीय समितिको बैठकले गुरुङलाई उमेदवार बनाउने निर्णय गरेको हो। इलाम २ बाट निर्वाचित प्रतिनिधि सभा सदस्य सुवासचन्द्र नेम्वाङको गत भदौ २६ गते निधन भएपछि उक्त क्षेत्रमा बैशाख १५ गतेका लागि निर्वाचन घोषणा गरिएको छ। नेकपा एमालेले इलाम २ मा सुहाङ नेम्बाङ र बझाङ प्रदेशसभा १ मा दमन भण्डारीलाई उम्मेदवार बनाएको छ। कांग्रेस, माओवादी केन्द्र,एकीकृत समाजवादी र रास्वपाले पनि आआफ्ना उम्मेदवार उठाउने भएका छन्।"
"निषेधको होइन, सहकार्यको राजनीति गर्नुपर्छ : केपी ओली","काठमाडौं : नेकपा एमालेका अध्यक्ष केपी शर्मा ओलीले निषेधको नभई सहअस्तित्व र सहकार्यको राजनीति गर्नुपर्ने बताएका छन्। बिहीबार झापाको बिर्तामोडमा नेकपा एमाले झापाको ११औं जिल्ला अधिवेशनको उद्घाटन गर्दै ओलीले सहअस्तित्व र सहकार्यको राजनीति गर्नका लागि कांग्रेसलाई सिकाउनुपर्ने समेत बताए। कांग्रेसले सदैव अस्वस्थ र दमनकारी ढंगले प्रतिस्पर्धा गर्ने गरेको उनको भनाइ छ। ओलीले देशको विकास, सुशासनलगायत समृद्ध नेपाल सुखी नेपालीको मार्गलाई साकार पार्ने अभिभारा एमालेको रहेको धारणा राखे। अध्यक्ष ओलीले मिसन चौरासीमा एमालेले एकल बहुमत बनाउने दाबी गरे। उनले झापा देशकै विशेष जिल्ला भएको भन्दै यस क्षेत्रले राजनीतिक उचाईँ कायम राख्नुपर्नेमा जोड दिए।"
कांग्रेस महामन्त्री थापाले पुन: सुरु गरे संवाद यात्रा,"नवलपरासी : नेपाली कांग्रेसका महामन्त्री गगन कुमार थापाले आजबाट संवाद यात्रापुन: सुरु गरेका छन्। माघ १३ गते मेची पुलबाट सुरु गरेको संवाद यात्रा माघ २२ गते नवलपरासीको गोपीगञ्ज सम्म आएर रोकिएको थियो। सोही स्थानबाट आज पुन सुरु भएको महामन्त्री थापाले बताए। संवाद यात्रा कांग्रेस केन्द्रीय सदस्य केशवकुमार बुढाथोकीको निधन पछि स्थगित गरिएको थियो। स्थानीय चोकमा रहेको जननायक विपी कोइरालाको प्रतिमामा माल्यार्पण गरेर सुरु भएको संवाद यात्राका क्रममा १५ ,१६ र १७ गते नवलपरासी, रुपन्देही, कपिलवस्तु, दाङ र बाँकेका विभिन्न ठाउँहरूमा जाने थापाको तयारी छ। महामन्त्री थापाले संवाद यात्रामा स्थानीयसँग छलफल गर्ने र उनीहरुका समस्याहरु सुन्ने दाबी गरेका छन्। संसदको दोस्रो ठूलो दल नेकपा एमालेले बैतडी जिल्लाको झुलाघाटबाट सुरु गरेको समृद्धिका लागि संकल्प यात्रा पाँचथरको चिवाभन्ज्याङ (१८७९ किलोमिटर) पूरा गरेको थियो। मंसिर १४ गते झुलाघाटमा यात्राको शुभारम्भ गर्दा राष्ट्रिय झण्डा फहराएर सुरु भएको एमाले संकल्प यात्रा पाँचथरको चिवाभन्ज्याङमा समापन गर्दा पनि एमाले अध्यक्ष केपी शर्मा ओलीले राष्ट्रिय झण्डा झण्डोत्तोलन गरेरै यात्राको समापन गरेका थिए। झुलाघाटचिवाभन्ज्याङ समृद्धिका लागि संकल्प यात्रा एमालेले पूरा गरेलगत्तै पौषमा कांग्रेसले समुदायमा कांग्रेसअभियान सुरु गरेको थियो।"
एसईई आजबाट सुरु (फोटोफिचर),काठमाडौं : माध्यमिक शिक्षा परीक्षा (एसईई) आजबाट सुरु भएको छ। आजदेखि सुरु भएको परीक्षा चैत २७ गतेसम्म चल्नेछ। बिहान ८ देखि ११ बजेसम्म परीक्षा हुने बोर्डले जनाएको छ। पहिलो दिन आज अंग्रेजी विषयको परीक्षा भइरहेको छ। परीक्षा नियन्त्रक नन्दलाल पौडेलका अनुसार एसईई परीक्षामा ५ लाख ४ हजार ४१४ जना परीक्षार्थी सहभागी हुनेछन्। एसईई परीक्षाका लागि २ हजार ६४ परीक्षा केन्द्र निर्धारण गरिएको छ। तस्बिरमा हेर्नुहोस् परीक्षामा सहभागी तस्बिर : अभिषेक महर्जन
नेपाल प्रहरीका ८ जना डीएसपी एसपीमा बढुवा सिफारिस,"काठमाडौं : नेपाल प्रहरीमा जनपद समूहतर्फ ८ जना डीएसपीलाई प्रहरी उपरीक्षक (एसपी)मा बढुवा गर्न सिफारिस गरिएको छ। बुधबार आईजीपी वसन्त कुँवरको अध्यक्षतामा बसेको बढुवा समितिले बढुवा सिफारिस गरेको प्रहरी अतिरिक्त महानिरीक्षक टेक प्रसाद राईले जानकारी दिए। उनका अनुसार डीएसपीह ढकेन्द्र खतिवडा, अंगुर जिसी, यादव ढकाल, सन्तोष तामाङ, श्याम बाबु ओलिया, निरन्जन दत्त भट्ट, राजन लिम्बु र विनोद घिमिरेलाई एसपीमा बढुवा गर्न सिफारिस गरिएको हो । सूचनामा भनिएको छ, नेपाल प्रहरीमा जनपद प्रहरी समूहतर्फको प्रहरी उपरीक्षक पद संख्या ८ (आठ) मा बढुवा गर्न चैत्र १४ बसेको बढुवा समितिको बैठकको निर्णय अनुसार जनपद प्रहरी समूहतर्फका प्रहरी नायव उपरीक्षकहरुलाई सोही समूहतर्फको प्रहरी उपरीक्षक पदमा बढुवाका लागि गरिएको सिफारिस सूची प्रहरी नियमावली,२०७१ (संशोधन सहित) को नियम २७ को उपनियम (४) अनुसार सम्बन्धित सबैको जानकारीका लागि प्रकाशित गरिएको छ । यसैगरी प्राविधिक प्रहरी समूह, स्वास्थ्य उपसमूह, नर्सिङतर्फ प्रहरी उपरीक्षकमा नेपाल प्रहरी अस्पताल नर्सिङ विभाग महाराजगन्जमा कार्यरत कमला लामालगायतको पनि बढुवा भएको छ।"
प्रधानमन्त्रीले बोलाए मन्त्रिपरिषद बैठक,काठमाडौं : प्रधानमन्त्री पुष्पकमल दाहाल 'प्रचण्ड' ले मन्त्रिपरिषद बैठक बोलाएका छन्। अपरान्ह चार बजे प्रधानमन्त्री तथा मन्त्रिपरिषदको कार्यालय सिंहदरबारमा बैठक बस्ने प्रधानमन्त्रीको सचिवालयले जनाएको छ। बैठकमा सरकारका कामकारवाहीका साथै मन्त्रालयगत नियमित एजेण्डामाथि छलफल हुने बताइएको छ।
एक तोला सुनको मूल्य १ लाख २७ हजार ९ सय पुग्यो,काठमाडौं : नेपाली बजारमा एक तोला सुनको मूल्य १ लाख २७ हजार ९ सय पुगेको छ। नेपाल सुन चाँदी व्यवसायी महासंघका अनुसार आज प्रतितोला सुन १ लाख २७ हजार ९ सय रुपैयाँमा कारोबार भइरहेको छ। तेजाबी सुन प्रतितोला १ लाख २७ हजार ३०० रुपैयाँ पुगेको छ। यसैगरी चाँदी प्रतितोला १ हजार ५१० रुपैयाँमा कारोबार भइरहेको महासंघले जनाएको छ।
"सरकार छिटो फेरिन्छन्, प्रतिबद्धता भुलिन्छन्","डेढ वर्षमा चार सरकार। चारवटै सरकारले जनताबीच ल्याएका थिए साझा कार्यक्रम। तर, छिटोछिटो सत्ता फेरिएका कारण कुन बेला के प्रतिबद्धता गरिएको भनेर फर्केर हेर्ने फुर्सद पनि कसैलाई छैन। सत्तामा पुग्ने बेला दलहरू विकास, समृद्धि, सुशासनको संकल्प गर्छन्, सत्तामा पुगेपछि आफ्नै बाचा बिर्सन्छन्। त्यसैकारण जानकारहरू साझा कार्यक्रमका नाममा जनतालाई झुक्याउने काम मात्रै भएको टिप्पणी गर्छन्। काठमाडौं : सत्तामा जाने बेला पार्टीहरूले के भन्दैनन् सुशासन, समृद्धि, विकास, सामाजिक न्यायको नारा त ओठमै झुन्डिएको हुन्छ। त्यसकै लागि साझा सहमतिको कार्यक्रम को संकल्प पनि गर्छन्। तर, सत्तामा पुगे के गर्छन् ? उत्तर सहज छ प्रतिबद्धता बिर्सन्छन्। अनि, जनताबीच गरिएका प्रतिबद्धता कागजका खोष्टा बन्छन्। परिणामतः सत्ता फेरिएकै फेरियै हुन्छ, जनताको जीवनस्तर भने खस्केको खस्क्यै छ। साझा कार्यक्रमका नाममा मतदाता र नागरिकलाई ठग्ने काम मात्र भयो, संविधानविद् भीमार्जुन आचार्य भन्छन्, आफ्नो कार्यकालमा ल्याइएका साझा कार्यक्रम किन पूरा भएनन् ? कहाँ र किन अड्कियो भन्ने विश्लेषण र त्यसको कुनै प्रतिक्रिया नै नदिइ फेरि अर्को सरकार बन्छ। त्यसकारण जनताको आँखामा छारो हाल्ने काम मात्रै भयो। जनक्रान्तिको बलमा बनेको संविधानसभाबाट बनेको संविधानले मुलुकमा स्थिरता, विकास र समृद्धि दिने जनताको चाहना थियो। तर, न सरकार स्थिर भयो, न त विकास र समृद्धिले गति लियो। उल्टै सत्ताप्राप्तिका लागि अनेक विकृत खेल भए। अचम्मको कुरा त डेढ वर्षमा समीकरण फेरिएर चार सरकार बने। तीनै सरकारको प्रधानमन्त्री बने माओवादी केन्द्रका अध्यक्ष पुष्पकमल दाहाल प्रचण्ड छन्। राजनीति यस्तो बन्यो कि, संसद्मा तेस्रो दलका नेतालाई जो मन लाग्यो, उसकै काँध चढेर सत्तामा पुग्ने र मन लागे बीचमै छोड्ने सुविधा प्राप्त भयो। काँध फेर्दै अर्काको सहारा लिन थालेपछि जनताबीच गरिएका प्रतिबद्धता कागजमा सीमित हुनु अनौठो भएन। दलहरूले विकासका मुद्दामा भाष्य निर्माण गरेर जनतालाई झुक्याउने काम मात्रै गरेका छन्, राष्ट्रिय योजना आयोगका पूर्वउपाध्यक्ष डागोविन्द पोखरेल भन्छन्, त्यसैकारण कार्यक्रम कर्मकाण्डी मात्रै भए। सत्तामा पुगेपछि खोष्टा भए। माओवादी केन्द्रका अध्यक्ष पुष्पकमल दाहाल प्रचण्ड नेतृत्वको सरकारले तेस्रोपटक प्राथमिकता र साझा न्यूनतम कार्यक्रम ल्याएको छ। देशमा निर्वाचन यता चारवटा गठबन्धनका सरकार निर्माण भए। यो बीचमा पटकपटक साझा कार्यक्रमहरू ल्याइए। यद्यपि पहिले घोषणा गरिएका कार्यक्रम कति लागू भए, कति भएनन् ? के अप्ठ्यारा आए, के सहज भयो ? भन्ने समीक्षा गर्नेतिर कसैको पनि ध्यान गएन। कांग्रेसमाओवादी गठबन्धन सरकारले २३ चैत २०७९ मा साझा न्यूनतम कार्यक्रम ल्यायो। अहिले १० पुस २०७९ कै एमालेमाओवादीरास्वपा गठबन्धन ब्युँतिएपछि फेरि प्रचण्ड सरकारले तेस्रो साझा कार्यक्रम ल्याएको हो, जसलाई पाँच राजनीतिक दलको न्यूनतम नीतिगत प्राथमिकता र साझा संकल्प नाम दिइएको छ। नयाँ साझा न्यूनतम कार्यक्रममा आर्थिक शिथिलता अन्त्य गर्ने, रोजगारीउद्यमशीलता र स्वदेशी उत्पादनमा जोड दिने, शिक्षा, स्वास्थ्य र सामाजिक सुरक्षालाई केन्द्रमा राख्ने, संघीयता कार्यान्वयन र सार्वजनिक संरचनागत सुधार गर्ने, छरितो सेवा प्रवाहसँगै सुशासन कायम गर्ने, संक्रमणकालीन न्यायलाई चाँडै टुंगोमा पुर्याउने जस्ता विषय छन्, जुन बिगतकै कार्यक्रममा थिए। १५ महिनाको अवधिमा तीनपटक गठबन्धन फेरेको प्रचण्ड सरकारले १४ महिनामै तीनवटा साझा न्यूनतम कार्यक्रम ल्याएको हो, जसमा सबै समान बुँदाहरू मात्र समेटिएका छन्। आफूलाई जबरजस्त फरक देखाउन सत्तारुढ दलहरूले यसरी पटकपटक एउटै किसिमका खाका ल्याउने गरेको राजनीति विश्लेषक तथा पूर्वराजदूत लोकराज बराल बताउँछन्। विशेषतः एउटै कुरा दोहोरिन्छन्। यद्यपि सरकारले गर्न खोजेको तथाकथित देखिन्छ। सत्ता गठबन्धनका प्रमुख दलहरू भने अहिलेको परिस्थिति पहिलाको भन्दा फरक रहेकाले बिगतकै अनुभवका आधारमा अहिले कार्यान्वयन गर्न सकिने किसिमका नीतिगत प्राथमिकता तथा न्यूनतम कार्यक्रम ल्याइएको दाबी गर्छन्। सुशासन, सामाजिक न्याय, विकास, सेवा प्रवाह र समृद्धिमा आधारित भएर जानुपर्ने अहिलेको आवश्यकतालाई मध्यनजर गरेर साझा न्यूनतम संकल्प ल्याइएको माओवादी महासचिव देव गुरुङ बताउँछन्। उनी भन्छन्, खासगरी सुशासन, सामाजिक न्याय, विकास, सेवा प्रवाह र समृद्धि जस्ता अहिलेका आवश्यकतामा आधारित भएर जानुपर्छ। सरकारले नयाँ संकल्पले मार्गनिर्देश गरेको छ। यसलाई सकारात्मक रूपमा हेरिनुपर्छ। डेढ वर्षमा चार सरकारले गरेका प्रतिबद्धता र त्यसको कार्यान्वयनको वास्तविकतालाई केलाएका छौं। २०७८ साउनमा देउवा प्रधानमन्त्री हुँदाका प्रतिबद्धता प्रतिबद्धता माओवादी, एकीकृत समाजवादी, जसपासहित ५ दलीय गठबन्धनबाट कांग्रेस सभापति शेरबहादुर देउवा प्रधानमन्त्री बनेका थिए। सरकार बनाउन मात्र होइन, चुनावमा समेत ५ दलीय गठबन्धन बनेको थियो। देउवा नेतृत्वको गठबन्धन सरकारले गरेका प्रतिबद्धता र वास्तविकता : प्रतिबद्धता वास्तविकता २०७९ पुस २५ मा एमालेसहित प्रचण्ड नेतृत्व सरकारका प्रतिबद्धता चुनाव लगत्तै माओवादी केन्द्रका अध्यक्ष पुष्पकमल दाहाल प्रचण्डले कांग्रेसको साथ छोडे। एमालेको समर्थनमा प्रधानमन्त्री बने। रास्वपालगायतका दल सहभागी सरकारले पुस २५ गते साझा संकल्प प्रस्ताव ल्यायो। प्रतिबद्धता वास्तविकता २०७९ चैत २३ मा कांग्रेसमाओवादी गठबन्धन सरकारको प्रतिबद्धता राष्ट्रपतिको चुनाव लगत्तै माओवादी केन्द्रका अध्यक्ष एवं प्रधानमन्त्री पुष्पकमल दाहाल प्रचण्डले एमालेसंगको गठबन्धन तोडे। कांग्रेससहित पुरानै गठबन्धनको समर्थनमा प्रधानमन्त्री बने। त्यसपछि उक्त सरकारले पनि साझा सहमतिको कार्यक्रम ल्यायो। एक वर्षसम्म सरकार चल्यो। तर, साझा कार्यक्रममा गरिएका मुख्य प्रतिबद्धता नारामा मात्रै सिमित बने। न अर्थतन्त्र सुध्रियो, न त विकास र समृद्धिले गति लियो। प्रतिबद्धता वास्तविकता वर्तमान गठबन्धन सरकारका प्रतिबद्धता कांग्रेससहितको सरकारको एक वर्ष पुगेपछि माओवादी केन्द्रले गठबन्धन परिवर्तनको पहल गर्यो। उसले कांग्रेससंग सहकार्य तोड्यो। विपक्षी एमाले र रास्वपासहित सरकार बनायो। प्रधानमन्त्री भने प्रचण्ड नै बने। त्यही सरकारले ०८० चैत ६ गते सहमतिको साझा कार्यक्रम ल्यायो। यद्यपि, ती कार्यक्रम व्यवहारमा कति लागू हुन्छन, परीक्षण हुन बाँकी नै छ। प्रतिबद्धता वास्तविकता साझा कार्यक्रम किन लागू हुँदैनन् ? यसो भन्छन् सरोकारवाला एवं विज्ञहरू जनताको आँखामा छारो मात्रै हालिन्छ भीर्माजुन आचार्य, संविधानविद्यस प्रकारका न्यूनतम साझा कार्यक्रमको कुनै आवश्यक छैन। यदि सरकारले साँच्चिकै काम गर्न चाहने हो भने सरकारको कार्यअधिकार संविधानमै स्पष्ट राखिएको छ। यो खाली मतदाता र नागरिकलाई ठग्ने काम मात्र हो। अर्को कुरा के हो भने, आफ्नो कार्यकालमा ल्याइएका साझा कार्यक्रम किन पूरा भएनन् ? कहाँ र किन अड्कियो भन्ने विश्लेषण र त्यसको कुनै प्रतिक्रिया नै नदिइ फेरि अर्को सरकार बन्छ। र त्यो पनि जनताको आँखामा छारो हाल्ने काम गरिन्छ। कर्मकाण्डी मात्रै भयो डा गोविन्दराज पोख्रेल, योजना आयोग पूर्वउपाध्यक्ष राजनीतिक दलहरूले विकासका मुद्दामा भाष्य निर्माण गरेर जनतालाई झुक्याउने काम भएको छ। अहिलेको समस्या के हो ? कति गहिरो हो ? यो कार्यक्रम ल्याउन पर्ने हो कि हैन ? ल्याउनै पर्ने हो भने यसको दायरा कहाँसम्म कति फराकिलो हो ? यो गाम्भिर्यतालाई जनताले बुझेका छैनन्। खाली प्रचण्ड नेतृत्व सरकारले राजनीति गर्ने कर्मकाण्ड मात्रै हो। संयुक्त सरकारको अवधारणा चाहिन्छ नि !देव गुरुङ, महासचिव, माओवादी केन्द्रसंयुक्त सरकारको नेतृत्वले आफ्नो कार्यलाई एउटा अवधारणा निर्माण गरेर काम गरेको हो। सरकारमा रहेका मन्त्रीहरूले कसरी फ्लो गर्छन् भन्ने कुरा त्यसमा निर्भर रहन्छ। के कसरी कार्यान्वयनमा लान्छन् ? लाँदैनन्। त्यो फरक कुरा हो। त्यसमा सरकारको कमी कमजोरीका विषयमा पछि केलाउन सकिन्छ। कमीकमजोरी सच्याएर जानुपर्छ अष्टलक्ष्मी शाक्य, उपाध्यक्ष, एमाले न्यूनतम साझा कार्यक्रम सरकार बनेपछि ल्याउने गरिन्छ। यो स्वाभाविक हो। सरकारले कसरी काम गर्ने ? भन्ने एउटा अवधारणा भनेको साझा कार्यक्रम हो। तर, यसलाई कार्यान्वयनमा जाँदा कमी कमजोरी सच्याएर जानुपर्ने हुन्छ। यो पटकपटक सरकार परिवर्तन हुने भएकाले पनि साझा कार्यक्रमले सार्थकता नपाएको हो। अहिलेको सरकार नयाँ जोशका साथ प्रस्तुत भएको छ, आशा गरौं। सत्ता टिकाउने दाउ मात्रै बने प्रदीप पौडेल, नेता कांग्रेस सरकारको न्यूनतम साझा कार्यक्रम कर्मकाण्ड मात्रै हो। पटकपटक सरकारमा हुँदा पनि तिनै बुँदा दोहोरिएका छन्। कार्यान्वयन हुँदैनन्। आजको प्रमुख विषयनै जसरी हुन्छ जनताको आँखामा छारो हालेर सत्ता टिकाउ भन्ने भाष्य बनाइएको छ। यो गलत हो।"
अझै भेटिएनन् चिसापानी पुलबाट हाम फाल्ने युवक,"कैलाली : कैलालीको चिसापानी पुलबाट कर्णाली नदीमा हाम फाल्दा बेपत्ता भएका युवक अझै भेटिएका छैनन्। कैलालीको लम्कीचुहा नगरपालिका३ का ३० वर्षीय लोकेन्द्र शाहीले गत सोमबार दिउँसो कर्णाली पुलबाट हाम फालेका थिए। घटनालगत्तै नेपाल प्रहरी र सशस्त्र प्रहरी बलको टोलीले बेपत्ता शाहीको खोजी थालेको थियो। उनको खोजीका लागि सशस्त्र प्रहरीको वैद्यनाथ बाहिनी अत्तरियाबाट सात जनाको गोताखोर टोली परिचालन गरिएको थियो। हालसम्म उनको केही पत्तो नलागेको इलाका प्रहरी कार्यालय चिसापानीका प्रमुख प्रहरी निरीक्षक हरिराज डाँगीले बताए। 'खोजी गर्न बुधबारदेखि रानीजमरा सिचाइँ योजनाको नहर नै बन्द गर्यौं। फेला नपरेपछि गोताखोर टोली फर्किएको छ,' उनले भने। बेपत्ता शाहीको खोजीका लागि आज पनि प्रहरी र स्थानीयको दुई टोली परिचालन गरिएको छ। दुवै टोलीलाई टीकापुरसम्म परिचालन गरिएको प्रहरी निरीक्षक डाँगीले बताए। सोमबार दिउँसो कर्णाली पुलबाट हाम फालेका १७ जनामध्ये शाही मात्र नदीमा डुबेर बेपत्ता भएका थिए। हाम फाल्ने अन्य व्यक्ति पौडी खेलेर बाहिर निस्केका थिए। पुलबाट हाम फाल्नुअघि उनीहरूले चिसापानीमा मदिरा सेवन गरेको खुलेको प्रहरीले जनाएको छ। प्रहरी निरीक्षक डाँगीका अनुसार पुलबाट कर्णालीमा हाम फाल्ने सबैजनाले शरीरको माथिल्लो भागको लुगा फुकालेका थिए। प्रहरीले उनीहरूलाई रोक्न खोजे पनि सामूहिक तस्बिर खिच्ने भन्दै चिसापानी बजारबाट पुलतर्फ निस्किएका थिए।"
सरकारले तोक्यो चैते धानको मूल्य,"काठमाडौं : सरकारले चैते धानको समर्थन मूल्य तोकेको छ। मन्त्रिपरिषद्को आजको बैठकले चालु आर्थिक वर्ष २०८०८१ को लागि १८ प्रतिशतसम्म चिस्यान भएको चैते धानको प्रतिक्विन्टल दुई हजार सात सय सात २८ पैसा न्यूनतम् समर्थन मूल्य तोकेको हो। साथै १८ प्रतिशतभन्दा बढी चिस्यान भएको चैते धानको हकमा एक प्रतिशत चिस्यानका लागि प्रतिक्विन्टल १२०० ग्रामका दरले हुन आउने तौल घटाई कायम हुन आउने तौलका आधारमा न्यूनतम् समर्थन मूल्य कायम गर्ने निर्णय भएको छ। बैठकले आव २०८१८२ को लागि प्रदेश र स्थानीय तहलाई उपलब्ध गराउने राजस्व बाँडफाँटको ढाँचा र हिस्सा बमोजिम अनुमानित राजस्व सात प्रदेशको लागि ७७ अर्ब ५० करोड र स्थानीय तहका लागि ७७ अर्ब ५० करोड रुपैयाँ स्वीकृत गर्ने निर्णय गरेको छ। यस्तै वित्तीय समानीकरण अनुदानको परिमाण सात प्रदेशको लागि ६० अर्ब र स्थानीय तहको लागि ८८ अर्ब रुपैयाँ स्वीकृत गर्ने निर्णय गरेको छ। मन्त्रिपरिषद्ले आव २०७९८० को वार्षिक प्रतिवेदनलाई स्वीकृत गरी राष्ट्रपतिसमक्ष पेश गर्ने निर्णय गरेको छ। नेपाल पर्यटन बोर्डको कार्यकारी समितिको रिक्त तीन सदस्य पदमा ऋषिराम भण्डारी, राजेन्द्रबहादुर लामा र रामप्रसाद सापकोटालाई मनोनयन गर्ने बैठकको निर्णय छ। यस्तै नेपाल प्रशासन सेवा समूहीकरणतर्फको राजपत्राङ्कित विशिष्ट श्रेणीको रिक्त सचिव पदमा डा हरिप्रसाद लम्साललाई बढुवा गर्ने निर्णय गरेको छ।"
पानीमा डुबेर युवकको मृत्यु,दैलेख : भैरबी गाउँपालिका३ स्थित छामघाट खोलामा नुहाउन गएका एक युवकको डुबेर मृत्यु भएको छ। मृत्य हुनेमा भैरबी गाउँपालिका३ सालपानीका १९ वर्षीय ज्ञानबहादुर विकको रहेको जिल्ला प्रहरी कार्यालय दैलेखका सूचना अधिकारी प्रहरी निरीक्षक दीपक मगराठीले जानकारी दिए। भैरबी३ का वडा सदस्य कल्पना विकले भैरबी३ स्थित छामघाट खोलाको हतर्के घाटमा नुहाउने क्रममा पानीमा डुबेर ज्ञानबहादुरको निधनको बताए।
चिसापानी पुलबाट हाम फालेर बेपत्ता भएका शाहीको शव फेला,"धनगढी : कर्णाली चिसापानी पुलबाट हामफाल्दा बेपत्ता भएका ३२ वर्षीया लोकेन्द्र शाहीको शव बिहीवार सन्कट्टी घाटमा फेला परेको छ। होली पर्वको दिनमा साथीहरूसँग कर्णाली पुलबाट हाम फाल्दा शरीर अनियन्त्रित भई उनी पानीमा डुबेका थिए। उनको शव खोज तलासका लागि नेपाल प्रहरी, सशस्त्र प्रहरी, नेपाली सेना र स्थानीय लागेका थिए। उनको शव तीन दिनपछि टीकापुर नगरपालिका वडा नम्बर २ स्थित सनकट्टि घाट नजिकै फेला परेको जिल्ला प्रहरी कार्यालय कैलालीले जनाएको छ। टीकापुर २ को सनकट्टि घाटमा लास भेटिएको छ। खोजतालासका क्रममा र्याफ्टिङ टोलीले सर्च गर्दै जाँदा नदीको दोभानमा भेटिएको हो,' जिल्ला प्रहरी कार्यालय कैलालीका प्रमुख एसपी पदमबहादुर विष्टले भने।"
वीरगन्ज भन्सारको राजश्व असूली निरन्तर ओरालो तर्फ,"वीरगन्ज : मुलुक प्रमुख नाकामा रहेको वीरगन्ज भन्सार कार्यालयले चालु आर्थिक वर्ष २०८०८१ को आठ महिनामा लक्ष्य भन्दा ६१ अर्ब ४९ करोड भन्दा कम राजश्व संकलन गर्न सकेको छ। भन्सार विभागले साउनदेखि फागुनसम्म आठ महिनाको अवधिमा वीरगन्ज भन्सारलाई १ खर्ब ६१ अर्ब २० करोड ५५ लाख ८६ हजार रुपैयाँ राजश्व संकलनको लक्ष्य दिएको थियो। तर यो आठ महिनाको अवधिमा वीरगन्ज भन्सारले लक्ष्यको ६१८५ प्रतिशत मात्र अर्थात ९९ अर्ब ७१ करोड १७ लाख ४६ हजार रुपैयाँ मात्र राजश्व संकलन गर्न सकेको हो। यस्तै गत फागुन महिनामा पनि वीरगन्ज भन्सारले लक्ष्य भन्दा ४० प्रतिशत कम राजस्व संकलन गरेको वीरगन्ज भन्सार कार्यालयका प्रमुख भन्सार प्रशासक डिलाराम पन्थीले जानकारी दिए। उनका अनुसार गत फागुनमा भन्सार विभागले २१ अर्ब ३८ करोड ८१ लाख १९ हजार रुपैयाँ राजश्व संकलनको लक्ष्य दिएकोमा वीरगन्ज भन्सारले लक्ष्यको ६१४१ प्रतिशत मात्र अर्थात १३ अर्ब १३ करोड ४२ लाख ८ हजार रुपैयाँ मात्र संकलन गर्न सकेको छ। वीरगन्ज भन्सार चालु आर्थिक वर्षको साउनदेखि फागुनसम्मको आठ महिनामा हरेक महिनामा लक्ष्य अनुसारको राजश्व संकलन गर्न असफल हुँदै आएको छ। वीरगन्ज भन्सारले गत साउनमा लक्ष्यको ७५९६ प्रतिशतमात्र अर्थात ११ अर्ब ८६ करोड, गत भदौमा लक्ष्यको ६५५९ प्रतिशतमात्र अर्थात १२ अर्ब ७१ करोड, गत असोजमा लक्ष्यको ६५३५ प्रतिशतमात्र अर्थात १४ अर्ब २७ करोड रुपैयाँ राजश्व संकलन गर्न सकेको थियो। यस्तै गत कात्तिकमा लक्ष्यको ५०५३ प्रतिशतमा अर्थात १० अर्ब ३२ करोड, गत मंसिरमा लक्ष्यको ६०२५ प्रतिशत मात्र अर्थात १२ अर्ब ८२ करोड, गत पुसमा लक्ष्यको ५९२२ प्रतिशत मात्र अर्थात १२ अर्ब ७४ करोड र गत माघमा लक्ष्यको ५९९४ प्रतिशत मात्र अर्थात ११ अर्ब ८३ करोड रुपैयाँ राजस्व संकलन गरेको पन्थीले जानकारी दिए। वीरगन्ज भन्सारले गत आर्थिक वर्ष २०७९८० को आठ महिना (साउनदेखि फाागुनसम्म) को अवधिमा पनि लक्ष्यको ६०३५ प्रतिशत मात्र राजश्व उठाउन सकेको थियो। त्यस अवधिमा भन्सार विभागले १ खर्ब ६८ अर्ब २३ करोड ८६ लाख ८५ हजार रुपैयाँ राजस्व संकलनको लक्ष्य दिएकोमा वीरगन्ज भन्सारले १ खर्ब १ अर्ब ५३ करोड ८० लाख ७५ हजार रुपैयाँ मात्र राजस्व संकलन गर्न सकेको थियो। नयाँ सवारी साधन, डिजेल,पेट्रोल, कच्चा खाने तेल तथा औद्योगिक कच्चा पदार्थको आयातमा गिरावट आएका कारण त्यसको प्रत्यक्ष असर राजश्व संकलनमा पनि परेको वीरगन्ज भन्सार कार्यालयका प्रमुख भन्सार प्रशासक पन्थीले बताए। चालु आर्थिक वर्षमा पहिलो आठ महिनाको अवधिमा कच्चा भटमासको तेलको आयातमा झण्डै ६२ प्रतिशतले गिरावट आएको पन्थीले बताए। यसका साथै डिजेल र पेट्रोलबाट चल्ने नयाँ सवारीसाधनका साथै औद्योगिक कच्चा पदार्थको आयातमा पनि गिरावट आएको उनले बताए। उनले भने,इन्धनबाट चल्ने सवारी साधनको आयात निकै घटेको छ। आयात भएका नयाँ सवारी साधनमा पनि अधिकांश विद्युतीय सवारी साधन बढी छन्। विद्युतीय सवारी साधनको राजश्व कम छ। त्यसकारणले पनि राजश्व संकलनमा प्रत्यक्ष असर देखिएको हो। बढी राजश्व उठ्ने मालवस्तु मध्येको औद्योगिक कच्चा पदार्थ तथा सूर्तीजन्य पदार्थको आयातपनि घटेका कारणले राजश्व कम उठेको उनले बताए। वीरगन्ज भन्सारले चालु आर्थिक वर्षको आठ महिनाको अवधिमा लक्ष्यको करिब ६२ प्रतिशतमात्र राजश्व संकलन भए पनि अबका बाँकी चार महिनामा भने राजश्व संकलनमा सुधार आउने अपेक्षा गरिएको पन्थीले बताए। विकास निर्माण लक्षित पुँजीगत खर्च हुने समय भर्खरै सुरु भएकाले पनि चालु आर्थिक वर्षका बाँकी चार महिनामा राजश्व संकलनमा सुधार हुने पर्याप्त सम्भावना रहेको उनले बताए। चालु आर्थिक वर्षमा वार्षिक लक्ष्यको कम्तीमा पनि ७५ प्रतिशतसम्म राजस्व संकलन गर्ने लक्ष्यसहित काम गरिरहेको उनले बताए। यता वीरगन्ज उद्योग वाणिज्य संघका उपाध्यक्ष माधव राजपालले भने झण्डै एक वर्ष यतादेखिको आर्थिक मन्दीका कारण स्वदेशी उद्योगकलकारखानाको उत्पादन खुम्चिएको र उद्योगहरू धराशायी हुँदै गएका कारण उद्योगको क्षमता अनुसारको परिमाणमा औद्योगिक कच्चा पदार्थ आयात नभइरहेकाले भन्सारको राजश्व घटेको हुन सक्ने बताए।"
मुस्ताङको मार्फा खोलामा बेमौसमे बाढी,"जोमसोम : मुस्ताङको घरपझोङ गाउँपालिका२ मार्फा खोलामा बिहीबार दिउँसो बेमौसमे बाढी आएको छ। बर्सेनि साउन भदौमा मात्र आउने बाढी यसवर्ष चैतमै आएको हो। बेनीजोमसोम सडकमार्गसँग जोडिएको मार्फा स्थित राज खोलामा लेदोसहितको बाढी आएको मुस्ताङका प्रमुख जिल्ला अधिकारी जनकराज पन्तले जानकारी दिए। मार्फास्थित राज खोलामा बाढी आएपछि बेनीजोमसोम सडक ३ घण्टा अवरुद्ध बनेको थियो। लेदो पदार्थ र गेग्रान सहितको बाढी आएपछि मुस्ताङ आउजाउ गर्ने लामो तथा छोटो दुरीका सवारी साधन सो स्थानको सडकमै रोकिएका थिए। बाढी आएको सूचना पाएपछि मुस्ताङका प्रमुख जिल्ला अधिकारी जनकराज पन्तसहित ३ वटै सुरक्षा निकायको टोली सडकमार्ग सहज बनाउन मार्फा पुगेका थिए। प्रमुख जिल्ला अधिकारी पन्तले प्रशासन,प्रहरी र स्थानीयको सहयोगमा डोजर परिचालन गरेर ३ घण्टापछि सडकमार्ग खुलाइएको जानकारी दिए। उनले बाढी आएपनि खोलाले धार परिवर्तन नगरेकाले सडक सुरु गर्न सजिलो भएको जनाए। मुस्ताङको मार्फास्थित राज खोलामा ५ दिनअघि पनि यसरी लेदो र गेग्रान सहितको बाढी आएको थियो। त्यस समय खोलाको बहाव उच्च हुँदा बेनीजोमसोम सडकमार्ग अवरुद्ध हुन पुगेको थियो।"
एमडीएमएसमा भ्रष्टाचार : प्राधिकरणका तत्कालीन अध्यक्ष झा र खनालसहित १९ जनाविरुद्ध मुद्दा दायर,"काठमाडौं : नेपाल टेलिकमको एमडीएमएस (मोबाइल डिभाइस म्यानेजमेन्ट सिस्टम) को खरिद तथा उपकरण जडानमा अनियमितता गरेको आरोपमा दूरसञ्चार प्राधिकरणका तत्कालीन अध्यक्ष दिगम्बर झा र पुरूषोत्तम खनालसहित १९ जना र दुई कम्पनीविरुद्ध भ्रष्टाचार मुद्दा दायर भएको छ। नेपाल दूरसञ्चार प्राधिकरणका तत्कालीन अध्यक्षद्वय झा र खनाल, निर्देशक आनन्द राज खनाल,उपनिर्देशकनिर्देशक मिनप्रसाद अर्याल,सहायक निर्देशकउपनिर्देशक विनोद चन्द्र श्रेष्ठसहित १९ जना र दुई कम्पनीविरुद्ध मुद्दा दायर भएको हो। आयोगका प्रवक्ता नरहरि घिमिरेका अनुसार स्वीकृत गरेको भन्दा बढी रकममा एमडीएमएसको उपकरण खरिद गरी भ्रष्टाचार गरेको आरोपमा उनीहरूविरुद्ध आज विशेष अदालत काठमाडौंमा मुद्दा दायर गरेको हो। उनीहरूविरुद्ध ९१ करोड ९८लाख ३० हजार ८८२ बिगो माग गरिएको छ। एमडीएमएसको खरिदमा अनियमिततामा मुछिएपछि तत्कालीन अध्यक्ष खनालले राजीनामा दिएका थिए। उनीहरूले एमडीएमएस खरिद प्रक्रियाको टेण्डर प्रक्रिया,परामर्शदाता छनौटलगायतका काममा भ्रष्टाचार गरेको अख्तियारको ठहर छ। यसअघि प्रतिनिधिसभाअन्तर्गतको शिक्षा स्वास्थ्य तथा सूचना प्रविधि समितिले प्राधिकरणबाट एमडीएससम्बन्धमा सुरूदेखि भएका नीतिगत निर्णय,खरिद प्रक्रिया भुक्तानी र कार्यान्वयनको औचित्यमाथि प्रश्न उठाउँदै कागजात झिकाएको थियो। नेपाल दूरसंचार प्राधिकरणले उक्त सिस्टम २०७९ साल भदौ ३० गतेदेखि लागू गरेको थियो। नेपालमा भित्रिने मोबाइल फोनहरूको गैरकानुनी आयात रोक्न एमडीएमएस सिस्टम लागू गरेको थियो।"
गुल्मीका कृषकलाई उन्नत जातको उखुको बिउ,"गुल्मी : कृषि ज्ञान केन्द्र गुल्मीले कृषकलाई उन्नत जातको उखुको बिउ वितरण गरेको छ। जिल्लाको छत्रकोट गाउँपालिका३ छत्रकोटका तीन कृषकलाई जीतपुर ८ नामक एक टन उखुको बिउ वितरण गरिएको हो। रैथाने परम्परागत शैलीमा खेती हुँदै आएकोमा कृषिलाई व्यावसायिक बनाउने उद्देश्यसहित पालिका भित्रका केही कृषकलाई उखुको बिउ वितरण गरिएको केन्द्रले जनाएको छ। जीतपुर ८ नामक उखुको बिउ उखु अनुसन्धान केन्द्र जीतपुर बाराबाट लिएर कृषकलाई वितरण गरेको कार्यालयले जनाएको छ। हर्दिनेटाका तीनजना कृषक देवबहादुर कार्की, सन्तोष पौड्याल र घनश्याम पन्थलाई वितरण गरिएको हो।"
शैक्षिक गुणस्तर वृद्धि गर्न कार्यसम्पादनका आधारमा प्रोत्साहन,"हेटौंडा : मकवानपुरको मनहरी गाउँपालिकाले सामुदायिक विद्यालयको शैक्षिक गुणस्तर अभिवृद्धि गर्ने उद्देश्यका साथ प्रधानाध्यापकलाई कार्यसम्पादनका आधारमा प्रोत्साहन रकम उपलब्ध गराउने भएको छ। बिहीबार पालिकाभित्र रहेका १८ वटा प्राथमिक विद्यालयका प्रधानाध्यापकसँग गाउँपालिकाले कार्यसम्पादन सम्झौता गरेको हो। विद्यालयले विभिन्न १५ वटा बुँदामा स्वमूल्यांकन गरी पठाएको विवरणका आधारमा गाउँपालिकाले प्रोत्साहन रकम वितरण गर्ने अध्यक्ष रन्जन कालाखेतीले जानकारी दिए। हामीले विशेषगरी विद्यार्थीको शैक्षिक उपलब्धिलाई प्राथमिकतामा राखेर १५ वटा बुँदा तयार पारेका छौँ, उहाँहरूको स्वमूल्यांकन प्रतिशतका आधारमा प्रोत्साहन रकम उपलब्ध गराइनेछ, अध्यक्ष कालाखेतीले भने। सामुदायिक विद्यालयको शैक्षिक गुणस्तर अभिवृद्धि गर्न बालबालिकाहरूको शैक्षिक आधार बलियो बनाउने पहिलो खुड्किलोका रुपमा रहेको प्राथमिक तहका विद्यालयबाटै सुधारका लागि यो कदम अघि बढाइएको उनले बताए। प्रधानाध्यापकले वार्षिक शैक्षिक कार्ययोजना तथा कार्यतालिका निर्माण गर्नुपर्नेछ। विद्यालय सुधार योजना निर्माण गर्नुपर्ने, प्रत्येक आर्थिक वर्षको लेखा परीक्षण र सामाजिक परीक्षण गर्नुपर्ने, सबै शिक्षकसँग शिक्षण सुधार करार गर्नुपर्ने, विद्यार्थी शिक्षक विवरण इएमआइएसमा भर्नुपर्ने, विद्यालयको समग्र नतिजा विश्लेषण गर्नुपर्ने लगायतका कार्यका आधारमा कार्यसम्पादन अंक प्राप्त हुने जनाइएको छ। त्यस्तै प्रधानाध्यापकको उपस्थिति, शिक्षक विद्यार्थीको आचारसंहिता तयार र विद्यार्थीको आन्तरिक मूल्यांकनका आधारमा कार्यसम्पादन अंक प्राप्त गर्ने सामाजिक विकास समिति संयोजक अनन्त प्रकाश अर्यालले जानकारी दिए। गाउँपालिकाले तयार पारेको कार्यसम्पादन मुल्यांकन अनुसार ० देखि ४० प्रतिशत अंक प्राप्त गर्ने विद्यालयका प्रधानाध्यापकले कुनै पनि रकम नपाउने उल्लेख छ। यस्तै क्रमशः ४० देखि ६० प्रतिशतलाई २० हजार, ६० देखि ८० प्रतिशत ल्याउनेलाई २२ हजार र ८० देखि १०० प्रतिशत कार्यसम्पादन अंक प्राप्त गर्नेलाई २४ हजार रुपैयाँ प्रोत्साहन रकम उपलब्ध गराइने शिक्षा शाखा प्रमुख प्रदीप पराजुलीले बताए। पालिका अध्यक्ष कालाखेती र प्रमुख प्रशासकीय अधिकृत रमेश सुवेदीको रोहबरमा शिक्षा शाखा प्रमुख पराजुली र सम्बन्धित विद्यालयका प्रधानाध्यापकबीच कार्यसम्पादन सम्झौता गरिएको हो। यसअघि पनि गाउँपालिकाले शैक्षिक सुधारका लागि विभिन्न कार्यक्रम गर्दै आएको छ।"
गैरव्यवसायिक क्रियाकलाप गरेको भन्दै सादा पोसाकमा प्रहरी परिचालन नगर्न निर्देशन,"काठमाडौं : सादा पोसाकमा प्रहरी परिचालन नगर्न निर्देशन दिइएको छ। नेपाल प्रहरीले सादा पोसाकमा जनशक्ति परिचालन नगर्न मातहतका निकायलाई निर्देशन दिएको हो। सादा पोशाकमा परिचालन हुने (घुमुवा) प्रहरी गैरव्यवसायिक क्रियाकलापमा संलग्न हुने गरेको गुनासोपछि उपप्रधान एवं गृहमन्त्री रवि लामिछानेको निर्देशनमा प्रहरी प्रधान कार्यालयले बिहीबार सादा पोसाकका प्रहरीको जिम्मेवारी तत्काल परिवर्तन गरी नियमित युनिफर्म ड्युटीको जिम्मेवारी दिन निर्देशन गरेको प्रहरी नायव महानिरीक्षक भीमप्रसाद ढकालले जानकारी दिए। 'त्यस कार्यालय तथा मातहत समेतबाट हालः परिचालन गरिएका सादा पोसाकका प्रहरी कर्मचारीलाई (अपराध अनुसन्धान शाखामा कार्यरतबाहेक) तत्काल जिम्मेवारी परिवर्तन गरी नियमित युनिफर्म ड्युटीको जिम्मेवारी दिई निजहरूको काम, कारबाहीको समेत कार्यालय प्रमुखबाटै नियमित निगरानी गर्ने व्यवस्था मिलाउनु हुन निर्देशानुसार अनुरोध छ' परिपत्रमा भनिएको छ। प्रहरी प्रधान कार्यालयले जिम्मेवारी परिवर्तन गरिएका प्रहरी कर्मचारीको नामावली दुई घण्टाभित्रै पठाउन पनि मातहतका निकायलाई निर्देशन गरेको छ।"
अछामको मेल्लेखमा भोलि शोक बिदा,"अछाम : मेल्लेख गाउँपालिकाले ट्याक्टर दुर्घटना परी ज्यान गुमाएका ५ जनाको शोकमा शुक्रबार गाउँपालिकामा शोक बिदा दिएको छ। बिहीबार गाउँपालिका अध्यक्ष ज्वाला सिं साउदको अध्यक्षता बसेको कार्यपालिकाको बैठकले शोक प्रस्ताव पारित गर्दै गाउँपालिका भित्रका सम्पूर्ण कार्यालयहरू बन्द गर्ने निर्णय गरेको गाउँपालिका प्रवक्ता प्रकाशबहादुर अधिकारीले जानकारी दिए। कार्यपालिका बैठकले मृतकका परिवारलाई तत्काल किरिया खर्च २५२५ हजार दिने निर्णय गरेको उनले जानकारी दिए। यही चैत १२ गते मेल्लेख गाउँपालिका७ नन्देगडाको सुयडामा ट्याक्टर दुर्घटना हुँदा एकै वडाका रंग धामी,प्रेम धामी, नरबहादुर धामी, जनक धामी र जनक धामीको मृत्यु भएको थियो। दुर्घटनामा परी दुई जना घाइते भएका थिए।"
आयल निगमको ट्यांकरबाट डिजेल चोरी गर्ने दुई जना पक्राउ,"हेटौंडा : हेटौंडा उपमहागरपालिका९ मा रहेको नवदुर्गा आयल स्टोरमा कार्यरत कर्मचारी र ट्यांकर चालक डिजेल चोरीको आरोपमा पक्राउ परेका छन्। पक्राउ पर्नेमा स्टोरमा काम गर्ने वीरेन्द्र साह र ट्यांकर चालक आलम हवारी रहेका छन्। प्रहरीका अनुसार साह मोतिहारी श्रीरामपुरका र हवारी पर्साको श्रीपुर नगरपालिकाका बासिन्दा हुन्। उनीहरूले करिब ४० लिटर डिजेल चोरी गरेको पाइएको प्रहरीले बताएको छ। बिहीबार दिउँसो नेपाल आयल निगमको मधेश प्रादेशिक कार्यालय,अमलेखगन्जबाट काठमाडौंको थानकोटस्थित बागमती प्रादेशिक कार्यालयमा डिजेल लिएर जाँदै गरेको ट्यांकरबाट डिजेल चोरी भइरहेको भन्ने विशेष सूचनाका आधारमा चोरी गर्दै गरेको अवस्थामा पक्राउ गरिएको प्रहरी प्रवक्ता डीएसपी लक्ष्मी भण्डारीले बताए। उनीहरूलाई आवश्यक कारबाहीको लागि थानकोट डिपोमा पठाउने तयारी भएको डीएसपी भण्डारीले बताए।"
पुल अलपत्र बनाउने निर्माण कम्पनी कालोसूचीमा,"म्याग्दी : मुस्ताङको थासाङ गाउँपालिकाको कैकु र लार्जुङखोलाको मोटरेबल पुल अलपत्र बनाउने निर्माण कम्पनीलाई कालोसूचीमा राखिएको छ। चीन र भारत जोड्ने राष्ट्रिय गौरवको कालीगण्डकी कोरिडोरबेनीजोमसोमकोरला सडक योजनाको सिफारिसमा सार्वजनिक खरिद अनुगमन कार्यालयले कैकुखोला र लार्जुङखोलाको पुल अलपत्र बनाउने निर्माण कम्पनीलाई कालोसूचीमा राखेको हो। कार्यालयले बुधबार सार्वजनिक सूचना जारी गरेर दुई वटै पुल बनाउने ठेक्का लिएको गणपति निर्माण सेवालाई दुई वर्षका लागि कालोसूचीमा राखेको जनाएको छ। २०२० मिटरको दुरीका दुईवटै पुल निर्माणको लागि विसं २०७५ मा गणपति निर्माण कम्पनीले बेनीजोमसोमकोरला सडक आयोजनासँग ठेक्का सम्झौता गरेको थियो। आयोजनाका सूचना अधिकारी विष्णु चापागाईंका अनुसार पटकपटक ताकेता गर्दा समेत सन्तोषजनक काम गर्न नसकेर पुल अलपत्र बनाएपछि गत असोज अन्तिम हप्ता निर्माण कम्पनीसँगको ठेक्का तोडेर कालोसूचीमा राख्न सिफारिस गरिएको थियो। जमानत बसेको बैंकमार्फत धरौटी जफत गरिएको छ। सार्वजनिक खरिद ऐनको व्यवस्था अनुसार बाँकी निर्माण कार्यको लागत पनि सोही ठेकेदार कम्पनीमार्फत असुल उपर गरिने भएको छ। पुरानो ठेक्का तोडेर अलपत्र पुललाई पूर्णता दिन नयाँ ठेक्का प्रक्रिया अघि बढाउने आयोजनाको तयारी छ। कैकुखोलामा २० मिटर लामो मोटरेबल पुल बनाउन तीन करोड २५ लाख र लार्जुङ खोलाको पुलको रु तीन करोड २९ लाखमा ठेक्का सम्झौता भएको थियो। ५०५० प्रतिशत भौतिक प्रगति भएको दुईवटै पुलको पिल्लर ठड्याउने काम सकिएको छ। साँघुरो पुलबाट सवारीसाधन आवतजावत गर्ने लार्जुङ खोलामा तीन वर्षयता पुल निर्माणको कुनै पनि काम नभएको स्थानीयवासीले बताएका छन्। कैकु खोलामा बर्खामा बाढी आउँदा सवारीसाधन आवतजावत प्रभावित हुने गरेको छ। त्यहाँ अस्थायी पुलमा जोखिम मोलेर सवारी साधन वारपार गराइन्छ। गत असार महिनायता पुल निर्माणको काम नगरेका ठेकेदार कम्पनीका सञ्चालक सम्पर्कमा नआएपछि ठेक्का तोडिएको हो। पर्वतको मालढुङ्गादेखि म्याग्दी हुँदै मुस्ताङस्थित चीनको सिमाना कोरला नाका जोड्ने २०२ किलोमिटर दुरीको बेनीजोमसोमकोरला सडक योजनामार्फत १३ वटा पक्की पुल र तीन वटा बेलिब्रिज निर्माण सकिएका छन्। थप एक वटा मोटरेबल पुल निर्माणका लागि ठेक्का सम्झौता भएको छ। सात वटा मोटरेबल पुल निर्माणाधीन छन्। थप पाँच ठाउँमा पुल निर्माणको प्रस्ताव गरिएको छ। यो सडकलाई गण्डकी प्रदेशको भाग्यरेखा मानिएको छ। सडकले पूर्वाधार, आर्थिक, व्यापारिक, जलविद्युत्, पर्यटन र धार्मिकस्थलको विकासका लागि महत्वपूर्ण योगदान पुग्ने अपेक्षा गरिएको छ।"
वृद्धाको हत्या आरोपमा युवक पक्राउ,काभ्रे : वृद्धाको हत्या गरेको आरोपमा प्रहरीले युवकलाई पक्राउ परेको छ। पक्राउ पर्नेमा सुनसरीको धरान उपमहानगरपालिका८ का २९ वर्षीय सन्तोष आचार्य रहेका छन्। इलाका प्रहरी कार्यालय बनेपाले पत्रकार सम्मेलन गरेर बिहीबार आरोपी सार्वजनिक गरेको हो। काभ्रेको धुलिखेल९ घर भई बनेपा१३ भैंसेपाटीस्थित डेरा गरेर बस्ने ८३ वर्षीया लक्ष्मी तामाङको हत्या गरेर फरार रहेका युवकलाई चैत १३ गते पक्राउ गरिएको हो। युवकलाई जिल्ला अदालतबाट ५ दिनको म्याद थप गरी थप अनुसन्धान गरिरहेको प्रहरीले जनाएको छ। युवक लागुऔषध प्रयोगकर्ता रहेको प्रहरीले जनाएको छ।
केराको थामबाट सेनेटरी प्याड,"परासी : नवलपरासी प्रतापपुर र सुस्ता गाउँपालिकाका महिलाले खेर गएको केराको थामलाई जिविकोपार्जनको माध्यम बनाउन अग्रसर भएका छन् । केराको थामबाट सेनेटरी प्याड बनाउनका लागि पालिकाका महिलालाई तालिम दिएपछि उनीहरूले व्यवसायीकरुपमा नै उक्त काम गर्नका लागि अग्रसर भएका हुन् । लुम्बिनी प्रदेश सरकारको सहयोगमा ति दुई पालिकाका महिलालाई केराको थामबाट सेनेटरी प्याड बनाउने तालिम दिइएको छ । तालिमपश्चात उनीहरुले सेनेटरी प्याडलाई आर्थिक उपार्जनको माध्यम बनाउनका लागि समूहसमेत गठन गर्ने जनाएका छन् । पहिलो चरणमा दुई पालिकाका ८० जना महिलालाई सेनेटरी प्याड बनाउने तालिम दिइएको छ । जिल्लाको प्रतापपुर र सुस्ता गाउँपालिका केराको पकेट क्षेत्रका रुपमा रहेको छ । बाली दिने समय सकिएपछि किसानलाई केराको थाम व्यवस्थापनमा समेत झन्झट हुँदै आएको थियो । खेर गएको केराको थामबाट सेनेटरी प्याड बन्ने भएपछि किसानलाई पनि व्यवस्थापनमा सहज हुने भएको छ । सेनेटरी प्याड बनाउने प्रक्रियाका बारेमा प्रशिक्षक रमणी डुम्रे भन्छन्,सुरु चरणमा केराको थामलाई लामो रुपमा टुक्रा निकालेर सुकाइन्छ । दोस्रो चरणमा सुकेको टुक्रा चिरालाई मेसिनमा लगेर पेलेर फाइबर बनाइन्छ र फाइबरलाई पिउरीफाइ गरी सेनेटरी प्याड बनाइन्छ । केराको थामबाट फाइबर निकाल्ने चरणसम्म आउन ४ देखि ५ दिन लाग्ने उनको भनाइ छ । केराको फाइबरबाहेक आवश्यक पर्ने अन्य कपडा बजारबाट खरिद गरेर ल्याइन्छ । फाइबर निकाल्ने मेसिन धेरै महंगो नहुने भएकाले पनि महिलाले समूह बनाएर व्यवसाय सुरु गर्न सक्ने उनले बताए । ठूलादेखि सामान्यरुपमा ४५ लाखसम्मका मेसिनहरू पनि पाइन्छ । त्यसबाहेक कपडा सिउने मेसिन आवश्यक हुन्छ । त्यो पनि धेरै महंगो नहुने भएकाले यो पेशा थोरै लगानीमा पनि सुरु गर्न सकिन्छ ,'डुम्रेले भने। बजारमा अहिले पाउने सेनेटरी प्याडभन्दा सस्तो र धेरै उपयोगी भएको अर्का प्रशिक्षक शैलजा कसजुको भनाइ छ । यो प्याडलाई पुनः प्रयोग गर्न मिल्छ । अन्य सेनेटरी प्याड एक पटक प्रयोग गरेपछि प्रयोग गर्न नमिल्ने हुन्छन् । तर केराको थामबाट बनेकाले गुणस्तर पनि छ । यसलाई सफा गरेपछि ५६ पटकसम्म प्रयोग गर्न मिल्छ,'कसजुले भनिन् । तालिम लिएर उत्साहित भएकी प्रतापपुर८ की पुष्पा कोइरीले समूह बनाएर सेनेटरी प्याड बनाउने उद्यम खोल्ने बताइन् । गाउँ घरमा खेर गएको केराको थामलाई पनि प्रयोग गरेर सामान बनाउन सकिने रहेछ । अब महिलाको समूह बनाएर आवश्यक पर्ने मेसिन उपलब्ध गराउन पालिकासँग अनुरोध गर्छौं,'कोइरीले भनिन् । तालिम लिएकी अर्की स्थानीय सविता पालले पछिल्लो पटक सेनेटरी प्याड प्रयोग गर्ने महिलाको संख्या बढ्दै गएकाले व्यवसायीकरुपमै यो काम सुरु गर्ने बताउँछिन् । गाउँपालिकाले समेत बजारीकरणमा समस्या नहुने बताएको छ । सेनेटेरी प्याडबाहेक फाइबर बिक्रीका लागि पनि समस्या नभएको जानकारी पाएपछि महिलाहरु यो व्यवसाय सञ्चालन गर्न उत्साहित भएका छन् । सेनेटरी प्याडसँगै कच्चा पदार्थसमेत बिक्रीमा समस्या नभएको जानकारी पाएपछि आफू उत्साहित भएको सविताको भनाइ छ । घरमै बसीबसी काम गरेर कमाइ हुने भएपछि सामूहिक रुपमा व्यवसाय सुरु गर्नका महिलासँग छलफल सुरु गरेका छौं,'सविताले भनिन् । प्रशिक्षक रमणी डुम्रेले केराको थामबाट बन्ने फाइबर प्रति केजी १५० रुपैयाँसम्म बिक्री हुने गरेको बताए । फाइबर बिक्रीका लागि समस्या छैन । बजारमा केराको फाइबरको माग बढी छ । हामीले फाइबर मात्र खरिद गर्नका लागि एक कम्पनीसँग समन्वय गरिदिएका छौं । त्यसले व्यवसाय गर्ने महिलाहरुलाई सहज हुनेछ,'डुम्रेले भने । जिल्लाका पालिकाहरूले वार्षिक २५ देखि ४० लाखसम्म सेनेटरी प्याडमा खर्च गर्दै आएका छन् । पालिकाहरूले विद्यालयमा सेनेटरी प्याड निःशुल्क उपलब्ध गराउँदै आएका छन् । तालिम लिएका महिलाले सामूहिकरुपमा उद्यम सञ्चालन गर्न खोजे पालिकाले मेसिन र आवश्यक सामग्री खरिदको व्यवस्था गरिदिने प्रतापपुर गाउँपालिकाकी उपाध्यक्ष मानकुमारी चौधरीले बताइन् । बजारीकरणको पनि समस्या नभएको उनको भनाइ छ । उनले भनिन्, हामीले वर्षमा २५ लाख रुपैयाँ सेनेटरी प्याडमा खर्च गर्दै आएका छौं । त्यो रकमबाट पालिकाकै महिलाले उत्पादन गरेको सामग्री खरिद गर्छौं । अन्य पालिकाहरूसँग पनि समन्वय गरेर खरिद गरिदिन अनुरोध गरिदिन्छौं । सुस्ता गाउँपालिकाका अध्यक्ष टेक नारायण उपाध्यायले उद्योग खोल्न चाहाने महिलाका लागि पालिकाले कार्यक्रमसहित बजेट विनियोजन गर्ने बताए । सीपमुलक कार्यक्रम सञ्चालनका लागि पालिकाले बजेट विनियोजन गर्दै आएको छ । उद्यमी बन्न चाहाने महिला समूह बनाएर आएमा उद्योग खोल्न रकम सहयोग गर्छौं,'अध्यक्ष उपाध्यायले भने । प्रतापपुर र सुस्ता गाउँपालिका क्षेत्रका करिब १२ सय किसानले १८ सय बढी बिघामा व्यवसायीक केरा खेती गर्दै आएका छन् । बहुउपयोगीका रुपमा रहेको केराको थामबाट सेनेटरी प्याड मात्र होइन थाल,कचौरा (प्लाष्टिकको जस्ता),गुन्द्री,चकटी,कपडालगायत अन्य हस्तसामग्री बनाउन सकिने भएकाले यसको उपयोगमा स्थानीय सरकारले चासो दिनुपर्नेमा स्थानीयको माग छ।"
"बसको ठक्करबाट आमाको मृत्यु,छोरा घाइते",विराटनगर :पूर्वपश्चिम लोकमार्गअन्तर्गत मोरङको कानेपोखरीमा यात्रुवाहक बसले बिहीबार बिहान मोटरसाइकललाई ठक्कर दिँदा एकजना महिलाको मृत्यु भएको छ । दुर्घटनामा एकजना युवक घाइते भएका छन् । मृतक र घाइते आमाछोरा हुन् । प्रहरीका अनुसार पूर्वबाट पश्चिमतर्फ आउँदै गरेको मे १ ख ३३७२ नम्बरको बसले विपरीत दिशातर्फ जाँदै गरेको प्रदेश १(०२(०४८ प ७२४६ नम्बरको मोटरसाइकललाई बिहान ८ बजेतिर कानेपोखरी गाउँपालिका७ मा ठक्कर दिँदा दुर्घटना भएको हो । दुर्घटनामा मोटरसाइकलको पछाडि सवार सुनसरीको इटहरी उपमहानगरपालिका८ की ४४ वर्षीया मञ्जु कटुवालको मृत्यु भएको मोरङ प्रहरी प्रमुख एसपी नवराज कार्कीले जानकारी दिए । उनका अनुसार दुर्घटनामा गम्भीर घाइते भएकी मञ्जुको उपचारका क्रममा विराटनगरको न्युरो अस्पतालमा बिहान ९:३० बजेतिर मृत्यु भएको हो । मोटरसाइकल चालक २१ वर्षीय अमित कटुवाल घाइते भएका छन् । अवस्था मध्यम रहेको उनको न्युरोमै उपचार भइरहेको एसपी कार्कीले बताए । दुर्घटनालगत्तै बस र चालक मोरङको पथरीशनिश्चरे नगरपालिका२ का ३७ वर्षीय टेकबहादुर विश्वकर्मालाई नियन्त्रणमा लिएर प्रहरीले घटनाको अनुसन्धान सुरु गरेको छ । बसको तीव्र गतिका कारण दुर्घटना भएको प्रारम्भिक अनुसन्धानबाट खुलेको छ ।
धनकुटामा पिकअपले ठक्कर दिँदा ट्रक चालकको मृत्यु,धनकुटा : धनकुटामा पिकअपको ठक्करबाट ट्रक चालकको मृत्यु भएको छ। सिराहको लाहान गोलबजार घर भई हाल धनकुटाको धनकुटा नगरपालिका९ गुठिटार बस्ने ३० वर्षीया निरज ठकुरीको घटनास्थलमा नै मृत्यु भएको हो। धनकुटा नगरपालिका६ कोल्ड स्टोरस्थित कोशी लोकमार्गमा सिधुवाबाट धनकुटा तर्फ आउँदै गरेको बा प्र ०१०२६ च ८९९२ नम्बरको पिक अचानक बेक्र फेल भई सडकको साइडमा रोकेर ग्यास लोड गर्दै गरेको बा प्र ०१००६ ख ४६५२ नम्बरको ट्रकमा ठोकिँएको थियो। पिकअपले ठक्कर दिँदा ग्यास लोड गर्दै गरेका ट्रक माथिबाट चालक खसेका थिए। पिकअप चालक धादिङको सिद्धलेख गाउँपालिका३ का ३८ वर्षीय चेतबहादुर विशुँखेलाई जिल्ला प्रहरी कार्यालयको टोलीले नियन्त्रणमा लिएको छ।
बाबुको किरिया बसेका दाजुभाइले दिए एसईई परीक्षा,"स्याङ्जा : बाबुको किरियामा बसेका दाजुभाइले माध्यमिक शिक्षा परीक्षा (एसईई) दिएका छन्। पुतलीबजार नगरपालिका ४ स्थित सरस्वति माध्यमिक विद्यालय परीक्षा केन्द्रबाट संगम क्षेत्री र सौगात क्षेत्रीले अंग्रजी विषयको परीक्षा दिएका हुन्। बाबुको किरिया बसेको चौथो दिने आज अंग्रेजी विषयको पहिलो परीक्षा दिएका संगमको ०४३००५६५ आई र सौगातको ०४३००५६८ एल सिम्बोल नम्बर रहेको छ। फेदिखोला गाउँपालिका ४ का बासिन्दा उनीहरू सिदार्थ मावि फेदिखोलाका विद्यार्थी हुन्। शिक्षा विकास तथा समन्वय इकाई स्याङ्जाका प्रमुख विश्वराज आचार्यले पहिलो दिनको परीक्षामा ४ हजार ९९ जना परीक्षार्थी सहभागी भएको जानकारी दिए। उनका अनुसार,पहिलो दिनको परीक्षामा १९ छात्रा र १६ छात्रगरी कूल ३४ जना विद्यार्थी सहभागी भए। स्याङ्जामा रहेका १ सय ६८ विद्यालयका ४ हजार १३३ परीक्षार्थीले स्याङ्जा भरका २६ वटा परीक्षा केन्द्रबाट परीक्षा दिँदै छन्।"
"भयावह बन्दै सडक दुर्घटना, ५ वर्षमा ११ हजार बढीको मृत्यु","काठमाडौं : गत फागुन २३ गते बिहान ४४० बजे सुलोचना सापकोटा पाठक गहिरो निद्रामा थिइन्। उनी आफ्नो १० वर्षको छोरालाई च्यापेर मस्त निदाइरहेकी थिइन् नेपाल कलेज अफ म्यानेजमेन्टमा पढाउँदै आएकी पाठक बिहान ६ बजे उठेर कलेज पढाउन जाने तरखरमा थिइन्। एकबिहानै सुलोचनाका देवरले फोन गरे। धादिङको गजुरी गाउँपालिका५ घाटबेँसीस्थित पृथ्वी राजमार्गमा लुम्बिनीबाट काठमाडौँ आउँदै गरेको बस दुर्घटनाको खबर सुनेसँगै देवरले बुटवलबाट काठमाडौँ आउँदै गरेका आफ्ना दाई प्रकाश पाठकको खबर सोध्न फोन गरेका रहेछन्। मध्यरातको २ बजे श्रीमान्सँग फोन सम्पर्क गरेर सुतेकी सुलोचना देवरको फोनसँगै आत्तिइन्। उनले श्रीमान्लाई पटकपटक फोन सम्पर्क गर्न खोजेकी थिइन् तर श्रीमान्को फोन लागेन। त्यसपछि तत्काल सुलोचनाका देवर, जेठाजु र आफन्त गजुरी गए। सुलोचनाको भने जाने हिम्मत बनेन। उनी पछि मात्र त्यहाँ पुगिन्। प्रकाश पहिले पनि दुर्घटनामा परेका थिए। सो बस दुर्घटना हुँदा प्रकाशसहित १२ जनाको ज्यान गयो। स्थानीयवासी, आफन्तजन र प्रहरीको अथक प्रयासमा प्रकाशको शव दुर्घटना भएको ३६ घण्टापछि मात्र भेटिएको थियो। त्यो ३६ घण्टा सुलोचनाका लागि ज्यादै पीडादायी बन्यो। 'प्रकाशको शवमा कुनै चोट लागेको थिएन, समयमा नै शव भेटिएको भए बचाउन सकिन्थ्यो भन्ने लाग्छ, छोराले बाबा कहिल्यै नआउने हो भनेर बेलाबेलामा सोधिरहन्छ', सुलोचना भन्छिन्। वित्त विषयमा एमफिल पूरा गरेकी सुलोचना विद्यावारिधिको तयारीमा थिइन्। श्रीमान्को निधनसँगै उनको उक्त सपनासमेत तत्कालका लागि तुहिएको छ। नेपालको ट्रेड युनियन आन्दोलनमा सक्रिय प्रकाश नेपालमा उत्पादित खाद्यान्न र तरकारीलाई विदेशसम्म लैजाने योजनाका साथ अगाडि बढेका थिए। उनको निधनसँगै देशले पनि एक होनहार युवा व्यवसायी गुमाएको छ। लुम्बिनीबाट चालक दलका सदस्यसहित ५४ यात्रु बोकेर काठमाडौँ आएको लु२ख २१२१ नम्बरको बस सडकबाट अन्दाजी १०० मिटर तल त्रिशूली नदीमा खस्दा १२ जनाले ज्यान गुमाएका छन् भने ४२ जना घाइते भएका छन्। उक्त दुर्घटना सडकको दुरावस्थाका कारण भएको प्रहरीले निस्कर्ष निकालेको छ। जिल्ला प्रहरी कार्यालय धादिङका प्रमुख, प्रहरी उपरीक्षक गौतमकुमार केसी सडकको जीर्ण अवस्थाका कारण गजुरीमा दुर्घटना भएको बताउँछन्। 'एकातिर जीर्ण सडक र अर्कातिर क्षमताभन्दा धेरै यात्रु भएको कारण खाल्डोमा गएर बसको टायर ठोकिएको र उफ्रेर अगाडि बढ्न खोज्दा बस पल्टन गएको अनुसन्धानमा देखिएको छ', उनी भन्छन्। यस्तै गत चैत ५ गते सोमबार रुकुम पश्चिमबाट मध्यपहाडी राजमार्ग हुँदै काठमाडौँ आउँदै गरेको यात्रुवाहक बस बागलुङमा दुर्घटना हुँदा रुकुमका पत्रकार विक्रम परियारसहित नौ जनाको मृत्यु भयो। पत्रकार परियार दलित पत्रकार सङ्घको राष्ट्रिय महाधिवेशनमा सहभागी हुन गाडी चढेर काठमाडौँ आउँदै थिए। दलित पत्रकार सङ्घको महाधिवेशनबाट केन्द्रीय सदस्य बन्ने सपनाका साथ काठमाडौं आएका पत्रकार परियारको बागलुङको निसीखोला गाउँपालिका६ जाउलेपानीमा भएको दुर्घटनामा मृत्यु भयो। पत्रकार परियार बुबा रनवीर र आमा रश्मीका कान्छो छोरा हुन्। उनका जेठो दाइ अमृत परियार परिवारसँग दाङमा बस्दै आएका छन्। बुबाको पहिले नै मृत्यु भइसकेकाले आमाको हेरचाह गरेर परियार रुकुममा बस्थे। दुर्घटनामा विक्रमको मृत्युसँगै आमा रश्मीको साहारा गुमेको छ। बागमती प्रदेशको ०१००६ ख ३८७९ नम्बरको यात्रुवाहक बस निसीखोला गाउँपालिका६ स्थित जाउलेपानीमा दुर्घटना हुँदा सात जनाको घटनास्थलमा र दुई जनाको अस्पतालमा निधन भएको थियो। बस सडकबाट अन्दाजी एक सय ५० मिटर तल खस्दा भएको दुर्घटनामा परेर २८ जना घाइते भएका छन्। घाइतेको हाल बाग्लुङ, पोखरा र काठमाडौँका विभिन्न अस्पतालमा उपचार भइरहेको छ। गत पुस २७ गते बाँकेको नेपालगञ्जबाट काठमाडौँ आउँदै भे१ख ३९१२ नम्बरको यात्रुवाहक बस दुर्घटना हुँदा १२ जनाको ज्यान गयो। राति १० बजेको समयमा दाङ देउखुरीको राप्ती गाउँपालिका१ भालुवाङस्थित राप्ती नदीको पुलबाट बस खस्दा ती व्यक्तिहरूले ज्यान गुमाएका थिए। सोही दुर्घटनामा परेर १७ जना घाइते भएका छन्। यसैगरी गत पुस २८ गते काठमाडौँको चन्द्रागिरि नगरपालिका४ पानीघाट नजिक हिमचुली सेतो पहरानजिक कार दुर्घटना हुँदा एकै परिवारका पाँच जनाले ज्यान गुमाए। प्रदेश ३०१२३ च ६९८५ नम्बरको कार दुर्घटना हुँदा काठमाडौँको लाजिम्पाट बस्ने वरिष्ठ चिकित्सक महेशकुमार गौतम, उनका ससुरा ओमकारनिधि तिवारी, सासू कल्पना तिवारी, छोरा प्रियान्स र छोरी स्मारिकाको ज्यान गयो। उक्त दुर्घटना बाटोको दुरावस्थाका कारण भएको काठमाडौँ प्रहरीले जनाएको छ। माथि उल्लेखित दुर्घटना केवल प्रतिनिधिमूलक घटनामात्र हुन्। नेपालमा सवारी दुर्घटनाका कारण वार्षिक हजारौँ व्यक्तिले अकालमा ज्यान गुमाउँदै आएका छन् भने हजारौँ व्यक्तिहरु अङ्गभङ्ग तथा घाइते हुने गरेका छन्। सडक दुर्घटनाबाट गत पाँच वर्षमा ११ हजार तीन सय पाँच जनाले अकालमा ज्यान गुमाएका छन् भने २७ हजार सात सय २६ व्यक्ति गम्भीर घाइते भएका छन्। प्रहरी प्रधान कार्यालयका अनुसार चालु आर्थिक वर्षको माघ मसान्तसम्म दुर्घटनाका कारण नेपालमा एक हजार तीन सय तीन जनाले अकालमा ज्यान गुमाएका छन्। यसमध्ये सबैभन्दा धेरै मधेस प्रदेशमा रहेको छ। मधेस प्रदेशमा मात्र साउनदेखि माघ मसान्तसम्म दुई सय ९० जनाले ज्यान गुमाएको केन्द्रीय प्रहरी प्रवक्ता प्रहरी नायब महानिरीक्षक भीमप्रसाद ढकाल बताउँछन्। यस्तै, लुम्बिनी प्रदेशमा दुई सय ६१, कोशी प्रदेशमा दुई सय १९, बागमती प्रदेशमा एक सय ७३, सुदूरपश्चिम प्रदेशमा एक सय चार, गण्डकी प्रदेशमा एक सय, काठमाडौँ उपत्यकामा ९६ र कर्णाली प्रदेशमा ६० जनाले सवारी दुर्घटनाबाट ज्यान गुमाएका छन्। सोही अवधिमा २३ हजार पाँच दुर्घटना भएका छन्। दुर्घटना भएकामध्ये सबैभन्दा बढी काठमाडौँ उपत्यकामा ११ हजार छ सय १९, मधेस प्रदेशमा पाँच हजार ८०, कोशी प्रदेशमा दुई हजार आठ सय ३०, बागमती प्रदेशमा एक हजार दुई सय २१, लुम्बिनी प्रदेशमा नौ सय २९, कर्णाली प्रदेशमा आठ सय छ, गण्डकी प्रदेशमा दुई सय ९२ र सुदूरपश्चिम प्रदेशमा दुई सय २८ दुर्घटना भएको प्रहरी प्रवक्ता ढकाल बताउँछन्। चालु आवको साउनदेखि माघ मसान्तसम्म सवारी दुर्घटनाबाट तीन हजार छ सय ४३ यात्रु गम्भीर घाइते भएका छन् भने १५ हजार सात जना घाइते भएको प्रहरी प्रधान कार्यालयले जनाएको छ। प्रहरीका अनुसार आव २०७६७७ मा दुई हजार दुई सय ५१, आव २०७७७८ मा दुई हजार पाँच सय, आव २०७८७९ मा दुई हजार आठ सय ८३ र आव २०७९८० मा दुई हजार तीन सय ६८ ले सवारी दुर्घटनाबाट ज्यान गुमाएका छन्। यस्तै आव २०७६७७ मा चार हजार छ सय १५, आव २०७७७८ मा छ हजार चार सय ४८, आव २०७८७९ मा सात हजार दुई सय ८२ र आव २०७९८० मा पाँच हजार सात सय ३८ जना सवारी दुर्घटनाबाट गम्भीर घाइते भएका छन्। उपत्यकामा मात्र सवारी दुर्घटनाबाट एक सय १७ को मृत्यु सवारी दुर्घटनाबाट देशभर हजारौँ व्यक्तिले अकालमा ज्यान गुमाउँदा काठमाडौँ उपत्यकामा मात्र एक सय १७ जनाले ज्यान गुमाएका छन्। काठमाडौँ उपत्यका ट्राफिक प्रहरी कार्यालय रामशाहपथले दिएको जानकारीअनुसार चालु आवको साउनदेखि फागुन मसान्तसम्म काठमाडौँ, भक्तपुर र ललितपुरमा भएका विभिन्न दुर्घटनामा परेर एक सय १७ जनाले अकालमा ज्यान गुमाएका हुन्। कार्यालयका प्रवक्ता प्रहरी वरिष्ठ उपरीक्षक (एसएसपी) जीवनकुमार श्रेष्ठ उपत्यकामा चालकको लापरवाहीका कारण बढी दुर्घटना हुने गरेको बताउँछन्। 'साँघुरो सडकमा चालकले लापरवाही गरेर सवारीसाधन चलाउँदा बढी दुर्घटना हुने गरेको देखिन्छ', उनी भन्छन्। कार्यालयका अनुसार चालु आवमा चालकको लापरवाहीबाट चार हजार तीन सय ४५, तीव्रगतिका कारण एक हजार नौ सय ४८, मादक पदार्थ सेवनका कारण चार सय ७५, यान्त्रिक गडबढीका कारण ६४, ओभरटेकका कारण ७६, सडकको अवस्थाका कारण १३ र अन्य कारण ९७ दुर्घटना भएका छन्। सडक दुर्घटनाका मुख्य कारण सडक सञ्जाल थपिएसँगै नेपालमा पछिल्लो समय सवारी दुर्घटनासमेत बढ्दै गएको छ। सवारी दुर्घटना र यातायात क्षेत्रलाई व्यवस्थित बनाउनका लागि सरकारले नेपाल सरकारका पूर्वसचिव शरदचन्द्र पौडेलको संयोजकत्वमा यातायात सुधार सुझाव कार्यदल गठन गरेको थियो। उक्त कार्यदलले एक वर्ष लगाएर यातायात क्षेत्रको सुधारका लागि अध्ययन गरेर गत माघमा सरकारसमक्ष प्रतिवेदनसमेत बुझाइसकेको छ। उक्त प्रतिवेदनले सडक दुर्घटनाका प्रमुख कारण पाँचवटा रहेको बताएको छ। सडक दुर्घटनाका कारणमा मानवीय कारण, सवारीसाधनको अवस्था, सडकको अवस्था, सडक प्रयोगकर्ता र मौसमको कारण रहेको बताइएको छ। नेपालमा हुने सवारी दुर्घटनाका कारणमध्ये सवारी चालकको कारण ८८ ३५ प्रतिशत दुर्घटना हुने गरेको छ। यस्तै सवारीसाधनको कारण २५९ प्रतिशत, यात्रुको कारण ४२० प्रतिशत, सडकको अवस्थाका कारण ४१२ प्रतिशत र मौसमका कारण ०७४ प्रतिशत दुर्घटना हुने गरेको छ। नेपाल यातायात व्यवसायी राष्ट्रिय महासङ्घका वरिष्ठ उपाध्यक्ष सरोज सिटौला सवारी चालकको शारिरीक र मानसिक अवस्था, ट्राफिक नियमको पालना गर्ने प्रवृत्ति र चालकको दक्षता र सीप दुर्घटनासँग प्रत्यक्ष सम्बन्धित रहने बताउँछन्। 'दक्ष र सीपालु चालक अनुशासित भएर सवारी चलाउँदा दुर्घटनामा कमी आउँछ', उनी भन्छन्। यातायात व्यवस्था विभागका सूचना अधिकारी ईश्वरीदत्त पनेरु दुर्घटना न्यूनीकरणका लागि सरकारले पूर्वसचिव धनबहादुर तामाङको संयोजकत्वमा सडक दुर्घटना अध्ययन कार्यदल गठन गरेर अध्ययन गरिरहेको बताउँछन्। भौतिक पूर्वाधार तथा यातायातमन्त्रीको मन्त्रीस्तरीय निर्णयबाट गत पुस २९ गते गठन भएको उक्त कार्यदलमा सडक विभाग, यातायात व्यवस्था विभाग, नेपाल प्रहरीलगायत सरोकारवाला निकाय सदस्य छन्। उक्त कार्यदलले विगत एकदुई महिनाभित्र नेपालका विभिन्न भागमा भएका दुर्घटनालाई विस्तृत अध्ययन गरेर अध्ययनको प्रतिवेदन र दुर्घटना न्यूनीकरणका लागि आवश्यक सुझाव सरकारलाई बुझाउनेछ।"
एसईई आजबाट सुरु (फोटोफिचर),काठमाडौं : माध्यमिक शिक्षा परीक्षा (एसईई) आजबाट सुरु भएको छ। आजदेखि सुरु भएको परीक्षा चैत २७ गतेसम्म चल्नेछ। बिहान ८ देखि ११ बजेसम्म परीक्षा हुने बोर्डले जनाएको छ। पहिलो दिन आज अंग्रेजी विषयको परीक्षा भइरहेको छ। परीक्षा नियन्त्रक नन्दलाल पौडेलका अनुसार एसईई परीक्षामा ५ लाख ४ हजार ४१४ जना परीक्षार्थी सहभागी हुनेछन्। एसईई परीक्षाका लागि २ हजार ६४ परीक्षा केन्द्र निर्धारण गरिएको छ। तस्बिरमा हेर्नुहोस् परीक्षामा सहभागी तस्बिर : अभिषेक महर्जन
अन्न उत्पादन घटेपछि म्याग्दीका किसान फलफूल खेतीमा,"म्याग्दी : अन्नबाली लगाउँदा लगानीअनुसार प्रतिफल प्राप्त नभएपछि म्याग्दीका किसानले व्यावसायिक फलफूलखेती सुरु गरेका छन्। साथै उनीहरूले सागसब्जी पनि उमार्न थालेका छन्। बेनी नगरपालिका२ का किसान क्षेत्रबहादुर कटुवालले परम्परागत रुपमा गर्दै आएको स्थानीय जातको धान र गहुँखेतीबाट अपेक्षित उत्पादन नभएपछि सागसब्जी र फलफूलखेती प्रारम्भ गरेका हुन्। त्यसैगरी सोही वडाका खिमबहादुर कार्की र दुर्गाबहादुर थापाले धान फल्ने खेतमा केराखेती गरेर परम्परागत खेतीबाट हुने आयभन्दा तीनगुणा बढी आम्दानी लिन सफल भएका छन्। रोहोटेका हरिलाल घिमिरेले अन्नबालीको विकल्पमा मौसमी तथा बेमौसमी सागसब्जी फलाएर मनग्ये आम्दानी गरेको बताए। उनका अनुसार खेतबारीमा गौरिया, गुडुरा, आँगा, जौ धानलगायत रैथाने धानको उत्पादन कम भएपछि अन्नबालीको साटो फलफूलखेती थालिएको हो। उनले भने, आजकल रैथाने बाली लगाउन मन लाग्दैन। खाना स्वादिष्ट र पोषणयुक्त भए पनि लागतअनुसार उत्पादन नहुँदा गुजारा चलाउन धौधौ भएपछि वैकल्पिक खेती सुरु गरेको हुँ। मुश्किलले १२ हजारको अन्न उत्पादन हुने खेतबारीमा सागसब्जी र फलफूलखेती गरेपछि अहिले वार्षिक तीन लाखदेखि पाँच लाख रुपैयाँसम्म आम्दानी हुने गरेको छ। जिल्लाका किसानले अन्नबाली लगाउन छाडेपछि केही अन्नको बीउ पाउन कठिन भएको छ। मंगला गाउँपालिका५ का किसान मनप्रसाद सापकोटाले गाउँमा गौरिया र गुडुरा धानको नपाइएको बताए। गौरिया धानमा लगातार तीन वर्षसम्म रोग लागेर उत्पादन कम भएपछि खेती गर्न छाडिएको हो। रोग र किराको प्रकोपले सोचेअनुसार उत्पादन नहुँदा हामीले यसको खेती घटाउँदै गएका छौँ, उनले भने, बर्सेनि नयाँ रोगले बाली नष्ट हुन्छ, पहिलाको जस्तो उत्पादन हुँदैन। हिमाली क्षेत्रमा फल्ने चिनो, कागुनो, उवा, फापर, आँगा, गौरिया, गुडुरा, ताकमारे, जौ, धान, कोदो, सिमी, जुनेलो, सिलाम र जौलगायत रैथाने बाली संकटमा पर्न थालेका कृषि ज्ञानकेन्द्र म्याग्दीले जनाएको छ।"
नदीजन्य पदार्थ उत्खननमा प्रयोग भएका ट्याक्टर प्रहरीको नियन्त्रणमा,"गुलरिया : बर्दियाको मधुवन नगरपालिका वडा नम्बर ४ स्थित बबई नदी किनारबाट वातावरणीय प्रभाव मूल्यांकन बिना नदीजन्य पदार्थ उत्खनन् तथा चोरी पैठारी गरेको आरोपमा प्रहरीले दुईवटा ट्याक्टर नियन्त्रणमा लिएको छ । विशेष सुचनाको आधारमा ईलाका प्रहरी कार्यालय ढोढरीबाट गएको गस्ती टोलीले बालुवा उत्खनन् एवम् पैठारी गरेको भन्दै भे १ त १४३१ र भे २ त ७२५ नम्बरको ट्याक्टर नियन्त्रणमा लिएको हो । अवैध रुपमा नदीजन्य पदार्थ चोरीपैठारी भैरहेको अवस्थामा फेला परेका ट्याक्टरहरु प्रचलित कानून बमोजिमको कारवाहीको लागि ढुंगा, गिट्टी, बालुवा उत्खनन बिक्री तथा ब्यवस्थापन सम्बन्धी मापदण्ड २०७७ बमोजिम मधुवन नगरपालिका नगरकार्यपालिकाको कार्यालय पठाइएको जिल्ला प्रहरी कार्यालय बर्दियाका प्रहरी नायव उपरीक्षक तुल्सीराम अर्यालले जानकारी दिए । प्रहरीले फेला पारेको ट्याक्टर ।"
नक्सालमा बिजुलीको पोलमा आगलागी,काठमाडौं : काठमाडौंको नक्सालस्थित भाटभटेनी नजिकै बिजुलीको पोलमा आगलागी भएको छ। अहिले प्रहरीले आगो नियन्त्रणमा लिने प्रयास गरिरहेको छ। विद्युत सर्ट भएर आगलागी भएको जनाइएको छ। आगलागीबाट बिजुलीको पोलमा बाँधिकाएका ताराहरू जलेका छन्।
दाइजोको निहुँमा बिहे भाँडेको आरोपमा पक्राउ परेका बेहुलासहित ५ जना धरौटीमा रिहा,"वीरगन्ज : वीरगन्जमा गत फागुन २८ गते दाइजोको निहुँमा भाँडिएको विवाहको जग्गेबाटै पक्राउ परेका बेहुलासहित पाँच जना धरौटीमा रिहा भएका छन् । वीरगन्ज महानगरपालिका२४ रामगढवामा गत फागुन २८ गते मध्यरातामा वैवाहिक समारोह चलिरहकै बेला बेहुला पक्षले दाइजोमा सुनको सिक्री नपाएको निहुँमा बेहुली पक्षसँग विवाद गरेपछि बिहे नै भाँडिएको थियो । त्यही विवाद चर्किएर बेहुला र बेहुलीपक्षबिच कुटाकुट पनि भएको थियो । बिहे नै भाँडिएपछि प्रहरीले विवाहको जग्गेबाटै बेहुला , उनका बुबा , दाजु , भिनाजुसहित पाँच जनालाई नियन्त्रणमा लिएर उनीहरुविरुद्ध गत चैत ९ गते पर्सा जिल्ला अदालतमा विवाह सम्बन्धी कसुरमा मुद्दा दर्ता गरेको थियो । उक्त मुद्दाको गत आइतबार सुनुवाइ गर्दै पर्सा जिल्ला अदालतका न्यायाधीश दीपक खनालको इजलाशले पाँचै जनासित धरौटी माग गर्ने आदेश दिएको थियो । अदालतको उक्त आदेश अनुसार धरौटी बुझाएर बेहुलासहित पाँचै जना तारेखमा रिहा भएको पर्साका प्रहरी नायब उपरीक्षक कुमार विक्रम थापाले जानकारी दिए । रिहा हुनेमा बेहुला बाराको कलैया उपमहानगरपालिका४ सिनेमा हल टोलका उमेश साह , उनका बुबा बच्चालाल साह , बेहुलाका दाइहरू राकेशकुमार साह, मुकेशकुमार साह र बेहुलाको भिनाजु बाराको परवानीपुर गाउँपालिका५ का रामएकवाल साह रहेका छन् ।"
परीक्षामा जानेको प्रश्न सुरुमै लेखौं,"माध्यमिक शिक्षा परीक्षा (एसईई) आजदेखि देशभर सञ्चालन हुँदै छ। सरकारले गत वर्षदेखि एसईईमा पनि अनिवार्य ३५ प्रतिशत अंक ल्याउनै पर्ने अन्यथा फेल हुने नीतिगत व्यवस्था गरेको थियो। तर, अघिल्लो वर्ष उक्त व्यवस्था लागू हुन सकेन। यस वर्षदेखि पूर्णरूपमा लागू हुने भनिएको छ। विगतमा भएका एसएलसी परीक्षाको तुलनामा एसईई मनोवैज्ञानिक रूपमा सहज देखिए पनि विद्यार्थीले सैद्धान्तिक लिखित परीक्षामा ३५ प्रतिशत अंक ल्याउनै पर्ने व्यवस्थाले पुनः विद्यार्थीमा एक खालको डर पैदा भएको हामी देख्छौं। तर, विद्यार्थी त्यस्तो त्रासबाट मुक्त हुन सक्नुपर्छ। परीक्षामा विशेष ध्यान दिएर प्रश्नको उत्तर लेखेपछि अनुत्र्तीण भन्ने हुँदैन। सुरुमा सबै प्रश्नहरू राम्रोसँग हेर्ने गर्नुपर्छ। जानेको प्रश्नको सुरुमै उत्तर लेख्ने गर्दा समयको सदुपयोग गर्न सकिन्छ। परीक्षामा खटिने केन्द्राध्यक्ष र सहायक केन्द्राध्यक्षलाई परीक्षा भयरहित र शान्तपूर्वक गराउन हामीले प्रशिक्षण गराएका छौं। देशभरमै यो व्यवस्था भएको हुनुपर्छ। परीक्षामा विद्यार्थीलाई एसईईमा पुगेपछि मात्र होइन, तल्लो कक्षाबाटै सुधार गर्दै लैजान शिक्षकहरूले ध्यान दिनुपर्छ। एसईईमा सहभागी सबै विद्यार्थीलाई अग्रिम बधाई र शुभकामना। (मरासिनी, शिक्षा विकास तथा समन्वय एकाइ गुल्मीका प्रमुख हुन्।)"
यातायात कार्यालय अनलाइन प्रणालीमा,"काठमाडौं : अनलाइन प्रणालीबाटै ट्याक्सी व्यवसायी दिलीपकुमार श्रेष्ठ भुक्तानी गरेर पटके(अस्थायी बाटो इजाजत पत्र) लिन्छन्। यात्रुलाई लिएर गणतव्यमा हुइकिन्छन्। अहिले उनलाई पटके लिन यातायात कार्यालयहरूमा धाउनु परेको छ न त झन्झटै छ। अनलाइन प्रणालीले समयको बचत सँगै दिलीपलाई यात्रुलाई सेवा दिन सहज भएको छ । पहिला जस्तो रातबिरात यात्रु बोकेर यातायात कार्यालय खोज्दै पटके लिन जानु परेको छैन। जहाँ हुन्छौं, त्यहीबाटै अनलाइन प्रणालीबाट भुक्तानी गरेर पटके लिन्छौं, अनि गणतव्यमा गुड्छौं, खुसी हुँदै व्यवसायी श्रेष्ठले भने। रुटभन्दा अर्को रुटमा जानुपर्दा कानुनअनुसार भाडाका सवारीले पटके लिनुपर्छ। मंलगबारदेखि श्रम, रोजगार तथा यातायात मन्त्रालय बागमती प्रदेश हेटौंडाले अनलाइन प्रणालीबाट पटेक लिने व्यवस्था गरेको हो। अब पटके मात्रै होइन् सवारीसधानको कर तिर्न, नवीकरण गर्न मन्त्रालयले यातायात व्यवस्थान सूचना प्रणाली तयार गरेर प्रयोगमा ल्याइएको मन्त्रालयका सूचना प्रणाली विज्ञ सुदीप फुयालले बताए। उनका अनुसार चालक अनुमतिपत्रका लागि फारम भर्न, दस्तुर तिर्न, ट्रायलको सूचना सेवाग्राहीलाई दिन पनि अनलाइन प्रणालीको विकास भएको छ। हाललाई ढड्डाबाट पनि सेवा दिइने छ। अनलाइन प्रणालीको प्रयोग बढाउँदै पुरानो ढड्डालाई विस्थापित गर्दै लाने मन्त्रालयको योजना छ। अनलाइन प्रणालीले सहजता बागमती प्रदेश सरकारको यातायात मन्त्रालयले विभिन्न अध्ययन, अनुसन्धान, प्रयोग र छलफलपछि अनलाइन प्रणाली प्रयोगमा ल्याएको यातायातमन्त्री लक्ष्मण लम्सालले बताए। उनले भने, हामीले धेरै प्रयासबाट यातायात व्यवस्था कार्यालयबाट पाउने सेवाहरूलाई अनलाइन प्रणालीमा लगेका छौं। बिचौलिया मुक्त कार्यालय र सेवाग्राहीमैत्री सरकारी सेवा प्रवाह गर्न सफल भएको उनको भनाइ छ । मन्त्री लम्सालले भने, बिचौलियाको जगजगीले यातायात कार्यालयहरू भद्रगोल अनि घुसखोर अड्डा बन्यो भन्ने व्यापक जनगुनासो थियो। जसलाई हामीले प्रविधिको प्रयोग गरेर व्यवस्थित बनाएका छौं। सरकारी सेवा प्रवाहमा प्रविधिको प्रयोगपछि कार्य सम्पादनमा बल पुगेको छ। सेवा लन सेवाग्राहीलाई घन्टौंघन्टा लाइनमा बस्नुपर्ने बध्यता हटेको मन्त्री लम्सालले बताए। उनका अनुसार ढड्डामा कर तिर्ने परम्परालाई तोडेर अनलाइन प्रणालीमा लगिएपछि राजस्व चुहावट हुने कार्य नियन्त्रितसमेत भएको छ। उनले भने, बिचौलियालाई पैसा नखुवाइ सेवाग्राहीको काम नबन्ने, घुस नलिई सेवाग्राहीको काम पूरा नगर्ने विकृत प्रवृत्तिमा समेत बिराम लागेको छ। यी कामका लागि कार्यालयमै जानुपर्छ यातायात व्यवस्था कार्यालय (सवारी चालक अनुमतिपत्र) ठूलो भर्याङ काठमाडौंका कार्यालय प्रमुख विमलप्रसाद भट्टराई कार्यालयहरूमा अब केही निश्चित कामका लागि मात्रै सेवाग्राही अनिवार्य रूपमा जानुपर्ने बताए। सवारीसधानको नामसारी गराउन, सवारीसधानको प्रदूषण जाँच गर्न, भाडाका सवारीसाधनको प्राविधिक जाँचपास गराउन, अनलाइनबाट कर तिरेपछि कागजपत्र छापमा कार्यालयको छाप लगाउन, लाइसेन्सको बायोमेट्रिक दिन सेवाग्राहीलाई कार्यालयमा जानुपर्ने हुन्छ, कार्यालय प्रमुख भट्टराईले भने, सवारी साधनको कर तिर्न र नवीकरण, लाइसेन्सको फारम भर्न कार्यालयमा थामी नसक्नु सेवाग्राहीको भीड हुन्थ्यो। अनलाइन प्लेटफर्मबाटै यी कामहरू हुँदा कार्यालयमा हुने भीड स्वात्तै घटेको छ। बागमती प्रदेशमा दुईपांग्रे, तीनपांग्रे, चारपांग्रेलगायत झन्डै साढे २१ लाख सवारीसाधन दर्ता छ। यी सवारी साधन, यसका धनी र प्रयोगकर्तालाई नियमन गर्न अनलाइन प्रणालीको विकास गरिएको हो। आर्थिक वर्ष २०७९२०८० मा मन्त्रालयले कुल १२ अर्ब ८४ करोड राजस्व संकलन गरेको थियो। मन्त्रालयका सचिव बलराम निरौलाले अनलाइनमैत्री सेवा प्रवाहले यातायात कार्यालयहरू व्यवस्थित हुनुका साथै नागरिकलाई सरकारी सेवा लिन सहज भएको सुनाए। हामीले हाम्रो सबै सेवालाई व्यवस्थित, पारदर्शी, विश्वासनीय बनाउन अनलाइन प्रणालीलाई भरपुर प्रयोगमा ल्याएका छौं, सचिव निरौलाले भने, जस्तो कि पहिला हाम्रा कार्यालयबाट पटके सुविधा दिन र सेवाग्राहीहरूले लिन चौबीसै घन्टा कार्यालयमै भर पर्नुपर्ने बाध्यता थियो। अब अनलाइन प्रणालीबाटै भुक्तानी गरेर पटके लिन सकिन्छ। यी र यस्ता कयौं सेवाहरूलाई अनलाइन प्रणालीबाटै बिस्तार गरेपछि यातायात कार्यालयको सुशासनमा सेवाग्राहीले नयाँपनको अनुभूति गरेको उनले सुनाए। प्रविधिमा पहुँचको अभाव, लाइन लाग्छन् अझै सेवाग्राही सरकारले सेवालाई अनलाइनमैत्री बनाए पनि कार्यालयमै लाइन लागेर सेवा लिन सेवाग्राही अझै आउने गरेको यातायात व्यवस्था सेवा कार्यालय सल्लाघारी भक्तपुरका निमित्त कार्यालय प्रमुख इन्द्रबहादुर कार्कीले सुनाए। सबै सेवाग्राहीलाई अनलाइन प्रयोगबारे ज्ञान छैन। त्यसकारण अनलाइन प्लेट फर्मबाट घरै बसेर हुने कामका लागि पनि कार्यालयमा उहाँहरू लाइन लाग्न आउनुहुन्छ, उनले भने, तर, पछिल्लो समय अनलाइनबाट सेवा लिनेहरूको संख्या बढेको छ। यो हाम्रो लागि खुसीको कुरो हो। तर, अनलाइन सेवा प्रवाहबारे यातायात व्यवस्था कार्यालय (सवारीचालक अनुमतिपत्र) राधेराधे भक्तपुरका कार्यालय प्रमुख डन्डबहादुर बस्नेतको अनुभव भने फरक छ। उनका अनुसार पहिला सेवालिन सेवाग्राहीको ठेलमठेल भीड हुन्थ्यो। सहज रूपमा काम गराइदिने भन्दै बिचौलियाहरू भीडभाडमा पसेर सेवाग्राहीलाई झुक्यार ठगेर भाग्थें। कार्यालयमा कर्मचारी थोरै हुने, टेबलमा बसेर काम गर्ने कि बिचौलियाको पछि लागेर निगरानी गर्ने ? निकै समस्या हुन्थ्यो। कर तिर्ने, नवीकरण गर्ने, लाइसेन्सका प्रक्रियाहरू अनलाइन प्रणालीमा गयो। सेवाहीको भीड कम हुँदै गयो। हामीले बिहानीपखदेखि नै कार्यालय खोल्न थाल्यो। त्यसले निकै सहज भएको छ। कार्यालयमा कर्मचारीहरू फटाफट काम गर्न सकिरहेका छन्। बिचौलीयाहरू आफैं भागे। बागमतीको अनलाइन प्रणालीबाट अन्य प्रदेशमा कर तिर्न मिल्छ ? बागमती प्रदेशका यातायात मन्त्रालयका सचिव बलराम निरौलाले बागमती प्रदेशमा दर्ता भएका सवारीसधानको कर र नवीकरण मात्रै आफूहरूको अनलाइन प्रणालीले स्वीकार गर्ने बताए। बागमती प्रदेशमा दर्ता भएका गाडीहरूको मात्रै नवीकरण गर्न र कर तिर्न हाम्रो सीस्टमबाट मिल्छ। अन्य प्रदेशमा दर्ता भएका सवारीसाधनहरूको पनि हामी कर लिन्छौं, नवीकरण गछौं। तर, ढड्डामा मात्रै हुन्छ, उनले भने, एउटा प्रदेशको अनलाइन प्रणालीबाट अर्को प्रदेशमा दर्ता भएका सवारीसाधनको नवीकरण गर्न र कर बुझन् प्रदेशको अनलाइन प्रणालीलाई संघीय यातायात व्यवस्था विभागको सिस्टमसंग जोड्नुपर्छ। अनि मिल्छ। अन्तर प्रदेशीय रुट निर्धारणबाहेक संविधानले सबै अधिकार प्रदेश सरकारलाई दिएको छ। २०७५ साल मंसिर २० गतेपछि केन्द्रमा रहेको यातायात व्यवस्थानसम्बन्धी अधिकारहरू प्रदेशस्तरमा समायोजन भएको थियो।"
भारतमा आरजु राणाले गराइन् थाइराइडको शल्यक्रिया,काठमाडौं : नेपाली कांग्रेस सांसद डाआरजु राणाको भारतमा थाइराइडको शल्यक्रिया गरिएको छ। पूर्वप्रधानमन्त्री शेरबहादुर देउवाकी पत्नीसमेत रहेकी राणाको भारतको नयाँ दिल्लीस्थित म्याक्स अस्पतालमा 'हाइपर थाइराइड' को शल्यक्रिया गरिएको स्वकीय सचिव कमल रावलले जानकारी दिएका छन्। राणा स्वास्थ्य हाल सुधारोन्मुख रहेको र चिकित्सकहरूको परामर्शअनुसार केही समय अस्पतालमै उपचार गर्नुपर्ने सचिवालयले जनाएको छ। उनले आफ्नो शल्यक्रिया र उपचारमा खटिएको चिकित्सक र उनीहरूको टिमलाई धन्यवाद दिएकी छन्। चिकित्सकको सल्लाहअनुसार राणाले दुई वर्षदेखि फलोअप उपचार गराउँदै आएकी छन्।
"पश्चिमी तथा स्थानीय वायुको प्रभाव : कोशी, बागमती र गण्डकीमा वर्षा","काठमाडौं : नेपालमा पश्चिमी वायु तथा स्थानीय वायुको प्रभाव रहेको जल तथा मौसम विज्ञान विभागले जनाएको छ। विभागको मौसम पूर्वानुमान महाशाखाका अनुसार हाल कोशी, बागमती र गण्डकी प्रदेशको पहाडी भूभागको थोरै स्थानहरुमा हल्का वर्षा भइरहेको छ । बिहीबार दिउँसो देशका पहाडी भूभागमा आंशिक देखि साधारणतया बदली रही बाँकी भूभागमा आंशिक बदली रहने छ। कोशी, बागमती र गण्डकी प्रदेशका पहाडी भूभागका केही स्थानहरूमा मेघगर्जनचट्याङ्गसहित मध्यम वर्षा तथा देशको बाँकी भूभागका एकदुई स्थानमा मेघगर्जनचट्याङ्गसहित हल्का वर्षाको सम्भावना रहेको महाशाखाको भनाई छ। कर्णाली र सुदूरपश्चिम प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। राती कोशी, बागमती र गण्डकी प्रदेशका केही स्थानहरूमा मेघगर्जनचट्याङ्गसहित मध्यम वर्षा तथा देशको बाँकी भूभागका एकदुई स्थानमा मेघगर्जनचट्याङ्गसहित हल्का वर्षाको सम्भावना रहेको छ। देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको महाशाखाले जनाएको छ। शुक्रबार कोशी, बागमती , गण्डकी, कर्णाली र सुदूरपश्चिम प्रदेशका पहाडी भूभागका थोरै स्थानहरूमा तथा देशको बाँकी भूभागका एकदुई स्थानमा मेघगर्जनचट्याङ्गसहित हल्का वर्षाको सम्भावना रहेको छ। देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। महाशाखाका अनुसार शनिबार दिउँसो गण्डकी, लुम्बिनी, कर्णाली र सुदूरपश्चिम प्रदेशका केही स्थानहरूमा तथा बाँकी प्रदेशका एकदुई स्थानमामेघगर्जनचट्याङ्गसहित हल्का वर्षाको सम्भावना रहेको छ। देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको हुँदा त्यस क्षेत्रमा दैनिक जनजीवन लगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने सम्भावना रहेकोले आवश्यक सतर्कता अपनाउन अनुरोध गरेको छ।"

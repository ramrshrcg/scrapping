शीर्षक,विवरण
अझै कतिञ्जेल मलमा राजनीति ?,"मलको सहज आपूर्ति गर्ने जुन उपाय दीर्घकालीन हुन्छ, त्यही बाटो हिँड्नु सबैभन्दा उत्तम हो, त्यस पनि कारखानै खोल्ने कुरा प्राथमिकतामा पर्नुपर्छ। मुख्य पेसा नै कृषि भएको मुलुकका लागि बर्खाभन्दा महत्वपूर्ण कुनै मौसम हुँदैन। यसका दुःख भने अनेक छन्। कृषिप्रधान देश नेपालको सरकारले कृषिलाई प्राथमिकतामा नराख्नु झनै दुःखद् पक्ष हो। त्यसैले त अर्थतन्त्रमा सबैभन्दा धेरै योगदान दिने क्षेत्रमा अभावै अभाव छ। मल, बीउ र सिँचाइबिना खेतीपाती सम्भव छैन, तर सबैभन्दा चुनौती भनेको त्यसैको माग पूरा गर्नुमा छ। किसानले न सजिलै उन्नत बीउ पाउँछन्, न पर्याप्त सिँचाइ सुविधा छ न त मल नै चाहिएजति पाइन्छ। सधैं हाहाकारमात्रै हुन्छ। दुईचार किलो मल किन्न लाइन बस्दा कतिपय किसान बेहोसमात्रै भएका छैनन् ज्यानै गुमाएका उदाहरण पनि छन्। संवेदनहीन सरकार भने आश्वासन दिन्छ, मल दिँदैन। मल कारखाना नै स्वदेशमा खोल्ने आश्वासन सरकारले बाँड्न थालेको दसकौं भइसकेको छ। त्यसको सम्भाव्यता अध्ययन कहिले भारतीयबाट गराइएको छ, कहिले जापानीबाट। भारतीयले त नेपालमा मल कारखानाको सम्भावना देखाउन कन्जुस्याइँ गर्नु स्वाभाविकै हो, त्यहाँ राजनीति छ। जापानी १९८४ तिर गरेको सम्भाव्यता अध्ययनले नेपालमा मल कारखाना स्थापना महँगो पर्ने सुझाएका थिए। त्यो त धेरै पुरानो कुरा भयो। २०७२ सालमा लगानी बोर्डले भारतीय कम्पनी इन्फ्रास्ट्रक्चर डेभलपमेन्ट कर्पोरेसन (आइडेक) कर्नाटकलाई अध्ययनको जिम्मा दिएको थियो। अहिले त्यही बोर्डले जर्मनको डीआईएजी इन्डस्ट्रिजसँग २४ महिने म्यादसहित २८ असारमा अध्ययन सम्झौता गरेको छ। भनिन्छ, बिजुलीको अत्यधिक खपत मल कारखानाको मुख्य चुनौती हो। तर, नेपालमा पर्याप्त बिजुली उत्पादन भइसकेको र अझै थपिने क्रममा समेत रहेको हुँदा बिजुली प्रयोग हुने मल कारखानालाई नेपालले महँगो ठान्नु हुँदैन। आयातित एलपी ग्यासमा अनुदान बाँड्न सक्ने सरकारले आफ्नै उत्पादन बिजुली मल कारखानामा खपत गर्नु सुल्टो बाटो हुन्छ। खर्बभन्दा माथि लगानी लाग्ने भनेर विज्ञहरूले जुन तथ्य बताइरहेका छन्, त्यससँग सँगैको सुझाव के पनि हो भने मल निर्यात पनि सुनिश्चित गरिनुपर्छ। त्यो सम्भावना नभएको होइन। भारत आफैं मल आयातकर्ता हो भने नेपालले उसको बजारको माग पूरा गरिदिन सक्छ। बंगलादेश पनि अर्काे बजार हुन सक्छ। अर्काेतिर निजी क्षेत्र पनि त मल कारखाना खोल्न उत्सुक छ, त्यसलाई सरकारले किन हौस्याउने ? मलको सहज आपूर्ति गर्ने जुन उपाय दीर्घकालीन हुन्छ, त्यही बाटो हिँड्नु सबैभन्दा उत्तम हो, त्यस पनि कारखानै खोल्ने कुरा प्राथमिकतामा पर्नुपर्छ। रासायनिक मलमा पनि युरियामात्रै अन्तिम विकल्प होइन, संसारमा विकसित प्रविधिहरूलाई पछ्याउँदै सरकारले ठोस काम नगरी सुख छैन।"
न्यायाधीश नियुक्तिमा किन ढिलाइ ?,"सर्वोच्च, उच्च र जिल्ला अदालतमा न्यायाधीश रिक्त छन्। न्यायाधीश नहुँदा सेवाग्राहीले प्रत्यक्ष मारमा परेका छन्। संविधानद्वारा प्रत्याभूत स्वच्छ न्याय पाउने हकबाट वञ्चित हुन पुगेका छन्। पुराना मुद्दाहरू थाक लागेर बसेका छन्। नयाँ मुद्दाको संख्या बढ्दै गएको छ। न्यायाधीश घट्दै जाँदा नागरिकको मौलिक हकमा प्रभाव पर्छ। दिनहुँ सयौं मुद्दा पेसीमा चढ्छन्। सुनुवाइको पालो नआएर सेवाग्राही निराश हुँदै फर्कनुपरेको छ। सर्वोच्चमा २८ हजारभन्दा बढी मुद्दा विचाराधीन छन्। जहाँ प्रधानन्यायाधीशका अतिरिक्त बढीमा २० न्यायाधीश रहने संवैधानिक व्यवस्था छ। तर, ६ न्यायाधीशको पद रिक्त छ। उच्चमा ४२ र जिल्लामा ३५ भन्दा बढी न्यायाधीश पद रिक्त छ। तर, नियुक्तिको कुनै टुंगो छैन। सर्वोच्चको न्यायाधीश नियुक्ति न्यायपरिषद्को सिफारिसमा राष्ट्रपतिबाट गर्ने संवैधानिक व्यवस्था छ। न्यायपरिषद् ऐन, २०७३ अनुसार उमेरको हदबाट अवकाश हुने सर्वोच्चका न्यायाधीशको पद यकिन गरी त्यस्तो पद रिक्त हुनुभन्दा कम्तीमा एक महिनाअघि नियुक्तिका लागि परिषद्ले सिफारिस गर्नुपर्ने व्यवस्था छ। तर, ६ न्यायाधीश रिक्त भइसक्दा पनि नियुक्तिको काम भएको छैन। कि न्यायाधीश नियुक्तिका लागि पनि बारले आन्दोलन गर्नुपर्ने हो ? यो कुरा प्रधानन्यायाधीश र कानुनमन्त्रीले बुझ्नुपर्यो । सर्वोच्च बार एसोसिएसनले यथाशीघ्र नियुक्तिका लागि ध्यानाकर्षण गराइसकेको छ। परिषद् अध्यक्षसमेत रहेका प्रधानन्यायाधीश हरिकृष्ण कार्कीलाई पत्र पठाई आफ्नो जिम्मेवारी पूरा गर्न आग्रह गरिसकेको छ। प्रधानन्यायाधीशमा कार्की नियुक्त हुनुभएको पनि एक महिना पूरा भइसक्यो। साउन २० गते अवकाशमा जाँदै हुनुहुन्छ। त्यसअघि नै नियुक्ति हुनुपर्छ भन्ने माग हो। परिषद्को बैठक पनि बसेको छ। तर, सिफारिस भएको छैन। संविधानले परिकल्पना गरेजस्तो व्यक्तिलाई न्यायाधीश नियुक्त गर्नुपर्छ। प्रधानन्यायाधीश र कानुनमन्त्रीबीच यस कुरामा समझदारी हुनुपर्छ। क्याडर जजलाई न्यायाधीश बनाउनेमा कानुन व्यवसायीले विरोध गर्दैनन्। तर, क्याडर जजबीच पनि अब्बल छनोट हुनुपर्छ। कानुन व्यवसायमा इमानदारीपूर्वक काम गरेको, सक्षम र योग्यलाई पनि न्यायाधीश बनाउनुपर्यो । कानुन व्यवसायीलाई नियुक्त गर्नुहुँदैन भनेर अत्तो थाप्न मिल्दैन। मिश्रित किसिमले नियुक्ति हुनुपर्छ। राजनीतिक हस्तक्षेप वा संरक्षण हुनुहुँदैन। जति बढी पद रिक्त भयो, त्यति बढी राजनीतिक भागबन्डाको कुरा आउँछ। कानुनमन्त्रीसँगको सहमतिबिना प्रधानन्यायाधीशले केही गर्न नसक्ने अवस्था छ। कानुनमन्त्रीले सहयोग नगर्दा धेरै नियुक्ति अधुरो हुन्छ। कानुनमन्त्रीले प्रधानन्यायाधीशलाई सहयोग गर्नुपर्छ।  प्राध्यापक एवं वरिष्ठ अधिवक्ता शाक्य सर्वोच्च अदालत बार एसोसिएसनका निवर्तमान अध्यक्ष हुन्।"
देश विकासका लागि मानव संशाधन अति महत्वपूर्ण छ,"नेपाल कोरिया सम्बन्धको ऐतिहासिकता र घनिष्टता कुन उचाइमा छ ? नेपाल र कोरियाबीच दौत्यसम्बन्ध स्थापित भएको ५० वर्ष पूरा हुँदैछ। प्रगाढ सम्बन्धका कारण धेरै क्षेत्रमा समन्वय गरेका छौं। ५० वर्षलाई कसरी मनाउने भन्नेमा म चिन्तनशील छु। दुई देशबीचको सम्बन्ध विस्तारमा भएका उल्लेख्य काम केके हुन् ? तपाईं भर्खरै नेपाल आउनुभएको छ। जनस्तरमा नेपाल कोरिया सम्बन्ध कस्तो पाउनुभयो ? नेपाल आएको शुक्रबार ४७औं दिन भएको छ। यहाँ आएपछि सरकारी निकायसँग समन्वय गरिरहेको छु। जनस्तरको सम्बन्ध स्थापित गर्ने प्रयासमा छु जसका लागि विभिन्न व्यक्तिसँग भेटघाट गरिरहेकै छु। भेटका क्रममा कोरियासँग सम्बन्ध भएका व्यक्तिहरू धेरै पाएँ। कतिपय व्यवसायीको आफन्त कोरियामा हुनुहुँदो रहेछ। नेपाल कोरिया जनस्तरको सम्बन्धमा ईपीएसकै ठूलो भूमिका रहेछ। हाल दक्षिण कोरियामा ४० हजार नेपाली कार्यरत हुनुहुन्छ। थप धेरै व्यक्ति कोरिया जान इच्छुक हुनुहुन्छ। अवसरको पर्खाइमा हुनुहुन्छ। कोरोनाकाल अघि वार्षिक ४० हजारभन्दा बढी कोरियाली पर्यटक नेपाल भ्रमणमा आउने गरेका थिए। नेपालको प्राकृतिक छटा दृश्यावलोकन र गौतम बुद्धको जन्मथलो लुम्बिनी भ्रमण कोरियालीहरूले रुचाउने गरेका छन्। दुवैतर्फ बराबर आवतजावत छ। दुई देशबीचको जनस्तरको सम्बन्ध नै महत्वपूर्ण हो। सम्बन्ध एकतर्फी छैन। एकअर्काप्रति बरोबर सद्भाव छ। विकास साझेदारका कार्यक्रम पनि धेरै छन्। कोरिया औद्योगिक मुलुक हो। कोरियाली लगानीकर्तालाई नेपाल ल्याउन तपाईंले के कस्तो पहल गरिरहनु भएको छ ? नेपालले आफूमा के सुधार गर्नु आवश्यक छ ? दुई देशको सम्बन्धलाई उचाइ दिन आर्थिक गतिविधि महत्वपूर्ण हुन्छ। नेपालमा प्रत्यक्ष विदेशी लगानी गर्नेे सूचीमा दक्षिण कोरिया चौथो स्थानमा छ। केही समयअघि बुटवलमा सामसङको टेलिभिजन एसेम्बल उद्योग स्थापना भइसकेको छ। यसरी बहुदेशीय कम्पनी नेपालमा लगानी गर्न लालायित रहेका देखिन्छन्। कोरियाली लगानीकर्ता नेपालको कुन क्षेत्रमा लगानी गर्न उत्सुक छन् ? कोरियाली कम्पनीहरू नेपालको जलविद्युत् क्षेत्रमा लगानी गर्न बढी उत्साहित छन्। कोरियाली ऊर्जा उत्पादकहरूलाई नेपाल जलस्रोतमा दोस्रो धनी देश हो भन्ने थाहा छ। कोरियाको लगानी रहेको २ वटा जलविद्युत् आयोजना निर्माण सम्पन्न भएका छन्। २१६ मेवाको माथिल्लो त्रिशूली१ जलविद्युत् आयोजना निर्माणाधीन छ। सो आयोजना निर्माण कार्य सन् २०२७ मा सम्पन्न हुनेछ। यसले नेपालको विद्युत् क्षेत्रमा ठूलो योगदान गर्नेछ। जलविद्युत् उत्पादनमा मात्र नभएर प्रशारणलाइन निर्माणमा पनि हामी इच्छुक छौं। यसै सिलसिलामा ऊर्जा मन्त्रालय र नेपाल विद्युत् प्राधिकरणसँग पनि समन्वय भइरहेको छ। बहुद्देशीय कम्पनीमा मात्र नभएर मझौला आकारका कोरियाली कम्पनीले पनि नेपालमा लगानी गरून् भन्ने चाहना छ। सोहीअनुसार पहल गर्नेछु। कोरियालीको लगानी रहेको नक्कली कपाल बनाउने हाइमो नामको कम्पनी नेपालमा सञ्चालनमा छ। जुन ५ वर्षअघिदेखि नेपालमा छ। कम्पनीमा ६ सय नेपाली महिला कार्यरत हुनुहुन्छ। त्यहाँबाट उत्पादित नक्कली कपाल कोरिया र जापानमा निर्यात भइरहेको छ। मलाई लाग्छ नेपालसँग तगडा श्रमशक्ति छ। बजारको हिसाबले पनि नेपाल ठूला जनसंख्या भएको दुई मुलुकको बीचमा छ। यसो हुनाले नेपालमा उद्योग उञ्चालन गर्न उपयुक्त वातावरण छ। जसले लगानी गर्छ, उसको उद्देश्य नाफा वा लाभ गर्नुहुन्छ। दूतावासको तर्फबाट सरकारी निकायसँग समन्वय गर्दै नेपालका व्यवसायीले जस्तो सुविधा पाउँछन्, त्यस्तै सुविधा पाउने र लगानीबाट प्रतिफलको सुनिश्चित गर्ने वातावरण बनाउन समन्वय तथा पहल गर्ने गरेका छौं। प्रतिफलको सुनिश्चित गर्ने सम्झौता भए लगानीलाई बढावा दिनेछ। विदेशी लगानी भित्र्याउन नेपाल सरकारको भूमिका कस्तो पाउनुभएको छ ? नेपाल सरकारले विदेशी लगानी भित्र्याउन आह्वान गरिरहेको छ। हामीले जिम्मेवारीअनुसार काम गरिरहेका छौं र प्रयासरत छौं। नेपालका तर्फबाट पनि नेपाल लगानीका लागि उपयुक्त छ भन्ने सन्देश दिनुपर्छ र प्रतिफलको सुनिश्चितता दिलाउनुपर्छ। विश्वसँगै नेपालले पनि आर्थिक मन्दी सामना गरिरहेको छ। यस्तोमा दुई देशबीच तत्कालै दुर्ई देशबीच सहकार्य गरी केही लगानी जुटाउने सम्भावना छ कि छैन ? कोरियाली लगानीकर्ताले कस्तो वातावरण खोज्छन् ? आज विश्व अर्थतन्त्र असहज परिस्थितिबाट गुज्रिरहेको छ। यसबाट नेपाल र कोरिया प्रभावित छन्। नेपाली अर्थतन्त्र विस्तारै पुनरुत्थानको क्रममा छ। कोरिया विस्तारै रोजगारी सिर्जना हुने गरी लगानी प्रबद्र्धन गर्दै नेपालको विकासको सारथी बन्न चाहन्छ। विगत केही वर्षदेखि दक्षिण कोरियाले नेपाललाई प्राथमिकता प्राप्त दौत्य राष्ट्रको सूचीमा राखेको छ। सोहीअनुसार हामीले विकास सहायता बढाइ रहेका छौं। सन् १९९९ देखि २०२२ सम्म कोरियाले नेपाललाई २२ करोड डलरभन्दा बढी विकास सहायता प्रदान गरेको छ। नेपाललाई विस्तारै विकसित राष्ट्र बन्न सघाउने क्रममा व्यावसायिक शिक्षा, कृषि, स्वास्थ्य क्षेत्रमा सहायता प्रदान गरिरहेका छौं। देश विकास गर्न कस्तो श्रमशक्ति चाहिन्छ ? देश विकास गर्न श्रम शक्तिको आवश्यकता हुन्छ। कोरियाको कुरा गर्दा नेपालभन्दा कम प्राकृतिक सम्पदा थियो। तर, श्रमशक्ति पर्याप्त थियो। कोरियालाई आजको दिनमा ल्याउन शिक्षित श्रमशक्तिले उल्लेख्य योगदान छ। नेपाली नागरिले आफ्ना बालबच्चालाई प्रदान गरेको शिक्षा र लगानी हेर्दा मलाई नेपालले शिक्षित श्रमशक्ति निर्माणको बाटोमा रहेको महसुस हुन्छ। कोरियाको सहयोगमा बुटवलमा व्यावसायिक सीप तालिम दिइँदै आएको छ। मधेस र गण्डकी प्रदेशमा पनि यस्तो कक्षाको व्यवस्था गर्न तत्पर छौं। सातवटै प्रदेशमा कोरियाली सहयोगको व्यावसायिक तालिम केन्द्र सञ्चालन गर्न सकियोस् भन्ने चाहना मेरो छ। नेपालमा विदेशी लगानीमैत्री वातावरण कस्तो पाउनुभयो ? लगानीको कुरा गर्दा लगानीमैत्री वातावरणको आधारमा नेपाल निकै तल छ। विश्वमा लगानीयोग्य देशको सूचीमा नेपाल ९४औं स्थानमा छ। दक्षिण एसियामा सुधार गर्नुपर्ने धेरै पक्ष छन्। सुरुका दिनमा कोरिया सहज अवस्थामा थिएन। कर्मचारी र व्यवसायीको राम्रो सम्बन्ध र समन्वय थिएन। मलाई लाग्छ नेपाल सरकारले निजी क्षेत्रको आवाज सुन्नुपर्छ। सरकार र निजी क्षेत्रको कामबीच लय मिलाउँदै अगाडि बढ्नु भयो भने परिस्थिति राम्रो बन्नेछ। दुई देशबीच जनस्तरको सम्बन्ध बढाउन नेपाली श्रमिकको ठूलो योगदान छ। ईपीएस प्रणालीबाट थप कामदार पठाउन कतिको सम्भव छ ? रोजगार अनुमति प्रणाली ईपीएसमार्फत कोरिया गएको श्रमिकले कोरियाको औद्योगिक क्षेत्र र अर्थतन्त्रमा पर्याप्त योगदान दिएको छ। साथै उहाँहरूले पठाएको रेमिट्यान्सबाट नेपाल र नेपाली नागरिकले लाभ पाएका छन्। ईपीएसअन्तर्गत विभिन्न १६ वटा राष्ट्रबाट कामदार कोरिया जाने गरेका छन्। चालु आवमा ९० हजार कामदार कोरिया जाने अनुमान गरेका छौं। नेपालबाट मात्रै १५ हजार कामदारको माग गरिएको छ। रोजगारदाताले पनि नेपाली कामदारलाई रुचाउनु भएकाले अझै धेरै नेपालीको माग गर्नुभएको छ। सोही भावनालाई कदर गर्दै जुलाईसम्म १४ हजार जना कोरिया गइसक्नु भएको छ। अन्त्यसम्म २० हजारभन्दा बढी नेपालीले कोरियामा रोजगारीको अवसर पाउनुहुनेछ। यो वर्षदेखि १६ देशमध्ये नेपाल सबैभन्दा धेरै कामदार पठाउने मुलुक बनेको छ। ईपीएस प्रणालीबाट कोरियामा कहिलेसम्म श्रमिक जान पाउँंछन् ? कोही कसैले ईपीएस प्रणाली चाँडै बन्द हुन्छ कि भन्ने जिज्ञाशा राख्ने गर्छन। नीति हरसमय बदलिन्छन्। तर, कोरियामा कामदारको संख्या अपुग छ, माग दिनानुदिन बढ्दो छ। भविष्यमा पनि लामो समयसम्म ईपीएसले निरन्तरता पाउँछ भन्ने मेरो बुझाइ छ। कोरियामा काम गर्न जानेले कोरियाली नागरिक झैं पारिश्रमिक पाउने भएकाले मासिक २ लाखभन्दा बढी आम्दानी हुने गरेको छ। नेपालीहरूले आम्दानीमात्र होइन, सीप पनि आर्जन गर्नुभएको छ। सो सीप भोलि नेपाल निर्माणमा उपयोग हुनेछ। म नेपाल आएको केही दिनमै नेपाली सञ्चारमाध्यममा कोरियाबाट फर्कनुभएका एक जनाले उद्योग खोलेर आम्दानी गर्नुभएको र रोजगारी पनि सिर्जना गर्नुभएको समाचार पढेको थिएँ, जसबाट निकै हर्षित भएको थिएँ। यस्ता उदाहरण बढ्दै गए नेपाल समृद्धिबाट टाढा छैन। कोरियामा सिकेको सीपलाई नेपालमा कसरी उपयोग गर्न सकिन्छ ? कोरियाली अन्तर्राष्ट्रिय सहायता संस्था (कोइका)सँग समन्वय गरेर कोरियाबाट फर्कनुभएका श्रमिकका लागि रिइन्टिग्रेसन कार्यक्रमको माध्यमबाट व्यवसाय गर्ने, व्यावसायिक शिक्षा प्रदान गर्ने कार्यक्रम अघि बढाएका छौं। यो कार्यक्रमले लगानी कसरी गर्ने भन्ने सिकाउँछ। यो कार्यक्रम सफल भए लगानी प्रबद्र्धन भई उद्योग स्थापना र रोजगारी सिर्जना हुनेछ। यसबाट नेपाललाई औद्योगीकरणमा सघाउ पुग्नेछ। कोरियाबाट मात्र नभएर अन्य मुलुकबाट फर्किएपछि उहाँहरूको सीप उपयोग र लगानी प्रबद्र्धन गर्न अन्नपूर्ण मिडियालगायत सञ्चार माध्यमले उचित भूमिका खेल्नुपर्छ। नेपाली कामदारले सिजनल भिसा लिने गरेका थिए। पछि त्यो सफल हुन सकेन यथार्थ के हो ?यो सत्य हो। सिजनल भिसामा केही अवधिका लागि काम गर्न कोरिया जाने नेपाली हुनुहुन्थ्यो भन्ने मैले पनि सुनेको हो। तर, उहाँहरू भिसाअनुसारको समयमा नेपाल फर्किनुभएन। उहाँहरूको कारण अरू नेपाली अवसरबाट बञ्चित हुनुभयो। उहाँहरू नेपाल फर्किन नचाहेको जानकारी कोरियाको कानुन मन्त्रालयबाट पाएँ। मन्त्रालयका अनुसार उहाँहरूको कारण ३ वर्षसम्म धेरै नयाँ व्यक्ति कोरियामा रोजगारीको अवसरबाट बञ्चित हुनुभयो। यद्यपि ईपीएसबाट अझै धेरै नेपालीलाई लैजान हामी पहल गरिरहने छौं। नेपाल र कोरियाबीच केमा समानता छ ? तपार्ईंको प्रश्नको जवाफभन्दा पहिला मैले केही भन्न चाहेँ। नेपाल र कोरियाबीच निकै समानता छ। गौतम बुद्धको जन्मस्थल नेपाल हो। कोरियाको इतिहासमा बुद्ध धर्म महत्वपूर्ण धर्म हो। परिवारलाई महत्व दिने संस्कार र मिहिनेत गर्नुपर्छ भन्ने विषयमा नेपाल र कोरियाबीच समानता छ। अचार, मःमः आदि खाना पनि मिल्दोजुल्दा छन्। कोरियाली र नेपालीको अनुहार पनि अलिअलि मिल्छ। यसबाहेक नेपाल र कोरिया दुवैको इतिहासमा गृहयुद्धबाट गुज्रिएको घटना छ। आज त कोरिया सम्पन्न छ। विगतमा कोरियाली नागरिक पनि अरू देशमा रोजगारीका लागि जान्थे । अवस्था कसरी बदलियो ? कोरियामा जतिबेला उद्योग थिएनन्, रोजगारी थिएन। नेपाली झैं कोरियालीहरू पनि वैदेशिक रोजगारीमा जान्थे। कोरियालीहरू नर्सका रूपमा अस्पताल र खानीमा काम गर्न जर्मनी, निर्माण मजदुरका रूपमा खाडीमुलुकमा जान्थे। मेरो बुबाले खाडी मुलुकमा निर्माण मजदुरका रूपमा काम गर्नुभयो। सोहीकारण विदेशी रोजगारीमा जाने व्यक्तिको परिवारको पीडालाई महसुस गर्न सक्छु। कोरियाली नागरिकको यी र यस्तै योगदानका कारण कोरिया विकसित देश बन्न पुग्यो। अर्थतन्त्रको विकासका लागि सबैभन्दा महत्वपूर्ण मानव संशाधन हो। मानवलाई प्रशिक्षण कसरी दिने भन्ने महत्वपूर्ण छ। दोस्रो, व्यावसायिक चेत भएका नागरिकको संख्या धेरै हुनुपर्छ। कोरिया विकासको सिलसिलामा हेर्दा धेरै नागरिकले आफू साहूजी बनेर कामदार राख्ने सपना राखेका थिए। सोही सपनाले कोरियालीलाई दुःख गर्न प्रेरित गर्यो। आँटिला र उद्योग गर्न सक्षम व्यक्तिको साथ सरकारलाई हुने हो भने देश विकास सजिलै हुन्छ। यस्तै सरकारले गर्नुपर्ने समन्वय, दिनुपर्ने सुविधा तथा निर्माण गर्नुपर्ने पूर्वाधार पनि यथासक्य तीव्र रूपमा तयार पार्न आवश्यक छ।"
सकसपूर्ण श्रमकूटनीति,"देशमा रोजगारीका अवसर नहुँदा बर्सेनि लर्को लागेर बिदेसिनेको संख्या ठूलै छ। सरकारी आकलनअनुसार मलेसिया, खाडीका विभिन्न देशलगायत अन्यत्र गरी ५० लाखको हाराहारी नेपाली विदेशमा श्रम गर्छन्। तर, तिनको हक, हित र सुरक्षाका लागि हाम्रा कूटनीतिक नियोगहरू निकै निरीह रहेको पाइन्छ। काठमाडौं : सरकारसँग श्रम स्वीकृति लिएर २०७८७९ मा ३ लाख ४८ हजार ८ सय ६८ नेपाली वैदेशिक रोजगारमा गए। तीमध्ये ३ लाख १५ हजार ८ सय ६ पुरुष र ३३ हजार ६२ महिला थिए। त्यसका अतिरिक्त २ लाख ८१ हजार २ सय २२ जनाले पुन : श्रम स्वीकृति लिए। अर्थात्, झन्डै ३ लाख घर आएका नेपाली फेरि विदेश नै फर्किए। देशमा रोजगारीका अवसर नहुँदा बर्सेनि लर्को लागेर बिदेसिनेको संख्या ठूलै छ। सरकारी आकलनअनुसार मलेसिया, खाडीका विभिन्न देशलगायत अन्यत्र गरी ५० लाखको हाराहारी नेपाली विदेशमा श्रम गर्छन्। तर, तिनको हक, हित र सुरक्षाका लागि हाम्रा कूटनीतिक नियोगहरू निकै निरीह रहेको पाइन्छ। कमजोर कूटनीति र जनशक्ति अभाव यसको मुख्य कारण मानिन्छ । गैरआवासीय नेपाली संघका अन्तर्राष्ट्रिय उपाध्यक्ष डीबी क्षेत्रीको भनाइले श्रम कूटनीतिको अवस्था दर्शाउँछ, नेपाली श्रमिक धेरै भएका देशका हाम्रा प्राय : राजदूतावास वैदेशिक रोजगार व्यवसायीको विस्तारित रूप बन्ने गरेका छन्। करियर डिप्लोम्याट बाहेकका नियुक्ति प्राय : अन्य ढंगमा हुन्छन्। पैसा तिनलाई म्यानपावर व्यवसायीले दिन्छन्। र, तिनले तिनै व्यवसायीका लागि नेपाली कामदारको प्रमुख गन्तव्य मुलुक हो साउदी अरब। २०७८७९ मा मात्र खाडीको उक्त मुलुक जान १ लाख २५ हजार ३ सय ६९ नेपालीले नयाँ श्रम स्वीकृति लिए। त्यस्तै नेपालीले रोज्ने पाँचौं मुलुकमा पर्छ कुवेत। खाडीकै यस देशमा २०७८७९ मा २२ हजार ७ सय ८६ जना नेपाली कामका लागि पुगे। तर, दु : खको कुरा यी दुई यस्ता देश हुन् जससँग नेपालले द्विपक्षीय श्रम सम्झौता गर्न सकेको छैन। त्यसले गर्दा नेपाली कामदारले ती मुलुकले जे नियम लगाए, मान्न बाध्य हुनु परेको छ। अनेक प्रताडना सहनु परेको छ। साउदीले हालै मात्र अप्रत्यासित रूपमा नयाँ नियम लगायो कामका लागि जाने नेपालीले प्रमाणपत्र प्रमाणीकरण गर्नुपर्ने। त्यो पनि कम्तीमा एसईई (पुरानो एसएलसी) सरहको। दु : खको कुरा साउदी जाने सरदर ८० प्रतिशत नेपाली त्यसभन्दा कम योग्यताका वा सामान्य साक्षर हुन सक्छन्। नेपालस्थित साउदी दूतावासको उक्त घोषणाले सबैलाई चकित तुल्यायो। तुरुन्तै कामदार, सरोकारवाला, गैरसरकारी संस्था आदिले दबाब दिए। र, बाध्य भएर परराष्ट्र मन्त्रालयले वार्ता गर्यो। साउदीले तत्कालका लागि उक्त नियम स्थगन गरेको छ। तर, गैरआवासीय नेपाली संघका उपाध्यक्ष क्षत्री भन्छन्, जुनसुकै बेला फेरि यो लादिन सक्छ। यसको कारण अरू केही होइन, हाम्रो कमजोर श्रम कूटनीति हो। श्रमको संकट, कूटनीति कमजोर अमेरिकी विदेश मन्त्रालयका अधिकारीहरूले श्रम कूटनीतिलाई यसरी अथ्र्याउने गर्छन् यो विश्वभरका अमेरिकी नियोगमा श्रम सहचारीले अमेरिकी मानव अधिकार र अन्तर्राष्ट्रिय व्यापार नीतिका सन्दर्भमा श्रम मापदण्डको पैरवी र प्रबद्र्धनमा निर्वाह गर्ने भूमिका हो। नेपालका हकमा विदेशका नियोग, त्यहाँका कूटनीतिज्ञ न त श्रम काउन्सिलरसहचारी, कसैले पनि श्रम कूटनीतिलाई अभिन्न अंग बनाउन सकेका छैनन्। श्रमका समस्यामै ख्याल पुर्याउन नेपाल सरकारले विभिन्न मुलुकमा गरी ७ श्रम सहचरी र ५ जना श्रम काउन्सिलर राखेको छ। श्रम, रोजगार तथा सामाजिक सुरक्षा मन्त्रालयले पठाउने ती कर्मचारी श्रमकूटनीतिका दूत बन्नुपर्ने हो। तर, धेरैजसो देशका श्रमिकका गुनासो सुन्दा ती त उल्टै पीडितसँग घूस उठाउने माध्यम बनिरहेका छन्। नेपाल सरकारले १ सय १० देशमा वैदेशिक रोजगारमा जान आफ्ना नागरिकलाई स्वीकृति दिन्छ। तर, कतार, बहराइन, यूएई, जोर्डन, दक्षिण कोरिया, जापान, इजरायल, मरिसस र मलेसिया गरी ९ मुलुकसँग मात्र दोहोरो श्रम सम्झौता गरेको छ। श्रम सम्झौता भएकै देशमा सम्झौता कार्यान्वयन हुन सकेका छैनन्। रोजगारदाताबाट ठूलो संख्यामा नेपाली कामदार पीडित र प्रताडित छन्। करारमा लेखिएको काम, तलब र अन्य सुविधा नदिनु मुख्य समस्या हो। यसमा कडा अडानसहित कामदारको हितमा कूटनीतिक दबाब दिन हाम्रा दूतावास कमजोर छन्। वैदेशिक रोजगारमा गएका नेपालीहरू समस्यामा परेर दूतावास आउँदा पनि आफ्नो समस्या नसुनिएको गुनासो धेरै श्रमिकले गर्ने गरेका छन्। दूतावास र श्रम अधिकारीले श्रमिकका समस्या समाधानका लागि प्रभावकारी भूमिका खेल्न नसकेको पीडितहरूको गुनासो छ। कानुनत : श्रमिकको हक अधिकारको संरक्षण, समस्या परेको अवस्थामा उद्धार तथा रोजगारदाता र कामदारबीच भएको विवाद समाधानमा काउन्सिलर र श्रम सहचारीहरूले महत्वपूर्णभूमिका खेल्नुपर्ने हुन्छ। तर, उक्त भूमिकामा रहेकाहरू नै आफ्नो काम र दूतावासको अवस्थाप्रति सन्तुष्ट छैनन्। धान्नै गाह्रो श्रम रोजगार मन्त्रालयका उपसचिव तथा पूर्वश्रम काउन्सिलर दीपक ढकालका अनुसार श्रमिक र श्रम काउन्सिलरको क्षमता मेल नखाएका कारण पनि विभिन्न समस्या छन्। २ वर्ष ४ महिना मलेसिया बसेका उनी भन्छन्, वैदेशिक रोजगार ऐनले ५ हजार श्रमिक भएको ठाउँमा एक जना श्रम सहचारी आवश्यक भन्छ। ३ लाख भएका ठाउँमा १ जनाले कति धान्नु ? यो खालको ओभरलोड छ सबैतिर ध्यान दिन नसक्ने अवस्था छ। व्यक्ति त आफ्नो क्षमताभन्दा माथि जान सक्दैन। उनका अनुसार श्रम कूटनीतिमा समस्या थुप्रै छन्। श्रमिक अनुसारको कर्मचारी खटाउनु पर्ने तर सरकारको ध्यान त्यता पुग्न नसकेको उनको भनाइ छ। यसमा सरकार मात्र दोषी छैन। हाम्रा श्रमिकहरू पनि मेनवापरको प्रलोभनमा परी महँगो शुल्क बुझाएर जाने गरेको र गएपछि विभिन्न समस्या झेल्नु परेको छ, ढकाल भन्छन्, दुई देशबीच सम्झौता पनि प्रभावकारी नहँुदा यस्ता समस्याहरू आउने गरेका छन्। दुई वर्ष ओमनमा (२०७७२०७९) श्रम सहचारी बसेर फर्किएका श्रम रोजगार तथा सामाजिक सुरक्षा मन्त्रालयका शाखा अधिकृत दिनेश ढकाल पनि श्रमिकले व्यापक समस्या भोग्नु परेको बताउँछन्। त्यहाँ जाने घरेलु कामदारको अवस्था निकै दयनीय छ। जुन नेपाल सरकारले रोकेको छ, त्यही प्रक्रिया गरेर उनीहरू पुग्छन्। दलालहरूबाट बेचिएर अव्यवस्थित तरिकाले जाँदा त्यहाँ गएर दु : ख पाउने र उजुरी गर्न आउनेकै संख्या धेरै छ, ढकाल भन्छन्, मैले ८० प्रतिशत समय त्यस्ता व्यक्तिका लागि दिएँ। उनका अनुसार ओमनमा २० हजार नेपाली श्रमिकमा ४० प्रतिशत बिना श्रम स्वीकृत घरेलु कामदारमा गएका छन्। जसभित्र धेरै समस्या छ। २०६४ सालमा वैदेशिक रोजगार ऐन बनेपछि २०६५ सालमा निर्णय भई २०६६ बाट काउन्सिलर श्रम तथा श्रम सहचारीहरू जान थालेको मन्त्रालयले जनाएको छ। श्रम, रोजगार तथा सामाजिक सुरक्षा मन्त्रालयका अनुसार विदेशस्थित ७ नियोगमा श्रम काउन्सिलर तथा श्रम सहचारीहरू राखेको बताएको छ। कुनै देशमा सहचारी मात्र छन् भने कुनैमा काउन्सिलर मात्र र थोरैमा मात्र दुवै पद छन्। श्रम काउन्सिल श्रम तथा श्रम सहचारी सहचारी छनोट तथा नियुक्तिसम्बन्धी कार्यविधि तथा मापदण्ड २०७३ बमोजिम १६ मंसिर २०७९ मा कार्यरत नियोगका लागी काउन्सिल श्रम तथा श्रम सहचारी छनोट गरी पठाइएको हो। पहुँचै अपुग वैदेशिक रोजगार विभागका निर्देशक तथा सूचना अधिकारी गुरुदत्त सुवेदी अलपत्र परेका नेपालीहरूको उद्धारका लागि सहजीकरणको भूमिका भइरहे पनि पनि पर्याप्त हुन नसकेको स्वीकार्छन्। कतिपय देशहरूमा समस्या समाधानका उपाय पँहुचभन्दा बाहिर भएको उनको भनाइ छ। कतिपय दूतावासको एक्सेस पनि छैन। कानुनले गर्दा समस्या छ। सुरक्षा, समान तलब, विषयमा ध्यान दिनुपर्ने हो। तर, राहत उद्धार बिमा प्रमाणीकरणमा मात्र केन्द्रित भएको अवस्था छ, सुवेदी भन्छन्, श्रम कूटनीतीलाई थप प्रभावकारी बनाउन ५ हजारभन्दा बढी श्रमिक भएका देशहरूमा कानुनी व्यवस्थाअनुसार श्रम काउन्सिर र श्रम सहचारी थप्दै जानुपर्छ। यससँगै श्रमिकहरूको क्षमता विकास गर्ने, अनियमितता र ठगी हटाउन सक्रिय रूपमा लाग्नुपर्ने आवश्यक रहेको सुवेदीले बताए। परराष्ट्र मन्त्रालयका प्रवक्ता सेवा लम्सालले भने श्रम कूटनीतिको अवस्थाबारे आफूलाई कुनै जानकारी नभएको बताइन्। श्रमकूटनीतिको अवस्था कस्तो छ भन्ने प्रश्नमा लम्सालले भनिन्, थाहा नभएको विषयमा केही भन्न मिल्दैन। यस विषयमा म केही जानकार छैन। समस्या जनशक्तिमा गैरआवासीय नेपाली संघका अध्यक्ष बद्री केसी कर्मचारी अपुग भएकै कारण श्रम कूटनीति भद्रगोल अवस्थामा रहेको बताउँछन्। एउटा देशमा ५, ६ लाख श्रमिक छन्। सरकार २ जना कर्मचारी पठाउँछ। व्यवस्थित कसरी हुन सक्छ ? उनले भने, श्रम स्वीकृति र पासपोर्ट नवीकरण गर्नै कर्मचारीलाई भ्याइनभ्याइ छ। कसरी श्रम कूटनीति बलियो होस् ? केसीले दूतावासमा कर्मचारी थप्न सुझाव दिए। संघका अर्का उपाध्यक्ष राजेन्द्रकुमार (आरके) शर्मा पनि नेपालको श्रम कूटनीति बलियो र प्रभावकारी हुन नसकेको बताउँछन्। ठूलो संख्यामा नेपाली रहेको मुलुक कतारमा व्यवसाय गरेर बस्ने शर्मा भन्छन्, २१औं शताब्दीमा पनि पुरानो प्रविधिअनुसार हाम्रा दूतावास चलिरहेका छन्। जुन स्तर हुनुपथ्र्यो, त्यो हुन सकिरहेको छैन। श्रमिकका समस्या, दक्षता, स्वास्थ्य, सुरक्षा समयसापेक्ष हुन सकेनन्। हामी पुरानै तरिकामा अल्झिएका छौं। उनले श्रम सहचारी र श्रम काउन्सिलरको भूमिका पनि पर्याप्त नभएको बताए। काम नभएको होइन तर नीतिगत रूपमा हुन सकेन। ३ लाख नेपाली बस्ने ठाउँमा तिनको भूमिकाको कुरा छ। जसलाई भ्याइनभ्याइ छ। तालिम र सचेतना पनि पुगेको छैन, उनले भने। यसमा उपाध्यक्ष क्षेत्री जोड दिएर भन्छन्, नेपालको श्रम कूटनीति त्यति प्रभावकारी बन्न सकेको छैन। सशक्त रूपमा अगाडि बढ्न सकेको छैन। आजसम्म जति समस्या परेका हुन ती कुराहरू हामीले वार्ता गर्दा सशक्त र व्यावहारिक रूपमा राख्न सकेका छैनांै। समस्या सिर्जना आफ्नै देशबाट गरेर पठाएपछि अर्काले र अर्का देशले समस्या पारिदिएको भनेर पन्छिनु पनि बेकार छ। हजारे अभियान चलाएका उनी अहिले सामाजिक सुरक्षाका विषयमा श्रम तथा परराष्ट्र मन्त्रालयले विभिन्न मुलुकसँग घनीभूत रूपमा छलफल गर्नुपर्ने सुझाव दिन्छन्। यो नीति ल्याएका छौं भनेर विभिन्न कम्पनी र देशमा भएका खास समस्या उतै थुपार्ने गरेका छौं। हामी हतारमा छलफल गर्छौं। जिम्मेवारीबोधका साथ गर्दैनौं, उनले समस्याको जड खोतले। उनका अनुसार कतिपय ठाउँमा तोकिएको र वास्तविक सेवासुविधा फरक छ। व्यवसायीहरूका सेटिङमा पनि कुनै न कुनै सरकारी संयन्त्र प्रयोग भएका छन्। हामीले अहिले पनि भद्रगोल नै पारेका छौं, उनले भने, कतिपय नियोगहरू कुनै न कुनै रूपमा आफ्नै हितका लागि काम गर्छन् कि भनेर सरकारले दह्रोअनुगमन गर्न सकेको छैन। नेपालसँग श्रम सम्झौता भएका मुलुकहरू १ मलेसिया २ कतार ३ यूएई ४ जोर्डन ५ ओमान ६ दक्षिण कोरिया७ मौरिसस८ जापान९ इजरायल"
अझै कतिञ्जेल मलमा राजनीति ?,"मलको सहज आपूर्ति गर्ने जुन उपाय दीर्घकालीन हुन्छ, त्यही बाटो हिँड्नु सबैभन्दा उत्तम हो, त्यस पनि कारखानै खोल्ने कुरा प्राथमिकतामा पर्नुपर्छ। मुख्य पेसा नै कृषि भएको मुलुकका लागि बर्खाभन्दा महत्वपूर्ण कुनै मौसम हुँदैन। यसका दुःख भने अनेक छन्। कृषिप्रधान देश नेपालको सरकारले कृषिलाई प्राथमिकतामा नराख्नु झनै दुःखद् पक्ष हो। त्यसैले त अर्थतन्त्रमा सबैभन्दा धेरै योगदान दिने क्षेत्रमा अभावै अभाव छ। मल, बीउ र सिँचाइबिना खेतीपाती सम्भव छैन, तर सबैभन्दा चुनौती भनेको त्यसैको माग पूरा गर्नुमा छ। किसानले न सजिलै उन्नत बीउ पाउँछन्, न पर्याप्त सिँचाइ सुविधा छ न त मल नै चाहिएजति पाइन्छ। सधैं हाहाकारमात्रै हुन्छ। दुईचार किलो मल किन्न लाइन बस्दा कतिपय किसान बेहोसमात्रै भएका छैनन् ज्यानै गुमाएका उदाहरण पनि छन्। संवेदनहीन सरकार भने आश्वासन दिन्छ, मल दिँदैन। मल कारखाना नै स्वदेशमा खोल्ने आश्वासन सरकारले बाँड्न थालेको दसकौं भइसकेको छ। त्यसको सम्भाव्यता अध्ययन कहिले भारतीयबाट गराइएको छ, कहिले जापानीबाट। भारतीयले त नेपालमा मल कारखानाको सम्भावना देखाउन कन्जुस्याइँ गर्नु स्वाभाविकै हो, त्यहाँ राजनीति छ। जापानी १९८४ तिर गरेको सम्भाव्यता अध्ययनले नेपालमा मल कारखाना स्थापना महँगो पर्ने सुझाएका थिए। त्यो त धेरै पुरानो कुरा भयो। २०७२ सालमा लगानी बोर्डले भारतीय कम्पनी इन्फ्रास्ट्रक्चर डेभलपमेन्ट कर्पोरेसन (आइडेक) कर्नाटकलाई अध्ययनको जिम्मा दिएको थियो। अहिले त्यही बोर्डले जर्मनको डीआईएजी इन्डस्ट्रिजसँग २४ महिने म्यादसहित २८ असारमा अध्ययन सम्झौता गरेको छ। भनिन्छ, बिजुलीको अत्यधिक खपत मल कारखानाको मुख्य चुनौती हो। तर, नेपालमा पर्याप्त बिजुली उत्पादन भइसकेको र अझै थपिने क्रममा समेत रहेको हुँदा बिजुली प्रयोग हुने मल कारखानालाई नेपालले महँगो ठान्नु हुँदैन। आयातित एलपी ग्यासमा अनुदान बाँड्न सक्ने सरकारले आफ्नै उत्पादन बिजुली मल कारखानामा खपत गर्नु सुल्टो बाटो हुन्छ। खर्बभन्दा माथि लगानी लाग्ने भनेर विज्ञहरूले जुन तथ्य बताइरहेका छन्, त्यससँग सँगैको सुझाव के पनि हो भने मल निर्यात पनि सुनिश्चित गरिनुपर्छ। त्यो सम्भावना नभएको होइन। भारत आफैं मल आयातकर्ता हो भने नेपालले उसको बजारको माग पूरा गरिदिन सक्छ। बंगलादेश पनि अर्काे बजार हुन सक्छ। अर्काेतिर निजी क्षेत्र पनि त मल कारखाना खोल्न उत्सुक छ, त्यसलाई सरकारले किन हौस्याउने ? मलको सहज आपूर्ति गर्ने जुन उपाय दीर्घकालीन हुन्छ, त्यही बाटो हिँड्नु सबैभन्दा उत्तम हो, त्यस पनि कारखानै खोल्ने कुरा प्राथमिकतामा पर्नुपर्छ। रासायनिक मलमा पनि युरियामात्रै अन्तिम विकल्प होइन, संसारमा विकसित प्रविधिहरूलाई पछ्याउँदै सरकारले ठोस काम नगरी सुख छैन।"
प्रधानमन्त्री कप क्लब भलिबल : पुलिस र हेल्प नेपाल च्याम्पियन,"काठमाडौं : विभागीय टोली नेपाल पुलिस क्लब र हेल्प नेपाल स्पोर्ट्स क्लबले सातौं प्रधानमन्त्री कप क्लब भलिबल लिगको उपाधि जितेका छन्। त्रिपुरेश्वरस्थित राष्ट्रिय खेलकुद परिषद्को कभर्डहलमा शनिबार भएको फाइनलमा पुलिसले अर्को विभागीय टोली एपीएफ क्लबलाई स्तब्ध पार्दा हेल्प नेपालले पुलिसलाई पराजित गर्यो। महिलातर्फको उपाधि भिडन्तमा पुलिसले एपीएफलाई ३१ को सेटमा पराजित गरेको हो। पहिलो सेट २५१२ ले आफ्नो पक्षमा पारेको पुलिसले दोस्रो सेट २१२५ ले एपीएफलाई सुम्पिएको थियो। त्यसपछि तेस्रो सेट २५२३ र चौथो सेट २५१९ ले जित्दै पुलिसको उपाधि जितेको हो। पुलिस अपराजित रहँदै च्याम्पियन बनेको हो। न्यु डायमन्ड स्पोर्ट्स क्लबले तेस्रो स्थान हात पार्यो। हेल्प नेपाल यसैगरी पुरुषतर्फको उपाधि भिडन्तमा हेल्प नेपालले बाजी मार्यो। निकै प्रतिस्पर्धात्मक फाइनलमा हेल्प नेपालले नेपाल पुलिस क्लबलाई ३१ को सेटमा पराजित गर्यो। हेल्प नेपालले पुलिसलाई २५१९, ११२५, २५१८, २५१८ ले स्तब्ध बनायो। तीन पाकिस्तानी खेलाडीसहित कोर्टमा उत्रिएको हेल्प नेपालले उनीहरूकै प्रेरणामा उपाधिमाथि कब्जा जमाएको हो। विभागीय टोली त्रिभुवन आर्मी क्लबले तेस्रो स्थान हात पार्यो। प्रतियोगिताको उपाधि विजेता टोलीले ६ लाख रुपैयाँ नगद पुरस्कार हात पारे। यस्तै उपविजेताले तीन लाख र तेस्रो हुने टोलीले एक लाख ५० हजार रुपैयाँ पाए। प्रतियोगितामा महिलातर्फ नेपाल पुलिस क्लबकी पुनम चन्द र पुरुषतर्फ हेल्प नेपालका आइमल खान सर्वोत्कृष्ट खेलाडी घोषित भए। उनीहरूले जनही ३५ हजार रुपैयाँ पुरस्कार प्राप्त गरे। विधागततर्फ पुलिसकी शान्तिकला तामाङ उत्कृष्ट लिबेरो, कमला पुन सेटर, उषा भण्डारी स्पाइकर, रुपेश बिष्ट उत्कृष्ट प्रशिक्षक र सुमित्रा रेग्मी उदयीमान खेलाडी घोषित भए। यस्तै एपीएफकी सरस्वती चौधरी उत्कृष्ट सर्भर र आर्मीकी संगम महतो उत्कृष्ट ब्लकर घोषित भए। पुरुषतर्फ हेल्प नेपालका टोपबहादुर थापा उत्कृष्ट लिबेरो, अद्नान खान उत्कृष्ट सेटर, मजहर अली उत्कृष्ट स्पाइकर र उत्सव खड्का उत्कृष्ट प्रशिक्षक घोषित भए। यस्तै उत्कृष्ट सर्भरमा एपीएफका हेमन्त मल्ल, उत्कृष्ट ब्लकरमा आर्मीका दुर्गाबहादुर खड्का र उदयीमान खेलाडी पुलिसका रविन चन्द घोषित भए। विधागततर्फका उत्कृष्टले जनही १५ हजार र उदयीमान खेलाडीले १० हजार रुपैयाँ पुरस्कार पाए। विजेता खेलाडीलाई राष्ट्रिय खेलकुद परिषद्का सदस्यसचिव टंकलाल घिसिङ, गण्डकी प्रदेशका सांसद लिलबहादुर थापालगायतले पुरस्कार प्रदान गरेको थिए।"
ललिता निवास प्रकरणमा पक्राउ परेका १७ जनसहित बन्दी प्रत्यक्षीकरणको रिट दिनेहरूलाई अदालतमा पेश गर्न सर्वोच्चको आदेश,"काठमाडौं : सर्वोच्च अदालतले ललिता निवास जग्गा प्रकरणमा पक्राउ परेका सञ्चार तथा सूचनाप्रविधि मन्त्रालयका सचिव कृष्णबहादुर राउतसहितलाई अदालतमा पेश गर्न आदेश दिएको छ। न्यायाधीश सुष्मालता माथेमा र तिलकप्रसाद श्रेष्ठको संयुक्त इजलाशले सो पक्ररणमा पक्राउ परेका र बन्दी प्रत्यक्षीकरणको रिट दिएकाहरूलाई सोमबारको इजलासमा पेश गर्ने आदेश दिएको हो। यसैबीच ललिता निवासको जग्गा हिनामिना भएको घटनामा पक्राउ परेका १७ जनामाथि अनुसन्धान गर्न प्रहरीले थप पाँच दिनको म्याद पाएको छ। प्रहरीको केन्द्रीय अनुसन्धान ब्यूरो (सिआइबी)ले आरोपीलाई आज काठमाडौं जिल्ला अदालतमा पेश गरेकोमा अदालतले थप अनुसन्धानका लागि पाँच दिनको म्याद दिएको सिआइबीका प्रहरी वरिष्ठ उपरीक्षक दिनेश आचार्यले जानकारी दिए। उक्त घटनामा प्रहरीले सञ्चार मन्त्रालयका सचिव कृष्णबहादुर राउत, भाटभटेनी सुपरमार्केटका सञ्चालक मीनबहादुर गुरुङ, निर्वाचन आयोगका पूर्वआयुक्त सुधीरकुमार शाह, पूर्वसरकारी कर्मचारीसहित १७ जनालाई पक्राउ गरेको छ। उनीहरु विरुद्ध मुलुकी ऐन, २०२० को किर्तेसम्बन्धी कसुर र सङ्गठित अपराध कसुरमा प्रहरीले अनुसन्धान गरिरहेको छ। विसं २०४९ देखि २०६९ को अवधिमा सरकारका नाममा रहेको बालुवाटारस्थित ललिता निवासको एक सय ४३ रोपनी जग्गा हिनामिना भएको थियो। यसअघि सिआइबीले अनुसन्धान सकेर तीन सय जनाविरुद्ध मुद्दा चलाउनुपर्ने रायसहितको प्रतिवेदन बुझाएको थियो। तर सरकारी वकिलको कार्यालयले थप अनुसन्धान गर्नुपर्ने भन्दै प्रतिवेदन फिर्ता गरेको थियो। त्यसपछि अहिले पुनः सिआइबीले अनुसन्धान थालेको हो। आरोपीमध्ये १७ जनाले थुनाबाहिर राखेर अनुसन्धान गर्नुपर्ने गरी सर्वोच्चबाट अन्तरिम आदेश ल्याएपछि सिआइबीले त्यसको खारेजीको मागसहित भ्याकेट निवेदन दिएको छ। केही आरोपीहरूले भने बन्दीप्रत्यक्षीकरणको रिट दिएका छन्।"
प्रतिनिधिसभाबाट मिटरब्याज सम्बन्धी विधेयक पारित,"काठमाडौं : प्रतिनिधिसभाबाट मुलुकी संहितासम्बन्धी केही नेपाल ऐनलाई संशोधन गर्न बनेको विधेयक २०८० बहुमतले पारित भएको छ। कानुन,न्याय तथा संसदीय मामिलामन्त्री धनराज गुरुङले संसद्मा पेश गरेको विधेयक बहुमतले पारित भएको हो। सरकारले मिटरब्याज समस्या समाधान गर्नका लागि वैशाख २० गते मुलुकी संहितासम्बन्धी केही नेपाल ऐनलाई संशोधन गर्न बनेको अध्यादेश ल्याएको थियो। मन्त्रिपरिषद् बैठकले मिटरब्याजसम्बन्धी समस्या समाधान गर्न अध्यादेश राष्ट्रपतिसमक्ष सिफारिस गरेको थियो। त्यसपछि राष्ट्रपति रामचन्द्र पौडेलले सो अध्यादेश जारी गरेका थिए। मिटरब्याजीलाई कानुनको दायरामा ल्याउने गरी ल्याइएको विधेयक २४ वैशाखमा संघीय संसदका दुवै सदनमा पेश भएको थियो। सो विधेयक ५ जेठमा स्वीकृत भएको थियो। ६० दिन (२० असार) भित्र विधेयक प्रमाणीकरण गर्नुपर्ने संवैधानिक व्यवस्थाअनुसार सरकारले ५ असारमा राष्ट्रिय सभामा पेश गरेको थियो । राष्ट्रिय सभाले १५ असारमा विधेयक पारित गरी प्रतिनिधिसभामा पठाएको थियो। विधेयकमाथि १७ असारमा सैद्धान्तिक छलफल भएको थियो। त्यसपछि २० असारमा पारित गर्न कार्यसूचीमा राखेको थियो। तर, प्रधानमन्त्री पुष्पकमल दाहाल 'प्रचण्ड'को अभिव्यक्तिलाई लिएर प्रमुख प्रतिपक्ष दल नेकपा एमालेसहित रास्वपा र राप्रपाले बैठक अवरुद्ध गर्दा विधेयक पारित हुन सकेन र निष्क्रिय भएको थियो। निष्क्रिय भए पनि प्रतिनिधिसभामा विचाराधीन अवस्थामा रहेको विधेयक अघि बढाउन सत्तारुढ दलहरूबीच शनिबार सहमति जुटेको थियो।"
शिक्षा क्षेत्रमार्फत नै मुलुकको विकास गर्नुपर्छ : सभामुख घिमिरे,काठमाडौं : प्रतिनिधिसभाका सभामुख देवराज घिमिरेले शिक्षा क्षेत्रको विकासमार्फत नै मुलुकको विकास गर्नुपर्ने बताएका छन्। आइतबार काठमाडौंमा आयोजित कार्यक्रममा सभामुख घिमिरेले यसअघि शिक्षा क्षेत्रको उचित विकास हुन नसकेका कारण मुलुकपछि परेको भन्दै शिक्षा क्षेत्रको विकासमार्फत मुलुकको विकास गर्नुपर्ने बताएका हुन्। शिक्षा र शैक्षिक जनशक्तिको ठीक ढंगले विकास गर्न सकेको मुलुकहरू धेरै अगाडि पुगेको उनले बताए। उनले व्यावहारिक र गुणस्तर शिक्षाको आवश्यकता अपरिहार्य रहेको उल्लेख गरे।
"पीडितको आन्दोलनमा हस्तक्षेप होइन, समस्या समाधान गरौं : विश्वप्रकाश शर्मा","काठमाडौं : नेपाली कांग्रेस सांसद विश्वप्रकाश शर्माले नेपाली श्रमिकहरूकोको न्यूनतम पारिश्रमिक तोक्न सरकारसँग माग गरेका छन्। आइतबार प्रतिनिधिसभा बैठकमा बोल्दै सांसद शर्माले प्रत्येक दुईदुई वर्षमा श्रमिकहरूको न्यूनतम ज्यादा अभिवृद्ध गर्नेुपर्ने प्रावधान भएपनि हालसम्म तोक्न नसकेको बताए। 'श्रमिकहरूको भोलि साउन १ गतेदेखि तोकिनुपर्नेमा १५ हजार न्यूनतम ज्याला अभिवृद्धि गर्ने सन्दर्भमा सरकार, रोजगार र श्रमिकहरूको प्रतिनिधिहरूको बीचमा संवाद गरेर त्यो टुंगोमा पुर्याउनुपर्ने हो,'उनले भने,' तर त्यो हुन सकेको छैन। सांसद शर्माले सहकारी पीडितहरू आन्दोलित रहेको बताए। उनले केही सहकारीको कमजोरीका कारण देशका सयौं सहकारी आलोचित बनेको बताए। सरकारले यसलाई नियमन गरेर संवाद गरेर समाधान गर्नुपर्नेमा जोड दिए। उनले भनेक्क,'सहकारी पीडितहरू आन्दोलित छन्। केही सहकारीको कमजोरीका कारण देशका सयौं सहकारी आलोचित बनेका छन। सरकारले यसलाई नियमन गरेर समस्या समाधन गर्नुपर्छ।' उनले सरकारले सहकारी पीडितको समस्या समाधान गर्नुको सट्टा आन्दोलनमा हस्तक्षेप गरेको आरोप लगाए। सहकारीमा बचत गरेको रकम फिर्ताको माग गर्दै सहकारी पीडितहरूले काठमाडौंमा प्रदर्शन गरेका छन् । आइतबार काठमाडौंको बानेश्वरमा पुगेर सहकारी पीडित बचतकर्ता महासंघ संघर्ष समितिले बचतकर्ताको रकम फिर्ता गर्न नसक्ने सहकारी,फरार रहेका सञ्चालकलाई कारबाही गर्नुपर्ने, बचतकर्ताका समस्या छिटो समाधान गर्नुपर्ने, सञ्चालकलाई राजनीतिक संरक्षण बन्द गर्नुपर्ने भन्दै प्रदर्शन गरेका हुन् । आफूहरूले बचत गरेको लाखौं रकम सहकारीका सञ्चालकले हिनामिना गरेको र फिर्ता माग्दा नदिएको पीडितहरूको आरोप छ ।"
मिटरब्याजसम्बन्धी विधेयक प्रतिनिधिसभामा पेश,"काठमाडौं : सरकारले प्रतिनिधिसभा बैठकमा केही नेपाल ऐन संशोधन गर्न बनेको विधेयक २०८०लाई पेश गरेको छ। कानुन, न्याय तथा संसदीय मामिलामन्त्री धनराज गुरुङले विधेयक संसद्मा पेश गरेका हुन्। अहिले सो विधेयकमाथि दफावार छलफल जारी छ। विधेयकमा राप्रपा ,नेमकिपा र राश्वपाले विरोध जनाएका छन्। राप्रपा सांसद ज्ञानबहादुर शाही, नेमकिपाका प्रेम सुवाल र राश्वपाका सोबिता गौतम र सुमना श्रेष्ठले विधेयक संविधान विपरित आएको बताएका छन्। सांसद् श्रेष्ठले यो विधेयक संविधान विपरीत रहेको बताइन्। उनले यो विधेयक कसरी कानुन मन्त्रालयको टेबलबाट पास भयो ? भन्दै प्रश्न समेत गरेकी छन्। सर्वोच्च अदालतको प्रतिपादित सिद्धान्त विपरीत विधेयक टेबल भएको भन्दै आपत्ती जनाइन् । गम्भिर प्रकृतिका मुद्दामा कसैलाई छुट दिन नहुने उनको भनाइ छ। दफावार छलफल सकिए मिटरब्याजीसम्बन्धी कानुन बनाउन विधेयक आजै पारित हुनेछ।"
राष्ट्रपतिबाट बजेट सम्बन्धी तीन विधेयक प्रमाणीकरण,"काठमाडौंः राष्ट्रपति रामचन्द्र पौडेलले बजेट सम्बन्धी तीन वटा विधेयक प्रमाणीकरण गरेका छन्। राष्ट्रपति पौडेलले आइतबार विनियोजन विधेयक २०८०, आर्थिक विधेयक २०८० र राष्ट्र ऋण उठाउने विधेयक २०८० प्रमाणीकरण गरेका हुन्। संघीय संसदबाट पारित भएका विधेयक संविधान बमोजिम राष्ट्रपतिले प्रमाणीकरण गरेका हुन्।"
सांसदहरूले भदौ २८ गतेसम्म सम्पत्ति विवरण बुझाउनुपर्ने,काठमाडौं : संघीय संसद सचिवालयले भदौं २८ गतेसम्म सम्पत्ति विवरण बुझाउन सांसदहरूलाई आग्रह गरेको छ। संसद सचिवालयको सांसद सुविधा व्यवस्थापन शाखाले सूचना प्रकाशित गरी सांसदहरूलाई आर्थिक वर्ष २०७९८० को सम्पत्ति विवरण बुझाउन आग्रह गरेको हो। सम्पत्ति विवरण बुझाउँदा आफ्नो वा आफ्नो परिवारको नाममा रहेको सम्पत्तिको स्रोत वा निस्सासहितको अध्यावधिक सम्पत्ति विवरण पेश गर्नुपर्नेछ। भ्रष्टाचार निवारण ऐन २०५९ को दफा ५० को उपदफा (१) तथा अख्तियार दुरूपयोग अनुसन्धान आयोग ऐन २०४८ को दफा ३१ क को उपदफा (१)बमोजिम संघीय सांसदले आर्थिक वर्ष समाप्त भएको ६० दिनभित्र सम्पत्ति विवरण बुझाउनुपर्ने व्यवस्था छ। सोही व्यवस्थाअनुसार सचिवालयलले सांसदहरूलाई सम्पत्ति विवरण बुझाउन भनेको हो।
देउवाले बोलाए पदाधिकारी र पूर्वपदाधिकारीको बैठक,काठमाडौं : नेपाली कांग्रेसका सभापति शेरबहादुर देउवाले पदाधिकारी र पूर्वपदाधिकारी बैठक आह्वान गरेका छन्। नेपाली कांग्रेसको साउन २ गतेको केन्द्रीय कमिटीको बैठकका लागि उनले एजेन्डा तय गर्न बैठक आह्वान गरेका हुन् । पार्टीका मुख्यसचिव कृष्णप्रसाद पौडेल अनुसार २ गतेको बैठकका लागि एजेन्डाका विषयमा छलफल गर्न अपराह्न ३ बजे बैठक आह्वान गरिएको हो। उक्त बैठकपश्चात् पार्टीका महामन्त्रीहरूसँग सभापति देउवाले २ गते बिहान छलफल गर्ने तयारी गरेका छन्।
आलु प्याजमा कर लगाउने सरकारले मुद्दाको ठेक्का लिने कानुन व्यवसायीलाई किन शुल्क नतोकेको ?,"काठमाडौं : प्रतिनिधिसभा सदस्य प्रभु शाहले कानुन व्यवसायीहरूले मनपरी शुल्क लिने गरेको बताएका छन् । आइतबार प्रतिनिधिसभा बैठकमा बोल्दै सांसद् शाहले कानुन व्यवसायीले मनपरी शुल्क असुल्दा पनि सरकार किन मौन भन्दै प्रश्न गरे। अरुलाई कानुन सिकाउने न्यायको पैरवी बहस गर्ने अरुमाथि प्रश्न उठाउने वकिलहरूलाई कानुन लाग्छ कि लाग्दैन ? वकिलहरु जबाफदेही हुनुपर्छ कि पर्दैन । आज देशमा वकिलहरूले मनपरी शुल्क लिने गरेका छन् ,'उनले भने,' वरिष्ठ वकिलहरुले बहस गर्दा झण्डै पाँच लाखदेखि १० लाख रुपैयाँसम्म लिएको सुन्छौं । गरिबले बहसका लागि वरिष्ठ वकिल राख्नै नसक्ने स्थिती आएको उनको भनाइ छ। शाहले भने,शुल्क यसरी मनपरी राख्न दिने हो कि होइन । बस भाँडा पनि सरकारले नियमन गरिरहेको छ । वकिलहरूले बहस, लेखन,परामर्शमा कति पैंसा लिने त्यसको न्यूनतम र अधिकतम तोकिनुपर्ने हो कि होइन ? यसबारे सम्बन्धित मन्त्रालयको विशेष ध्यान जाओस् ।' कानुन व्यवसायीहरु आजकल मुद्दाको ठेक्का लिने गरेको बताए । शाहले भने, मुद्दाको ठेक्का लिएर हार्यो भने मुद्दाको क्षतिपूर्ति तिर्नुपर्ने हो कि होइन । आलु प्याजमा कर लिने सरकारले करोडौं कमाउने वकिलको कर लिनुपर्दैन ।"
प्रतिनिधिसभा बैठक १५ मिनेट स्थगित,काठमाडौं : प्रतिनिधिसभा बैठक १५ मिनेटका लागि स्थगित भएको छ। राप्रपा र रास्वपा सांसदहरूले अवरोध जनाएपछि बैठक १५ मिनेटका लागि स्थगित भएको हो। प्रतिनिधिसभाका सभामुख देवराज घिमिरेले केही नेपाल ऐन संशोधन गर्न बनेको विधेयक २०८० कानुन न्याय तथा संसदीय मामिलामन्त्री धनराज गुरूङले संसद्मा प्रस्तुत गरेपछि राप्रपा र रास्वपाका सांसदहरूले अवरोध जनाएका थिए। सभामुख देवराज घिमिरेले शिक्षा विज्ञान तथा प्रविधिमन्त्री अशोक राईलाई खुला विश्वविद्यालय विधेयक प्रस्तुत गर्न अनुमति दिएपछि उनीहरूले कामकारबाही अगाडि नबढाउन भन्दै रोष्ट्रम घेराउ गर्न पुगेका थिए। रास्वपाका सांसदहरू आसनबाट उभिएर विरोध जनाएपछि सभामुख घिमिरेले सो पार्टीका प्रमुख सचेतक सन्तोष परियारलाई बोल्न समय दिएका थिए। प्रमुख सचेतक परियारले सो विधेयक सभामुखबाट निर्णयार्थ प्रस्तुत नभएको भन्दै आपत्ति जनाए। उनीहरूले विरोध कायमै राखेपछि सभामुखले १५ मिनेटका लागि बैठक स्थगित भएको घोषणा गरेका हुन्।
स्थानीय सरकारलाई बलियो बनाउँछौं : मुख्यमन्त्री जम्कट्टेल,"सिन्धुली : बागमती प्रदेशका मुख्यमन्त्री शालिकराम जम्कट्टेलले प्रदेशका स्थानीय तहलाई बलियो बनाउने बताएका छन्। आइतबार सिन्धुलीमाढीमा आयोजित एक कार्यक्रममा बोल्दै मुख्यमन्त्री जमकट्टेल आधारभूत स्वास्थ्य र माध्यमिक तहसम्मको शिक्षाको जिम्मेवारी लिएको स्थानीय सरकारलाई बलियो, सवल र सक्षम बनाउन बागमती प्रदेश सरकार लागिपरेको बताएका हुन्। स्थानीय सरकारलाई बलियो बनाएर मात्र संघीयताको पूर्ण रूपमा कार्यान्वयन हुन्छ। स्थानीय तहबाट प्रत्यक्ष रूपमा नागरिक लाभान्वित हुने भएकाले स्थानीय सरकारलाई बलियो बनाउन नसके प्रदेश सरकारको पनि औचित्यमाथि प्रश्न उठ्छ, उनले भने। मुख्यमन्त्री जम्कट्टेलले पालिकाहरूले स्वास्थ्य, शिक्षा र खानेपानीलाई प्रमुख प्राथमिकतामा राखेर पाँच वर्षमा पाँचवटा मुख्य योजना सम्पन्न गर्ने लक्ष्य लिए दिगो विकास गर्न सकिने समेत सुझाव दिए। प्रदेश सरकारले सरकारका मन्त्री,कार्यालय प्रमुखहरूका टेबलमा आवश्यकताका आधारमा कार्यान्वयन गर्न सकिने मात्र योजना राखिने बताउँदै मुख्यमन्त्री जम्कट्टेलले काम नहुने कुनै पनि योजना तर्जुमा नगरिने स्पष्ट पारे। आवश्यकता र कार्यान्वयन गर्न नसकिने कुनै पनि योजना प्रदेश सरकारबाट स्वीकृत नगरिने उनले बताए। मुख्यमन्त्री जम्कट्टेलले खुर्कोटचियावारी सुरुङमार्ग उत्तर दक्षिण जोड्ने निकै महत्वपूर्ण मार्ग हुने भएकाले सुरुङमार्ग निर्माणका लागि प्रदेश सरकारले प्राथमिकतामा राखेको बताए।"
परराष्ट्रमन्त्री साउद थाइल्याण्ड प्रस्थान,काठमाडौं : परराष्ट्रमन्त्री नारायणप्रकाश साउद थाइल्याण्ड प्रस्थान गरेका छन्। थाइल्याण्डमा आयोजना हुने बहुक्षेत्रीय प्राविधिक तथा आर्थिक सहयोगका लागि बंगलाको खाडीको प्रयास (बिमस्टेक) परराष्ट्र मन्त्रीहरूको रिट्रिटमा सहभागी हुन उनी दिउँसो केही समयअघि थाइ स्माइल एयरवेजबाट बैंकक प्रस्थान गरेका हुन्। बिमस्टेक सन् १९९७ जुन ६ मा बैंकक घोषणापत्रमा हस्ताक्षर गरी स्थापना भएको एक क्षेत्रीय संगठन हो । प्रारम्भिक रूपमा यो संगठन बिस्टेक (बंगलादेशभारतश्रीलंकाथाइल्याण्ड आर्थिक सहयोग) को रूपमा थियो । सन् १९९७ डिसेम्बर २२ मा म्यानमार तथा सन् २००४ फेब्रुअरीमा नेपाल र भुटान प्रवेश गरेपछि सात सदस्य राष्ट्रहरू समावेश भइ यो संगठन अब बिमस्टेकको रूपमा चिनिन्छ । कार्यक्रम सकेर मन्त्री साउद मंगलबार स्वदेश फर्कनेछन्।
सहकारी बचतकर्ताको रकम आजैबाट फिर्ता गर्न पहल गरियोस् : गगन थापा,"काठमाडौं : नेपाली कांग्रेस सांसद गगनकुमार थापाले सहकारी पीडितहरूको रकम यथासीघ्र फिर्ताको माग गरेका छन्। आइतबार प्रतिनिधिसभा बैठकमा बोल्दै कांग्रेस महामन्त्री समेत रहेका थापाले पीडितहरूको रोकिएको रकम फिर्ता गर्न सरकार जिम्मेवार हुनुपर्ने बताएका हुन्। उनले सहकारी सुधार्न गठित कार्यदलले प्रतिवेदन बुझाइसकेको र सोही प्रतिवदेनअनुसार आजैबाट पीडितहरूलाई रकम फिर्ता हुनुपर्ने बतए। 'सरकारले सहकारी सुर्धान वैशाख २६ गते अध्ययन कार्यदल गठन गरेको थियो। यो अध्ययन कार्यदलले २७ बुँदामा प्रतिवेदन बुझाइसकेको छ। यो प्रतिवेदनमा धेरै कुरा समेटिएका छन्,'उनले भने,' बचनकर्ता जसको रकम रोकिएको छ। फिर्ता गराउनका लागि आजैबाट प्रारम्भ गरियोस्। हामी अब सहकारी पीडितको समाचार होइन,न्याय पाएको समाचार सुन्न चाहन्छौं।' सांसद थापाले सहकारी पीडितको आवाज राज्यले सुन्नैपर्ने बताए। उनले भने,'केही दिनअघिसम्म हामी सांसदहरूको घरमा सहकारी पीडितहरूको रुवाबासी चल्थ्यो। घरघरमा आएर रुवाबासी गरेर भएन भनेर मण्डलामा जम्मा भएर हामी सबैलाई सुनाउन लागिपरेका छन्। यिनको आवाज राज्यले सुन्नैपर्छ। किनकि यिनको जुन अवस्था भएको छ यसको जिम्मेवार राज्य पनि एक हो।'"
"सुन तस्करीमा संलग्नता छैन, राजनीतिक पूर्वाग्रह साँध्न खोजियो : महरा",काठमाडौं : नेकपा माओवादी केन्द्रका नेता एवं पूर्वसभामुख कृष्णबहादुर महराले सुन तस्करीमा आफ्नो कुनै संलग्नता नरहेको स्पष्ट पारेका छन्। आइतबार सामाजिक सञ्जालमा विज्ञप्ति जारी गर्दै नेता महराले सुन तस्कारीमा चिनियाँ व्यापारी वाङसँग आफू र आफ्नो छोरा राहुलको कुनै संलग्नता नहरेको स्पष्ट पारेका हुन्। इलेक्ट्रिक सिगरेट (भेप) भित्र सुन तस्करीमा चिनियाँ व्यापारी समेत रहेका तस्करहरूसँग बावु छोराको कनेक्सन रहेको विषय बाहिरिएपछि महराले यसबारे स्पष्ट पारेका हुन्। चिनियाँ नागरिक वाङसँग पहिलेदेखि सामान्य चिनजान भएको र उनी फलफूल व्यापारीको रुपमा मात्रै आफूले चिनेको बताएका छन्। नेता महराले उनको अन्य व्यापार र कामसँग आफूलाई कुनै जानकारी नरहेको दावी गरेका छन्। सुन तस्करीमा छोरा राहुलको पनि कुनै संलग्नता नहरेको जिकिर गरेका छन्। नेता महराले चिनियाँ नागरिक वाङले चिनियाँ कामदारको लागि मगाएको केही सामान भन्सारमा अड्किएको र बुझिदिन आग्रह गर्दा छोरा राहुलले भन्सारका कर्मचारीलाई सम्पर्क गरेको दावी गरेका छन्। राहुलको ती व्यक्तिसँग कुनै सहकार्य नभएको महराले स्पष्ट पारेका छन्। नेता महराले चिनजान हुनु र संलग्नत हुनु फरक विषय भन्दै दुरासयपूर्ण तरिकाले राजनैतिक पूर्वाग्राहीका आधारमा आफ्नो बदनाम गर्न खोजिएको बताएका छन्।
"समाजवादी मोर्चा सातै प्रदेशमा विस्तार गरिने, चारचार महिनामा नेतृत्व फेरिने","काठमाडौं : चार राजनीतिक दल मिलेर बनेको समाजवादी मोर्चालाई व्यवस्थित गर्न कार्यविधि पास भएको छ । मोर्चाको बैठकले मोर्चाको सञ्चालनलाई व्यवस्थित गर्न कार्यविधि तयार पारेको हो । त्यसैगरी सो मोर्चाले आफ्नो संगठन सातै प्रदेशका ७७ जिल्लामा विस्तार गर्ने योजना बनाएको नेकपा (एकीकृत समाजवादी) का उपाध्यक्ष राजेन्द्र पाण्डेले जानकारी दिए। उनका अनुसार केन्द्रमा चारवटै पार्टीबाट बढीमा पाँचपाँच जनासम्म र प्रदेशमा तीनतीन तथा जिल्लामा दुईदुईजना चारवटै पार्टीबाट समेटिनेगरी मोर्चा बनाइनेछ । यसैगरी समाजवादी मोर्चाले आगामी साउन १२ देखि २२ गतेसम्म संयुक्त कार्यक्रम गर्ने भएको उपाध्यक्ष पाण्डेले बताए । उनले भने, 'मोर्चाको नेतृत्व चारचार महिनामा परिवर्तन हुनेछ,साउन १२ गतेदेखि २२ गतेसम्म संयुक्त कार्यक्रम गर्नेछौं।' हालै गठन भएको सो मोर्चाको नेतृत्व हाल नेकपा (एकीकृत समाजवादी) का अध्यक्ष माधवकुमार नेपालले गर्दै आएका छन्। मोर्चामा नेकपा माओवादी केन्द्र,नेपाल एकीकृत समाजवादी पार्टी,जनता समाजवादी पार्टी र विप्लव नेतृत्वको नेकपा सहभागी छन्।"
प्रतिनिधिसभा बैठक (लाइभ),"काठमाडौं : प्रतिनिधिसभा बैठक सुरू भएको छ । आजको बैठकमा केही नेपाल ऐन संशोधन गर्न बनेको विधेयक २०८० लाई प्रस्तुत गर्ने कार्यसूची रहेको छ। दफावार छलफल सकेर मिटरब्याजीसम्बन्धी कानुन बनाउन विधेयक आजै नै पारित गर्ने सत्तारुढ दलहरूको तयारी छ। सोही विषय वस्तुमा छलफल गर्न शनिबार सत्तापक्षका प्रमुख सचेतकहरूबीच मन्त्रालयमा छलफल भएको थियो। बैठकपछि उपप्रधान तथा गृहमन्त्री नारायणकाजी श्रेष्ठले सो विधेयकको विषयवस्तुमा सत्तापक्षीय दलबीच सहमति जुटेको र प्रतिपक्ष दलहरूसँग पनि छलफल गरेर अघि बढ्ने बताएका थिए। शुक्रबारको बैठकमा कार्यसूचीमा नराखेपछि सरकारलाई एमाले र रास्वपाले तत्काल प्रक्रिया पुर्याएर संसदमा मिटरब्याज सम्बन्धी विधेयक पेश गर्न माग गरेका छन्। संघीय संसद् सचिवालयले सार्वजनिक गरेको कार्यसूची अनुसार आजको बैठकमा कानुन, न्याय तथा संसदीय मामिला मन्त्री धनराज गुरुङले केही नेपाल ऐन संशोधन गर्न बनेको विधेयक २०८०लाई प्रस्तुत गर्ने कार्यसूची रहेको छ। बैठकमा केही नेपाल ऐन संशोधन गर्न बनेको विधेयक, २०८० लाई प्रस्तुत गर्न अनुमति माग्ने प्रस्तावमाथि ज्ञानबहादुर शाही, प्रेम सुवाल, सोबिता गौतम र सुमना श्रेष्ठबाट प्राप्त विरोधको सूचनाहरुलाई निर्णयार्थ प्रस्तुत गरिने कार्यसूची छ। कानून, न्याय तथा संसदीय मामिला मन्त्री गुरुङ्गले राष्ट्रिय सभामा उत्पत्ति भएको मुलुकी संहिता सम्बन्धी केही नेपाल ऐनलाई संशोधन गर्ने विधेयक, २०८० माथिको दफावार छलफल सदनमा गरियोस् भनी प्रस्ताव प्रस्तुत गर्ने सम्भावित कार्यसूचीमा उल्लेख छ। यसैगरी राष्ट्रिय सभामा उत्पत्ति भएको नेपाल विश्वविद्यालय विधेयक २०८०माथि विचार गरियोस् भन्ने प्रस्ताव प्रस्तुत गर्ने कार्यसूचीमा उल्लेख छ।"
"पेट्रोलियम पदार्थमा स्वचालित बिक्री मूल्य प्रणाली लागू, रातिदेखि मूल्य पनि घट्ने","काठमाडौं : नेपाल आयल निगमले पेट्रोलियम पदार्थमा स्वचालित बिक्री मूल्य प्रणाली लागू गरेको छ। निगमको सञ्चालक समितिको बैठकले आज राति १२ बजेदेखि लागू हुनेगरी स्वचालित बिक्री मूल्य प्रणाली लागू गरेको हो। यससँगै पेट्रोलियम पदार्थको मूल्य घट्ने भएको छ। आज रातदेखि नै लागू हुनेगरी पेट्रोलमा ६ रुपैयाँ, डिजेलमा ४ रुपैयाँ र एलपी ग्यासमा १० रुपैयाँले मूल्य घट्ने आयोजित पत्रकार सम्मेलनमा जानकारी गराइएको छ। नेपाल आयल निगमले स्वचालित बिक्री मूल्य प्रणाली लागू गर्दै डिजेलमा २ प्रतिशत र पेट्रोलमा २५ प्रतिशत मुनाफा लिनेगरी कार्यविधि तयार भएको जनाएको छ। त्यस्तै एलपी ग्यासमा भने परल मूल्य नै कायम रहने निगमले जनाएको छ। नेपालमा स्वचालित बिक्री मूल्य लागू भएपछि भारतीय बजारभन्दा नेपालमा पेट्रोलमा १३२७ रुपैयाँ, डिजेलमा ९९४ रुपैयाँ, हवाई इन्धनमा २३८१ रुपैयाँ र एलपी ग्यासमा १३६६० पैसा सस्तो हुने निगमले जनाएको छ।"
संसद् अपराधलाई पखाल्ने गंगाजल होइन,"काठमाडौं : प्रतिनिधिसभा सदस्य सुमना श्रेष्ठले संसद् अपराधलाई पखाल्ने गंगाजल नभएको बताएकी छन् । प्रतिनिधिसभा बैठकमा केही नेपाल ऐन संशोधन गर्न बनेको विधेयक २०८० माथि छलफमा भाग लिँदै सांसद् श्रेष्ठले संसद् अपराधलाई पखाल्ने गंगाजल नभएको बताएकी हुन् । राजनीतिको नाममा कसलाई बचाउन ल्याएको ऐन हो यो । इँटाभट्टामा जिउँदै मान्छे पोल्नेहरूका लागि यो विधेयक ल्याएको हो ? भाला रोपेर मान्छे मार्नेहरुलाई बचाउन ल्याएको हो यो विधेयक ? जनतामाथि दमन गर्ने गरी विधेयक ल्याइयो । जस्तो सुकै अपराधलाई पनि राजनीतिको नाम दिएर कुकर्म र अपराधलाई प्रश्रय र संरक्षण गर्न पाइदैन,'उनले भनिन्,' अपराधलाई पखाल्ने गंगाजल यो सदन होइन । यो विधेयक शक्ति पृथकिकरणको सिद्धान्त विपरित रहेको उनको भनाइ छ। श्रेष्ठले भनिन्, संविधान विपरितको यो विधेयक कसरी कानुन मन्त्रालयको टेबलबाट पास भयो ? म जान्न चाहन्छु । सर्वोच्च अदालतबाट प्रतिपादित नजिर विपरित यो विधेयक छ । नजिरमा सरकारको उद्देश्य दण्डहिनतालाई प्रोत्साहन दिनु पनि होइन भनिएको छ । गम्भीर प्रकृतिका मानवीय कानुन उल्लघंन भएका मुद्दाहरुमा समेत विषयवस्तुको गम्भिरता नहेरी सरकारले फिर्ता लिदै जाने र अदालतले पनि औचित्यतर्फ नहेर्ने हो भने जनताको जिउ धनको संरक्षण गर्ने सरकारको उत्तरदायित्व तथा जबाफदेहितापनको अभाव हुन गइ कानुनी राज्यको अस्तित्वमै प्रश्न उठ्छ ।"
सकसपूर्ण श्रमकूटनीति,"देशमा रोजगारीका अवसर नहुँदा बर्सेनि लर्को लागेर बिदेसिनेको संख्या ठूलै छ। सरकारी आकलनअनुसार मलेसिया, खाडीका विभिन्न देशलगायत अन्यत्र गरी ५० लाखको हाराहारी नेपाली विदेशमा श्रम गर्छन्। तर, तिनको हक, हित र सुरक्षाका लागि हाम्रा कूटनीतिक नियोगहरू निकै निरीह रहेको पाइन्छ। काठमाडौं : सरकारसँग श्रम स्वीकृति लिएर २०७८७९ मा ३ लाख ४८ हजार ८ सय ६८ नेपाली वैदेशिक रोजगारमा गए। तीमध्ये ३ लाख १५ हजार ८ सय ६ पुरुष र ३३ हजार ६२ महिला थिए। त्यसका अतिरिक्त २ लाख ८१ हजार २ सय २२ जनाले पुन : श्रम स्वीकृति लिए। अर्थात्, झन्डै ३ लाख घर आएका नेपाली फेरि विदेश नै फर्किए। देशमा रोजगारीका अवसर नहुँदा बर्सेनि लर्को लागेर बिदेसिनेको संख्या ठूलै छ। सरकारी आकलनअनुसार मलेसिया, खाडीका विभिन्न देशलगायत अन्यत्र गरी ५० लाखको हाराहारी नेपाली विदेशमा श्रम गर्छन्। तर, तिनको हक, हित र सुरक्षाका लागि हाम्रा कूटनीतिक नियोगहरू निकै निरीह रहेको पाइन्छ। कमजोर कूटनीति र जनशक्ति अभाव यसको मुख्य कारण मानिन्छ । गैरआवासीय नेपाली संघका अन्तर्राष्ट्रिय उपाध्यक्ष डीबी क्षेत्रीको भनाइले श्रम कूटनीतिको अवस्था दर्शाउँछ, नेपाली श्रमिक धेरै भएका देशका हाम्रा प्राय : राजदूतावास वैदेशिक रोजगार व्यवसायीको विस्तारित रूप बन्ने गरेका छन्। करियर डिप्लोम्याट बाहेकका नियुक्ति प्राय : अन्य ढंगमा हुन्छन्। पैसा तिनलाई म्यानपावर व्यवसायीले दिन्छन्। र, तिनले तिनै व्यवसायीका लागि नेपाली कामदारको प्रमुख गन्तव्य मुलुक हो साउदी अरब। २०७८७९ मा मात्र खाडीको उक्त मुलुक जान १ लाख २५ हजार ३ सय ६९ नेपालीले नयाँ श्रम स्वीकृति लिए। त्यस्तै नेपालीले रोज्ने पाँचौं मुलुकमा पर्छ कुवेत। खाडीकै यस देशमा २०७८७९ मा २२ हजार ७ सय ८६ जना नेपाली कामका लागि पुगे। तर, दु : खको कुरा यी दुई यस्ता देश हुन् जससँग नेपालले द्विपक्षीय श्रम सम्झौता गर्न सकेको छैन। त्यसले गर्दा नेपाली कामदारले ती मुलुकले जे नियम लगाए, मान्न बाध्य हुनु परेको छ। अनेक प्रताडना सहनु परेको छ। साउदीले हालै मात्र अप्रत्यासित रूपमा नयाँ नियम लगायो कामका लागि जाने नेपालीले प्रमाणपत्र प्रमाणीकरण गर्नुपर्ने। त्यो पनि कम्तीमा एसईई (पुरानो एसएलसी) सरहको। दु : खको कुरा साउदी जाने सरदर ८० प्रतिशत नेपाली त्यसभन्दा कम योग्यताका वा सामान्य साक्षर हुन सक्छन्। नेपालस्थित साउदी दूतावासको उक्त घोषणाले सबैलाई चकित तुल्यायो। तुरुन्तै कामदार, सरोकारवाला, गैरसरकारी संस्था आदिले दबाब दिए। र, बाध्य भएर परराष्ट्र मन्त्रालयले वार्ता गर्यो। साउदीले तत्कालका लागि उक्त नियम स्थगन गरेको छ। तर, गैरआवासीय नेपाली संघका उपाध्यक्ष क्षत्री भन्छन्, जुनसुकै बेला फेरि यो लादिन सक्छ। यसको कारण अरू केही होइन, हाम्रो कमजोर श्रम कूटनीति हो। श्रमको संकट, कूटनीति कमजोर अमेरिकी विदेश मन्त्रालयका अधिकारीहरूले श्रम कूटनीतिलाई यसरी अथ्र्याउने गर्छन् यो विश्वभरका अमेरिकी नियोगमा श्रम सहचारीले अमेरिकी मानव अधिकार र अन्तर्राष्ट्रिय व्यापार नीतिका सन्दर्भमा श्रम मापदण्डको पैरवी र प्रबद्र्धनमा निर्वाह गर्ने भूमिका हो। नेपालका हकमा विदेशका नियोग, त्यहाँका कूटनीतिज्ञ न त श्रम काउन्सिलरसहचारी, कसैले पनि श्रम कूटनीतिलाई अभिन्न अंग बनाउन सकेका छैनन्। श्रमका समस्यामै ख्याल पुर्याउन नेपाल सरकारले विभिन्न मुलुकमा गरी ७ श्रम सहचरी र ५ जना श्रम काउन्सिलर राखेको छ। श्रम, रोजगार तथा सामाजिक सुरक्षा मन्त्रालयले पठाउने ती कर्मचारी श्रमकूटनीतिका दूत बन्नुपर्ने हो। तर, धेरैजसो देशका श्रमिकका गुनासो सुन्दा ती त उल्टै पीडितसँग घूस उठाउने माध्यम बनिरहेका छन्। नेपाल सरकारले १ सय १० देशमा वैदेशिक रोजगारमा जान आफ्ना नागरिकलाई स्वीकृति दिन्छ। तर, कतार, बहराइन, यूएई, जोर्डन, दक्षिण कोरिया, जापान, इजरायल, मरिसस र मलेसिया गरी ९ मुलुकसँग मात्र दोहोरो श्रम सम्झौता गरेको छ। श्रम सम्झौता भएकै देशमा सम्झौता कार्यान्वयन हुन सकेका छैनन्। रोजगारदाताबाट ठूलो संख्यामा नेपाली कामदार पीडित र प्रताडित छन्। करारमा लेखिएको काम, तलब र अन्य सुविधा नदिनु मुख्य समस्या हो। यसमा कडा अडानसहित कामदारको हितमा कूटनीतिक दबाब दिन हाम्रा दूतावास कमजोर छन्। वैदेशिक रोजगारमा गएका नेपालीहरू समस्यामा परेर दूतावास आउँदा पनि आफ्नो समस्या नसुनिएको गुनासो धेरै श्रमिकले गर्ने गरेका छन्। दूतावास र श्रम अधिकारीले श्रमिकका समस्या समाधानका लागि प्रभावकारी भूमिका खेल्न नसकेको पीडितहरूको गुनासो छ। कानुनत : श्रमिकको हक अधिकारको संरक्षण, समस्या परेको अवस्थामा उद्धार तथा रोजगारदाता र कामदारबीच भएको विवाद समाधानमा काउन्सिलर र श्रम सहचारीहरूले महत्वपूर्णभूमिका खेल्नुपर्ने हुन्छ। तर, उक्त भूमिकामा रहेकाहरू नै आफ्नो काम र दूतावासको अवस्थाप्रति सन्तुष्ट छैनन्। धान्नै गाह्रो श्रम रोजगार मन्त्रालयका उपसचिव तथा पूर्वश्रम काउन्सिलर दीपक ढकालका अनुसार श्रमिक र श्रम काउन्सिलरको क्षमता मेल नखाएका कारण पनि विभिन्न समस्या छन्। २ वर्ष ४ महिना मलेसिया बसेका उनी भन्छन्, वैदेशिक रोजगार ऐनले ५ हजार श्रमिक भएको ठाउँमा एक जना श्रम सहचारी आवश्यक भन्छ। ३ लाख भएका ठाउँमा १ जनाले कति धान्नु ? यो खालको ओभरलोड छ सबैतिर ध्यान दिन नसक्ने अवस्था छ। व्यक्ति त आफ्नो क्षमताभन्दा माथि जान सक्दैन। उनका अनुसार श्रम कूटनीतिमा समस्या थुप्रै छन्। श्रमिक अनुसारको कर्मचारी खटाउनु पर्ने तर सरकारको ध्यान त्यता पुग्न नसकेको उनको भनाइ छ। यसमा सरकार मात्र दोषी छैन। हाम्रा श्रमिकहरू पनि मेनवापरको प्रलोभनमा परी महँगो शुल्क बुझाएर जाने गरेको र गएपछि विभिन्न समस्या झेल्नु परेको छ, ढकाल भन्छन्, दुई देशबीच सम्झौता पनि प्रभावकारी नहँुदा यस्ता समस्याहरू आउने गरेका छन्। दुई वर्ष ओमनमा (२०७७२०७९) श्रम सहचारी बसेर फर्किएका श्रम रोजगार तथा सामाजिक सुरक्षा मन्त्रालयका शाखा अधिकृत दिनेश ढकाल पनि श्रमिकले व्यापक समस्या भोग्नु परेको बताउँछन्। त्यहाँ जाने घरेलु कामदारको अवस्था निकै दयनीय छ। जुन नेपाल सरकारले रोकेको छ, त्यही प्रक्रिया गरेर उनीहरू पुग्छन्। दलालहरूबाट बेचिएर अव्यवस्थित तरिकाले जाँदा त्यहाँ गएर दु : ख पाउने र उजुरी गर्न आउनेकै संख्या धेरै छ, ढकाल भन्छन्, मैले ८० प्रतिशत समय त्यस्ता व्यक्तिका लागि दिएँ। उनका अनुसार ओमनमा २० हजार नेपाली श्रमिकमा ४० प्रतिशत बिना श्रम स्वीकृत घरेलु कामदारमा गएका छन्। जसभित्र धेरै समस्या छ। २०६४ सालमा वैदेशिक रोजगार ऐन बनेपछि २०६५ सालमा निर्णय भई २०६६ बाट काउन्सिलर श्रम तथा श्रम सहचारीहरू जान थालेको मन्त्रालयले जनाएको छ। श्रम, रोजगार तथा सामाजिक सुरक्षा मन्त्रालयका अनुसार विदेशस्थित ७ नियोगमा श्रम काउन्सिलर तथा श्रम सहचारीहरू राखेको बताएको छ। कुनै देशमा सहचारी मात्र छन् भने कुनैमा काउन्सिलर मात्र र थोरैमा मात्र दुवै पद छन्। श्रम काउन्सिल श्रम तथा श्रम सहचारी सहचारी छनोट तथा नियुक्तिसम्बन्धी कार्यविधि तथा मापदण्ड २०७३ बमोजिम १६ मंसिर २०७९ मा कार्यरत नियोगका लागी काउन्सिल श्रम तथा श्रम सहचारी छनोट गरी पठाइएको हो। पहुँचै अपुग वैदेशिक रोजगार विभागका निर्देशक तथा सूचना अधिकारी गुरुदत्त सुवेदी अलपत्र परेका नेपालीहरूको उद्धारका लागि सहजीकरणको भूमिका भइरहे पनि पनि पर्याप्त हुन नसकेको स्वीकार्छन्। कतिपय देशहरूमा समस्या समाधानका उपाय पँहुचभन्दा बाहिर भएको उनको भनाइ छ। कतिपय दूतावासको एक्सेस पनि छैन। कानुनले गर्दा समस्या छ। सुरक्षा, समान तलब, विषयमा ध्यान दिनुपर्ने हो। तर, राहत उद्धार बिमा प्रमाणीकरणमा मात्र केन्द्रित भएको अवस्था छ, सुवेदी भन्छन्, श्रम कूटनीतीलाई थप प्रभावकारी बनाउन ५ हजारभन्दा बढी श्रमिक भएका देशहरूमा कानुनी व्यवस्थाअनुसार श्रम काउन्सिर र श्रम सहचारी थप्दै जानुपर्छ। यससँगै श्रमिकहरूको क्षमता विकास गर्ने, अनियमितता र ठगी हटाउन सक्रिय रूपमा लाग्नुपर्ने आवश्यक रहेको सुवेदीले बताए। परराष्ट्र मन्त्रालयका प्रवक्ता सेवा लम्सालले भने श्रम कूटनीतिको अवस्थाबारे आफूलाई कुनै जानकारी नभएको बताइन्। श्रमकूटनीतिको अवस्था कस्तो छ भन्ने प्रश्नमा लम्सालले भनिन्, थाहा नभएको विषयमा केही भन्न मिल्दैन। यस विषयमा म केही जानकार छैन। समस्या जनशक्तिमा गैरआवासीय नेपाली संघका अध्यक्ष बद्री केसी कर्मचारी अपुग भएकै कारण श्रम कूटनीति भद्रगोल अवस्थामा रहेको बताउँछन्। एउटा देशमा ५, ६ लाख श्रमिक छन्। सरकार २ जना कर्मचारी पठाउँछ। व्यवस्थित कसरी हुन सक्छ ? उनले भने, श्रम स्वीकृति र पासपोर्ट नवीकरण गर्नै कर्मचारीलाई भ्याइनभ्याइ छ। कसरी श्रम कूटनीति बलियो होस् ? केसीले दूतावासमा कर्मचारी थप्न सुझाव दिए। संघका अर्का उपाध्यक्ष राजेन्द्रकुमार (आरके) शर्मा पनि नेपालको श्रम कूटनीति बलियो र प्रभावकारी हुन नसकेको बताउँछन्। ठूलो संख्यामा नेपाली रहेको मुलुक कतारमा व्यवसाय गरेर बस्ने शर्मा भन्छन्, २१औं शताब्दीमा पनि पुरानो प्रविधिअनुसार हाम्रा दूतावास चलिरहेका छन्। जुन स्तर हुनुपथ्र्यो, त्यो हुन सकिरहेको छैन। श्रमिकका समस्या, दक्षता, स्वास्थ्य, सुरक्षा समयसापेक्ष हुन सकेनन्। हामी पुरानै तरिकामा अल्झिएका छौं। उनले श्रम सहचारी र श्रम काउन्सिलरको भूमिका पनि पर्याप्त नभएको बताए। काम नभएको होइन तर नीतिगत रूपमा हुन सकेन। ३ लाख नेपाली बस्ने ठाउँमा तिनको भूमिकाको कुरा छ। जसलाई भ्याइनभ्याइ छ। तालिम र सचेतना पनि पुगेको छैन, उनले भने। यसमा उपाध्यक्ष क्षेत्री जोड दिएर भन्छन्, नेपालको श्रम कूटनीति त्यति प्रभावकारी बन्न सकेको छैन। सशक्त रूपमा अगाडि बढ्न सकेको छैन। आजसम्म जति समस्या परेका हुन ती कुराहरू हामीले वार्ता गर्दा सशक्त र व्यावहारिक रूपमा राख्न सकेका छैनांै। समस्या सिर्जना आफ्नै देशबाट गरेर पठाएपछि अर्काले र अर्का देशले समस्या पारिदिएको भनेर पन्छिनु पनि बेकार छ। हजारे अभियान चलाएका उनी अहिले सामाजिक सुरक्षाका विषयमा श्रम तथा परराष्ट्र मन्त्रालयले विभिन्न मुलुकसँग घनीभूत रूपमा छलफल गर्नुपर्ने सुझाव दिन्छन्। यो नीति ल्याएका छौं भनेर विभिन्न कम्पनी र देशमा भएका खास समस्या उतै थुपार्ने गरेका छौं। हामी हतारमा छलफल गर्छौं। जिम्मेवारीबोधका साथ गर्दैनौं, उनले समस्याको जड खोतले। उनका अनुसार कतिपय ठाउँमा तोकिएको र वास्तविक सेवासुविधा फरक छ। व्यवसायीहरूका सेटिङमा पनि कुनै न कुनै सरकारी संयन्त्र प्रयोग भएका छन्। हामीले अहिले पनि भद्रगोल नै पारेका छौं, उनले भने, कतिपय नियोगहरू कुनै न कुनै रूपमा आफ्नै हितका लागि काम गर्छन् कि भनेर सरकारले दह्रोअनुगमन गर्न सकेको छैन। नेपालसँग श्रम सम्झौता भएका मुलुकहरू १ मलेसिया २ कतार ३ यूएई ४ जोर्डन ५ ओमान ६ दक्षिण कोरिया७ मौरिसस८ जापान९ इजरायल"
एमाले उपत्यका विशेष प्रदेश कमिटीको पहिलो अधिवेशन असोजमा,"काठमाडौं : नेकपा एमाले उपत्यका विशेष प्रदेश कमिटीको पहिलो अधिवेशन आगामी असोज ११ र १२ गते गर्ने भएको छ। उपत्यका विशेष प्रदेश कमिटीको दशौं पूर्ण बैठकले अधिवेशनको मिति तय गरेको हो। बैठकले अधिवेशन तयारीका लागि अध्यक्ष प्रेम कुमार पराजुलीको संयोजकत्वमा राजनीतिक सांगठनिक प्रतिवेदन लेखन समिति र प्रतिनिधि निर्धारण तथा व्यवस्थापन समिति गठन गरेको छ । उपसचिव चन्द्र रिजालको संयोजकत्वमा आर्थिक व्यवस्थापन समिति, उपसचिव उर्मिला सुनुवारको संयोजकत्वमा प्रचारप्रसार उपसमिति र उपाध्यक्ष विदुर कार्कीको संयोजकत्वमा स्वयंसेवक तथा हल व्यवस्थापन उपसमिति गठन गरेको छ । बैठकमा इन्चार्ज सुजिता शाक्यले अन्तरपार्टी निर्देशन ७ मा उल्लेख भए अनुसार प्रदेशका नेता कार्यकर्ताहरूलाई आआफ्नो जिम्मेवारी अनुसार कार्यक्षेत्रमा सक्रियता साथ लाग्न आग्रह गरिन्। बैठकले पार्टी केन्द्रको निर्देशानुसार मातहत जिल्लाद्वारा प्रस्तुत नवीकृत र नयाँ सदस्यहरूको सूची अनुमोदन गरेको छ।"
परराष्ट्रमन्त्री साउद थाइल्याण्ड जाँदै,काठमाडौं : परराष्ट्रमन्त्री नारायणप्रकाश साउद आज थाइल्याण्ड जाँदैछन्। थाइल्याण्डमा आयोजना हुने बहुक्षेत्रीय प्राविधिक तथा आर्थिक सहयोगका लागि बंगलाको खाडीको प्रयास (बिमस्टेक) परराष्ट्र मन्त्रीहरुको रिट्रिटमा सहभागी हुन उनी जान लागेका हुन्। परराष्ट्रमन्त्री साउदको नेतृत्वको प्रतिनिधिमण्डल दिउँसो १ :३० बजे थाइ स्माइल एयरवेजबाट बैंकक प्रस्थान गर्ने मन्त्रालयले जनाएको छ । बिमस्टेक सन् १९९७ जुन ६ मा बैंकक घोषणापत्रमा हस्ताक्षर गरी स्थापना भएको एक क्षेत्रीय संगठन हो । प्रारम्भिक रूपमा यो संगठन बिस्टेक (बंगलादेशभारतश्रीलंकाथाइल्याण्ड आर्थिक सहयोग) को रूपमा थियो । सन् १९९७ डिसेम्बर २२ मा म्यानमार तथा सन् २००४ फेब्रुअरीमा नेपाल र भुटान प्रवेश गरेपछि सात सदस्य राष्ट्रहरू समावेश भइ यो संगठन अब बिमस्टेकको रूपमा चिनिन्छ । कार्यक्रम सकेर मन्त्री साउद मंगलबार स्वदेश फर्कनेछन्।
"प्रतिनिधिसभा बैठक बस्दै, मिटरब्याजसम्बन्धी विधेयक आजै पारित गर्ने तयारी","काठमाडौं : प्रतिनिधिसभा बैठक नयाँ बानेश्वरमा बैठक दिउँसो १ बजे बोलाइएको छ । आजको बैठकमा केही नेपाल ऐन संशोधन गर्न बनेको विधेयक २०८० लाई प्रस्तुत गर्ने कार्यसूची रहेको छ। दफावार छलफल सकेर मिटरब्याजीसम्बन्धी कानुन बनाउन विधेयक आजै नै पारित गर्ने सत्तारुढ दलहरूको तयारी छ। सोही विषय वस्तुमा छलफल गर्न शनिबार सत्तापक्षका प्रमुख सचेतकहरूबीच मन्त्रालयमा छलफल भएको थियो। बैठकपछि उपप्रधान तथा गृहमन्त्री नारायणकाजी श्रेष्ठले सो विधेयकको विषयवस्तुमा सत्तापक्षीय दलबीच सहमति जुटेको र प्रतिपक्ष दलहरूसँग पनि छलफल गरेर अघि बढ्ने बताएका थिए। शुक्रबारको बैठकमा कार्यसूचीमा नराखेपछि सरकारलाई एमाले र रास्वपाले तत्काल प्रक्रिया पुर्याएर संसदमा मिटरब्याज सम्बन्धी विधेयक पेश गर्न माग गरेका छन्। संघीय संसद् सचिवालयले सार्वजनिक गरेको कार्यसूची अनुसार आजको बैठकमा कानुन, न्याय तथा संसदीय मामिला मन्त्री धनराज गुरुङले केही नेपाल ऐन संशोधन गर्न बनेको विधेयक २०८०लाई प्रस्तुत गर्ने कार्यसूची रहेको छ। बैठकमा केही नेपाल ऐन संशोधन गर्न बनेको विधेयक, २०८० लाई प्रस्तुत गर्न अनुमति माग्ने प्रस्तावमाथि ज्ञानबहादुर शाही, प्रेम सुवाल, सोबिता गौतम र सुमना श्रेष्ठबाट प्राप्त विरोधको सूचनाहरुलाई निर्णयार्थ प्रस्तुत गरिने कार्यसूची छ। कानून, न्याय तथा संसदीय मामिला मन्त्री गुरुङ्गले राष्ट्रिय सभामा उत्पत्ति भएको मुलुकी संहिता सम्बन्धी केही नेपाल ऐनलाई संशोधन गर्ने विधेयक, २०८० माथिको दफावार छलफल सदनमा गरियोस् भनी प्रस्ताव प्रस्तुत गर्ने सम्भावित कार्यसूचीमा उल्लेख छ। यसैगरी राष्ट्रिय सभामा उत्पत्ति भएको नेपाल विश्वविद्यालय विधेयक २०८०माथि विचार गरियोस् भन्ने प्रस्ताव प्रस्तुत गर्ने कार्यसूचीमा उल्लेख छ।"
जी२० मुलुकका अर्थमन्त्रीस्तरीय बैठकमा भाग लिन डामहत भारत प्रस्थान,"काठमाडौं : अर्थमन्त्री डाप्रकाशशरण महत भारत प्रस्थान गरेका छन्। जी२० मुलुकका अर्थमन्त्री तथा केन्द्रीय बैंकका गभर्नरस्तरीय तेस्रो बैठकमा सहभागी हुन अर्थमन्त्री डा महत आइतबार बिहान भारत प्रस्थान गरेका हुन्। अर्थमन्त्रीसँगै अर्थमन्त्रालयका अन्तर्राष्ट्रिय आर्थिक सहायता समन्वय महाशाखा प्रमुख श्रीकृष्ण नेपाल र मन्त्रीका निजी सचिव युवराज पाण्डे पनि भारत गएका छन्। भारतको गुजरातस्थित गान्धीनगरमा सोमबारदेखि बैठक सुरू हुनेछ। भ्रमरण सेर अर्थमन्त्री महत बुधबार नेपाल फर्किनेछन्। नेपाल जी२० मुलुकको सदस्य नरहेपनि अतिथि सदस्यका रुपमा अर्थमन्त्री महतले बैठकमा सहभागिता जनाउनेछन् । जी२० का अर्थमन्त्री तथा केन्द्रीय बैंकका गभर्नरस्तरीय यो बैठकमा मुख्यगरी विश्व अर्थतन्त्र र विश्व स्वास्थ्य, दिगो वित्त र पूर्वाधार विकास, अन्तर्राष्ट्रिय वित्तीय परिदृश्य, अन्तर्राष्ट्रिय कर प्रणाली, वित्तीय समावेशितालगायतका सत्रमा छलफल हुने जनाइएको छ । त्यस्तै,सार्वजनिक ऋण व्यवस्थापनमा सहकार्य,क्रिप्टो कारोबारको नियमन एवं सुपरीवेक्षण,सार्वजनिक पूर्वाधारमा प्रविधिको प्रयोगलगायतका विषय बैठकमा उठाइने बताइएको छ। बैठकको अध्यक्षता भारतीय वित्तमन्त्री निर्मला सीतारमण र रिजर्भ बैंक अफ इन्डियाका गभर्नर डा शक्तिकान्त दासले संयुक्तरुपमा गर्नेछन्।"
सर्वोच्चको आदेश विपरीत गौशाला नगरपालिकाको बजेट पारित,"ढल्केवर : सर्वोच्च अदालतको आदेश विपरीत महोत्तरीको गौशाला नगरपालिकाले आगामी आर्थिक वर्ष २०८००८१ को बजेट पारित गरेको छ। असार १५ मा नगरपालिकाको दशौं नगरसभामा पेश भएको आगामी आर्थिक वर्ष २०८००८१ को बजेट आइतबार पारित गरेको हो। सर्वोच्च अदालतले भने गत बुधबार नै असार १४ गते गरिएको नगरसभा कार्यान्वयन नगर्न अल्पकालीन अन्तरिम आदेश जारी गरेको थियो। नगरपालिकाकी उपमेयर रेनुकुमारीले दर्ता गरेको रिटमा सर्वोच्च अदालतका न्यायाधीश सपना प्रधान मल्लको एकल इजलासले गौशाला नगरपालिकाको नगरसभा कार्यान्वयन नगर्न विपक्षीहरूका नाममा अल्पकालीन अन्तरिम आदेश दिएको थियो। तर गौशाला नगरपालिकाले त्यो आदेशलाई अटेरी गर्दै आगामी आर्थिक वर्ष २०८००८१ को बजेटसहित विभिन्न चार बुँदे निर्णय आइतबार पारित गर्दै नगरसभा सम्पन्न गरेको हो। गौशाला नगरपालिकाको आर्थिक ऐन२०८०, गौशाला नगरपालिकाको विनियोजन ऐन२०८०, गौशाला नगरपालिकाको आव २०८००८१ को बजेट तथा कार्यक्रम र कार्यपालिका बैठकबाट स्वीकृत गरी पेश भएका विभिन्न निर्णयहरू नगरसभाबाट पारित भएको गौशाला नगरपालिकाको कार्यालयले जनाएको छ। गौशाला नगरपालिकाका प्रमुख प्रशासकीय अधिकृत पूर्णबहादुर केसीले सर्वोच्च अदालतको अवहेलना नभएको जिकिर गर्छन्। उनले सर्वोच्च अदालतको आदेशको प्रतिलिपि प्राप्त नभएकोले नगरसभा अगाडि बढाएर बजेट पारित गरिएको दावी गरे। फेसबुकबाट आदेश थाहा भएको थियो। अहिलेसम्म अदालतको पत्र आइसकेको छैन। पत्र आइसकेपछि त्यो कार्यान्वयनमा आउने कुरा हुन्छ, प्रमुख प्रशासकीय अधिकृत केसीले अन्नपूर्णसँग भने अदालतको फैसलालाई सबैले सम्मान गर्नुपर्छ। आधिकारिक पत्र आइसकेपछि त्यही अनुसार हामी अघि बढ्छौं। सञ्चारमाध्यमबाट थाहा भइसकेको अदालतको फैसलालाई सम्मान नगर्दा अदालतको अवहेलना भएन र भन्ने जिज्ञासामा प्रमुख प्रशासकीय अधिकृत केसीले भने नगरपालिकाको कानूनी सल्लाहकारसँगको सल्लाह अनुसार नै अघि बढेका हौं। गत असार १५ गते भएको नगरसभाविरुद्ध उपमेयर रेनुकुमारीले संघीय मामिला तथा सामान्य प्रशासन मन्त्रालय सिंहदरबार काठमाडौ, मुख्यमन्त्री तथा मन्त्रीपरिषदको कार्यालय मधेश प्रदेश सरकार जनकपुरधाम धनुषा, गौशाला नगरपालिकाको कार्यालय गौशाला महोत्तरी, गौशाला नगरपालिकाका मेयर डादिपेन्द्र महतो, गौशाला नगर कार्यपालिका महोत्तरी, नगरपालिकाका प्रमुख प्रशासकीय अधिकृत पूर्ण बहादुर केसीसहितलाई विपक्षी बनाएर गएको असार २१ गते उत्प्रेषण मुद्दा दायर गरेकी थिइन्। त्यो रिटमा अदालतले अल्पकालीन अन्तरिम आदेश जारी गर्दै भनिएको छ, यसमा के कसो भएको हो ? निवेदकको माग बमोजिमको आदेश किन जारी हुनु नपर्ने हो ? आदेश जारी हुन नपर्ने भए आधार कारणसहित यो आदेश प्राप्त भएका मितिले बाटाका म्यादबाहेक १५ दिनभित्र लिखित जवाफ पेश गर्नू। दुवै पक्ष राखी छलफल गराई अन्तरिम आदेश जारी हुने नहुने सम्बन्धमा विचार हुन उपयुक्त देखिएकाले छलफलका लागि साउन १४ गते पेशी तोकेर विपक्षीहरूलाई उपस्थित हुन आदेश दिएको छ। छलफलबाट अन्तरिम आदेशको टुंगो नलागेसम्म असार १५ मा भएको गौशाला नगरपालिकाको नगरसभाको निर्णय कार्यान्वयन नगर्न नगराउन समेत अदालतले आदेश दिएको हो। तर सर्वोच्चको आदेशलाई अवहेलना गर्दै नगरसभाबाट बजेट पारित भएपछि नगरप्रमुख सहितका जनप्रतिनिधि, प्रमुख प्रशासकीय अधिकृत लगायतको चर्को आलोचना भइरहेको छ।"
सुपर हेवा हाइड्रोपावरमा कार्यरत मजदुरको शव एक महिनापछि भेटियो,"सङ्खुवासभा : सङ्खुवासभामा बाढीमा बेपत्ता भएका सुपर हेवा हाइड्रोपावरका मजदुरको शव फेला परेको छ। बाढीमा परेर बेपत्ता भएको एक महिनापछि एउटा शव फेला परेको हो। आज बिहान चैनपुर नगरपालिका४ मा एक पुरुषको शव फेला परेको तर शवको पहिचान भने खुल्न नसेकेको सङ्खुवासभा जिल्ला प्रहरी कार्यालयका प्रहरी नायब उपरीक्षक वीरेन्द्र गोदारले जानकारी दिए। यही असार २ गते राति वर्षासँगै आएको बाढीले बगाउँदा जिल्लाका विभिन्न स्थानका २२ जना बेपत्ता भएका थिए। बेपत्ता भएका २२ मध्ये चैनपुर नगरपालिका४ मा निर्माणाधीन सुपर हेवा हाइड्रोपावरका १७ जना मजदुर थिए। बाढीपहिरामा परेका अन्य १८ जना अझै बेपत्ता भएको प्रहरीले जनाएको छ। बेपत्ताको खोजीका लागि प्रहरीले विभिन्न संयन्त्र अपनाएको थियो। पहिरोमा पुरिएका वा बगाएको स्थानमा मेसिन तथा औजारको सहयोगमा खन्ने, खोज्ने र तालिम प्राप्त कुकुर कुकुर लगाएर खोजी गर्दासमेत शव फेला पार्ने सकेको छैन। बाढीपहिराका कारण जिल्लाका विभिन्न स्थानका २० घरपरिवार विस्थापित भएका छन्। बाढीपहिराबाट विस्थापित भएका २० घरपरिवारमध्ये १२ घरमा पूर्ण क्षति पुगेको छ। बाढीले बगाउँदा ठूलो परिमाणमा भौतिक संरचनाको क्षति भएको हो। बाढीले तीनवटा पक्की पुलमा क्षति पुर्याएको छ। बाढीका कारण करोडौँका भौतिक संरचनामा क्षति पुगेको छ।"
ललिता निवास प्रकरण: १७ जना थप ५ दिन हिरासतमा रहने,"काठमाडौं : बालुवाटारस्थित ललिता निवासको सरकारी जग्गा व्यक्तिका नाममा हिनामिना गरेको आरोपमा प्रहरी हिरासतमा रहेका १७ जनालाई थप ५ दिन हिरासतमा राख्न अदालतले अनुमति दिएको छ। जिल्ला अदालत काठमाडौंले आइतबार म्याद थप गरेको हो। नेपाल प्रहरीको केन्द्रीय अनुसन्धान ब्युरोका सीआइबी एसएसपी दिनेश आर्चायका अनुसार आइतबार चौथो पटक म्याद थप गर्दै ५ दिनको म्याद दिइएको हो। आर्चाय भन्छन्, ६० दिनभित्र सक्ने गरी अनुसन्धान तीव्र पारिएको छ। पक्राउ परेकालाई बयान लिने क्रममा नाम मुछिएका र प्रमाण फेला परेका थप केह आरोपीहरू विरुद्ध पक्राउ पुर्जी जारी भइसकेको छ। प्रहरीले उनीहरूलाई पक्राउ गर्ने तयारीमै छ। ललिता निवास प्रकरणमा बहालवाला सञ्चार सचिव कृष्णबहादुर राउत, भाटभटेनी सुपरमार्केटका सञ्चालक मीनबहादुर गुरुङ, पूर्व निर्वाचन आयुक्त सुधीर कुमार शाहसहित १७ जना प्रहरी हिरासतमा छन्। उनीहरूलाई हिरासतमा राख्न जिल्ला अदालत काठमाडौंले पहिलो र दोस्रो पटक ७ दिन, तेस्रो पटक ५ दिन र आज चौथो पटक ५ दिनको म्याद थप भएको हो। यस प्रकरणमा गत असार १२ गरे एकैपटक सात जनालाई पक्राउ गरी प्रहरीले नयाँ ढंगबाट अनुसन्धान सुरु गरेको हो। प्रहरी हिरासतमा रहनेमा मीन बहादुर गुरुङ, सुधीर कुमार शाह , धर्मप्रसाद गौतम , गोपाल कार्की, शिवजी भट्टराई, घमानकुमारी कार्की , बाबुराजा महर्जन, रमेशकुमार पोखरेल , देव नारायण महर्जन, लोकहरी घिमिरे, धुव्रप्रसाद अर्याल, कृष्णबहादुर राउत , योगराज पौडेल, नारायणदास मिश्र , रुद्रप्रसाद श्रेष्ठ, बालकृष्ण श्रेष्ठ ,विनोद पौडेल रहेका छन्। कलाधर देउजा, सुरेन्द्रमान कपाली र हुपेन्द्रमणि केसी अदालतको स्टे अर्डरका आधारमा छुटेका छन्।"
"वीरगन्जमा विद्यार्थी संगठनले निकालेको मशाल जुलुशमा प्रहरीको हस्तक्षेप, तीन जना घाइते","वीरगन्ज : वीरगन्जमा आइतबार बेलुकी राजनीतिक दल सम्बद्ध विभिन्न विद्यार्थी संगठनहरूले मशाल जुलुश निकालेका छन्। वीरगन्जको ठाकुरराम बहुमुखी क्याम्पसको परीक्षा केन्द्र बारा जिल्लामा सारिएको विरोधमा नेविसंघ, अनेरास्ववियु, समाजवादी विधार्थी युनियन लगायतका विद्यार्थी संगठनहरूले संयुक्त रुपमा मशाल जुलुश निकालेका हुन्। विद्यार्थी संगठनहरूले निकालेको मशाल जुलुशमा प्रहरीले हस्तक्षेप गरेर बल प्रयोग गर्दा तीन जना विद्यार्थी नेता घाइते पनि भएका छन्। घाइते हुनेहरूमा अनेरास्ववियुका जिल्ला सचिव पवन यादव, अनेरास्ववियुकै क्याम्पस इकाई उपाध्यक्ष अरमान हासमी र नेविसंघका दिपु पटेल रहेका छन्। तीनै जनाको नारायणी अस्पतालमा उपचार गरिएको अनेरास्ववियुका वीरगन्ज महानगर अध्यक्ष आसिफ अहमदले जानकारी दिए। आइतबार बेलुकी वीरगन्जको तीन स्थानबाट एकैसाथ निकालिएको मशाल जुलुश घण्टाघर चोकमा पुग्दा प्रहरीले हस्तक्षेप गरी बल प्रयोग गरेको नेविसंघ पर्साका सभापति रमेश यादवले बताए। ठाकुरराम बहुमुखी क्याम्पसको व्यवस्थापन संकायको स्नातक तहको तेश्रो वर्षको परीक्षा त्रिभुवन विश्वविद्यालयले बाराको सिमरामा सारेपछि त्यसको विरोधमा पर्साका विद्यार्थी संगठनहरूले आन्दोलन गर्दै आइरहेका छन्। ठाकुरराम क्याम्पसबाट अन्यत्र सारिएको परीक्षा केन्द्र फिर्ता ल्याउन माग गर्दै विद्यार्थी संगठनहरूले एक हप्तादेखि ठाकुरराम क्याम्पस बन्द गराएका छन्। यहिबिचमा परीक्षा केन्द्र सिमरामा सारिएपछि गत सोमबार त्यहाँ परीक्षा दिएर फर्कने क्रममा मोटरसाइकल दुर्घटनामा परि ठाकुरराम क्याम्पसमा अध्ययनरत विद्यार्थी विजय शर्माको मृत्यु भएपछि विद्यार्थी संगठनहरू थप आक्रोशित भएका छन्। ठाकुररामको परीक्षा केन्द्र फिर्ता ल्याउनुपर्ने र दुर्घटनामा परि मृत्यु भएका विद्यार्थी शर्माको परिवारलाई क्षतिपूर्ति दिनुपर्ने माग गर्दै आइतबार बेलुकी मशाल जुलुश निकालिएको नेविसंघका सभापति यादवले बताए। आफूहरूको माग पूरा नगरिए आन्दोलन अझ चर्काउँदै लग्ने चेतावनी पनि उनले दिए।"
सोमबार देशका यी स्थानमा हुने छ वर्षा,"काठमाडौं : सोमबार देशभर सामान्यदेखि पूर्ण बदली रहनेछ। मौसम पूर्वानुमान महाशाखाका अनुसार सबै प्रदेशका केही स्थानहरूमा हल्कादेखि मध्यम वर्षाको सम्भावना रहेको छ। बागमती, लुम्बिनी र कर्णाली प्रदेशका एकदुई स्थानहरूमा मेघगर्जनचट्याङसहित भारी वर्षाको समेत सम्भावना रहेको छ। सोमबार राति देशभर आंशिकदेखि सामान्य बदली रहनेछ। सबै प्रदेशका थोरै स्थानहरूमा हल्कादेखि मध्यम वर्षाको सम्भावना रहेको छ। गण्डकी, लुम्बिनी, कर्णाली र सुदूरपश्चिम प्रदेशका एकदुई स्थानहरूमा मेघगर्जनचट्याङ्ग सहित भारी वर्षाको समेत सम्भावना रहेको छ।"
मधेस प्रदेशमा एक वर्षमा ६ हजार १५६ महिलाले गराए गर्भपतन,वीरगन्ज : मधेस प्रदेशमा एक वर्षमा ६ हजार १५६ जना महिलाले औषधि सेवन तथा शल्यक्रिया गराएर सुरक्षित गर्भपतन गराएका छन्। आइतबार वीरगन्जमा आयोजित सुरक्षित गर्भपतनबारे सञ्चारकर्मीहरुसँगको अन्तरक्रियामा चालू आर्थिक वर्षमा मधेस प्रदेशमा ६ हजार १५६ जना महिलाले औषधिको प्रयोग र शल्यक्रिया गरेर सुरक्षित गर्भपतन बारे जानकारी गराइएको हो। चालू आर्थिक वर्षमा २० वर्षमुनिका ७ सय १२ जना युवतीले सुरक्षित गर्भपतन गराएका छन्। तीमध्ये २ सय ८१ युवतीले औषधि सेवन गरी र ४ सय ३१ जना युवतीले शल्यक्रियाबाट गर्भपतन गराएका हुन्। यस्तै मधेस प्रदेशमा २० वर्षभन्दा माथिका ४ हजार ६० जना महिलाले भने औषधि सेवन गरेर तथा २० वर्ष माथिका १ हजार ३८४ महिलाले शल्यक्रिया मार्फत सुरक्षित गर्भपतन गराएको स्वास्थ्य मन्त्रालयको तथ्यांक छ।
आजभोलि खेतमा असारे गीत सुनिन छाडे,"टीकापुर : विगतमा किसान जेठको अन्त्यदेखि साउनको पहिलो सातासम्म रोपाइँ गर्थे। एक महिनाभन्दा बढी दिन रोपाइँमा व्यस्त हुने किसानले आलोपालो (अर्मअर्प) प्रथामा रोपाइँ गर्थे। गाउँ समाजका धेरै परिवार मिलेर एकअर्काको खेतमा सघाउने चलन थियो। यसरी काम गर्दा छिटो काम सकिनुका साथै काम गर्दा सहज र रमाइलो हुन्थ्यो। असारमा खेतमा धान रोपाइँ गर्दा असारे गीत गाउने चलन आजभोलि हराउँदै गएको छ। रोपरोप रोपन्यारी, हातको बीउ छँदै काइ नजायइ केही न खाएइ, यो मेरो जीउ छँदै सली बेल घर बाइगइ, रोपन्यारी पागाकी मै पड्याकी सबै पड्यौ, दोहोरै सागाकी यस्ता गीतलाई देउडा भाकामा धान रोप्दै खेतमा महिलाले गाउने चलन थियो। आजभोलि खेतमा गीत गाउँदै रोपाइँ गर्ने चलन हराएको टीकापुरकी मोतिकला परियारले बताइन्। 'यस्ता भाका विगतमा गाउँघरमा हुने रोपाइँमा सुन्न पाइन्थे। आजभोलि खेतबारीमा काम गर्दा यस्ता गीत सुन्न निकै कम पाइन्छ', उनले भनिन्, 'यस वर्ष गीत नगाएरै रोपाइँ सकियो। हामीले एक साताअघि रोपाइँ सकेका हौँ।' हिजोआज पहिलाको जस्तो रोपाइँमा गीत गाउँने, अर्मपर्म गर्ने चलन नभएको देख्दा पहिलाको रोपाइँ धेरै सम्झना आउने मोतिकलाको भनाइ छ। उनले असारे गीत र भाका लोप हुँदै गएकामा चिन्ता व्यक्त गरिन्। 'असारे गीत धेरै लोप भएर गए। यी गीतसँग हाम्रो संस्कृति, परम्परा र चालचलन जोडिएको छ', उनले भनिन्, 'रोपाइँका क्रममा खेतमा गीत सुन्दै, गाउँदै रमाइलो गरिन्थ्यो। कहिले घाम र पानीका बीच कडा श्रम गर्दा पनि गाउँदै, हिलो खेल्दै रोप्दा दिन बितेको पत्तै हुँदैनथ्यो।' कैलालीका कल्धरादेवी विकले आजभोलि विगतका जस्तो रोपाइँ रमाइलो नहुने बताइन्। पहिले जेठानी, देउरानी, छिमेकी र साथीसङ्गी मिलेर रमाइलो गर्दै गरिने खेती आजभोलि नहुने उनको भनाइ थियो। 'रोपाइँमा बाउसेले गाउने गीत अलग हुन्छन्, रोपाइँ गर्ने महिलाले गाउने गीत फरक हुन्छन्', उनले भनिन्, 'बाउसे हुन्थे आजभोलि बाउसे अर्थात् खेलका आली बनाउने, खेतका कुनाकानी खन्ने पुरुषको काम छैन। हलो जोतेको देख्न मुश्किलले पाइन्छ। सबैतिर पावर टिलर तथा ट्र्याक्टरले खेत जोतेको देखिन्छ।' विगतमा गीत गाउँदै रोपाइँ गर्नेको अभ्यास आजभोलि फेरिएको स्थानीय राधा शर्माले बताइन्। पछिल्लो समय सामाजिक सञ्जालको प्रयोग बढे्सँगै रोपाइँ गर्दा समेत टिकटक बनाइरहेका धेरै देखिने उनको भनाइ थियो। 'अचेल रोपाइँ गर्ने तरिकासमेत बद्लिँदै गएको छ। खेताला जम्मा भएर रापाइँ गर्ने चलन कम हुँदै मेसिनले खेत रोप्ने चलन बढिरहेको छ', किसान शर्माले भनिन्, 'पहिला बिहान ४ बजेदेखि खेतमा पस्थ्यौँ, बाउसेले गाउने गीत फरक हुन्थे, महिलाले गाउने गीत फरक हुन्थ्ये। गीतमार्फत दोहोरी हुन्थ्यो। असारे गीतमा भएका संस्कृति हराउन थालेका छन्।' विगतमा रमाइलो गर्दै खेतमा श्रम गर्ने परम्परा आजभोलि असारे गीतसँगै लोप हुन थालेका स्थानीय बताउँछन्। कृषिमा नयाँ प्रविधि भित्रिएकाले जनश्रमको गर्नेको सङ्ख्या कम भए पनि रोपाइँ सहजै सकिने कैलालीकी रिता धामीले बताइन्। उनका अनुसार खेती गर्न विभिन्न मेसिनरी सामानले समय बचत हुने गरेको छ भने रोपाइँ गर्दा सामाजिक सञ्जालमा रमाइलो गर्नेहरू बढेका छन्। आजभोलि महिला टिकटक बनाउने, भिडियो बनाउनेजस्ता कार्य गरेर रमाइलो गर्ने गरेका धामीले बताइन्। 'हामीलाई देउडा गाउन आउँदैन, हामीले यस वर्ष रोपाइँ गर्दा टिकटक धेरै बनायौँ, उनले भने, 'टिकटक बनायौँ, विभिन्न खाले भिडियो बनाएर युट्युबमा राख्यौँ, त्यसमा पनि रमाइलो छ।' मानिसले समयअनुसार रमाइलो गर्न जान्नुपर्ने रिताको भनाइ थियो। उनीसँगै साथीहरूले रोपाइँको एक महिना खेतमै काम गर्दै टिकटक बनाएर बिताए। 'हामीले सबै कामलाई प्रविधिमा जोड्यौँ, रमाइलो गर्दै टिकटक बनायौँ', उनले भनिन्, 'गीत गाउन जानेका छैनौँ, नाचेर रमाइलो गर्दै खेतमा काम गर्यौँ।' संस्कृतिप्रेमी तुलसी देवकोटाले खेती गर्ने अभ्यासमा समाजका संस्कृति र परम्परासमेत जोडिएकाले नयाँ प्रविधिको प्रयोगसँगै पुराना संस्कृति र परम्पराकोसमेत संरक्षण गर्नु आवश्यक रहेको बताए। 'नयाँ प्रविधि भित्रनु नराम्रो होइन', उनले भने, 'हाम्रो संस्कृति र परम्परासँग जोडिएका कला, साहित्य र संस्कृति संरक्षण आवश्यक छ। टिकटक बनाउँदा पनि असारे देउडा गाएर बनाउन सकिन्छ भन्नेतर्फ ध्यान दिनुपर्छ।'"
जयनगरभङ्गाह रेल सेवा विस्तार,"महेन्द्रनगर (धनुषा) : महोत्तरीको लोहरपट्टी नगरपालिका४ खुट्टाका ५५ वर्षीय जोगी साहलाई आफ्नै जीवनकालमा फेरि रेल चलेको देख्न पाइएलाजस्तो लागेको थिएन। तर आज आँखा अगाडि २१ वर्षपछि रेल चलेको देख्दा साहलाई अचम्म त लागेको थियो नै त्योभन्दा बढी खुसी सम्हालिनसक्नु थियो। 'हल्ला त धेरै सुनेको थिएँ तर विश्वास लागेको थिएन। आज त आफ्नै आँखा अगाडि रेल चलेको हेर्न पाइयो, यो सपना हो कि विपना हो जस्तै लागिरहेको छ। त्यही रेल चढेर भङ्गाहदेखि जनकपुर पुग्दा त खुसीको सीमा नै छैन। कसरी व्यक्त गरुँ ?', साहले भने। उनका अनुसार २१ वर्षअघि जयनगरदेखि भङ्गाह विजलपुरासम्म रेल चलिरहेको थियो। त्यही रेलमा सो क्षेत्रका स्थानीयवासी जनकपुर र जयनगरसम्म यात्रा गर्थे तर रेल र रेल गुड्ने लिक तथा विगिही पुल भत्किएपछि सो सेवा अवरुद्ध भयो। 'रेल बन्द भएपछि यतिका वर्षसम्म जनकपुर आउन पनि हामीलाई धेरै गाह्रो भएको थियो। जनकपुर पुग्न घन्टौँ लाग्थ्यो। अब रेल सञ्चालन भएपछि ३० मिनेटमै जनकपुर आवतजावत गर्न सहज हुने भयो। त्यसैले हाम्रो क्षेत्रका नागरिक निकै हर्षित छौँ', साहले भने। त्यसैगरी भङ्गाहकै ६० वर्षीया बेचनी थरुनीले पनि जीवनको उत्तरार्धमा फेरि आफ्नै आँगनमा रेल देख्न पाएकामा खुसी व्यक्त गरे। उनले भने, 'हो बौवा हमई नई लागल्छलकि अई उमर मे रेल देख पाइब, लेखिन आई अपने आँगनमे रेल देख्के बुझाइए कि हम् स्वर्ग देखरहल छि। आब बहुत जल्दी वही रेल चहड क जानकी मैया के दर्शन करबाक इच्छा अई (यो उमेरमा फेरि रेल हेर्न पाइला भनेर सपनामा पनि सोचेकी थिइनँ तर आज आफ्नै आँगनमा रेल हेर्न पाएकामा ज्यूँदै स्वर्ग देखेजस्तो लागिरहेको छ। अब त्यही रेल चढेर जानकी माताको दर्शन गर्न जनकपुर पुग्ने इच्छा छ)।' साह र थरुनी मात्रै होइन, भङ्गाहमा २१ वर्षपछि रेल देख्दा स्थानीयवासी निकै हर्षित छन्। त्यसैले आसपासका गाउँबाट समेत ट्र्याक्टर, मोटरसाइकल र निजी सवारीसाधनमा हजारौं मान्छे रेल हेर्न आएका थिए। त्यही बीचमा संघीय सरकारका भौतिक पूर्वाधार तथा यातायातमन्त्री प्रकाश ज्वालाले झण्डा हल्लाएर रेललाई जनकपुरका लागि बिदाई गरेपछि स्थानीयवासीले पनि हात हल्लाएर खुसी व्यक्त गरे। त्यसअघि रेलसेवा शुभारम्भ कार्यक्रमलाई सम्बोधन गर्दै मन्त्री ज्वालाले जयनगरदेखि जनकपुर कुर्थासम्म ३५ किलोमिटरमा रेल सञ्चालन हुँदै आएकामा अब थप १७ दशमलव तीन किलोमिटरसहित ५२ दशमलव तीन किलोमिटर लामो दूरीमा सेवा सञ्चालन हुन लागेको बताए। उनले गत जेठ १८ गते प्रधानमन्त्री पुष्पकमल दाहाल प्रचण्डको उच्चस्तरीय भारत भ्रमणका क्रममा भारतीय प्रधानमन्त्री नरेन्द्र मोदी र प्रधानमन्त्री दाहालले संयुक्त रूपमा यो खण्डको भुर्चअल उद्घाटन गरेअनुसार रेल सञ्चालन भएको बताए। 'हामी भारत सरकारको १२ अर्ब रुपैयाँको अनुदान लागतमा बनेको यो खण्डमा रेल सञ्चालन गर्दैछौँ। त्यसका लागि म भारत सरकार र त्यहाँको जनताप्रति आभार व्यक्त गर्न चाहन्छु। प्रधानमन्त्री दाहालको भारत भ्रमणकै बेला कुर्थाविजलपुरा यात्रुवाहक रेलसेवा र भारतको बथनाहादेखि नेपालको विराटनगरसम्म मालबाहक कार्गो सेवा सञ्चालनका लागि एकैसाथ उद्घाटन भएको हो। अहिले यो खण्डमा रेलसेवा सञ्चालन भइसक्यो, अब बथनाहाविराटनगर खण्डको प्रक्रिया सुरु भइसकेको छ। चाँडै कार्गो सेवा पनि सञ्चालन गर्नेछौँ', मन्त्री ज्वालाले भने। यसअघि न्यारोगेज रेलसेवा सञ्चालन भएको ठाउँमा अब ब्रोडगेज सेवा सुरु भएको भन्दै मन्त्री ज्वालाले यसले यातायात क्षेत्रमा ब्रेकथ्रु को काम गर्ने बताए। त्यसैगरी नेपाल रेल्वे कम्पनीका महाप्रबन्धक निरञ्जन झाले दोस्रो चरणमा विजलपुरासम्म रेलसेवा विस्तार गरिएको र जग्गाको मुआब्जा विवाद समाधान भएमा चाँडै तेस्रो चरणमा भङ्गाह विजलपुराबाट बर्दिवाससम्मको रेलवे पूर्वाधार निर्माणको काम सुरु हुने बताए। कार्यक्रममा भारतीय राजदूतावासका डीसीएम प्रसन्न श्रीवास्तवले नेपालका प्रधानमन्त्री दाहालको भ्रमणका क्रममा भएको सम्झौतानुसार रेलसेवा विस्तार भएको र यसले नेपालभारतको सम्बन्धलाई थप प्रगाढ बनाउन सहयोग पुग्ने विश्वास व्यक्त गरे। विगत १५ महिनादेखि भारतको जयनगरबाट धनुषाको जनकपुरधाम कुर्थासम्म रेलसेवा सञ्चालनमा थियो। २०७८ चैत १९ गतेदेखि सञ्चालनमा आए पनि सुरुमा एकपटक जनकपुरबाट जयनगर जाने र आउने सेवा दिँदै आएको रेल गत वर्ष मङ्सिरमा विवाहपञ्चमीको बेलादेखि दिनको आउने जाने गरी चार पटक सेवा दिइरहेको छ। आज भङ्गाहसम्म सेवा विस्तार भएसँगै भोलिदेखि थप सेवा विस्तार गरी दैनिक दुवै रेल तीनपटक आउने र जाने सेवा प्रदान गरिने महाप्रबन्धक झाले बताउनुभयो। यद्यपि भङ्गाहा स्टेशनमा दिनको एकपटक मात्र बिहान जाने र साँझ फर्किने गरी सेवा प्रदान गर्ने झाले जानकारी दिए।"
शिक्षक भर्ना प्रक्रिया कार्यान्वयन नगर्न नगरपालिकाको नाममा अल्पकालीन अन्तरिम आदेश,"दार्चुला : जिल्ला अदालत दार्चुलाले नगर शिक्षक पदको आन्तरिक प्रतियोगितात्मक परीक्षाको विज्ञापन २०८० लाई कार्यान्वयन नगर्न विपक्षी महाकाली नगरपालिका नगरपालिकाका नाममा अल्पकालीन अन्तरिम आदेश जारी गरेको छ। जिल्ला न्यायाधीश खेमराज भट्टको इजलासले आइतबार नगरपालिकाले २०८० असार २४ गते गरेको नगर शिक्षक पदको आन्तरिक प्रतियोगितात्मक परीक्षा विज्ञापन २०८० लाई कार्यान्वयन नगर्न अल्पकालीन अन्तरिम आदेश जारी गरेको हो। निवेदक मालिकार्जुन गाउँपालिका२ बस्ने सुन्दर सिंह धामी समेत ३ जनाको निवेदन उपर अधिवक्ताद्वय धिरेन्द्र साउँद र हरिशचन्द्र जोशीले गरेको बहसपछि विपक्षी महाकाली नगरपालिका पालिकाका नाममा अल्पकालीन अन्तरिम आदेश जारी भएको अदालतका श्रेष्तेदार कौशलेश्वर ज्ञवालीले जानकारी दिए। निवेदक सुन्दर सिंह धामी, दिनेश मल्ल र पुष्पराज जोशी महेन्द्र नमुना माध्यमिक विद्यालयमा अध्यापन गराउने शिक्षक हुन्। निवेदकहरूले अन्तरिम आदेशको माग गरेको देखिँदा सो सम्बन्धमा दुवै पक्षहरूलाई राखी छलफल गर्नु मनासिव देखिएकाले सो प्रयोजनका लागि दुवै पक्षहरूलाई छलफलका लागि साउन ३ गते उपस्थित हुन अदालतबाट आदेश भएको उनले बताए। यसअघिको स्थानीय सरकार महाकाली नगरपालिकाले सबै प्रक्रिया पूरा गरी भर्ना गरेका शिक्षकहरूको पुनः परीक्षा लिनुपर्ने कारण के हो ? लगायतका विषयहरू उल्लेख गरी असार २९ मा दार्चुला जिल्ला अदालतमा निवेदन परेको थियो। महाकाली नगरपालिकाले असार २४ गते आधारभूत तह (कक्षा ६८) र माध्यमिक तह (कक्षा ९१०) मा ३३ जना नगर शिक्षक भर्नाका लागि दरखास्त आह्वान गरेको थियो। नगरपालिका स्थित सामुदायिक विद्यालयमा आन्तरिक प्रतियोगितात्मक परीक्षाद्वारा ३३ जना नगर शिक्षक भर्ना गर्न उक्त विज्ञापन गरिएको हो। आधारभूत तहका ९ विद्यालयमा २१ जना र माध्यमिक तहका ७ विद्यालयमा १२ जना शिक्षक भर्ना गर्न विज्ञापन गरिएको थियो।"
भारत सरकारले दियो ३४ एम्बुलेन्स र ५० स्कुल बस,"काठमाडौं : भारत सरकारले नेपालका विभिन्न संघ संस्थालाई ३४ वटा एम्बुलेन्स र ५० वटा स्कुल बस उपहार दिएको छ। काठमाडौंस्थित भारतीय राजदूतावासमा आइतबार आयोजित समारोहमा नेपालका विभिन्न जिल्लाका स्वास्थ्य र शिक्षाको क्षेत्रमा काम गर्ने संघ संस्थालाई ३४ वटा एम्बुलेन्स र ५० वटा स्कुल बस उपलब्ध गराइएको हो। नेपालका लागि भारतका राजदूत नवीन श्रीवास्तवले एम्बुलेन्स तथा स्कुल बसका चाबी हस्तान्तरण गरेका हुन्। समारोहमा बोल्दै राजदूत श्रीवस्तवले एम्बुलेन्स तथा स्कुुल बसको हस्तान्तरण हस्तान्तरण स्वास्थ्य तथा शिक्षाको क्षेत्रमा पूर्वाधार विकास गर्न नेपाल सरकारले गरेका प्रयासलाई थप बलियो बनाउन थप सहयोग पुग्ने विश्वास व्यक्त गरे। उनले यो कार्यक्रम भारत र नेपालबीचको बलियो विकास साझेदारीकै एक अंशको रुपमा रहेको जानकारी दिए। मन्त्री राईले नेपालको हिमालदेखि तराईसम्मका विद्यालय तथा स्वास्थ्य संस्थालाई सहयोग गरेकोमा भारत सरकारलाई धन्यवाद दिए। समारोहमा विभिन्न जिल्लाका नगरपालिकाका मेयर, गाउँपालिका प्रमुख, लाभग्राही संस्थाका प्रतिनिधि, राजनीतिक दलका प्रतिनिधि, नेपाल सरकारका पदाधिकारी, समाजसेवी उपस्थित थिए। भारत सरकारले सन् १९९४ यता भारतको स्वतन्त्रता दिवस र गणतन्त्र दिवसको अवसरमा नेपालका विभिन्न क्षेत्रका लाभग्राही संस्थालाई एम्बुलेन्स तथा स्कुल बस उपहार दिँदै आएको छ। सन् १९९४ यता भारतले हालसम्म ९७४ वटा एम्बुलेन्स र २३४ वटा स्कुल बस उपहारस्वरुप उपलब्ध गराएको छ।"
भारतले दियो मुस्ताङको लोघेकरलाई बस र एम्बुलेन्स,जोमसोम : काठमाडौंस्थित भारतीय राजदूतावासले मुस्ताङको लोघेकर दामोदरकुण्ड गाउँपालिकालाई आइतबार एकएक थान स्कुल बस र एम्बुलेन्स उपलब्ध गराएको छ। राजदूतावासको कार्यालयमा मुस्ताङको लोघेकर दामोदरकुण्ड गाउँपालिकालाई बस र एम्बुलेन्स हस्तान्तरण गरिएको हो। शिक्षा विज्ञान तथा प्रविधि मन्त्री अशोक राई र नेपालका लागि भारतीय राजदूत नवीन श्रीवास्तवले लोघेकर दामोदरकुण्ड गाउँपालिकाका अध्यक्ष लोप्साङ छोम्फेल बिष्ट(राजु)र गाउँपालिकाकी स्वास्थ्य संयोजक पासाङ ढोमा गुरुङलाई बस र एम्बुलेन्सको चावी हस्तान्तरण गरे। लोघेकर दामोदरकुण्ड२ घमी आधारभूत विद्यालयका लागि स्कुल बस र लोघेकर दामोदरकुण्ड१ को चराङ स्वास्थ्य चौकीलाई एम्बुलेन्स उपलब्ध गराएको हो। पालिकाले गरेको सिफारिसका आधारमा भारतीय दूतावासले बस र एम्बुलेन्स सहयोग गरेको अध्यक्ष बिष्टले जानकारी दिए।
त्रिभुवन अन्तर्राष्ट्रिय विमानस्थलबाट सुन र डाईमन्डसहित एक जना पक्राउ,काठमाडौं : त्रिभुवन अन्तर्राष्ट्रिय विमानस्थलबाट प्रहरीले नेपाली मुलका अष्ट्रेलियन नागरिक ५५ वर्षीया अभया विश्वकर्मालाई प्रहरीले पक्राउ गरेको छ । शनिबार दिउँसो विमानस्थलबाट बाह्य मुलुकतर्फ लैजान लागेको ७ सय ७० ग्राम सुन र डाईमन्ड सि ५४ ग्राम ७५ मिलिग्रामसहित विश्वकर्मालाई प्रहरीले पक्राउ गरेको हो । प्रहरीका अनुसार मलेसियन एयरलाईन्सको उडानद्वारा काठमाडौंबाट मलेसिया हुँदै अष्ट्रेलिया जान लागेकी उनलाई त्रिभुवन अन्तर्राष्ट्रिय विमानस्थलको प्रस्थान ह्याण्ड ब्यागेज चेकिङ एरियामा तलासी गर्ने क्रममा उनले बोकेको झोलाभित्र अबैध रुपमा लुकाई छिपाई भन्सार छली गरी बाह्य मुलुकतर्फ लैजान लागेको अवस्थामा उक्त सुन तथा डाईमन्ड फेला परेको हो । घटनाबारे प्रहरीले थप अनुसन्धान गरिरहेको छ ।
"पर्वतमा जीप दुर्घटना, दुई जनाको मृत्यु","पर्वत : कुश्मा नगरपालिका३ दुर्लुङमा गएराति भएको जीप दुर्घटनामा थप एक जना बालकको मृत्यु भएको छ। योसँगै मृत्यु हुनेको सङ्ख्या दुई पुगेको छ। दुघर्टनामा परी गम्भीर घाइते भएका चार वर्षीय बालक प्रिन्स क्षेत्रीको गण्डकी मेडिकल कलेज पोखरामा उपचारको क्रममा आज बिहान मृत्यु भएको जिल्ला प्रहरी कार्यालय पर्वतले जनाएको छ। यसअघि दुर्घटनामा परी सात वर्षीया बालिका शीतल विकको मृत्यु भएको थियो भने ११ जना घाइते भएका छन्। पर्वतको कुश्मा बजारदेखि दुर्लुङ जाँदै गरेको ग १ ज ५२२९ नम्बरको जीप गएराति दुर्लुङको गौडामुनी भन्ने स्थानमा दुर्घटना भएको थियो। दुर्घटनामा घाइते भएकामध्ये सात जनालाई थप उपचारका लागि पोखरा पठाइएको प्रहरी नायब उपरीक्षक मधुसुदन न्यौपानेले बताए। उनका अनुसार दुर्घटनामा घाइते भएकामध्ये शौरभ विक, शान्ति विक, अम्मर विक, निशान परियारको अवस्था सामान्य रहेकाले उनीहरुको पर्वत अस्पतालमा उपचार भइरहेको छ। अन्य घाइतेहरु कृष्णप्रसाद पाध्या, हिरादेवी मगर, मीनबहादुर क्षेत्री, चन्द्रकला क्षेत्री, अमृत क्षेत्री र भबदत्त शर्माको पोखरास्थित गण्डकी मेडिकल कलेजमा उपचार भइरहेको प्रहरी नायब उपरीक्षक न्यौपानेले जानकारी दिए। यात्रुबहाक जीपको टायर फुस्केर ब्रेक फेल हुँदा दुर्घटना भएको उनले बताए।  रासस"
जंगली च्याउ खाँदा रोल्पामा एकै परिवारका तीनको मृत्यु,रोल्पा : जंगली च्याउ खाँदा रोल्पामा एकै परिवारका तीन जनाको मृत्यु भएको छ। मृत्यु हुनेमा रोल्पा लुङ्ग्री गाउँपालिका५ काला पोखराका ३३ वर्षीया भीमा गुरुङ र उनका छोराहरू ११ वर्षीय सुशील गुरुङ तथा छ वर्षीय प्रेम गुरुङ रहेको जिल्ला प्रहरी कार्यालय रोल्पाले जानकारी दिएको छ। जंगली च्याउ खाई बिरामी परेपछि उपचारका लागि प्राथमिक स्वास्थ्य केन्द्र सुलिचौरमा भर्ना गरिएका उनीहरूलाई थप उपचारका लागि लुम्बिनी प्रादेशिक अस्पताल बुटवल लगिएको थियो। उनीहरूको लुम्बिनी प्रादेशिक अस्पताल बुटवलमा उपचारका क्रममा आज मृत्यु भएको जिल्ला प्रहरी कार्यालय रोल्पाका प्रवक्ता प्रकाश भुसालले जानकारी दिए।
श्रमिकको न्यूनतम पारिश्रमिक २५ हजार निर्धारण गर्नुपर्ने माग गर्दै काठमाडौंमा प्रदर्शन,"काठमाडौं : श्रमिकको न्यूनतम पारिश्रमिक २५ हजार निर्धारण गर्नुपर्ने माग गर्दै नेपाल ट्रेड युनियन कांग्रेसले काठमाडौंमा प्रदर्शन गरेको छ। लामो समयदेखि श्रमिकको न्यूनतम पारिश्रमिक १५ हजारबाट बढ्न नसकेको भन्दै २५ हजार निर्धारण गर्नुपर्ने माग गर्दै ट्रेड युनियनले काठमाडौंमा प्रदर्शन गरेको हो। प्रदर्शनमा सहभागीहरूले श्रमिकको न्यूनतम पारिश्रमिक वृद्धि गर्, स्थानीय तहमा श्रमिकहरूको पञ्जीकरण गर्, श्रम आयोगको गठन गर् लगायतका प्लेकार्ड प्रदर्शन गरेका थिए। प्रदर्शनमा ट्रेड युनियनका अध्यक्ष योगेन्द्रकुमार कुँवरले विभिन्न बहानामा श्रमिकको न्यूनतम ज्याला वृद्धि हुन नसकेको भन्दै अब न्यूनतम पारिश्रमिक २५ हजार निर्धारण गर्नुपर्ने बताए। उनले अहिलेको पारिश्रमिक पीडित भएको र श्रमिकको चूल्हो बल्न नसकेको भन्दै न्यूनतम पारिश्रमिक वृद्धि गर्नुपर्ने धारणा राखे। ट्रेड युनियन कांग्रेसले आफूहरूको मागका विषयमा सरोकारवालाहरूको ध्यानाकर्षण गराएको भन्दै माग पूरा नभए कडा आन्दोलन गर्ने चेतावनी दिएको छ।"
दोलखामा पोखरीमा डुबेर एकजनाको मृत्यु,दोलखा : दोलखाको वैतेश्वर गाँउपालिका ६ मा पोखरीमा डुबेर एक जनाको मृत्यु भएको छ। वैतेश्वर गाउँपालिका ३ मिर्गे पाइलेका ४५ वर्षीय गोपाल खड्काको तामाकोशी बहुउद्देश्यीय कृषि फार्म नजिकै निर्माण गरिएको पोखरीमा डुबेर मृत्यु भएको हो। मृतक खड्का विगत २२ दिनदेखि सो फार्ममा काम गर्दै आएका कामदार हुन्। तामाकोशी बहुउद्देश्यीय कृषि फार्म नजिकै बुस्तीको सिम्लेमा पानी संकलनको लागि पोखरी निर्माण गरिएको थियो। निर्माण गरिएको पोखरीमा नुहाउनका लागि गोपाल खड्काका गएको बताइएको छ। पोखरीमा नुहाउन गएको केही समयपछि स्थानीय बालबालिकाले उनलाई पोखरीमा डुबिरहेको अवस्थामा देखेका थिए। त्यस लगत्तै फार्म सञ्चालक पूर्ण तामाङ लागायतले उद्धार गरी खडकालाई उपचारका लागि लालिगुरास सामुदायिक अस्पताल लगिएकोमा अस्पतालले मृत्त घोषणा गरेको थियो। मृतक खड्काको शव पोस्टमार्टमका लागि चरिकोट ल्याइएको छ। जिल्ला प्रहरी कार्यालय दोलखाका सूचना अधिकारी प्रहरी निरीक्षक राजेश सिग्देलले घटनाको बारेमा अनुसन्धान भइरहेको बताएका छन्।
"पर्वतको कुश्मामा जीप दुर्घटना : एक बालिकाको मृत्यु, ११ जना घाइते","जिल्ला ट्राफिक प्रहरी कार्यालय पर्वतका प्रमुख सुमन निउरेका अनुसार सदरमुकाम कुश्माबाट दुर्लङका लागि छुटेको ग१ज ५२२९ नंको जीप दुर्घटनामा परेको थियो । पर्वत : पर्वतको कुश्मा नगरपालिका३ दुर्लुङको गौडामुनिमा गए राति भएको जीप दुर्घटनामा एक बालिकाको मृत्यु भएको छ भने ११ जना घाइते भएका छन् । जिल्ला ट्राफिक प्रहरी कार्यालय पर्वतका प्रमुख सुमन निउरेका अनुसार सदरमुकाम कुश्माबाट दुर्लङका लागि छुटेको ग१ज ५२२९ नंको जीप दुर्घटनामा परेको थियो । दुर्घटनामा परी गम्भीर घाइते भएकी कुश्मा३ की सात वर्षीया बालिका शीतल विकको उपचारका क्रममा निधन भएको छ । टाउको र आँखामा गम्भीर चोट लागेकी उनको उपचारकै क्रममा पर्वत अस्पतालमा मृत्यु भएको हो । सोही स्थानका चार वर्षीय प्रिन्स क्षेत्री र ५० वर्षीया चन्द्रकला क्षेत्रीलाई थप उपचारका लागि गण्डकी अस्पताल पोखरा पठाइएको छ । प्रहरीका अनुसार उनीहरू दुवैको अवस्था मध्यम छ । दुर्घटनामा परी दुर्लुङकै तीन वर्षीय सौरभ विक, २३ वर्षीया शान्ति विक, ७० वर्षीय कृष्णप्रसाद पाध्या, १६ वर्षीय निशान परियार, ५५ वर्षीया हीरादेवी मगर, ३५ वर्षीय मीनबहादुर क्षेत्री, ४७ वर्षीय अमृत शर्मा, ७६ वर्षीय भजत शर्मा, पोखरा बस्ने १६ वर्षीय अमर विक घाइते भएका छन् । उकालो बाटोमा चढ्दै गरेको जीप अचानक अनियन्त्रित भई सडकबाट करिब ३०३५ मिटर तल खसेको थियो । जीपका चालक प्रहरीको नियन्त्रणमा रहेको र जीप घटनास्थलमा सवारीधनीको जिम्मामा रहेको प्रहरी निरीक्षक प्रकाश रावतले जानकारी दिए। रासस"
केदारनाथको शिर डोलेश्वरमा श्रावणी मेलाको तयारी पूरा,"श्रावणी मेलामा शनिबार र सोमबार दर्शनार्थीको अत्यधिक भीड हुने भए पनि पूजा गर्न एक घन्टाभन्दा बढी बस्न नपर्ने गरी व्यवस्थापन गरिएको बस्नेतले जानकारी दिए। भक्तपुर : भक्तपुरको सूर्यविनायक नगरपालिका८ सिपाडोलस्थित प्रसिद्ध केदारनाथको शिर डोलेश्वर महादेव मन्दिरमा साउन १ गतेदेखि लाग्ने श्रावणी मेलाको अन्तिम तयारी पूरा भएको छ। मन्दिर संरक्षण तथा विकास समितिका अध्यक्ष धर्मराज बस्नेतले हरेक वर्ष झैँ यस वर्ष पनि साउन १ गतेदेखि भदौ ६ गतेसम्म लाग्ने ३५ दिने श्रावणी मेलाको तयारी सकिएको बताए। यस वर्ष करिब दुई लाखले मेला अवलोकन गर्ने अपेक्षा गरिएको उनको भनाइ छ। श्रावणी मेलामा शनिबार र सोमबार दर्शनार्थीको अत्यधिक भीड हुने भए पनि पूजा गर्न एक घन्टाभन्दा बढी बस्न नपर्ने गरी व्यवस्थापन गरिएको बस्नेतले जानकारी दिए। उनले विगतका वर्ष श्रावणी मेलाबाट करिब रु ५० लाख बचत हुने गरेको भन्दै यस वर्ष भारतीय पर्यटक बढेकाले रु एक करोड २५ लाखसम्म बचत हुने अपेक्षा गरिएको अध्यक्ष बस्नेतले बताए। पञ्चस्नान गर्ने दर्शनार्थीका लागि पञ्चस्नानका सामग्रीका लागि रु एक हजार एक सयको रसिद काटेर दर्शन गर्नसक्ने व्यवस्था मिलाइएको छ। व्यवस्थापन समितिका महासचिव हरिशरण बस्नेतले साउन १ गते सोमबार बिहान स्थानीय पौखेलस्थित चन्द्रविनायक मन्दिरबाट कलश यात्रा गरी मेलाको शुभारम्भ गरिने जानकारी दिए। उनले साउन २ गतेदेखि ८ गतेसम्म पण्डित जनार्दन पौडेलबाट शिव पुराण कथावाचन, साउन ९ गतेदेखि १५ गतेसम्म पण्डित उद्धवनारायण बास्कोटा शास्त्रीबाट पुरुषोत्तम महात्म्य वाचन, साउन १६ गतेदेखि २२ गतेसम्म पण्डित राघव अर्यालबाट श्रीमद्भागवत महापुराण वाचन गरिने जानकारी दिए। साथै साउन २३ गतेदेखि २७ गतेसम्म पण्डित बालकृष्ण अर्यालबाट विभिन्न धार्मिक प्रवचन, साउन २८ गतेदेखि भदौ ५ गतेसम्म विभिन्न गुरुहरुबाट धार्मिक प्रवचनका साथै कलाकारले भजनकीर्तन प्रस्तुत गर्नेछन्। विसं २०६६ भदौमा मन्दिरलाई केदारनाथको शिर घोषणा गरिएको थियो। सोही अवसरमा भदौ ६ गते विशेष कार्यक्रम आयोजना गरी मेलाको समापन गरिँदै आइएको छ। मेला अवधिमा स्वयंसेवक परिचालन गरिनेछ भने स्वास्थ्य शिविर पनि आयोजना गरिनेछ। सूर्यविनायक नगरपालिका८ का वडाध्यक्ष पुष्पराज बस्नेतले डोलेश्वर मन्दिर धार्मिकसँगै पर्यटकीय गन्तव्यकारुपमा समेत विकास गर्दै गएको बताउँदै नगरपालिकाले यहाँका शिवालयलाई समेटेर शिव सर्किटको निर्माण सुरु गरेको बताए। डोलेश्वर क्षेत्र धार्मिक पर्यटकीय दृष्टिकोणले राष्ट्रिय तथा अन्तर्राष्ट्रियस्तरमा समेत ख्याति कमाउन थालेकाले नगरपालिकाले आर्थिक विकासका लागि विभिन्न कार्यक्रम गर्दै आएको छ। मेलाका लागि नेपाली सेनाको इन्द्र बक्स गण सूर्यविनायक, नेपाल प्रहरी, सामुदायिक वन उपभोक्ता महासङ्घ भक्तपुर तथा विभिन्न सङ्घसंस्था एवं स्थानीयको सहभागिता हुनेछ। सूर्यविनायक नगरपालिकाको सहयोगमा निर्माण भएको मूलद्वार भोलि उद्घाटन गरिनेछ।  रासस"
धनुषाको बटेश्वर गाउँपालिकामा जग्गाको कित्ताकाट खुल्यो,"ढल्केवर(धनुषा) : धनुषाको बटेश्वर गाउँपालिकाले जग्गाको कित्ताकाट खुलाएको छ । पालिका भित्रको जग्गा वर्गीकरणको फाइल नापी कार्यालय धनुषालाई बुझाएसँगै बटेश्वर गाउँपालिका भित्रको जग्गाको कित्ताकाट खुलेको हो । गाउँपालिका अध्यक्ष रामअशिष महतोले जग्गा वर्गीकरणको फाइल नापी कार्यालय धनुषाका प्रमुख सुमन किशोर मिश्रलाई हस्तान्तरण गरेका हुन् । जिल्लामा दोस्रो पालिकाको रुपमा आफूहरुले कित्ताकाट खोलेका गाउँपालिका अध्यक्ष महतोले बताए । उनका अनुसार कृषि क्षेत्र, घडेरीलगायतका क्षेत्रहरुमा जग्गा वर्गीकरण गरिएको हो । कित्ताकाट बन्द हुँदा स्थानीयहरु समस्या भोग्दै आएको थियो । अब कित्ताकाट खुलेको छ । विस्तारै अवस्था सहज हुने विश्वस लिएका छौं, अध्यक्ष महतोले भने । एरिकम बिल्डर्स प्रालि काठमाडौंको सहकार्यमा जग्गा वर्गीकरण तथा कित्ताकाट सम्बन्धी कार्य सम्पन्न गरेको बटेश्वर गाउँपालिकाका प्रमुख प्रशासकीय अधिकृत संतोष शर्माले बताए ।"
जनकपुरजयनगर रेलसेवा बिजलपुरासम्म सञ्चालन हुने,"ब्रोडगेज दुईसेट रेल १९ चैत २०७८ देखि सञ्चालनमा आएको थियो । सुरुमा एकपटक जनकपुरबाट जयनगर जाने र आउने सेवा दिँदै आएको रेल गत वर्ष मङ्सिरदेखि दुवै रेल दिनको दुईपटक आउने र जाने गरी सेवा दिइरहेको छ । धनुषा : भारतको जयनगरबाट जनकपुरधाम, कुर्था हुँदै महोत्तरीको भङ्गाहा बिजलपुरासम्म रेलसेवा सञ्चालन हुने भएको छ । भौतिक पूर्वाधार तथा यातायातमन्त्री प्रकाश ज्वालाले सो सेवाको आज शुभारम्भ गर्ने छन्। जयनगरजनकपुरधामकुर्थासम्मको ३५ किलोमिटरमा १५ महिनादेखि सञ्चालनमा हुँदै आएको रेल सेवा अब थप १७ किलोमिटरसमेत गरी ५२ किलोमिटर लामो दूरीमा सञ्चालन हुने छ । दोस्रो चरणको भौतिक पूर्वाधार निर्माण भइसकेपछि सेवा बिजलपुरासम्म विस्तार गर्न लागिएको रेलवेका महाप्रबन्धक निरञ्जन झाले जानकारी दिए। तर जग्गाको मुआब्जा विवादको कारण तेस्रो चरणको बिजलपुराबाट बर्दिबाससम्मको रेलवे पूर्वाधार निर्माण भने रोकिएको छ। सत्र किलोमिटर भागको निर्माण सम्पन्न भएपछि भारतको इरकन कम्पनी लिमिटेडले नेपाल रेल्वे कम्पनीलाई गत जेठ १८ गते हस्तान्तरण गरेको थियो । ब्रोडगेज दुईसेट रेल १९ चैत २०७८ देखि सञ्चालनमा आएको थियो । सुरुमा एकपटक जनकपुरबाट जयनगर जाने र आउने सेवा दिँदै आएको रेल गत वर्ष मङ्सिरदेखि दुवै रेल दिनको दुईपटक आउने र जाने गरी सेवा दिइरहेको छ । सोमबारदेखि थप सेवा विस्तार गरी दैनिक दुवै रेल तीनपटक आउने र जाने सेवा प्रदान गर्ने महाप्रबन्धक झाले बताए। यद्यपि भङ्गाहा स्टेशन दिनको एकपटक मात्र बिहान जाने र साँझ फर्किने सेवा प्रदान गर्ने जनाएको छ ।"
झापाको कनकाईमा साउन १ गतेदेखि सुर्तीजन्य पदार्थ बेच्नेलाई ५० हजार जरिवाना,"नगरपालिकाले ऐन नै बनाएर साउन १ गतेदेखि लागू हुनेगरी सुर्तीजन्य पदार्थको बिक्रीवितरण तथा प्रयोगमा प्रतिबन्ध लगाएको हो । नगरसभाबाटै सुर्तीजन्य पदार्थको बिक्रीवितरण तथा प्रयोगमा प्रतिबन्ध लगाउने निर्णय गरिएको नगरप्रमुख राजेन्द्रकुमार पोखरेलले जानकारी दिए। झापा : झापाको कनकाई नगरपालिकाले सार्वजनिक क्षेत्रमा सुर्तीजन्य पदार्थको बिक्रीवितरण तथा प्रयोगमा प्रतिबन्ध लगाएको छ । नगरपालिकाले ऐन नै बनाएर साउन १ गतेदेखि लागू हुनेगरी सुर्तीजन्य पदार्थको बिक्रीवितरण तथा प्रयोगमा प्रतिबन्ध लगाएको हो । नगरसभाबाटै सुर्तीजन्य पदार्थको बिक्रीवितरण तथा प्रयोगमा प्रतिबन्ध लगाउने निर्णय गरिएको नगरप्रमुख राजेन्द्रकुमार पोखरेलले जानकारी दिए। 'मानव स्वास्थ्य र वातावरणीय हिसाबले धेरै हानिकारक देखिएकाले सुर्तीजन्य पदार्थ प्रतिबन्ध गर्ने गरी काम थालेका हौँ', उनले भने, 'भोलिदेखि निर्णय कार्यान्वयनको चरणमा जान्छ, सबैलाई नगरपालिकाको निर्णय मान्न आग्रह गर्दछु ।' नगरपालिकालाई सफा, सुन्दर, उज्यालो, व्यवस्थित र विकसित बनाउने अभियानमा आफूहरु लागेको उनको भनाइ छ । चुरोट, खैनी, गुट्खालगायतका सुर्तीजन्य पदार्थ नगर कुरुप बनेको नगरप्रमुख पोखरेलको भनाइ छ । 'बाटोमा यत्रतत्र गुट्खाको खोल देखिन्छ', उनले भने, 'यसले नगरको सुन्दरतामा असर पर्नुका साथै फोहर व्यवस्थापनसमेत चुनौती थपिएको छ ।' नगर क्षेत्रमा सुर्तीजन्य पदार्थको बिक्रीवितरण तथा प्रयोगमा पूर्ण प्रतिबन्ध लगाइएकाले कसैले अटेर वा बेवास्ता गरे नगरको ऐनबमोजिम बिक्रीवितरणकर्तालाई अधिकतम रू ५० हजार जरिवाना गरिने नगरपालिका प्रमुख प्रशासकीय अधिकृत मोहनप्रसाद न्यौपानेले जानकारी दिए। प्रयोगकर्ताको हकमा भने अधिकतम रू पाँच हजार जरिवाना तोकिएको छ । सुर्तीजन्य पदार्थको बिक्रीवितरण तथा प्रयोगमा प्रतिबन्ध लगाउने विषयमा नगरका राजनीतिक दलले साथ दिएका छन् । रासस"
उन्नाइस विद्यालयका प्रअले दिए सामूहिक राजीनामा,"विद्यालयको गुणस्तर सुधारको नाममा गाउँपालिकाले विना कारण प्रधानाध्यापकको सरुवा गर्न खोजेपछि सामूहिक रुपमा राजीनामा दिन बाध्य भएको बताइएको छ। एक प्रअका अनुसार प्रधानाध्यापकबाट राजीनामा दिए पनि पढाउन भने छाड्ने छैनन्। हेटौंडा : मकवानपुरको मनहरि गाउँपालिकाभित्रका १९ वटा सामुदायिक विद्यालयका प्रधानाध्यापकले संयुक्त रुपमा राजीनामा दिएका छन्। राजीनामा दिनेहरुमा मनहरि गाउँपालिकाभित्र रहेका १८ वटा प्राथमिक विद्यालय र एक माध्यमिक विद्यालयका प्रधानाध्यापकहरु छन्। प्रधानाध्यापकहरुले दिएको सामूहिक राजीनामा साउन १ गतेदेखि लागू हुने गरी दिइएको पत्रमा उल्लेख छ। 'सहमति बिपरितको सरुवा सजाय हो भन्ने महसुस गरी यो अन्योलको परिस्थितिले हामी सामुदायिक विद्यालयमा कार्यरत प्रधानाध्यापकलाई काम गर्ने मनोबल कमजोर भइरहेको परिस्थिति छ', राजीनामा पत्रमा उल्लेख छ। विद्यालयको गुणस्तर सुधारको नाममा गाउँपालिकाले विना कारण प्रधानाध्यापकको सरुवा गर्न खोजेपछि सामूहिक रुपमा राजीनामा दिन बाध्य भएको बताइएको छ। एक प्रअका अनुसार प्रधानाध्यापकबाट राजीनामा दिए पनि पढाउन भने छाड्ने छैनन्। यता मनहरी गाउँपालिकाका अध्यक्ष रञ्जन कालाखेतीले भने गाउँपालिकाले गरेको सरुवाको निर्णयमा धेरै प्रधानाध्यापक सहमत भइसकेको जानकारी दिए। उनले शिक्षक महासङ्घका अध्यक्ष नवराज डोटेलले विषयलाई राजनीतिकरण गराएर अनावश्यक बखेडा झिक्न खोजेको दाबी गरे। 'अहिले सार्वजनिक गरिएको राजीनामा करिब १० दिन अगाडिको हो। हामी गाउँपालिकाको शिक्षा र स्वास्थ्य क्षेत्रको सुधार अभियानमा छौँ। प्रधानाध्यापकलाई सकेसम्म आपसी समझदारीमा सरुवा हुनुहोस् भनेका हौँ। उहाँहरुले नमानेपछि हामीले सरुवा गर्न खोजेका हौँ।', अध्यक्ष कालाखेतीले स्पष्ट पारे। पालिकाको शिक्षा क्षेत्र सुधारका लागि पालिकाले शिक्षकलाई प्रत्येक महिना तलब खुवाउने,उत्कृष्ट शिक्षकलाई पुरस्कार र सम्मान गर्ने, प्रधानाध्यापक भत्ता पाँच सयबाट बढाएर दुई हजार पुर्याउने अभियानमा रहेको कालाखेतीले जानकारी दिए। 'शिक्षा क्षेत्र सुधार्ने विषयमा सबैको साथ आवश्यक छ। यो गाउँपालिकाको शिक्षा समितिले गरेको निर्णय हो। सकेसम्म आपसी समझदारीमै सरुवा हुन समय दिनेछौँ। तर कसैले मान्दिन भन्छ भने हामी कानुनअनुसार अघि बढ्नेछौँ।', अध्यक्ष कालाखेतीले भने।"
घरमै नागरिकता पाउँदा खुसी,"नागरिकता नहुँदा सरकारी सेवाबाट पनि बञ्चित हुनुपरेको जानकारी गाउँपालिकाबाट आएपछि आफूहरूले घरमै गएर नागरिकता वितरण गरेको प्रमुख जिल्ला अधिकारी घिमिरेले बताए। भोजपुर :विभिन्न समस्याका कारण नागरिकता पाउनबाट बञ्चित भएका नागरिकलाई जिल्ला प्रशासन कार्यालय भोजपुरले घरमै पुगेर नागरिकता दिन सुरुआत गरेको छ। नागरिकताबाट बञ्चित जिल्लाको पूर्वी अरुण गाउँपालिकाका तीन जनालाई प्रमुख जिल्ला अधिकारीसहितको टोलीले घरमै पुगेर नागरिकता वितरण गरेको छ। भोजपुरका प्रमुख जिल्ला अधिकारी हरिप्रसाद घिमिरेले पौवादुङमा गाउँपालिका४ र ६ का अपाङ्ग, अशक्त र फरक क्षमता भएका नागरिकलाई घरघरमै गएर नागरिकता वितरण गरेका हुन्। वडा नं ४ बास्तिमका तेजकुमार राईलाई ०९०१८००१३७४ नम्बर, सोही वडाका आसमाया राईलाई ०९०१८००१३७५ र वडा नं ६ ठूलोदुम्माका अरुणराज राईलाई ०९०१८००१३७६ नम्बरको नागरिकता प्रमुख जिल्ला अधिकारी घिमिरेले घरमै पुगेर वितरण गरे। नागरिकता नहुँदा सरकारी सेवाबाट पनि बञ्चित हुनुपरेको जानकारी गाउँपालिकाबाट आएपछि आफूहरूले घरमै गएर नागरिकता वितरण गरेको प्रमुख जिल्ला अधिकारी घिमिरेले बताए। उनले भने,'नागरिकता नहुँदा राज्यबाट पाउने सेवा सुविधाबाट समेत अपाङ्गता भएका, अशक्त र फरक क्षमता भएका नागरिक बञ्चित हुनुपरेको अवस्थामा हामीले घरमै पुगेर नागरिकता दिँदा सो सुविधा दिलाउन पनि सफल भएका छौँ।' प्रमुख जिल्ला अधिकारीसहित नागरिकता वितरणका क्रममा जिल्ला न्यायाधीश मणिराम न्यौपाने, प्रशासकीय अधिकृत राजु शर्मा, जिल्ला प्रहरी कार्यालय भोजपुरका प्रमुख शरदकुमार थापा क्षेत्री, सशस्त्र प्रहरीका प्रमुख दिनेश श्रेष्ठ, पालिका अध्यक्ष किरण राई, स्थानीय वडाका जनप्रतिनिधि र स्थानीयको सहभागिता रहेको थियो। जिल्ला प्रशासन कार्यालय आएर नागरिकता बनाउन नसक्नेका लागि विगतका पनि घरमै गएर नागरिकता वितरण गरिएको जिल्ला प्रशासन कार्यालय भोजपुरका प्रशासकीय अधिकृत राजु शर्माले बताए। आफ्ना पालिकाभित्रका नागरिक नागरिकता लिनबाट बञ्चित हुन नदिनका लागि पालिकाले स्थानीय प्रशासनसँग समन्वय गरेको पौवादुङमा गाउँपालिकाका अध्यक्ष किरण राईले बताए। उनले भने,'हामीले जिल्ला प्रशासन कार्यालयमा पुगेर नागरिकता बनाउन नसक्ने तीन जना अशक्तलाई गाउँमै नागरिकता दिलाउन सफल भएका छौँ, यो क्रम आगामी दिनमा पनि जारी रहन्छ।' रासस"
ताप्लेजुङको ओदकका ६४ घरपरिवारलाई स्थानान्तरण गरिने,"शनिबार स्थानीय विपद् व्यवस्थापन समितिको आयोजनामा भएको सर्वपक्षीय बैठकले तत्काल वडा नं ३ स्थित खुला स्थानमा अस्थायी टहरा निर्माण गरी स्थानान्तरण गर्ने निर्णय गरेको गाउँपालिका अध्यक्ष विजयप्रकाश वनेमले जानकारी दिए। ताप्लेजुङ : ताप्लेजुङको मैवाखोला गाउँपालिका४ ओदकका ६४ घरपरिवारलाई स्थानान्तरण गरिने भएको छ । यही असार २ गते राति अविरल वर्षासँगै गएको बाढी र पहिराका कारण उच्च जोखिममा रहेका सिङ्गो बस्तीका घरपरिवारलाई अस्थायी टहरा निर्माण गरी स्थानान्तरण गरिने भएको हो । शनिबार स्थानीय विपद् व्यवस्थापन समितिको आयोजनामा भएको सर्वपक्षीय बैठकले तत्काल वडा नं ३ स्थित खुला स्थानमा अस्थायी टहरा निर्माण गरी स्थानान्तरण गर्ने निर्णय गरेको गाउँपालिका अध्यक्ष विजयप्रकाश वनेमले जानकारी दिए। उनका अनुसार अस्थायी टहरा निर्माणका लागि यहाँस्थित सबै राजनीतिक पार्टी, सुरक्षा निकाय, जनप्रतिनिधिको संयुक्त टोली खटिने छ । उनका अनुसार आगामी साउन ७ गतेदेखि उक्त काम प्रारम्भ हुने छ। यस्तै स्थानान्तरणका लागि विभिन्न निकायसँग समेत समन्वय गर्ने जनाइएको छ । विपद्का घटनामा सबैले मिलेर अघि बढ्नुपर्ने आवश्यकता देखिएकाले यसमा सहयोग गर्न गाउँपालिका अध्यक्ष वनेमले आग्रहसमेत गरे। बाढीपहिराका कारण यस गाउँपालिकाको ओदकका बासिन्दा सबैभन्दा बढी प्रभावित बनेका छन् । ओदक बस्तीमा जाने विभिन्न खोला खोल्साका पुल बाढीले बगाएको छ भने बस्तीका विभिन्न भाग पहिराले चिराचिरा परेको छ । पहिराकै कारण यहाँ ओहोरदोहोर गर्नसमेत समस्या छ ।"
ग्रामीण सडक अवरुद्ध : बर्खामा ढुवानी गर्न घोडा खच्चडकै भर,"ढोरपाटन : वर्षाका कारण गाडी गुड्ने सडकमा ठूलाठूला ढुङ्गा मुठासहितको पहिरो थुप्रिएको छ। पहिराले सडक छेकिँदा पैदलयात्रा पनि सहज छैन। बागलुङको बजार क्षेत्रमा बर्खामा पनि सडक सञ्चालन भए पनि ग्रामीण सडक भने पूर्णरूपमा अवरुद्ध छन्। सडक अवरुद्ध हुँदा ग्रामीण क्षेत्रका हजारौँ नागरिक प्रभावित बनेका छन्। गाउँगाउँसम्म सडक पुगेपछि स्थानीय घोडा खच्चड पाल्न छोडे। गाडीले नै दैलो अगाडि आवश्यक सामान पुर्याइदिएपछि घोडा खच्चडको आवश्यकता पनि किन होस् र ? तर बर्खाको समय सामान ढुवानी गर्ने प्रमुख साधान नै घोडा खच्चड बनेका छन्। डेढ दशक अगाडिसम्म अधिकांश ग्रामीण क्षेत्रमा लामबद्धरूपमा खच्चडले भारी बोकेको देखिन्थ्यो। टाढाटाढाबाट सामान ढुवानी गर्नका लागि निकै सहयोगी सावित भएका खच्चड हिउँदको समय कामविहीन हुन्छन्। स्थानीयले कामविहीन खच्चडलाई पाल्न पनि चाहँदैनन्। तर यतिबेला बागलुङ ढोरपाटन, भल्कोटको माथिल्लो क्षेत्र, बोबाङ, निसेलढोरलगायतका ठाउँमा खच्चडले सामान बोकेको देखिन्छन्। हिउँदको समयमा गुमनामजस्तै हुने घोडा खच्चडलाई स्थानीयले बर्खामा बजारदेखि गाउँसम्म सामान ढुवानीका लागि प्रयोग गर्न थालेका छन्। केही दिनदेखिको बर्खाले निसीखोला, तमानखोला र ढोरपाटनका अधिकांश सडक अवरुद्ध भएपछि ग्रामीण क्षेत्रका व्यापारीले घोडा खच्चडमार्फत सामान ओसारपसार गरिरहेका छन्। हिउँदभरि घाँस दाना खुवाएर पालेका घोडा खच्चडले बर्खामा काम पाउन थालेपछि खच्चड व्यवसायी पनि खुसी भएका छन्। चौतीस वर्ष खच्चड व्यवसाय गर्नुभएका स्थानीय तुलबहादुर विकले १२ वर्ष अगाडिसम्म सामान ढुवानी गर्ने गर्थे। सत्रवटा खच्चडमार्फत साधान ढुवानी गर्दा वर्षमा पाँच लाख बढी आम्दानी गर्ने उनले अहिले रु २० हजार कमाउन मुस्किल पर्ने बताए। गाउँको टोलटोलमै सडक पुगेपछि घोडा खच्चड कामविहीन बनेको विकले बताए। हिउँदभरि दान, घाँस पानी खुवाएर पाल्न गाह्रो भएको भन्दै आठवटा खच्चड सित्तैमा बेचेको सुनाए। पहिले एउटा खच्चडको रु ५० हजारभन्दा बढी पर्ने गरेको स्मरणसमेत विकले गरे। अहिले मलबाहेक घोडा खच्चडबाट फाइदा नभएको उनले बताए। म १८१९ वर्ष हुँदादेखि घोडाको पछि हिँड्न थालेको हुँ, तानसेन, खसौली, तम्घासबाट सामान बोकाएर पाँचछ दिनमा बुर्तिबाङ आइन्थ्यो, महिनाभरिको कमाइ निकै राम्रो हुन्थ्यो, उतिबेला बुर्तिबाङभन्दा माथिका गाउँमा मोटरबाटो पुगेको थिएन, उनले भने, घोडा खच्चडलाई काम भ्याइनभ्याइ हुन्थ्यो, जब मोटरबाटोहरू गाउँमा आए त्यसपछि खच्चडले बोक्ने सामान सबै मोटर गाडीले बोक्न थाले, मोटर गाडीमा सामान दैलोमै आएपछि मान्छेले केको खच्चड खोजुन्, उही बर्खा लाग्यो भने दुईचार दिन काम आउँछ, त्यसले दान पनि पुग्दैन। गाडीको पहुँच नहुँदा यात्रा गर्न, खाद्यान्न सामान, फेन्सी सामान तथा अन्य सामग्रीको ढुवानीका निम्ति घोडा, खच्चडको प्रयोग गर्ने गरेको खच्चड व्यवसायी मङ्गले परियारले बताए। उनले अहिले खच्चडको काम नहुँदा पाल्नसमेत गाह्रो हुन थालेको गुनासो गरे। पहिले घोडा खच्चड हुने मान्छे निकै धनी मानिने गरेको जनाउँदै अहिले गरिबले मात्रै खच्चड पाल्ने गरेको उनले सुनाए। उनले भने, पहिले यसको तीनचार ठाउँ पसल हुन्थ्यो, उसैको घोडा खच्चड हुन्थे, गरिबले मात्रै खच्चड पाल्छ, उतिबेला गरिबले घोडा खच्चड किन्न सक्दैनथे, साहु महाजनले मात्रैको हुन्थ्यो, अहिले त फ्रिमा कसैलाई लैजाभन्दा पनि कसैले लग्दैनन्, न काटेर मासु खान मिल्ने, न पालेर फाइदा, मार्न भएन, जसोतसो पाल्नुको विकल्प छैन, बर्खामा दुई दिन भारी बोकेर के आम्दानी हुन्छ ?, वर्षभरि नभए पनि छ महिना काम गर्न पाउने भए पनि धेरै सजिलो हुने थियो, काम सबै गाडीले गर्छन्, के को खच्चडलाई काम दिउन्। बर्खा लागेपछि तमानखोला र निसीखोलाको अधिकांश ग्रामीण सडक अवरुद्ध भएका छन्। सडक अवरुद्ध भएका ठाउँमा व्यापारीले गोडा खच्चडमार्फत सामान ढुवानी गर्ने गर्छन्। बर्खामा ग्रामीण सडक खुलाउन नसकिने निसीखोला गाउँपालिकाका अध्यक्ष सूर्यबहादुर घर्तीमगरले बताए। शाखा सडकका कारण लोकमार्गसमेत बेलाबेलामा अवरुद्ध हुने गरेको उनले बताए। मुख्य सडकलाई जसोतसो अवरुद्ध हुँदा बित्तिकै खुलाए पनि शाखा सडक असोजपछि मात्रै खुलाउने उनको भनाइ छ। बर्खामा यातायात सञ्चालन हुन समस्या हुन्छ, बाढीपहिराले अहिले पनि हाम्रो पालिकाको सबै ग्रामीण सडक अवरुद्ध छन्, मध्यपहाडी लोकमार्गको विभिन्न ठाउँमा पटकपटक अवरुद्ध हुने गरेको छ, उनले भने, सडक अवरुद्ध हुँदा यात्रा गर्न र सामान ढुवानीमा समस्या हुने गरेको छ, मुख्य सडक त केही समयै खुलाउने गरेका छौँ भने ग्रामीण सडक बर्खामै खुलाउन सकिँदैन, हिउँद नआउँदासम्म खुलाउन असम्भव नै हुन्छ।"
पानीको निकास बन्द हुँदा कलुवापुर बजार डुबानमा,"बजार क्षेत्रका अधिकांश पसल र सडक डुबानमा पर्दा स्थानीय बासिन्दा, यात्रु, पसल सञ्चालक र सर्वसाधारणले सास्ती खेप्नुपरेको उनले बताए। कलुवापुरबेलौरी सडक निर्माण गर्दासमेत पानीको निकास नराखिँदा पानी थुनिएको उनको भनाइ छ। कञ्चनपुर : पूर्वपश्चिम राजमार्गसँगै जोडिएको शुक्लाफाँटा नगरपालिका ११ स्थित कलुवापुर बजार थोरै बर्खामा डुबानमा पर्ने गरेको छ। पानीको निकास नहुँदा बजार डुबानमा पर्दै आएको हो। 'बजार क्षेत्रमा व्यापार गर्ने व्यवसायीको सङ्ख्यामा वृद्धि भएसँगै नयाँ घर निर्माण हुन थाले, त्यो क्रम अझै जारी छ', स्थानीय जयबहादुर ऐरले भने,'नयाँ घर निर्माण गर्ने क्रममा पानीको निकास हुने क्षेत्र मासिँदा बजार जलमग्न हुन थालेको छ।' बजार क्षेत्रका अधिकांश पसल र सडक डुबानमा पर्दा स्थानीय बासिन्दा, यात्रु, पसल सञ्चालक र सर्वसाधारणले सास्ती खेप्नुपरेको उनले बताए। कलुवापुरबेलौरी सडक निर्माण गर्दासमेत पानीको निकास नराखिँदा पानी थुनिएको उनको भनाइ छ। स्थानीय तहमा जनप्रतिनिधि आएको झन्डै छ वर्ष बित्नै लाग्दा पानीको निकासका लागि पहल नगरिएको स्थानीय बासिन्दाको गुनासो छ।'पानी निकास हुने कल्भर्ट पाइप थुनेर संरचना निर्माण गर्नेलाई कारबाही हुनसकेको छैन', स्थानीय प्रकाशबहादुर ऐरले भने,'विकल्पका रूपमा नगरपालिकाले ढल निर्माण गरी पानी निकास गर्नुपर्दथ्यो, त्यो पनि हुनसकेको छैन।' नगरपालिकाका जनप्रतिनिधिले अनुगमन गर्ने कार्यबाहेक बजार व्यवस्थित गर्ने कार्यमा चासो नदिएको प्रति उनले असन्तुष्टि पोखे। पहिला पानी बजार आसपासकै क्षेत्रसम्म भरिन्थ्यो, हाल वर्षाको पानी स्थानीय बासिन्दाको घरभित्र पस्न थालेको उनले बताए। बजार क्षेत्रको एकमात्रै सार्वजनिक शौचालयमा कम्मरभन्दा माथि पानी रहेको छ। बजार क्षेत्रमा आउने यात्रु र उपभोक्ताले शौचालय प्रयोग गर्न नपाउँदा नजिकैको वन क्षेत्रमा जानु पर्ने बाध्यता छ। बजार क्षेत्र नजिकका खोका छाप्रामा पानी भएपछि व्यापारीको सामानसमेत बिग्रिएको छ। चार दिनदेखि धेरै व्यापारीले पानीकै कारण पसल खोल्न पाएका छैनन्। बजार क्षेत्रको पानी निकासका लागि सरोकारवाला निकायसँग समन्वयको कार्य भइरहेको नगरप्रमुख रणबहादुर महराले बताए।'तत्कालका लागि बजार क्षेत्रमा जम्मा भएको पानी निकासका लागि बजारको पूर्वतर्फको क्षेत्रमा नाली खनेर निकास गर्छौँ', उनले भने,'पानीको दिगो व्यवस्थापनका लागि बजेटको व्यवस्था गरी ढल निर्माण गर्छौँ।' प्रमुख जिल्ला अधिकारी, सडक डिभिजन कार्यालय कञ्चनपुर र पूर्वाधार विकास कार्यालय कञ्चनपुरका प्रतिनिधिसहितको टोलीले कलुवापुर बजार क्षेत्रको डुबान परेको क्षेत्रको शनिबार स्थलगत अनुगमनसमेत गरेका छन्। कलुवापुर बजार क्षेत्रमा झन्डै दुई सय बढी पसल छन्। रासस"
मनसुनी वायुको प्रभाव : हावाहुरीसहित भारी वर्षा,"कोसी, बागमती र गण्डकी प्रदेशमा मेघगर्जनचट्याङ्गसहित भारी वर्षाको समेत सम्भावना रहेको महाशाखाले जनाएको छ। काठमाडौं : नेपालमा मनसुनी वायुको प्रभाव रहेको छ। मौसम पूर्वानुमान महाशाखाका अनुसार हाल कोशी, मधेश, बागमती र सुदूरपश्चिम प्रदेशमा सामान्य बदली रही देशका बाँकी भूभागमा आंशिक बदली रहेको छ। मधेश प्रदेश बाहेकका अन्य सबै प्रदेशहरूका थोरै स्थानहरूमा हल्का वर्षा भइरहेको आइतबार बिहान जारी मौसम पूर्वानुमान बुलेटिनमा उल्लेख छ। आइतबार दिउँसो देशभर आंशिकदेखि सामान्य बदली रहनेछ। मधेश प्रदेशका थोरै र बाँकी प्रदेशका केही स्थानहरूमा मध्यम वर्षाको सम्भावना रहेको छ। कोशी र बागमती प्रदेशका एकदुई स्थानमा मेघगर्जनचट्याङ्गसहित भारी वर्षाको समेत सम्भावना रहेको बुलेटिनमा उल्लेख छ। मधेश प्रदेशलगायत कोशी प्रदेशका तराई भूभागका थोरै स्थानमा हावा हुरीको सम्भावना रहेको छ। राती सबै प्रदेशका केही स्थानमा मध्यम वर्षाको सम्भावना रहेको छ। बागमती र गण्डकी प्रदेशका एकदुई स्थानहरुमा मेघगर्जनचट्याङ्गसहित भारी वर्षाको समेत सम्भावना रहेको महाशाखाले जनाएको छ। हावाहुरी, भारी वर्षा, मेघ गर्जनचट्याङ्ग, गेग्रान बहाव, बाढी, पहिरो तथा भूक्षयका कारण हुन सक्ने जोखिम वा क्षतिबाट बच्न आवश्यक सतर्कता अपनाउन महाशाखाले अनुरोध गरेको छ। सोमबार सबै प्रदेशका केही स्थानहरूमा मध्यम वर्षाको सम्भावना रहेको छ। बागमती, लुम्बिनी र कर्णाली प्रदेशका एकदुई स्थानहरुमा मेघगर्जनचट्याङ्गसहित भारी वर्षाको समेत सम्भावना रहेको छ। मंगलबार गण्डकी, लुम्बिनी, कर्णाली र सुदूरपश्चिम प्रदेशका धेरै स्थानहरूमा, बागमती र कोशी प्रदेशका पहाडी भूभागका केही स्थानहरूमा र देशका बाँकी भूभागका एकदुई स्थानमा मध्यम वर्षाको सम्भावना रहेको छ। गण्डकी, लुम्बिनी, कर्णाली र सुदूरपश्चिम प्रदेशका एकदुई स्थानहरुमा मेघगर्जनचट्याङ्गसहित भारी वर्षाको समेत सम्भावना रहेको छ।"
विश्वका राष्ट्रिय गान नेपालीमा,"काठमाडौं : कुन देशका राष्ट्रियगान कस्ता छन् ? शब्द केके छन् ? भाव के छन् ? रुचि राख्ने नेपालीलाई आफ्नै भाषामा पढ्न अब सहज हुने भएको छ। विश्वका राष्ट्रिय गान नेपाली भाषामा प्रकाशन भएको छ। संयुक्त राष्ट्रसंघको सूचीमा रहेका १ सय ९५ देशका राष्ट्रियगान यसमा समावेश छन्। वाङ्मय क्षेत्रमा खोजअनुसन्धान तथा उन्नयन गर्ने उद्देश्यले उक्त पुस्तकसँगै नेपाल वाङ्मय फाउन्डेसन घोषणा गरिएको छ। पुस्तक उक्त फाउन्डेसनले प्रकाशन गरेको हो। डा विप्लवढकालद्वारा लिखित पुस्तक परराष्ट्रमन्त्री एनपी साउदले लोकार्पण गरेका हुन्। राष्ट्रियगानहरू प्रदीप निरौलाले अनुवाद गरेका हुन्। लेखक ढकालका अनुसार राष्ट्रियगानहरू शाब्दिक र भाव दुवै पक्षलाई गहनतापूर्वक अध्ययनअनुसन्धान गरेर अनुवाद गरिएको हो। लोकार्पण समारोहमा परराष्ट्रमन्त्री साउदले विश्वका राष्ट्रिय गान ले १९५ राष्ट्रका राष्ट्रियगान मात्र होइन, त्यहाँको राजनीति एवं साहित्य संगीतको अवस्थासमेत बुझ्न सहयोग पुग्ने विचार व्यक्त गरे। राष्ट्रगानबाट सम्बन्धित राष्ट्रको निर्माण, इतिहास, संस्कृति र सभ्यता पनि अवगत हुने उनको भनाइ थियो। कार्यक्रममा नेपाल प्रज्ञाप्रतिष्ठानका पूर्वकुलपति बैरागी काइँलाले नेपाल वाङ्मय फाउन्डेसनले नेपाली भाषामा अनुवाद गरेर १९५ वटा राष्ट्रका राष्ट्रिय गानको पुस्तक प्रकाशन हुनु महत्वपूर्ण उपलब्धि भएको बताए। परराष्ट्रविद् मधुरमण आचार्यले विश्वका राष्ट्र गान पुस्तक र राष्ट्रियगानबारे विस्तृतमा समीक्षा गरे। कार्यक्रममा फाउन्डेसनका प्रमुख संरक्षक पूर्वस्वास्थ्य राज्यमन्त्री उमेश श्रेष्ठ, विशिष्ट सल्लाहकार तथा पूर्वअर्थमन्त्री एसपी कोइरालाले पनि पुस्तक प्रकाशनको औचित्यबारे प्रस्ट्याएका थिए। उनले पुस्तक संसारभरिका देशहरूको हृदय जोड्ने पुलको प्रतीकका रूपमा रहने विश्वास व्यक्त गरे। भने, यो पुस्तक विश्वशान्ति, सद्भाव र भाइचाराको कामनासहित नेपाली पाठकहरूमा देशभक्ति र राष्ट्रियताको सन्देश प्रवाह गर्ने उद्देश्यका साथ प्रकाशित गरिएको हो। पुस्तकभित्र राष्ट्रपति रामचन्द्र पौडेल, नेपालस्थित राष्ट्रसंघका आवासीय संयोजक हाना सिंगरहाम्दी तथा फाउन्डेसनका विशिष्ट सल्लाहकार कोइरालाका मन्तव्य समेटिएका छन्। पुस्तकको व्यवस्थापक डा पद्मा अर्यालले गरेकी छन्।"

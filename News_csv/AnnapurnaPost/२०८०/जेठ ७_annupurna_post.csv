शीर्षक,विवरण
नीति कार्यान्वयनमा चुनौती,"यस्तो गर्छौं र उस्तो गर्छौं भन्दै जूनतारै खसाल्ने खाले योजना सुनाउने तर फिटिक्कै काम नगर्ने प्रवृत्तिले नै देश समृद्ध बन्न नसकेको हो। संशय छयसको कार्यान्वयन। नयाँ वर्षको नयाँ बजेट ल्याउनुअघि नीति तथा कार्यक्रम ल्याउनु सरकारी परम्परा हो। परम्पराको निरन्तरता कि त्यसमा कुनै नयाँपन भनेर सरकारलाई सधैं दबाब रहन्छ। त्यसैले हरेक सरकार सक्दो धेरै नयाँनयाँ नाराको खोजी गर्दै नीति तथा कार्यक्रमलाई आकर्षक बनाउने गर्छन्। तर, भइदिन्छ नयाँ नारा र पुरानै पारा। त्यो के भने नीति तथा कार्यक्रम सुन्दा कर्णप्रिय हुने र कार्यान्वयनचाहिँ पटक्कै नहुने। यसपालिको नीति तथा कार्यक्रमका हकमा पनि संशय कार्यान्वयनमै हो। लागू हुने आधारबिनै कार्यक्रमहरू राख्ने र त्यो कार्यान्वयन नहुँदा पनि जवाफदेही बन्नु नपर्ने ढंगको व्यवहार नेपाली राजनीति र सरकारहरूको महारोग भइसकेको छ। सरकारले नीति तथा कार्यक्रममा राखेका कतिपय कार्यक्रम त बजेटमै छुट्ट्याइन्छ, अर्काे बजेटमा राखे पनि कार्यान्वयन नै गरिन्न। यस्तो गर्छौं र उस्तो गर्छौं भन्दै जूनतारै खसाल्ने खाले योजना सुनाउने तर फिटिक्कै काम नगर्ने प्रवृत्तिले नै देश समृद्ध बन्न नसकेको हो। कुरा गर्ने र काम नगर्ने रोगले नीति तथा कार्यक्रमलाई सताएको छ। त्यसैले नै धेरै कार्यक्रम र नीति वर्षौंदेखि दोहोरिरहन्छन्। यसपालि पनि थुप्रै त्यस्ता महत्वाकांक्षी कार्यक्रम दोहोरिएका छन्, जुन नेपालीहरूले वर्षौंदेखि सुन्दै आएका हुन्। मुलुकको सबैभन्दा ठूलो चुनौती अर्थतन्त्रमा छाएको मन्दी हो। आउँदो बजेटमार्फत अर्थतन्त्र चलायमान बनाउने औजारहरू ल्याइएन भने थप संकट आइपर्ने निश्चित छ। नीति तथा कार्यक्रमले त्यसै अनुसार आर्थिक मुद्दाहरूलाई प्राथमिकता दिएको छ। तर, कस्ता कार्यक्रमबाट अर्थतन्त्रका समस्या सम्बोधन हुने हुन् प्रष्ट छैन। लालित्यपूर्ण र सैद्धान्तिक तवरका वाक्यांशले नीति तथा कार्यक्रम आकर्षक त बनेको छ, तर नतिजा दिनेमा संशय छ। सरकारले नीतिमा विद्युतीय सवारी साधनलाई प्राथमिकता दिने भनेको छ, तर त्यसको पूर्वाधारका लागि उसले गर्ने बजेट विनियोजन अनि कार्यान्वयनबाट मात्रै त्यसले मूर्तरूप पाउँछ। फेरि पनि सरकारले नीति तथा कार्यक्रम र बजेट कार्यान्वयनमा कमजोरी गर्यो भने यो कर्म पनि उही कर्मकान्डमै सीमित हुने निश्चित छ।"
"बागलुङमा खानी छन्, भएनन् उत्खनन्","बागलुङका धेरै स्थानको नाम खानीसँग जोडेर राखिएको छ। बागलुङ : समुन्द्र सतहदेखि दुई हजार ३५० मिटर माथिको उचाइमा छ बागलुङको तमानखोला गाउँपालिका६ को नर्जाखानी गाउँ। चारैतिर डाँडाले घेरिएको गाउँ वरपर पुर्खाहरूले तामा उत्खनन गरेका धेरै खाडल डोबहरू अहिले पनि देख्न सकिन्छ। डाँडामा रहेको तामाखानीबाट स्थानीय छन्त्याल समुदायले तामाका ढुंगा (धाउ) तामा निकाल्ने, कामी, विक समुदायले धाउ पगाल्ने र थकाली समुदायले तराई भेगमा धाउबेच्ने र खाना ल्याउने काम गर्ने गरेको इतिहास रहेको। नर्जाखानीमा अहिले पनि स्थानीय पुर्खाले उत्खनन गरेर निकाले तामाबाट घरायसी प्रयोगका लागि बनाइएका भाँडाकुँडा स्थानीयले अहिले पनि प्रयोग गरिरहेका छन्। खानी प्रयोग गरेवापत नर्जाखानीका डिठ्ठा वर्षविर छन्त्यालले तत्कालीन श्री ३ चन्द्र शमशेरलाई तिर्नुपर्ने कर (तामा) अत्याधिक बढाएपछि बुझाउन नसकेर खानी प्रयोगमा बन्देज लगाइयो। वर्षविरका नाति स्थानीय ओम प्रसाद छन्त्यालेले बाउबाजेहरूले तामा उत्खनन गर्ने क्रममा नर्जाखानीमा आएर बसोबास गरेको बताए। उनले बाउबाजेको पालामा खानीबाट तामाहरू उत्खनन भइरहे पनि तत्कालीन श्री ३ चन्द्र शमशेरको पालादेखि खानीहरू बन्द भएको बताए। मेरा बाजे बर्षविर छन्त्याल नर्जादखानीमा रहेको खानीको डिठ्ठा हुनुहुन्थ्यो रे, छन्त्यालले भनेबुबा रुपलाल छन्त्यालका अनुसार तत्कालीन श्री ३ चन्द्र शमसेरको पालामा तामा बुझाउन नसकेपछि खानी बन्द भएको हो। तत्कालिन समयमा पुर्खाहरू अनपढ भएपनि उनीहरूले मत्ती खन्ने (खानी काट्ने) मात्र काम गर्ने गरेको र आफ्ना बाउबाजेहरूले खानी खन्दै गर्दा नर्जाखानीमा आएर तामाको उत्खनन गर्ने गरेको स्थानीय कुल बहादुर छन्त्यालले बताए। उक्त समयमा हाम्रो पुर्खाको अन्य खेती किसानी केहि थिएनरे, छन्त्यालले भने अहिलेको आधुनिक युगमा बिजुली भए पनि उनीहरूले उक्त समयमा निगालो काटेर दुई, तीन महिनासम्म खोलामा राख्ने र निगालोमा कालो लेउ लागेपछि त्यसलाई निकालेर घाममा सुकाएर बाल्दै खानी उत्खनन गर्ने गरेका थिए। नर्जाखानीमा जस्तै खानी बागलुङमा दर्जनौं संख्यामा छन्। बागलुङका धेरै स्थानको नाम खानीसँग जोडेर राखिएको छ। खुंखानी र नर्जाखानी क्षेत्रमा धेरै खानी भएकाले खुबैखानी भन्ने गरिएको थियो। खुबैखानी बाट अपभ्रंश भएर खुंखानी भन्न थालिएको स्थानीयहरू बताउँछन्। नर्जाखानीमा पुर्खाहरूले तामा निकालेको स्थान देखाउँदै तमानखोला६ का स्थानीय ओमप्रसाद छन्त्याल। बागलुङको तमानखोला गाउँपालिकाको नर्जाखानी, खुङखानी, घोषाखानीलगायतमा तामाखानी, गलकोटको पाण्डवखानी र दुदिलाभाटीमा तामाखानी र सुनखानी, ढोरपाटन ढोरपाटनको लुकुरवनमा फलामखानी, बागलुङ नगरपालिकाको तित्याङमा तामाखानी, काठेखोला गाउँपालिकाको धम्जा ओखले र लेखानीमा तामाखानी, जैमिनी नगरपालिकाको राङखानी, दमेकमा तामाखानी, बडिगाड गाउँपालिकाको सिसाखानीमा सिसाखानी र भिमगिठेमा फलामखानी र ताराखोला गाउँपालिकामा रहेका ढुंगाखानीहरू अलपत्र अवस्थामा छन्। ताराखोला गाउँपालिकामा एक वटा ढुंगाखानी मात्र सञ्चालनको अवस्थामा छ भने जैमिनी नगरपालिकामा रहेको ढुंगाखानी पनि पछिल्लो समय बन्द जस्तै छ। आर्थिक वर्ष २०७६७७ मा सरकारले सम्भावना रहेको स्थानमा खानी सञ्चालन गर्ने घोषणा गरेपछि बागलुङ नगरपालिका९ तित्याङमा रहेको तामाखानी पुनःसञ्चालन गर्नको लागि नगरपालिकाले अध्ययन गरेको थियो। २०७६ सालमा नगरपालिकाले शुभम् ग्रुपसँगको साझेदारीमा धातुको अनुसन्धानको काम सुरु गरेको थियो। खानी विज्ञहरूको समूहले सम्भावना औंल्याएपछि ग्रुपले चीनको जोम्बिङ माइनिङ कम्पनीको प्राविधिक सहयोगमा मेसिन नै प्रयोग गरेर खानी परीक्षणको काम गरेको थियो। खानी अध्ययन गरेको शुभम् ग्रुपका अध्यक्ष श्याम अधिकारीले तत्कालीन समयमा तित्याङको खानीमा तामा ९० प्रतिशत रहेकोमा आफूहरू पुगेको र के कति छ भन्ने निक्र्यौल गर्न मात्र बाँकी रहेको बताएका थिए। उनले तामासँगै हुने धातुहरूको अध्ययन भएको र तामाको परीक्षणका लागि ढुंगामाटो संकलन गरी ल्यावमा परीक्षण गर्ने काम भइरहेको बताएका थिए। ल्याबको रिपोर्ट राम्रो आएपछि उत्खननका लागि ग्रुपले खानी तथा भूगर्भ विभागलाई स्वीकृतीका लागि आह्वान गरेको थियो। विभागले खानी वरपर रहेको वस्ती र स्रोतसाधनका लागि एआईई र आईई गर्ने जनाए पनि नगरेको कारण उत्खननको प्रक्रिया अगाडि नबढेको जानकारी पाइएको बागलुङ नगरपालिका९ तित्याङका पूर्व वडाअध्यक्ष गणेश थापाले बताए। पूर्व वडा अध्यक्ष थापाले खानी उत्खनन भएमा स्थानीय पूर्वधार निर्माण हुने, स्थानीयहरूले रोजगार पाउने बताए। उनले भन्सार विभाग, आर्मिको टुकुटीसमेत रहने बताए। खानी विभागको अनुमतिमा मोहङ मिनरल्स र शुभम् ग्रुपले वैशाखबाट जैमिनी नगरपालिका३ दमेकको कालापातलमा तामा उत्खननका लागि प्रारम्भिक अध्ययन थालेका छन्। यहाँ परापूर्वकालमा तामाको उत्खनन हुने गरेका तथ्यका आधारमा प्रारम्भिक अध्ययन सुरु गरिएको वडाध्यक्ष कृष्ण भुजेलले बताए। पूर्खाले बनाएका पहाडभित्रका सुरुङमा तामाको सम्भाव्यताबारे खानी विभाग र अनुमति प्राप्त कम्पनीहरूलाई जानकारी गराइएको थियो। खानीको अध्ययन गरिरहेका दुवै कम्पनीका ईञ्जिनियरको समूहले काम थालेको हो। तामा रहे नरहेको विषयमा प्रारम्भिक अध्ययन भइरहेको शुभम् ग्रुपका निर्देशक अशोक बिकले बताए। उनले प्रारम्भिक अध्ययनका लागि ६ महिनाको समय लाग्छ त्यसको रिपोर्टपछि अन्य प्रक्रिया थालिने बताए। अध्ययन सकिएपछि कम्पनीहरूले एक वर्षभित्र प्रतिवेदन तयार गर्ने छन्।जैमिनी नगरपालिकाका उपप्रमुख हरिहर शर्माले खानी नगरको महत्वपूर्ण क्षेत्र रहेकोले त्यसको अध्ययनले हामी कहाँ छौं र के छ भन्ने थाहा हुने बताए। उनले परम्परागत खानीहरूकै सेरोफेरोमा विज्ञहरूको समूहले अध्ययन गरिरहेकाले दीर्घकालीन र महत्वकांक्षी प्रयासमा सम्भावनाहरूको खोजी गर्दै नौलो कर्ममा जोडिन लागेको बताए। पूर्खाहरूले उत्खनन गरेका खानीहरूको पुनः उत्खनन सुरु गर्नुपर्ने स्थानीयहरू बताउँछन्। नर्जाखानीका स्थानीय ओमप्रसाद छन्त्यालले स्थानीय, प्रदेश र संघीय सरकारले पुराना खानीहरूको उत्खनन गरेर देश आत्मनिर्भर हुनुपर्ने बताए। बाजेहरूले एउटा घन र छिनोको भरमा ठूलाठूला भिर काटेर खानी उत्खनन गरेका थिए, छन्त्यालले भने,अहिले नयाँनयाँ प्रविधि छ। सरकारले खानी उत्खनन गरेर आत्मनिर्भर बन्दै स्थानीय जनतालाई रोजगारी सिर्जना गरेमा राम्रो हुने थियो। गाउँको चारैतिर तामा उत्खनन गरेका खानीहरू रहेकोले गाउँको नाम नै नर्जाखानी भएको इतिहास रहेको स्थानीय कुलबहादुर छन्त्यालले बताए। तत्कालीन समयमा छन्त्यालहरूले खानीको उत्खनन गर्ने, कामी, विकहरूले तामाका ढुंगा (धाउ) पगाल्ने र थकालीहरूले तराईबाट खाना ल्याउने र धाउ तराई लगेर बेच्ने गरेको इतिहास छ, छन्त्यालले भने। पुराना खानीहरू उत्खनन गरेमा स्थानीय पालिका र सिंगो देशको आर्थिक विकास गर्न सकिने स्थानीय कुलबहादुर छन्त्यालको भनाई छ। खानी उत्खननमा स्थानीय, प्रदेश र संघीय सरकारले चासो नदिएको उनले गुनासो गरे। यहाँका खानीहरूको उत्खनन गरेर प्रयोग गर्न सकेमा राज्यको आर्थिक विकासमा एउटै खानी पनि कोसेढुंगा सावित हुनसक्ने विज्ञहरू बताउँछन्। खानीसम्बन्धी अध्ययन गरेका धौलागिरी बहुमुखी क्याम्पस बागलुङका प्रमुख तथा खानी विज्ञ प्रध्यापक डाक्टर रामप्रसाद उपाध्यायले बागलुङमा रहेका तामाखानी र फलामखानीहरू सञ्चालन गर्न सकिने अवस्थामा रहेको बताए। उनले बागलुङका कुनै खानीहरू १९८० र कुनै २०३६ सालसम्म सञ्चालन गरिए पनि पछिल्लो समय उत्खनन नभएको बताए। बागलुङको तमानखोला र गलकोटको पाण्डवखानीमा ठूला खानीहरू छन्, प्राडा उपाध्यायले भने, बागलुङका तामाखानीमा ४० देखि ७०, ८० प्रतिशतसम्म धाउ रहेको अध्ययनबाट देखिन्छ। राज्यले चाहेमा सञ्चालन गर्न सक्छ। प्राडा उपाध्यायका अनुसार बागलुङको तमानखोलाका र काठेखोला३ धम्जा ओखलेको तामाखानी १९८० सालसम्म र गलकोट नगरपालिका१० पाण्डवखानीको तामाखानीबाट २०३६ सालसम्म धाउ निकालिएको थियो। यस्तै, बडिगाड३ सिसाखानीमा रहेको सिसाखानीबाट २०१५ सालमा सिसा निकालेर बेचेको स्थानीय बताउँछन्। उक्त समयमा निकालिएका सिसाहरू बागलुङ बजारमासमेत बिक्री गरिएको प्राडा उपाध्यायले बताए।पाण्डवखानीमा रहेको सुनखानीमा राजा महेन्द्रले विदेशी टोलीलाई परीक्षण गर्न पठाएपछि विदेशीहरूले सुन रहेको र उत्खननका लागि आधाआधा भाग खोजेपछि उत्खनन हुन नसकेको स्थानीयहरूले जानकारी दिएको प्राडा उपाध्यायले बताए। खानीजन्य उद्योगमार्फत आर्थिक समृद्धि हासिल गर्न सकिने थुप्रै सम्भावना रहे पनि यस्ता सम्भावनालाई प्रवद्र्धन गर्न राज्य जिम्मेवार बन्नुपर्ने यस क्षेत्रका जानकार बताउँछन्। अधिकांश खानी वन क्षेत्रमा रहेको र वन ऐन र खानी ऐन फरकफरक हुँदा कानुनी प्रावधानले कार्यान्वयनमा असहजता सिर्जना गरेको खानी विज्ञ प्राडा उपाध्यायले बताए। देशकै आर्थिक विकासमा अर्थ राख्ने खानी सञ्चालन गर्ने सन्दर्भमा यस्ता व्यवस्था बाधक हुनु दुर्भाग्यपूर्ण हो। खनिजस्रोतको प्रयोग गर्ने हो भने नीतिगत अवरोध हटाउनु जरुरी छ, उनले भने, नीति भन्दा पनि खानी सञ्चालनमा ल्याउन राज्यले सोच नै राखेको देखिँदैन। राज्यले सञ्चालन गर्न खोजेमा सम्भव छ। प्राडा उपाध्यायले देशमा खानी मैत्री वातावरण नै नभएको बताए। खानी उत्खनन गर्ने सम्भावना छ, तर खानीमैत्री वातावरण नहुँदा कागलाई बेल पाक्यो हर्ष न विस्मात जस्तो भयो, उनले भने। खानीहरू सञ्चालन गर्नको लागि सुरुवातमा २, ४ करोड लगानी लाग्ने, बस्ती स्थान्तरण गर्नुपर्ने, सडक पूर्वाधार निर्माण गर्नुपर्ने देखिने हुँदा यो कुनै ठेकदारले गर्न नसक्ने भएकोले राज्यले दीर्घकालीन सोचका साथ सञ्चालन गर्न खोजेमा सञ्चालन गर्न सकिने प्राडा उपाध्यायको भनाई छ। खानी सञ्चालनमा आएमा नेपालीहरूले स्थानीय स्तरमै रोजगार पाउने र देशमै फलाम, तामालगायतका औजार बनाउन सकिन्छ। तमानखोला गाउँपालिकाका अध्यक्ष जोकलाल बुढा मगरले गाउँपालिकाभित्रै धेरै खानीहरू रहेको र कति खानी छन् भनेर यकिन नभएको भन्दै गाउँपालिकाले यसको तथ्यांक संकलन र परीक्षण गर्ने बताए। उनले केही वर्ष पहिले खानीहरूको अध्ययनका लागि चिनको टोलीलाई बोलाइए पनि कोरोना भाइरसको प्रकोपको कारण आउन नसकेको बताए। हामीले खानीको अध्ययनको लागि चिनियाँ टोलीलाई बोलाएका थियौं, पालिका अध्यक्ष बुढाले भनेकोभिडले गर्दा टोलीलाई ल्याउन र धाउहरू ल्याबमा लगेर परीक्षण गर्ने तयारी पुरा हुन सकेन। पालिका अध्यक्ष बुढाले स्थानीय सरकारले एक्लै खानी उत्खनन गर्न नसक्ने र त्यसका लागि संघीय सरकारको सहयोग आवश्यक रहेको बताए। खानीहरूको उत्खनन गर्न हामीले एक्लै सक्दैनौं, अध्यक्ष बुढाले भने, संघीय सरकारको सहयोग भएमा उत्खनन गर्न सकिन्छ। त्यसका लागि संघीय सरकारलाई हामीले आह्वान गरेका छौं। अध्यक्ष बुढाले खानीको कारण नै पालिकाका नर्जाखानी, खुंखानी, बोङखानी नामाकरण भएको बताए। उनले उक्त स्थानहरूमा तमानखोलामा तामाखानीसहित फलामखानी र ढुंगाखानीहरू रहेको बताए। स्थानीय, प्रदेश तथा केन्द्र सरकारले तामाखानीको अध्ययन गर्न जरुरी छ। साँच्चिकै बागलुङमा रहेका खानीबाट धातुहरू निकाल्न सकेमा जिल्ला मात्रै नभइ सिंगो मुलुककै आम्दानी बढ्ने छ।"
चुरेमा सरकारको दोहोरो नीति,"चुरे तस्करका लागि सेतो हात्ती हो। राजनीतिक आवरणमा गिरोहले चुरेका बालुवा, गिट्टी, ढुंगा भारत पुर्याएर फाइदा लिन खोजिरहेको सरोकारवाला बताउँछन्। काठमाडौं : सरकारले चुरे क्षेत्रको संरक्षणका लागि ०६६६७ मा राष्ट्रपति चुरे संरक्षण कार्यक्रम लागू गर्यो। जुन कार्यक्रमअन्तर्गत २०७१ मा राष्ट्रपति चुरे तराईमधेस संरक्षण विकास समिति बन्यो। यो अवधिमा ११ अर्ब हाराहारीमा बजेट खर्च भइसकेको छ। तर, चुरे दोहन रोकिएको छैन। जसकारण पानीको भण्डार चुरे र अन्नको भकारी मधेस संकटमा पर्न थालेका छन्। यस हिसाबले चुरे संरक्षणमा जोडतोडका साथ लाग्नुपर्ने हो। सरकारले भने नीति तथा कार्यक्रममा उक्त क्षेत्रबाट नदीजन्य पदार्थ उत्खनन गर्ने उल्लेख गरेको छ। वातावरण प्रतिकूल नहुने गरी नदीजन्य ढुंगा, गिट्टी, बालुवा संकलन र वितरण गर्न आवश्यक कानुनी व्यवस्था गरिनेछ, नीति तथा कार्यक्रमको बुँदा नम्बर ४२ मा लेखिएको छ, चुरे संरक्षण गर्दै वातावरणीय ह्रास नहुने गरी त्यस्ता खनिज वस्तुको उत्पादन र निर्यातको व्यावसायिक सम्भावना खोजिनेछ। सरकारको यो दोहोरो नीति आत्मघाती भएको चुरे संरक्षण विज्ञ डा विजयकुमार सिंह बताउँछन्। सरकारले चुरे संरक्षण गर्न ऐन बनाउनुको सट्टा केही क्रसर उद्योगी र व्यापारीको फाइदाका लागि ढुंगा, गिट्टी, बालुवा निकासीको तानावाना बुन्दै छ, उनी भन्छन्, चुरेको पारिस्थितिकीय प्रणालीको विनाशले बर्सेनि तराई मरुभूमीकरणतर्फ उन्मुख छ। यति चुरे संरक्षणको आवश्यकता छ। तर, सरकारले यहाँबाट नदीजन्य पदार्थ झिकेर चुरेको पारिस्थितिकीय प्रणालीको हत्या गर्न कानुनी रूपमै बाटो खुल्ला गर्नतर्फ लाग्नु आत्मघाती कदम हो। चुरे सम्बन्धमा धेरै पटक अध्ययन गरिए पनि त्यसका सुझाव सरकारले कार्यान्वयन नगरेको बताउँछन् राष्ट्रिय योजना आयोगका पूर्वसदस्य डा सुरेन्द्र लाभ। राष्ट्रिय योजना आयोगबाट पनि अध्ययन गरियो। अध्ययनले चुरेबाट बालुवा, गिट्टी, ढुंगा उत्खनन गर्न भनेको छैन। तर, अहिले पनि प्रतिबन्धित अवस्थामा पनि नदीजन्य पदार्थको तस्करी रोकिएको छैन, अर्थविद् डा लाभ भन्छन्। चुरे दोहनमा संगठित गिरोह लागिपरेका छन्। जो विभिन्न आवरणमा चुरेमा आफ्नो बर्चस्व स्थापित गर्न चाहन्छन्। उसले प्रत्येक सरकारमा लबिइङ गर्छ। उनका अनुसार चुरेले मधेसको पानीको मुहान रिचार्ज गर्छ। तर, चुरेको दोहनले मधेसको रिचार्ज नै रोकिएको छ। चुरे मधेसको लाइफलाइन हो। चुरेदोहन रोक्न र संरक्षणमुखी काम गर्न अध्ययनले भनेको छ, उनी भन्छन्, व्यापारघाटा कम गर्ने नाममा सरकारको दिमागमा चुरेको बालुवा, गिटी, ढुंगा मात्रै आउँछ र विवादमा फस्दै आएको छ। यसरी जथाभावी निर्णय गरेर सरकार विवादमा फस्नु हुँदैन। कुनकुन वस्तु निर्यात गर्दा व्यापारघाटा कम हुन्छ भन्नेबारे सबै क्षेत्रको व्यापक अध्ययन गर्नुपर्ने उनको ठम्याइ छ। विगतमा तत्कालीन जिल्ला विकास समितिको क्षेत्राधिकारमा चुरेका नदीखोला ठेक्का लगाउने गरिन्थ्यो। पछिल्लो समय स्थानीय सरकार मातहतमा आएका छन्। तर, चुरे संरक्षणको साटो दोहनले जर्जर बनिरहेको छ। दोहन रोक्न खोज्दा साढे तीन वर्षअघि धनुषाको मिथिला५ श्रीपुरस्थित औरही खोलामा दिलीप भनिने ओमप्रकाश महतोको हत्या भयो। चुरे तस्करका लागि सेतो हात्ती हो। राजनीतिक आवरणमा गिरोहले चुरेका बालुवा, गिट्टी, ढुंगा भारत पुर्याएर फाइदा लिन खोजिरहेको सरोकारवाला बताउँछन्। गिरोहले राजस्व छल्दै चुरे दोहन गरी २०७१ सालसम्म भारतमा यहाँका नदीजन्य सामग्री पठाउँदै आएको थियो। मधेसमा त्यसको गम्भीर असर परेपछि सरकारले चुरेलाई संरक्षित क्षेत्र घोषणा गर्दै निर्यातमा रोक लगाएको थियो। तस्करको कमाई खाने भाँडो बन्द भएपछि उनीहरू नीति, कानुन बनाएरै चुरे दोहनको लाइन मिलाउन लागिपरेको विश्लेषक चन्द्र किशोर बताउँछन्। चुरे दोहनमा संगठित गिरोह लागिपरेका छन्। जो विभिन्न आवरणमा चुरेमा आफ्नो बर्चस्व स्थापित गर्न चाहन्छन्। उसले प्रत्येक सरकारमा लबिइङ गर्छ, उनी भन्छन्, विद्यमान नीति, कानुनहरूको लुपहोल प्रयोग गरेर अहिले पनि देखाएरै, राति लुकाएर चुरेका नदीहरू दोहन गरिरहेका छन्। बजेट आउने बेलामा उनीहरूलाई नीतिमै संशोधन गराउन पहल गर्ने गरेको छ। सरकार बदलिए पनि ती समूहको अनुकूल नीति बनाउन राजनीतिक लाइन मिलाउँदै आएको उनको भनाइ छ। जनता जागरुक भयो भने सरकारले ल्याएको नीति, निर्देशन फिर्ता लिन बाध्य हुन्छ, उनी भन्छन्, अहिले सबैको ध्यान भुटानी शरणार्थीको प्रकरणमा छ। यसैको आवरणमा स्वार्थी समूह सक्रिय छन्। सरकारले यसअघि २०७८७९ मा यस्तै प्रकारको व्यवस्था बजेटमा व्यवस्था गर्दा चर्को आलोचना भएको थियो। वातावरणीय प्रभाव मूल्यांकनको आधारमा खानीजन्य ढुंगा, गिट्टी, बालुवा निकासी गरी व्यापारघाटा न्यूनीकरण गरिनेछ, तत्कालीन अर्थमन्त्री विष्णुप्रसाद पौडेलले बजेट वक्तव्यका क्रममा भनेका थिए, निकासी गरिने खानीजन्य निर्माण सामग्रीको परिवहनका लागि उद्योगदेखि निकासी बिन्दुसम्म रोपवे निर्माण गर्न आयातमा लाग्ने भन्सार महसुलमा छुट दिने व्यवस्था मिलाएको छु। तर, चर्को आलोचनापछि सरकार पछि हटेको थियो। चुरे संरक्षणमा सरकारको सजगता कम र चुरेको दोहन धेरै भएकाबारे एक दशकदेखि बहस हुँदै आएको चुरे विज्ञ डा सिंहको भनाइ छ। चुरेमा लुट धेरै छ। चुरेको सवालमा मधेसमा सवाल उठ्छ। तर, ती कुराको सुनुवाइ काठमाडौंमा हुन सकेको छैन, उनी भन्छन्। सत्तारुढ दल माओवादीका पोलिटब्युरो सदस्य रामकुमार शर्माले मंगलबार चुरे संरक्षणका लागि प्राधिकरण गठन गर्नको माग गर्दै प्रधानमन्त्री पुष्पकमल दाहाललाई ज्ञापनपत्र बुझाएका थिए। चुरेको वन विनाश र नदी दोहनले बर्सेनि तराईमधेसमा अर्बौं धनजनको क्षति हुनेछ। खेतीयोग्य जग्गा कटान र डुबानले हजारौं बिघा जमिन मरुभूमिमा परिणत भइरहेको छ। वन विनाशले गाउँ पस्ने जंगली जनावरले किसानको बालीनाली खाएर काल सावित भइरहेको छ, नेता शर्माले भनेका छन्, त्यसैले मधेसलाई मरुभूमीकरणबाट जोगाउन चुरे वन संरक्षण लागि अधिकार सम्पन्न एकीकृत चुरे संरक्षण, नदी नियन्त्रण एवं सिँचाइ प्राधिकरण गठन गर्नुपर्छ। माग सम्बोधन नभएर सत्याग्रह गर्ने उनले प्रधानमन्त्री दाहाललाई चेतावनी दिए थिए। काठमाडौंमा मधेसका सांसदहरूले अन्तरदलीय संगठन निर्माण गरेर सरकारलाई चुरे संरक्षणका लागि दबाब दिनुपर्छ, विश्लेषक चन्द्र किशोर भन्छन्, सदनमा विशेष प्रस्ताव दर्ता गराएर चुरे संरक्षण बारे सांसद्हरूले बसह गर्नुपर्छ। सरकारले नसुने नागरिक समाज, वातावरण विज्ञहरूले सडक र मिडियाबाट दबाब दिनुपर्ने उनको भनाइ छ।"
"कर्णालीका मिटरब्याजी : हजार दिने, लाखौं उठाइरहने","जिल्ला प्रशासन कार्यालय सुर्खेतमा कार्यरत नासु गोमा सुवेदीले शुक्रबारसम्म सुर्खेतमा मात्र ५६ जना मिटर ब्याज पीडितहरूले न्याय माग्दै प्रशासनमा उजुरी दिन आएको बताइन्। वीरेन्द्रनगर : वीरेन्द्रनगर नगरपालिका१० सुर्खेत निवासी लक्ष्मीकुमारी शाहीको खजुरामा घर, जग्गा गरी झन्डै करोड हाराहारीको सम्पत्ति थियो। दुई छोरा एक छोरी र श्रीमान्सहित पाँच जनाको उनको परिवारमा सामान्य घरायसी समस्याबाहेक कुनै अभाव थिएन। लक्ष्मीसँग वीरेन्द्रनगर नगरपालिका२ निवासी चन्द्रा गिरीसँग चिनजान भयो। चन्द्राले आफूले पैसा ब्याज लगाउने गरेको र कोही कसैलाई आवश्यक परे समन्वय गरिदिन भनिन्। लक्ष्मीले पनि आपतमा परेका मानिसहरूलाई भनेका बेला ब्याजमा पैसा उपलब्ध गराइदिन थालिन्। चन्द्राले ऋण दिने सबै मानिसहरूबाट एक सयको साताको १० प्रतिशतका दरले ब्याज उठाउँथिन्। लक्ष्मीले पैसा लिने मान्छे बनाइदिएबापत होटलमा मःम खुवाउने र एकदुई हजार पकेट खर्च पनि दिन्थिन्। लक्ष्मी र चन्द्राको यस्तो आर्थिक कारोबारमा सहकार्य हुँदै गएपछि मित्रताका साथै आर्थिक लेनदेन हुन थाल्यो। २०७८ साल चैत २७ गतेको कुरा हो लक्ष्मीको महिला समूहमा २ लाख ७० हजार छोराछोरीको पढाइमा लगानी गर्न निकालेको ऋण थियो। उनले त्यो समूहमा रहेको उक्त ऋण तिरेर केही थप पैसा भएपछि व्यापार व्यवसाय गर्ने भनेर घर सल्लाह गरिन्। र, उनकी साथी चन्द्रा गिरीसँग २ लाख ७० हजार सापटी मागिन्। चन्द्राले लक्ष्मीलाई एक साताका लागि सयको १० प्रतिशतका दरले ब्याज लिने भनेर उक्त २ लाख ७० हजार ऋण लगिन्। लक्ष्मीले उक्त रकम एक साताभित्र तिर्न सकिनन्। समूहबाट पनि ऋण पाउन ढिलो भयो। एक लाखको साताको १० हजार, महिनाको ४० हजारका दरले ब्याज बढ्दै गयो। पछि समूहबाट पनि ५ लाख ऋण लिकाल्दा चन्द्राको ब्याज बुझाउनै पुगेन। साँवा त झन् अहिलेसम्म पनि बाँकी छ। मिटरब्याजमा लगाउने चन्द्राबिरुद्ध उजुरी दिन प्रशासनमा पुगेकी लक्ष्मीले भनिन्, पैसा ब्याजमा लगाइदिए बापत एक दुई हजार पाउने लोभमा चन्द्राको संगतमा फसे। उसँग लिएको २ लाख ७० हजारमा हालसम्म झन्डै ७ लाख तिरिसकेकी छु। २ लाख ७० हजार साँवा बाँकी नै छ। अझ मेरो हस्ताक्षर गरी खाली चेक लिएकी छ। त्यो चेकमा कति रकम भर्ने हो थाहा छैन। समूहबाट चन्द्राकै ब्याज तिर्न निकालेको ५ लाख त्यो पनि तिर्न बाँकी नै छ। बाराम्बार चन्द्राले कि सबै पैसा तिर नतिरे जे पनि गर्दिन्छु भनेर धम्की दिएपछि वीरेन्द्रनगर नगरपालिका ३ निवासी चन्द्रा वयकसँग पनि उनले पटकपटक गरी पाँच लाख मागेकी थिइन्। उनले पनि दुइटा खाली चेकमा हस्ताक्षेर गरेर लिइन् र एउटा चेकमा १६ लाख रकम भरेर अदालतमा चेक ब्राउन्स गरेकी छन्। अर्को चेकमा कति रकम भर्ने हुन् थाहा छैन। उनको ऋण तिर्नका लागि १० लाख दिने भनेर गिरी र वयकले खजुराको घर बजारकै व्यवसायी जीवन सुनारको नाममा अटोपास गरी रकम निकाले। आफ्नो बस्ने घर पनि जीवन सुनारको नाममा छ। जीवनबाट मागेको १० लाख पनि चन्द्रा गिरी र वयकले नै लिए। उनी भन्छिन्, अहिले मेरा न घर छ। न जग्गा जमिन नै। दुई हजार पकेट खर्चको लाभले चन्द्रासँग गरेको संगतले अहिले करोडौंको आफ्नो सम्पत्ति पनि गुम्यो। दुवैले खाली चेकमा ४ करोड थप ऋण लिएको भनेर भरेकी छन्। यसबाट अब कसरी उम्किउँ।जिल्ला प्रशासन कार्यालय सुर्खेतमा उजुरी दिन पुगेका मिटरब्याजी पीडितहरू । यस्तै वीरेन्द्रनगर नगरपालिका३ की रामकुमारी भट्टराईले त्यसै वडाकी गीता खत्रीसँग तीन वर्ष अगाडि ५ लाख लिइन्। त्यो ऋणको साताको १ लाखको १० हजारले ब्याज तिर्दातिर्दा सबै सम्पत्ति सकियो। गीताले बिभिन्न समयमा सबै पैसा भुक्तानी गर्न दबाब दिइन्। उनले पैसाको व्यवस्था गर्दैछुभन्दा गीताले पनि रामकुमारीको हस्ताक्षर गरेको खाली चेक लगिन्। उनले उक्त खाली चेकमा चार करोड रकम भरिन्। पाँच लाख लिएको ऋणको चार करोड चेकमा लेखेपछि एक पटक त आत्महत्या गर्न पत्रसमेत लेखिन्। तर, परिवारले आत्महत्या गर्न दिएनन्। उनले पनि न्याय माग्दै प्रशासनमा उजुरी दिएकी छन्। उनले भनिन्, मैले गीतालाई ४ करोड दिनै छैन। उसले मेरो हस्ताक्षर गरेको खाली चेक लिएर नराम्रोसँग फसाई। हिजो आज उ फरार छ। उजुरी दिए ज्यान मार्ने धम्की पनि आएको थियो। तर, यो चार करोड तिर्न नसकेर आफैंले सुसाइट नोट लेख्न बाध्य भएकी छु। मलाई ज्यानको प्रवाह छैन। गीतासँग भएको चार करोडको चेक प्रशासनको सहयोगमा नच्याते मलाई कुन दिन जेल पठाउने हो थाहा छैन। मसँग चार करोडको कारोबार के गरेकी हो देखाउनुपर्छ। उसले यति पैसा कहाँबाट ल्याएकी हो स्रोत खुलाउनुपर्छ। यस विषयमा गम्भीर ढंगले प्रशासनले छानबिन गरोस्। यस्तै वीरेन्द्रनगर नगरपालिका१० कि पवित्रा न्यौपानेले स्थानीय अम्भीका बस्नेतसँग समूहको ऋण तिर्न एक लाख रूपैयाँ सापटी लगिन्। साताको एक लाखको १० हजारले नै ब्याज लिएकी थिइन्। जुन एक लाखबाट ब्याज मात्र १० लाख तिरिसकिन्। तर, अम्भीकाको १ लाख साँवा बाँकी नै रह्यो। त्यसपछि पवित्राले अम्भीकालाई खाली चेक हस्ताक्षेर गरेर दिइन्। उक्त चेक अम्भीका बस्नेतबाट उनकी साथी शारदा बुढाले लिएर पवित्राको चेकमा ९ लाख ७५ हजार रुपैयाँ भरिन्। अहिले शारदा बुढाले ९ लाख ७५ हजारको चेक ब्राउन्स गरी अदालतमा मुद्दा हालेकी छन्। पीडित पवित्राले भनिन्, अम्भीकासँग एक लाख मागेको १० लाख तिरिसके। शारदा बुढासँग मेरो चिनजान र कुनै कारोबार नै थिएन्। तर, अम्भीकालाई दिएको खाली चेक शारदाले लिएर चेक ब्राउन्स गरिन्। अदालतले कुन दिन जेल पठाउने हो। आफू कसरी मिटरब्याजीको चंगुलमा फसे भन्ने बिषयमा बताउँदै पीडित पवित्राले भनिन्, मिटरमा ब्याज लगाउनेहरू सुरुमा आफैं घरमा पैसा दिन आउने रहेछन्। पछि ब्याज ठटाएर लिने, साँवा नदिए पनि नमाग्ने। जब हामीले तिर्न नसक्ने ब्याज पुग्छ। अनि खाली चेक माग्ने, त्यो खाली चेकमा आफैं रकम भरेर मुद्दा हाल्ने र फसाउने रहेछन्। मान्छे जब मुद्दाको सामना गर्न अदालत पुगेपछि बल्ल पीडा हुने रहेछ। मैले अम्भीका बस्नेतसँग लिएको एक लाख ऋणले मेरो परिवारकै बिचल्ली भयो। झन्डै पाँच वर्ष उसकै लागि काम गरियो। न कमाएको पैसा आफूले उपभोग गर्न पाईयो। न उसको ऋण तिर्न नै सकियो। अब त बैकमा मुद्दा चलिरहेको ९ लाख ७५ हजारको चेकले कुन दिन कारागार चलान गर्ने हो थाहा छैन्। पहिले ऋण लिँदाखेरी यसरी आफ्नो सम्पतीको नास हुने कल्पना पनि गरेकी थिइन्। वीरेन्द्रनगर नगरपालिका१० की मन्जु बिकको पनि पीडा उस्तै छ। बिकको आर्थिक अवस्था कमजोर छ। नगरपालिका८ की झरना देवकोटासँग सामान्य चिनजान थियो। झरनाले मन्जुलाई सधै मसँग धेरै पैसा छ। ब्याज लिन कोही आए मलाई भन्नु भनेर भनिन्। मञ्जुले पनि ब्याजको रकम लिन चाहाने मानिसहरूलाई झरनाको सम्पर्कमा पठाउन थालिन्। मञ्जुलाई ऋण लिन मान्छे पठाएबापत एक दुई हजार रुपैयाँ दिने, बजार आएको बेला कहिलेकाहीँ खाजा खुवाउने, कपडा किनिदिने गर्न थालिन्। आर्थिक अवस्था कम्जोर रहेको मञ्जुको घरायसी समस्याले एक दुई हजार खर्च आउन थालेपछि धेरै मानिसहरू ब्याजमा पैसा लिने खोज्ने र झरनालाई भेटाइदिने काम गरिन्। जिल्ला प्रशासन कार्यालय सुर्खेत र मिटरब्याजी गीता खत्रीले पीडित रामकुमारी भट्टराईसँग खाली लिएर चार करोड रकम लेख्दै अदालतमा मुद्दा हाल्न प्रयोग गरेको चेकको फोटोकपी। तस्बिर : बिस्नप्रसाद न्यौपाने मञ्जुले आफ्नो पीडा सुनाउँदै भनिन्, एकदुई हजार पकेट खर्चको लोभले झरनासँग धेरै समय कारोवार गरियो। केही वर्षपछि झरनाले आफ्नो नाममा १५ लाख रुपैयाँ ऋण पुगेको भनिन्, मैले एकैपटक लिएको होइन्। उनकै लागि काम गर्दा पटकपटक घरमा समस्या परेको बेला पैसा मागेकी हुँ। तर, १५ लाख नै पुगे जस्तो लागेको थिएन्। एकैचोटी साताको १० हजारका दरले ब्याज जोड्न थालिन्। ब्याजसहित हिसाव गर्दा ३८ लाख ७८ हजार पुग्यो। त्यो रकम कागज गरियो। मैले सबै पैसा तिर्न नसक्ने भन्दै आफूले भएको सम्पती बिक्री गरेर, दैनिक ज्याला मजदुरी गरेको सबै जम्मा गर्दा १५ लाख जम्मा गरी झरनालाई तिरे। उनले वकिलकोमा १५ लाख तिरेपछि ३८ लाख ७८ हजारको कागज च्यातिदिने भनेर बोलाईन्। कागज पनि च्याते। फेरि एक खाली कागजमा आफूलाई ल्याप्चे गर्न लगाए। ऋणबाट उम्कीन मैले ल्याप्चे पनि गरिदिए। तर, मलाई खाली कागजमा ल्याप्चे गराएर फेरि २२ लाखको कागज बनाएछन्। जुन कागजले मुद्दा हालेर म २२ दिन हिरासत पनि बसे। फेरि दिदी। भिनाजुलगायतले सहयोग गरेर ६ लाख रुपैयाँ तिरेर बाहिर निकाले। तर, झरनाले मेरो दिदी र झरनाको भाइ भनिने ओमप्रवाश तिवारीको नाममा जग्गाको कित्तासमेत हालेर २५ लाखको थप कागज बनाएका छन्। भिनाजुको नामको ४ लाखको चेक पनि लिएका छन्। अब जम्मा २९ लाख रुपैयाँ कसरी तिर्ने ? नतिरे फेरि जेल हाल्ने धम्की दिएका छन्। जिल्ला प्रशासन कार्यालय सुर्खेतमा कार्यरत नासु गोमा सुवेदीले शुक्रबारसम्म सुर्खेतमा मात्र ५६ जना मिटर ब्याज पीडितहरूले न्याय माग्दै प्रशासनमा उजुरी दिन आएको बताइन्। उनका अनुसार अनुचित लेनदेन (मिटरब्याज) सम्बन्धी जाँचबुझ आयोगको पत्रअनुसार मिटरब्याजका पीडितहरूलाई प्रशासन कार्यालयमार्फत निवेदन दिन वैशाख १७ गते सूचना निकालिएको थियो। जसअनुसार हालम्म ५६ जना पीडितहरूले उजुरी दिएका छन्। यही जेठ ७ गतेसम्म उजुरी दिने म्याद राखिएको छ। पीडितहरू दिनहुँ उजुरी दिन आइरहेका छन्। प्रशासनमा आएको उजुरी हामिले सिधै अनलाइन इन्ट्री गरेर अनुचित लेनदेन (मिटरब्याज) सम्बन्धी जाँचबुझ आयोग पठाइरहेका छौं। जिल्ला प्रशासन कार्यालय सुर्खेतका सूचना अधिकारी विष्णुप्रसाद न्यौपानेले सुर्खेतमा व्यापक रूपमा मिटरब्याज पीडितहरू रहेको आशंका गरे। उनले भने, प्रशासनमा उजुरी दिन आएका पीडितहरूको कुरा अनुसार सुर्खेतमा धेरै पीडित छन्। तर, मिटरब्याजीहरूको धम्कीले डराएर उजुरी दिन कम आएको हुनसक्ने अनुमान हामीले गरेका छौं। आयोगले अहिले देशैभरबाट मिटरब्याज लेनदेनका पीडितहरूलाई निवेदन लिइरहेको छ। पहिलो चरण सुर्खेतमा वैशाख १७ गतेदेखि ३१ गतेसम्म पीडितहरूको निवेदन संकलन गर्न सूचना निकालेको थियो। त्यसपश्चात् सात दिनको सूचना थप गरिएको हो। अब आइतबारसम्म पीडितको निवेदन संकलन गरिने म्याद छ। कर्णाली प्रदेशका अन्य दुई जिल्लाहरूमा पनि मिटरब्याजीबाट पीडितहरूले प्रशानमा उजुरी दिएका छन्। प्रदेश प्रहरी कार्यालयका अनुसार हालसम्म जिल्ला प्रशासन कार्यालय सल्यानमा ११ र जाजरकोटमा २ वटा मिटरब्याजीहरूबिरुद्ध पीडितहरूले उजुरी दिएका छन्। कालिकोट, जुम्ला, मुगु, हुम्ला, डोल्पा, रुकुम पश्चिम र दैलेख जिल्लामा हालसम्म एक जना पनि मिटरब्याज पीडितहरू उजुरी दिन आएका छैनन्।"
बौद्धिक पलायनको पीडा,"ऊर्जावान जनशक्ति नफर्किने गरी बिदेसिने क्रम अझ बढ्दै गए त्यसको असर मुलुकको विकास र अर्थतन्त्रमा देखिने छ। भनिन्छ, कुनै पनि देश विकासको खाका सर्वप्रथम विश्वविद्यालयको कक्षाकोठामा कोरिन्छ। विश्वविद्यालयमा मस्तिष्क मन्थन सँगसँगै अनुसन्धान हुन्छ। अनुसन्धातामार्फत गरिने खोज तथा अन्वेषण नै मुलुकको विकासमा तर्जुमा गरिने नीति तथा कार्यक्रममा प्रतिबिम्बित हुन्छ। राष्ट्रलाई विकास एवं समबृद्धि पथमा सफलअसफल बनाउनमा विश्वविद्यालयको भूमिका महत्वपूर्ण हुन्छ। विश्वविद्यालयको अवस्थाले देशको भोलिको स्तर निर्धारण गर्छ। सभ्यताको सुरुवातदेखि नै मानिसमानिसबीच संघर्ष र प्रतिस्पर्धा हुँदै आएको छ। यो संघर्ष एक्काइसौं शताब्दीको तेइसौं वर्ष अर्थात् आजसम्म आइपुग्दा झन्झन् तीव्र भइरहेको छ छ। यसले विकासोन्मुख तथा भूपरिवेष्ठित राष्ट्रको सामाजिक, आर्थिक, सांस्कृतिक अनि भूराजनीतिक क्षेत्रमा नवीन चुनौती तथा जटिलताहरू थपिदिएको छ। यस परिदृश्यमा नेपाललाई हरेक क्षेत्र र विधामा उत्कृष्ट प्रतिस्पर्धी बनाउने चुनौती छ। विश्व समुदायमा प्रतिस्पर्धी र दक्ष जनशक्ति उत्पादन गर्नुपर्नेे आवश्यकता छ। यसका लागि विश्वविद्यालयहरूको स्तर र क्षमता पनि सोही अनुरूपको हुन जरुरी छ। विसं २०१६ सालमा त्रिभुवन विश्वविद्यालयको स्थापनादेखि आजसम्म १४ वटा विश्वविद्यालय स्थापना भइसकेको छ। विभिन्न राजनीतिक आग्रह पूर्वाग्रह अनि दलीय भागबन्डाका कारण यिनले न त देश निर्माणमा नयाँ गति दिन सके, न विश्वस्तरीय जनशक्ति पैदा गर्न सके। न ज्ञान र विज्ञानमा मौलिक सिर्जनात्मकता र नवीनता नै जोड्न सके। अपवादमा हामै्र विश्वविद्यालयहरूबाट पनि केही विश्वस्तरीय जनशक्ति उत्पादन नभएका भने होइनन्। तर, त्यसको निर्माणमा विश्वविद्यालयको भन्दा उनीहरू स्वयम्को भूमिका बढी देखिन्छ। उच्च शिक्षा अध्ययनका लागि अष्ट्रेलिया, जापान, बेलायत, संयुक्त राज्य अमेरिका लगायतका मुलुकमा जाने ट्रेन्ड छ। शिक्षा, विज्ञान तथा प्रविधि मन्त्रालय, एनओसी शाखाका अनुसार गत वर्ष १ लाख १७ हजार ५ सय ६३ जनाले वैदेशिक अध्ययन अनुमतिपत्र, एनओसी लिएका छन्। यसैको असर हाम्रा विश्वविद्यालयहरूमा भर्ना हुने विद्यार्थीको संख्यामा निकै कमी आएको छ। यसले हाम्रा विश्वविद्यालयहरूको गुणस्तर दिनप्रतिदिन खस्किँदै गइरहेको इंगित गर्छ भने उत्तीर्ण विद्यार्थीहरूलाई व्यवस्थापन गर्ने सवालमा विश्वविद्यालय चुकेको पनि प्रष्ट्याउँछ। कारण जेसुकै होस् ऊर्जावान दक्षजनशक्ति बिदेसिएर नफर्किने क्रम अझ बढ्दै गए भविष्यमा युवा जनशक्ति अभाव हुनेछ। यसको असर मुलुकको विकास र अर्थतन्त्रमा देखिने छ। जन्मदरमा आएको कमीले जापानमा युवा संख्या घट्दै जाने र त्यसको गम्भीर असर अर्थतन्त्रमा पर्ने अनुमान अर्थशास्त्रीहरूले गरेका छन्। छिमेकी चीनले पनि भविष्यमा आउन सक्ने सम्भावित समस्यालाई रोक्न आफ्नो एक बच्चा नीतिलाई सन् २०१६ मा संशोधन गरेको छ। हाम्रा विश्वविद्यालय र सरकारले भने विकासका संवाहक युवा पुँजीलाई स्वदेशमै खपत गर्नेबारे कहिले सोच्ने ? विश्वविद्यालयहरूलाई सबल, प्रतिस्पर्धी र विश्वस्तरीय बनाउन जरुरी छ। ताकी उत्पादित जनशक्तिले आफ्नो विज्ञतालाई स्वदेशमै प्रयोग गर्न सकून्। कुनै बेला विश्वमै प्राकृतिक स्रोत र साधनमाथि भरपुर लगानी भयो। जसलाई प्राकृतिक स्रोतमा आधारित अर्थतन्त्र भनिन्थ्यो। बेलायतमा कृषि क्रान्ति र औद्योगिक क्रान्ति यसैको उपज थियो। बेलायतको सोही औद्योगिक क्रान्ति र त्यसको प्रभाव स्वरूप संसारभर उद्योग र कलकारखाना विकासले प्रशय पाउँदै गयो। संसारले त्यसबेला फेरि उद्योगमा लगानी बढायो। यसले सिर्जना गरेको रोजगार र उत्पादनको बिक्रीबाट प्राप्त आम्दानीमा अर्थतन्त्र निर्भर थियो, जसलाई उद्योगमा आधारित अर्थतन्त्र भनियो। हाम्रो देश भने आजसम्म पनि न त पूर्णरूपमा प्राकृतिक स्रोतमा आधारित अर्थतन्त्र बन्न सक्यो न उद्योगमा आधारित। तर, अबको समय मानव मस्तिष्क माथिको लगानीको समय हो। जसलाई उत्तर औद्योगिक अर्थतन्त्र वा ज्ञानमा आधारित अर्थतन्त्र भनिन्छ। यसमा नागरिकलाई गुणस्तरीय शिक्षाको प्रबन्ध गर्दै विश्वस्तरीय र उत्पादनमूलक मानव पुँजीमा रूपान्तरण गरिन्छ। ताकी उनीहरूले भोलि देशको विकास र अर्थतन्त्र वृद्धिमा योगदान गर्न सकून्। मानव स्रोतको विकासमा पर्याप्त लगानी गर्न सके समृद्धि हासिल गर्न सक्छ भन्ने दृष्टान्त दक्षिण कोरिया, ताइवानलगायतका मुलुकहरूले प्रमाणित गरिसकेका छन्। मानव स्रोत माथिको लगानीमा विश्वविद्यालयभन्दा उत्कृष्ट विकल्प अर्को के हुन सक्ला र ? सन् १९६५ मा अनिच्छापूर्वक मलेसियाबाट अलग हुँदा सिंगापुर अत्यन्त दर्दनाक अवस्थामा थियो। सिंगापुरसँग जनसंख्यालाई व्यवस्थापन गर्ने पर्याप्त जमिन थिएन। विकासका लागि परिचालन गर्न सकिने प्राकृतिक स्रोत र साधनको पनि उपलब्धता थिएन। यस्तो अवस्थामा सिंगापुरका प्रथम प्रधानमन्त्री ली क्वान यु ले त्यहाँ उपलब्ध एकमात्र प्राकृतिक स्रोत सिंगापुरे जनतामाथि नै लगानी गर्ने निर्णय गरे। जसका लागि उनले सरकारी कुल खर्चको २८८ प्रतिशत शिक्षामा मात्र खर्च गरे। त्यस समय सिंगापुरमा विद्यालयदेखि विश्वविद्यालयसम्मका तमाम शैक्षिक पूर्वाधारहरूको विकास र विस्तार भयो। सिंगापुरले त्यो बेला शिक्षामा गरेको भारी लगानी र मेहनत अनि त्यसले विभिन्न क्षेत्रमा दिएको प्रतिफलको स्पष्ट चित्र आज विश्वसामु छर्लंग छ। सिंगापुर मानव पुँजी सूचकांक, आर्थिक स्वतन्त्रता सूचकांक, अग्रगामी सोचको सूचकांक आदिमा विश्वकै पहिलो स्थानमा छ भने अन्य धेरै सूचकांकहरूमा शीर्ष पाँचभित्र पर्छ। अहिले पनि सिंगापुर शिक्षामा विश्वकै दोस्रो ठूलो रकम लगानी गर्ने देशमा पर्दछ। दोस्रो विश्वयुद्धमा नराम्रोसँग हार व्यहोरेपश्चात् क्षतविक्षत जापान २३ वर्षको छोटो अवधिमा विश्वको दोस्रो ठूलो अर्थतन्त्र बन्न सफल भयो। जापानले शिक्षामाथि गरेको लगानी र उत्पादित दक्ष जनशक्ति नै जापान रूपान्तरणको सुत्रधार बन्यो। आज पनि जापानीहरू आफ्नो सफलताको मुख्य जग शिक्षालाई नै मान्दछन्। मानव संसाधन व्यवस्थापनको सिद्धान्तले कुनै पनि प्रणाली होस् या औपचारिक संगठन त्यसको सञ्चालनको केन्द्रमा मानव संसाधनलाई नै राख्छन्। मानव संसाधन नै हो जसले पुँजी, विधि र प्रविधि प्रयोग गरेर संगठनात्मक लक्ष्य हाँसिल गर्छ। यो जति दक्ष र क्षमतावान् हुन्छ त्यही मात्रामा संगठनको विकास र वृद्धि पनि हुँदै जान्छ। मानव संसाधन व्यवस्थापनको ठीक यही नियम एउटा मुलुकको हकमा पनि लागु हुन्छ। मुलुक सञ्चालनका विभिन्न अवयवहरू जस्तै सरकारी, गैरसरकारी, सहकारी, निजी र त्यस अन्तर्गतका केन्द्रदेखि स्थानीय सम्मका प्रत्येक एकाइहरूमा जति बढी दक्ष र प्रतिस्पर्धी मानव स्रोत कार्य गर्छन्, त्यति नै चाँडो देशको पनि विकास र वृद्धि हुन्छ। यी सम्पूर्ण तह र तप्कामा आवश्यक मानव स्रोत पूर्ति गर्ने विश्वविद्यालयको स्तर र क्षमता चाहिँ सबल छ कि छैन भन्ने हो। मुलुकका विश्वविद्यालयहरू विभिन्न स्थानमा छरिए पनि विद्यार्थीहरूको आकर्षण केबल त्रिभुवन विश्वविद्यालयमा बढी देखिन्छ। विश्वविद्यालय अनुदान आयोगको वेबसाइटका अनुसार विभिन्न विश्वविद्यालयहरूमा अध्ययनरत कुल विद्यार्थी संख्याको ८७ प्रतिशत भन्दा बढी विद्यार्थी त्रिभुवन विश्वविद्यालयअन्तर्गत छन्। विश्वविद्यालयको अध्ययन सकेको विद्यार्थीहरू राजधानीमै रहेर आफ्नो भविष्य खोज्ने गरेका छन्। जसको प्रत्यक्ष असर ज्ञान र विज्ञताको विकेन्द्रीकरणमा देखिएको छ। यसर्थ सबै विश्वविद्यालयहरूलाई सबल, प्रतिस्पर्धी र विश्वस्तरीय बनाउन जरुरी छ। ताकी त्यहाँबाट उत्पादित जनशक्तिले आफ्नो ज्ञान र विज्ञता विकास र सम्वृद्धिमा प्रयोग गर्न सकून्। विश्वभर नै राष्ट्र विकास र समृद्धिमा थिंक ट्यांकको भूमिका अझ महत्वपूर्ण र सान्दर्भिक देखिँदै गइरहेको छ। विश्वविद्यालय जस्तो आफैंमा एउटा महत्वपूर्ण थिंक ट्यांकलाई व्यावहारिक प्रयोग गर्न सकिएको छैन। त्रिभुवन विश्वविद्यालय अन्तर्गतका सेडा, सिनास, रिकास्ट, सेरिड, काठमाडौं विश्वविद्यालयअन्तर्गतको एनसीसीएसलगायत अन्य विश्वविद्यालयहरूका अनुसन्धान केन्द्रलाई सवल र सक्षम बनाउनु अपरिहार्य छ।"
बौरिँदै रूपाताल,"पोखरा : कास्कीको तेस्रो ठूलो रूपाताल संरक्षणका लागि बाँध निर्माण र विस्तारको प्रक्रिया अघि बढेको छ। रूपाताल संरक्षणका लागि रूपाताल संरक्षण एकीकृत विकास परियोजनाअन्तर्गत ताल र तालको वरपरको जैविक विविधता संरक्षण, पर्यापर्यटनको विकासको काम सुरु भएको आयोजनाका अधिकारी बताउँछन्। रूपातालको मुख्य स्रोत तालबेंसी खोलाबाट बर्सेनि बगाएर ल्याउने गेग्रर र माटोले करिब आधा ताल पुरिएको अवस्थामा ताललाई पुन पहिलेकै अवस्थामा फर्काउने गरी संरक्षणको काम सुरु भएको हो। ताल मुहान क्षेत्रबाट पुरिँदै गएपछि तालले छोडेको जमिनमा अतिक्रमण गरी धान रोप्ने, घरसमेत बनाउने क्रम बढेको थियो। ताललाई पुनः जीवन दिने उद्देश्यले नेपाल सरकारले रूपाताल संरक्षण एकिकृत विकास परियोजनाअन्तर्गत तालको संरक्षण, जैविक विविधताको संरक्षण र कृषि, पर्यटनको विकासको काम सुरु गरेको परियोजनाका सूचना अधिकारी कृष्णबहादुर विकले बताए। ताल संरक्षणका लागि बाँध बनाउने काम सुरु भएको छ। निर्माणाधीन बाँध खरिद प्रक्रियामा आधारित रहेको आयोजनाले जनाएको छ। निर्माण कार्यको सम्झैता कालिका जेभीसँग भएको छ। ताल संरक्षणका लागि करिव १४ सय रोपनी जग्गा अधिग्रहणको काम भइरहेको छ। अहिलेसम्म करिब १ हजार रोपनी जग्गाको मुअब्जा वितरण भइसकेको परियोजनाको सूचना अधिकारी विकले जानकारी दिए। ताललाई चाहिने जग्गाको मुअब्जामा मात्र १ अर्ब ३६ करोड खर्च लाग्ने आयोजनाले जनाएको छ। परियोजनाको कुल लागत ४ अर्ब ५२ करोड ८८ लाख रहेको छ। परियोजनाको खरिद गुरुयोजना तथा ईआईए २०७६ पुस १७ गते स्वीकृत भएपछि निर्माण कार्यले गति लिएको परियोजनाका अधिकारीले बताएका छन्। परियोजना रूपा गाउँपालिका र पोखरा महानगरपालिकामा पर्छ। रूपाताल करिब आधा पुरिएर १ सय २२ हेक्टरमा खुम्चीएको छ। बाँध बनेपछि तालको क्षेत्रफल बढेर १८० हेक्टर क्षेत्रफलमा फैलिने आयोजनाको सूचना अधिकारी विकले जानकारी दिए। अहिले २ हजार ५० मिटर लम्बाइ रहेको ताल बाँध बाँधेपछि बढेर ३५ सय ७५ मिटरमा फैलने छ। तालको चौडाइ पनि ८ सय ५४ मिटरबाट बढेर ८ सय ७४ मिटरसम्म पुग्ने छ। तालको सबैभन्दो धेरै गहिराई अहिले ६ मिटर रहेको छ। यो बढेर ९ मिटरसम्म पुग्ने अयोजनाले जनाएको छ। रूपाताल पहिले खोलाबेंसीसम्म फैलिएको स्थानीय पूर्णबहादुर भुजेलले सुनाए। ताल मुहानबाट पुरिँदै जाँदा ताल घट्दै गएको थियो। ताल पुरिँदै जाँदा चौरमा परिणत भएको जमिन २०३२ सालमा नापी आउँदा दर्ता भएको भुजेलले बताए। फेवातालको अवस्था पनि रूपाको जस्तै छ। मुहानबाट ताल परिँदै गएपछि ताल र खोलाले छोडेको जमिन स्थानीयले दर्ता गर्दै गएको बिभिन्न अध्ययन रिपोटमा उल्लेख छ। रुपा तालको पुछार खोलाछेउमा बाँध बाँधेपछि तालको क्षेत्रफल मात्र होइन उचाइ पनि ४ मिटर बढ्ने छ। २०७३०७४ मा स्थापना भएको रूपाताल संरक्षण एकीकृत विकास परियोजना ५ वर्षमा सक्ने योजना रहेको थियो। गुरुयोजनाको स्वीकृति, परियोजनालाई आवश्यक पर्ने जग्गाको विवरण तयार गर्ने कार्य, स्रोत स्वीकृत, वातावरणीय प्रभाव मूल्याङ्न स्वीकृतिको काम, मुआब्जा रकम कम भएको भन्ने स्थानीयको गुनासोलगायतका कारणले केही ढिला गरी काम अघि बढेको परियोजनाले जनाएको छ। काम अघि बढी सकेकाले अवको पाँच वर्षभित्र सम्पूर्ण काम सकिने अयोजनलो जनाएको छ। एकीकृत विकास परियोजना अन्तर्गत रूपातालमा मुख्य रूपमा बाँध (अर्थन ड्याम) बाँधिने छ। यस्तै गरी खोला छेउ देखि तालको मुहान तालबेंसीसम्म ८ किलो मिटर पक्की सडक निर्माणका काम भइरहेको छ। रूपाताल किनार हुँदै निर्माण हुँदै गरेको सडकका कारण भने पहिरो जान सक्ने अवस्था सिर्जना भएको छ। तालमै माटो खस्ने गरी ताल छेउमै सडकका लागि डाँडा कटान भएको छ। यसरी खनिएको बाटोको कारण वर्षा याममा पहिरो जान सक्ने स्थानीयले बताएका छन्। तालको बाँधनजिकै सार्वजनिक वाटिका निर्माण हुने छ। यस्तै गरी तालको बीचमा माछाको आकारको कृतिम थुम्को, रूपाताले बीचमा माछा आकारको थुम्को माथि मन्दिर निर्माण, ७ किलो मिटर साइकल लेन निर्माणलगायतका काम हुने छन्। माछाका लागि प्रख्यात रूपातालमा माछा पालनलाई थप व्यवस्थीत गरिने परियोजनाले जनाएको छ। अहिले परियोजनाअन्तर्गत रूपा जलाधार क्षेत्रमा तटबन्दको काम, सडक निर्माण लगायतको काम भइरहेको। बाँकी मुअब्जा वितरणको काम पनि भइरहेको आयोजनाका इन्जिनियर तथा सूचना अधिकारी विकले जानकारी दिए। रूपातालको मुहानका जलाधार क्षेत्रमा थुप्रिएको माटो झिकेर अन्यत्र लगेर व्यवस्थापन गरिने पनि उनले बताए। २०८२ सालसम्म रूपातालमा बाँध निर्माण सकिने र २०८५ साल सम्पूर्ण काम सम्पन्न हुने सूचना अधिकारी विकले सुनाए। बाँधबाट बगेर जाने पानीले राजाको चौचारा, मालेपाट क्षेत्रका २ सय हेक्टर जमिनमा सिँचाइ सुविधा पुग्ने पनि परियोजनाले जनाएको छ। कास्कीका फेवा, बेगनास, रूपातालसहित ९ ताल २०७२ सालमा रामसार सूचिमा सूचीकृत भएका छन्।"
माओवादीमा किन उठ्यो हिन्दु राष्ट्रको मुद्दा,"हिन्दु राष्ट्र वा धर्मनिरपेक्षताबारे जनमत संग्रहको माग गर्दै पार्टी अध्यक्ष तथा प्रधानमन्त्री पुष्पकमल दाहाल प्रचण्डलाई ज्ञापनपत्र बुझाउनुको कारण के हो ? हाम्रो संविधानका चार पिलर छन्। गणतन्त्र, संघीयता, समानुपातिक समावेशी र धर्म निरपेक्षता। यिमध्ये धर्मनिरक्षताबारे जनमानसमा भ्रम सिर्जना गरिएको छ। विशेष गरेर राष्ट्रिय प्रजातन्त्र पार्टी (राप्रपा) मार्फत जनतामा यो विषय लगिएको छ। धर्मनिरपेक्षता नेपाली जनताको आन्दोलनको एजेण्डा थिएन। विदेशीहरूले ठूला नेतामा लगानी गरेर रातारात धर्मनिरपेक्षता घोषणा गर्न लगाए भन्ने भ्रम नागरिकमा फैलाइएको छ। यही भ्रमको खेति गरेर केही पार्टीहरू पनि फष्टाइरहेका छन्। धर्म निरपेक्षतावादी ९९ प्रतिशत शक्तिले संविधानसभाबाट संविधान जारी गरेको थियो। अहिले धर्मनिरपेक्षताबारे भ्रम सिर्जना गरिँदैछ। त्यसकारण हामी धर्मनिरेपक्षतावादी शक्तिले जनतामा त्यसको परीक्षण किन नगर्ने ? यो विषयलाई जनताको बीचमा लैजान किन डराउने ? भनेर यो विषय उठाएको हुँ। नेपालीहरू हजारौं वर्षदेखि त्यही हिन्दु धर्म, संस्कृति, रितिरिवाज, परम्परामा हुर्केबढेका हुन्। अर्कोतिर हिन्दु राष्ट्र वा धर्मनिरपेक्षबारेको एजेण्डा हाम्रो समाजमा जिवितै छ। यसलाई पार्टी र जनताबाट निरन्तर उठाउने पनि गरिएको छ। त्यसकारण संविधान जारी गर्ने मूल पार्टीहरूले समयमै जनतामा लगेर यो विषयको छिनोफानो गरे भने दुधको दुध, पानीको पानी छुट्टिन्छ। यसमा प्रधानमन्त्रीको प्रतिक्रिया कस्तो रह्यो ? प्रधानमन्त्रीले ज्ञापनपत्रलाई राम्रो ढंगले लिनुभएको छ। मैले उठाएका १८ वटा एजेण्डामध्ये १७ वटा मुद्दालाई सही र जायज लागेको बताउनुभयो। हिन्दु राष्ट्र वा र धर्मनिरपेक्षताबारे जनमत संग्रहको विषयलाई उहाँले अहिलेको समयानुकुल नरहेको भन्दै असहमति जनाउनुभयो। उहाँले जनताको जनजीविकाको विषयलाई बजेटबाटै सम्बोधन गर्ने आश्वासन दिनुभयो। केही विषय ग्राउण्डबाट छलफल गरेर सम्बोधन गर्न सकिन्छ भन्नुभयो। हिन्दु राष्ट्र वा धर्म निरपेक्षताको एजेण्डा माओवादीको नीतिविपरित हो। तपाईंले उठाउनुभएको विषयमा पार्टीमा छलफल हुन्छ ? मैले औपचारिक रुपमा प्रधानमन्त्री तथा पार्टी अध्यक्षलाई ज्ञापन पत्र दिइसकेपछि त्यो भन्दा सुप्रिम बडि अरु त कुनै छैन। उहाँ नै सर्वोच्च व्यक्ति हुनुहुन्छ। त्यसकारण यो विषय पार्टीमा दर्ज भइसकेको छ। केन्द्रीय समितिको बैठकमा पनि अब यो विषय उठ्छ। धर्मलाई कम्युनिष्टहरूले अफिमको संज्ञा दिने गर्छन्। यो विषय उठाउँदा पार्टीले कारबाही गर्ला नि ? म धर्म निरपेक्षताको पक्षधर हुँ। म पार्टीको लाइनमै छु। तर, लोकतन्त्रमा कुनै पार्टी वा जनताबाट कुनै विषय उठान हुन्छ भने त्यो विषयको रणनीतिक र बहुआयामिक महत्व हुन्छ। त्यो समस्याको समाधान र परीक्षण नगर्दा भविष्यमा ठूलै खतरा ल्याउँछ। त्यसबाट देश र जनतालाई सुरक्षित राख्नुपर्छ। देशमा शान्तिको वातावरण निर्माण गर्न, हिंसात्मक गतिविधि हुन नदिनका लागि त्यस्ता विषयहरूलाई जनताको बीचमा परीक्षण गर्दा केही विग्रन्छ भन्ने मलाई लाग्दैन। शरीरको कुनै एउटा अंगमा क्यान्सर लाग्यो र लामो समय हेलचेक्र्याईं गरेर उपचार गरिएन भने पूरै शरीरमै क्यान्सर लाग्न सक्छ। समयमा उपचार गरियो भने बेलैमा शरीर स्वस्थ हुन्छ। धर्मनिरपेक्षताबारे फैलाएको भ्रमले उथलपुथल नै पारेको छ ? प्रमुख पार्टीहरूको सीट संख्याको ग्राफ खस्केको छ। नयाँ पार्टीहरूको उदय भइरहेको छ। चाहे त्यो रास्वपा होस् वा जनमत पार्टी होस्। चाहे नागरिक उन्मुक्ति पार्टी होस् वा राप्रपा पार्टी किन नहोस्। यि पार्टीहरू अप्रत्याशित प्रकारले अगाडि आएका छन्। यि पार्टीहरूले हिन्दु राष्ट्रको एजेण्डा जनतामा लगेका कारण पनि संसदमा सिट संख्या बढाएका हुन् जस्तो लाग्छ। तर, यो मात्रै मूल कारण त होइन। पुराना पार्टीहरू कमजोर बन्दै जानुको कारण के हो ? पुराना पार्टीहरूले पटकपटक सरकार सञ्चालन गरे। तर, तिनीहरूले सुशासन, विकास र जनतालाई सेवा दिन सकेनन्। भ्रष्टाचार महामारीको रुपमा फैलियो। भ्रष्टाचारमा देश चुर्लुम्मै डुबेको छ। रोजगारीको अवस्था वेहाल छ। यो वर्ष मात्रै ६६ अर्ब रुपैयाँ विदेश पढ्न जाने विद्यार्थीसँगै विदेसियो। ६ लाख युवा श्रमका लागि विदेश गएका छन्। यो सबै कुशासनले गर्दा भएको हो। जनताको समस्याप्रति सरकार र प्रमुख पार्टीहरू गम्भीर छैनन्। यसकारणले पुराना दलहरूको विपक्षमा मतदाताले मतदान गरे। तर, अहिले मत पाएर संसद् पस्ने पार्टीहरूले हिन्दु राष्ट्रको मुद्दाले मत पायोे भन्ने ठानेका छन्। नयाँ पार्टीप्रति जनताको जुन समर्थन बढेको छ, त्यो हिन्दु राष्ट्रको मुद्दाले होइन। तर, ती पार्टीले भ्रम छरेर मतलाई भजाउने काम गरिरहेका छन्। हिन्दुराष्ट्र वा धर्मनिरपेक्षताका विषयमा जनमत संग्रह गरायो भने संविधान नै धरापमा पर्दैन र ? ०४७ सालको संविधान संशोधन नै भएन। त्यो संविधान पूर्णरुपमा समाप्त भयो। नयाँ संविधानमा स्पष्ट रुपमा लेखिएको छ, राष्ट्रिय एकता, सारभौमिकता, अखण्डता बाहेक संविधानका सवै प्रावधान संसोधन वा जनमत संग्रहमार्फत हेरफेर गर्न सकिन्छ। संविधानले नेपाली जनताको हातमा सार्वभौमसत्ता सुम्पिएको छ। संसोधन र जनमत संग्रहको प्रावधान भएकोले यो संविधान शक्तिशाली छ। राप्रपाजस्ता पार्टी र लाखौं जनताले हिन्दुराज्यको विषयमा आवाज उठाइरहेका छन्। उनीहरूले संविधानको अरु कुरा ठीक छन, तर धर्मनिरपेक्षता लादियो, विदेशीको इशारामा ल्याइयो भनिरहेका छन्। यो भ्रम चिर्न धर्मनिरपेक्षतावादीहरूले जनताको बीचमा यस विषयको परीक्षण गराउनुपर्छ। र, धर्मनिरपेक्षता ठीक छ भन्ने बनाउनु पर्छ। लोकतन्त्रमा पार्टी र नेताहरू जनताबाट डराउनु हुँदैन। राजनीतिक फाइदाका लागि तपाईंले हिन्दु राष्ट्र वा धर्मनिरपेक्षताको मुद्दा उठाउनुभएको आरोप छ नि ? यो सही होइन। नेपालमा ८० प्रतिशत नागरिक हिन्दु र त्यस सम्प्रदायसँग जोडिएका छन्। नेतृत्व गर्नेहरूले बुझ्नु पर्छ कि सबैभन्दा बढी जनसंख्या यहाँ हिन्दुको छ। यहाँका सबै पार्टीहरूमा उनीहरू छन्। पार्टीहरूको विचार, दर्शन, राजनीतिक संस्कार, संस्कृतिबाट प्रेरित भएकोले नै ९० प्रतिशतले संविधान सभाबाट धर्मनिरपेक्षतासहित संविधान जारी भयो। राप्रपा जस्तो पार्टीले हिन्दु राष्ट्रकोे प्रश्न तेस्र्याएर राजनीति गरिरहेको छ। त्यसबाट हामी धर्म निरपेक्षता पक्षधर तर्सिरहेका छौं। हामी प्रगतिशिल छौं, तर्सिएर भाग्नु पर्ने मैले कुनै कारण देख्दिनँ। हामीले यो देश बनाउने हो। शान्त, समृद्ध र दीर्घकालसम्म नेपाललाई उज्जवल भविष्यतिर लाने हो भने नेपाली जनता वा पार्टीबाट उठाएको मेजर विषयलाई हल गर्नु पर्छ। नत्र प्राप्त उपलब्धि र परिवर्तनको विरुद्धमा जनता जान सक्छन्। हिन्दुराष्ट्रको आवरणमा राजसंस्था फर्काउने षडयन्त्र भइरहेको आरोप छ नि ? हामी राजाका बारेमा कुनै कल्पना गर्दैनौं। राजतन्त्रको नेतृत्वमा देश अगाडि बढ्न नसकेको इतिहास साक्षी छ। राजतन्त्रले लोकतन्त्रलाई पनि हत्या गर्यो। पहिलाको प्रगति र अहिलेको प्रगतिमा आकाशपातालको फरक छ। बिदाइ गरेको राजतन्त्र नेपाली जनताले फर्काउँदैनन्। हिन्दुराष्ट्र कायम गर्न भारतीय जनता पार्टी सम्बद्ध धार्मिक समूहले नेपालमा लगानी गरिरहेको भन्ने अमेरिकाले प्रतिवेदन नै सार्वजनिक गर्यो।तपाईंले पनि यही बेला नै हिन्दु राष्ट्रबारे जमनत संग्रहको माग गर्नुभयो नि ? यो संयोग मात्रै हो। अमेरिकी विदेश मन्त्रीले त्यस्तो प्रतिवेदन सार्वजनिक गर्नुभयो। त्यो प्रतिवेदन मानवअधिकारको हित विपरित छ। कुनै पनि देशको कुनै पनि नागरिकले कुन धर्म मान्छ, कुन परम्परा मान्छ ? कुन रीतिरिवाज मान्छ ? कुन पोशाक लगाउँछ ? त्यो कुरो उसको सार्वभौम अधिकार हो। त्यस कारणले हिन्दु धर्म मान्नेहरूले भारतबाट पैसा लिएर नेपालमा हिन्दु राष्ट्रको पक्षमा वकालत गर्छन् भनिरहँदा क्रिश्चियन मान्नेहरूको हकमा के होला ? धर्म निरपेक्षताको हकमा कुरा गर्नेहरू के होला ? अमेरिका जस्तो प्रजातन्त्रवादी देशले एउटा कुनै देशको नागरिकको आत्मनिर्णयको अधिकार, मानवअधिकारमाथि प्रहार गरेको जस्तो लाग्यो। भारतले यो विषयको खण्डन पनि गरेको छ। अमेरिकाले निकालेको प्रतिवेदनकोे कुनै तुक छैन। हिन्दुवादीहरूले पनि त धर्म निरपेक्षता अमेरिका, युरोपले नेपालमा ल्याइदिएको हो भन्ला नि। तर, त्यो साँचो होइन। भारतको इशारामा हिन्दु राष्ट्र वा धर्म निरपेक्षताका विषयमा जनमत संग्रहको एजेण्डा उठाउनुभयो भन्ने आरोप त लाग्यो नि? शंका उपशंका त गर्न पाइन्छ। सत्य पनि झुट जस्तै लाग्छ। म नै यस्तो व्यक्ति छु भारतको नेपाल स्थित दूतावाससँग लामो संघर्ष गरेको छु। दूतावास नगएको १० वर्ष भयो। यो विषय कुनै प्रायोजित, कसैको इशारामा गरिएको होइन। सुशासन, समृद्धि र देशका जल्दाबल्दा एजेण्डामा म केन्द्रीत छु। अयोग्यता, भ्रष्टचारजन्य क्रियाकलापका कारण, परिवारवाद, सेवासुविधामा मूल पार्टीहरू फसेका कारण प्रमुख दलबिरुद्ध जनमत बन्दै गएको छ। त्यही जनमतभित्र हिन्दु राष्ट्रको विषय उठाएर राजनीति भइरहेको छ। यो विषयलाई बढावा दिइरहेको समयमा हल गर्न सकिएन भने ठूला पार्टीले गल्ती गर्ने, साना पार्टीले यसैलाई प्रमुख विषय बनाएर संविधानको उपलब्धिलाई उल्ट्याई दिन सक्छन्। त्यसकारण यो विषयलाई जनतामा लिएर जनतामा जाने आँट पार्टीहरूले गर्नु पर्छ। जनताले जे भन्छन् त्यसलाई लोकतन्त्रमा मानेर जानु पर्छ। यो नै लोकतान्त्रिक आचरण र संस्कार हो। डराएर किन भाग्ने ? हिन्दुराज्यबारेको विवादले फेरि अर्को द्वन्द्व निम्त्याउँदैन र ? नेपाललाई केन्द्रबिन्दु बनाएर धेरै देशहरूले चलखेल गरिरहेका छन्। विज्ञान र प्रविधिको विकासले संसारलाई एउटा गाउँमा रुपान्तरण गरेको छ। हरेक देशले आफ्ना विचार, दर्शन विश्वको सबै देशमा लागु भएको चाहन्छन्। भारतको भाजपा हिन्दुवादी पार्टी हो। उसले चाहन्छ कि छिमेकी देश नेपाल पनि हिन्दु राष्ट्र होस। चीनमा कम्युनिष्ट पार्टीले शासन गरिरहेको छ। उसले पनि संसारका सवै देश कम्युनिष्टको नेतृत्वमा पुगोस् भन्ने चाहना राख्ने नै भयो। नेपाली जनता के चाहन्छौं ? त्यो हाम्रो कुरो हो। हामी विदेशीको दबाब, आदेश र योजनामा पर्नु हुँदैन। प्रस्तुति : राजकरण महतो"
जसलाई लालपुर्जाले दिएन खुसी,"सरकारले भूमिहीन दलितलाई भोगचलन गरी खाएको जग्गाको लालपुर्जा दिन हतार गरिरहेको छ, त्यो पनि प्राथमिकताका साथ। तर, यहाँका दलित समुदाय न उनीहरूसित गरिखाने भूमि छ, न भूमिहीन दलितमा पर्छन्। गोरखा : ५ सय ४६ घरधुरी गुरुङ, घलेको बसोबास रहेको धार्चे गाउँपालिका ६ मा ३१ घरधुरी विश्वकर्मा समुदाय बस्छन्। जहाँ उनीहरू बस्छन्, त्यो उनीहरूकै घर हो, किनभने घरको लालपुर्जा उनीहरूकै नाममा छ। यहाँका घरमुली सबैको नाममा जग्गाधनी लालपुर्जा पनि छ। तर, गरिखाने जग्गाको होइन, घरले चर्चेको घडेरीको मात्रै। कतैका दलित समुदायलाई आफ्नो नाममा लालपुर्जा नभएर बेचैनी छ, तर यहाँका दलित समुदायलाई भने लालपुर्जा भएर तनाब छ। सरकारले भूमिहीन दलितलाई भोगचलन गरी खाएको जग्गाको लालपुर्जा दिन हतार गरिरहेको छ, त्यो पनि प्राथमिकताका साथ। तर, यहाँका दलित समुदाय न उनीहरूसित गरिखाने भूमि छ, न भूमिहीन दलितमा पर्छन्। उनीहरूसित घडेरीको मात्र लालपुर्जा छ। साथमा जग्गाधनी लालपुर्जा भएको हुँदा यहाँका दलित समुदाय राष्ट्रिय भूमि आयोगको कार्यक्रमबाट पनि बञ्चित छन्। बसेको घरबाहेक हामीसित कत्तिप नि जग्गा छैन, स्थानीय साहिँली विश्वकर्मा भन्छिन्, आरान कमाएर खानेलाई उहिले जग्गा दर्ता गर्नुपर्छ भनेर चेत भएन। अहिले आरानले मात्र पनि नधान्ने भयो। सन्तानले के खाएर पेट पाल्लान् भन्ने पीर मात्र छ। भूमिहीन दलित समुदायलाई सरकारले प्राथमिकताका साथ लालपुर्जा दिँदैछ भन्ने खबरले साहिँलीलाई खुसीभन्दा दुःखी बनाएको छ। लालपुर्जा नभएकालाई सरकारले जग्गा दिँदैछ रे भन्ने सुनेको छु। तर, हामी लालपुर्जा भएकालाई कागलाई बेल पाक्यो हर्क न बिस्मात भएको छ, साहिँली भन्छिन्, आरानले सबैलाई धान्दैन, निमेकले पेट पाल्दैन। पुर्खाले गरिखाने जग्गाजमिन नजोडिदिएकामा उनले दुख व्यक्त गरिन्। उतिबेला जग्गा फालाफाल हुँदा बाउबाजेले जग्गातिर ध्यान दिएनन्। बिस्टकै फलाम कुटेर जुनी बिताए। अहिले जग्गा छोइसक्नु छैन। पेट पाल्न धौधौ भएका बेला कसरी खेतबारी किन्ने ? , साहिली भन्छिन्। दुःख गरेर खाने मनाशयले यहाँका दलित समुदाय वैदेशिक रोजगारीका लागि खाडी मुलुकतिर नहान्निएका होइनन्, तर कमाइ भएन। उल्टै कतिपयको थाप्लामा ऋण थपियो। हामी दलित अल्छी भएर गरिब भएका होइन, स्थानीय सुकबहादुर बिक भन्छन्, यहाँ दिनको पाँच सय रुपैयाँमा निमेक गरेर परिवार पाल्न सकिएन। त्यही निमेक पनि दिनदिनै कहाँ पाइयो र ? त्यही भएर खाडी जाने लहर पनि चल्यो। तर, फर्केर आएपछि जस्ताको तस्तै हुने रहेछ। कसैले प्रगति गरेनन्। म आफैं छ वर्ष विदेश बसेर आएको। दलाललाई तिरेको साहुको ऋन तिर्दैमा उत्ति नै हुने रहेछ। बिहेबारी गरियो, दुःख बिमार हुँदा ओखतीमुलो गरेपछि विदेश गएको नगै हुने रहेछ। गरिबको दिन माटो मुनिको माटोमुनि भयो। काशीगाउँका १३ घरधुरी विश्वकर्मा समुदायको बस्तीमा चारवटा आरान छ। त्यही आरानमा आलोपालो गरेर सबैले फलाम पिट्छन् र बिस्ट कमाउने गर्छन्। जग्गाधनी लालपुर्जा हुनेले भूमि आयोगको कार्यक्रमबाट लाभ लिन नपाउने व्यवस्था भएको वडाअध्यक्ष धनकुमार घले बताउँछन्। हाम्रो वडामा मात्र होइन, हाम्रो पालिकाभरि नै विश्वकर्मा समुदाय गरिबीको चपेटामा छन्। न उनीहरूको नाममा गरिखाने जग्गा छ, न उनीहरूलाई भूमिहिन दलित भन्न मिल्छ, घले भन्छन्, दसनङ्ग्रा खोस्रेर खान्छु भन्नेसँग जग्गा जमिन छैन। सुकुम्बासी हुन् भनुँ भने घरको लालपुर्जा छ। लालपुर्जा भएकालाई सुकुम्बासी भन्न मिलेन। के गर्नु, राज्यले अवलम्बन गरेको नियम नै त्यस्तै भएपछि हामीले चाहेर पनि उनीहरूलाई जग्गा दिलाउन सकिँदैन। एउटै नियमले सबैलाई न्याय दिन नसक्ने उनको निश्कर्ष छ।"
मध्य भोटेकोसीको व्यावसायिक उत्पादन साउनभित्रै,"आयोजनाको अनुमानित लागत कर्मचारी सञ्चयकोषसँग ऋण सम्झौता हुँदा निर्माण अवधिको ब्याजबाहेक १२ अर्ब २८ करोड ३३ लाख रुपैयाँ रहेको थियो। सिन्धुपाल्चोक : सिन्धुपाल्चोकको बाह्रबिसे नगरपालिका र भोटेकोसी गाउँपालिकाको सीमाक्षेत्रमा निर्माणाधीन १०२ मेगावाटको मध्य भोटेकोसी जलविद्युत् आयोजनाको निर्माण प्रगति अन्तिम चरणमा पुगेको छ। आयोजनाको ९७ प्रतिशत काम पूरा भएको मध्य भोटेकोसी जलविद्युत् आयोजनाले जनाएको छ। आयोजनाको सिभिल, बाँध, हाइड्रो मेकानिकल, इलेक्ट्रो मेकानिकल सबै क्षेत्रको काम एकैसाथ भइरहेको कम्पनीले जनाएको छ। आयोजनाको लट १ अन्तर्गतका सिभिल तथा हाइड्रो मेकानिकल कार्यहरूमा बाँध क्षेत्रको ९८ प्रतिशत काम पूरा भएको छ। यस्तै, सुरुङको काम पनि सकिएको छ भने विद्युत्गृहको ९९ प्रतिशत काम पूरा भएको कम्पनीले जनाएको छ। यसैगरी, लट २ अन्तर्गतका प्रमुख उपकरणहरू जेनेरेटर, ट्रान्सफर्मर, टर्बाइनको जडान कार्य भइरहेको आयोजनाका सिनियर सिभिल इन्जिनियर सुशिल ढुंगानाले बताए। आवश्यक उपकरणहरू सबै आयोजनास्थलमा आइसकेका छन्, ढुंगानाले भने आयोजनाको विद्युत् प्रवाह हुने लाइनको काम पनि अन्तिम चरणमा पुगेको छ। यो लटको समग्र प्रगति ८५ प्रतिशत भएको छ। आयोजनाको सबै काम पूरा गरेर २०८० साउनभित्र व्यावसायिक उत्पादन सुरु गर्ने लक्ष्य रहेको उनले बताए। यसअघि आयोजनाबाट २०७९ पुसभित्र सक्ने लक्ष्य राखिए पनि विविध कारणले उत्पादन अवधि थप हुँदै गएको हो। २०७० देखि निर्माण सुरु भएको आयोजनामा २०७१ साउनमा आएको जुरे पहिरो, २०७२ वैशाखको विनाशकारी भूकम्प, २०७२ असोजदेखि करिब साढे पाँच महिना लामो भारतीय नाकाबन्दी, २०७३ असारमा भोटेकोसीमा आएको बाढी, गत वर्ष असारमा निर्माणस्थल भोटेकोसी नदी एवम् आसपासमा आएको बाढीपहिरो तथा कोभिड१९को चपेटाले म्याद थप हुँदै गएको हो। प्राकृतिक विपत्ति र सिभिल एन्ड हाइड्रोमेकानिकल कार्यको ठेकेदार चिनियाँ कम्पनी क्वाङ्सी हाइड्रो एन्ड इलेक्ट्रिकल कन्स्ट्रक्सनको कमजोर कार्यसम्पादनका कारण आयोजना निर्माण सम्पन्न हुने तालिका प्रभावित हुँदै आएको छ। आयोजनाको लागत बढ्न नदिन सिभिल तथा हाइड्रोमेकानिकल काम इन्जिनियरिङ, खरिद र निर्माण चिनियाँ कम्पनी क्वाङ्सीले ठेक्का लिएको छ। इलेक्ट्रो मेकानिकलतर्फको काम भने एन्ड्रिजले गरिरहेको छ। आयोजनाको अनुमानित लागत कर्मचारी सञ्चयकोषसँग ऋण सम्झौता हुँदा निर्माण अवधिको ब्याजबाहेक १२ अर्ब २८ करोड ३३ लाख रुपैयाँ रहेको थियो। आयोजनाको अद्यावधिक अनुमानित लागत निर्माण अवधिको ब्याजबाहेक १५ अर्ब ३ करोड २ लाख ९० रुपैयाँ रहेको छ। निर्माणाधीन आयोजनाको सुरुको कूल लागतमध्ये ५० प्रतिशत स्वपुँजीबाट र ५० प्रतिशत ऋणबाट जुटाइएको छ।"
जनमत पार्टीले आफ्ना जनप्रतिनिधिबारे जनमत संकलन गर्ने,"काठमाडौं : जनमत पार्टीले आफ्ना पार्टीबाट निर्वाचित स्थानीय तहका जनप्रतिनिधिको काम सन्तोषजनक रहेनरहेको बारे जनमत संकलन गर्ने भएको छ। सो पार्टीले आज एक सूचना प्रकाशित गरी आगामी साउन ६ गते जनमत संकलन गर्न लागिएको जनाएको छ। जनप्रतिनिधिको काम सन्तोजनक नरहे वा जनताको अपेक्षा प्रतिकूल भई नियन्त्रण बाहिर गएमा आवश्यक कारबाही गर्ने वा फिर्ता बोलाउने, जनताको पक्षमा काम गर्न अभिप्रेत गर्ने पार्टीको नीति रहेको सो सूचनामा जानकारी दिइएको छ। सो पार्टीद्वारा प्रकाशित सूचनामा, 'तपाईंको जनप्रतिनिधिले जनमत पार्टीको अवधारणाअन्तर्गत जनताका लागि काम गरेको छ, कि छैन?' भन्ने प्रश्नमा मतदान हुने भनिएको छ। भोटिङमा २०८० वैशाख ३० गतेसम्म सदस्यता लिएका सम्बन्धित वडापालिकाका जनमत पार्टीका सदस्यले भाग लिन पाउनेछन्। मतदानको व्यवस्था जनमत पार्टीबाट निर्वाचित भएका सम्बन्धित स्थानीय तहले नै मिलाउने जनाइएको छ।"
मेरो पूरा कोसिस शान्ति प्रक्रियालाई टुङ्ग्याउनेमा केन्द्रित छ : प्रधानमन्त्री प्रचण्ड,काठमाडौं : प्रधानमन्त्री पुष्पकमल दाहाल प्रचण्डले संक्रमणकालीन न्यायसँग सम्बन्धित विधेयकमार्फत् शान्तिप्रक्रियाका बाँकी कामलाई टुंगोमा पुर्याउने बताएका छन्। बेपत्ता योद्धा परिवार समाजले काठमाडौंमा आयोजना गरेको कार्यक्रममा प्रधानमन्त्री प्रचण्डले सबै दलहरूबीच सहमति बनाएर संक्रमणकालीन न्यायसँग सम्बन्धित विधेयक पारित गर्दै दुई वर्षभित्रै शान्तिप्रक्रियाका बाँकी कामलाई टुंगोमा पुर्याउने बताए। उनले संक्रमणकालीन न्यायसँग सम्बन्धित विधेयकमा अपुग भएका विषयलाई पूर्ण बनाएर यसलाई साझा बनाउने प्रयासमा सरकार रहेको धारणा राखे। उनले जनयुद्धका क्रममा बेपत्ता भएकाहरूको यथार्थ अवस्था थाहा भए चित्त बुझाउने ठाँउ हुने र परिपूणरको व्यवस्था गर्न सकिने बताए। प्रधानमन्त्री प्रचण्डले आफ्नो पूरै कोसिस शान्ति प्रक्रियालाई टुङ्ग्याउनेमा केन्द्रित भएको र यसमा गठबन्धनका दलहरूबीच एकमत रहेको र प्रतिपक्षीको पनि सहयोग रहेको बताए।
नक्कली भुटानी शरणार्थी प्रकरण : पक्राउ परेकाहरूलाई थप तीन दिन हिरासतमा राख्न अनुमति,"काठमाडौं : नक्कली भुटानी शरणार्थी प्रकरणमा पक्राउ परेकालाई थप तीन दिन हिरासतमा राख्न जिल्ला अदालत काठमाडौंले अनुमति दिएको छ। विभिन्न मितिमा पक्राउ परेका १६ जनालाई म्याद थपका लागि जिल्ला सरकारी वकिलको कार्यालयले आज जिल्ला अदालत काठमाडौं लगेको थियो। उनीहरूलाई थप तीन दिन हिरासतमा राख्न अनुमति दिएको प्रहरी स्रोतले जनाएको छ। पक्राउ परेकामाथि ५५ दिन लामो अनुसन्धान गरेर तयारी पारेको प्रतिवेदन प्रहरीले आज सरकारी वकिलको कार्यालयमा बुझाउँदैछ । सहन्यायाधिवक्ता अच्युतमणि नेउपानेले आज प्रहरीले प्रतिवेदन बुझाएपछि मंगलबारसम्म जिल्ला अदालत काठमाडौंमा मुद्दा दर्ता गरिने जानकारी दिए । पीडितहरूले दिएको बयानका आधारमा प्रहरीले चैत १२ गतेदेखि नक्कली भुटानी शरणार्थी प्रकरणको अनुसन्धान सुरू गरेको थियो। पक्राउ परेका १६ जनासहित विभिन्न व्यक्तिसँग लिएको बयान तथा सोधपुछका आधारमा प्रहरीले अनुसन्धान प्रतिवेदन तयार पारेको हो। सरकारी वकिलको कार्यालयले प्रतिवेदनमाथि २४ घन्टा अध्ययन गरेर जिल्ला अदालतमा मुद्दा दर्ता गर्नेछ । नक्कली भुटानी शरणार्थी प्रकरणमा पूर्व उपप्रधानमन्त्री टोपबहादुर रायमाझी,पूर्वगृहमन्त्री बालकृष्ण खाँण,सचिव टेकनारायण पाण्डे,पूर्वसांसद आङटावा शेर्पा,नेपाल हज समितिका अध्यक्ष शमशेर मियाँ,भुटानी शरणार्थी नेता टेकनाथ रिजाल,केशव दुलाल,सानु भण्डारी,टंक गुरूङ, सागर राई, सन्देश शर्मा,टोपबहादुरका छोरा सन्दीप,इन्द्रजित राई,खाँणका सयहोगी नरेन्द्र केसी,रामशरण केसी र गोविन्द चौधरीप्रहरी हिरासतमा छन् । सोही प्रकरणमा मुछिएका निरज राई र प्रतीक थापा हालसम्म फरार छन् । उनीहरूविरूद्ध प्रक्राउ पुर्जी जारी भइसकेको छ । थापा पूर्वगृहमन्त्री रामबहादुर थापा बादलका छोरा हुन् भने निरज पूर्वगृहमन्त्री बादलका सुरक्षा सल्लाहकार इन्द्रजित राई छोरा हुन् । राई र थापाबाहेक यस प्रकरणमा जोडिएका अन्य व्यक्तिको प्रहरीले खोजि गरिरहेको छ । पक्राउ परेकाहरूले ५ देखि ४५ लाखसम्म रुपैयाँ उठाएर भुटानी शरणार्थी बनाइ अमेरिका पठाउने गरेको उनीहरूमाथि आरोप छ ।"
बाँझो जमिनमा सामूहिक खेती र सहकारी खेती गरिनेछ : मन्त्री भुसाल,अर्घाखाँची : कृषि तथा पशुपक्षी विकासमन्त्री डा बेदुराम भुसालले बाँझो जमिनमा सामूहिक खेती र सहकारी खेती गरेर उत्पादन वृद्धि गर्ने सरकारको योजना रहेको बताएका छन्। नेपाल पत्रकार महासंघ अर्घाखाँचीले गरेको पत्रकार सम्मेलनमा उनले नेपालमा १० लाख ३० हजार हेक्टर जमिन बाँझो रहेको उल्लेख गर्दै बाँझो जमिनमा एकल खेती नभई सामूहिक तवरको खेती गरिने जानकारी दिए। पहिले जस्तो गोरुले जोतेर कोदाली खनेर गरिने खेतीको लागत मूल्य बढ्ने भएकाले व्यावसायिकीकरण र यान्त्रिकीकरणबाट उत्पादन बढाउनु अहिलेको आवश्यकता रहेको उनले बताए।
नक्कली भुटानी शरणार्थी प्रकरण : म्याद थपका लागि १६ जनालाई जिल्ला अदालत काठमाडौं लगियो,"काठमाडौं : नक्कली भुटानी शरणार्थी प्रकरणमा पक्राउ परेका १६ जनालाई जिल्ला अदालत काठमाडौं लगिएको छ । उनीहरूलाई म्याद थपका लागि सरकारी वकिलको कार्यालयले जिल्ला अदालत काठमाडौं लगेको हो। पक्राउ परेकामाथि ५५ दिन लामो अनुसन्धान गरेर तयारी पारेको प्रतिवेदन प्रहरीले आज सरकारी वकिलको कार्यालयमा बुझाउँदैछ । सहन्यायाधिवक्ता अच्युतमणि नेउपानेले आज प्रहरीले प्रतिवेदन बुझाएपछि मंगलबारसम्म जिल्ला अदालत काठमाडौंमा मुद्दा दर्ता गरिने जानकारी दिए । सरकारी वकिलको कार्यालयले प्रतिवेदनमाथि २४ घन्टा अध्ययन गरेर जिल्ला अदालतमा मुद्दा दर्ता गर्नेछ । नक्कली भुटानी शरणार्थी प्रकरणको अनुसन्धान प्रतिवेदन अध्ययन गर्न सरकारी वकिलको कार्यालयले ८ सदस्यीय टोली गठन गरेको थियो । पीडितहरूले दिएको बयानका आधारमा प्रहरीले चैत १२ गतेदेखि नक्कली भुटानी शरणार्थी प्रकरणको अनुसन्धान सुरू गरेको थियो। पक्राउ परेका १६ जनासहित विभिन्न व्यक्तिसँग लिएको बयान तथा सोधपुछका आधारमा प्रहरीले अनुसन्धान प्रतिवेदन तयार पारेको हो। नक्कली भुटानी शरणार्थी प्रकरणमा पूर्व उपप्रधानमन्त्री टोपबहादुर रायमाझी,पूर्वगृहमन्त्री बालकृष्ण खाँण,सचिव टेकनारायण पाण्डे,पूर्वसांसद आङटावा शेर्पा,नेपाल हज समितिका अध्यक्ष शमशेर मियाँ,भुटानी शरणार्थी नेता टेकनाथ रिजाल,केशव दुलाल,सानु भण्डारी,टंक गुरूङ, सागर राई, सन्देश शर्मा,टोपबहादुरका छोरा सन्दीप,इन्द्रजित राई,खाँणका सयहोगी नरेन्द्र केसी,रामशरण केसी र गोविन्द चौधरीप्रहरी हिरासतमा छन् । सोही प्रकरणमा मुछिएका निरज राई र प्रतीक थापा हालसम्म फरार छन् । उनीहरूविरूद्ध प्रक्राउ पुर्जी जारी भइसकेको छ । थापा पूर्वगृहमन्त्री रामबहादुर थापा बादलका छोरा हुन् भने निरज पूर्वगृहमन्त्री बादलका सुरक्षा सल्लाहकार इन्द्रजित राई छोरा हुन् । राई र थापाबाहेक यस प्रकरणमा जोडिएका अन्य व्यक्तिको प्रहरीले खोजि गरिरहेको छ । पक्राउ परेकाहरूले ५ देखि ४५ लाखसम्म रुपैयाँ उठाएर भुटानी शरणार्थी बनाइ अमेरिका पठाउने गरेको उनीहरूमाथि आरोप छ ।"
लडाकु शिविरमा अनियमितता भएको छैन : माओवादी केन्द्र,"काठमाडौं : सत्तारुढ नेकपा (माओवादी केन्द्र)ले तत्कालीन लडाकु शिविर व्यवस्थापन कार्यालयमार्फत माओवादी सेनाको भत्ता र अन्य व्यवस्थापनको रकम भुक्तानी भएकाले त्यसमा कुनै पनि आर्थिक अनियमितता नभएको स्पष्ट पारेको छ। माओवादी केन्द्रले आज पार्टीको केन्द्रीय कार्यालय पेरिसडाँडमा पत्रकार सम्मेलन गर्दै महालेखापरीक्षक कार्यालयले नै यस विषयमा स्पष्ट पारिसकेको उल्लेख गर्दै सरकारी निकायको उपस्थितिमा भएको खर्च र त्यसको फाँटबारीमा कुनै अनियमितता नभएको बताएको हो। पार्टीका उपाध्यक्ष एवम् प्रवक्ता कृष्णबहादुर महराले महालेखा परीक्षकले २०६९ जेठ १९ गते शिविरको खर्चको समर्थन, फर्छ्यौट र मिनाहा गरी सम्परीक्षणको जानकारी पत्र शिविर व्यवस्थापन केन्द्रीय समन्वयकर्ताको कार्यालय सिंहदरबारमा पठाएको बताए। महालेखा परीक्षक कार्यालयको वार्षिक प्रतिवेदन २०६९ को पेज नं २५९ अनुसार उक्त बेरुजु सम्परीक्षण सार्वजनिक भइसकेको छ। शान्ति प्रक्रियालाई सार्थक निष्कर्षमा पुर्याउन माओवादी सेनाको रेखदेख र व्यवस्थापनको निमित्त करिब ४६ करोड रुपैयाँ पेस्की लिइएकामा त्यसलाई शान्ति प्रक्रियाको यथार्थ र विशिष्ठ परिस्थितिलाई मध्यनजर गरी सो रकम अनुदानमा परिणत गर्न संसद्को सार्वजनिक लेखा समिति, शान्ति तथा पुनःनिर्माण मन्त्रालयको सिफारिसमा नेपाल सरकारले २०६९ वैशाख १४ गते आवश्यक निर्णय गरेको थियो। सरकारी कर्मचारीले सम्बन्धित व्यक्तिको भरपाइ गराइएर तलब तथा अन्य सुविधा उपलब्ध गराएको उल्लेख गर्दै माओवादी जनमुक्ति सेनाका तत्कालीन डेपुटी कमाण्डर एवम् नेकपा(माओवादी केन्द्र)का नेता चक्रपाणी खनालले कानुनी र व्यवहारिक रुपमा टुंगो लागिसकेको विषयमा अनाश्यक बखेडा झिक्न खोजिएको बताए। उनले क्यान्टोनमेन्टमा कुनै पनि आर्थिक अनियमितता नभएको र हुनै नसक्ने स्पष्ट पारे। शिविर व्यवस्थापन कार्यालयमार्फत नै खर्च भएकाले पार्टीबाट अनियमितता हुने सम्भावना नै नरहेको उनको दाबी छ। माओवादी केन्द्रले नक्कली भुटानी शरणार्थी प्रकरणमा संलग्नलाई सरकारले अगाडि बढाएको कारबाहीले आम जनतामा उत्साह पैदा भएको बताएको छ। सरकारको कदमले राष्ट्रको शान जोगाउने र त्यसका अलावा जनतामा उत्साह र मनोबलसमेत बढाउने स्पष्ट पार्दै माओवादीले सो प्रकरणमा दोषी देखिएका सबैलाई कडा कारबाही गर्न आग्रह गरेको छ। उक्त प्रकरणमा संलग्न दोषीलाई कारबाही गर्न कुनै कसर बाँकी नराख्न र कुनै पनि प्रकारको सम्झौता नगरोस् भन्ने पार्टीको विशेष आग्रह रहेको उपाध्यक्ष महराको भनाइ छ। महराले पछिल्लो समय पार्टीका शीर्ष नेताबीच भइरहेको भेट सम्झौतामा आधारित नभएकाले त्यस रुपमा नलिन आग्रह गरेका छन्।"
प्रधानमन्त्रीलाई ओलीको प्रश्न : दातृ निकायको बैठकमा राजस्व संकलन गर्न कठिनाई भयो भन्न मिल्छ ?,"काठमाडौं : नेकपा एमालेका अध्यक्ष केपी शर्मा ओलीले प्रधानमन्त्री पुष्पकमल दाहाल प्रचण्डले अन्तर्राष्ट्रिय समुदायसँगको बैठकमा राजस्व संकलन कठिनाई भएको भनेको भन्दै आपत्ति जनाएका छन् । आइतबार प्रतिनिधि सभा बैठकमा बोल्दै एमाले अध्यक्ष ओलीले दातृ निकायको ब्रिफिङमा देशको राजस्व संकलन गर्न कठिनाई भइरहेको भन्ने मिल्छ भन्दै प्रश्न गरेका हुन् । ओलीले भने,अन्तर्राष्ट्रिय समुदायसँगको बैठकमा प्रधानमन्तीज्यूले राजस्व संकलन कठिनाई भएको भन्न मिल्छ । यो सरकारको नीति तथा कार्यक्रम असफल दस्तावेज हो । सरकार समस्या समाधानका लागि बनेको हो । समस्यालाई दोष लगाएर सरकार उम्कीन मिल्दैन । ओलीले प्रधानमन्त्रीको भारत भ्रमणमा भारतसँग खुलस्त कुरा राख्नुपर्ने बताए । ओलीले भने,प्रधानमन्त्रीज्यू केहिदिनमै भारत भ्रमण गर्दै हुनुहुन्छ । भारत मित्र राष्ट्र हो । भारतसँग खुलस्त कुरा राख्नुपर्छ । काँतरमन र चिसोपन राख्नुहुँदैन । आफ्ना इस्सीयू खुलेर राख्नुपर्छ । मित्रसँग मित्रतापूर्ण ढंगले आफ्ना कुरा राख्नुपर्छ । राष्ट्रिय हितका मुद्दामा खुलस्त रुपमा प्रधानमन्त्रीज्यूले राख्नुपर्छ । प्रधानमन्त्रीज्यूले लिम्पीयाधुरा,कालापानी र लिपुलेकबारे खुलेर कुरा राख्नुपर्छ । कालापानी क्षेत्रमा नयाँ संरचना बन्दै गरेको समाचार आइरहेको छ ।"
कुनै पनि कालखण्डमा भएका भ्रष्टाचारको फाइल खोलौं : ओली,"ओलीले सरकार भ्रष्टाचार नियन्त्रणमा कस्सिएझैं गरे पनि भ्रष्टाचार नियन्त्रणमा प्रतिवद्ध नभएको बताए। काठमाडौं : नेकपा एमालेका अध्यक्ष केपी शर्मा ओलीले कुनै पनि कालखण्डमा भएका भ्रष्टाचारको फाइल खोल्नुपर्ने बताएका छन्। एमाले अध्यक्ष ओलीले इतिहासका कुनै पनि कालखण्डमा भएका भ्रष्टाचारको फाइल खोल्न आम राजनीतिक दललाई आग्रह गरेका हुन्। ओलीले भने, सरकार भ्रष्टाचार नियन्त्रणको प्रतिवद्धताबाट उम्किन खोजेको जस्तो देखिन्छ। भ्रष्टाचार र अख्तियार दुरुपयोग गरेका इतिहासको कुनै पनि कालखण्डमा भएका भ्रष्टाचारको फाइल खोलौं। भ्रष्टाचारको फाइल खोलौं। एकपटक इच्छाशक्ति देखाऔं। त्यसलाई साझा इच्छाशक्ति बनाऔं। सबै एकबद्ध हुनुपर्छ। भ्रष्टाचार भ्रष्टाचार नै हो। ओलीले सरकार भ्रष्टाचार नियन्त्रणमा कस्सिएझैं गरे पनि भ्रष्टाचार नियन्त्रणमा प्रतिवद्ध नभएको बताए। ओलीले भने, मलाई पत्यार लाग्दैन सरकारले सबै भ्रष्टाचार नियन्त्रण गर्छ। सरकार भ्रष्टाचार नियन्त्रणमा कस्सिए झै गर्छ। सरकार भ्रष्टाचार नियन्त्रणको प्रतिवद्धताबाट उम्किन खोजेको जस्तो देखिन्छ। भ्रष्टाचार र अख्तियार दुरुपयोग गरेका इतिहासको कुनै पनि कालखण्डमा भएका भ्रष्टाचारको फाइल खोलौं। एकपटक इच्छाशक्ति देखाऔं। त्यसलाई साझा इच्छाशक्ति बनाऔं। सबैले एकबद्ध हुनुपर्छ। भ्रष्टाचार भ्रष्टाचार नै हो।"
सरकारप्रति जनताको विश्वासमा ह्रास आयो : ओली,"काठमाडौं : नेकपा एमालेका अध्यक्ष केपी शर्मा ओलीले सरकारप्रति जनताको विश्वास घटेको बताएका छन्। आइतबार संसद बैठकमा बोल्दै उनले जनतामा असन्तुष्टि बढेको दाबी गरेका हुन्। उनले भने, उनले भने,जनतामा निराशा छ। सरकारप्रति विश्वासमा ह्रास आएको छ। पूर्वप्रधानमन्त्री ओलीले देश असमान्य अवस्थाबाट गुज्रिरहेको धारणा राखे। प्रमुख आर्थिक सूचकले आर्थिक संकट देखिसकेको उनको भनाई छ। उनले देशको परिस्थिति बुझ्न नसकेको कि बुझेर अन्देखा गरेको हो भन्दै प्रश्न गरे। ओलीले देशमा उत्साह पैदा गराउने आश नभएको बताए।"
साँखु र बज्रयोगिनीलाई विश्व सम्पदा सूचीमा सुचिकृत गर्न पहल थालियोस् : सोविता गौतम,"काठमाडौं : राष्ट्रिय स्वतन्त्र पार्टीका सांसद् सोविता गौतमले साँखु र बज्रयोगिनीलाई विश्व सम्पदा सूचीमा सुचिकृतका लागि पहल थाल्न सरकारसँग माग गरेकी छन् । संसद्मा सरकारको नीति तथा कार्यक्रममाथिको छलफलमा भाग लिँदै सांसद् गौतमले ऐतिहासिक महत्व बोकेकाले साँखु र बज्रयोगिनीलाई विश्व सम्पदा सूचीमा सुचिकृत गरिनुपर्ने बताएकी हुन् । गौतमले भनिन्,'सरकारले तिलौराकोट र रामजानकी मन्दिरलाई विश्व सम्पदामा सुचिकृत गर्ने पहल थाल्ने भनेको छ । काठमाडौं २ मा रहेको साँखु र बज्रयोगिनीलाई विश्व सम्पदा सूचीमा राख्न पहल थालियोस् । देश गम्भीर आर्थिक संकटमा परेको बताइन् । गौतमले भनिन्,सरकारको नीति तथा कार्यक्रममा धेरै महत्वाकांक्षी कार्यक्रम छन् । नीति तथा कार्यक्रममा पुराना शब्दहरू फेरबदल गर्ने कल्चर नै छ ।"
ओलीको प्रश्न : यो गठबन्धन देश र जनताका लागि कि दु:ख दिन ?,"काठमाडौं : नेकपा एमालेका अध्यक्ष केपी शर्मा ओलीले अर्थतन्त्र ध्वस्त बनाउनका लागि गठबन्धन बन्नुपरेको थियो भन्दै प्रश्न गरेका छन्। आइतबार संसदमा बोल्दै ओलीले गठबन्धन दु:खको कारण भएको बताएका छन् । उनले प्रश्न गर्दै भने, यो गठबन्धन देश र जनताका लागि बनाएको कि देश र जनतालाई कष्ट दिन ? ओलीले सरकारको अनिवार्य दायित्वको खर्चसम्म गर्न नसक्ने अवस्थामा पुगेको धारणा राखे। उनले अर्थतन्त्रका सबै सूचक ध्वस्त भइसक्दा पनि सरकार रमिते बनेको आरोप लगाए। पूर्वप्रधानमन्त्री ओलीले भने, संकट आउँदा पनि सरकार मौन छ। रोम जलिरहेको छ, निरो बाँसुरी बजाएर बसिरहेको छ। ओलीले प्रचण्डको नेतृत्वको सरकार पूरै असफल भइसकेको बताए। ओलीले अहिलेको नीति तथा कार्यक्रमले राष्ट्र र जनताका समस्यालाई सम्बोधन गर्न नसक्ने टिप्पणी गरे।"
नीति तथा कार्यक्रममाथि चित्रबहादुर केसीको सुझाव : कालापानीबाट भारतीय सेना हटाइनुपर्छ भन्ने शब्द राखिनुपर्छ,"काठमाडौं : राष्ट्रिय जनमोर्चाका अध्यक्ष चित्रबहादुर केसीले सरकारको नीति तथा कार्यक्रममा कालापानीबाट भारतीय सेना हटाइनुपर्ने प्रस्ताव थप गर्न माग गरेका छन् । शुक्रबार सरकारको नीति तथा कार्यक्रममाथिको छलफलमा भाग लिँदै केसीले कालापानी छिमेकी देश भारतले जबरजस्ती कब्जा गरेर राखेका कारण कालापानीबाट भारतीय सेना हटाइनुपर्ने बताएका हुन् । केसीले संघीय शब्दलाई हटाइनुपर्ने बताए । केसीले भने,संघीयताले मुलुक धान्दैन । संघीयताको भारीले लोकतन्त्र सिध्याउन सक्छ । लोकतन्त्र र गणतन्त्रमाथि प्रतिगमनको खतरा छ । विदेशी शक्तिहरूले गणतन्त्र चाहिँदैन भनेर उचालिरहेका छन् । लोकतन्त्रमाथि बादल मडारिएको छ । यसका विरुद्ध हामी सतर्क हुनुपर्छ । कालापानीबाट भारतीय सेना हटाइनुपर्छ भन्ने शब्द राखियोस् ।"
पत्रकारको न्यूनतम पारिश्रामिक ४० प्रतिशतले वृद्धि गर्न सिफारिस,काठमाडौं : न्यूनतम पारिश्रमिक निर्धारण समितिले श्रमजीवी पत्रकारको न्यूनतम पारिश्रामिक वृद्धि गर्न सरकारसमक्ष सिफारिस गरेको छ । आइतबार सिंहदरबारमा समितिले सञ्चार तथा सूचना प्रविधिमन्त्री रेखा शर्मालाई प्रतिवेदन बुझाउँदै श्रमजीवी पत्रकारको न्यूनतम पारिश्रामिक ४० प्रतिशतले वृद्धि गर्न सिफारिस गरेको हो । त्यस्तै सञ्चार प्रतिष्ठानमा कार्यरत जनशक्तिले सेवा सुविधा पाए नपाएको तथ्य पत्ता लगाउन प्रभावकारी अनुगमन गर्न आवश्यक बजेट र जनशक्तिको व्यवस्था हुनुपर्ने समितिले जनाएको छ । सेवा तथा सुविधा सम्बद्ध सञ्चार प्रतिष्ठानले कार्यान्वयनमा ल्याए नल्याएको अध्ययन गरि आवश्यक कारबाही गर्न समितिलाई थपअधिकार अधिकार दिनुपर्ने प्रतिवेदनमा उल्लेख छ । समितिको प्रतिवेदन बुझ्दै मन्त्री शर्माले समितिले सिफारिस गरेको न्यूनतम पारिश्रामिक लागू गर्न सरकार तयार रहेको जानकारी दिए। मन्त्री शर्माले श्रमजीवी पत्रकार ऐन कार्यान्वयन गराउन बाध्यकारी बनाउनुपर्ने उल्लेख गरिन्। उनले सरकारको नीति तथा कार्यक्रममा समानुपातिक विज्ञापन प्रणालीको विषय राखिएकाले सरकारले लोककल्याणकारी विज्ञापन कटौती गर्न नखोजेको जानकारी दिए। त्यस्तै समितिले ऐन कार्यान्वयन नगर्ने प्रतिष्ठानले कुनै पनि सरकारी सूचना प्रकाशनप्रशारण गर्न नपाउने व्यवस्था गर्नुपर्ने सुझाव दिएको छ भने सञ्चार प्रतिष्ठान सञ्चालनका लागि सूचना वा विज्ञापनको समानुपातिक वितरण एकद्वार प्रणालीमार्फत कार्यान्वयन गराउनुपर्ने सुझाव पनि दिएको छ ।
धर्म व्यक्तिको आस्थाको कुरा हो : चित्रबहादुर केसी,"काठमाडौं : जनमोर्चाका अध्यक्ष चित्रबहादुर केसीले धर्म व्यक्तिको आस्थाको कुरा भएको बताएका छन्। संसदमा आइतबार शून्य समयमा बोल्दै उनले छिमेकी राष्ट्रका सत्ताधारी पार्टीका संगठनले नेपालमा हिन्दू राष्ट्रका पक्षमा ओकालत गर्न नेपालका राजनीतिक दललाई भनेको जानकारी आएको बताएका हुन्। नेपालमा अहिले एकातिर हिन्दू धर्मको नारा लगाएर राजनीतिक रोटी सेकाउने, अर्कातिर इसाई धर्मलाई हतियार बनाएर आफ्नो दुनो सोझ्याउने र अर्को बौद्ध धर्मलाई हतियार बनाएर आफ्नो राजनीतिक दुनो सोझ्याउने प्रवृति नेपालमा देखा परेको छ, यो गम्भीर कुरा हो।"
प्रधानमन्त्री बनेको दुई महिना नपुग्नै प्रचण्ड सरकारको मुटुको प्रत्यारोपणतिर लाग्नु भयो : केपी ओली,"काठमाडौं : नेकपा एमालेका अध्यक्ष केपी शर्मा ओलीले एमालेको पहलमा प्रधानमन्त्री बनेका माओवादी केन्द्रका अध्यक्ष पुष्पकमल दाहाल 'प्रचण्ड'ले स्वाधिनताको पक्षमा काम नगर्दा मुलुक अधोगतितिर लागेको आरोप लगाएका छन्। आइतबार प्रतिनिधिसभा बैठकमा बोल्दै अध्यक्ष ओलीले प्रधानमन्त्री बनेको दुई महिना नपुग्दै प्रचण्ड सरकारको मुटु प्रत्यारोपणतिर लागेको भन्दै टिप्पणी गरे। उनले भने,' एमालेको पहलमा प्रधानमन्त्री बनेका प्रचण्ड दुई महिना पुग्नै लाग्दा सरकारको मुटु प्रत्यारोपण गर्नतिर लाग्नुभयो । प्रत्यारोपण भइसकेको भएपनि नेतृत्व उहाँकै भएकाले नीति तथा कार्यक्रमको समर्थनको विशाल हृदयका साथ नीति तथा कार्यक्रम नामक दस्तावेज सुनेँ । त्यसपछि पढेँ। नीति तथा कार्यक्रमको आधारस्तम्भ पहिल्याउने काम गरेँ। यो कार्यक्रम के लागि ल्याइएको रहेछ भनेर त्यसका लागि पढेँ। खोजि गरेँ। कार्यान्वयनको मोडालिटी र ढाँचा कसरी तय भएको रहेछ। अध्ययन गरेने कोशीस गरे।' उनले नीति तथा कार्यक्रम बेकारको पुलिन्दा भएको बताए। उनले देशलाई निर्देशित गर्न नसक्ने दावी गरे। अध्यक्ष ओलीले आम जनताले, सिंगो राष्ट्रले तत्कालीनरुपमा नीति तथा कार्यक्रमको दस्तावेजका आधारमा सरकारलाई हेर्ने बताए। उनले सरकारको विश्वास जनआकांक्षको सम्बोधनको ग्यारेन्टी र सरकारको गन्तव्य तथा यसको मार्गचित्र नीति तथा कार्यक्रमले निर्धाण गर्ने बताए।"
आफै कानुन बनाएर सरकारले यात्रीसँग जरिवाना असुल्न थाल्यो : गगन थापा,"काठमाडौं : नेपाली कांग्रेस महामन्त्री गगनकुमार थापाले उद्यमीहरूलाई निरुत्साहित हुने काम नगर्न सरकारसँग आग्रहका गरेका छन्। आइतबार प्रतिनिधिसभा बैठकमा बोल्दै नेता थापाले विधुतीय सवारी साधन बनाइरहेको यात्रीले सवारी दर्ता प्रक्रियामा समस्या भोगिरहेको भन्दै तत्काल समस्या समाधान गर्नुपर्ने बताए। भ्याट तिरेको ३५ दिनभित्र दर्ता गरेन भन्दै सरकारले जरिवाना लिने गरेको उनको भनाइ छ। 'विधुतीय सवारी साधान बनाइरहेको यात्रीले दर्ता नपाएपछि प्रधानमन्त्रीको निर्देशनमा कार्य विधि संशोधन भयो सरकारको तारिफ पनि भयो। अहिले आएर फेरि दर्ता प्रक्रियामा समस्या देखिएको छ। सरकार भन्छ भ्याट बील तिरेको ३५ दिनभित्रै दर्ता भएन भने जरिवाना लाग्छ, 'उनले भने। उनले पहिला कानुन नहुँदा दर्ता नभएको र अहिले कानुन हुँदा झमेला व्यहोर्नुपरेको बताए। 'पहिले कानुन थिएन दर्ता भएन अहिले कानुन बन्यो दर्ता भयो तर आफै कानुन बनाउने निकायले दर्ता ढिलो किन गरिस्। तैले जरिवाना तिर्नुपर्छ। भन्छ,'उनले भने,'सरकारको यो कम्जोरीको भारी उद्यमीलाई बोकाउन मिल्छ ? उनले यो विषय उद्यमीसँग मात्रै सीमित नभइ स्वदेशी उत्पादन मात्रै किन्छु उपभोग गर्छु भन्ने उपभोक्तासँग समेत रहेको बताए। उनले भने,'स्वदेशी उत्पादन मात्रै किन्छु उपभोग गर्छु भन्नर् उपभोक्तासँग पनि छ। स्वदेशी उत्पादन किन्ने र उत्पादन बढाउँछु भन्ने नीति बोकेको सरकारले असल नियतका साथ काम गरिरहेको उद्यमीलाई निरुत्साहित हुन नदियोस्। आफ्नो नीतिको ख्याल राखोस्। सरकारको ध्यानाकर्षण गराउन चाहन्छु।'"
"प्रस्तावित नीति तथा कार्यक्रम फिर्ता लिनुस्, पुर्नलेखन गर्नुस् : ओली","काठमाडौं : नेकपा एमाले अध्यक्ष केपी शर्मा ओलीले सरकारलाई प्रस्तावित नीति तथा कार्यक्रम फिर्ता लिन आग्रह गरेका छन्। आइतबार प्रतिनिधि सभामा बोल्दै एमाले अध्यक्ष ओलीले प्रस्तावित नीति तथा कार्यक्रमले देश र जनताबारे केहि नबोलेको भन्दै फिर्ता लिएर पुर्नलेखन गर्न सरकारलाई आग्रह गरेका हुन्। ओलीले भने,एमालेले तपाईहरुलाई सहयोग गर्छ बरु पुनर्लेखनमा तर, प्रस्तावित नीति तथा कार्यक्रममा जनता र देशका समस्याबारे केहि बोलेको देखिएन,फिर्ता लिनुस्। ओलीले सरकारमा सहभागि नभएका प्रतिपक्ष दलले नीति तथा कार्यक्रम पास गर्न असहयोग गर्यो भन्नुभन्दा सच्चाउन आग्रह गरे। संघीयतालाई मजबुत बनाइयो भनिएपनि त्यसो नभएको उनले बताए। ओलीले भने, संघियता सबैलाई साथ दिएर हिंड्ने प्रवृत्ति हो। खोइ समन्वय ? राष्ट्रिय समन्वय परिषद्को बैठक नै बसेको छैन। ओलीले भने, प्रधानन्यायाधीश चाहियो की चाहियो भनिएको छ। यो २३ महिना संवैधानिक परिषद्को बैठक बोलाइएन। मानौं की एमालेकै कारण प्रधानन्यायाधीश नियुक्ति नभएको भनेर प्रचार गरिएको छ। के यहि हो लोकतन्त्र ? कमजोरी आफूले गर्ने दोष अर्कालाई दिने। वैदेशिक सम्बन्धलाई व्यक्तिका हित उपयोग गर्ने साधन बनाउन खोजिएको बताए।"
राप्रपा नेपालको कार्यसम्पादन समितिको बैठक बस्दै,"काठमाडौं : राष्ट्रिय प्रजातन्त्र पार्टी (राप्रपा) नेपालको कार्यसम्पादन समितिको बैठक बस्ने भएको छ । पुतलीसडकस्थित बज्र कम्प्लेक्समा आज दिउँसो बैठक बस्ने तयारी भएको सो पार्टीले जनाएको छ । यही जेठ ९ र १० गते काठमाडौंमा बस्ने केन्द्रीय समितिको बैठकको तयारीका सन्दर्भमा बैठक बस्न लागेको सो पार्टीका महामन्त्री राजाराम बर्तौलाले जानकारी दिए। उनका अनुसार आजको बैठकमा केन्द्रीय समितिमा पार्टी अध्यक्ष कमल थापाबाट प्रस्तुत हुने राजनीतिक कार्यपत्र, महामन्त्री भास्कर भद्रा, सुशील श्रेष्ठ, राजाराम बर्तौला र केशवराज श्रेष्ठबाट प्रस्तुत हुने सचिवालय, प्रशिक्षण, सङ्गठन र स्मार्ट पार्टी निर्माणसम्बन्धी प्रतिवेदन र कोषाध्यक्ष ज्ञानेन्द्र कार्कीबाट प्रस्तुत हुने आर्थिक प्रतिवेदनमाथि छलफल हुनेछ।"
नक्कली भुटानी शरणार्थी प्रकरणमा दोषीलाई उम्काउने प्रयास भइरहेको छ : केपी ओली,"काठमाडौं : नेकपा एमालेका अध्यक्ष केपी शर्मा ओलीले नक्कली भुटानी शरणार्थी प्रकरणमा निष्पक्ष र तटस्त छानबिनको माग गरेका छन्। आइतबार प्रतिनिधिसभा बैठकमा बोल्दै अध्यक्ष ओलीले यो प्रकरणमा दोषीलाई उम्काउन खोजिएको भन्दै आशंका व्यक्त गरे। उनले भने, 'दोषीलाई उम्काउने कोशिस भइरहेको छ। निर्दोषलाई फसाउने प्रयास भइरहेको छ। यो कुरा बन्द गरियोस्। दोषीमाथि कारबाही दृढताका साथ अघि बढाइयोस्। उनले घटनाको अनुसन्धानमा प्रहरीलाई निष्पक्ष छानबिन गर्न दिनुपर्ने बताए। राजतीनिक अभिष्ट साध्नका लागि निर्दोषलाई फसाउने काम अपराध भएको बताए। नक्कली भुटानी शरणार्थी प्रकरणमा अझैं आगो बल्ने उनको भनाइ छ । ओलीले भने,'आगो लागेपछि छोप्न सकिन्छ तर धूँवा छोप्न सकिदैन।' पूर्वप्रधानमन्त्री समेत रहेका ओलीले यसअघि जेठ २९ मा परेको निवेदनमा पक्राउ परेकाहरूलाई किन छोडियो ? भन्दै प्रश्न गरे। उनले भने, 'पुलिसले छोडेको होइन। छोड्न बाध्य बनाइयो। ढाकछोप गर्ने दुष्साहस नगरियोस्।' ओलीले नक्कली भुटानी शरणार्थी प्रकरण थेग्न नसक्ने भएपछि आफैं बाहिर आएको बताए। गएको जेठमा नै कारबाहीको उजुरी परेको भन्दै किन गुपचुप राखिएको ?ओलीले प्रश्न गर्दै भने, भुटानी शरणार्थी प्रकरण आफैं विस्फोट भएर आयो, भुइँचालो आफैं आयो,यो रोक्न सकिदैनथ्यो,छेक्न सकिदैनथ्यो। नक्कली भुटानी शरणार्थी प्रकरणमा पूर्वउपप्रधानमन्त्री,पूर्वगृहमन्त्रीदेखि बहालवाला सचिव गरी १६ जना पक्राउ परिसकेका छन्। पूर्वउपप्रधानमन्त्री टोपबहादुर रायमाझी,पूर्वगृहमन्त्री बालकृष्ण खाँण,सचिव टेकनारायण पाण्डे,पूर्वसांसद आङटावा शेर्पा, नेपाल हज समितिका अध्यक्ष शमशेर मियाँलगायत १६ जना प्रहरी हिरासतमा छन्। पक्राउ परेकामाथि ५५ दिन अनुसन्धान गरेर प्रहरीले आजै जिल्ला सरकारी वकिलको कार्यालयमा प्रतिवेदन बुझाउने तयारी गरेको छ। पक्राउ परेकाहरूले ५ देखि ४५ लाखसम्म रुपैयाँ उठाएर भुटानी शरणार्थी बनाइ अमेरिका पठाउने गरेको खुलेको छ।"
बागमती प्रदेशमा थपिए ६ मन्त्री,"हेटौंडा : बागमती प्रदेशमा ६ जना मन्त्री थपिएका छन्। मुख्यमन्त्री शालिकराम जम्कट्टेलले नयाँ गठबन्धन बनेपछि तेस्रोपटक मन्त्रिपरिषद विस्तार गरेका हुन्। नेपालको संविधानको धारा १६८ को उपधारा (९) बमोजिम उनले मन्त्रिपरिषद् विस्तार गरेका हुन्। नयाँ मन्त्रीहरूलाई प्रदेश प्रमुख यादवचन्द्र शर्माले आइतबार पद तथा गोपनीयताको शपथ खुवाएका छन्। सरकारमा नेपाली कांग्रेसका पुकार महर्जनले पर्यटन, उद्योग तथा सहकारी मन्त्रालय, उत्तम जोशीले स्वास्थ्य मन्त्रालय, मसिना खड्काले वन तथा वातावरण मन्त्रालयको जिम्मेवारी पाएका छन्। कांग्रेसका रामकृष्ण चित्रकारको मन्त्रालयपछि तोकिने भएको छ। नेकपा एकीकृत समाजवादीका डा राजेन्द्रमान श्रेष्ठले, कृषि तथा पशुपन्छी विकास मन्त्रालय र लक्ष्मण लम्सालले श्रम, रोजगार तथा यातायात मन्त्रालयको जिम्मेवारी पाएका छन्। यसअघि मुख्यमन्त्रीसहित नेकपा माओवादी केन्द्रका ४, नेपाली कांग्रेसका २ जना मन्त्री भइसकेका छन्। बागमती प्रदेशमा मन्त्रालयको संख्या ११ छ। मन्त्रीको संख्या १२ भएकाले एक मन्त्रालय फुटाउने सम्भावना रहेको छ। वर्तमान मुख्यमन्त्री जम्कट्टेलले नै मन्त्रालयको संख्या १४ बाट ११ कायम गरेका थिए। मन्त्रिपरिषद्ले पूर्णता पाएको छ, एक जना मन्त्रीको जिम्मेवारीबारे सल्लाह हुँदैछ, उनले भने। अब सरकार नयाँ आर्थिक वर्षको नीति, कार्यक्रम र बजेटमा केन्द्रित हुने जम्कट्टेलले बताए। गत पुस २५ गते नेकपा माओवादी केन्द्र बागमती प्रदेश संसदीय दलका नेता जम्कट्टेल नेकपा एमाले, राप्रपा, नेकपा एकीकृत समाजवादी र हाम्रो नेपाली पार्टीको समर्थन लिएर मुख्यमन्त्री बनेका थिए। राष्ट्रपति निर्वाचन सन्दर्भमा केन्द्रमा समीकरण बदलिएसँगै राप्रपा र एमाले सरकारबाट गत चैत १० गते बाहिरिएको थियो। त्यसलगतै प्रदेशमा ११ वटा मन्त्रालय रहेकोमा मुख्यमन्त्री आफैंले ६ वटा मन्त्रालय सम्माल्दै आइरहेका थिए। यसअघि नेकपा माओवादी केन्द्रबाट प्रदेशको आन्तरिक मामिला तथा कानुनमन्त्री गंगानारायण श्रेष्ठ, सामाजिक विकासमन्त्री कुमारी मोक्तान र भौतिक पूर्वाधारमन्त्री युवराज दुलाल भएका छन्। नेपाली कांग्रेस संसदीय दलका नेता बहादुरसिंह लामा आर्थिक मामिला तथा योजनामन्त्री, तीर्थबहादुर लामा खानेपानी ऊर्जा तथा सिँचाइमन्त्री बनेका छन्। कांग्रेसभित्र आन्तरिक सहमति नजुट्दा मन्त्रिपरिषद्ले पूर्णता पाउन ढिलाइ भएको हो। मन्त्रिपरिषद्ले पूर्णता नपाउँदा बजेट निर्माणसमेत प्रभावित हुँदै आएको छ। प्रदेशसभाका समिति पनि अपूर्ण दलहरूबीच भागबन्डा नमिल्दा प्रदेशसभाको समितिहरूले समेत पूर्णता पाएको छैन। प्रदेशसभामा प्रदेश मामिला समिति, अर्थ तथा विकास समिति, सार्वजनिक लेखासमिति, शिक्षा, स्वास्थ्य तथा कृषि समिति र उद्योग, पर्यटन तथा वातावरण समिति गरी ५ वटा समिति छन्। यसअघि तत्कालीन सत्तारूढ दलहरू नेकपा माओवादी केन्द्र, एमाले र राप्रपाले पनि २२ वटा समितिमा दाबी गरेका थिए। यस्तै प्रतिपक्षमा रहेको नेपाली कांग्रेसले दुइटामा सभापति दाबी गर्दा एकीकृत समाजवादी र हाम्रो नेपाली पार्टीको पनि दाबी गरेपछि संसदीय समिति गठन हुन सकेको थिएन। नयाँ सत्तागठबन्धनमा कस्ले कुन कुन र कति समिति लिने भन्नेबारे पनि छलफल भएको छैन। प्रदेशसभामा नेपाली कांग्रेसको ३७, नेकपा एमालेको २७, नेकपा माओवादी केन्द्रको २१, राप्रपाको १३,नेकपा एकीकृत समाजवादीको सात, नेपाल मजदुर किसान पार्टीको तीन र हाम्रो नेपाली पार्टीका दुई जना प्रदेशसभा सदस्य छन्।"
नीति तथा कार्यक्रममाथि २० सांसदको संशोधन प्रस्ताव,"काठमाडौं : नेपाल सरकारको आगामी आर्थिक वर्ष २०८०र८१ को नीति तथा कार्यक्रममाथि २० सांसदले संशोधन प्रस्ताव दर्ता गराएका छन्। नीति तथा कार्यक्रमका विभिन्न बुँदामा २० सांसदबाट संशोधन प्रस्तावसहितको सूचना दर्ता भएको सभामुख देवराज घिमिरेले प्रतिनिधिसभा बैठकमार्फत् संसद्लाई जानकारी गराएका थिए। नीति तथा कार्यक्रममा सत्तारुढ दल नेपाली कांग्रेसबाट सांसद श्यामकुमार घिमिरे र दिलेन्द्रप्रसाद बडुले संशोधन प्रस्ताव दर्ता गरेका छन्। प्रमुख प्रतिपक्षी दल नेकपा एमालेबाट एकनाथ ढकाल, बासुदेव घिमिरे, सूर्यबहादुर थापा क्षेत्री, नारायणप्रसाद आचार्य, जुलीकुमारी महतो (महासेठ),भगवती चौधरी, ज्वालाकुमारी साह, दयालबहादुर शाही, दामोदर पौडेल वैरागी, महेशकुमार बर्तौला र सूर्यप्रसाद ढकालले संशोधन प्रस्ताव राखेका छन्। त्यस्तै, राष्ट्रिय स्वतन्त्र पार्टीबाट चन्दा कार्की भण्डारी, सोबिता गौतम र सुमना श्रेष्ठले संशोधन प्रस्ताव दर्ता गराएका छन्। राष्ट्रिय जनमोर्चाका सांसद चित्रबहादुर केसी र नेपाल मजदुर किसान पार्टीबाट सांसद प्रेम सुवाल,नागरिक उन्मुक्ति पार्टीबाट गङ्गाराम चौधरी र लोकतान्त्रिक समाजवादी पार्टीबाट रामप्रकाश चौधरीले नीति तथा कार्यक्रमका विभिन्न बुँदामाथि संशोधन प्रस्ताव दर्ता गरेको सभामुख घिमिरेले जानकारी दिए। अहिले नीति तथा कार्यक्रममाथि संशोधन प्रस्ताव दर्ता गराएका सांसदहरूले बोलिरहेका छन्।"
उखु किसानका समस्या तत्काल समाधान होस् : अमरेश सिंह,"काठमाडौं : सांसद अमरेशकुमार सिंहले उखु किसानका समस्या तत्काल समाधान गर्न सरकारसँग माग गरेका छन्। आइतबार प्रतिनिधिसभा बैठकमा बोल्दै सांसद सिंहले लामो समयदेखि उखु किसानले रकम नपाएको भन्दै सरकारको ध्यानाकर्ष गराए। उनले भने,'उखुबालीलाई सरकारले उधारो बाली बनाइदिएको छ। किसानलाई न समयमा मल दिने, न बिउ दिने न सिचाइँको व्यवस्था गर्ने। उल्टै किसानले मिहिनेत गरी उखु उत्पादन गर्छ। त्यसलाई उधारोमा सरकारले लट्काइदिन्छ। उनले भने,'पैंसा नभएर कसरी बाली लगाउने ? कसरी मल किन्ने ? त्यसैले तत्काल उखु किसानको समस्या समाधान गर्न सरकारसँग माग गदर्छु।'"
प्रतिनिधिसभा बैठक: नीति तथा कार्यक्रममाथि छलफल (लाइभ),काठमाडौं : संघीय संसदअन्तर्गत प्रतिनिधिसभा बैठक सुरू भएको छ। बैठकमा प्रधानमन्त्री पुष्पकमल दाहाल 'प्रचण्ड' ले शुक्रबार संसदको दुवै सदनमा संयुक्त बैठकमा गरेको सम्बोधनमा उल्लिखित आर्थिक वर्ष २०८००८१ को नेपाल सरकारको वार्षिक नीति तथा कार्यक्रममाथिको छलफल प्रारम्भ गरियो् भनी प्रस्ताव प्रस्तुत गर्ने कार्यसूची रहेको छ। बैठकमा नीति तथा कार्यक्रममाथि सांसदहरूबाट प्राप्त संशोधनहरू प्रस्तुत हुने र सम्बोधनमाथि छलफल गरिने संघीय संसदको महासचिव डाभरतराज गौतमले जानकारी दिएका छन्।
केपी शर्मा ओलीले आज संसद् बैठकमा सम्बोधन गर्ने,"उनले नक्कली भुटानी शरणार्थी प्रकरणका बारेमा संसद्मा जानकारी दिनेसमेत यस अगाडि घोषणा गरेका थिए। काठमाडौं : एमाले अध्यक्ष केपी शर्मा ओलीले आइतबार प्रतिनिधिसभाको बैठकमा सम्बोधन गर्ने भएका छन्। एमाले संसदीय दलका नेतासमेत रहेका ओलीले आइतबार संसद् बैठकमा सम्बोधन गर्न लागेको एमाले संसदीय दलको बैठकमा जानकारी गराएका हुन्। यसअघि ओलीले जेठ ४ गते संसद् बैठकमा सम्बोधन गर्ने बताए पनि उक्त दिन प्रधानमन्त्रीसँग प्रश्नोत्तर कार्यक्रम तय भएपछि स्थगित भएको थियो। उक्त दिन स्वास्थ्य अवस्थाका कारण पनि संसद बैठकमा सहभागी भएका थिएनन्। उनले नक्कली भुटानी शरणार्थी प्रकरणका बारेमा संसद्मा जानकारी दिनेसमेत यस अगाडि घोषणा गरेका थिए। संसद् बैठक आइतबार बिहान ११ बजे बस्दैछ। संसदीय दलको बैठकमा ओलीले सरकारको नीति तथा कार्यक्रमलाई नजान्ने विद्यार्थीले चिट चोरेको जस्तो भएको संज्ञा दिए। सरकारको नीति तथा कार्यक्रममाथि टिप्पणी गर्दै उनले यो सरकारसँग जनताको समस्या समाधान गर्ने कुनै नीति नै नभएको बताए। ओलीले भने, देशको आर्थिक नीतिबारे सरकार बोलेको छैन। यो बजेट त नजान्ने विद्यार्थीले चिट चोरेजस्तो भयो। हामीले राखेको कार्यक्रम पनि राख्नुभएको रहेछ। यो राखेको होइन, चिट चोरीमा परेको हो। राजनीतिक स्थिरता भइरहेको छ। यसबारे उहाँहरूको कुनै चिन्ता छैन। सरकारको नीति तथा कार्यक्रम गन्तव्यहीन भएको र नीति तथा कार्यक्रमको समर्थन गर्न नसकिने उनको भनाइ छ। भने, जंगली राजमा पनि जथाभावी हुँदैन। तर, यहाँ जथाभाबी भइरहेको छ। भ्रष्टाचारविरुद्व शून्य सहनशीलता भनिएको छ। मिटरब्याजी पीडित अनशनमा छन्। महँगी बढेको छ। त्यतातिर ध्यान दिइएको छैन। सरकार बेखबर छ। अनि सामाजिक न्यायका कुरा गर्ने ?"
नक्कली भुटानी शरणार्थी प्रकरणको अनुसन्धान प्रतिवेदन अध्ययन गर्न ८ सदस्यीय टोली गठन,"काठमाडौं : नक्कली भुटानी शरणार्थी प्रकरणको अनुसन्धान प्रतिवेदन अध्ययन गर्न सरकारी वकिलको कार्यालयले ८ सदस्यीय टोली गठन गरेको छ। नक्कली भुटानी शरणार्थी प्रकरणमा पक्राउ परेकामाथि मुद्दा दर्ता गर्न ८ सदस्यी टोली गठन गरिएको हो। पक्राउ परेकामाथि ५५ दिन लामो अनुसन्धान गरेर तयारी पारेको प्रतिवेदन प्रहरीले आज सरकारी वकिलको कार्यालयमा बुझाउँदैछ। सहन्यायाधिवक्ता अच्युतमणि नेउपानेले आज प्रहरीले प्रतिवेदन बुझाएपछि मंगलबारसम्म जिल्ला अदालत काठमाडौंमा मुद्दा दर्ता गरिने जानकारी दिए। सरकारी वकिलको कार्यालयले प्रतिवेदनमाथि २४ घन्टा अध्ययन गरेर जिल्ला अदालतमा मुद्दा दर्ता गर्नेछ। पीडितहरूले दिएको बयानका आधारमा प्रहरीले चैत १२ गतेदेखि नक्कली भुटानी शरणार्थी प्रकरणको अनुसन्धान सुरू गरेको थियो। पक्राउ परेका १६ जनासहित विभिन्न व्यक्तिसँग लिएको बयान तथा सोधपुछका आधारमा प्रहरीले अनुसन्धान प्रतिवेदन तयार पारेको हो। नक्कली भुटानी शरणार्थी प्रकरणमा पूर्व उपप्रधानमन्त्री टोपबहादुर रायमाझी,पूर्वगृहमन्त्री बालकृष्ण खाँण,सचिव टेकनारायण पाण्डे,पूर्वसांसद आङटावा शेर्पा,नेपाल हज समितिका अध्यक्ष शमशेर मियाँ,भुटानी शरणार्थी नेता टेकनाथ रिजाल,केशव दुलाल,सानु भण्डारी,टंक गुरूङ, सागर राई, सन्देश शर्मा,टोपबहादुरका छोरा सन्दीप,इन्द्रजित राई,खाँणका सयहोगी नरेन्द्र केसी,रामशरण केसी र गोविन्द चौधरीप्रहरी हिरासतमा छन्। सोही प्रकरणमा मुछिएका निरज राई र प्रतीक थापा हालसम्म फरार छन्। उनीहरूविरूद्ध प्रक्राउ पुर्जी जारी भइसकेको छ । थापा पूर्वगृहमन्त्री रामबहादुर थापा 'बादल'का छोरा हुन् भने निरज पूर्वगृहमन्त्री बादलका सुरक्षा सल्लाहकार इन्द्रजित राई छोरा हुन्। राई र थापाबाहेक यस प्रकरणमा जोडिएका अन्य व्यक्तिको प्रहरीले खोजि गरिरहेको छ। पक्राउ परेकाहरूले ५ देखि ४५ लाखसम्म रुपैयाँ उठाएर भुटानी शरणार्थी बनाइ अमेरिका पठाउने गरेको उनीहरूमाथि आरोप छ।"
कांग्रेसमाओबादी गठबन्धनकै कारण अर्थतन्त्र डिलमा पुग्यो : केपी शर्मा ओली,"ओलीले प्रस्तुत निति तथा कार्यक्रममा फरक फरक विवरण पेश गरेको भन्दै अर्थतन्त्र प्यारालाइसीस अवस्थामा पुगेको बताए। ओलीले भने, अन्तर्राष्ट्रिय समुदायसँगको बैठकमा प्रधानमन्त्री ज्यूले राजस्व संकलन कठिनाइ भएको भन्न मिल्छ। काठमाडौं : नेकपा एमालेका अध्यक्ष केपी शर्मा ओलीले सरकारको निति तथा कार्यक्रम असफल दस्तावेज भएको बताएका हुन्। प्रतिनिधि सभामा सरकारको निती तथा कार्यक्रमा एमाले अध्यक्ष ओलीले अर्थतन्त्र संकटमा जाँदा पनि सरकार मौन भएको बताएका हुन्। ओलीले भने, अर्थतन्त्र डिलमा पुर्याउने प्रमुख कारण कांग्रेसमाओबादी गठबन्धन हो। तथ्याकंहरुले त्यसो बोल्दैनन्। यो गठबन्धन जनतालाई सुःख दिन हो कि अर्थतन्त्र ओरालो लगाउन बनाएको हो ? ओलीले प्रस्तुत निति तथा कार्यक्रममा फरक फरक विवरण पेश गरेको भन्दै अर्थतन्त्र प्यारालाइसीस अवस्थामा पुगेको बताए। ओलीले भने, अन्तर्राष्ट्रिय समुदायसँगको बैठकमा प्रधानमन्त्री ज्यूले राजस्व संकलन कठिनाइ भएको भन्न मिल्छ। यो सरकारको निति तथा कार्यक्रम असफल दस्ताबेज हो। सरकार समस्या समाधानका लागि बनेको हो। समस्यालाई दोष लगाएर सरकार उम्किन मिल्दैन। सरकारप्रति जनताको विश्वास बढ्ने कुनै कार्यक्रम सरकारको निति तथा कार्यक्रममा समावेश नभएको बताए।"
"भारतीय ब्राण्डको बीउ भनेर स्थानीय धान बिक्री, मर्कामा कृषक","विराटनगर : मोरङको सुनवर्षीमा भारतीय ब्राण्डको भनेर झुक्याउँदै स्थानीय धानलाई बीउका रूपमा बिक्री गर्ने गरिएको फेला परेको छ। भारतीय ब्राण्डको स्टिकर लगाएको बोरामा प्याकिङ गर्दै स्थानीय स्तरमा उत्पादन भएको धानलाई बीउका रूपमा कृषकलाई बिक्री गर्ने गरिएको हो। उत्पादन राम्रो दिने भएकाले भारतीय ब्राण्डको बीउमा कृषक आकर्षित हुन्छन्। त्यसको फाइदा उठाउँदै गिरोहले स्थानीय स्तरमा उत्पादित धानलाई भारतीय भनेर ब्राण्डिङ गर्दै झुक्याएर बिक्री गर्ने गरेको प्रहरीले जनाएको छ। सुनवर्षी नगरपालिका९ साहु टोलका रविनकुमार साहको घरमा स्थानीय धानलाई बोरामा प्याकिङ गरेर भारतीय ब्राण्डको भन्दै कृषकलाई बिक्री गर्ने गरिएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। विशेष सूचनाका आधारमा इलाका प्रहरी कार्यालय रंगेलीका इन्सपेक्टर चन्द्रबहादुर खड्का नेतृत्वको टोलीले आइतबार दिउँसो रविनको घरमा छापा मारेको थियो। प्रहरीले छापा हान्दा रविनले भारत कोलकाताको प्यान सिड्स प्राइभेट लिमिटेड नामक कम्पनी उल्लेख गरिएको बोरामा सोही कम्पनीको स्टिकर टाँसेर स्थानीय धान प्याक गर्ने गरिएको फेला परेको डीएसपी दाहालले बताए। त्यसैलाई भारतीय ब्राण्डको र उत्पादन राम्रो दिने बीउ भनेर कृषकलाई बिक्री गर्ने गरिएको उनको भनाइ छ। दाहालका अनुसार बोरा र स्टिकर कोलकाताबाटै ल्याइएको हो कि नेपालमै बनाइएको भन्ने बारेमा अनुसन्धान भइरहेको छ। तर, रविनको घरबाट बोरा सिलाउन प्रयोग गरिने मेसिन र खाली बोरा तथा स्टिकरसमेत बरामद भएको छ। त्यसका आधारमा बोरा र स्टिकर पनि नेपालमै बनाइएको हुनसक्ने प्रहरीको अनुमान छ। कोलकाताको पान सिड्स प्राइभेट लिमिटेड नामक कम्पनीले तयार पारेको धानको बीउ नेपाल आइपुग्दा प्रति बोरा २ हजार ५ सय रूपैयाँभन्दा बढी पर्छ। १ बोरामा २५ किलोग्राम हुन्छ, प्रहरी स्रोतले भन्यो, तर, नेपालमै उत्पादित धानलाई प्याकिङ गरेर भारतीय ब्राण्डभन्दै २५ किलोको १ हजार ८ सयदेखि ३ हजार रूपैयाँसम्ममा बिक्री गर्ने गरेको पाइयो। बोरा र स्टिकर पनि नक्कली हुनसक्छ। डीएसपी दाहालका अनुसार रविनको घरबाट बोरामा प्याक गर्न तयारी अवस्थामा राखिएको स्थानीय स्तरमा उत्पादित धान ८ सय ४५ किलो, बोरामा प्याकिङ गरिएको तयारी धानको बीउ २ सय ७५ किलो र झोलामा प्याकिङ गरिएको ३० किलो तथा कोलकाताको कम्पनीको नाम उल्लेख गरिएको स्टिकर १ सय ७५ पिस र जुटको खाली बोरा १ सय २३ पिस, बोरा सिलाउने मेसिन, प्यारासुट सिलाई धागोसमेत बरामद भएको छ। प्रहरीले सुनवर्षी९ डाइनियामा विजयकुमार साहले सञ्चालन गर्दै आएको मुकेश खाद बीज भण्डार नामक पसलबाट कोलाकाताकै कम्पनीको नाम उल्लेख गरिएको बोरामा प्याकिङ गरिएको ६ सय किलो धान बरामद गरेको छ। उक्त धान रविनकै घरमा प्याकिङ गरेर कृषकलाई बिक्री गर्नका लागि विजयको पसलसम्म पुर्याइएको प्रारम्भिक अनुसन्धानबाट खुलेको छ। भारतीय ब्राण्डको बीउ भनेकाले आफूले रविनसँग किनेर कृषकलाई बिक्री गर्नका लागि ल्याएको विजयले बताएका छन्। भारतीय धानको बीउ उतै प्याक भएर नेपाल आउने हो। नेपालमा ल्याएर प्याक गर्ने हैन, प्रहरी स्रोतले भन्यो, रविनको घरमा छापा हान्दा कोलकाताको कम्पनीको नाम उल्लेख गरिएको खाली बोरा र स्टिकर फेला परेको छ। त्यसबाट स्थानीय स्तरमा उत्पादित धानलाई भारतीय ब्राण्डको भनेर बिक्री गर्ने गरिएको प्रष्ट हुन्छ। प्रहरीका अनुसार यसरी झुक्याएर बेच्दा कृषकहरु मर्कामा परेका छन्। नेपालमा प्रतिमन (४० किलो)को १ हजार रूपैयाँजति पर्ने धानलाई प्याकिङ गरेर झुक्याउँदै महँगोमा बिक्री गर्ने गरेको पाइयो। कृषकले पनि राम्रो उत्पादन दिनेभन्दै भारतीय बीउ बढी खोज्दा रहेछन्, प्रहरीका एक अधिकारीले भने, तर, स्थानीय स्तरमा उत्पादित धानलाई भारतीय बीउ भनेर बिक्री गरिँदै आएको रहेछ। जसका कारण कृषकहरु मर्कामा परेका छन्। रविनबाट राम्रो बीउभन्दै धान खरिद गरेर लैजानेहरुलाई उनीविरुद्ध उजुरी दिन प्रहरीले आह्वानसमेत गरेको छ। भारतीय ब्राण्डको भनेर धानको नक्कली बीउ बिक्री गर्ने रविन र उनकी पत्नी निशाकुमारी सिंहलाई प्रहरीले पक्राउ गरेको छ। विजयका बारेमा थप बुझ्ने र घटनाका सम्बन्धमा अनुसन्धान गर्ने काम भइरहेको डीएसपी दाहालले बताए।"
"बझाङ हिमपहिरो अपडेट : एक जनाको मृत्यु, दुई घाइते, दुई बेपत्ता","बझाङ : बझाङमा यार्सागुम्बा संकलनमा गएका एक जनाको हिमपहिरोमा परेर ज्यान गएको छ। आइतबार सुर्मा गाउँपालिका२ मा पर्ने धानशेरा भन्ने ठाउँमा हिमपहिरो जाँदा घटनास्थलमै उनको ज्यान गएको हो। सहायक प्रमुख जिल्ला अधिकारी सत्यकुमारी जोशीका अनुसार यार्सा संकलन गर्ने क्रममा हिमपहिरो जाँदा दुई घाइते भएका छन् भने दुई बेपत्ता छन्। घटनाको जानकारी हुनासाथ नेपाल प्रहरी र सशस्त्र प्रहरीको टोली घटनास्थलतर्फ गएको सहायक प्रमुख जिल्ला अधिकारी जोशीले बताइन्। उनका अनुसार जिल्ला प्रहरी कार्यालयका प्रहरी निरीक्षक जनक ढुंगाना र सशस्त्र प्रहरीका प्रहरी नायब निरीक्षकसहितको टोली घटनास्थलमा परिचालन गरिएको छ। हिमपहिरामा परेर मृत्यु हुने, घाइते र बेपत्ता हुनेको परिचय खुलेको छैन।"
नागरिकता प्रकरणमा सुब्बा र खरिदार धरौटीमा रिहा,"राजविराज : भारतीय नागरिकलाई नेपाली नागरिकता दिएको आरोप लागेका जिल्ला प्रशासन कार्यालय सप्तरीका नायव सुब्बा सुशील कर्ण र खरिदार संजिबकुमार साह आइतबार धरौटीमा रिहा भएका छन्। सप्तरी जिल्ला अदालतका न्यायाधीश हरिश्चन्द्र इङ्गनामको आदेश अनुसार सप्तरीको राजविराज नगरपालिका८ का कर्ण र सुरुङ्गा नगरपालिका८ का साह २५ हजार रुपैयाँ धरौटी राखेर पुर्पक्षका लागि तारेखमा रिहा भएका हुन्। यसअघि शुक्रबार खडक नगरपालिका१० घर भएका जिल्ला प्रशासन कार्यालयका शाखा अधिकृत किशोर कुमार राम ५० हजार रुपैयाँ धरौटी राखेर पुर्पक्षका लागि तारेखमा रिहा भएका थिए। कर्मचारीहरूका अनुसार स्थानीय वडा अध्यक्षको सिफारिस, सरजमिन मुचुल्का, विद्यालयको प्रमाण र अन्य प्रमाणका आधारमा बुवाछोरा नै देखिए पछि नागरिकता बनाइ दिएको बताएका छन्। बिहीबार नागरिकताका लागि सिफारिश गर्ने वडा अध्यक्ष उदितनारायण यादव एक लाख रुपैयाँ तथा सरजमिन मुचुल्कामा बसेका स्थानीय राधेश्याम यादव २५ हजार रुपैयाँ धरौटी राखी रिहा भएका थिए। त्यसअघि नेपाली नागरिकता लिने भारत घर भएको भनिएका सतिश यादव र उनलाई छोरा बनाएर नागरिकता दिलाउने राजविराज नगरपालिका११ का सूर्यनारायण यादव एकएक लाख रुपैयाँ धरौटीमा रिहा भएका थिए। सूर्यनारायणले नाती नाता पर्ने सतिशलाई छोरा बनाई गत फागुन २१ गते जिल्ला प्रशासन कार्यालय सप्तरीबाट नागरिकता दिलाएको आरोप छ। नक्कली नागरिकता बनाएको यस प्रकरणमा जनप्रतिनिधि, कर्मचारी, प्रहरी र स्थानीयवासी गरी २८ जनामाथि अभियोगपत्र दायर छ। फरार रहेका बाँकी २१ जना आरोपितहरू पनि पालैपालो अदालतमा हाजिर हुने उनीहरूका कानुन व्यवसायीहरूले जानकारी दिएका छन्। पक्राउ पुर्जी जारी भएकोमा राजविराज नगरपालिका११ का वडासचिव हरिनारायण यादव, मोरङको विराटनगर महानगरपालिका४ घर भई जिल्ला प्रशासन कार्यालय सप्तरीमा कार्यरत सुरज नेपाल, जिल्ला प्रहरी कार्यालय सप्तरीका प्रहरी सहायक निरीक्षक सर्लाहीको हरिपुर नगरपालिका ७ का महेन्द्र चौधरी, प्रहरी सहायक हवल्दार सर्लाहीको गोडैटा नगरपालिका १२ का नारायणकुमार महतो, प्रहरी जवान महोत्तरीको बर्दिवास नगरपालिका११ का रामईश्वर मण्डल, राजबिराज नगरपालिका११ का वडा सदस्य दशरथ यादव रहेका छन्। यसैगरी सो वडाका नारायण प्रसाद यादव, प्रभु यादव, रामकिसुन यादव, बिराजी यादव, देबु यादव, रामदेव साह, कप्लेश्वर यादव, आसो देवी यादव, देवकृष्ण यादव, शत्रुधन प्रसाद यादव, कुशेश्वर प्रसाद यादव, रामदेव यादव, राम किसुन यादव, चुल्हाई यादव र भुवनेश्वर प्रसाद यादवविरुद्ध पनि पक्राउ पुर्जी जारी भएको छ।"
सुर्खेतको मेहलीमा अर्थिङ टावर निर्माण,"वीरेन्द्रनगर : सुर्खेतको वीरेन्द्रनगर नगरपालिका१६ स्थित मेहलीको डाँडामा चट्याङबाट जोगाउन अर्थिङ टावर निर्माण गरिएको छ। वीरेन्द्रनगर नगरपालिका र नेपाल रेडक्रस सोसाइटीको सहकार्यमा सञ्चालित उत्थानशील नगरका लागि सामूहिक पहल परियोजनासँगै स्थानीय नागरिकको श्रमदानमा सुर्खेतको मेहली डाँडामा चट्याङबाट सुरक्षित हुन अर्थिङ टावर निर्माण गरिएको हो। वीरेन्द्रनगरका मेहली, पारेगाउँ, रतु, गर्पन गाउँहरू चट्याङको उच्च जोखिममा रहेकाले जनधनको सुरक्षा गर्न अर्थिङ टावर राखेर सुरक्षित बनाइएको हो। वीरेन्द्रनगर१५ र १६ नम्वर वडामा चट्याङको शक्ति नष्ट गर्ने अर्थिङ टावर राखेर बस्तीलाई चट्याङबाट सुरक्षित बनाइएको शाखाका सभापति रामलाल आचार्यले बताए। उनका अनुसार उक्त अर्थिङ टावरले चट्याङको उच्च जोखिमा रहेका वीरेन्द्रनगरका मेहली, पारेगाउँ, रतु, गर्पन लगायतका गाउँहरू सुरक्षित हुनेछन्।"
सोमबार देशका तीनवटा प्रदेशमा वर्षा हुने,"काठमाडौं : सोमबार देशका तीनवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी, बागमती र गण्डकी प्रदेशका पहाडी भूभागका थोरै स्थानहरूमा तथा बाँकी प्रदेशका पहाडी भूभागका एक वा दुई स्थानमा मेघगर्जनचट्याङसहित हल्का वर्षाको सम्भावना रहेको छ। कोशी प्रदेश र मधेस प्रदेशको तराईका केही स्थानहरूमा हावाहुरीको समेत सम्भावना रहेको छ। सोमबार राति कोशी प्रदेश र गण्डकी प्रदेशका थोरै स्थानमा मेघगर्जनचट्याङसहित क्षणिक वा हल्का वर्षाको सम्भावना रहेको छ।"
रुकुम पूर्वमा नक्कली मह नष्ट,रुकुम पूर्व : रुकुम पूर्वमा नक्कली मह नष्ट गरिएको छ। आइतबार कार्यालय परिसरमा २ सय २२ किलो नक्कली मह नष्ट गरिएको जिल्ला प्रहरी कार्यालय रुकुमकोटले जनाएको छ। जिल्लाको भूमे गाउँपालिका२ मा रहेको इलाका प्रहरी चौकी काक्रीको टोलीले गस्तीका क्रममा खाबाङ बगरबाट शनिबार मह जस्तो देखिने अखाद्य वस्तु बेवारिसे अवस्थामा फेला पारेको थियो। पहेंलो ८ वटा जरकिन र १६ वटा सानो प्लास्टिकको डब्बामा अखाद्य वस्तु फेला परेको थियो। यसबारे प्रहरीले अध्ययन सुरु गरेको छ। यसअघि पनि ८० किलो भीर मौरीको मह जिल्लाभित्रै बेवारिसे अवस्थामा फेला परेको मह डिभिजन वन कार्यालयमा परीक्षणपछि लिलाम गरिएको जिल्ला प्रहरी कार्यालयका सूचना अधिकारी एवं प्रहरी निरीक्षक गणेश पाण्डेले बताए।
बुटवलवसन्तपुर केवलकार सञ्चालन अर्को सातादेखि,"बुटवल : बुटवलदेखि पाल्पाको वसन्तपुर जोड्ने गरी निर्माण भइरहेको लुम्बिनी केवलकार सञ्चालनको अन्तिम तयारीमा पुगेको छ। बुटवल र पाल्पाको तिनाउ गाउँपालिका३ मा पर्ने ऐतिहासिक तथा पुरातात्विक क्षेत्र वसन्तपुर जोड्ने लुम्बिनी केवलकार निर्माण सम्पन्न भई हाल प्राविधिक परीक्षण सुरु गरिएको छ। यही जेठको १५ गतेदेखि नियमित सञ्चालन गर्ने लक्ष्यका साथ तयारी भइरहेको कम्पनीका आयोजना व्यवस्थापक गोकुल साउदले जानकारी दिए। उनका अनुसार वसन्तपुरमा निर्माण गरिएको कामाख्या देवी मन्दिरमा जेठ १२ गतेदेखि १८ सम्म महायज्ञ सञ्चालन गरिने भएको छ। केबुलकारको आधार स्टेसन बुटवलको वडा नं ३ बमघाटमा र माथिल्लो स्टेसन वसन्तपुरमा रहनेछ। केवलकारको लम्बाई २ दशमलव छ किलोमिटरको हुनेछ। केवलकारमा २५ वटा गोण्डुला रहनेछन् भने एउटा गोण्डुलामा एकैपटक आठ जनाले यात्रा गर्न सक्नेछन्। प्रतिघण्टा अधिकतम छ सय यात्रुलाई सेवा दिन सकिनेछ भने केवलकार पूर्ण क्षमतामा सञ्चालन हुँदा दैनिक पाँच हजार यात्रु आवतजावत गर्न सक्ने कम्पनीको भनाइ छ। व्यवस्थापक साउदका अनुसार यस आयोजनामा करिब पाँच अर्ब रुपैयाँ लगानी भएको छ। जसमा केवलकार, क्यासिनोसहितको एक सय ५० कोठाको पाँच तारे होटल, कामाख्या देवीको मन्दिर, रेष्टुराँ तथा बार र पार्क निर्माण गरिनेछ। वसन्तपुरलाई पर्यटकीय गन्तव्यका रुपमा विकास गरी भारतीय पर्यटक भित्र्याउने लक्ष्यसहित केवलकार निर्माण गरिएको हो। केवलकार सञ्चालनमा आएसँगै यस आसपासका क्षेत्रमा पर्यटन विकाससँगै आर्थिक गतिविधि चलायमान हुने उनको भनाइ छ। केवलकारको शिलान्यास तत्कालीन प्रधानमन्त्री केपी शर्मा ओलीले २०७७ फागुन १ गते गरेका थिए।"
प्रहरीलाई पूर्वाधारमा सुविधा सम्पन्न बनाउनुपर्छ : मुख्यमन्त्री कार्की,"विराटनगर : कोसी प्रदेशका मुख्यमन्त्री हिक्मतकुमार कार्कीले नेपाल प्रहरीलाई भौतिक पूर्वाधारका हिसाबले सुविधा सम्पन्न बनाउनुपर्नेमा जोड दिएका छन्। नेपाल सरकारले महत्वपूर्ण जिम्मेवारी सुम्पिएको प्रहरीले पूर्वाधारको अभाव झेल्नुपर्ने अवस्था आउन नहुने उनको भनाइ छ। सरकारले प्रहरीलाई महत्वपूर्ण जिम्मेवारी सुम्पिएको छ। अपराध नियन्त्रण र अनुसन्धानदेखि विविध भूमिका प्रहरीको हुन्छ, कार्कीले भने, महत्वपूर्ण जिम्मेवारी प्रदान गरिएको प्रहरीको न्यूनतम पूर्वाधारका आवश्यकता पूरा हुनुपर्छ। नत्र प्रहरीबाट ठूलो अपेक्षा राख्न सकिँदैन। वडा प्रहरी कार्यालय विराटनगरको नवनिर्मित भवनको उद्घाटन समारोहलाई आइतबार सम्बोधन गर्दै मुख्यमन्त्री कार्कीले आवश्यक बजेट विनियोजन गरेर प्रहरीलाई भौतिक हिसाबले सुविधा सम्पन्न बनाउन प्रदेश सरकार लागि पर्ने प्रतिवद्धता पनि जनाए। उनले प्रहरीको सेवा प्रवाहलाई सुदृढ र प्रहरीलाई प्रविधिमैत्री बनाउने तथा विपद व्यवस्थापनका लागि आवश्यक सामग्री उपलब्ध गराइने पनि बताए। सबै हिसाबले सुविधा सम्पन्न बनाउन नसके प्रहरीले शान्ति सुरक्षा र सुशासनमा प्रभावकारी भूमिका खेल्न नसक्ने कार्कीको भनाइ छ। प्रहरीको सेवालाई प्रभावकारी बनाउन आवश्यक भौतिक पूर्वाधारदेखि लिएर प्रहरीलाई विभिन्न सुविधा उपलब्ध गराउन आवश्यक सहयोग गरिने छ, उनले भने, प्रहरीले कुनै पनि कुराको अभाव झेल्न नपरेमा समाजमा शान्ति सुरक्षाको अवस्था मजवुत हुन्छ। अपराधरहित समाजको परिकल्पनालाई साकार पार्न प्रहरीले अभावको सामना गर्न नहुने उनको भनाइ छ। हालै स्थापना भएको कोसी प्रदेश प्रहरी अस्पताल प्रदेश सरकारलाई हस्तान्तरण गर्नुपर्नेमा कार्कीले जोड दिए। प्रदेश सरकारलाई हस्तान्तरण गरिएपछि स्तरोन्नति गरी अस्पताललाई थप सुविधा सम्पन्न बनाइने उनले बताए। कोसी प्रदेशका प्रहरी प्रमुख डीआईजी राजेशनाथ बास्तोलाले भौतिक पूर्वाधार बिना दैनिक कामकाजमा प्रहरीलाई समस्या पर्ने बताए। भौतिक पूर्वाधारको अभाव हुँदा प्रहरीलाई सेवा र सहजताका लागि सही वातावरण सृजना हुँदैन, उनले भने, त्यसको प्रत्यक्ष असर सर्वसाधारणमा पर्छ। सर्वसाधारणलाई समस्या पर्ने र सेवा प्रवाहमा असजिलो हुने हुँदा प्रहरीलाई भौतिक पूर्वाधारका हिसाबले सुविधा सम्पन्न बनाउनुपर्नेमा उनको जोड छ। नवनिर्मित भवनबाट प्रहरीको सेवा प्रवाहमा सहजता आउने डीआईजी बास्तोलाले बताए। भने, प्रहरीको कार्य क्षमतामा समेत अभिवृद्धि हुने छ। सर्वसाधारणले सहज सेवा पाउने छन्। उनले सेवा लिन आउने हरेक वर्गका नागरिकलाई सभ्य र शिष्ट व्यवहार गर्न प्रहरीलाई निर्देशनसमेत दिएका छन्। सबैलाई समान व्यवहार गर्दै आमनागरिकको संरक्षक बनेर सेवा प्रवाह गर्न प्रहरीलाई बास्तोलाको निर्देशन छ। बास्तोलाले कार्यक्रमका प्रमुख अतिथी मुख्यमन्त्री कार्कीलगायतलाई मायाको चिनोसमेत प्रदान गरे। कार्यक्रममा स्वागत मन्तव्य राख्दै मोरङ प्रहरी प्रमुख एसपी दीपक पोखरेलले राज्यले दिएको जिम्मेवारी पूरा गर्न प्रहरी प्रतिवद्ध रहेको बताए। शहरी विकास कार्यालयका ईन्जिनियर रुद्रनारायण मिश्रले प्रहरीको भवन निर्माण सम्बन्धी प्रतिवेदन पेश गरेका थिए। ३४ कोठा रहेको सुविधा सम्पन्न भवन ४ तालको छ। प्रदेश सरकारको भौतिक पूर्वाधार विकास मन्त्रालयबाट विनियोजित बजेटले भवन निर्माण भएको वडा प्रहरी कार्यालय विराटनगरका प्रमुख एवं डीएसपी विजय श्रेष्ठले बताए। उनका अनुसार निर्माणमा ४ करोड ६३ लाख ८ सय ४३ रुपैयाँ खर्च भएको छ। नवनिर्मित भवन उद्घाटन कार्यक्रममा प्रदेशका भौतिक पूर्वाधार विकासमन्त्री दुर्गाप्रसाद चापागाईं, विराटनगर महानगरपालिकाका मेयर नागेश कोइराला, प्रदेश सरकारका मुख्य सचिव डा दीपक काफ्ले, जिल्ला अदालत मोरङका न्यायाधीश दुर्गाप्रसाद ढुंगेल, मोरङका प्रमुख जिल्ला अधिकारी वीरेन्द्रकुमार यादव लगायतको उपस्थिति थियो।"
कर्णाली नदीमा जल उत्पन्न प्रकोप प्रतिकार्य अभ्यास,"दैलेख : कर्णाली नदीमा जल उत्पन्न प्रकोप प्रतिकार्य सम्बन्धी घटना अभ्यास गरिएको छ। जिल्ला विपद् व्यवस्थापन समिति दैलेखको आयोजनामा प्रदेश स्तरीय प्रतिकार्य अभ्यास गरिएको हो। आठबीस नगरपालिका४ राकमकर्णाली स्थित कर्णाली नदीमा अभ्यास गरिएको जिल्ला प्रशासन कार्यालयका प्रशासकीय अधिकृत गणेशप्रसाद कोइरालाले बताए। वर्षायाममा हुन सक्ने सम्भावित जल उत्पन्न प्रकोपका घटना न्यूनीकरणका लागि नदीमा नमूना अभ्यास गरिएको कोइरालाको भनाइ छ। नेपाली सेना, नेपाल प्रहरी, सशस्त्र प्रहरी बल, नेपाल रेडक्रस सोसाइटीसहितको संयुक्त टोलीले नदीमा अभ्यास गरेको हो। बाढीमा परेकाहरूलाई उद्धारका क्रममा डुंगा पल्टिँदा कसरी जोगिने, पानीमा करेन्ट प्रवाह भएको अवस्थामा कसरी बच्ने लगायतका विषयमा अभ्यास गरिएको सशस्त्र प्रहरी बल आश्रीत गुल्म दैलेखका डीएसपी देवराज विष्टले बताए। उनका अनुसार उद्धारकर्मीले अपनाउनुपर्ने उपाय, पानीको सतहमूनि रहेको मृत शरिरलाई उद्धार तथा खोजीका उपाय सम्बन्धी पनि अभ्यास गरिएको डीएसपी विष्टले जानकारी दिए। विपद्मा परेकालाई उद्धार, घाइतेहरूको प्राथमिक उपचारदेखि थप उपचारका लागि सरकारी संयन्त्रबीच समन्वय र सहकार्यका लागि समेत अभ्यास गरिएको थियो। दैलेखका प्रमुख जिल्ला अधिकारी गगनबहादुर हमालले वर्षायाममा हुने सम्भावित घटनालाई न्यूनीकरण, उद्धारका लागि कर्णाली नदीमा अभ्यास गरिएको बताए। कर्णाली प्रदेश सरकारका आन्तरिक मामिला तथा कानून मन्त्री कृष्णबहादुर जिसीले कर्णालीमा आगलागी, बाढीपहिरो, डुवान जस्ता प्राकृतिक विपद्का् जोखिम रहेको बताए। विपद् जोखिम न्यूनीकरणमा प्रदेश सरकार सजग भई तयारी अवस्थामा रहेको मन्त्री जिसीको भनाई छ। नदी किनारमा ६ जिल्लाको सुरक्षा बैठक जल उत्पन्न प्रकोप प्रतिकार्य सम्बन्धी घटना अभ्याससँगै कर्णाली नदी किनारमा कर्णाली र सुदूरपश्चिम प्रदेशको ६ जिल्लाको सुरक्षा बैठक समेत बसेको छ। कर्णालीका दैलेख, सुर्खेत, कालिकोट, जाजरकोट, सल्यान र सुदूरपश्चिम प्रदेशको अछाम जिल्लाबीच अन्तर जिल्ला सुरक्षा समन्वय बैठक बसेको हो। दैलेखका प्रमुख जिल्ला अधिकारी गगनबहादुर हमालको अध्यक्षतामा बसेको बैठकले शान्ति सुरक्षा कायम, लागूऔषध ओसारपसार तथा दुर्व्यसनी नियन्त्रण लगायतका विषयमा छलफल भएको छ। बैठकमा ६ जिल्लाका प्रमुख जिल्ला अधिकारी र सुरक्षा निकायका प्रमुखहरू सहभागी थिए। ६ जिल्लाको साझा समस्यालाई सामूहिक रूपमा समाधानका लागि बैठकमा छलफल भएको जिल्ला प्रशासन कार्यालयका प्रशासकीय अधिकृत गणेशप्रसाद कोइरालाले बताए।"
फालेलुङलाई पूर्ण खोप सुनिश्चित गाउँपालिका घोषित,"फालेलुङ : पाँचथरको फालेलुङलाई पूर्ण खोप सुनिश्चित गाउँपालिका घोषित गरिएको छ । पालिकाको केन्द्र थकेपुङमा आयोजित कार्यक्रममा जिल्ला समन्वय समिति पाँचथरका प्रमुख रामराज आङ्देम्बेले यो पालिकालाई पूर्ण खोप सुनिश्चित पालिका घोषणा गरेका हुन् । यहाँका बालबालिकाहरूलाई खोपको सबै मात्रा र प्रक्रिया पूरा गरेपछि पूर्ण खोप सुनिश्चित पालिका घोषणा गरिएको हो । घोषणा कार्यक्रममा समन्वय प्रमुख आङ्देम्बेसहित जिल्ला स्वास्थ्य कार्यालय पाँचथरका प्रमुख तेजबहादुर तुम्बापो,नेपाली कांग्रेस पाँचथरका निवर्तमान सभापति नरेन्द्रकुमार केरुङ,स्वास्थ्यकर्मीलगायत स्थानीय नेता र विभिन्न संघ संस्थाका प्रतिनिधिहरूको सहभागिता थियो । जन्मेदेखि ५ वर्ष मुनिका बालबालिकालाई दिइने सबै खोपको मात्रा पूरा गरेपछि खोपा सुनिश्चित पालिका घोषणा गरिएको प्रमुख प्रशासकीय अधिकृत डम्बर बहादुर आङ्देम्बेले जानकारी दिए । खोप अभियानका सबै मापदण्ड पूरा गरेपछि यो पालिकालाई जिल्ला खोप समन्वय समिति पाँचथरले पूर्ण खोप सुनिश्चित गाउँपालिका घोषणा गर्ने निर्णय गरेको थियो । घोषणा कार्यक्रममा पालिकालाई स्वास्थ्य कार्यालय पाँचथरले पूर्ण खोप सुनिश्चितभएको प्रमाणपत्र प्रदान गरेको छ । २० हजार ६ सय ३४ जनसंख्या रहेको यो पालिकामा १५ महिना मुनिका ४ सय र ५ वर्ष मुनिका १ हजार ७ सय ५८ जना बालबालिका छन् । पालिकामा रहेका सबै बालबालिकालाई खोपको मात्रा पूरा गरिएको फालेलुङका स्वास्थ्य शाखा प्रमुख सुरज कुमार पासवानले जानकारी दिए । घोषणा कार्यक्रमको अवसरमा पालिकाका ४० जना महिला स्वयंसेविकालाई छाता र व्याग वितरण गरिएको थियो । पालिकाका अध्यक्ष वीरबिक्रम थाम्सुहाङको अध्यक्षतामा सम्पन्न घोषणा कार्यक्रममा उपाध्यक्ष महेन्द्रहाङ जबेगुले स्वागत मन्तव्य राखेका थिए ।"
सन्दीप लामिछानेको बलात्कार सम्बन्धी मुद्दाको पेशी आज,"सन्दीपको मुद्दाको न्यायाधीश श्री फणिन्द्रप्रसाद पराजुलीको इजलासमा पेशी तोकिएको छ। काठमाडौं : क्रिकेटर सन्दीप लामिछाने विरुद्धको मुद्दाको आज काठमाडौं जिल्ला अदालतमा सुनुवाइ हुँदैछ। सन्दीपको मुद्दाको न्यायाधीश श्री फणिन्द्रप्रसाद पराजुलीको इजलासमा पेशी तोकिएको छ। कात्तिक १४ गते सोमबार काठमाडौं जिल्ला अदालतमा क्रिकेटर सन्दीप विरुद्धको जबरजस्ती करणीको मुद्दा दर्ता भएको थियो। सन्दीपविरुद्ध गत भदौ २१ गते प्रहरी वृत्त गौशालामा एक बालिकालाई बलात्कार गरेको भन्दै उजुरी परेको थियो। सन्दीप गत असोज २० गते त्रिभुवन अन्तराष्ट्रिय विमानस्थलबाट पक्राउ परेका थिए। सन्दीपलाई तुरुन्तै नेपाल क्रिकेट संघ (क्यान)ले निलम्बन गरेको थियो। तर, उच्च अदालतले २० लाख धरौटीमा रिहा गर्ने आदेश दिएपछि थुनामुक्त भएका सन्दीपमाथिको निलम्बन फुकुवा भएको थियो। त्यसपछि उनलाई राष्ट्रिय क्रिकेट टिममा समावेश गरिएको छ।"
ज्येष्ठ नागरिक सेवा केन्द्र सञ्चालन गर्न महायज्ञ,"दोलखा : जिल्लाको शैलुङ गाउँपालिका७, फस्कुमा रहेको चर्नावती धाममा नवाह ज्ञान महायज्ञ सुरु भएको छ। त्यहाँ रहेको ज्येष्ठ नागरिक सेवा केन्द्र सञ्चालन गर्न महायज्ञ सञ्चालन गरिएको हो। पूर्व मन्त्री आनन्द पोखरेलको विशेष पहलमा महिला तथा बालबालिका मन्त्रालय अन्तर्गत प्राप्त झण्डै तीन करोड रुपैयाँको लागतमा चर्नावती त्रिवेणी विकास तथा प्रवर्द्धन संघले केन्द्र निर्माण गरेको थियो। नयाँ आर्थिक वर्षबाट केन्द्र सञ्चालन गरिने संघका अध्यक्ष गुणबहादुर बुढाथोकीले बताए। महायज्ञ जेठ १५गतेसम्म सञ्चालन हुनेछ। महायज्ञको मुख्य वाचक संस्कृतविद् विदुषी प्राध्यापक डाक्टर कान्ता भट्टराई रहेका छन्। महायज्ञको प्रारम्भ संस्कृतविद् जगमान गुरुङले गरेका थिए। महायज्ञले धामको प्रचारप्रसारमा टेवा पुग्नेछ। उनले दोलखामा प्रचारप्रसार गर्नुपर्ने धेरै ठाउँ रहेको बताउँदै गौरीशंकर र च्छोरोल्पा तालका बारेमा सबैभन्दा बढी प्रचारप्रसार गर्न पनि सरोकारवालाहरूलाई आग्रह गरेका थिए। सोही अवसरमा पूर्व मन्त्री पोखरेलले ज्येष्ठ नागरिक सेवा केन्द्रको उद्घाटन गरेका छन्।"
बौरिँदै रूपाताल,"पोखरा : कास्कीको तेस्रो ठूलो रूपाताल संरक्षणका लागि बाँध निर्माण र विस्तारको प्रक्रिया अघि बढेको छ। रूपाताल संरक्षणका लागि रूपाताल संरक्षण एकीकृत विकास परियोजनाअन्तर्गत ताल र तालको वरपरको जैविक विविधता संरक्षण, पर्यापर्यटनको विकासको काम सुरु भएको आयोजनाका अधिकारी बताउँछन्। रूपातालको मुख्य स्रोत तालबेंसी खोलाबाट बर्सेनि बगाएर ल्याउने गेग्रर र माटोले करिब आधा ताल पुरिएको अवस्थामा ताललाई पुन पहिलेकै अवस्थामा फर्काउने गरी संरक्षणको काम सुरु भएको हो। ताल मुहान क्षेत्रबाट पुरिँदै गएपछि तालले छोडेको जमिनमा अतिक्रमण गरी धान रोप्ने, घरसमेत बनाउने क्रम बढेको थियो। ताललाई पुनः जीवन दिने उद्देश्यले नेपाल सरकारले रूपाताल संरक्षण एकिकृत विकास परियोजनाअन्तर्गत तालको संरक्षण, जैविक विविधताको संरक्षण र कृषि, पर्यटनको विकासको काम सुरु गरेको परियोजनाका सूचना अधिकारी कृष्णबहादुर विकले बताए। ताल संरक्षणका लागि बाँध बनाउने काम सुरु भएको छ। निर्माणाधीन बाँध खरिद प्रक्रियामा आधारित रहेको आयोजनाले जनाएको छ। निर्माण कार्यको सम्झैता कालिका जेभीसँग भएको छ। ताल संरक्षणका लागि करिव १४ सय रोपनी जग्गा अधिग्रहणको काम भइरहेको छ। अहिलेसम्म करिब १ हजार रोपनी जग्गाको मुअब्जा वितरण भइसकेको परियोजनाको सूचना अधिकारी विकले जानकारी दिए। ताललाई चाहिने जग्गाको मुअब्जामा मात्र १ अर्ब ३६ करोड खर्च लाग्ने आयोजनाले जनाएको छ। परियोजनाको कुल लागत ४ अर्ब ५२ करोड ८८ लाख रहेको छ। परियोजनाको खरिद गुरुयोजना तथा ईआईए २०७६ पुस १७ गते स्वीकृत भएपछि निर्माण कार्यले गति लिएको परियोजनाका अधिकारीले बताएका छन्। परियोजना रूपा गाउँपालिका र पोखरा महानगरपालिकामा पर्छ। रूपाताल करिब आधा पुरिएर १ सय २२ हेक्टरमा खुम्चीएको छ। बाँध बनेपछि तालको क्षेत्रफल बढेर १८० हेक्टर क्षेत्रफलमा फैलिने आयोजनाको सूचना अधिकारी विकले जानकारी दिए। अहिले २ हजार ५० मिटर लम्बाइ रहेको ताल बाँध बाँधेपछि बढेर ३५ सय ७५ मिटरमा फैलने छ। तालको चौडाइ पनि ८ सय ५४ मिटरबाट बढेर ८ सय ७४ मिटरसम्म पुग्ने छ। तालको सबैभन्दो धेरै गहिराई अहिले ६ मिटर रहेको छ। यो बढेर ९ मिटरसम्म पुग्ने अयोजनाले जनाएको छ। रूपाताल पहिले खोलाबेंसीसम्म फैलिएको स्थानीय पूर्णबहादुर भुजेलले सुनाए। ताल मुहानबाट पुरिँदै जाँदा ताल घट्दै गएको थियो। ताल पुरिँदै जाँदा चौरमा परिणत भएको जमिन २०३२ सालमा नापी आउँदा दर्ता भएको भुजेलले बताए। फेवातालको अवस्था पनि रूपाको जस्तै छ। मुहानबाट ताल परिँदै गएपछि ताल र खोलाले छोडेको जमिन स्थानीयले दर्ता गर्दै गएको बिभिन्न अध्ययन रिपोटमा उल्लेख छ। रुपा तालको पुछार खोलाछेउमा बाँध बाँधेपछि तालको क्षेत्रफल मात्र होइन उचाइ पनि ४ मिटर बढ्ने छ। २०७३०७४ मा स्थापना भएको रूपाताल संरक्षण एकीकृत विकास परियोजना ५ वर्षमा सक्ने योजना रहेको थियो। गुरुयोजनाको स्वीकृति, परियोजनालाई आवश्यक पर्ने जग्गाको विवरण तयार गर्ने कार्य, स्रोत स्वीकृत, वातावरणीय प्रभाव मूल्याङ्न स्वीकृतिको काम, मुआब्जा रकम कम भएको भन्ने स्थानीयको गुनासोलगायतका कारणले केही ढिला गरी काम अघि बढेको परियोजनाले जनाएको छ। काम अघि बढी सकेकाले अवको पाँच वर्षभित्र सम्पूर्ण काम सकिने अयोजनलो जनाएको छ। एकीकृत विकास परियोजना अन्तर्गत रूपातालमा मुख्य रूपमा बाँध (अर्थन ड्याम) बाँधिने छ। यस्तै गरी खोला छेउ देखि तालको मुहान तालबेंसीसम्म ८ किलो मिटर पक्की सडक निर्माणका काम भइरहेको छ। रूपाताल किनार हुँदै निर्माण हुँदै गरेको सडकका कारण भने पहिरो जान सक्ने अवस्था सिर्जना भएको छ। तालमै माटो खस्ने गरी ताल छेउमै सडकका लागि डाँडा कटान भएको छ। यसरी खनिएको बाटोको कारण वर्षा याममा पहिरो जान सक्ने स्थानीयले बताएका छन्। तालको बाँधनजिकै सार्वजनिक वाटिका निर्माण हुने छ। यस्तै गरी तालको बीचमा माछाको आकारको कृतिम थुम्को, रूपाताले बीचमा माछा आकारको थुम्को माथि मन्दिर निर्माण, ७ किलो मिटर साइकल लेन निर्माणलगायतका काम हुने छन्। माछाका लागि प्रख्यात रूपातालमा माछा पालनलाई थप व्यवस्थीत गरिने परियोजनाले जनाएको छ। अहिले परियोजनाअन्तर्गत रूपा जलाधार क्षेत्रमा तटबन्दको काम, सडक निर्माण लगायतको काम भइरहेको। बाँकी मुअब्जा वितरणको काम पनि भइरहेको आयोजनाका इन्जिनियर तथा सूचना अधिकारी विकले जानकारी दिए। रूपातालको मुहानका जलाधार क्षेत्रमा थुप्रिएको माटो झिकेर अन्यत्र लगेर व्यवस्थापन गरिने पनि उनले बताए। २०८२ सालसम्म रूपातालमा बाँध निर्माण सकिने र २०८५ साल सम्पूर्ण काम सम्पन्न हुने सूचना अधिकारी विकले सुनाए। बाँधबाट बगेर जाने पानीले राजाको चौचारा, मालेपाट क्षेत्रका २ सय हेक्टर जमिनमा सिँचाइ सुविधा पुग्ने पनि परियोजनाले जनाएको छ। कास्कीका फेवा, बेगनास, रूपातालसहित ९ ताल २०७२ सालमा रामसार सूचिमा सूचीकृत भएका छन्।"
नगरपालिकाका प्रमुखले एक वर्षसम्म सेवा सुविधा लिएनन्,"मुगु : जिल्लाको छाँयानाथ रारा नगरपालिकाका प्रमुख विष्णुकुमार भामले एक वर्ष सेवा सुविधा नलिएको बताएका छन्। नगरपालिकाले आइतबार आयोजना गरेको सार्वजनिक सुनुवाइ कार्यक्रममा निर्वाचित भएको एक वर्षसम्म आफूले कुनै पनि सेवा सुविधा नलिएको बताएका हुन्। आर्थिक वर्ष २०७९०८० मा सञ्चालित कार्यक्रमको सार्वजनिक सुनुवाइ कार्यक्रममा प्रमुख भामले आफूले निर्वाचनमा जनता सामु गरेका प्रतिबद्धतालाई पूरा गर्न पहिलो वर्षको कार्यकालमा भएका कार्यक्रम र भावी कार्यक्रमलाई साकार पार्नका लागि आफूले पाउने सेवा सुविधा त्याग गर्ने कार्यक्रममा बताए। नगर प्रमुख भामले नगरपालिकाबाट मोबाइल खर्च, क्वार्टर, रासन खर्च, नलिएको बताए। नगरपालिकाको खर्चबाट मिनरल वाटर प्रयोग नगरी स्वच्छ चैना खोलामा रहेको धाराको पानी प्रयोग गर्ने गरेको स्वागत सत्कारका लागि खादा बन्देज गरेको, पाँच वर्षसम्म जम्मा भएको मासिक तलब र बैठक, गोष्ठी लगायत अन्यबाट उपलब्ध रकम जम्मा गरेर छाँयानाथ रारा नगरपालिकालाई दुई र मुगुम कार्मारोङ गाउँपालिकालाई एउटा एम्बुलेन्स खरिद गरिदिने उनले बताए।"
छात्रालाई साइकल र एक लाख वितरण,"आर्थिक वर्ष २०७९८० को स्वीकृत वार्षिक कार्यक्रमअनुसार साइकल र नगद वितरण गरेको मरिण गाउँपालिकाका अध्यक्ष विमर्श मोक्तानले जानकारी दिए। सिन्धुली : यहाँको मरिण गाउँपालिकाले उच्च शिक्षामा छात्राको आकर्षण गर्न र बालविवाह अन्त्यका लागि छात्रालाई प्रोत्साहनस्वरुप साइकल र एक लाख नगद वितरण गरेको छ। आर्थिक वर्ष २०७९८० को स्वीकृत वार्षिक कार्यक्रमअनुसार साइकल र नगद वितरण गरेको मरिण गाउँपालिकाका अध्यक्ष विमर्श मोक्तानले जानकारी दिए। छात्रालाई विद्यालयसम्म आउनजान सहज होस् भन्ने उद्देश्यले साइकल वितरण गरिएको जनाउँदै उनले भने, 'हालसम्म गाउँपालिकाभित्रका विभिन्न विद्यालयमा कक्षा ११ मा अध्ययनरत एक सय ६० छात्रालाई साइकल वितरण गरिएको र स्तातक तह उत्तीर्ण गर्ने पाँच जनालाई एक लाख प्रोत्साहनस्वरुप प्रदान गरेका छौं।' पालिकाभित्र दुई उच्च माध्यमिक विद्यालय छन्। ती विद्यालयमा अध्ययनरत एक सय ६० विपन्न, दलित, आदिवासी जनजाति छात्रालाई पहिलो चरणमा साइकल वितरण गरिएको अध्यक्ष मोक्तानले जानकारी दिए। मरिणले शिक्षा सबैका लागि सहज बनाउन विशेष कार्यक्रम सञ्चालन गर्दै आएको छ। कार्यकाल एक वर्ष पूरा भएको अवसरमा अध्यक्ष मोक्तानले आफ्ना एक सय एक महत्वपूर्ण उपलब्धिसमेत सार्वजानिक गरेका थिए।"
एकै विद्यालयका २४ शिक्षकलाई कारबाही,"वीरगन्ज : वीरगन्जका सामुदायिक विद्यालयमा गरिएको छड्के अनुगमनका क्रममा एकैदिन २४ जना शिक्षक कारबाहीमा परेका छन्। वीरगन्जको श्रीपुरस्थित नेपाल राष्ट्रिय विद्यापीठ माध्यमिक विद्यालय सहितका तीन वटा विद्यालयमा आइतबार मेयर राजेशमान सिंहले छड्के अनुगमन गर्दा उक्त विद्यालयका २४ जना शिक्षक कारबाहीमा परेका हुन्। अनुगमनका क्रममा उक्त विद्यालयका प्रधानाध्यापकसहित २४ जना शिक्षक विद्यालय समयमा अनुपस्थित देखिएकाले उनीहरूलाई कारबाही स्वरूप महानरपालिकाको शिक्षा महाशाखाले स्पष्टीकरण सोधेको छ। अनुगमनमा पुग्दा उक्त विद्यालयका प्रधानाध्यापक अनिल वर्णवालसहित २४ जना शिक्षक अनुपस्थित भेटिएकाले उनीहरूसँग स्पष्टीकरण माग गरिएको शिक्षा महाशाखाका प्रमुख अरबिन्दलाल कर्णले जानकारी दिए। विद्यालयमा केही शिक्षक भौतिक रुपमा भेटिएको भएपनि उनीहरूले हाजिरी गरेको नपाइएकाले उनीहरूसँग स्पष्टीकरण माग गरिएको उनले प्रष्ट पारे। अनुगमन टोलीमा मेयर सिंहसँगै प्रमुख प्रशासकीय अधिकृत लक्ष्मीप्रसाद पौडेल, शिक्षा महाशाखा प्रमुख कर्ण पनि सहभागी थिए।"
दुबै खुट्टा गुमाएका बुढामगरले चुमे सगरमाथाको शिर,घुँडामाथिसम्म खुट्टा गुमाएर पनि सगरमाथा आरोहण गर्न सफल बुढामगर पहिलो व्यक्ति हुन्। सोलुखुम्बु : घुँडामाथिसम्म दुबै खुट्टा गुमाएका भूतपूर्व गोर्खा सैनिक हरिबहादुर बुढा मगरले विश्वको सर्वोच्च शिखर चुमेका छन्। शुक्रबार दिउँसो बुढा मगरले सगरमाथा आरोहण गरेको जनसम्पर्क समितिले जनाएको छ। यससँगै घुँडामाथिसम्म खुट्टा गुमाएका पहिलो आरोही बन्दै उनले विश्व कीर्तिमानसमेत बनाएका छन्। मगरले कृत्रिम खुट्टाको सहयोगमा सगरमाथा आरोहण गरेका हुन्। दुबै खुट्टा नभएका हालसम्म दुई जनाले सगरमाथा चढिसकेका छन्। उनीहरू घुँडामुनि खुट्टा नभएका आरोही हुन् भने घुँडामाथिसम्म खुट्टा गुमाएर पनि सगरमाथा आरोहण गर्न सफल बुढामगर पहिलो व्यक्ति हुन्। आरोहणको जनसम्पर्क अधिकृत हिम विष्टका अनुसार मगरको टोलीले शुक्रबार दिउँसो ३ बजे सगरमाथाको दक्षिणी मोहडाबाट आरोहण गरेका हुन्। संसारको शिखरमा चढ्न आफूले सक्दा अपाङ्गता भएका जो कोहीले आफ्नो सपना पूरा गर्न सक्ने आरोही मगरले बताए। सन् १९९९ मा ब्रिटिश गोर्खा सेनामा भर्ती भएका मगर रोल्पाको मिरूल गाउँमा १९७९ मा जन्मेका हुन्। ब्रिटिस सेनामा रहँदा अफगानिस्तानको लडाइँमा सन् २०१० मा तालिबानको एम्बुसमा परेर आफ्ना दुवै खुट्टा घुँडाभन्दा माथिबाट गुमाएका थिए। उनले दुबै खुट्टा गुमाएपछि दुई वर्ष उपचारमा र चार वर्ष पुनर्स्थापना केन्द्रमा बिताएका थिए।
एक सातामा साढे ४ सय बढीले चुमे सगरमाथको शिखर,सोलुखुम्बु : यस वर्षको वसन्त ऋतुमा साढे चार सय जनाभन्दा धेरैले सगरमाथा आरोहण गरिसकेका छन्। पर्यटन विभागका निर्देशक युवराज खतिवडाका अनुसार वसन्त ऋतुमा सगरमाथा आरोहणका लागि अनुमती लिएका मध्ये लगभग ४५५ जनाले सगरमाथा चुमिसकेका छन्। यस सिजनमा ४७८ जनाले अनुमति लिएका छन्। तर आरोहीहरुले कम्तीमा एक जना आरोहण सहयोगी लैजाने भएकाले आरोहण गर्न जानेको सङ्ख्या अनुमति लिनेको संख्याभन्दा दोब्बरले धेरै हुने पर्यटन विभागले जनाएको छ। यस सिजनको आरोहण बैशाख ३० गतेबाट सुरु भएको हो। आरोहणका लागि दक्ष कामदार (आइसफल डाक्टर)ले बैशाख ३० गते दिउँसो सगरमाथाको चुचुरोसम्म रोप फिक्सिङ (डोरी टाँग्ने काम) गरेपछि आरोहणको बाटो खुलेको थियो। सामान्यतया सगरमाथा आरोहणका लागि जेठ १५ सम्मको समय अनुकूल रहेको बताइएको छ। यसैबीच यस वर्ष सगरमाथा आरोहणका क्रममा ११ जनाले ज्यान गुमाइसकेका छन्। अहिलेसम्म ११ जनाको शव उद्धार भइसकेको र दुई जना हराइरहेका पर्यटन विभागका निर्देशक एवम् पर्वतारोहण शाखा प्रमुख युवराज खतिवडाले जानकारी दिए।
तोरीको तेलमा मूल्य अभिवृद्धि कर खारेज गर्न माग,"काठमाडौं : नेपाल चामल तेल दाल उद्योग संघले तोरीको तेलमा लागेको १३ प्रतिशत मूल्य अभिवृद्धि कर खारेज गर्न माग गरेको छ । आइतबार काठमाडौंमा पत्रकार सम्मेलन गर्दै संघले अवैधानिक तरिकाबाट अत्याधिक रुपमा भित्रिएको तोरीको तेलका कारण नेपालका स्वदेशी उद्योगहरू बन्द भएको भन्दै स्वदेशी उत्पादनलाई प्रोत्साहन तथा सहुलियत दिनका लागि १३ प्रतिशत मूल्य अभिवृद्धि कर खारेज गर्न माग गरेको हो । संघले चामल, तेल र दाल मिल कृषि उद्योग भएकाले कृषि उद्योगले पाउने सुविधा पाउनुपर्ने र रातो बासमती विदेश निकासी खुल्ला गर्न पनि माग गरेको छ । त्यस्तै दाल निकासी गर्दा लाग्ने प्रतिकेजी १ निकासी शुल्क हटाउनुपर्ने,तयारी दालको सट्टा कच्चा दाल आयात गर्नुपर्ने,स्वदेशी दाल उद्योग संरक्षण गर्न तयारी दाल आयात गर्दा १५ प्रतिशत एडभान्स इन्कम ट्याक्स लगाउनुपर्ने संघका अध्यक्ष सुवोध कुमार गुप्ताले बताए। उनले सरकारले कृषि अनुदान र कृषि संरक्षण नीति निर्माण गरि स्वदेशी कृषि उद्योग संरक्षणका साथै रोजगारी लगायतका पूर्वाधारहरूको सृजना गर्न आगामी बजेटमार्फत् मार्गप्रशस्त गर्न अनुरोध गरेका छन् ।"
"बझाङमा हिमपहिरोमा परेर तीनजना बेपत्ता, दुई घाइते","बझाङ : बझाङमा हिमपहिरोमा परेर दुईजना घाइते छन् भने तीनजना बेपत्ता भएका छन् । आइतबार बिहान सुर्मा गाउँपालिका २ को धानशेरा भन्ने ठाउँमा हिमपहिरोमा परी दुईजना घाइते र तीनजना बेपत्ता भएको खबर प्राप्त भएको बझाङ प्रहरीले जनाएको छ। जिल्ला प्रहरी कार्यालयका प्रमुख प्रहरी नायब उपरीक्षक (डीएसपी) जागेश्वर भण्डारीले हिमपहिरोमा पुरिएर तीनजना बेपत्ता र दुईजना घाइते भएको खबर प्राप्त भएपछि घटनास्थलतर्फ प्रहरी टोली गएको जानकारी दिए । तर, घटनास्थल निकै टाढा भएकाले टोली पुग्न समय लाग्नेछ। उनकाअनुसार जिल्ला प्रहरी कार्यालयका प्रहरी निरीक्षक जनक ढुंगानाको नेतृत्वमा प्रहरी टोली परिचालन भएको छ। हिमपहिरोमा परेर घाइते भएका र बेपत्ता हुनेको परिचय भने खुलेको छैन। उनीहरु यार्सागुम्बा संकलन गर्न त्यहाँ पुगेको बुझिएको प्रहरीले जनाएको छ।"
पहिरोले बेनीजोमसोम सडक अवरुद्ध,"जोमसोम : राष्ट्रिय गौरवको ७६ किमी बेनीजोमसोम सडकखण्ड आइतबार बिहानैदेखि अवरुद्ध भएको छ। गएराती परेको अविरल वर्षाका कारण राष्ट्रिय राजमार्गको म्याग्दी खण्डमा ठाउँ ठाउँमा पहिरो जाँदा सडक अवरुद्ध बनेको बेनीजोमसोम सडकका सुपरभाइजर ईन्द्रसिंह शेरचनले जानकारी दिए। यसवर्ष बर्खायाम सुरु नहुँदै मनसुन सुरु भएको छ। अविरल वर्षाले म्याग्दीको अन्नपूर्ण गाउँपालिका३ स्थित गोइठेदेखि जलथले खोलासम्मको सडक पहिरोले अवरुद्ध बनेको सडक सुपरभाइजर शेरचनले बताए। गएरातीको पहिरोले ठाउँ ठाउँमा सडक संरचनामा क्षति पुगेको छ, सडक ३ स्थानमा केही बढी क्षति देखिएको छ', सुपरभाइजर शेरचनले भने, सडक खुलाउने तयारी भइरहेको छ, संम्भवत साँझसम्ममा सडक सूचारु हुन्छ होला। उनले म्याग्दीको अन्नपूर्ण गापा३ र २ मा पर्ने राजमार्ग सडक पहिरोले अवरुद्ध भएको जनाए। उनका अनुसार म्याग्दीको अन्नपूर्ण२ भुरुङ तातोपानी नजिक १५ मिटर लामो कल्र्भट पुल बाढीपहिरोले भासिएको छ। यसैगरी नेपालगञ्जदेखि मुक्तिनाथ दर्शन गर्न आएको तिर्थालु सवार गाडी सम्भावित विपदबाट जोगिएको सुपरभाइजर शेरचनले बताए। गएरातीको वर्षाले बेनीजोमसोम सडक अवरुद्ध भएसँगै मुस्ताङबाट पोखराकाठमाडौं जाँदै गरेका र पोखराबाट मुस्ताङ जाँदै गरेका यात्रुवाहक सवारी साधनहरु गन्तब्यमा पुग्न सकेका छैनन्।"
पहिरोले अवरुद्ध बेनीजोमसोम सडक सञ्चालन,"जोमसोम : पहिरोका कारण अवरुद्ध बनेको बेनीजोमसोम सडक सञ्चालनमा आएको छ। पहिरो पन्छाएपछि आइतबार साँझ ५ बजेदेखि सडक सञ्चालनमा आएको हो। अविरल वर्षाका कारण आएको पहिरोले आइतबार बिहानैदेखि बेनीजोमसोम सडकखण्डको म्याग्दी र मुस्ताङको सिधा यातायात सम्पर्क विच्छेद बनेको थियो। गएराति परेको अविरल वर्षाका कारणले राष्ट्रिय राजमार्गको म्याग्दी खण्ड र मुस्ताङ खण्डमा पहिरो खसेपछि सडक अवरुद्ध बनेको बेनीजोमसोमकोरला सडकका आयोजना प्रमुख जगत प्रजापतिले जानकारी दिए। उनका अनुसार वर्षाले मुस्ताङको लेते खोला, म्याग्दीको अन्नपूर्ण गाउँपालिका३ स्थित गोईठेको दुई स्थानको सडक र जलथले खोला लगायतमा पहिरोले सडक अवरुद्ध बनेको थियो। यसैगरी गएरातीको वर्षाले म्याग्दीको भुरुङ तातोपानी बजार नजिकको पुरानो सडक कल्भर्ट पुल भासिएको आयोजना प्रमुख प्रजापतिले बताए।"
पर्सामा १४ हजारभन्दा बढी बालबालिका पूर्ण खोपबाट वञ्चित,"वीरगन्ज : पर्सामा गत पाँच वर्षको अवधिमा १४ हजार बढी बालबालिका पूर्ण खोपबाट वञ्चित भएका छन्। स्वास्थ्य कार्यालय पर्साको तथ्यांक अनुसार आर्थिक वर्ष २०७५७६ देखि चालू आर्थिक वर्ष २०७९८० सम्म जिल्लाका १४ वटै पालिकामा गरी पूर्णखोपबाट १४ हजार ७१५ बालबालिका वञ्चित भएका हुन्। जन्मेदेखि पाँच वर्षमुनिका बालबालिकालाई विभिन्न १० प्रकारका खोप नेपाल सरकारले स्वास्थ्य संस्थाहरू मार्फत निःशुल्क उपलब्ध गराउँदै आएको छ। सरकारले जिल्लाका हरेक वडामा खोपकेन्द्र स्थापना गरि निशुल्क खोप उपलब्ध गराउँदै आएको भएपनि जिल्लामा यति धेरै संख्यामा बालबालिकाहरू पूर्ण खोपबाट बञ्चित हुन पुगेका हुन्। जिल्लाको १४ पालिकामध्ये सबैभन्दा बढी वीरगन्ज महानगरमा मात्रै ७ हजार ५९३ बालबालिका पूर्ण खोपबाट वञ्चित हुन पुगेको स्वास्थ्य कार्यालय पर्साका जनस्वास्थ्य अधिकृत जयमोद ठाकुरले जानकारी गराए। पर्सामा चालू आर्थिक वर्ष २०७९८० मा पूर्णखोप (१० वटै प्रकारका खोप ) लिनुपर्नेमा बीचमै खोप लिन छाड्ने (ड्रप आउट) बालबालिकाको संख्या २६ प्रतिशत रहेको ठाकुरले बताए। वीरगन्ज महानगरपालिकामा भने ड्रप आउट हुने बालबालिकाको संख्या झन् धेरै अर्थात् ३८ प्रतिशत रहेको ठाकुरले बताए। खोप केन्द्रमा खटिने स्वास्थ्यकर्मीको लापरबाही, चाडपर्वका बेला खोप सेसन सञ्चालन नहुनु, खोप सेसनको सञ्चालन मिति र समय निश्चित नहुनु, अभिभावकहरूको हेलचेक्रयाई, अभिभावकमा सचेतनाको कमी लगायतका कारणले जिल्लामा यस्तो समस्या देखिएको ठाकुरले बताए। त्यसैलाई मध्यनजर गरी स्वास्थ्य कार्यालय पर्साले वीरगन्जमा आइतबारदेखि स्वास्थ्यकर्मीका लागि तीन दिने पुनर्ताजगी तालिम सञ्चालन गरेको छ। पूर्ण खोप सुनिश्चितता तथा दिगोपनका लागि पुनर्ताजगी तालिमममा जिल्लाका १४ वटै पालिकामा रहेका सरकारी ३३ वटा र निजी ४ वटा स्वास्थ्य संस्थाका गरि ९२ जना स्वास्थ्यकर्मी सहभागी छन्।"
ट्रकको ठक्करबाट स्कुटर चालकको मृत्यु,चितवन : चितवनको भरतपुर महानगरपालिका१२ टिकौलीमा आज ट्रकको ठक्करबाट स्कुटर चालकको मृत्यु भएको छ। एक युवक घाइते भएका छन्। मृत्यु हुनेमा भरतपुर महानगरपालिका११ का २० वर्षीय सागर तामाङ रहेका छन्। गम्भीर घाइते भएका तामाङको आज दिउँसो साढे १२ बजे जिल्ला अस्पताल चितवनमा उपचारका क्रममा मृत्यु भएको हो। घाइते भएका स्कुटरको पछाडि सवार भरतपुर महानगरपालिका११ कै २० वर्षीय दिशान्त ढकालको भने नयाँ मेडिकल कलेज भरतपुरमा उपचार भइरहेको छ। टाँडीबाट भरतपुर तर्फ जाँदै गरेको ना ४ ख ६६७४ नम्बरको ट्रकले सोही दिशातर्फ जाँदै गरेको बागमती प्रदेश ०३००२ प ७६८८ नम्बरको स्कुटरलाई आज बिहान पौने १२ बजे ठक्कर दिएको थियो। ट्रक सहित चालकलाई नियन्त्रणमा लिएको जिल्ला प्रहरी कार्यालय चितवनले जनाएको छ।
निःशुल्क उपचार लिएकाको विवरण महानगरमा पठाउनु : बालेन शाह,"महानगरपालिकाको स्वास्थ्य विभागले जारी गरेको सूचनालाई कार्यन्वयन गर्न आग्रह गर्दै महानगरप्रमुख बालेन शाहले लक्षित वर्गलाई १० प्रतिशत शय्या निःशुल्क उपलब्ध गराएको विवरण अस्पतालले टाँस गर्नुपर्ने र प्रत्येक महिना उक्त विवरण महानगरमा उपलब्ध गराउन निर्देशन दिएका हुन्। काठमाडौं : काठमाडौं महानगरपालिकाले निःशुल्क स्वास्थ्य उपचार सेवा लिएका विपन्न, असहाय, बेवारिसे बिरामीको विवरण प्रत्येक महिनाको १० गतेभित्र महानगरपालिकामा बुझाउन अस्पताललाई निर्देशन दिएको छ। महानगरपालिकाको स्वास्थ्य विभागले जारी गरेको सूचनालाई कार्यन्वयन गर्न आग्रह गर्दै महानगरप्रमुख बालेन शाहले लक्षित वर्गलाई १० प्रतिशत शय्या निःशुल्क उपलब्ध गराएको विवरण अस्पतालले टाँस गर्नुपर्ने र प्रत्येक महिना उक्त विवरण महानगरमा उपलब्ध गराउन निर्देशन दिएका हुन्। 'स्वास्थ्य संस्था सञ्चालन मापदण्ड २०७७, परिच्छेद २४ दफा ७० (घ) मा अस्पतालमा उपचारका लागि आउने विपन्न, असहाय, बेवारिसे बिरामीका लागि कुल शय्याको १० प्रतिशत शय्या छुट्याई अनिवार्य निःशुल्क उपचार गर्नुपर्ने व्यवस्था छ । यस व्यवस्थाबमोजिम अतिरिक्त लक्षित वर्गका विरामीले निःशुल्क सेवा लिएको विवरण टाँस गर्न आग्रह गर्दछु । यो विवरण प्रत्येक महिनाको १० गतेसम्म महानगरमा पठाउनु पर्नेछ । यसरी विवरण नपठाए काठमाडौँ महानगरपालिकाबाट नियमानुसार कारवाही हुनेछ', प्रमुख शाहले भने। यहि जेठ २ गते महानगरको स्वास्थ्य विभागले स्वास्थ्य संस्था सञ्चालन मापदण्ड, २०७७ पालना गर्न सूचना जारी गरेको थियो । जसअनुसार अस्पतालमा उपचारका लागि आउने विपन्न, असहाय, वेवारिसे विरामीका लागि कूल शय्याको १० प्रतिशत शय्या निःशुल्क छुट्याउनपर्छ । यस्तै, विभागले जारी गरेको सूचनामा सेवाग्राहीमैत्री सेवा प्रवाह गर्ने, कर्मचारीलाई न्यूनतम पारिश्रमिक उपलब्ध गराउने, स्वास्थ्यजन्य फोहोरमैला व्यवस्थापन र अस्पतालभित्रका चमेनागृहमा खाद्य गुणस्तर कायम राख्न सूचना जारी गरेको थियो।"
"कर्णालीका मिटरब्याजी : हजार दिने, लाखौं उठाइरहने","जिल्ला प्रशासन कार्यालय सुर्खेतमा कार्यरत नासु गोमा सुवेदीले शुक्रबारसम्म सुर्खेतमा मात्र ५६ जना मिटर ब्याज पीडितहरूले न्याय माग्दै प्रशासनमा उजुरी दिन आएको बताइन्। वीरेन्द्रनगर : वीरेन्द्रनगर नगरपालिका१० सुर्खेत निवासी लक्ष्मीकुमारी शाहीको खजुरामा घर, जग्गा गरी झन्डै करोड हाराहारीको सम्पत्ति थियो। दुई छोरा एक छोरी र श्रीमान्सहित पाँच जनाको उनको परिवारमा सामान्य घरायसी समस्याबाहेक कुनै अभाव थिएन। लक्ष्मीसँग वीरेन्द्रनगर नगरपालिका२ निवासी चन्द्रा गिरीसँग चिनजान भयो। चन्द्राले आफूले पैसा ब्याज लगाउने गरेको र कोही कसैलाई आवश्यक परे समन्वय गरिदिन भनिन्। लक्ष्मीले पनि आपतमा परेका मानिसहरूलाई भनेका बेला ब्याजमा पैसा उपलब्ध गराइदिन थालिन्। चन्द्राले ऋण दिने सबै मानिसहरूबाट एक सयको साताको १० प्रतिशतका दरले ब्याज उठाउँथिन्। लक्ष्मीले पैसा लिने मान्छे बनाइदिएबापत होटलमा मःम खुवाउने र एकदुई हजार पकेट खर्च पनि दिन्थिन्। लक्ष्मी र चन्द्राको यस्तो आर्थिक कारोबारमा सहकार्य हुँदै गएपछि मित्रताका साथै आर्थिक लेनदेन हुन थाल्यो। २०७८ साल चैत २७ गतेको कुरा हो लक्ष्मीको महिला समूहमा २ लाख ७० हजार छोराछोरीको पढाइमा लगानी गर्न निकालेको ऋण थियो। उनले त्यो समूहमा रहेको उक्त ऋण तिरेर केही थप पैसा भएपछि व्यापार व्यवसाय गर्ने भनेर घर सल्लाह गरिन्। र, उनकी साथी चन्द्रा गिरीसँग २ लाख ७० हजार सापटी मागिन्। चन्द्राले लक्ष्मीलाई एक साताका लागि सयको १० प्रतिशतका दरले ब्याज लिने भनेर उक्त २ लाख ७० हजार ऋण लगिन्। लक्ष्मीले उक्त रकम एक साताभित्र तिर्न सकिनन्। समूहबाट पनि ऋण पाउन ढिलो भयो। एक लाखको साताको १० हजार, महिनाको ४० हजारका दरले ब्याज बढ्दै गयो। पछि समूहबाट पनि ५ लाख ऋण लिकाल्दा चन्द्राको ब्याज बुझाउनै पुगेन। साँवा त झन् अहिलेसम्म पनि बाँकी छ। मिटरब्याजमा लगाउने चन्द्राबिरुद्ध उजुरी दिन प्रशासनमा पुगेकी लक्ष्मीले भनिन्, पैसा ब्याजमा लगाइदिए बापत एक दुई हजार पाउने लोभमा चन्द्राको संगतमा फसे। उसँग लिएको २ लाख ७० हजारमा हालसम्म झन्डै ७ लाख तिरिसकेकी छु। २ लाख ७० हजार साँवा बाँकी नै छ। अझ मेरो हस्ताक्षर गरी खाली चेक लिएकी छ। त्यो चेकमा कति रकम भर्ने हो थाहा छैन। समूहबाट चन्द्राकै ब्याज तिर्न निकालेको ५ लाख त्यो पनि तिर्न बाँकी नै छ। बाराम्बार चन्द्राले कि सबै पैसा तिर नतिरे जे पनि गर्दिन्छु भनेर धम्की दिएपछि वीरेन्द्रनगर नगरपालिका ३ निवासी चन्द्रा वयकसँग पनि उनले पटकपटक गरी पाँच लाख मागेकी थिइन्। उनले पनि दुइटा खाली चेकमा हस्ताक्षेर गरेर लिइन् र एउटा चेकमा १६ लाख रकम भरेर अदालतमा चेक ब्राउन्स गरेकी छन्। अर्को चेकमा कति रकम भर्ने हुन् थाहा छैन। उनको ऋण तिर्नका लागि १० लाख दिने भनेर गिरी र वयकले खजुराको घर बजारकै व्यवसायी जीवन सुनारको नाममा अटोपास गरी रकम निकाले। आफ्नो बस्ने घर पनि जीवन सुनारको नाममा छ। जीवनबाट मागेको १० लाख पनि चन्द्रा गिरी र वयकले नै लिए। उनी भन्छिन्, अहिले मेरा न घर छ। न जग्गा जमिन नै। दुई हजार पकेट खर्चको लाभले चन्द्रासँग गरेको संगतले अहिले करोडौंको आफ्नो सम्पत्ति पनि गुम्यो। दुवैले खाली चेकमा ४ करोड थप ऋण लिएको भनेर भरेकी छन्। यसबाट अब कसरी उम्किउँ।जिल्ला प्रशासन कार्यालय सुर्खेतमा उजुरी दिन पुगेका मिटरब्याजी पीडितहरू । यस्तै वीरेन्द्रनगर नगरपालिका३ की रामकुमारी भट्टराईले त्यसै वडाकी गीता खत्रीसँग तीन वर्ष अगाडि ५ लाख लिइन्। त्यो ऋणको साताको १ लाखको १० हजारले ब्याज तिर्दातिर्दा सबै सम्पत्ति सकियो। गीताले बिभिन्न समयमा सबै पैसा भुक्तानी गर्न दबाब दिइन्। उनले पैसाको व्यवस्था गर्दैछुभन्दा गीताले पनि रामकुमारीको हस्ताक्षर गरेको खाली चेक लगिन्। उनले उक्त खाली चेकमा चार करोड रकम भरिन्। पाँच लाख लिएको ऋणको चार करोड चेकमा लेखेपछि एक पटक त आत्महत्या गर्न पत्रसमेत लेखिन्। तर, परिवारले आत्महत्या गर्न दिएनन्। उनले पनि न्याय माग्दै प्रशासनमा उजुरी दिएकी छन्। उनले भनिन्, मैले गीतालाई ४ करोड दिनै छैन। उसले मेरो हस्ताक्षर गरेको खाली चेक लिएर नराम्रोसँग फसाई। हिजो आज उ फरार छ। उजुरी दिए ज्यान मार्ने धम्की पनि आएको थियो। तर, यो चार करोड तिर्न नसकेर आफैंले सुसाइट नोट लेख्न बाध्य भएकी छु। मलाई ज्यानको प्रवाह छैन। गीतासँग भएको चार करोडको चेक प्रशासनको सहयोगमा नच्याते मलाई कुन दिन जेल पठाउने हो थाहा छैन। मसँग चार करोडको कारोबार के गरेकी हो देखाउनुपर्छ। उसले यति पैसा कहाँबाट ल्याएकी हो स्रोत खुलाउनुपर्छ। यस विषयमा गम्भीर ढंगले प्रशासनले छानबिन गरोस्। यस्तै वीरेन्द्रनगर नगरपालिका१० कि पवित्रा न्यौपानेले स्थानीय अम्भीका बस्नेतसँग समूहको ऋण तिर्न एक लाख रूपैयाँ सापटी लगिन्। साताको एक लाखको १० हजारले नै ब्याज लिएकी थिइन्। जुन एक लाखबाट ब्याज मात्र १० लाख तिरिसकिन्। तर, अम्भीकाको १ लाख साँवा बाँकी नै रह्यो। त्यसपछि पवित्राले अम्भीकालाई खाली चेक हस्ताक्षेर गरेर दिइन्। उक्त चेक अम्भीका बस्नेतबाट उनकी साथी शारदा बुढाले लिएर पवित्राको चेकमा ९ लाख ७५ हजार रुपैयाँ भरिन्। अहिले शारदा बुढाले ९ लाख ७५ हजारको चेक ब्राउन्स गरी अदालतमा मुद्दा हालेकी छन्। पीडित पवित्राले भनिन्, अम्भीकासँग एक लाख मागेको १० लाख तिरिसके। शारदा बुढासँग मेरो चिनजान र कुनै कारोबार नै थिएन्। तर, अम्भीकालाई दिएको खाली चेक शारदाले लिएर चेक ब्राउन्स गरिन्। अदालतले कुन दिन जेल पठाउने हो। आफू कसरी मिटरब्याजीको चंगुलमा फसे भन्ने बिषयमा बताउँदै पीडित पवित्राले भनिन्, मिटरमा ब्याज लगाउनेहरू सुरुमा आफैं घरमा पैसा दिन आउने रहेछन्। पछि ब्याज ठटाएर लिने, साँवा नदिए पनि नमाग्ने। जब हामीले तिर्न नसक्ने ब्याज पुग्छ। अनि खाली चेक माग्ने, त्यो खाली चेकमा आफैं रकम भरेर मुद्दा हाल्ने र फसाउने रहेछन्। मान्छे जब मुद्दाको सामना गर्न अदालत पुगेपछि बल्ल पीडा हुने रहेछ। मैले अम्भीका बस्नेतसँग लिएको एक लाख ऋणले मेरो परिवारकै बिचल्ली भयो। झन्डै पाँच वर्ष उसकै लागि काम गरियो। न कमाएको पैसा आफूले उपभोग गर्न पाईयो। न उसको ऋण तिर्न नै सकियो। अब त बैकमा मुद्दा चलिरहेको ९ लाख ७५ हजारको चेकले कुन दिन कारागार चलान गर्ने हो थाहा छैन्। पहिले ऋण लिँदाखेरी यसरी आफ्नो सम्पतीको नास हुने कल्पना पनि गरेकी थिइन्। वीरेन्द्रनगर नगरपालिका१० की मन्जु बिकको पनि पीडा उस्तै छ। बिकको आर्थिक अवस्था कमजोर छ। नगरपालिका८ की झरना देवकोटासँग सामान्य चिनजान थियो। झरनाले मन्जुलाई सधै मसँग धेरै पैसा छ। ब्याज लिन कोही आए मलाई भन्नु भनेर भनिन्। मञ्जुले पनि ब्याजको रकम लिन चाहाने मानिसहरूलाई झरनाको सम्पर्कमा पठाउन थालिन्। मञ्जुलाई ऋण लिन मान्छे पठाएबापत एक दुई हजार रुपैयाँ दिने, बजार आएको बेला कहिलेकाहीँ खाजा खुवाउने, कपडा किनिदिने गर्न थालिन्। आर्थिक अवस्था कम्जोर रहेको मञ्जुको घरायसी समस्याले एक दुई हजार खर्च आउन थालेपछि धेरै मानिसहरू ब्याजमा पैसा लिने खोज्ने र झरनालाई भेटाइदिने काम गरिन्। जिल्ला प्रशासन कार्यालय सुर्खेत र मिटरब्याजी गीता खत्रीले पीडित रामकुमारी भट्टराईसँग खाली लिएर चार करोड रकम लेख्दै अदालतमा मुद्दा हाल्न प्रयोग गरेको चेकको फोटोकपी। तस्बिर : बिस्नप्रसाद न्यौपाने मञ्जुले आफ्नो पीडा सुनाउँदै भनिन्, एकदुई हजार पकेट खर्चको लोभले झरनासँग धेरै समय कारोवार गरियो। केही वर्षपछि झरनाले आफ्नो नाममा १५ लाख रुपैयाँ ऋण पुगेको भनिन्, मैले एकैपटक लिएको होइन्। उनकै लागि काम गर्दा पटकपटक घरमा समस्या परेको बेला पैसा मागेकी हुँ। तर, १५ लाख नै पुगे जस्तो लागेको थिएन्। एकैचोटी साताको १० हजारका दरले ब्याज जोड्न थालिन्। ब्याजसहित हिसाव गर्दा ३८ लाख ७८ हजार पुग्यो। त्यो रकम कागज गरियो। मैले सबै पैसा तिर्न नसक्ने भन्दै आफूले भएको सम्पती बिक्री गरेर, दैनिक ज्याला मजदुरी गरेको सबै जम्मा गर्दा १५ लाख जम्मा गरी झरनालाई तिरे। उनले वकिलकोमा १५ लाख तिरेपछि ३८ लाख ७८ हजारको कागज च्यातिदिने भनेर बोलाईन्। कागज पनि च्याते। फेरि एक खाली कागजमा आफूलाई ल्याप्चे गर्न लगाए। ऋणबाट उम्कीन मैले ल्याप्चे पनि गरिदिए। तर, मलाई खाली कागजमा ल्याप्चे गराएर फेरि २२ लाखको कागज बनाएछन्। जुन कागजले मुद्दा हालेर म २२ दिन हिरासत पनि बसे। फेरि दिदी। भिनाजुलगायतले सहयोग गरेर ६ लाख रुपैयाँ तिरेर बाहिर निकाले। तर, झरनाले मेरो दिदी र झरनाको भाइ भनिने ओमप्रवाश तिवारीको नाममा जग्गाको कित्तासमेत हालेर २५ लाखको थप कागज बनाएका छन्। भिनाजुको नामको ४ लाखको चेक पनि लिएका छन्। अब जम्मा २९ लाख रुपैयाँ कसरी तिर्ने ? नतिरे फेरि जेल हाल्ने धम्की दिएका छन्। जिल्ला प्रशासन कार्यालय सुर्खेतमा कार्यरत नासु गोमा सुवेदीले शुक्रबारसम्म सुर्खेतमा मात्र ५६ जना मिटर ब्याज पीडितहरूले न्याय माग्दै प्रशासनमा उजुरी दिन आएको बताइन्। उनका अनुसार अनुचित लेनदेन (मिटरब्याज) सम्बन्धी जाँचबुझ आयोगको पत्रअनुसार मिटरब्याजका पीडितहरूलाई प्रशासन कार्यालयमार्फत निवेदन दिन वैशाख १७ गते सूचना निकालिएको थियो। जसअनुसार हालम्म ५६ जना पीडितहरूले उजुरी दिएका छन्। यही जेठ ७ गतेसम्म उजुरी दिने म्याद राखिएको छ। पीडितहरू दिनहुँ उजुरी दिन आइरहेका छन्। प्रशासनमा आएको उजुरी हामिले सिधै अनलाइन इन्ट्री गरेर अनुचित लेनदेन (मिटरब्याज) सम्बन्धी जाँचबुझ आयोग पठाइरहेका छौं। जिल्ला प्रशासन कार्यालय सुर्खेतका सूचना अधिकारी विष्णुप्रसाद न्यौपानेले सुर्खेतमा व्यापक रूपमा मिटरब्याज पीडितहरू रहेको आशंका गरे। उनले भने, प्रशासनमा उजुरी दिन आएका पीडितहरूको कुरा अनुसार सुर्खेतमा धेरै पीडित छन्। तर, मिटरब्याजीहरूको धम्कीले डराएर उजुरी दिन कम आएको हुनसक्ने अनुमान हामीले गरेका छौं। आयोगले अहिले देशैभरबाट मिटरब्याज लेनदेनका पीडितहरूलाई निवेदन लिइरहेको छ। पहिलो चरण सुर्खेतमा वैशाख १७ गतेदेखि ३१ गतेसम्म पीडितहरूको निवेदन संकलन गर्न सूचना निकालेको थियो। त्यसपश्चात् सात दिनको सूचना थप गरिएको हो। अब आइतबारसम्म पीडितको निवेदन संकलन गरिने म्याद छ। कर्णाली प्रदेशका अन्य दुई जिल्लाहरूमा पनि मिटरब्याजीबाट पीडितहरूले प्रशानमा उजुरी दिएका छन्। प्रदेश प्रहरी कार्यालयका अनुसार हालसम्म जिल्ला प्रशासन कार्यालय सल्यानमा ११ र जाजरकोटमा २ वटा मिटरब्याजीहरूबिरुद्ध पीडितहरूले उजुरी दिएका छन्। कालिकोट, जुम्ला, मुगु, हुम्ला, डोल्पा, रुकुम पश्चिम र दैलेख जिल्लामा हालसम्म एक जना पनि मिटरब्याज पीडितहरू उजुरी दिन आएका छैनन्।"
जसलाई लालपुर्जाले दिएन खुसी,"सरकारले भूमिहीन दलितलाई भोगचलन गरी खाएको जग्गाको लालपुर्जा दिन हतार गरिरहेको छ, त्यो पनि प्राथमिकताका साथ। तर, यहाँका दलित समुदाय न उनीहरूसित गरिखाने भूमि छ, न भूमिहीन दलितमा पर्छन्। गोरखा : ५ सय ४६ घरधुरी गुरुङ, घलेको बसोबास रहेको धार्चे गाउँपालिका ६ मा ३१ घरधुरी विश्वकर्मा समुदाय बस्छन्। जहाँ उनीहरू बस्छन्, त्यो उनीहरूकै घर हो, किनभने घरको लालपुर्जा उनीहरूकै नाममा छ। यहाँका घरमुली सबैको नाममा जग्गाधनी लालपुर्जा पनि छ। तर, गरिखाने जग्गाको होइन, घरले चर्चेको घडेरीको मात्रै। कतैका दलित समुदायलाई आफ्नो नाममा लालपुर्जा नभएर बेचैनी छ, तर यहाँका दलित समुदायलाई भने लालपुर्जा भएर तनाब छ। सरकारले भूमिहीन दलितलाई भोगचलन गरी खाएको जग्गाको लालपुर्जा दिन हतार गरिरहेको छ, त्यो पनि प्राथमिकताका साथ। तर, यहाँका दलित समुदाय न उनीहरूसित गरिखाने भूमि छ, न भूमिहीन दलितमा पर्छन्। उनीहरूसित घडेरीको मात्र लालपुर्जा छ। साथमा जग्गाधनी लालपुर्जा भएको हुँदा यहाँका दलित समुदाय राष्ट्रिय भूमि आयोगको कार्यक्रमबाट पनि बञ्चित छन्। बसेको घरबाहेक हामीसित कत्तिप नि जग्गा छैन, स्थानीय साहिँली विश्वकर्मा भन्छिन्, आरान कमाएर खानेलाई उहिले जग्गा दर्ता गर्नुपर्छ भनेर चेत भएन। अहिले आरानले मात्र पनि नधान्ने भयो। सन्तानले के खाएर पेट पाल्लान् भन्ने पीर मात्र छ। भूमिहीन दलित समुदायलाई सरकारले प्राथमिकताका साथ लालपुर्जा दिँदैछ भन्ने खबरले साहिँलीलाई खुसीभन्दा दुःखी बनाएको छ। लालपुर्जा नभएकालाई सरकारले जग्गा दिँदैछ रे भन्ने सुनेको छु। तर, हामी लालपुर्जा भएकालाई कागलाई बेल पाक्यो हर्क न बिस्मात भएको छ, साहिँली भन्छिन्, आरानले सबैलाई धान्दैन, निमेकले पेट पाल्दैन। पुर्खाले गरिखाने जग्गाजमिन नजोडिदिएकामा उनले दुख व्यक्त गरिन्। उतिबेला जग्गा फालाफाल हुँदा बाउबाजेले जग्गातिर ध्यान दिएनन्। बिस्टकै फलाम कुटेर जुनी बिताए। अहिले जग्गा छोइसक्नु छैन। पेट पाल्न धौधौ भएका बेला कसरी खेतबारी किन्ने ? , साहिली भन्छिन्। दुःख गरेर खाने मनाशयले यहाँका दलित समुदाय वैदेशिक रोजगारीका लागि खाडी मुलुकतिर नहान्निएका होइनन्, तर कमाइ भएन। उल्टै कतिपयको थाप्लामा ऋण थपियो। हामी दलित अल्छी भएर गरिब भएका होइन, स्थानीय सुकबहादुर बिक भन्छन्, यहाँ दिनको पाँच सय रुपैयाँमा निमेक गरेर परिवार पाल्न सकिएन। त्यही निमेक पनि दिनदिनै कहाँ पाइयो र ? त्यही भएर खाडी जाने लहर पनि चल्यो। तर, फर्केर आएपछि जस्ताको तस्तै हुने रहेछ। कसैले प्रगति गरेनन्। म आफैं छ वर्ष विदेश बसेर आएको। दलाललाई तिरेको साहुको ऋन तिर्दैमा उत्ति नै हुने रहेछ। बिहेबारी गरियो, दुःख बिमार हुँदा ओखतीमुलो गरेपछि विदेश गएको नगै हुने रहेछ। गरिबको दिन माटो मुनिको माटोमुनि भयो। काशीगाउँका १३ घरधुरी विश्वकर्मा समुदायको बस्तीमा चारवटा आरान छ। त्यही आरानमा आलोपालो गरेर सबैले फलाम पिट्छन् र बिस्ट कमाउने गर्छन्। जग्गाधनी लालपुर्जा हुनेले भूमि आयोगको कार्यक्रमबाट लाभ लिन नपाउने व्यवस्था भएको वडाअध्यक्ष धनकुमार घले बताउँछन्। हाम्रो वडामा मात्र होइन, हाम्रो पालिकाभरि नै विश्वकर्मा समुदाय गरिबीको चपेटामा छन्। न उनीहरूको नाममा गरिखाने जग्गा छ, न उनीहरूलाई भूमिहिन दलित भन्न मिल्छ, घले भन्छन्, दसनङ्ग्रा खोस्रेर खान्छु भन्नेसँग जग्गा जमिन छैन। सुकुम्बासी हुन् भनुँ भने घरको लालपुर्जा छ। लालपुर्जा भएकालाई सुकुम्बासी भन्न मिलेन। के गर्नु, राज्यले अवलम्बन गरेको नियम नै त्यस्तै भएपछि हामीले चाहेर पनि उनीहरूलाई जग्गा दिलाउन सकिँदैन। एउटै नियमले सबैलाई न्याय दिन नसक्ने उनको निश्कर्ष छ।"
जग्गा कारोबारमा करोड बढी ठगीको आरोपमा दिदीभाइ पक्राउ,सन्धिखर्क : जग्गा कारोबारमा ठगी गर्ने कपिलबस्तुका २ दिदीभाइलाई अर्घाखाँची प्रहरीले पक्राउ गरेको छ। कपिलबस्तुको बाणगंगा नगरपालिका वडा नम्बर ७ बस्ने दिदीभाइ सिता रेग्मी र मोविन रेग्मीलाई पक्राउ गरेको जिल्ला प्रहरी कार्यालय अर्घाखाँचीका प्रमुख डिएसपी मुकुन्द रिजालले बतए। सन्धिखर्क नगरपालिका१ का रामबहादुर बस्नेतले दिएको आर्थिक लेनदेनको विषयमा उजुरीपछि फरार भएका उनीहरुलाई खोजतलाशको क्रममा प्युठानबाट पक्राउ गरिएको डिएसपी रिजालको भनाइ छ। कपिलबस्तुको मोतिपुर भन्ने स्थानमा रहेको दश कट्ठा छ धुर जग्गा खरिदको लागि पिडित बस्नेतले १ करोड ३२ लाख ५५ हजार रुपैयाँ दिएको र पटकपटक अनुरोध गर्दासमेत जग्गा नदिएको र पैसा पनि फिर्ता नदिएको पिडित बस्नेतको आरोप छ। पक्राउ परेका दुई दिदीभाइको विषयमा अनुसन्धान भैरहेको प्रहरीले जनाएको छ।
"विराटनगरबाट २२ किलो गाँजा बरामद, तस्करलाई पक्राउ गर्न खोज्दा प्रहरी घाइते",विराटनगर : नेपालभारत सीमानाका हुँदै भारततर्फ लैजाँदै गरिएको लागूऔषध गाँजा विराटनगरबाट प्रहरीले शनिबार राति नियन्त्रणमा लिएको छ । विराटनगर महानगरपालिका१८ मुसहरी टोलबाट राति ११:१५ बजेतिर अन्दाजी २२ किलोग्राम गाँजा बरामद गरिएको प्रहरीले जनाएको छ । मोरङ प्रहरीका प्रवक्ता डीएसपी रन्जनकुमार दाहालका अनुसार बोरामा प्याक गरी २ जना व्यक्तिले टाउकोमा बोकेर गाँजा भारत कटाउने तयारी गर्दै थिए । इलाका प्रहरी कार्यालय बुधनगरबाट खटिएको टोलीलाई देख्नसाथ गाँजा तस्करीमा संलग्न फरार बनेको उनले बताए । गाँजा फ्यालेर भाग्न खोजेका व्यक्तिलाई नियन्त्रणमा लिनका लागि लखेट्ने क्रममा प्रहरीका १ जना सहायक हवल्दार घाइते भएका छन् । इलाका प्रहरी कार्यालय बुधनगरमा कार्यरत सहायक हवल्दार ३१ वर्षीय राजा साह घाइते भएका हुन् । गाँजा तस्करलाई पक्राउ गर्न खोज्दा लडेर घाइते भएका उनको खुट्टामा चोट लागेको छ । उपचारका लागि कोसी अस्पताल भर्ना गरिएको डीएसपी दाहालले जानकारी दिए । उनका अनुसार बरामद गरिएको गाँजा इलाका प्रहरी कार्यालय रानीमा ल्याएर राखिएको छ । गाँजा ओसारपसारमा संलग्न व्यक्तिहरुको खोजी तीव्र पार्दै घाटनाको अनुसन्धान सुरु गरिएको दाहालले बताए ।
विराटनगरमा कारको ठक्करबाट घाइते भएकी वृद्धाको मृत्यु,विराटनगर : विराटनगरमा कारको ठक्करबाट १० दिनअघि घाइते भएकी १ जना वृद्धा महिलाको उपचारका क्रममा मृत्यु भएको छ। सुनसरीको इटहरी उपमहानगरपालिका९ की ७० वर्षीया मिथिला पोखरेलको मृत्यु भएको हो। पैदल हिँडिरहेकी उनलाई गत वैशाख २८ गते बिहान कोसी लोकमार्गअन्तर्गत विराटनगर महानगरपालिका४ मा बागमती प्रदेश बी ए बी २२४६ नम्बरको कारले ठक्कर दिएको थियो। उत्तरबाट दक्षिणतर्फ आउँदै गरेको कारले ठक्कर दिँदा घाइते भएकी पोखरेललाई उपचारका लागि विराटनगरको नोबेल शिक्षण अस्पताल भर्ना गरियो। उपचारकै क्रममा शनिबार साँझ ५:१५ बजेतिर उनको मृत्यु भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार कार चालक विराटनगर४ का ५६ वर्षीय प्रभाकर देवकोटा उपचारमा संलग्न थिए। घाइतेको मृत्यु भएपछि देवकोटालाई नियन्त्रणमा लिएर घटनाको अनुसन्धान अघि बढाइएको दाहालले बताए।
आज देशका यी चार प्रदेशमा वर्षा हुने,"मौसम पूर्वानुमान महाशाखाका अनुसार कोशी, मधेस, बागमती र गण्डकी प्रदेशका पहाडी भूभागका केही स्थानहरूमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। काठमाडौं : आज देशका चारवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी, मधेस, बागमती र गण्डकी प्रदेशका पहाडी भूभागका केही स्थानहरूमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। कोशी प्रदेश र मधेस प्रदेशको तराईका केही स्थानहरूमा हावाहुरीको समेत सम्भावना रहेको छ। आइतबार राति कोशी प्रदेश र गण्डकी प्रदेशका पहाडी भूभागका एकदुई स्थानमा मेघगर्जनचट्याङसहित क्षणिक वा हल्का वर्षाको सम्भावना रहेको छ।"
पूर्वीरुकुमको हुकाम केन्द्रविन्दु भएर भूकम्प,यसअघि बाजुरा जिल्लाको विछिया केन्द्रविन्दु भएर गत वैशाख २१ गते ४१ रेक्टरस्केलको भूकम्प गएको थियो । नेपालको हिमाली तथा पहाडी क्षेत्रलाई भूकम्पको जोखिम क्षेत्रका रूपमा लिने गरिन्छ । काठमाडौं : पूर्वीरुकुमको हुकाम केन्द्रविन्दु भएर भूकम्प गएको छ । राष्ट्रिय भूकम्प मापन तथा अनुसन्धान केन्द्र लैनचौरका अनुसार पूर्वीरुकुमको हुकामगाउँ वरपर केन्द्रविन्दु भएर आज बिहान २:५९ बजे ४१ रेक्टरस्केलको भूकम्प गएको हो। यसअघि बाजुरा जिल्लाको विछिया केन्द्रविन्दु भएर गत वैशाख २१ गते ४१ रेक्टरस्केलको भूकम्प गएको थियो । नेपालको हिमाली तथा पहाडी क्षेत्रलाई भूकम्पको जोखिम क्षेत्रका रूपमा लिने गरिन्छ ।
चुरेमा सरकारको दोहोरो नीति,"चुरे तस्करका लागि सेतो हात्ती हो। राजनीतिक आवरणमा गिरोहले चुरेका बालुवा, गिट्टी, ढुंगा भारत पुर्याएर फाइदा लिन खोजिरहेको सरोकारवाला बताउँछन्। काठमाडौं : सरकारले चुरे क्षेत्रको संरक्षणका लागि ०६६६७ मा राष्ट्रपति चुरे संरक्षण कार्यक्रम लागू गर्यो। जुन कार्यक्रमअन्तर्गत २०७१ मा राष्ट्रपति चुरे तराईमधेस संरक्षण विकास समिति बन्यो। यो अवधिमा ११ अर्ब हाराहारीमा बजेट खर्च भइसकेको छ। तर, चुरे दोहन रोकिएको छैन। जसकारण पानीको भण्डार चुरे र अन्नको भकारी मधेस संकटमा पर्न थालेका छन्। यस हिसाबले चुरे संरक्षणमा जोडतोडका साथ लाग्नुपर्ने हो। सरकारले भने नीति तथा कार्यक्रममा उक्त क्षेत्रबाट नदीजन्य पदार्थ उत्खनन गर्ने उल्लेख गरेको छ। वातावरण प्रतिकूल नहुने गरी नदीजन्य ढुंगा, गिट्टी, बालुवा संकलन र वितरण गर्न आवश्यक कानुनी व्यवस्था गरिनेछ, नीति तथा कार्यक्रमको बुँदा नम्बर ४२ मा लेखिएको छ, चुरे संरक्षण गर्दै वातावरणीय ह्रास नहुने गरी त्यस्ता खनिज वस्तुको उत्पादन र निर्यातको व्यावसायिक सम्भावना खोजिनेछ। सरकारको यो दोहोरो नीति आत्मघाती भएको चुरे संरक्षण विज्ञ डा विजयकुमार सिंह बताउँछन्। सरकारले चुरे संरक्षण गर्न ऐन बनाउनुको सट्टा केही क्रसर उद्योगी र व्यापारीको फाइदाका लागि ढुंगा, गिट्टी, बालुवा निकासीको तानावाना बुन्दै छ, उनी भन्छन्, चुरेको पारिस्थितिकीय प्रणालीको विनाशले बर्सेनि तराई मरुभूमीकरणतर्फ उन्मुख छ। यति चुरे संरक्षणको आवश्यकता छ। तर, सरकारले यहाँबाट नदीजन्य पदार्थ झिकेर चुरेको पारिस्थितिकीय प्रणालीको हत्या गर्न कानुनी रूपमै बाटो खुल्ला गर्नतर्फ लाग्नु आत्मघाती कदम हो। चुरे सम्बन्धमा धेरै पटक अध्ययन गरिए पनि त्यसका सुझाव सरकारले कार्यान्वयन नगरेको बताउँछन् राष्ट्रिय योजना आयोगका पूर्वसदस्य डा सुरेन्द्र लाभ। राष्ट्रिय योजना आयोगबाट पनि अध्ययन गरियो। अध्ययनले चुरेबाट बालुवा, गिट्टी, ढुंगा उत्खनन गर्न भनेको छैन। तर, अहिले पनि प्रतिबन्धित अवस्थामा पनि नदीजन्य पदार्थको तस्करी रोकिएको छैन, अर्थविद् डा लाभ भन्छन्। चुरे दोहनमा संगठित गिरोह लागिपरेका छन्। जो विभिन्न आवरणमा चुरेमा आफ्नो बर्चस्व स्थापित गर्न चाहन्छन्। उसले प्रत्येक सरकारमा लबिइङ गर्छ। उनका अनुसार चुरेले मधेसको पानीको मुहान रिचार्ज गर्छ। तर, चुरेको दोहनले मधेसको रिचार्ज नै रोकिएको छ। चुरे मधेसको लाइफलाइन हो। चुरेदोहन रोक्न र संरक्षणमुखी काम गर्न अध्ययनले भनेको छ, उनी भन्छन्, व्यापारघाटा कम गर्ने नाममा सरकारको दिमागमा चुरेको बालुवा, गिटी, ढुंगा मात्रै आउँछ र विवादमा फस्दै आएको छ। यसरी जथाभावी निर्णय गरेर सरकार विवादमा फस्नु हुँदैन। कुनकुन वस्तु निर्यात गर्दा व्यापारघाटा कम हुन्छ भन्नेबारे सबै क्षेत्रको व्यापक अध्ययन गर्नुपर्ने उनको ठम्याइ छ। विगतमा तत्कालीन जिल्ला विकास समितिको क्षेत्राधिकारमा चुरेका नदीखोला ठेक्का लगाउने गरिन्थ्यो। पछिल्लो समय स्थानीय सरकार मातहतमा आएका छन्। तर, चुरे संरक्षणको साटो दोहनले जर्जर बनिरहेको छ। दोहन रोक्न खोज्दा साढे तीन वर्षअघि धनुषाको मिथिला५ श्रीपुरस्थित औरही खोलामा दिलीप भनिने ओमप्रकाश महतोको हत्या भयो। चुरे तस्करका लागि सेतो हात्ती हो। राजनीतिक आवरणमा गिरोहले चुरेका बालुवा, गिट्टी, ढुंगा भारत पुर्याएर फाइदा लिन खोजिरहेको सरोकारवाला बताउँछन्। गिरोहले राजस्व छल्दै चुरे दोहन गरी २०७१ सालसम्म भारतमा यहाँका नदीजन्य सामग्री पठाउँदै आएको थियो। मधेसमा त्यसको गम्भीर असर परेपछि सरकारले चुरेलाई संरक्षित क्षेत्र घोषणा गर्दै निर्यातमा रोक लगाएको थियो। तस्करको कमाई खाने भाँडो बन्द भएपछि उनीहरू नीति, कानुन बनाएरै चुरे दोहनको लाइन मिलाउन लागिपरेको विश्लेषक चन्द्र किशोर बताउँछन्। चुरे दोहनमा संगठित गिरोह लागिपरेका छन्। जो विभिन्न आवरणमा चुरेमा आफ्नो बर्चस्व स्थापित गर्न चाहन्छन्। उसले प्रत्येक सरकारमा लबिइङ गर्छ, उनी भन्छन्, विद्यमान नीति, कानुनहरूको लुपहोल प्रयोग गरेर अहिले पनि देखाएरै, राति लुकाएर चुरेका नदीहरू दोहन गरिरहेका छन्। बजेट आउने बेलामा उनीहरूलाई नीतिमै संशोधन गराउन पहल गर्ने गरेको छ। सरकार बदलिए पनि ती समूहको अनुकूल नीति बनाउन राजनीतिक लाइन मिलाउँदै आएको उनको भनाइ छ। जनता जागरुक भयो भने सरकारले ल्याएको नीति, निर्देशन फिर्ता लिन बाध्य हुन्छ, उनी भन्छन्, अहिले सबैको ध्यान भुटानी शरणार्थीको प्रकरणमा छ। यसैको आवरणमा स्वार्थी समूह सक्रिय छन्। सरकारको नीति तथा कार्यक्रम ४२ वातावरण प्रतिकूल नहुने गरी नदीजन्य ढुंगा, गिट्टी, बालुवा संकलन र वितरण गर्न आवश्यक कानुनी व्यवस्था गरिनेछ। चुरे संरक्षण गर्दै वातावरणीय ह्रास नहुने गरी त्यस्ता खनिज वस्तुको उत्पादन र निर्यातको व्यावसायिक सम्भावना खोजिनेछ। सरकारले यसअघि २०७८७९ मा यस्तै प्रकारको व्यवस्था बजेटमा व्यवस्था गर्दा चर्को आलोचना भएको थियो। वातावरणीय प्रभाव मूल्यांकनको आधारमा खानीजन्य ढुंगा, गिट्टी, बालुवा निकासी गरी व्यापारघाटा न्यूनीकरण गरिनेछ, तत्कालीन अर्थमन्त्री विष्णुप्रसाद पौडेलले बजेट वक्तव्यका क्रममा भनेका थिए, निकासी गरिने खानीजन्य निर्माण सामग्रीको परिवहनका लागि उद्योगदेखि निकासी बिन्दुसम्म रोपवे निर्माण गर्न आयातमा लाग्ने भन्सार महसुलमा छुट दिने व्यवस्था मिलाएको छु। तर, चर्को आलोचनापछि सरकार पछि हटेको थियो। चुरे संरक्षणमा सरकारको सजगता कम र चुरेको दोहन धेरै भएकाबारे एक दशकदेखि बहस हुँदै आएको चुरे विज्ञ डा सिंहको भनाइ छ। चुरेमा लुट धेरै छ। चुरेको सवालमा मधेसमा सवाल उठ्छ। तर, ती कुराको सुनुवाइ काठमाडौंमा हुन सकेको छैन, उनी भन्छन्। सत्तारुढ दल माओवादीका पोलिटब्युरो सदस्य रामकुमार शर्माले मंगलबार चुरे संरक्षणका लागि प्राधिकरण गठन गर्नको माग गर्दै प्रधानमन्त्री पुष्पकमल दाहाललाई ज्ञापनपत्र बुझाएका थिए। चुरेको वन विनाश र नदी दोहनले बर्सेनि तराईमधेसमा अर्बौं धनजनको क्षति हुनेछ। खेतीयोग्य जग्गा कटान र डुबानले हजारौं बिघा जमिन मरुभूमिमा परिणत भइरहेको छ। वन विनाशले गाउँ पस्ने जंगली जनावरले किसानको बालीनाली खाएर काल सावित भइरहेको छ, नेता शर्माले भनेका छन्, त्यसैले मधेसलाई मरुभूमीकरणबाट जोगाउन चुरे वन संरक्षण लागि अधिकार सम्पन्न एकीकृत चुरे संरक्षण, नदी नियन्त्रण एवं सिँचाइ प्राधिकरण गठन गर्नुपर्छ। माग सम्बोधन नभएर सत्याग्रह गर्ने उनले प्रधानमन्त्री दाहाललाई चेतावनी दिए थिए। काठमाडौंमा मधेसका सांसदहरूले अन्तरदलीय संगठन निर्माण गरेर सरकारलाई चुरे संरक्षणका लागि दबाब दिनुपर्छ, विश्लेषक चन्द्र किशोर भन्छन्, सदनमा विशेष प्रस्ताव दर्ता गराएर चुरे संरक्षण बारे सांसद्हरूले बसह गर्नुपर्छ। सरकारले नसुने नागरिक समाज, वातावरण विज्ञहरूले सडक र मिडियाबाट दबाब दिनुपर्ने उनको भनाइ छ।"
वित्तीय सुशासन जोखिम मूल्याङ्कन : मेलम्ची प्रथम,"मेलम्चीले योजना बजेट तथा कार्यक्रम व्यवस्थापनमा ९२ दशमलव ८६, कार्यान्वयन क्षमता तथा व्यवस्थापन ९७ दशमलव ९३, लेखाङ्कन तथा प्रतिवेदनमा शत् प्रतिशत अनुगमन मूल्याङ्कन तथा लेखा परीक्षणमा ८१ दशमलव २५ र राजस्व व्यवस्थापनमा ८५ दशमलव २९ प्राप्त गरेको जनाइएको छ । काठमाडौं : स्थानीय तह वित्तीय सुशासन जोखिम मूल्याङ्कनमा सिन्धुपाल्चोकको मेलम्ची नगरपालिका प्रथम भएको छ । मेलम्चीले आर्थिक वर्ष २०७८७९ को प्रारम्भिक नतिजामा ८९ दशमलव पाँच प्रतिशत अङ्क प्राप्त गर्दै जिल्ला प्रथम भएको हो । मेलम्चीले योजना बजेट तथा कार्यक्रम व्यवस्थापनमा ९२ दशमलव ८६, कार्यान्वयन क्षमता तथा व्यवस्थापन ९७ दशमलव ९३, लेखाङ्कन तथा प्रतिवेदनमा शत् प्रतिशत अनुगमन मूल्याङ्कन तथा लेखा परीक्षणमा ८१ दशमलव २५ र राजस्व व्यवस्थापनमा ८५ दशमलव २९ प्राप्त गरेको जनाइएको छ । जिल्ला समन्वय समितिले मूल्याङ्कन गरी अन्तिम नतिजा प्रकाशन गरेको थियो । सो मूल्याङ्कनअनुसार जिल्लाको भोटेकोसी गाउँपालिकाले ६५ अङ्क, जुगल गाउँपालिकाले ५० अङ्क, पाँचपाखरी थाङ्पाल गाउँपालिकाले ५४ अङ्क, हेलम्बु गाउँपालिकाले ४१ दशमलव पाँच अङ्क, चौतारा साँगाचोकगढी नगरपालिकाले ६६ अङ्क, बलेफी गाउँपालिकाले ६० दशमलव पाँच अङ्क, बाह्रबिसे नगरपालिकाले ६४ अङ्क, त्रिपुरासुन्दरी गाउँपालिकाले ६१ दशमलव पाँच अङ्क, लिसङ्खुपाखर गाउँपालिका ५४ दशमलव पाँच अङ्क र सुनकोशी गाउँपालिकाले ४२ दशमलव पाँच अङ्क प्राप्त गरेका छन् । मेलम्चीले आर्थिक वर्ष २०७७७८ मा पनि ७१५ अङ्क प्राप्त गर्दै पहिलो भएको थियो । मेलम्चीले स्थानीय तह संस्थागत क्षमता स्वमूल्याङ्कनमा ८६ प्रतिशत अङ्क दाबी गरेको छ । स्वमूल्याङ्कनको विषय क्षेत्रहरुको समग्र स्थितिमा ९२ दशमलव ८६ प्रतिशत प्रक्रियागत स्थितिमा ८३ दशमलव ८२ परिणात्मक स्थितिमा ८४ दशमलव ४४ प्रतिशत अङ्क दाबी गरेको छ । अब सङ्घीय मामिला तथा सामान्य प्रशासन मन्त्रालयले यसको गुणस्तर परीक्षण गरी नगरपालिकाको अन्तिम नतिजा प्राप्त हुने मेलम्चीको सूचना प्रविधि शाखा प्रमुख अर्पना श्रेष्ठले जानकारी दिए। प्रमुख प्रशासकीय अधिकृत अमृतकुमार धितालले आगामी आवमा दुईवटै मूल्याङ्कनमा ९० प्रतिशतभन्दा माथि अङ्क आउने गरी काम गर्ने लक्ष्य लिइएको जानकारी दिए । नगरपालिकाको मूल्याङ्कनपछि नगरपालिकाका प्रमुख आइतमान तामाङ, उपप्रमुख उमा प्रधानले आगामी वर्षहरूमा पनि स्थानीय तहमा प्रथम हुने गरी काम गर्ने बताए। सो नगरपालिका लगातार दोस्रोपटक जिल्लामै प्रथम भएको हो । आव २०७८७९ मा पनि मेलम्ची स्थानीय तह संस्थागत स्वमूल्याङ्कनमा प्रथम भएको नगरपालिकाले जनाएको छ । रासस"

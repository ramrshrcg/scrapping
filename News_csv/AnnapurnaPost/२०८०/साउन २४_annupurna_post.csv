शीर्षक,विवरण
ल्हारक्यालको लज्जास्पद नियुक्ति,"हिंसा छाडेर शान्तिमार्गमा आएको हुँदा कहिलेकाहिँ आफूलाई सम्राट अशोकसँग तुलनासमेत गर्न भ्याउन प्रधानमन्त्रीले कम्तीमा आफ्नो त्यही वचन साँचो तुल्याउन पनि हिंसासँग जोडिएको व्यक्तिलाई काखी च्याप्ने भूल फिर्ता गर्नु हितकर नै हुनेछ। तेस्रोपटक प्रधानमन्त्री नियुक्त हुँदा पुष्पकमल दाहाल 'प्रचण्ड'ले गरेको प्रतिबद्धता सुशासन हो। लुम्बिनी विकास कोषमा विवादास्पद छविका ल्हारक्याल लामालाई उपाध्यक्ष नियुक्त गरेर प्रधानमन्त्रीले प्रतिबद्धता विपरीतको कार्य गरेका छन्। ल्हारक्याल सामान्य विवादमा परेका व्यक्तिमात्रै होइनन्, लुम्बिनी जुन पवित्रता छ, त्यसको ठिक विपरीतकै पात्र हुन्। लुम्बिनी अहिंसाको पर्याय पनि हो, ल्हारक्यान भने बन्दुर बोक्ने मान्छे हुन्। गौतम बुद्धको जन्मस्थलको संरक्षण प्रवद्र्धनमात्रै कोषको काम होइन, समग्र बौद्धमार्गकै हित गर्ने पनि हो। तर, बुद्धले भनेको पञ्चशीलको सिद्धान्त विपरीतको व्यवहार भएका व्यक्ति हुन्, ल्हारक्याल। झुठो नबोल्नु, नढाँट्नु र कसैलाई अपमान नगर्नु वा कसैको अहित नगर्नुजस्ता आवश्यक सामान्य मानवीय गुणविपरीत ल्हारक्याल करोडौं ठगीमा समेत मुछिएका व्यक्ति हुन्। गेरुवस्त्र धारण गरे पनि न पञ्चशील न अष्टशील पालनामा ल्हारक्यालको अनुशासन देखिन्छ। उनी त बौद्धमार्गको नेतागिरी र दादागिरीबाट आफूलाई सधैं शक्ति र सत्ताको नजिक रहेर उल्टोउल्टो बाटो हिँडिरहेका छन्। नेपालमा बौद्धमार्गको हितमा लाग्ने अरू कोही नभएजस्तो गरी प्रधानमन्त्रीले मन्त्रिपरिषद्बाट ल्हारक्यालको नियुक्ति गरेर सच्चा बौद्धमार्गीको आत्मसम्मानमाथि नै पनि चोट पुर्याएका छन्। उनको नियुक्ति यस्तो बेला पनि भएको छ, जतिबेला प्रधानमन्त्रीले आफ्नै पार्टीको रूपान्तरणको अभियान पनि घोषणा गरेका छन्। तर व्यवहारमा भने ठिक उल्टो सुरुआत पनि त्यही बेला गरेका छन्। उच्च नैतिक चरित्र भएको हुनुपर्ने भन्ने सर्त सरकारी वा गैरसरकारी नियुक्ति वा पदाधिकारीका लागि आवश्यक हुन्छ भने लुम्बिनी कोषजस्तो बौद्ध धर्म, दर्शन र संस्कृतिको सबैभन्दा गरिमामय संस्थामा ल्हारक्याल कसरी सुहाउँथे ? ल्हारक्याल भने नैतिकताको कसीमात्रै कमजोर नभई आपराधिक गतिविधिमै संलग्नताको आरोपित भएको हुँदा कुनै पनि दृष्टि र कसीमा उनको नियुक्ति सही ठहरिन्न। नागरिकता विवादमा समेत परेका ल्हारक्याल पैसाकै भरमा कहिले कांग्रेसबाट सरकारी नियुक्ति लिन सफल भए। कहिले एमालेबाट सांसद र मन्त्री भए अनि माओवादीको शरण परे। अवसरका लागि रंग फेरिरहने ल्हारक्यालको नियुक्ति जति लज्जास्पद छ, त्योभन्दा बढी अस्वीकार्य पनि। प्रधानमन्त्रीले उनको नियुक्तिलाई फिर्ता लिएर लाज ढाक्नमात्रै होइन, गल्ती सच्च्याउन हिच्किचाउनुपर्र्दैन। उच्च नैतिक चरित्र भएको राजनीतिकर्मीको गुण भनेको गल्ती सच्च्याउने तत्परता पनि हो। त्यो अपेक्षा प्रधानमन्त्रीसँग गरिनु स्वाभाविक छ। हिंसा छाडेर शान्तिमार्गमा आएको हुँदा कहिलेकाहिँ आफूलाई सम्राट अशोकसँग तुलनासमेत गर्न भ्याउन प्रधानमन्त्रीले कम्तीमा आफ्नो त्यही वचन साँचो तुल्याउन पनि हिंसासँग जोडिएको व्यक्तिलाई काखी च्याप्ने भूल फिर्ता गर्नु हितकर नै हुनेछ।"
देशभर बाढीपहिरो,"सोमबारदेखि परेको अविरल वर्षाका कारण देशैभर बाढीपहिरोले जनजीवन कष्टकर बनाएको छ। सडक तथा राजमार्ग भत्कँदा आवातजावतमा समस्या आएको छ। बाढीपहिरोका कारण धेरैले ज्यान गुमाएका छन्, उत्तिकै संख्यामा नागरिक बेपत्ता पनि भएका छन्। पहिरोले घरै बगाउँदा  मकवानपुरको बागमती गाउँपालिका५ सिक्रे दोभानमा पहिरोमा परी ५ जना बेपत्ता भएका छन् भने एकजनाको मृत्यु भएको छ। एक जनाको जीवितै उद्धार गरिएको छ। काभ्रेको खानीखोला५ स्थायी घर भई मकवानपुरको बागमती५ सिक्रेदोभानमा बस्दै आएका ६० वर्षीय अकलबहादुर स्याङ्तानको घर पहिरोले पुरिँदा स्याङ्तानसहित ५ जना बेपत्ता भए। पहिरोमा परी अक्कलबहादुरकी श्रीमती ५५ वर्षीया शान्तिमाया स्याङ्तानको मृत्यु भएको छ। जिल्ला प्रहरी कार्यालय मकवानपुरका प्रहरी नायब उपरीक्षक टेकबहादुर कार्कीका अनुसार पहिरोले घर बगाउँदा स्याङ्तानका ज्वाईं २६ वर्षीय जीवन पहरी, छोरी २३ वर्षीया सीता स्याङ्तान, नाति देव पहरी र नातिनी दिव्या पहरी बेपत्ता छन्। १४ घण्टापछि जीवितै स्याङ्तानको घरमा पाहुनाका रूपमा पुगेका हरिहरपुरगढीकै पासाङ घिसिङलाई जीवितै उद्धार गरिएको छ। करिब १४ घण्टापछि उनलाई घाइते अवस्थामा भेटिएको हो। हरिहरपुरगढी गाउँपालिकाका अध्यक्ष बज्रध्वज वाइवाका अनुसार घिसिङको एउटा खुट्टा भाँचिएको अवस्थामा स्थानीयले फेला पारेका हुन्। मकवानपुरको बागमती४ स्थित पाँच पाण्डव बस्तीमा बागमती नदी पसेर ६ वटा पसल डुबेका छन्। सिन्धुलीमा दुई जना घाइते पहिरोले सिन्धुलीमा तीन घर पुर्दा दुईजना घाइते भएका छन्। घ्याङलेख १ अमलेको थोकर टोलका बुद्धसिंह थिङको घर पहिरो पुर्दा वर्ष ७४ का बुद्धसिंह घाइते भएका छन्। उक्त टोलमा दुई घर पहिरोले पुरेको छ। यस्तै कमलामाई१ मझिनिदमारमा उत्तम नेपालीको घर पहिरोले पुर्दा उनकी आमा ५८ वर्षीया सेतीमाया दमाई घाइते भएकी छिन्। बाढीपहिरोका कारण जिल्लाको मरिण, हरिहरपुरगढी र दुधौलीमा एक दर्जनभन्दा बढी घर डुबानमा परेका छन्। सयौं बिघा खेती योग्य जमिन कटान गरेको छ। मरिणको महेश्वता खोलामा आएको बाढीले मरिण गाउँपालिकाको ठाँटीमा ११ घर डुबानमा परेका गाउँपालिकाका अध्यक्ष विमर्श मोक्तानले जानकारी दिए। बाढी र पहिरोले राजमार्ग अवरुद्ध बाढी र पहिरोका कारण बागमती प्रदेशभित्रका राजमार्ग तथा अन्य सडकहरू अवरुद्ध हुँदा मंगलबार यातायात सेवा प्रभावित भए। बनेपासिन्धुलीबर्दिवास (बीपी) राजमार्गको सिन्धुली र काभ्रेको भिन्न स्थान, मध्यपहाडी लोकमार्ग र हेटौंडासिन्धुलीकटारी (मदन भण्डारी) राजमार्गका विभिन्न स्थानमा पहिरो र बाढीका कारण १५ घण्टा बढी सडक अवरुद्ध भएको हो। बीपी राजमार्गको बर्दिबासदेखि नेपालथोकसम्म चार ठाउँमा सडक अवरुद्ध थियो। मदन भण्डारी राजमार्गको सिन्धुलीहेटौंडा खण्डमा दर्जनौं स्थानमा पहिरो खसेको थियो। ती स्थानमा पहिरो हटाएर एकतर्फी यातायात चलेका छन्। मकवानपुर र सिन्धुलीको सिमानामा बागमती पुल नजिकै अवरुद्ध सडक अझै सञ्चालन हुन सकेको छैन। पासाङ ल्हामु राजमार्गको नुवाकोटस्थित ककनी१ बाह्रमाइलमा मंगलबार बिहान पहिरो खस्दा बाटो अवरोध भएकोमा एकतर्फी खुलाइएको छ। मंगलबारै हेटौंडाकुलेखानीकाठमाडौं सडकखण्डको भीमफेदी२ ज्यालटारमा पहिरो खस्दा बाटो अवरुद्ध भएकोमा अवरोध हटाइएको छ। चीन जोड्ने सडक ठाउँठाउँमा अवरुद्ध नेपालचीन जोड्ने अरनिको राजमार्गअन्तर्गत सिन्धुपाल्चोकको खाडीचौरकोदारी सडक खण्ड अवरुद्ध भयो। बलेफी गाउँपालिका ८ जुरेदेखि सीमा क्षेत्र कोदारी, मितेरी पुलसम्मका सडकखण्डमा पहिरो र ढुंगा खसेर सडकखण्ड अवरुद्ध भएको हो। सुदूरपश्चिमका ७ जिल्ला जोड्ने राजमार्ग अवरुद्ध अविरल वर्षाले सुदूरपश्चिमका ७ पहाडी जिल्ला जोड्ने भीमदत्त पन्त राजमार्ग ठाउँठाउँमा अवरुद्ध भएको छ। कैलालीमा पर्ने चुरे क्षेत्रको बुढीतोलामा ७ सय मिटर पक्की सडक नै भासिएपछि यातायात अवरुद्ध भएको हो। कैलालीको गोदावरी नगरपालिकामा पर्ने चुरे क्षेत्रमा अवरुद्ध भएको सडक । तस्बिर : शिवराज भट्ट सोमबार रातिदेखि नै पहाडी जिल्ला डँडेलधुरा, बैतडी, बझाङ, अछाम, बाजुरा, डोटी र दार्चुला जाने र उताबाट आउने सवारीसाधनहरू बन्द भएका छन्। केही यात्रुहरू भने पैदलयात्रा गरेरै गन्तव्यतर्फ लागेका छन्। कैलाली र कञ्चनपुरका केही बस्तीहरू डुबानमा परेका छन्। कैलालीमा ४ सय ६३ परिवार डुबानमा परेका छन्। धनगढी उपमहानगर, भजनी, गोदावरी नगरपालिका, कैलाली र जोशीपुर गाउँपालिकाका अधिकांश बस्तीहरू मोहना, पथरैया र काँडा नदीका कारण डुबानमा परेका जिल्ला प्रशासन कार्यालय कैलालीका प्रवक्ता शिवराज जोशीले बताए। दार्चुलाको महाकाली नगरपालिका, शैल्यशिखर नगरपालिका मालिकार्जुन गाउँपालिका, दुहु, व्यास र नौगाढमा बाढीपहिरो आएर यातायात सेवा ठप्प रहेको जिल्ला प्रहरी कार्यालय दार्चुलाका प्रहरी प्रमुख तर्क पाण्डेले जानकारी दिए। शैल्यशिखरको ग्वानी क्षेत्रमा पनि पहिरो गएकोले लामो दूरीका गाडीहरू बन्द भएका छन्। अछामका नदी तटीय क्षेत्रका बस्ती पनि डुबानमा परेका छन्। अछाममा गत वर्ष भदौ अन्तिममा आएको पहिरोमा परी २२ जनाले ज्यान गुमाएका थिए। सो क्षेत्रका जनता नदीको जलस्तर बढेपछि त्रासमा छन्। कञ्चनपुरको दोधारा चाँदनी नगरपालिका१० को कुतियाकभर बाढीको उच्च जोखिममा परेको छ। यहाँ नागरिकले हरेक वर्ष कटान र डुबान झेल्दै आएका छन्। यस वर्ष पनि महाकाली नदीले ६ बिघाभन्दा बढी जग्गा कटान गरिसकेको छ। मोहनाले बगायो सीमास्तम्भ धनगढी९ भैंसीघाटमा रहेको नेपालभारत सीमास्तम्भ नम्बर ७४८३ मोहना नदीले बगाएको जिल्ला प्रशासन कार्यालय कैलालीले जनाएको छ। कैलालीको कुम्भमेला लाग्ने गोदावरीधामका भौतिक संरचनामा पनि गोदावरी नदीले क्षति पुर्याएको छ। गोदावरी खोलामा पहिलो पटक यति ठूलो बाढी देखेको अत्तरियाका स्थानीय ध्रुवराज ओझाले बताए। कञ्चनपुरको कृष्णपुर७ शान्तिटोलमा मोहना नदीको पानीको बहाव बढ्दा ५०६० घर डुबानमा परेको छ। सशस्त्र प्रहरी बल नेपाल नम्बर ३५ गण हेडक्वाटर शैलेश्वरीबाट खटिएको टोलीले कृष्णपुर नगरपालिकाको ओदाली खोलामा फसेका २ जनाको उद्धार गरेको छ। गण्डकीमा पनि जनजीवन प्रभावित गण्डकी प्रदेशमा सोमबार साँझदेखि परेको पानीलेविभिन्न ठाउँमा पहिरो जाँदा पृथ्वी राजमार्ग, मध्यपहाडी लोकमार्ग र कालीगण्डकी करिडोर अवरुद्ध भएको छ। पहिरोका कारण अवरुद्ध सडक खोल्न सम्भावित पहिरो जाने क्षेत्र नजिकै एक्साभेटर राखेर पहिरो हटाउने काम हुने गरेको विभिन्न जिल्लाका प्रमुख जिल्ला अधिकारीले बताएका छन्। वर्षाका कारण अहिलेसम्म गण्डकी प्रदेशमा डुबानको समस्या नरहेको बताइएको छ। पहिरो गए पनि मानवीय र धनजनको क्षति हुने अवस्था नआएको गण्डकी प्रदेश प्रहरी कार्यालय पोखराका प्रवक्ता शारदाप्रसाद चौधरीले बताए। मंगलबार बिहान बागलुङ घर भई पोखरा ३३ बस्ने भक्तबहादुर राना पोखराको भटनेरीको पुलबाट खसेर बेपत्ता भएको र खोजी कार्य जारी रहेको उनले सुनाए। नवलपरासी (बर्दघाट सुस्तापूर्व) मा वर्षाका कारण अहिलेसम्म कुनै समस्या नपरेको प्रमुख जिल्ला अधिकारी कल्पना श्रेष्ठले जानकारी दिइन्। पहिरोको कारण कालीगण्डकी करिडरको बुलिङटार क्षेत्रको सडक अवरुद्ध भएको र अहिले पहिरो हटाएर सडक सुचारु रहेको पनि उनले सुनाइन्।हिमाल पारिको जिल्ला मनाङमा सामान्य पानी परेको प्रमुख जिल्ला अधिकारी सुप्रभा खनाल ढुंगानाले बताइन्। पहिरो जाने सम्भावित क्षेत्रमा एक्साभेटर राखेर पहिरो हटाउने गरेको पनि ढुंगानाले सुनाइन्। मुस्ताङका सहायक प्रमुख जिल्ला अधिकारी चन्द्रकान्त बस्नेतका अनुसार पानी नपरे पनि कालीगण्डकीको सतह बढेको छ। गत २४ घण्टामा पोखरामा ६६२ मिलिमिटर पानी परेको छ। बर्दियामा भत्कियो सडक बर्दियाको पर्यटकीय गन्तव्य बर्दिया राष्ट्रिय निकुञ्ज जोड्ने छोटो दूरीको ओरालीडल्ला सडकखण्ड भत्किँदा सवारीसाधन अवरुद्ध भएको छ। केही दिनदेखि परेको अविरल वर्षाका कारण ओराही (कुस्मिया) पुल जोड्ने सडक किनार भत्किएको हो। हुलाकी मार्गहुँदै निकुञ्ज पुग्ने छोटो दूरीको सडक भत्किएपछि आवागमनमा समस्या भएको स्थानीय एवं खाता समन्वय समिति बर्दियाका अध्यक्ष हरि गुरुले बताए। उनले भने, पुलमै जोडिएको सडक प्रत्येक वर्ष पानीले भत्काइदिन्छ। मधुवन नगरपालिका१ मा अवस्थित पुलसँगै जोडिएको सडक दीर्घकालीन समाधान हुने गरी मर्मत गर्नुपर्छ। बर्दिया राष्ट्रिय निकुञ्ज जोड्ने सडकमा आवागमन ठप्प भएपछि पर्यटकलाई समेत असर पुगेको मधुवन१ का वडाअध्यक्ष मीन थापाले बताए। तीन दिनदेखि परेको अविरल वर्षाले नदीमा पानीको बहाव बढ्दा ठाकुरबाबा नगरपालिका ६ र ७ को बस्ती डुबानमा परेको छ। बाढीले फोकरपुरमा १० घर, नौकापुरमा ७ घर तथा कर्मलामा ५० घर डुबानमा परेका छन्। जिल्ला प्रहरी कार्यालय बर्दियाका प्रहरी नायब उपरीक्षक हिक्मतबहादुर बोहराले भने, ६७ घरका १ सय २८ परिवार बाढीको चपेटामा परेका छन्। सुरक्षाकर्मी, स्थानीय पालिकाको सहकार्यमा उनीहरू सुन्दर प्राथमिक विद्यालयमा आश्रय लिएर बसेका छन्। गुलरिया नगरपालिका बालापुरस्थित हरियाली टोलमा पनि पानी पसेर डुबान भएको छ। बर्दियामा पानी नपरे पनि दाङ, सल्यानमा पानी पर्दा बबई नदीको सतह बढेको छ। डाँडामाथि डोजर, पहिरोको जोखिम गत वर्ष जाजरकोटको नलगाड नगरपालिकाको कालीमाटीहुँदै लहँ जाने सडक डोजरले खनेपछि नलगाड४ पाटाटोलका केही घर पहिरोको उच्च जोखिममा परेका छन्। वर्षात्सँगै घरको डिलबाटै पहिरो खसेपछि दर्जन बढी घर उच्च जोखिममा परेका हुन्। पहिरोको कारण घरमुनिबाट ठूलो पहिरो गई उच्च जोखिम रहेको वडा अध्यक्ष बद्री पन्तले बताए। उक्त पहिरोले अन्य स्थानमा पनि क्षति गर्ने खतरा रहेको हुँदा सुरक्षित रहन र उक्त क्षेत्रमा नजान स्थानीयलाई आह्वान गरिएको छ। पहिरोले बोटबिरुवा नष्ट गर्नुका साथै जमिन धाँजा फाटेको छ। पहिरोले खानेपानीको पाइप बगाएको छ। खोलाका घट्टमा क्षति गरेको छ। त्यस्तै नलगाड नगरपालिका१ कल्पतमा पहिरो खस्दा घर र पशुचौपायामा क्षति पगेको छ। बाढी पहिरोले बारेकोट, कुशे र जुनीचाँदे गाउँपालिका जाने सडक अवरुद्ध हुँदा समस्या परेको छ।  कृष्ण सारु मगरमकवानपुर, शिवराज भट्टधनगढी, राजेन्द्र कार्कीजाजरकोट, कृष्णमणि बरालपोखरा, यादव आचार्यगुलरिया, सुन्दरसिंह धामीदार्चुला, महादेव अवस्थी कञ्चनपुर, गीता कुँवरअछाम, राजन गाउँलेसिन्धुली, रोजन तामाङकाभ्रे , सुन्दर शिरीशसिन्धुपाल्चोक"
कोरिया पठाउने भन्दै अनुमतिबिना तालिम,"इलाम : इलाममा युवालाई कोरिया पठाउने भन्दै तालिम दिँदै आएको एस स्किल ट्रेनिङ सेन्टरको क्रियाकलापप्रति वैदेशिक रोजगार विभागले चासो देखाएको छ। सेन्टर इलाम नगरपालिका ७ स्थित ठूलो टुँडिखेल छेउमा रहेको छ। विभागका महानिर्देशक मदन दाहालले इलामका प्रमुख जिल्ला अधिकारी श्रवणकुमार पोख्रेललाई केही दिन पहिले फोन गरेर वैदेशिक रोजगारीको प्रलोभनमा पारी ठगी गरेको लिखित गुनासो र अन्य कुनै प्रमाणसहितको विवरण संकलन गरी विभागमा पठाइदिन भनेका छन्। अनुमति नलिई सीप विकास तालिम सञ्चालन गर्दै आएको एस स्किल ट्रेनिङ सेन्टरलाई प्रचलित कानुनबमोजिम कारबाही गर्न सम्बन्धित नियामक निकाय सीटीईभीटीलाई झन्डै दुई महिना पहिले नै पत्राचार गरिएको थियो। अहिलेसम्म सीटीईभीटीले चासो लिएको छैन। जिल्ला प्रशासन कार्यालयले गत वैशाख २५ गते प्राविधिक शिक्षा तथा व्यावसायिक तालिम परिषद् भक्तपुर सानोठिमीलाई पत्र पठाएको थियो। इलामका प्रमुख जिल्ला अधिकारी, जिल्ला प्रहरी कार्यालय, घरेलु तथा साना उद्योग कार्यालय, शिक्षा विकास तथा समन्वय इकाइ र करदाता सेवा कार्यालय इलामका प्रमुख तथा प्रतिनिधिको टोलीले सुरुमा अनुगमन गरेको थियो। अनुगमनपछि तालिम केन्द्रका प्रोप्राइटर सुरेन्द्रकुमार राईलाई तालिम सञ्चालनको अनुमति पत्रलगायत सम्बन्धित कागज ७ दिनभित्र पेस गर्न निर्देशन दिइएको थियो। ट्रेनिङ सेन्टरले अनुगमनपछि विज्ञप्ति निकालेर तालिमका लागि सबै प्रकारको अनुमति लिएको दाबी गरेको थियो। प्रमुख जिल्ला अधिकारी पोख्रेलका अनुसार कागजात पेस गर्न समय दिए पनि सेन्टरले कागजात बुझाउन सकेन। सेन्टरले झापाको कुनै कम्पनीसँगको करारपत्र पेस गरेको थियो। पोख्रेलले भने, सेन्टरले हामीलाई चाहिने कागज पेस गर्न सकेन, झापातिर सञ्चालन अनुमति पाएको एउटा तालिम संस्थाको करार गरेको कागत पेस गर्यो, जुन कानुनसम्मत छैन। प्रशासनले प्रमाणसहित कागजात पठाए पनि सीटीईभीटी भने कारबाहीका लागि अघि बढेको छैन। सुरुमा प्रतिव्यक्ति ९१ हजार एक सय रुपैयाँ उठाएर तालिम गराएको सेन्टरले थप रकम नलिएको दाबी गरेको छ। सेन्टरले तीन सयभन्दा बढीलाई तालिम दिएको बुझिएको छ। उक्त केन्द्रले तालिममा सहभागीलाई विभिन्न चरणमा गरी काठमाडौं लगेको छ। स्किल टेस्टका नाममा त्यहाँ पनि रकम असुलेको पीडितको गुनासो छ। श्रम, रोजगार तथा सामाजिक सुरक्षा मन्त्रालयले विज्ञप्ति निकालेर वैदेशिक रोजगारमा जान गरिने सबै क्रियाकलाप विभागमा दर्ता भएको संस्थाले मात्रै पाउने प्रस्ट पारेको छ।"
भूराजनीतिक चपेटामा देश,"नेपाल भूराजनीतिक भुँमरीमा पर्दैछ। नेपाललाई भूराजनीतिक भार थेग्न गाह्रो पर्ने देखिँदैछ। नेपाल भूराजनीतिक मात्र होइन, भूरणनीतिक चेपुवामा पनि फस्दैछ। नेपाल भूराजनीतिक भुँमरीमा पर्दैछ। नेपाललाई भूराजनीतिक भार थेग्न गाह्रो पर्ने देखिँदैछ। नेपाल भूराजनीतिक मात्र होइन, भूरणनीतिक चेपुवामा पनि फस्दैछ। त्यसका पछिल्ला उदाहरण हेरौं। नेपालमा अहिले भारत, चीन र अमेरिका द्विपक्षीय र बहुपक्षीय आर्थिकदेखि सुरक्षासम्मका रणनीतिक कार्यक्रमका साथ अस्वस्थ र शत्रुतापूर्ण प्रतिस्पर्धामा छन्, जसका लागि नेपाल प्रोक्सिल्यान्ड बन्दैछ। सन् २०१७ मेमा बीआरआईको अंग बन्यो, सेप्टेम्बरमा एमसीसीको। अमेरिका बीआरआई कार्यान्वयन् नहोस् भन्ने र लविङ गर्ने, चीन एमसीसीलाई पान्डोरा बक्स भन्दै त्यसलाई अस्वीकार गरोस् भन्ने। अमेरिकाले नेपाल आईपीएसको अंग भयो भन्ने, चीनले जीएसआईको सदस्य बन्न दबाब दिने। सरकार आईपीएसको अंग बन्न खोज्ने, जीएसआई नमान्ने, जबकि यी दुवैमा नेपाल जानै सक्दैन। अमेरिका नेपाललाई प्रयोग गरेर चीनलाई रोक्ने, चीनले आफ्नो छिमेकमा बढेको प्रतिस्पर्धीको क्रियाकलाप रोक्ने। बरु भारतले विगतको तुलनामा आन्तरिक मामिलामा दक्खल दिएको अलि देखिँदैन। यद्यपि उसले पनि आफ्ना उद्देश्य प्राप्तिका लागि प्रयास गरिरहेकै छ। नेपाल चीन र अमेरिकाको शक्ति संघर्षको छद्मभूमि बनिसक्यो। यस्ता थुप्रै गतिविधि नेपालमा बढेका छन्, जसको केन्द्रमा नेपालको हित छैन, हामीलाई उनीहरूका निहित स्वार्थपूर्तिका लागि रणनीतिक रूपमा प्रयोग गरिएको छ। छिमेकी र पश्चिमाको निशानामा नेपालका दुई क्षेत्र परेका छन् यतिबेला। पहिलो, नेपालको अपार प्राकृतिक स्रोत, जसमाथि नियन्त्रणको प्रयास जारी छ। दोस्रो, प्रजातान्त्रिक भनिएका सबै संस्थाहरूलाई तहसनहस पारेपछि राष्ट्रिय सुरक्षाको जिम्मा लिएको नेपाली सेनालाई पनि विवादित बनाउँदै समाप्त पार्ने भन्ने छ। सेनालाई कमजोर बनाउन सकियो भने बेरोकटोक आफ्ना घरेलु खेताला र पपेटमार्फत रणनीतिक लक्ष्य हासिल गर्न सकिन्छ भन्नेमा उनीहरू छन्। यी सबैमा नेपाली भूमि प्रयोग भइरहेको छ। यो सरकार पनि त्यसमा प्रयोग भइरहेको छ वा त्यसलाई नै आमन्त्रित गरिरहेको छ। तर विदेशीलाई दोष थोपरेर हुँदैन, हाम्रो देश बनाउने हामीले हो। हामीले सोच्ने हो, उनीहरूले आफ्नै स्वार्थ हेर्छन्। हामीले हाम्रो स्वार्थ हेर्र्ने हो। हामीले हाम्रो भूराजनीतिक संवेदनशीलता हेर्नुपर्छ, यो संवेदनशीलतालाई महसुस गरेर। तर नेपालको राष्ट्रिय स्वार्थलाई प्रधान मानेर अघि बढ्नुपर्छ भनेर थाक्ने गरी बोल्यौं। सायद आज विदेश नीति र परराष्ट्र सम्बन्धवारे सबैभन्दा बढी उच्चारण गरिएको वाक्यांश भूराजनीतिक संवेदनशीलता हो। तर यसैलाई सत्ता प्राप्ति र निहित व्यक्तिगत, पार्टीगत स्वार्थको साधन बनाइँदैछ। जस्तो नेपाल विश्वका दुई उदीयमान अर्थतन्त्र भएका देश चीन र भारतको बीचमा रहेको छ। उनीहरूको तुलनामा सानो तर करिब दुई देशलाई हेर्दा मध्यम आकारको राष्ट्र हो नेपाल। संसारले चीन र भारतसँग विकासदेखि रणनीतिमा सहकार्य गर्दैछन्। तर नेपालका पार्टी र जनमत विशाल छिमेकीप्रति विभाजित छ।  खनाल, परराष्ट्र मामिला विश्लेषक हुन्।"
"नदी साँघुरिए, निकास खोज्दै सहर पसे","४० मिमि मात्रै पानी परे पनि काठमाडौंका बालाजु, कपनजस्ता क्षेत्रमा घरघरमा पानी पस्छ। काठमाडौं : मंगलबार बिहानैदेखि राजधानीका नदी किनारका दर्जनौं स्थानमा बाढी पस्यो। बागमती, विष्णुमती, धोबीखोला, हनुमन्ते, मनहरालगायतका नदीमा पानीको सतहले खतराको स्तर पार गयो। करिडोरका सडक, बस्ती, सर्वसाधारणका घर डुबानमा परे। देशकै राजधानी बर्सेनि बाढी र डुबानको समस्या बेहोर्न बाध्य छ। किन त ? विज्ञको जवाफ छ, नदी, खोला अतिक्रमणमा परे। साँघुरिँदै गएपछि निकास खोज्दै सहर पसे। जल तथा मौसम विज्ञान विभागका अनुसार पनि पछिल्लो २४ घण्टामा राजधानीमा परेको पानी धेरै होइन। विभागका अनुसार मंगलबार बिहान ८ बजेसम्म ६४ दशमलव ३ मिलिमिटर (मिमि) मात्रै वर्षा भएको हो। तर, बाढी तथा डुबानको पछाडि जलाधार क्षेत्र दोहन तथा अतिक्रमण नै मुख्य कारण बनेको विज्ञहरूको तर्क छ। उक्त मात्राको पानी विगतमा पनि पर्ने गरेको भए पनि यसपालि अति नै भएको हो। त्रिभुवन विश्वविद्यालयका उपप्राध्यापक सुरेश मरहठ्ठाका अनुसार विभागले ६४३ मिमि भनेको भएता पनि औसतमा ८० मिमि पानी परेको छ। जसकारण प्रायः नदीमा पानीको ओभरफ्लो भएको छ। उनले भने पानी पर्ने अवधि र बाढी निकास हुने अवधिबराबर जस्तै भयो। त्यसैले गर्दा एकचोटी ठूलो बाढी देखियो। मंगलबारको बाढीलाई मरहठ्ठाले सामान्य भनेका छन्। नदीहरू अतिक्रमणमा परेका छन्। खोलाहरू साबिकको भन्दा आधामा खुम्चिएका छन्। भूउपयोग फेरिएको छ। खुला जमिन ढलान भएका छन्, पानी सोस्ने ठाउँ छैन। ढलानबाट पानी बगेरै जान्छ। काठमाडौं उपत्यकाको हकमा बाघद्वार उद्गम बिन्दु भएको बागमतीको पानी चोभारसम्म पुग्ने अवधिलाई टाइम अफ कन्सन्टेसन भनिन्छ। यो अवधिभर वर्षा भएमा नदीमा पानीको मात्रा अत्यधिक हुन्छ। सबैतिरको पानी एकैपल्ट नदीमा पुग्दा जलस्तर बढ्छ। त्यस्तो अवस्थामा पानी नदीबाट ओभरफ्लो भएर बस्ती र अन्यत्र जान्छ। मंगलबार पानी पर्ने अवधि टाइम अफ कन्सन्टेसनभन्दा लामो रहेको मरहठ्ठाको भनाइ छ। बस्तीहरूमा बाढी पस्नुमा मानवीय त्रुटि हो। नदीका दुवैतिरै तटबन्ध लगाएपछि समस्या थपिएको हो। कतिपय नदीका किनारमा बालुवा थुप्रिएका छन्, त्यसले नदी झन् साँघुरो बनेको छ। विगतमा भने बाढी निकास हुनका निम्ति नदीका बहावका क्षेत्र फराकिला थिए। ५० वर्ष पहिला यतिकै मात्रामा पानी पर्दा काठमाडौंमा यस्तो बाढी आउँदैनथियो, मरहठ्ठाले भने, खेत र जमिनमुनि पानी सोसिन्थ्यो। नदीहरू खुल्ला थिए, मजाले बगेर जान्थ्यो। मरहठ्ठाका अनुसार मंगलबारको जति पानी औसतमा साढे दुई देखि तीन वर्षको अन्तर परिरहन्छ, सोही अन्तरमा यत्रै बाढी आइरहन्छ। सन् २०२० मा पनि अहिलेको जस्तै बाढी आएको थियो उनको अनुभव छ। ४० मिमि पानीमात्रै परे पनि राजधानीका बालाजु, कपनजस्ता क्षेत्रमा घरघरमा पानी पस्छ। त्यस क्षेत्रमा खोलाको प्राकृतिक बहाव साँघुरोमात्रै छैन, खोलामाथि ढलानले ढाकिएको पनि छ। उनले भने हाल बनेका खोलाको करिडोरहरू नदीको बहाव क्षेत्र हुन्। हाम्रा संरचनाहरूका कारण आगामी दिनमा झनै बाढीको तीव्रता बढ्नेछ। विपत्बाट बच्न रियल टाइम डेटा चाहिन्छ। जसले पानी परी सकेपछि कुन ठाउँमा बाढी कति बेला पुग्छ भन्ने अनुमान लगाउन सकिन्छ। मंगलबार सुन्दरीजलमा ९६८ मिमि, बूढानीलकण्ठमा ८४४ मिमि, कीर्तिपुरमा ४४६ मिमि, नगरकोटमा १०३ मिमि, धाप ड्याममा ६७ मिमि, ककनीमा ७१ मिमि, गोदावरीमा ४५४ मिमि र लेले ७१८ मिमि पानी परेको छ। सामान्यतयाः चौबीस घण्टामा १४० मिमि पानी परेमा त्यसलाई भारी वर्षा भनिन्छ। जल तथा मौसम विज्ञान विभागका मौसमविद् सुदर्शन हुमागाईंका अनुसार काठमाडौंमा ६४३ मिमि वर्षा भएको थियो। बाढी तथा डुबान हुनुमा काठमाडौंमा निकास प्रणाली राम्रो नभएको हुमागाईंको तर्क छ। विभागले मनसुन सुरु हुनुभन्दा पहिला नै यसपटक सरदर भन्दा कम वर्षा हुने जानकारी दिएको थियो। पूर्वानुमानअनुसार नै नेपालका सम्पूर्ण तराईले सोमबारसम्म खडेरी सामना गरिरहेको थियो। तर, देशैभरि मनसुन सक्रिय अकस्मात भएको छ। मनसुन अवधिभरि नै कहिल्यै सक्रिय, कहिले कमजोर हुन्छ। कहिलेकाहीँ ब्रेक पनि लाग्छ। ब्रेक लाग्दा खडेरी हुन्छ। यो सामान्य प्रक्रिया हो। कतिपयले यसो हुनुलाई जलवायु परिवर्तनको असर भन्छन्। हुमागाईं जलवायु परिवर्तनले जलवायुजन्य विपत्ति ल्याएको र वर्षाको तीव्रता बढाएको दाबी गर्छन्। तर, वर्षाको प्याटर्न भने सधंै उस्तै हुँदैन, उनले भने, अहिले काठमाडौंमा धेरै पानी पर्न थालेको होइन। वर्षाको मात्रा पहिलाको जस्तै छ। तर वर्षा हुने प्रक्रियामा फेरिएको हुन सक्छ। हुमागाईंका अनुसार लामो समयमा त्यति नै वर्षा हुँदा विपत्ति ल्याउँदैन। तर छोटो अवधिमा ठूलो वर्षा हुँदा सहर बाढीले बगाउँछ, डुबाउँछ। निकास र जमिनले सोसेर जाने ठाउँ नहुँदा पानी ह्वात्तै बगेको र ओभरफ्लो भएको उनले बताए। जलाधरविज्ञ मधुकर उपाध्यायले वर्षामापन गर्ने विभागको प्रक्रियाले सबै ठाउँको प्रतिनिधित्व नगर्ने बताउँछन्। बालाजुमा नापेर त्यसले रामकोटको प्रतिनिधित्व नगर्न सक्छ। एकपटक धोबीखोलातिर भयंकर असिना आयो तर टंगालतिर थिएन, उपाध्याय भन्छन् त्यसैले पनि मापन केन्द्रहरू पर्याप्त हुनुपर्छ। घण्टागत तथ्यांक चाहिन्छ। एकै ठाउँमा खाँदिएर परेको पानीलाई अहिलेको नाप्ने यन्त्र व्यवस्थाले खासै प्रतिनिधित्व नगरेको उनको भनाइ छ। भक्तपुरको हनुमन्ते क्षेत्रमा बाढी आउँदा बालकोट माथि वा कटुन्जेतिर पनि पानी परेको हुन सक्छ। तर, विभागले त्यहाँको नाप्दैन, उनले भने। उपत्यकामा बाढी तथा डुबान हुनमा सहरीकरण तथा जलवायु परिवर्तनको आआफ्नै प्रकारको योगदान छ। तर, एकैठाउँमा धेरै पानी पर्ने र त्यहाँ कति पानी पयो भनेर मापन गर्नेहरूले बताउन नसक्दा झनै समस्या थपिएको छ। पानी पर्ने परिवर्तनशीलताको शैलीले कहाँ, कति पर्छ भन्ने अनुमान गर्न कठिन भएको उपाध्यायले जनाए। यो जलवायु परिवर्तनले गर्दा भएको हो। नदी बहावका क्षेत्र दोहनका कारण पनि विपत्को जोखिम बढेको छ। भक्तपुरकै कुरा गर्दा पहिला हनुमन्ते खोलाको जलाधार क्षेत्रमा बालुवाका ढिस्का धेरै थिए। अहिले ती सबै उत्खनन् भए, घडेरी बने। उपाध्याय भन्छन्, हनुमन्ते क्षेत्र डुबाउनुको कारण बालुवाको ढिस्को उत्खनन् तथा वर्षाको तीव्रताले नै भएको हो। यसैगरी भक्तपुरको राधेराधे क्षेत्रमा पहिला खेती गरिन्थ्यो र त्यहाँ विगतमा पनि बाढी पस्थ्यो। त्यो ठाउँमा बस्ती बनेपछि घरभित्रै पानी पसेको छ। बालुवाले पानी सोस्थ्यो, कंक्रिटले सोस्दैन। खोला गल्ली झैं सानो बाटोमा हिँड्छ। यसैगरी चाँगुनारायण क्षेत्रमा पनि बस्ती विकासको नाममा सम्याएर बालुवाको ढिस्को तथा प्राकृतिक रूपमा पानी थेग्ने जलाधार र संरचना मासिएका छन्। बल्खु कुलेश्वरमा डुबान पर्नुको कारण थानकोटतिर बढी पानी पर्नु हो। उपाध्यायका अनुसार कपनको कथा फरक छ। कपनको खोला होइन, खहरे हो। धेरै पानी पर्दा आकस्मिक बहाव आउनु सामान्य हो। तर, मंगलबारको जस्तो घटनाले आगामी दिनका लागि पाठ सिक्नुपर्ने हुन्छ भन्दै उनले अन्यथा योभन्दा ठूलो पानी परेमा अझै धेरै डुबान तथा धेरै संरचनामा क्षति हुने बताए। त्रिभुवन विश्वविद्यालयका सहप्राध्यापक मरहठ्ठाले सहरी क्षेत्रमा प्राकृतिक विपत्तिको जोखिम बढेको र संरचनाहरू विपद्मैत्री नभएको बताउँछन्। सहरी क्षेत्रमा बाढी आउनेबित्तिकै बत्ती काटिन्छ, टेलिफोन र इन्टरनेट अवरुद्ध हुन्छ। मौसम पूर्वानुमान महाशाखाका अनुसार नेपालमा मनसुनी वायुको साथै बंगलादेशको उत्तरी भूभाग तथा आसपासमा रहेको न्यून चापीय प्रणालीको प्रभाव रहेकाले वर्षा भएको हो। अहिले मनसुनकोे न्यून चापीय रेखा नेपाल नजिक रहेकाले मनसुन सक्रिय भएको छ। मौसममा बुधबारदेखि क्रमिक सुधार आउने महाशाखाको भनाइ छ।"
के नेपाल भूराजनीतिक टकरावको इपिसेन्टर बन्दैछ ?,"पछिल्ला केही वर्षयता शक्ति राष्ट्रहरूबाट भएका शृंखलावद्ध भ्रमणहरूले नेपालप्रति ठूला मुलुकको चासो र चिन्ता ह्वात्तै बढेको देखिन्छ। राष्ट्रनिर्माता पृथ्वीनारायण शाहले आफ्नो दिव्योपदेशमा आन्तरिक विषयसँगै एकीकृत नेपालको विदेश नीति कस्तो हुने भन्नेबारे विस्तृतमा व्याख्या गरेका छन्। झन्डै ६ सय वर्ष अगाडिको विश्व र अहिलेको विश्वमा आकाश जमिनको फरक छ। तर, उनले नेपालको भूराजनीतिक अवस्थितिलाई दुई ढुंगाबीचको तरुल भनी व्याख्या जति पछि उति धेरै सान्दर्भिक हुँदै गएको छ। भूराजनीतिक विश्लेषक चन्द्रदेव भट्टको शब्दमा नेपाल आज दुई मात्र होइन्, धेरै ढुंगाहरूबीचको तरुल भएको छ। उनी भन्छन्, अरू ढुंगाहरू भूगोलको रूपमा नदेखिए पनि अन्य रूपमा प्रष्फुटित भएका छन्। अर्थात् नेपाल विस्तारै विभिन्न शक्ति राष्ट्रहरूको चेपुवामा पर्दै गएको छ। सारांशमा भन्दा पृथ्वीनारायण शाहले नेपालले दुवै छिमेकीसँग राम्रो सम्बन्ध राख्नुपर्छ तर उनीहरूसँग त्यत्तिकै सतर्क पनि हुनुपर्छ भनी व्यक्त गरेको विचार आजका शासक र विज्ञहरूको पनि मूलमन्त्र हो। उनले दिव्यपदेशमा भनेका छन् उप्रान्त।। यो राजे दुई ढुंगाको तरुल जस्तो रहेछ, चीन बादशाहसित ठूलो घाहा राषनु। दषिनको समुन्द्रका बादशाहसित घाहा ता राषनु, तर त्यो महाचतुर छ। हिन्दुस्तान दबाई राषेछ । सरजिमीमा परिरहेछ हिन्दुस्तान जाग्यो भन्या कठिन पर्ला भनी किल्ला पोषन आउन्या छ। सन्धि सर्पन हेरी गढी तुल्याई राषनु र रस्ता रस्तामा भाजा हाली राषनु र यक दिन त्यो बल आउन्या छ। जाई कटक नगर्नु , झिकी कटक गर्नु। तर, आज दक्षिणको भारत मात्र होइन होइन्, उत्तर पनि निकै बाठो र शक्तिशाली बनेर आएको छ। अनि महाशक्ति राष्ट्र अमेरिकाको दबाब र प्रभाव छिमेकी मुलुक चीन र भारतको भन्दा कम छैन। अहिले पनि विशाल दुई छिमेकी मुलुक भारत र चीनबाट नेपालको सार्वभौमसत्ता र भौगोलिक अखण्डता जोगाउने विषय झन् पेचिलो बन्दै गएको छ। तर, विश्लेषक भट्टले भनेझै नेपालको भूराजनीतिक अवस्थितिका कारण नेपालमा पहिलेदेखि नै शक्ति राष्ट्रहरूको चिन्ता र चासो नयाँ होइन तर त्यसको स्वरूप र मात्रामा भने व्यापक परिवर्तन आएको छ। यतिखेर शक्ति राष्ट्रहरू विशेषगरी अमेरिका र चीनको सम्पूर्ण ध्यान एसिया महादेशमा केन्द्रित छ। दक्षिण दक्षिण, मध्यएसिया र पूर्वी एसिया र उत्तरपूर्वी एसियाका आआफ्नै र अलग्लै रणनीतिक, सैन्य र आर्थिक महत्त्व छन्। दक्षिण एसिया झनै केन्द्रमा छ किनभने यहाँ अर्काे महाशक्तिको रूपमा उदाइरहेको भारत छ। एकअर्कासँग भिड्नका लागि अमेरिका र चीन दुवैले भारतको साथ खोजिरहेका छन्। तर, भारत भने दुवै ध्रुवमा नलागी आफ्नो रणनीतिक स्वायत्तता कायम गर्न दृढ छ। दक्षिण एसियाली मुलुकमा भारतको परम्परात गहिरो प्रभाव छ जसलाई तत्कालै चीन र अमेरिकाले विस्थापित गर्न सक्ने अवस्था छैन। त्यसैले दक्षिण एसियाली मुलुकहरूमा यतिबेला एक प्रकारले अमेरिका, चीन र भारतको बीचमा त्रिपक्षीय भिडन्त छ। दक्षिण एसियाली मुलुकहरूमध्ये पनि भारत र चीनको बीचमा रहेको नेपालमा शक्ति राष्ट्रहरूको चलखेल बढिरहेको छ। नेपाललगायत दक्षिण एसियाली मुलुकमा चिनियाँ प्रभावलाई कम गर्ने सबालमा केही एजेन्डामा समानता भए पनि भारतले चीन र अमेरिका दुवैको प्रभावलाई रुचाउँदैन। उता चीन, रसियालगायतका मुलुकहरूको अर्काे ध्रुव पनि बनिरहेको छ। पछिल्ला वर्षहरूमा एसियामा युद्धको त्रास बढिरहेको छ। पहिलो, भारत र चीनको बीचमा बढ्दो सीमा विवाद। केही वर्षयता दुई मुलुकको बीचमा बढ्दो सीमा विवाद अझै साम्य भएको छैन र हुने संकेत पनि छैन। सीमा विवादले कुनै पनि बेला युद्ध हुन सक्ने सम्भावनालाई नकार्न सकिँदैन। भारतले सीमा विवाद समाधान नभएसम्म दुईपक्षीय सम्बन्ध साधारण अवस्थामा फर्कन नसक्ने अडान लिइरहेको छ। त्यसैले दुई मुलुकबीचको सम्बन्ध तत्काल सामान्यकरणतर्फ अगाडि बढ्ने अवस्था देखिँदैन। अर्काे साउथ चाइना सी र ताइवानको विषयमा अमेरिका र चीनको बीचको तनाव झन्पछि झन् बढ्दै गएको छ। कतिपयले त सन् २०२६ तिर ताइवानको विषयमा युद्ध हुने त होइन भन्ने भय व्यक्त गर्न थालिसकेका छन्। त्यसैले पनि पछिल्लो समय एसिया अर्थात् हिन्द महासागर क्षेत्रमा हतियारको भण्डारण बढ्दै गएको छ। यस क्षेत्रका मुलुकहरूले आफ्नो रक्षा बजेट बढाउँदै लगेका छन्। सैन्य गतिविधि बढ्दै गएको छ। पछिल्लो समय चिनियाँ राष्ट्रपति सी जिनपिङले आफ्नो जनसेनालाई युद्धको लागि तयार रहन लगातार निर्देशन दिइरहेका छन् र आफ्नो तेस्रो कार्यकालमा ताइवानलाई चीनमा गाभ्ने योजनामा उनी छन्। यही वर्ष आफ्नो १००औं जन्मोत्सव मनाएका पूर्वअमेरिकी विदेशमन्त्री र अन्तर्राष्ट्रिय मामिलाका जानकार हेनरी किसिन्जरले दि इकोनोमिस्ट पत्रिकासँगको अन्तर्वार्तामा यी गम्भीर सबाल उठाएका छन्। उनको निष्कर्ष अमेरिका र चीन विस्तारै युद्धको दिशातर्फ गइरहेका छन् तर उनीहरूले यसलाई रोक्नुपर्छ किनभने यसले सारा मानव जगत्को नै विनाश गर्छ। हुन पनि पछिल्ला वर्षमा चाहे ताइवानको विषयमा होस् या व्यापारको विषयमा हो अमेरिका र चीनको तनाव विस्तारै बढिरहेको छ। युक्रेन रसिया युद्धले यस अगाडि नै यस क्षेत्रलाई विभाजित गर्न खोजिसकेको छ। अमेरिका रसियाविरुद्धको आक्रमणको विपक्षमा विश्वमत बनाउन लागिरहेको छ भने चीन, रसिया, टर्कीलगायतका मुलुकहरूले रसियाको समर्थन गरिरहेका छन्। यतिमात्र होइन, चीनले त रसिया र युक्रेनको बीचमा शान्ति वार्ताको मध्यस्थतासमेत गराउन लागेको छ। चीन र रसियाले मात्र होइन, भारतले समेत अमेरिकालाई समर्थन गरेको छैन। यी कारणले गर्दा नाकाबन्दीले रसियालाई जति कमजोर बनाउन चाहेको थियो त्यति भएको छैन। रसिया युक्रेन युद्धको प्रभाव नेपालमा पनि देखियो। अमेरिकाले रसियामाथि लगाएको नाकाबन्दीको पक्षमा उभिन नेपाललाई दबाब दिएको थियो। नेपालले रसियाको आक्रमणको सम्बन्धमा संयुक्त राष्ट्रसंघमा गरेको मतदानको विषयमा नेपालमा निकै बहस भयो। दुई दिन अगाडि मात्र एमालेका अध्यक्ष केपी शर्मा ओलीले रसियाका सम्बन्धमा नेपालले लिएको नीतिले असंलग्न परराष्ट्र नीतिको विरुद्धमा भएको अभिव्यक्ति दिएका थिए। उता चीन र भारतले भने नेपाललाई कुनै पनि ध्रुवमा नलागी तटस्थताको नीति लिनका लागि आग्रह गरिरहे। यसैले विश्वमा बढ्दो शक्ति राष्ट्रको टकरावबाट नेपाल अछूतो छैन। अमेरिका र चीनबीचको द्वन्द्वको बाछिटा काठमाडौंमा धेरै पहिला नै देखिएको हो। कतिपय सन्दर्भमा दुई शक्ति राष्ट्र सार्वजनिक रूपमा नै आरोपप्रत्यारोपमा समेत उभिएका छन्। कतै नेपाल भूराजनीतिक तनावको इपिसेन्टर त बन्दै छैन ? पछिल्लो समय एसिया युद्धको आर्थिक र रणनीतिक असर पनि काठमाडौंमा देखिन थालेको छ। अझ नेपालको भूराजनीतिक अवस्थितिका कारण नेपालप्रति शक्ति राष्ट्रहरूको सक्रियता बढिरहेको छ। केही गरी एसिया महादेशमा युद्ध भयो भने नेपालले के गर्छ ? कस्तो दबाबमा पर्छ ? निश्चय नै ठूला मुलुकहरूले साथ मात्र खोज्ने छैनन्, नेपाली भूभाग युद्धको प्रयोगका लागि समेत दबाब दिने छन् ? यस्तो अवस्थामा नेपालले के गर्छ। भारत र चीनबीच सानो झगडा हुँदा मात्र पनि नेपाल मनोवैज्ञानिक दबाबमा पर्छ। भोलि युद्ध नै भयो भने के होला ? यति मात्र होइन्, शक्ति राष्ट्रहरूको खेलमैदान नेपाल बन्ने त होइन्। सन् २०२२ मा परराष्ट्र मन्त्रालयले आयोजना गरेको पहिलो यदुनाथ खनाल लेक्चरमा बोल्दै अन्तर्राष्ट्रिय कानुनका ज्ञाता प्राध्यापक डा सूर्य सुवेदीले भनेका छन्, म्यानमारदेखि अफगानिस्तानसम्मको हिन्दुकुश हिमालय क्षेत्रले लामो समयदेखि आन्तरिक र बाह्य उतारचढाव भोगिरहेको छ किनकि क्षेत्रीय र अन्तर्राष्ट्रिय राजनीतिका लागि यसको रणनीतिक महत्त्व छ। अन्तर्राष्ट्रिय सम्बन्धमा देखा परिरहेका नयाँ आयाम र अन्तर्राष्ट्रिय एक्टरहरूको प्रभाव जमाउने प्रतिस्पर्धाले यो क्षेत्र पुन : द्वन्द्वमा तानिन सक्छ। उनका अनुसार नेपालको विदेश नीतिको चुनौती विगतमा जति थियो अहिले त्यति नै छ। उनी भन्छन्, त्यसैले नेपालले स्विट्जरल्यान्डजस्तै स्थायी तटस्थताको नीति अपनाउने विषयमा सोच्न सक्छ किनकि यो नेपाली जनता र हिन्दुकुश हिमालय क्षेत्रका जनताको हितमा रहेको छ। यदि हिमालय क्षेत्रमा नयाँ युद्ध भयो भने त्यसको प्रत्यक्ष असर नेपाललाई पर्छ। त्यसैले पनि होला नेपालका सुरक्षा निकायहरू विशेषगरी नेपाली सेना, नेपाल प्रहरी, सशस्त्र प्रहरी र राष्ट्रिय अनुसन्धान विभागमा प्रभाव जमाउनको लागि शक्ति राष्ट्रहरूबीचको प्रतिस्पर्धा नै बढेको छ। विशेषत ठूला मुलुकका सुरक्षा र सामरिक पासोबाट नेपाल कसरी बच्ने भन्ने ठूलो चुनौती छ। राजनीतिक दलहरूको बीचमा अघोषित सहमति छ कुनै पनि सामरिक र सैन्य गठबन्धनमा सहभागी नहुने। आफ्नो चुनावी घोषणापत्रमा प्राय : सबै राजनीतिक दलहरूले यो विषय उल्लेख गरेका छन्। तर, त्यतिले मात्र पुग्दैन्, अहिले सार्वजनिक भएका कुन परियोजनामा सैन्य र सामरिक तत्त्वहरू छन् भन्ने ठम्याउन नै कठिन भएको छ। यही त्रासका कारण पनि नेपालले एमसीसी अनुमोदन गर्दा कुनै सैन्य गठबन्धनमा सहभागी नहुने व्याख्यात्मक टिप्पणीसमेत पास गरेको थियो। अहिले विशेषत चीनको ग्लोबल सेक्युरिटी इनिसियटिभको विषय त्यसैगरी बाहिर आएको छ। पछिल्ला केही वर्षयता शक्ति राष्ट्रहरूबाट भएका शृंखलावद्ध भ्रमणहरूले नेपालप्रति ठूला मुलुकको चासो र चिन्ता ह्वात्तै बढेको देखिन्छ। काठमाडौंस्थित एक कूटनीतिज्ञले केही समय अगाडि भनेका थिए जब नेपालजस्तो सानो मुलुकमा छिमेकीको मात्र होइन्, सात समुन्द्र पारिका मुलुकहरूको यति धेरै चासो देखिन्छ, यसले नेपालमा केही भूराजनीतिक अनिष्ट हुँदैछ भन्ने संकेत गर्छ, त्यसैले नेपाल धेरै होसियार हुनुपर्ने देखिन्छ। हुन त सन् १९५० देखि नै भारत, अमेरिका र चीनलगायतका मुलुकहरूले नेपालको आर्थिक र सामाजिक विकासमा महत्त्वपूर्ण योगदान गरेका छन् र यहाँका प्रत्येक घटनाक्रममा उनीहरूको हुनु स्वाभाविक हो। तर, पछिल्लो वर्षहरूमा शक्ति राष्ट्रहरूको अस्वाभाविक प्रतिक्रिया र सक्रियता देखिएको छ। भारत र चीनले आफ्नो सुरक्षा चासोलाई अझै गम्भीर रूपमा लिइरहेका छन्। केही वर्ष अगाडिसम्म चीनले अमेरिका र अमेरिकाले चीनको कुनै पनि विकास परियोजना र अन्य विषयको सीधा आलोचना गर्ने गरेका थिएनन्। तर, पछिल्लो समय उनीहरूले एकअर्काको नेपालसँगको सहकार्यको विरोध गर्न थालेका छन्। यतिमात्र होइन्, पछिल्लो समय चीनले नेपाल र अमेरिकाबीचको दुईपक्षीय सम्बन्धको विरोधसमेत गरिरहेको छ। आर्थिक र सैन्य शक्ति बढाइरहेको चीन यतिबेला आफ्नो प्रभाव बढाइरहेको छ। अमेरिकाले हिन्द महासागर नीतिअन्तर्गत सैन्य गठबन्धन मात्र होइन्, प्रजातान्त्रिक ध्रुवसमेत निर्माण गरिरहेको छ। सन् २०१८ देखि व्यापार, प्रविधि र ताइवानको विषयलाई लिएर अमेरिका र चीनको बीचमा तनाव बढिरहेको छ। पछिल्लो समय सम्बन्ध सुधारको प्रयास भए पनि आधारभूत रूपमा सम्बन्ध सुधार आएको छैन। अमेरिका र चीनको द्वन्द्वसँगै एसिया प्रशान्त क्षेत्रको अर्काे खेलाडी भारत हो। आफ्नो परम्परागत प्रभावको क्षेत्रमा रूपमा रहेको दक्षिण एसियालाई भारत आफ्नो प्रभावको रूपमा नै राख्न चाहन्छ। भारतले दुई शक्ति मुलुकको गतिविधिलाई नजिकबाट नियालिरहेको छ। भारतले नेपालमा बढ्दो चिनियाँ लगानी र प्रभावलाई राष्ट्रिय सुरक्षाको आँखाबाट हेरिरहेको छ। त्यसैगरी अमेरिकाको बढ्दो प्रभावलाई पनि भारतले नजिकबाट नियालिरहेको छ। चीनसँग निरन्तर सीमा विवाद बढिरहेका कारण पनि नेपाल र चीनबीचको बढ्दो सामीप्यता नयाँ दिल्लीका लागि टाउको दुखाइको विषय बनेको छ। शक्ति राष्ट्रहरूको बढ्दो चलखेलसँगै भारतले सुरक्षालाई आफ्नो प्रमुख एजेन्डा बनाएको छ। एक भारतीय कूटनीतिज्ञ भन्छन्, हाम्रो सम्पूर्ण सहकार्य र सहयोगको आधार भनेको नै हाम्रो सुरक्षा चासो हो, यो सम्बोधन भएन र तलमाथि भयो भने विकासका परियोजनाहरू पनि अगाडि बढ्न सक्दैनन्। यतिमात्र होइन, पछिल्लो समय युक्रेनसँग युद्धमा रहेको रसियाले पनि नेपालमा झनै चासो बढाउँदै लगेको छ। अमेरिकी आर्थिक नाकाबन्दीको विरुद्धमा लड्नका लागि उसले एसियाली मुलुकहरूसँगको सहकार्य अगाडि बढाउँदै लगेको छ। रसिया र युक्रेनबीचको युद्धमा ग्लोबल साउथका धेरै मुलुकले तटस्थताको नीति अपनाए। उता चीन र रसियाको बीचमा पनि सामीप्यता बढिरहेको छ। हालै रसियाले पूर्वाधारलगायतका विभिन्न क्षेत्रमा सहकार्यको प्रस्ताव गर्दै एक लिखित प्रस्ताव नै पठाएको छ। यतिमात्र होइन्, परम्परागत रूपमा नेपाललाई बर्सेनि निश्चित सहयोग रकम प्रदान गरेर विकास सहकार्य मात्र गरेका मुलुकहरू जापान, अस्ट्रेलिया, दक्षिण कोरियाले पनि नेपाललाई रणनीतिक किसिमले हेर्न थालेका छन्। बेलायतसँग नेपालको पुरानो र ऐतिहासिक सम्बन्ध रहेको छ र उसका आफ्नै चासो र विषयहरू रहेका छन्। तर, यी सबै मुलुकको साझा चासो छनेपाल चीनतर्फ धेरै नढल्कियोस्। यी सबै कारणले के स्पष्ट देखाउँछ भने काठमाडौं दक्षिण एसियासकै भूराजनीतिक इपिसेन्टर बनिरहेको छ। पछिल्लो समयमा अमेरिकाले नेपाललाई दिने सहयोगमा वृद्धि गरेको छ। एमसीसीको सहयोग एउटा महत्त्वपूर्ण उदाहरण हो। त्यसबाहेक अमेरिकाले उसको सहयोग एजेन्सी यूएसएडमार्फत दिने सहयोगमा पनि भारी वृद्धि गरेको छ। यति मात्र होइन्, नेपाललगायतका संसारभरि नै यूसएएडले अब बीचको कुनै एजेन्सीमार्फत भन्दा पनि सीधै स्थानीय स्तरका गैरसरकारी संस्थाहरूमार्फत ग्रासरुट तहमा पुग्ने योजना बनाएको छ। नेपाली सेनालाई सहयोग प्रदान गर्ने अमेरिका एउटा पुरानो मुलुक हो तर पछिल्लो समयमा तालिम, सैन्य सामग्रीलगायतका थुप्रै नयाँ सहयोगहरू अगाडि बढाइरहेको छ। त्यसैगरी अमेरिकाले व्यापार र वाणिज्यको क्षेत्रमा पनि नेपालसँगको सहयोग विस्तार गरिरहेको छ। यतिमात्र होइन, उसले अन्य सुरक्षा निकायहरू नेपाल प्रहरी र सशस्त्र प्रहरीसँगको सहकार्यलाई पनि अझ सघन बनाएको छ। अमेरिकाले जारी गरेको नयाँ इन्डोप्यासेफिक रणनीतिमा नेपालको नाम उल्लेख नगरे पनि अमेरिकाले नेपाललाई एक महत्त्वपूर्ण साझेदारको रूपमा अगाडि सारेको छ। यतिमात्र होइन्, अहिले अमेरिका आफू एक्लै आएको छैन, ऊ साझेदार मुलुकहरूसहित संयुक्त रूपमा आइरहेको छ। अमेरिकाले अगाडि सारेको हिन्द महासागर रणनीतिलाई नै आधार मानेर दक्षिण कोरियाले पनि हिन्द महासागर रणनीति सार्वजनिक गरेको छ, जापानले नयाँ राष्ट्रिय सुरक्षा रणनीति अगाडि सारेको छ भने क्यानडाले पनि हिन्द महासागर रणनीति अगाडि बढाएको छ। हिजो नेपाललाई विकास सहायताको दृष्टिकोणबाट हेर्ने मुलुकहरूले अब सामरिक र अमेरिकी आँखाबाट हेर्न थालिसकेका छन्। त्यसैले परम्परागत रूपमा नेपाललाई विकास सहायताको दृष्टिकोणबाट हेर्ने र नेपालमा धेरै सामरिक महत्त्व नभएका मुलुकहरू पनि अब रणनीतिक भइसकेका छन्। चीन पनि उत्तिकै प्रभावशाली रूपमा आइरहेको छ। चीनले अगाडि सारेको बेल्ट एन्ड रोड इनिसियटिभ (बीआरआई) अन्तर्गत नै भनेर कुनै परियोजना निर्माण सम्पन्न नभए पनि उसले नयाँ परियोजनलाई यसकै बृहत् ढाँचाभित्र नै राखेको छ। उसले पनि आर्थिक र सैन्य साझेदारीलाई गहन रूपमा अगाडि बढाइरहेको छ। यतिमात्र होइन्, उसले राजनीतिक दलहरूसँगको सहकार्यलाई अगाडि बढाउन चाहेको छ। नेपाल पश्चिमा क्याम्पमा जाने हो कि भन्ने भय चीनलाई देखिन्छ। विशेषत नेपालको भूमि प्रयोग गरेर पश्चिमा मुलुकले चीनविरोधी गतिविधि बढ्ने र चीन टुक्र्याउने भय उसलाई छ। यतिमात्र होइन, चीनको विकास रोक्नका लागि पश्चिमा मुलुकले नेपाली भूमि प्रयोग गर्ने भय उसलाई छ। त्यसैले लगानी र व्यापार विस्तारसँग अझै पनि चीनको पहिलोे प्राथमिकता काठमाडौंमा आफ्नो सुरक्षा चासो नै हो। शक्ति राष्ट्रहरूको चासो यतिमा मात्र सीमित छैन। उनीहरूले पछिल्लो समय आफ्नो प्रभावलाई विस्तार गर्नका लागि विभिन्न नीति र परियोजनाहरू अगाडि सारेका छन्। उदाहरणको लागि चीनले बीआरआईसँग अन्य विभिन्न इनिसियटीहरू ल्याएको छ ग्लोबल सेक्युरिटी इनिसियटिभ, ग्लोबल सिभिलाइजेसनल इनिसियटिभ, ग्लोबल डेभलपमेन्ट इनिसियटिभ यसका केही उदाहरणहरू हुन्। ती परियोजना के हुन् ? त्यसको सदस्य हुँदा कस्तो असर गर्छ ? केही स्पष्ट छैन। उनीहरूले नै यस विषयमा स्पष्ट नपार्दासम्म नेपालले आफ्नो पोजिसन बनाउन सकेको छैन। तर, चीन यी परियोजनाहरू नेपालमा तत्कालै लागू गर्न चाहन्छ र कतिपय कार्यान्वयनसमेत भइसकेको चिनियाँ अधिकारीहरूले बताउने गरेका छन्। उता अमेरिकाले अगाडि ल्याएको इन्डोप्यासेफिक रणनीतिका सम्बन्धमा नेपालको राजनीतिक वृत्त स्पष्ट छैन। त्यसमाथि उसले अगाडि सारेको एसपीपी कार्यक्रम विवादमा फसेको छ। उसो त अमेरिकाले नेपाललाई जति पनि सहयोग गरिरहेको छ, ती सबै हिन्द महासागर रणनीतिअन्तर्गत नै हो भन्नेमा अब कुनै दुविधा छैन। ठूला देशका रणनीति र नेपाल चीनका विभिन्न रणनीति र नेपाल बीआरआई : चीनले सन् २०१३ मा अगाडि सारेको वेल्ट एन्ड रोड इनिसियटिभ (बीआरआई) परियोजना अगाडि सार्यो। सन् २०१७ मा नेपाललले बीआरआई फ्रेमवर्क सम्झौतामा हस्ताक्षर गर्यो। बीआरआई कार्यान्वयनमा आएको १० वर्षपछि पनि यो के हो भन्ने विषयमा नेपाली जनता र विज्ञहरूको बीचमा एकमत देखिँदैन। पछिल्लो समय चीनले पोखरा इन्टरनेसनल विमानस्थललाई बीआरआई परियोजना हो भनेपछि त्यसले कूटनीतिक वृत्तमा तरंग ल्याएको छ। चीनले अगाडि सारेको बीआरआईसम्बन्धी दस्तावेजहरूका अनुसार बीआरआईका पाँच तत्त्वहरू रहेका छन्। बीआरआईको मुख्य उद्देश्य नेपालजस्तो विकसित मुलुकहरूमा पूर्वाधार निर्माणका लागि चीनले ऋण दिने हो। यसमा खास अनुदान हुँदैन। यसको मुख्य उद्देश्य चीनले निश्चित लगानी दिने र सम्बन्धित मुलुकले पनि लगानी गर्नुपर्ने। यतिबेला चीनबाट लगानी लिएर पूर्वाधार निर्माण गरेका धेरै मुलुकले त्यसको पैसा तिर्न सकेका छैनन्। पश्चिमा मुलुक र मिडियाले यसलाई ऋणको पासो भनेका छन्। बीआरआई विकास परियोजना मात्र हो कि यसमा सुरक्षा तत्त्व पनि छ भन्ने विषयमा यकिन छैन। पश्चिमा विज्ञहरूले बीआरआईलाई एक रणनीतिक परियोजना भनेका छन्। नेपालको छिमेकी मुलुक भारत यसमा सामेल नभएको र उसका केही चासोहरू रहेका कारण पनि नेपालमा बीआरआई कार्यान्वयन सहज भने छैन। चीनका नयाँ परियोजनाहरू बेल्ट एन्ड रोड इनिसियटिभ, ग्लोबल सिभिलाइजेसनल इनिसियटिभ, ग्लोबल सेक्युरिटी इनिसियटिभ र ग्लोबल डेभललपमेन्ट इनिसियटिभ बीआरआईमा नै समावेश छन्। नेपालले सन् २०१७ मा नै बीआरआई फ्रेमवर्कमा हस्ताक्षर गरेको हो। यसअन्तर्गत विभिन्न परियोजनामा चिनियाँ लगानी ल्याउने भनिए पनि अहिलेसम्म एकै पनि एक परियोजनामा हस्ताक्षर भएको छैन। चीनले बीआरआई कार्यान्वयनका लागि दबाब दिइरहेको छ। तर चीनले भने नेपालमा बीआरआई कार्यान्वयन भइसकेको दाबी गरिरहेको छ। अहिले चीनले आफ्ना सबै रणनीतिहरू बीआरआईको फ्रेमवर्कभित्र आउने बताइरहेको छ। ग्लोबल सेक्युरिटी इनिसियटिभ (जीएसआई) : चिनियाँ राष्ट्रपति सी जिनपिङले अगाडि सारेको ग्लोबल सेक्युरिटी इनिसियटिभबारे यतिबेला नेपालमा निकै बहस चलिरहेको छ। हरेक दुईपक्षीय भेटमा चीनले नेपाललाई यसमा सहभागिताको लागि आग्रह गरिरहेको छ। तर, नेपालले भने यसमा अध्ययन गरिरहेको जवाफ दिने गरेको छ। सन् २०२२ मा तत्कालीन राष्ट्रपति विद्यादेवी भण्डारीमा जीएसआईको एक कार्यक्रममा सहभागी भएको विषय निकै विवादित बन्यो। परराष्ट्र मन्त्रालयले सहभागी नहुन सुझाव दिए पनि नेपालमा यसमा सहभागी भएको थियो। चीनले सो इनिसियटिभ विश्व शान्ति, विकास र मानवताको भविष्यको लागि ल्याएको बताएको छ। तर, सुरक्षासँग सम्बन्धित विषय भएकाले नेपाल सहभागी हुने कि नहुने भन्ने अन्योलमा रहेको छ। उसो त नेपालले यसमा सहभागिताको लागि औपचारिक रूपमा आग्रह पनि गरेको छैन। ग्लोबल डेभलपपेन्ट इनिसियिभ (जीडीआई) : पछिल्लो समय चीनले अगाडि सारेको अर्काे परियोजना ग्लोबल डेभलपमेन्ट इनिसियटिभ हो। नेपालमा यो कार्यान्वयन भइसकेको छ। यस अन्तर्गतका दुई परियोजना नेपालमा कार्यान्वयनमा आइसकेको छ। नेपालस्थित संयुक्त राष्ट्रसंघसँगको सहकार्यमा सो परियोजना लागू गरिएकाले यो त्यति विवादित बनेको छैन। यस कार्यक्रमअन्तर्गत नेपालका केही विद्यालयका बालबालिकहरूलाई चीनले सहयोग गरिरहेको छ। ग्लोबल सिभिलाइजेसनन इनिसियटिभ (जीसीआई) : मानव सभ्यतासँग सम्बन्धित यो इनिसियटिभको बारेमा पनि चीनले विस्तृतमा बताएको छैन। केही हप्ताअगाडि पोखरामा आयोजना भएको ड्रागन फेस्टिभल आयोजना भएलगत्तै नेपालका लागि चिनियाँ राजदूतले नेपालमा यो लागू भएको अभिव्यक्ति दिएपछि यो विवादमा परेको थियो। अमेरिकी रणनीति र नेपाल हिन्द महासागर अर्थात् इन्डोप्यासेफिक रणनीति : अमेरिकाले अगाडि सारेको इन्डोप्यासेफिक रणनीति केही वर्षयता नेपालमा निकै चर्चामा छ। पूर्वअमेरिकी राष्ट्रपति डोनाल्ड ट्रम्पले सन् २०१९ मा सोसम्बन्धी रणनीति सार्वजनिक गरेका थिए जुन निकै चर्चामा रह्यो। सन् २०२२ मा जो बाइडनले नयाँ रणनीति सार्वजनिक गरेका छन् जसका मुख्य बुँदाहरू यस प्रकार रहेका छन्। इन्डोप्यासेफिक रणनीतिका मुख्य बुँदाहरू यस रणनीतिको मुख्य उद्देश्य यस क्षेत्रमा चीनको प्रभावलाई कम गर्नु हो। स्टेट पार्टनरसिप प्रोग्राम : अमेरिकाले अगाडि सारेको स्टेट पार्टनरसिप कार्यक्रम झन्डै ३० वर्षभन्दा अगाडिदेखि सुरु भएको हो। अहिले यो एक सयभन्दा बढी मुलुकमा कार्यान्वयन भइसकेको छ। तर, नेपालमा भने यो विवादित बन्यो। यस सम्बन्धमा काठमाडौंस्थित अमेरिकी दूतावासले एक पेपर नै सार्वजनिक गरेको छ। उसले यो अमेरिकाको नेसनल गार्ड र विदेशी मुलुकको सेनाको बीचमा सहकार्य भएको बताउँदै आएको छ। अमेरिकाले यो सेक्युरिटी र सैन्य एलाइन्स नभएको स्पष्टीकरण दिए पनि नेपाल सरकारले यसमा सहभागिता नहुने पत्र अमेरिकी पक्षलाई पठाइसकेको छ। नेपालले सन् २०१५ र २०१७ मा यो कार्यक्रममा सहभागिताको लागि आग्रह गरेको थियो। र, नेपालको आग्रहलाई आफूले सन् २०१९ मा स्वीकार गरेको अमेरिकी दाबी रहेको छ। एमसीसी : अमेरिकाले ट्रान्समिसन लाइन र सडकको स्तरोन्नतिको लागि प्रदान गरेको ५०० मिलियनबराबरको अमेरिकी सहयोग नेपालमा विवादमा पर्यो। संसद्ले व्याख्यात्मक टिप्पणीसहित यसलाई पारित गरेपछि यसै महिनाबाट यो कार्यान्वयनमा आउँदैछ। अमेरिकी दस्तावेज हेर्दा एमसीसी हिन्दमहासागर रणनीतिको नै अंश हो भन्नेमा कुनै द्विविधा छैन। भारतको रणनीति र नेपाल नेबरहुन फस्ट नीति : सन् २०१४ मा बहुमतसहित सरकार निर्माण गरेपछि प्रधानमन्त्री नरेन्द्र मोदीको सरकारले नेबरहुड फस्ट नीति सार्वजनिक गरेको हो। यसअन्तर्गत छिमेकी देशहरूलाई भारतले उच्च प्राथमिकता राखेको भन्ने हो। मोदीले आफ्नो शपथ समारोहमा छिमेकी देशका सरकार र राज्य प्रमुखलाई आमन्त्रण गरेर यसको सुरुवात गरेका थिए। भारतले अहिले कुनै पनि औपचारिक कार्यक्रम र दस्तावेजमा यसलाई महत्त्वका साथ उल्लेख गर्ने गर्दछ। अग्निपथ : भारतले अगाडि सारेको अग्निपथ नेपालमा निकै विवादित भयो। केही निश्चित समयका लागि नेपाली र भारतीय युवालाई भर्ना गर्ने उद्देश्यले यसलाई अगाडि बढाइएको थियो। तर, यस विषयमा नेपालभित्र एकमत हुन नसकेपछि यस सम्बन्धमा केही पनि अगाडि बढ्न सकेको छैन। ईपीजी प्रतिवेदन र नेपाल : नेपालभारत सम्बन्धलाई समयनुकूल बनाउन र विशेषगरी सन् १९५० को शान्ति र मैत्री सन्धिलगायत अन्य दुईपक्षीय विषयलाई पुनरावलोकन गर्न नेपालले लामो समयदेखि माग गरिरहेको छ। नेपालको मागलाई सम्बोधन गर्दै सन् २०११ म प्रबुद्ध समूह गठन गर्नका लागि भारत तयार भयो र सन् २०१६ मा एक प्रबुद्ध समूहको गठन भयो। सो समूहले प्रतिवेदन सन् २०१८ मा प्रतिवेदन तयारसमेत पार्यो। तर, सो प्रतिवेदनका कतिपय प्रावधान आपत्तिजनक भएको भन्दै भारतले बुझ्न मानिरहेको छैन। नेपालले विशेषत सन् १९५० को सन्धिका केही प्रावधानहरू परिवर्तन गर्न चाहिरहेको छ। ठूला देशका अन्य सामूहिक रणनीति र नेपाल ठूला मुलुकका व्यक्तिगत इनिसियटिभबाहेक, अमेरिका, बेलायतलगायतका ठूला मुलुकले चीनलाई काउन्टर गर्नका लागि केही परियोजनाहरू अगाडि सारेका छन् जसको प्रत्यक्ष र परोक्ष असर नेपाललाई पर्दछ। ती केही इनिसियटिभहरू यहाँ प्रस्तुत गरिएको छ। क्षेत्रीय संगठन र नेपाल नेपाल कुन कुन क्षेत्रीय संगठनको सदस्य : क्षेत्रीय कूटनीति र त्यस्ता संस्थाहरूमा सहभागिता नेपालको परराष्ट्र नीतिका एक महत्त्वपूर्ण पक्ष हो। क्षेत्रीय संगठनहरूलाई सुदृढ र बलियो बनाउनुपर्ने नेपालको पोजिसन रहेको छ। अहिले नेपाल सदस्य रहेको क्षेत्रीय संगठनहरू यस प्रकार रहेका छन्। नेपाल कुन कुन अन्तर्राष्ट्रिय निकायको सदस्य ? नेपाल विभिन्न अन्तर्राष्ट्रिय संस्थाहरूको सदस्यको रूपमा रहेको छ नेपालको कूटनीतिक पहुँच कूटनीतिक मिसन : ४०दूतावासको संख्या : ३० स्थायी नियोग : ३ कन्सुलेन जनरल : ७ कूटनीतिक सम्बन्ध स्थापना भएका मुलुक : १८१ यी हुन् परराष्ट मन्त्रालयका १० शाखा नेपालको परराष्ट्र नीति सञ्चालनका मुख्य क्षेत्रहरू २०४६ (सन् १९९०) सालपछिका नेपालका परराष्ट्रमन्त्रीहरू कृष्णप्रसाद भट्टराई : १९९० गिरिजाप्रसाद कोइराला : १९९१ माधवकुमार नेपाल : १९९४, २००६प्रकाशचन्द्र लोहनी : १९९५रवीन्द्रनाथ शर्मा : १९९७रामशरण महत : १९९९चक्रप्रसाद बाँस्तोला : २०००शेरबहादुर देउवा : २००१नरेन्द्रविक्रम शाह : २००२सूर्यबहादुर थापा : २००३भेखबहादुर थापा : २००४रमेशनाथ पाण्डे : २००५केपी शर्मा ओली : २००६सहाना प्रधान : २००७उपेन्द्र यादव : २००८ सुजाता कोइराला : २००९ नारायणकाजी श्रेष्ठ : २०११ ईश्वर पोखरेल : २०१२ माधवप्रसाद घिमिरे : २०१३ महेन्द्रबहादुर पाण्डे, २०१४ कमल थापा : १९९७, २००४, २०१५, प्रकाशशरण महत : २००५, २०१६ कृष्णबहादुर महरा : २०१७ प्रदीपकुमार ज्ञवाली २०१८ रघुवीर महासेठ : २०२१ नारायण खड्का : २०२२ विमला राई पौडेल : २०२३एनपी साउद : २०२३ (कार्यरत) नेपालमा विश्व शक्तिको आँखा किन ? नेपालमा भारतको मुख्य चासो चीनको मुख्य चासो के के हो ? नेपालमा अमेरिकी चासो रसियाको चासो के ? नेपालको परराष्ट्र नीतिका मुख्य बुँदाहरू नेपालको परराष्ट्र नीतिका सम्बन्धमा लामो समयसम्म कुनै एक निश्चित दस्तावेज थिएन। विस २०७५ सालमा नेपाल सरकारले पहिलो पटक परराष्ट्र नीति सार्वजनिक गर्यो जसका मुख्य बुँदाहरू यस प्रकार रहेका छन्। सो परराष्ट्र नीतिका मुख्य बुँदाहरू यस प्रकार रहेका छन्। नेपालको परराष्ट्र नीतिका चुनौतीहरू के के छन् नेपालका लागि अवसर ? स्रोत राष्ट्रिय परराष्ट्र नीति २०७७ नेपालको सफ्टपावर के हो ? नेपालको परराष्ट्र नीतिका यी कोशेढुंगा पृथ्वीनारायण शाहले एकीकरण गरेदेखि अहिलेसम्म नेपालको परराष्ट्र नीतिमा केही फेरबदल आएको छ र केहीमा निरन्तरता छ। यसबीचमा नेपालको परराष्ट्र नीतिलाई अगाडि बढाउनका लागि विभिन्न व्यक्तिले महत्त्वपूर्ण भूमिका खेलेका छन्, तीमध्ये केही यहाँ चर्चा गरिएको छ। नेपाल एकीकरणको समय : परराष्ट्र निर्माता पृथ्वीनारायाण शाह नेपालको परराष्ट्र नीतिका आर्किटेक्चर हुन्। उनले नेपाल दुई ढुंगाको तरुल हो भनी दिएको अभिव्यक्ति आज पनि त्यतिकै सान्दर्भिक छ। उनले त्यतिबेला दक्षिण र उत्तरका दुवै छिमेकीसँग राम्रो सम्बन्ध बनाउनुपर्नेमा जोड दिएका थिए। यतिमात्र होइन, दक्षिण र भारतका शासकबाट नेपालको सार्वभौमसत्ता र भौगोलिक अखण्डता जोगाउनुपर्नेमा त्यति नै ध्यान दिएका थिए। यतिमात्र होइन्, नेपालको परराष्ट्र नीति सञ्चालनमा आवश्यक पर्ने संस्थागत विकासमा पनि उत्ति नै ध्यान दिएका थिए। कूटनीतिज्ञ जयराज आचार्य आफ्नो पुस्तक नेपालको परराष्ट्र नीति एक विमर्शमा भन्छन्, नेपाललाई जोगाउने रणनीति भनेको ठूला शक्तिहरू ब्रिटिस भारत र चीनसितको होसियारीपूर्ण मित्रता हो भनी बुझेर उनले त्यही अनुरूपको नीति बनाएर चले। उनले देशलाई आत्मनिर्भएर, स्वाधीन राख्नको लागि आन्तरिक रूपमा आर्थिक र सामाजिक विकास गर्दै जाने। भीमसेन थापा : कूटनीतिज्ञ जयराज आचार्यका अनुसार नेपालको राष्ट्रिय सुरक्षा र परराष्ट्र नीतिका सम्बन्धमा अध्ययन गर्नुपर्ने अर्काे व्यक्ति भीमसेन थापा हुन्। उनले पनि पृथ्वीनारायण शाहकै नीति र परम्परा अनुसरण गरेका हुन् तर उनबाट दुईवटा गल्ती आएका हुन्, आचार्य भन्छन्, पहिलो उनले आफ्नो देशको आर्थिक र सैन्यबल अंग्रेजको आर्थिक र सैन्यबलको तुलनामा कमजोर रहेको मूल्यांकन गर्न सकेनन् र ब्रिटिस इन्डियासँग जुध्न पुगे। दोस्रो अंग्रेजसँगको युद्धमा कुमाउ र गढवाल र धेरै तराई हारे। राणाकालीन परराष्ट्र नीति : कोतपर्वमार्फत सत्तामा आएका जंगबहादुर राणाले पनि नेपालको परराष्ट्र नीतिमा केही परिवर्तन ल्याए। आचार्य भन्छन्, नेपालको उत्तरी छिमेकी कमजोर हुँदा नेपालमाथि थिचोमिचो गर्न र आवश्यक परे आक्रमण परे आक्रमणसमेत गर्न ब्रिटिस भारतलाई झन् सजिलो हुने कुरा पनि जंगबहादुर बुझे। त्यसकारण उनले अंग्रेजलाई आफ्नो घनिष्ट मित्र बनाउने नीति लिए र सन् १८५० मा बेलायतको भ्रमण गरे र सन् १८५७ को ब्रिटिसविरोधी भारतीय पुलिस विद्रोह दबाउने सहायोग गरे। सन् १९२३ को सन्धि : सन् १९२३ मा नेपाल र ब्रिटिसको बीचमा भएको सन्धि नेपालको इतिहासमा एउटा महत्त्वपूर्ण परिघटना हो। सो सन्धिले नै नेपाललाई एक सार्वभौम मुलुकको रूपमा विश्वभर नै चिनायो। पछि त्यही सन्धिको आधारमा नै सन् १९५० मा भारतसँग शान्ति र मैत्री सन्धि भयो। त्रिभुवनको भारतपरस्त सम्बन्ध : कूटनीतिक आचार्यका अनुसार २००७ सालको क्रान्तिमा भारतको विशेष सहयोगी भूमिकालाई हेरेर राजा त्रिभुवनको शासनकालमा नेपालको भारतसँग अन्यन्त घनिष्ट मित्रता रह्यो। जसलाई भारतसँगको विशेष सम्बन्धको रूपमा समेत बुझ्ने गरिन्छ। महेन्द्रको सन्तुलित कूटनीति : आफ्ना बुवा त्रिभुवनले लिएको भारत परस्त नीतिमा राजा महेन्द्रले व्यापक परिवर्तन ल्याए। उनले विशेषत नेपालको सम्बन्धलाई विविधीकरण गरे। उनले चीनसँगको सम्बन्धलाई नयाँ उचाइमा पुर्याए। यतिमात्र होइन्, भारतसँगको निर्भरतालाई घटाउन अमेरिका र बेलायतसँग पनि सैनिक र अन्य सम्बन्ध अगाडि बढाए। यतिमात्र होइन्, महेन्द्रले दर्जनौं मुलुकसँगको कूटनीतिक सम्बन्ध गाँसे र धेरै मुलुकसँग उच्चस्तरीय भ्रमणको सुरुवात गरे। राजा वीरेन्द्र र शान्ति क्षेत्रको प्रस्ताव : राजा महेन्द्रले अगाडि बढाएको कूटनीतिक सम्बन्धलाई राजा वीरेन्द्रले समेत अगाडि बढाए। तर राजा वीरेन्द्रले शान्ति क्षेत्रको प्रस्ताव ल्याए जुन आज पनि चर्चामा छ। सो प्रस्तावलाई भारतले भने स्वीकार गरेन। विश्वका १ सय १६ भन्दा बढी मुलुकले वीरेन्द्रको शान्ति क्षेत्रको प्रस्तावको समर्थन गरेका थिए। तर भारतले भने सो प्रस्तावमार्फत सन् १९५० को शान्ति र मैत्री सन्धिलाई अर्थहीन बनाउन लागिएको भन्दै समर्थन गरेन। राजा वीरेन्द्रले नै २०४५ सालमा चीनबाट हतियार ल्याउने नीति लिए जसका कारण भारतले नेपाललाई नाकाबन्दी लगायो। २०४७ सालपछि बिथोलिएको परराष्ट्र : २०४६ सालको राजनीतिक परिवर्तनपछि भने नेपालको राजनीतिले एक निश्चित दिशा लिन सकेन। विशेषत राजनीतिक दलहरूको बीचमा परराष्ट्र सम्बन्धमा एक प्रकारको सहमति कायम हुन सकेको छैन। त्यसैले २०४६ सालपछि नेपालको कूटनीतिले कुनै सही दिशा लिन सकेन। विशेषत भारत र चीनलगायत अहिलेको बदलिँदो विश्वमा नेपालले के नीति लिने भन्ने सम्बन्धमा कुनै पनि स्पष्टता छैन। भारतीय नाकाबन्दी र चीनसँगको सम्बन्ध : २०७२ सालमा भारतले नाकाबन्दी लगाएपछि सिर्जित अवस्थाले नेपालको परराष्ट्र नीतिमा नै केही महत्त्वपूर्ण परिवर्तन ल्यायो। भारतसँगको पूर्ण निर्भरतालाई हटाउनको लागि तत्कालीन प्रधानमन्त्री केपी शर्मा ओली चीनसँग पारवहन र व्यापार सन्धिलाई अगाडि बढाए। जसले भारतसँगको निर्भरतालाई अन्त गर्यो। यतिमात्र होइन्, त्यसपछि चीनसँग कनेक्टिभिटीसँग सम्बन्धित विभिन्न सम्झौताहरू भए। पृथ्वीनारायण शाहको दिव्योपदेश र विदेश नीति नेपाल दुई ढुंगाबीचको तरुल हो। उत्तर र दक्षिणका दुवै छिमेकीसँग दरिलो सम्बन्ध राख्नुपर्छ। तर दक्षिणको शक्ति निकै बाठो छ। उसले हिन्दुस्तान कब्जा गरिरहेको छ र नेपालको समधर भूभागमा समेत आँखा लगाइरहेको छ। उप्रान्त।। यो राजे दुई ढुंङ्गाको तरुल जस्तो रहेछ, चीन बादशाहसित ठूलो घाहा राषनु। दषिनको समुन्द्रका वादशाह सित घाहा ता राषनु, तर त्यो महाचतुर छ। हिन्दुस्तान दबाई राषेछ । सरजिमी मा परिरहेछ हिन्दुस्तान जाग्यो भन्या कठिन पर्ला भनी किल्ला पोषन आउन्या छ। सन्धि सर्पन हेरी गढी तुल्याई राषनु र रस्ता रस्तामा भाजा हाली राषनु र यक दिन त्यो बल आउन्या छ। जाई कटक नगर्नु , झिकी कटक गर्नु र उनले दिव्योपदेशमा भनेका अन्य विषय यस प्रकार छन् उनीहरू यहाँ प्रवेश गर्न खोजे भने हामीले अवरोधहरू सिर्जना गर्नुपर्छ। विचार गर्नुस् उनीहरू एकदिन यहाँ आउन सक्छन्। उनीहरूसँग लड्न तल नजानु होला उनीहरूलाई पहाडमा आउन दिनुस् र त्यहाँ उनीहरूसँग त्यहाँ लड्ने हो। हामीले त्यसो गर्न सके उनीहरूलाई चुरो पहाडमा सजिलै काट्दिन सक्छौ। हामीले त्यसो गर्न सकेमा हामीले चारपाँच पुस्तालाई पुग्नेगरी हतियार जम्मा गर्न सक्छौं। त्यसो भएमा हामीले हाम्रो सीमालाई गंगासम्म फैलाउन सक्छांै। राजनीतिक दलको दृष्टिकोणमा विश्व सम्बन्ध प्रमुख राजनीतिक दलले आफ्नो घोषणापत्रमा आफ्नो सरकार निर्माण भएमा अपनाउने विदेश नीतिका सम्बन्धमा विस्तृतमा व्याख्या गरेका छन्। परराष्ट्र अन्तर्राष्ट्रिय सम्बन्धसम्बन्धी प्रमुख तीन राजनीतिक दलको पोजिसनलाई यहाँ प्रस्तुत गरिएको छ। नेपाली कांग्रेसको चुनावी घोषणापत्र नेकपा एमालेको चुनावी घोषणापत्र नेकपा माओवादीको चुनावी घोषणा राजनीतिक दल र संसद्मा प्रभाव जमाउने होडबाजी आफ्नो घोषणापत्रमा राजनीतिक दलहरूले जति नै आकर्षक विषय लेखे पनि व्यवहारमा भने उनीहरू एकदमै ढुलमुले र अस्पष्ट देखिन्छन्। यतिमात्र होइन्, आफ्नो राजनीतिक अभीष्ट पूरा गर्नका लागि विदेशी शक्तिलाई हस्तक्षेपको लागि आमन्त्रण गरेको आरोपसमेत उनीहरूलाई लाग्ने गर्दछ। त्यसैले पनि कतिपय नेताको छवि प्रोइन्डियन, प्रो अमेरिकन वा प्रोचाइजिन बन्ने गरेको छ जुन सही नहुन पनि सक्छ। यतिमात्र होइन्, राजनीतिक दलभित्र विदेशको दबाब र प्रभाव पनि त्यतिकै बढिरहेको छ। विशेषत आफ्नो स्वार्थ पूरा गर्नका लागि नेपालका राजनीतिक दलभित्र प्रभाव बढाउने होडबाजी यतिबेला चलिरहेको छ। विशेषत अमेरिका, चीन र भारतले नेपालमा राजनीतिक दलभित्र प्रभाव जमाउनको लागि विभिन्न पहलहरू गरिरहेका छन्। चिनियाँ कम्युनिस्ट पार्टी मात्र होइन्, पछिल्लो समय भारतीय जनता पार्टीले समेत नेपालका राजनीतिक दलहरूसँगको सम्बन्धलाई अगाडि बढाइरहेको छ। आफ्नो चासोलाई सम्बोधन गर्नका लागि राजनीतिक दलको पनि व्यक्तिगत रूपमा सम्बन्ध बनाउनको लागि शक्ति राष्ट्रहरू लागिपरेका छन्। पछिल्लो समय नेपालका राजनीतिक दलको भारत र चीनको भ्रमण बाक्लिएको छ। अहिलेसम्म नेपालको संसद् र कानुन निर्माणमा पश्चिमा र युरोपियन मुलुकको प्रभाव थियो अहिले भारत र चीनले पनि संसद्मा आफ्नो प्रभाव बढाउँदै लगेका छन्। त्यसैले पछिल्लो समय शक्ति राष्ट्रहरूको बीचमा संसद्मा प्रभाव जमाउने प्रतिस्पर्धा बढेको छ। नेपालको संविधानमा परराष्ट्र नीतिसम्बन्धी के प्रावधान छ ? नेपालको संविधान २०७२ को धारा ५१ मा अन्तर्राष्ट्रिय सम्बन्धसम्बन्धी विषय उल्लेख छ। जहाँ भनिएको छ : महत्त्वपूर्ण कोशेढुंगाहरू १९२३ बेलायतसँग औपचारिक सम्बन्ध स्थापना र नयाँ सन्धि १९३४ लन्डनमा नेपालको कूटनीतिक मिसनको स्थापना १९४९ संयुक्त राष्ट्रसंघको सदस्यको लागि औपचारिक निवेदन १९५० नेपाल र भारतबीच शान्ति तथा मैत्री सन्धि स्थापना १९५५ नेपालले संयुक्त राष्ट्रसंघको सदस्यता प्राप्त १९५८ संयुक्त राष्ट्रसंघीय मिसनमा नेपालको सहभागिता १९६० नेपाल र चीनबीच शान्ति र मैत्री सन्धि १९६१ नेपाल असंलग्न राष्ट्रहरूको अभियानमा संस्थापक सदस्यको रूपमा प्रवेश सन् १९६० देखि १९९० : नेपालको उत्तरी सीमाका भारतीय चेकपोस्ट हटाउनु, पहाडी बासिन्दालाई तराईमा बसोबास गर्न प्रोत्साहन, सैन्य सहकार्य र सम्बन्धको विविधीकरण, शान्ति क्षेत्रको प्रस्ताव र संयुक्त राष्ट्रसंघको सुरक्षा परिषद्को अस्थायी सदस्य। २०१६ : चीनसँग पारवहन र यातायात सम्झौता तटस्थता हाम्रो शक्ति हो केपी शर्मा ओली, अध्यक्ष, नेकपा एमाले संसारको भूराजनीतिक अवस्थामा जतिसुकै परिवर्तन आए पनि त्यसले हाम्रो तटस्थ। असंलग्न र कतै नझुकेको, शान्ति पक्षधर, न्यायपक्षधर परराष्ट्र नीतिमा कुनै हेरफेर ल्याउनुपर्ने वा त्यसमा कुनै संशोधन गर्नुपर्ने अथवा त्यसमा रिल्याक्सेसन ल्याउनुपर्ने कुनै कारण छैन। हाम्रो नीति फेरि पनि यताउता ढल्कँदैन। यताउता ढल्कने नीति लिनु हुँदैन। हाम्रो इतिहास, हाम्रो भौगोलिक अवस्थिति, हाम्रो अवस्था र हाम्रा देशको निम्तिको बृहत्तर र दीर्घकालीन हित हेर्दा हाम्रो अहिलेको तटस्थताको नीति ठीक छ। बरु भारतलाई यो तटस्थता कायम गर्न पुग्यो, अरु धेरै मुलुकले रसिया र युक्रेनको युद्धमा तटस्थता कायम गरे तर नेपाल चाहिँ हौसिएर असंलग्न भएर होइन संलग्न भएर एकातिर लाग्यो। यो साँढे लडेको ठाउँमा बाच्छाले यसो पछाडिबाट हानेजस्तो भयो त्यसको खास केही तात्विक अर्थ छैन। यो त संलग्नता देखाएर आफू मुछिने कुरामात्र भयो। यसो गर्दा शान्तिको पक्षमा भूमिका खेल्न सक्ने हाम्रो हैसियत कमजोर हुन्छ। हामी इन्टरनेसनल पावरको हिसाबले त्यहाँ भूमिका खेल्न सक्दैनांै। अनि पावर त संलग्नतामा चाहिन्छ। हामी चाहिँ शान्ति र न्यायका पक्षधर पावर हौं र तटस्थता हाम्रो शक्ति हो। त्यसो हुँदा हाम्रा सबै मित्र छन्। हाम्रो कोही शत्रु छैनन्, सबै मित्र छन् भन्ने नीतिलाई राम्रोसँग तय गरेका छौ। त्यो नीति अवलम्बन गरेमा त्यो हाम्रो स्ट्रेन्थ हुन्छ। हामी वार्ताद्वारा समस्याको समाधान होस् भन्ने चाहन्छौ। आगोमा आगो थपेर आगो निभ्दैन। तटस्थता गुमाएर हामीलाई केही पनि फाइदा हुँदैन। कहीँ पनि द्वन्द्व देखिन्छ भने हामीले तटस्थता नीति लिनुपर्छ। हामी पनि कुनै शक्ति राष्ट्रको शक्ति र प्रभाव विस्तारको पछाडि कुर्दैनौं। प्रत्यक्ष र परोक्ष कुनै पनि हिसाबले हामी सैन्य गु्रपमा सहभागी हुँदैनौं। हामीले अत्यन्त संयमित भएर, उत्ताउलो नभइकन, कतै पनि नढल्केर समानता र न्यायको आधारमा अगाडि बढाउनुपर्छ। (शनिबार काठमाडौंमा आयोजित एक कार्यक्रममा व्यक्त विचारको अंश)"
रियल टाइम बिजुली बेच्न पर्खंदै प्राधिकरण,"काठमाडौं : नेपालले रियल टाइम अर्थात् आधा घण्टाअघि मात्र बिडिङ गर्ने गरी भारतलाई बिजुली बेच्न केही समय लाग्ने नेपाल विद्युत् प्राधिकरणले जानकारी दिएको छ। भारतको केन्द्रीय विद्युत् प्राधिकरणले रियल टाइममा विद्युत् व्यापारका लागि अनुमतिपत्र पठाई नसकेकोले समय लाग्ने प्राधिकरणका प्रवक्ता सुरेश भट्टराईले बताए। भारतीय प्राधिकरणले गत साता नै सीमापार विद्युत्् आयात, निर्यात कार्यविधिमा संशोधन गरेको हो। तर, रियल टाइममा बिडिङ गर्ने आशयको पत्र नआएसम्म पुरानै प्रक्रियाबाट विद्युत् निर्यात गरिने भट्टराईले जानकारी दिए। अहिले नेपालले डे अहेड अर्थात् एक दिनअघि (२४ घण्टा पूर्व) नै बिडिङ गरी बिजुली भारत निर्यात गर्दै आइरहेको छ। भोलिको बजारमा बिजुली बेच्नका लागि आज राति १२ बजेअघि नै बिडिङ गर्नुपथ्र्यो। रियल टाइममा भने बिजुली बेच्नुपूर्व आधा घण्टा अघिमात्रै बिडिङ गरे हुन्छ। यसले विद्युत् निर्यात गर्न सकिने वास्तविक अवस्था कस्तो छ, कति मागको छ भन्ने विषयमा वास्तविक जानकारी दिने विज्ञ बताउँछन्। सन् २०२१ मा ल्याएको कार्यविधिको खण्ड ६ को ४ नम्बर बुँदालाई संशोधन गरिएको हो। भारतसँग ऊर्जा व्यापार सम्झौता भएका छिमेकी मुलुकले स्वीकृतिबमोजिमको विद्युत् रियल टाइम निर्यात गर्न पाइने भनी संशोधनमा उल्लेख गरिएको छ। अब नेपालले डे अहेडसँगै रियल टाइममा पनि बिडिङ गर्न पाउनेछ। भारतले २०७८ कात्तिकबाट नेपालबाट विद्युत् किन्न स्वीकृति दिएको थियो। प्राधिकरणको स्वामित्वमा नुवाकोटमा सञ्चालित २४ मेगावाटको त्रिशूली र १५ मेगावाटको देवीघाट विद्युत्् गृहबाट उत्पादित ३९ मेगावाट विद्युत् भारतीय ऊर्जा एक्सचेन्जमा बिक्री सुरु भएको थियो। त्यसपछि २०७९ २७ जेठबाट दैनिक रूपमा ६ जलविद्युत्गृहबाट उत्पादित विद्युत्लाई स्रोत मानी दैनिक रूपमा ३६४ मेगावाट भारतीय बजारमा प्रतिस्पर्धी दरमा बिक्री हुँदै थियो। सोही वर्षको १८ र ३० कात्तिकबाट क्रमशः चिलिमे र सोलुखोलाको विद्युत् निर्यात सुरु भएसँगै भारतर्फ निर्यात हुने विद्युत्को स्वीकृति क्षमता ४०९ मेगावाट पुगेको छ। गत पुसमा थप दुई जलविद्युत् आयोजनाको विद्युत् भारत निर्यातका लागि अनुमति पाएसँगै कुल ४५२ मेगावाट विद्युत् निर्यातको बाटो खुलेको हो। भारतीय एक्सचेन्ज मार्केट आईएक्समा २४ घण्टालाई १५१५ मिनेटको ९६ ब्लकमा विभाजन गरी बजारले तय गरेको प्रतिस्पर्धी दरमा विद्युत्को कारोबार गरिन्छ। भारतले सन् २०२२ मे मा ४५२ मेगावाट किन्ने स्वीकृति दिए यता नयाँ आयोजनालाई स्वीकृति दिएको छैन। तत्कालीन प्रधानमन्त्री शेरबहादुर देउवाको भारत भ्रमणको एक महिनापछि भारत सरकारले थप आयोजना गरी १० आयोजनाको ४५२ मेगावाट निर्यातको स्वीकृति दिएको थियो। प्राधिकरणले ८०० मेगावाटभन्दा बढी आयोजना निर्यातका लागि भारतको स्वीकृति कुरिरहेको छ। त्यसमा दुई सय मेगावाटको मध्यकालीन पीपीएका लागि पठाएको हो। सोलुखोला ८३४२ मेगावाट, सुपर मादी ४२६८ मेगावाट, माथिल्लो बलेफी ए ३४९२ मेगावाट, दोर्दीखोला २६१९ मेगावाट र माथिल्लो चाकु ए १२७९ मेगावाटको आयोजनाको बिजुली मध्यकालीन पीपीएका लागि भारत समक्ष प्रस्ताव गरिएको हो। २०० मेगावाटका ६ आयोजनाको सबै कागजात भारतलाई बुझाई सकेको प्राधिकरणले जनाएको छ। थप विद्युत् निर्यात गर्न प्रसारण लाइन जरुरी दीर्घकालीन विद्युत् खरिद सम्झौता (पीपीए) को पहिलो खुड्किलोका रूपमा भारतसँग प्रारम्भिक सम्झौता भएको छ। तर, कुनकुन आयोजना दिने भन्नेमा प्राधिकरण नै अन्योलमा छ। दीर्घकालीन पीपीए भइहाले पनि नेपालसँग थप विद्युत् निर्यात गर्ने प्रसारण लाइन नै छैन। अहिले ४०० केभीको ढल्केवरमुज्जफपुर प्रसारण लाइन मात्र छ। उक्त प्रसारण लाइनबाट अहिले ८०० मेगावाटको निर्यात हुन्छ। अहिले करिब ४५२ मेगावाट सोही प्रसारण लाइनबाट भारत निर्यात भइरहेको छ। अर्को बुटवल गोरखपुर ४०० केभीको प्रसारण लाइन बनाउन अझै करिब चार वर्ष लाग्छ। तुरुन्तै नयाँनयाँ प्रसारण लाइन आउने सम्भव छैन। यी बाहेक बिहारसँग विद्युत्् व्यापार गर्न १३२ (किलोभोल्टकेभी)का चार प्रसारण लाइन छन्। जसमा रक्सौलपरवानीपुर, कुशाहाकटैया, नानपाराकोहलपुर र मैनियानौतनवा छन्। यसअघि यी लाइनबाट आयात मात्र गरिरहेकामा आगामी वर्षादेखि निर्यात पनि गर्ने नेपालको प्रस्तावमा भारतले सैद्धान्तिक सहमति जनाइसकेको छ। प्राधिकरणले पीटीसी इन्डिया लिमिटेडसँग यही जुनमा ३ सय मेगावाट एक्सचेन्ज बजारमा नै बेच्ने भनेर स्वीकृति मागेको छ। बिहारको प्रतियुनिट विलिङ चार्ज करिब ४५ पैसा पर्छ, त्यो चार्ज तिरेर विद्युत् निर्यातका लागि भनेको प्राधिकरण स्रोत बताउँछ। १३२ केभीका चार लाइन वर्षामा काम नपाएर बस्छन्। किनभने यो समयमा भारतबाट बिजुली आयात हुँदैन। यी प्रसारण लाइनबाट कुनकुन आयोजना प्रस्ताव गर्ने भन्नेमा छलफल भइरहेको प्राधिकरण स्रोत बताउँछ। नयाँ अन्तरदेशीय प्रसारण लाइन नबनेसम्म भएका लाइनको प्रयोगमा प्राधिकरणले जोड दिएको हो। यस्तै, सुदूरपश्चिममा रहेकोे टनकपुर प्रसारण लाइनबाट निर्यातका लागि दुई आयोजनाको प्रस्ताव प्राधिकरणले पठाइसकेको छ। कालांगाघाट ४० र चमेलिया ३८ मेगावाट गरी करिब ७८ मेगावाटको प्रस्ताव पेस गरेको प्राधिकरण बताउँछ।"
भेरीबबई आयोजनाको ६२ प्रतिशत काम सम्पन्न,"सुर्खेत : राष्ट्रिय गौरवको भेरीबबई डाइभर्सन बहुउद्देश्यीय आयोजनाको ६२ प्रतिशत काम सम्पन्न भएको छ। २०७१ सालबाट सुरु भएको यो आयोजनाको हालसम्म ६२ प्रतिशत काम सम्पन्न भएको हो। बाँकी रहेको आयोजनाको ३८ प्रतिशत काम पनि अबको तीन वर्षभित्रमा सक्नेगरी काम भइरहेको आयोजनाले जनाएको छ। यो आयोजनाका मुख्य दुई वटा उद्देश्य छन्। पहिलो आयोजनाबाट ४६ मेगावाट विद्युत् उत्पादन गरिनेछ। दोस्रो उद्देश्यअन्तर्गत लुम्बिनी प्रदेशका बाँके र बर्दियामा रहेको ५१ हजार हेक्टर खेतीयोग्य जमिनमा सिँचाइ सुविधा उपलब्ध गराइनेछ। आयोजनाअन्तर्गत पहिलो चरणमा निकै जटिल मानिएको १२ किलोमिटर सुरुङ खन्ने काम सम्पन्न भइसकेको छ। सुरुङ निर्माणको काम सम्पन्न भएसँगै हाल सुर्खेतको चिप्लेस्थित भेरी नदीमा बाँध निर्माण र हात्तिखालमा विद्युत्गृह निर्माणको काम चलिरहेको छ। सुर्खेतको भेरीगंगा नगरपालिकास्थित चिप्लेमा भेरी नदीमा बाँध बाँधेर सुरुङमार्फत भेरीको पानी सुर्खेत र बर्दियाको सिमानामा रहेको बबई नदीमा खसाल्ने योजनासहित धमाधम काम भइरहेको हो। जसअन्तर्गत हालसम्म आयोजनामा ६२ प्रतिशत भौतिक प्रगति भएको आयोजनाका सिनियर डिभिजनल इन्जिनियर लोकनाथ सुवेदीले बताए। दुई वर्षसम्म कोरोना महामारीका कारण आयोजनाको काम प्रभावित भयो आयोजनाका सूचना अधिकारीसमेत रहेका सुवेदीले भने, हालसम्म आयोजनाको भौतिक निर्माणतर्फ ६२ प्रतिशत काम सम्पन्न भइसकेको छ, बाँकी रहेको ३८ प्रतिशत काम पनि ढिलोमा अबको तीन वर्षभित्र सक्नेगरी काम गरिरहेका छौं। हाल सिभिलतर्फ बाँध र विद्युत्गृह निर्माणको काम भइरहेको छ। उनका अनुसार यसतर्फ हालसम्म ४५ प्रतिशत काम सम्पन्न भएको छ। यस्तै, हाइड्रोमेकानिकलतर्फ २५ प्रतिशत र इलेक्ट्रोमेकानिकलतर्फ १२ प्रतिशत काम भएको छ। तोकिएकै समयमा आयोजनाको काम सम्पन्न गर्न छुट्टाछुट्टै ठेक्का सम्झौतामा काम भइरहेको सूचना अधिकारी सुवेदीको भनाइ छ। स्वदेशी लगानीमा निर्माण भइरहेको यो आयोजनाको २०७१ साल चैत १९ गते तत्कालीन प्रधानमन्त्री सुशील कोइरालाले शिलान्यास गरेका थिए। कुल ३६ अर्ब ८० करोड लागतमा निर्माण सम्पन्न हुने अनुमान गरिएको यो आयोजनामा हालसम्म ५४ प्रतिशत आर्थिक प्रगति भएको छ। सुवेदीले भने, दोस्रो चरणको कामअन्तर्गत अबको तीन वर्षभित्रमा भेरीको पानी बबईमा खस्नेछ, त्यसपछि विद्युत् उत्पादन गरेर राष्ट्रिय प्रसारणमा जोड्ने छौं। यस्तै तेस्रो चरणमा भेरीको पानीलाई सिँचाइमा प्रयोग गर्ने योजनासहित काम अगाडि बढिरहेको सुवेदीले जानकारी दिए। सुर्खेतको चिप्लेमा बाँध बनाएर सुरुङमार्फत प्रतिसेकेन्ड ४० घनमिटर भेरीको पानी बबईमा खसाल्ने आयोजनाको लक्ष्य छ। सुवेदी भन्छन्, गत वर्षको बाढीले पनि नदीमा बाँध निर्माणमा समस्या भयो, तर अब कुनै अवरोध नआएमा अबको तीन वर्षभित्र सबै काम सक्ने तयारीमा छौं। तोकिएकै समयमा काम सम्पन्न गर्नेगरी धमाधम काम भइरहेको उनले बताए। भेरीको पानी बबई नदीमा खसाल्नका लागि चिप्लेमा बाँध निर्माणको काम भइरहेको छ। जहाँ १ सय १४ मिटर लामो र १४ मिटर अग्लो ब्यारेज बनाइनेछ। आयोजना सञ्चालन हुँदा सुर्खेतको भेरीगंगा, गुर्भाकोट र लेकबेंसीको ३२ हेक्टरभन्दा बढी जग्गा डुबानमा पर्छ। त्यसकारण पनि आयोजनाले प्रभावित स्थानीयलाई मुआब्जा वितरण गरिसकेको छ। भौतिक विकासमा पछाडि परेको कर्णालीका लागि यो आयोजना सञ्चालनमा आए समृद्धिको ढोका खुल्ने अपेक्षा गरिएको छ। यो कर्णालीमा हाल निर्माणाधीन सबैभन्दा ठूलो आयोजना हो। यसकारण पनि कर्णालीवासीले यसलाई समृद्धि र विकासको मेरुदण्डका रूपमा लिएका छन्।"
कांग्रेस पार्टी कार्यालयमा नाराबाजी,काठमाडौं : नेविसंघको केन्द्रीय तदर्थ समिति विस्तारलाई लिएर दुई पक्षले पार्टी कार्यालय सानेपामा नाराबाजी गरेका छन्। पार्टी सभापति शेरबहादुर देउवाले विधान विपरीत नेविसंघको केन्द्रीय तदर्थ समिति विस्तार गरेको भन्दै असन्तुष्ट पक्ष र संस्थापन पक्षबीच नारावाजी भएको हो। असन्तुष्ट पक्षले बुधबार पार्टी कार्यालय सानेपामा बृहत् विद्यार्थी भेला तथा विधानसम्मत भन्दै केन्द्रीय कार्यसमिति घोषणा कार्यक्रम राखेको थियो। तर नेविसंघका अर्को समूहले नाराबाजी गर्दै उक्त भेला रोक्न खोजेको थियो। दुई पक्षबीच विवाद भएपछि प्रहरीले पार्टी कार्यालयमा दुवै समूहलाई प्रवेशमा रोक लगाएको थियो। सो क्रममा पार्टी कार्यालयको गेट बाहिर दुवै पक्षले एकअर्काविरुद्ध नारावाजी गरेका थिए। नियमित महाधिवेशन नहुँदा केही समयदेखि तदर्थ समितिकै भरमा नेविसंघ चल्दै आएको छ। शेर्पा अध्यक्ष रहेकै समितिमा सभापति देउवाले ७१० जना केन्द्रीय सदस्य मनोनीत गरेका थिए। नेविसंघ केन्द्रीय समिति ७११ सदस्यीय बनाएपछि विधानविपरीत भन्दै अर्को पक्ष असन्तुष्ट छ।
कर्णालीका २७ स्थानीय तहलाई कारबाही,"वीरेन्द्रनगर : कर्णाली प्रदेशका २७ वटा स्थानीय तहहरू कारबाहीमा परेका छन्। शिक्षकलाई शिक्षा नियमावली विपरीत तलब खुवाएको भन्दै ती स्थानीय तहलाई कारबाही गरिएको हो। स्थानीय तहले शिक्षा नियमावली विपरीत सामुदायिक विद्यालयका स्थायी शिक्षकहरूलाई तलब भुक्तानी गरेको भन्दै राष्ट्रिय किताब खानाले कारबाहीका लागि संघीय मामिला तथा सामान्य प्रशासन मन्त्रालयमा पत्र पठाएको छ। किताब खानाले मन्त्रालयलाई परिपत्र गर्दै शिक्षा नियमावली २०५९ (संशोधनसहित) को नियम १२६ उपनियम २ मा किताब खानाको काम कर्तव्य र अधिकारअन्तर्गत स्थायी शिक्षकहरूको वार्षिक तलबी विवरण पारित गर्ने गराउने उल्लेख भए बमोजिम प्रत्येक स्थानीय तहले सामुदायिक विद्यालयमा कार्यरत स्थायी शिक्षकहरूको तलबी प्रतिवेदन राष्ट्रिय किताब खाना (शिक्षक) बाट पारित गरी तलब भत्ता भुक्तानी गर्नुपर्ने प्रावधान छ। त्यसो नगरेपछि कर्णालीका २७ स्थानीय तहहरू कारबाहीमा परेका हुन्। शैक्षिक सत्र २०७९ मा तलबी प्रतिवेदन पारित नगरी तलबभत्ता भुक्तानी गर्ने देशभरका एक सय ६९ स्थानीय तहमध्ये कर्णालीका २७ स्थानीय तहलाई प्रचलित कानुनबमोजिम कारबाहीको लागि सिफारिस गरिएको हो। नियामावली विपरीत तलब खुवाएर कारबाहीमा पर्नेमा सबैभन्दा धेरै कालीकोटका आठ वटा पालिका छन्। त्यस्तै डोल्पाका सात, जुम्लाका तीन, दैलेखका दुई र हुम्लाका तीन पालिकाले शिक्षा नियमावली विपरित सामुदायिक विद्यालयमा कार्यरत स्थायी शिक्षकलाई तलबभत्ता भुक्तानी दिएपछि कारबाहीमा परेको प्रदेश शिक्षा निर्देशनालय सुर्खेतले जनाएको छ। शिक्षा नियमावली विपरित तलब खुवाउनेमा सुर्खेतका तीन पालिका लेकवेशी नगरपालिका, चौकुने गाउँपालिका र चिङ्गाड गाउँपालिका रहेका छन्। दैलेखका दुई पालिका आठबिस नगरपालिका र ठाँटिकाँध गाउँपालिकाले पनि नियम उल्लंघन गरेका छन्। त्यसैगरी डोल्पाको ठूलोभेरी नगरपालिका, डोल्पोबुद्ध गाउँपालिका, जगदुल्ला गाउँपालिका, मुड्केचुला गाउँपालिका, काइके गाउँपालिका र छार्का ताङसोङ गाउँपालिका, जुम्लाका कनकासुन्दरी गाउँपालिका, हिमा गाउँपालिका र तातोपानी गाउँपालिकाले नियम विपरीत तलब खुवाएका हुन्। कालीकोटका खाँडाचक्र नगरपालिका, रास्कोट नगरपालिका, तिलागुफा नगरपालिका, सान्नी त्रिवेणी गाउँपालिका, नरहरिनाथ गाउँपालिका, शुभकालिका गाउँपालिका, महावै गाउँपालिका र पलाता गाउँपालिकाले पनि तलबी प्रतिवेदन बुझाएका छैनन्। हुम्लाका तीन पालिकाले पनि स्थायी शिक्षकलाई नियम विपरीत तलब खुवाएका छन्। जसमा नाम्खा गाउँपालिका, सर्केगाड गाउँपालिका र नाम्खा गाउँपालिका रहेका छन्। कारबाहीमा परेको कालिकोटको महावै गाँउपालिका। तस्बिर : बिस्नप्रसाद न्यौपाने।"
"पहिचान पक्षधरलाई बहुमत दिनुस्, सदनबाटै प्रदेशको नाम फेर्छौं : प्रधानमन्त्री दाहाल","काठमाडौं : प्रधानमन्त्री पुष्पकमल दाहालले आगामी निर्वाचनमा पहिचानका पक्षधरलाई बहुमत आए सदनबाटै पहिचानका आधारमा प्रदेशको नामाकरण हुने बताएका छन्। विश्व आदिवासी दिवसका अवसरमा नेपाल आदिवासी जनजाती महासंघले बुधबार काठमाडौंमा आयोजना गरेको कार्यक्रममा प्रधानमन्त्री दाहालले यसअघि आफूहरूले पहिचानका आधारमा प्रदेश कायम गर्ने प्रयास गर्दा बहुमत नभएकाले असफल भएको भन्दै आगामी निर्वाचनमा पहिचानका पक्षधरलाई बहुमत आए सदनबाटै पहिचानका आधारमा प्रदेशको नामाकरण हुने बताए। उनले अहिलेको घटनाक्रमले नयाँ चेतना पैदा भएको र त्यही चेतनाको बलमा पहिचानसहितको प्रदेशको नामाकरण गर्न सकिने बताए। १ नम्बर प्रदेशलाई कोशी प्रदेश नामकरण गर्नुअगाडि आफूले किरात प्रदेश राख्न उचित हुने धारणा राखेको उनको भनाइ छ। दाहालले कोशी प्रदेश नामाकरण भइसकेपछि भएको आन्दोलनमा आफूले पनि चासो राखेको र पहिचान र अधिकारको आन्दोलनको नेता हुनुको नाताले आन्दोलनको क्रममा साहदात प्राप्त गर्नेलाई सहिदको घोषणा र क्षतिपूर्तिको पनि निर्णय गरेको तर्क गरे। त्यस्तै प्रधानमन्त्री दाहालले भगवती पाण्डेको अभिव्यक्तिका कारण पैदा भएको संवेदनशीलताप्रति सरकार गम्भीर रहेको भन्दै गृह र सम्बन्धित प्रहरी अधिकृतलाई रोखर छलफल गरेपछि दोषीलाई कारबाही गर्ने प्रक्रिया अघि बढेको बताए। नेपाल बहुभाषिक, बहुजातीय देश भएकाले कुनै पनि जाती भाषा संस्कृतिलाई अपमानित गर्ने भाषा प्रयोग गर्नु सहनसक्ने कुरा नभएको उनले बताए। उनले संविधानले व्यवस्था गरेको आदिवासी जनजातिको अधिकारलाई कार्यान्वयन गर्दै लैजाने स्वायत्त, संरक्षित र विशेष क्षेत्रलाई कानुन बनाएर छिट्टै लागू गराउने, संघीयताको दृढ कार्यान्वयनका साथै थप अधिकारका निम्ति प्रयत्नशील रहने कार्यभार रहेको पनि बताए।"
क्वीन्टल सुन तस्करी प्रकरण : राष्ट्रियसभामा सत्तापक्ष र प्रतिपक्षीबीच चर्काचर्की,काठमाडौं : नेकपा एमालेको अवरोधका कारण बुधबार पनि राष्ट्रियसभाको बैठक प्रभावित भएको छ । सुन तस्करी प्रकरणमा उच्चस्तरीय छानबिन आयोग गठन गर्नुपर्ने भन्दै एमाले सांसदहरूले उठेर विरोध जनाएपछि कार्यसूचीमा प्रवेश नगरी बैठक स्थगित भएको हो । एमाले सांसदले बैठकको आकस्मीक समयमा बोल्ने क्रमम भने अवरोध गरेका थिएनन् । आकस्मीक समयपछि अन्य कार्यसूची अघि बढाउन खोज्दा एमाले सांसदहरूले विरोध जनाएका हुन् । एमाले सांसदले उठेर विरोध जनाएपछि सत्ता पक्षका सांसदले सहजरुपमा सभा सञ्चालन हुनुपर्ने र सबैले बोल्न पाउनुपर्ने भन्दै विरोध गरेका थिए । त्यसअघि बैठकमा एमाले सांसद बिमला घिमिरेले सुन प्रकरणमा सरकारको छानबिन समितिले अनुसन्धानलाई निष्कर्षमा पुराउन नसक्ने भएकाले उच्चस्तरीय छानबिन आयोग गठन हुनुपर्ने जिकिर गरे। सांसद घिमिरेले सत्तापक्षकै सांसदले सुन तस्करी प्रकरणमा गृहमन्त्री र अर्थमन्त्रीको संलग्नता रहेको र अनसन बस्छु भनेर बोलेको धारणा राखेपछि कांग्रेस सांसद रमेशजंग रायमाझीले आपत्ती जनाएका थिए। रायमाझीले बोल्दै नबोलेको कुरालाई प्रतिपक्षीले आरोप लगाएको भन्दै रेकर्ड खोलेर हेर्न माग गरे। सत्तपक्ष र प्रतिपक्षी सांसदबीच वादप्रतिवाद भएपछि राष्ट्रियसभा अध्यक्ष गणेश तिमिल्सिनाले सहज रुपमा बैठक सञ्चानल गर्न आग्रह गरेका थिए। एमाले सांसदले अवरोधलाई निरन्तरता दिएपछि राष्ट्रियसभाको अर्को बैठक साउन २६ गतेसम्मका लागि स्थगित गरिएको छ।
ललिता निवास प्रकरण : पक्राउ परेकाहरू थप सात दिन हिरासतमा रहने,"काठमाडौं : बालुवाटारस्थित ललिता निवासको सरकारी जग्गा हिनामिना गरेको प्रकरणमा पक्राउ परेका २० जनालाई थप सात दिन हिरासतमै राखेर अनुसन्धान गर्न अनुमति प्राप्त भएको छ। जिल्ला अदालत काठमाडौंले आज उनीहरूलाई थप एक साता हिरासतमै राखेर अनुसन्धान गर्न प्रहरीको केन्द्रीय अनुसन्धान ब्यूरो (सिआइबी)लाई अनुमति दिएको हो। सरकारी जग्गा व्यक्तिको नाममा नामसारी गरेको प्रकरणमा सिआइबीले सरकारी कागजात कीर्ते र संगठित अपराधमा उनीहरूमाथि अनुसन्धान गरिरहेको छ। सो प्रकरणमा भाटभटेनी सुपरमार्केटका सञ्चालक मीनबहादुर गुरुङ, पूर्वनिर्वाचन आयुक्त सुधीरकुमार शाहसहितका २० जना व्यक्ति सिआइबीको हिरासतमा छन्।"
उच्चस्तरीय छानबिन समितिले सुन अनुसन्धान ओझेलमा पर्छ : बामदेव गौतम,"काठमाडौं : राष्ट्रियसभा सदस्य बामदेव गौतमले सुन तस्करी लगायतका प्रकरणको अनुसन्धानलाई निष्कर्षमा पुराउनुपर्ने बताएका छन्। बुधबार बसेको राष्ट्रियसभा बैठकमा गौतमले सुन तस्करी, नक्कली भुटानी शरणार्थी, ललिता निवास प्रकरणमा अनुसन्धान सुरु गरेर सरकारले राम्रो काम गरेको भन्दै यस्ता प्रकरणको अनुसन्धानलाई निष्कर्षमा पुराउनुपर्नेमा उनको जोड दिए । गौतमले सुन तस्करी प्रकरणमा उच्चस्तरीय छानबिन समिति गठन गर्ने मागले अहिलेको अनुसन्धानलाई नै प्रभाव पर्ने जिकिर गरे । उच्चस्तरीय छानबिन समिति गठन गरेपछि पनि क्षेत्राधिकार र कार्यदेशको प्रश्न उठ्न सक्ने र प्रधानमन्त्रीले समेत राजीनामा गर्नुपर्ने अवस्था आउन सक्ने उनले बताए। गौतमले प्रधानमन्त्रीलाई नै हटाउन खोजिएको हो भने अविश्वासको प्रस्ताव ल्याउन सुझाव समेत दिए। उनले सरकारले नै छानबिनका लागि समय माग गरेकाले पर्खनुपर्ने र त्यसपछि मात्रै उच्चस्तरीय छानबिन समिति माग गर्नुपर्ने जिकिर गरे। राष्ट्रियसभा बैठकमा नेकपाल एमालेका सांसदहरूले सुन तस्करी प्रकरणमा अनुसन्धान गर्न छानबिन समितिको माग गर्दै विरोध जनाए। एमाले सांसदहरूले आफ्नो अडान नछोडेपछि राष्ट्रियसभा अध्यक्ष गणेशप्रसाद तिमिल्सिनाले साउन २६ गते शुक्रबार बिहान ११ बजेसम्मका लागि बैठक स्थगित गरेको जानकारी दिए। यसअघि सुन तस्करी प्रकरणको विषयलाई लिएर एमाले सांसदहरूले नाराबाजी गरेपछि प्रतिनिधिसभा बैठक पनि स्थगित भएको थियो।"
अमिरा दलीलाई जापान सरकारको सम्मान,"काठमाडौं : जापान सरकारले नेपालजापान सम्बन्धमा उच्च योगदान पुर्याउने एक नेपाली महिलालाई सम्मान गरेको छ। नेपालस्थित जापानी दूतावासले बुधबार आयोजना गरेकाे एक कर्याक्रममा नेपाल एओटिएस अल्मुनाई सोसाइटीका पूर्व अध्यक्ष अमिरा दलीलाई सम्मान गरेको हो। दूतावासले '    ,    'बाट दलीलाई सम्मान गरेको हो। नेपालका लागि जापानी राजदूत किकुता युताकाले दलीलाई मेडल र प्रमाणपत्र दिएका थिए। सो समारोहमा राजदूत युताकाले प्रमाणपत्र सुनाएका थिए। दलीलाई गत अप्रिल २९ मा सम्मान गर्ने जापान सरकारले निर्णय गरेको थियो। जापानका तत्काली परराष्ट्रमन्त्री फुमियो किसिदाले सन् २०१७ मा दलीलाई सम्मान गरेका थिए। उनी प्रधानमन्त्री भएपछि दलीलाई दोस्रोपटक सम्मान गरेका हुन्। दलीले एओटीएस अल्मुनाई सोसाइटीका अध्यक्ष हुँदा जापान र नेपालबीचको मैत्रीपूर्ण सम्बन्ध र आपसी साझेदारीलाई प्रवर्द्धन गर्न विशेषगरी अर्थतन्त्र र व्यापारको क्षेत्रमा योगदान पुर्याएका थिइन्। उनीसँग नेपाल र जापानबीचको आर्थिक तथा सामाजिक क्षेत्रमा काम गरेको अनुभव छ। '    ' समाजमा विशिष्ट योगदान गर्ने व्यक्तिहरूलाई जापान सरकारले प्रदान गर्दै आएको छ।"
सुन्तला र बंगुर किसानलाई क्षतिपूर्ति दिन्छौं : मन्त्री जिसी,"स्याङ्जा : गण्डकी प्रदेश कृषि तथा भूमिब्यवस्था मन्त्री महेन्द्रध्वज जिसीले गतवर्ष स्याङ्जाका केही बंगुरपालक र सुन्तला किसानलाई पुगेको क्षतिस्वरुप राहत उपलब्ध गराउने बताएका छन्। स्याङ्जा स्थित कृषि र पशुका क्षेत्रमा कार्यरत ५ वटा सरकारी कार्यालयद्वारा संयुक्तरूपमा मंगलबार यहाँ आयोजित आर्थिक वर्ष २०८००८१ को वार्षिक सार्वजनीकरण कार्यक्रममा बोल्दै मन्त्री जिसीले सुन्तला किसानका लागि १९ लाख र बंगुरपालक किसानका लागि ३२ लाख रुपैंया क्षतिपूर्ति बापत उपलब्ध गराउने बताएका हुन्। गत वर्ष पुतलीबजार नगरपालिका र फेदिखोला गाउँपालिकाका चिस्यान केन्द्रमा राखिएका सुन्तला कुहिएका थिए। स्वाइन फ्लु संक्रमणका कारण वालिङ् र पुलतीबजारमा पालिएका बंगुर मरेका थिए। दुबैतर्फ लाखौं रुपैयाँको क्षति पुगेको बताइएको छ। किसानलाई उत्पादनका आधारमा अनुदान दिने ब्यवस्था गरिने बताए। मन्त्री जिसीले स्याङ्जा कृषि र पशुका लागि अत्यन्त उर्वर क्षेत्र रहेकाले यहाँका किसानलाई थप प्रोत्साहितगरी ब्यवसायिकरणमा जोड दिनेगरी विविध योजनासहित तालिम सञ्चालन गर्नेमा जोड दिए। बजेट नभएर होइन, बजेट ब्यवस्थापन गर्न नजानेर कृषिमा अपेक्षित लाभ भएको छैन। कर्मचारी पनि मन्त्रीको एटीच्युट हेरेर नीति बनाउँछन्। लामो अनुभव लिएका स्थायी सरकारका रूपमा परिचित कर्मचारीले योजना बनाउने र मन्त्रीलाई सही जानकारी एवं आवश्यकताअनुरुप सचेत गराउनुपर्छ, उनले भने। चिन्तन धेरै गर्ने काम गर्न नजान्ने र पहुँच हुनेले मात्र पाउने प्रक्रियाको अन्त्य गर्नुपर्ने उनको भनाइ छ। डुब्लिेकेशन रोक्नका लागि साना योजना स्थानीय पालिकाले र ठूल्ठूला आयोजना प्रादेशिक तहबाट गर्नुपर्ने उनले बताए।"
चीनले दिएको २१ थान ड्रोन स्वीकार्ने मन्त्रिपरिषद्को निर्णय,काठमाडौं : चीन सरकारले नेपाल प्रहरीलाई २१ थान ड्रोन दिने भएको छ। मंगलबार बसेको मन्त्रिपरिषद् बैठकले चीन सरकारले दिने २१ थान ड्रोन स्वीकार गर्ने निर्णय गरेको हो। तीब्बतको पब्लिक सेक्युरिटी डीपार्टमेन्टले गृह मन्त्रालयलाई २१ थान ड्रोन दिने निर्णय गरेको थियो। गत वैशाख २५ गते चिनियाँ राजदूत छन् सोङले उपप्रधान एवं गृहमन्त्री नारायणकाजीसँगलाई भेटर ड्रोन दिने जानकारी गराएका थिए। सीमा क्षेत्रको निगरानी गर्न चीन सरकारले ड्रोन दिएको हो। उक्त ड्रोन सुरक्षा निकायलाई दिने तयारी गृह मन्त्रालयले गरेको छ।
प्रधानमन्त्रीकै दलका प्रवक्ता भन्छन् महँगी नियन्त्रणमा सरकार चुक्दैछ,"काठमाडौं : नेकपा माओवादी केन्द्रका उपाध्यक्ष एवं पार्टी प्रवक्ता अग्नि सापकोटाले महँगी नियन्त्रणमा आफ्नै पार्टी अध्यक्ष नेतृत्वको सरकार चुकिरहेको बताएका छन्। दस वर्षपछि फेरि पार्टी प्रवक्ताको जिम्मेवारीमा आएका नेता सापकोटाले सञ्चारकर्मीसँग कुरा गर्दै महँगी नियन्त्रण गर्न आफू जोडले पार्टीभित्र कुरो उठाउने बताए। महँगीको मारमा जन्ता छन्, मैले बुझेको छु। यसमा सरकारको पहल कदमी पुगेको छैन,' सञ्चारकर्मीको प्रश्नमा उनले भने, 'अनुगमन गर्ने र बदमासी गर्नेलाई कारबाही गर्ने कुरामा सरकारले सशक्त कदम चाल्नुपर्छ। महँगीको मारमा जनताहरू परेको बताउँदै उनले अब बस्ने पार्टीको पदाधिकारी बैठकमा यो कुरा सशक्तरूपमा उठाउने बताए। 'हुन्छ, गर्दैछौं, गरिनुपर्छ भन्ने उत्तर परम्परागत भयो नि? भन्ने प्रश्नमा उनले थपे, 'सिस्टम बसाल्ने कुरो पार्टीको मात्रै होइन, राज्यकै पनि हो। सिस्टम बसाल्न मुखले भनेर हुँदैन। काम गरेरै देखाउनुपर्छ।' उनका अनुसार हालै सम्पन्न केन्द्रीय समितको बैठकमा पार्टीको ठोस कुरो भनेको सरकार र पार्टी नेतृत्व एक्सन ओरेन्टेड हुनुपर्छ। राष्ट्रिय जीवनका सबै क्षेत्र, पार्टी, अभियान सबै कामकाजी हुनुपर्छ। जनताले महँगी घटेको थाहा पाउनुपर्छ। म पहल गर्छु। जोडजाड तरिकारले कार्यान्वयनमा ल्याउँछु,' उनले भने।"
मन्त्रिपरिषदबाट उपराष्ट्रपति यादवको चीन भ्रमण स्वीकृत,"काठमाडौं : सरकारले उपराष्ट्रपति रामसहाय प्रसादको चीन भ्रमण स्वीकृत गरेको छ । मंगलबार बसेको मन्त्रिपरिषद् बैठकका निर्णय सार्वजनिक गर्न बुधबार सिंहदरबारमा आयोजित पत्रकार सम्मेलनमा सरकारका प्रवक्ता रेखा शर्माले चीनको कुनमिङ सहरमा साउन ३१ देखि भदौ ३ गतेसम्म आयोजना हुने ७ औँ चाइनासाउथ एसिया एक्स्पो र २७औँ चाइना (कुनमिङ) इम्पोर्ट एन्ड एक्सपोर्ट फेयरमा सहभागी हुन उपराष्ट्रपतिको चीनको भ्रमण स्वीकृत गर्ने निर्णय गरेको जानकारी दिइन्। बैठकले श्रम, रोजगार तथा सामाजिक सुरक्षा मन्त्रालयअन्तर्गत सञ्चालित प्रधानमन्त्री रोजगार कार्यक्रम र श्रम तथा व्यवसायजन्य सुरक्षा विभागका लागि आवशयक पर्ने राजपत्राङ्कित अधिकृतस्तरका ७१५ अस्थायी दरबन्दी स्वीकृत गर्ने निर्णय गरेको छ । त्यस्तै बैठकले अमन चौधरी(अग्रवाल) र सोफिया रुथ भण्डारीले झुटा विवरण पेश गरि नागरिकता लिएको देखिएकाले नागरिकता रद्द गरि नेपाली नागरिकबाट हटाउने र संलग्न व्यक्तिहरुलाई कारवाही गर्ने निर्णय गरेको प्रवक्ता शर्माले जानकारी दिइन्। बैठकले भदौ १९ र २० गते स्वीडेनमा आयोजना हुने एक कार्यक्रममा सहभागी हुन प्रमुख निर्वाचन आयुक्तलाई स्वीकृति दिने, सिंहदरबारको संशोधित गुरुयोजना स्वीकृत गर्ने निर्णय समेत गरेको प्रवक्ता शर्माले बताइन्। प्रवक्ता शर्माले सुन तस्करी काण्डमा राज्यका निकायहरूले छानबिन गरिरहेको र त्यसको प्रक्रिया अघि बढेकाले त्यसमा विश्वास गर्नुपर्ने बताइन् । उनले राज्यले गर्ने अनुसन्धान पूर्ण नभए अर्को निर्णय दिन सकिने भन्दै अहिले अनुसन्धानका लागि राज्यलाई सहयोग गर्नुपर्ने जिकिर गरिन् । उनले लगातार सदन अवरोध गर्नु राम्रो नभएकाले निकास खोज्न सरकार छलफलमा जुटेको जानकारी दिइन्। प्रवक्ता शर्माले कपन लगायत काठमाडौंका विभिन्न स्थानमा आएको बाढीप्रति सरकार गम्भीर रहेको भन्दै अब विकासको योजनालाई व्यवस्थितरुपमा अघि बढाउनुपर्ने धारणा व्यक्त गरिन्। त्यस्तै उनले पशुचौपायामा देखिएको लम्पी स्कीन महामारीको नियन्त्रण र राहत प्रदान गर्नका लागि कृषि मन्त्रालयले योजना बनाइरहेको बताइन्।"
'लाइफ टाइम' सडक योजना बनाउनबारे मन्त्री ज्वालाले थाले पूर्वाधारका विज्ञसँग छलफल,"काठमाडौं : भौतिक पूर्वाधार तथा यातायातमन्त्री प्रकाश ज्वालाले भौतिक पूर्वाधारका विज्ञ टोलीसँग विषयगत छलफल सुरु गरेका छन् । हाल सञ्चालनमा रहेका सडकको सुरक्षा र भावी बन्ने सडकका विषयमा केन्द्रीत भएर छलफल सुरू गरिएको मन्त्रालयका सचिव केशव शर्माले जानकारी दिए। मन्त्रालयका सचिव शर्माका अनुसार नेपालमा विगत र वर्तमानका सडक अवस्था,जोग्राफिकल जियोग्राफी र भविष्यमा कस्ता सडक बनाउँदा 'लाइफ टाइम' सडकको सुरक्षा हुनसक्छ भन्ने विषयमा छलफल भएको हो। छलफलमा पूर्वाधार विज्ञ सुरेशराज आचार्य,विज्ञ मेघराज घिताल, फ्रोफेसर डा तारानिधी भट्टराई,बिबी देउजालगायतका विज्ञ सहभागी थिए। छलफलमा मन्त्री ज्वालाले भौगलिक विकटताले सडक निर्माण र सडक सुरक्षाले थपेका चुनौतिलाई कसरी हल गर्ने भन्ने विषयमा विज्ञ टोलीसँग राय सल्लाह मागेका थिए। सडक गाउँबस्तीमा पुर्याउने हो तर, हाम्रा धेरै गाउँबस्ती चुरे र महाभारत शृखंलामा रहेका छन्,जहाँ सडक विस्तार गर्न र विस्तार गरिएका सडकको सुरक्षा गर्न निकै चुनौति छन्,'मन्त्री ज्वालाले भने। धेरै खर्चिलो भएपनि नेपालको भूगोलअनुसार सुरुङ मार्गमा जान विज्ञ टोलीले सुझाव दिएको छ ।"
"प्रतिनिधिसभा र राष्ट्रियसभा बैठक बस्दै, के छ कार्यसूची ?","काठमाडौं : संघीय संसदका अन्तरगतका आज दुवै सदनको बैठक बस्दैछ। प्रतिनिधिसभा र राष्ट्रियसभा बैठक दिउँसो १ बजेका लागि डाकिएको संघीय संसदको महासचिव डाभरतराज गौतमले जानकारी दिए। मंगलबार बसेको प्रतिनिधिसभा बैठकमा प्रतिपक्ष नेकपा एमालेले सुन तस्करी प्रकरणको अनुसन्धानका लागि छानबिन समितिको माग गर्दै अवरोध गरेपछि आजसम्मका लागि बैठक स्थगित गरिएको थियो। बैठकमा जवाफ दिँदै गृहमन्त्री नारायणकाजी श्रेष्ठले सुन तस्करी प्रकरणमा राज्यका निकायले अनुसन्धान गरिरहेकाले छानबिन समिति आवश्यक नभएको बताएका थिए। गृहमन्त्रीको जवाफ चित्तबुझ्दो नभएको भन्दै एमाले सांसदहरूले सुन प्रकरणको अनुसन्धानका लागि छानबिन समिति नबनेसम्म संसद चल्न नदिने अडान राखेपछि बैठक स्थगित भएको थियो। विमानस्थलबाट भन्सार चेकजाँच पास भइ बाहिरिएको एक क्वीन्टल सुन प्रकरणमा सरकारका मन्त्री एवं सत्तापक्षकै नेताहरूको संलग्नता रहेको भन्दै अनुसन्धानका लागि छानबिन समिति बनाउनुपर्ने माग गर्दै संसद अवरुद्ध गर्दै आएको छ। आजको प्रतिनिधिसभा बैठक सभामुख घिमिरेले प्रतिनिधि सभा नियमावली, २०७९ को नियम २४८ को उपनियम (३) को प्रयोजनको लागि प्रतिनिधि सभा सदस्य टोपबहादुर रायमाझी निलम्बन भएको जानकारी गराउने छन्। रायमाझी नक्कली भुटानी शरणार्थी प्रकरणमा पक्राउ परी हाल पूर्पक्षका लागि थुनामा रहेका छन्। नेपालीलाई भुटानी शरणार्थी बनाएको अभियोगमा हाल एमालेबाट निर्वाचित सांसद रायमाझी,पूर्वगृहमन्त्री बालकृष्ण खाँण लगायतका व्यक्तिहरु हाल पूर्पक्षका लागि थुनामा छन्। यसैगरी आजको बैठकमा सभामुखले राष्ट्रपतिको कार्यालयबाट प्राप्त कार्यभार तोकिएको र विधेयक प्रमाणीकरण सम्बन्धी पत्रहरुको व्यहोरा पढेर सुनाउने, प्रधानमन्त्री तथा मन्त्रिपरिषद्को कार्यालयबाट प्राप्त कार्यभार तोकिएको सम्बन्धी पत्रहरुको व्यहोरा पढेर सुनाउने कार्यसूची छ। यसैगरी कानून,न्याय तथा संसदीय मामिला मन्त्री श्री धनराज गुरुङ्गले नेपाल सरकार,मन्त्रिपरिषद्को निर्णयबाट आयोगको कार्यावधि थप गर्ने गरी जारी भएको आदेश बेपत्ता पारिएका व्यक्तिको छानविन, सत्य निरुपण तथा मेलमिलाप आयोग ऐन, २०७१ को दफा ४२ को उपदफा (२) बमोजिम सदन समक्ष पेश गर्ने र शिक्षा विज्ञान तथा प्रविधि मन्त्री अशोककुमार राईले राष्ट्रिय सभामा उत्पत्ति भएको नेपाल विश्वविद्यालय विधेयक, २०८० लाई दफावार छलफलको लागि सम्बन्धित समितिमा पठाइयोस्' भनी प्रस्ताव प्रस्तुत गर्ने सम्भावित कार्यसूची छ। यसैगरी राष्ट्रियसभा बैठकमा विधायन व्यवस्थापन समितिका सभापति जयन्ती देवी राईले संविधान अनुसार बन्न बाँकी कानुनहरूको अध्ययन प्रतिवेदन,२०८० सभासमक्ष पेश गर्ने कार्यसूची छ। कानुन,न्याय तथा संसदीय मामिलामन्त्री धनराज गुरूङले नेपाल सरकार मन्त्रिपरिषदको निर्णयबाट आयोगको कार्यविधि थप गर्ने गरी जारी भएको आदेश बेपत्ता पारिएका व्यक्तिको छानबिन,सत्य निरुपण तथा मेलमिलाप आयोग ऐन, २०७१ को दफा ४२ को उपदफा २ बमोजिम सदन समक्ष पेश गर्ने कार्यसूचीमा उल्लेख छ।"
संसदमा एमालेको नाराबाजी (फोटो फिचर),काठमाडौं : प्रमुख प्रतिपक्ष दल नेकपा एमालेले नाराबाजी गरेपछि बुधबार बसेको संसद् बैठक स्थगित भएको छ। प्रतिपक्षको अवरोधपछि सभामुख देवराज घिमिरेले निर्धारित सबै कार्यसूची हटाउँदै बैठक शुक्रबारसम्मका लागि स्थगित गरेका छन्। एमाले सांसद सूर्यबहादुर थापा क्षेत्रीले अवैध सुन तस्करी प्रकरणबारे छानबिन समिति बनाउनुपर्ने आफ्नो पार्टीको माग यथावत रहेको बताएका थि। सांसद थापा बोलिरहेकै बेला सत्तापक्षका सांसद पनि उठेपछि सभामुख घिमिरे उनीहरूलाई बस्न आग्रह गरेका थिए। सत्तापक्षका सांसदले आसन ग्रहण गरेपछि एमालेका सांसदहरूले रोस्टम घेराउ गर्दै नाराबाजी गरेका थिए।
सुन प्रकरण : कार्यव्यवस्था परामर्श समितिको बैठक बस्दै,"काठमाडौं : सभामुख देवराज घिमिरेले कार्यव्यवस्था परामर्श समितिको बैठक बोलाएका छन्। प्रतिनिधि सभाको बैठक अगाडि सभामुख घिमिरेले आज दिउँसो ११:३० बजे नयाँ बानेश्वरमा संसदको गतिरोध हटाउने विषयमा छलफल गर्न कार्यव्यवस्था परामर्श समितिको बैठक आह्वान गरेका हुन्। भन्सारकै गोदाममा इलेक्ट्रिक सिगरेट (भेप) साटफेर गरेर सुन तस्करी गरेको प्रकरणमा माओवादी केन्द्रका उपाध्यक्ष तथा पूर्वसभामुख कृष्णबहादुर महरालाई पक्राउ नगरेको र १०० किलो सुन प्रकरणमा पनि माओवादी नेतृत्व संलग्न भन्दै प्रमुख प्रतिपक्ष दल एमालेले छानबिनको माग गर्दै निरन्तर संसद अवरुद्ध गरेको छ। प्रमुख तीन राजनीतिक दलबीच सहमति जुटेपछि मंगलबार १३ दिनपछि प्रतिनिधिसभा बैठक बसेको थियो। बैठकमा प्रतिपक्ष दलका सांसदहरूले सुन तस्करी प्रकरणमा उच्चस्तरीय छानबिन समिति बनाउनुपर्ने अडान दोहोर्याएका थिए। नेकपा एमालेका सांसद योगेश भट्टराईले लेखा समितिको बैठकले पनि छानविन समिति गठनका लागि सरकारलाई ध्यानाकर्षण जनाएको बताउँदै संसदमा डबल स्ट्यान्डर्ड व्यवहार नदेखाउन आग्रह गरेका थिए। उनले छानविन समिति गठनका लागि भोटिङ गराउन सभामुखसँग मागसमेत गरे। 'कुनै पनि पार्टीले ह्वीप नलाऔं। सभामुखलाई आग्रह गर्न चाहन्छु, छानविन समिति बनाउन भोटिङ गराउनुस्। यदि कसैले नचाहेको रहेछ भने एमालेको आन्दोलन स्थगित गरिदिन्छौं,' उनले भने। प्रतिपक्षीको मागपछि रोस्टममा उभिएका गृहमन्त्री नारायणकाजी श्रेष्ठले सुन तस्करी प्रकरणका विषयमा बोल्नुअघि लामै भूमिका बाँधेका थिए। सिआईबीको अनुसन्धानमा बदनियत देखाए नयाँ शिराले बहस गर्न आफू तयार रहेको भन्दै गृहमन्त्री श्रेष्ठले यसलाई गन्जागोल बनाउने काम नगर्न आग्रह गरे। 'उच्च स्तरीय छानबिन किन नबनाउने? भन्ने कुराहरू आएका छन्। ३३ किलो सुन प्रकरणमा पनि संसदीय छानबिन बनाएको थियो। प्रतिवेदन निर्ररथक भयो। त्यही भएर उच्चस्तरीय छानबिन समिति बनाएर होइन, राज्यको संयन्त्रलाई नै अनुसन्धानको जिम्मा दिनुपर्छ,' उनले भने। गृहमन्त्री श्रेष्ठले चित्तबुझ्दो जवाफ नदिएको र उच्चरीय छानबिन समिति गठनको माग पूरा नभएको भन्दै एमालेले पुनः संसद अवरोध गरेको थियो। एमालेका सचेतक महेश बर्तौलाले गृहमन्त्री श्रेष्ठले विषयवस्तुभन्दा बढी राजनीतिक प्रवचन दिएको आरोप लगाए। गृहमन्त्री गृहमन्त्रीले भ्रम छर्नेगरी प्रतिपक्षतिर दोषारोपन गरेको उनको भनाइ छ। सभामुख देवराज घिमिरे कार्यसूचीमा जान लागेपछि एमालेले विरोध जनाएको थियो। लगत्तै सांसद रामहरि खतिवडालाई बोल्ने पालो दिएपछि एमालेले संसदमा नाराबाजी सुरु गरेका थिए। सांसद खतिवडाले गृहमन्त्रीले जवाफ दिइसकेको अवस्थामा संसदको कार्यसूचीमा प्रवेश गर्न माग गरेका थिए। सदनमा नाराबाजी हुन थालेपछि सभामुख घिमिरेले कार्यसूची हटाएर संसद आज १ बजेसम्मका लागि स्थगित गरेका हुन्। आजपनि दलहरुबीच सहमति गराउन उनले कार्यव्यवस्था परामर्श समितिमा छलफल गर्न लागेका छन्।"
"गौर हत्याकाण्ड शान्ति प्रक्रियासँग जोडिएको छैन, पीडितलाई फोस्रा आश्वासन दिनुको अर्थ हुन्न : डा भट्टराई","काठमाडौं : पूर्वप्रधानमन्त्री एवम् नेपाल समाजवादी पार्टीका अध्यक्ष डा बाबुराम भट्टराईले गौर हत्याकाण्डका पीडितलाई फोस्रा आश्वासन दिनुको अर्थ नभएको बताएका छन्। गौर हत्याकाण्डका पीडित र सरकारबीच मंगलबार पाँच बुँदे सहमति भएपछि डा भट्टराईले सामाजिक सञ्जालमार्फत चाहेर पनि यो हत्याकाण्डबारे केही गर्न नसकेको बताएका हुन् । गौर हत्याकाण्डको आन्तरिक र बाह्य जरो नखोतलीकन र सत्ताको अंकगणित भन्दामाथि नउठिकन यसबारे पीडित आन्दोलनकारीहरूलाई पटक पटक फोस्रा आश्वासन दिनुको कुनै अर्थ हुन्न। उनले सामाजिक सञ्जालमा भनेका छन्,स्मरण रहोस्, यो विभत्स हत्याकाण्ड कुनै राज्यविरूद्धको विद्रोहको क्रममा घटेको र शान्ति प्रक्रियासँग जोडिएको घटना हैन। यो त मधेशका उत्पीडित वर्ग र समुदायका निहत्था नागरिकहरूलाई मुक्ति आन्दोलनबाट विमुख पार्न देशभित्र र बाहिरका वर्चस्वशाली शक्तिहरूले सुनियोजित ढंगले मच्चाएको नृसंस आतंक र हत्याकाण्ड थियो। पूर्वप्रधानमन्त्री भट्टराईले वर्चस्वशाली भित्री र बाहिरी शक्तिको टेकोमा अडेको यो सरकारको नेतृत्वले पीडितलाई न्याय दिने हिम्मत र हैसियत राख्ला ? भन्दै प्रश्नसमेत गरेका छन्। उनले भने,शान्ति प्रक्रिया र संविधान निर्माणको विशिष्ठ कालखण्डमा हामीले चाहेर पनि यसबारे केही गर्न नसकेकोमा आत्मालोचित छौं। सत्य र न्यायका पक्षधर शक्तिहरूको दबाब र खबरदारी जारी रहोस्। सत्य र न्यायको जीत एक दिन अवस्य हुनेछ। २०६३ साल चैत ७ गते रौतहटको गौरमा भएको घटनामा मृत्यु भएका परिवार तथा घाइतेका परिवारले आन्दोलन गरिरहेका थिए। गृह मन्त्रालयमा मंगलबार भएको सहमतिमा संघर्ष समितिका अध्यक्ष रुपसागर देवी, गृह मन्त्रालयका प्रवक्ता नारायणप्रसाद भट्टराईले हस्ताक्षर गरेका छन्। पाँच बुँदे सहमतिपत्रमा गौर घटनाका विषयमा तत् समयमा दर्ता भएका जाहेरी समेतलाई छानबिन र अनुसन्धान गरी तथ्य र प्रमाणका आधारमा दोषीलाई कानुनबमोजिम कारबाही प्रक्रिया अगाडि बढाउने भनिएको छ। तत्कालीन सरकारद्वारा २०६५ पुष ९ गतेको मन्त्रिपरिषदको बैठकबाट सहिद घोषणा गरिएका गरिएका गौर घटनाका मृतकहरूको विवरण नेपाल राजपत्रमा प्रकाशन गर्ने तथा मृत्यु भएका तर सहिद घोषणा हुनबाट छुटेकालाई यससम्बन्धी प्रक्रिया अगाडि बढाउने उल्लेख गरिएको छ। उक्त घटनाका घाइते भएका उपचाररत व्यक्तिका लागि उचित प्रबन्ध गर्ने स्वास्थ्य तथा जनसंख्या मन्त्रालयलाई अनुरोध गर्ने र आर्थिक सहायता उपलब्ध गराउने सम्बन्धमा मन्त्रिपरिषद्को कार्यालयमा अनुरोध गर्ने सहमति भएको गृह मन्त्रालयले जनाएको छ। घटनाको छानबिन हुनुपर्ने माग गर्दै पीडितहरू एक सातादेखि चन्द्रनिगाहपुरमा धर्ना बसेका थिए। पीडितहरूको मागलाई सम्बोधन गर्न प्रधानमन्त्री कार्यालयले बिहीबार नै संघर्ष समितिलाई पत्राचार गरेको थियो। २०६३ चैत ७ गते गौरमा भएको झडपमा २७ जनाले ज्यान गुमाएका थिए। गौरस्थित राइसमिलको चौरमा फोरम र माओवादीबीच झडप भएको थियो। मृतकका परिवारलाई राज्यका तर्फबाट १० लाखका दरले क्षतिपूर्ति प्रदान गरिएको थियो।"
"उपेन्द्रले सरकार छाड्ने धम्की दिएपछि देउवाले भेटे प्रचण्ड, गृहमन्त्रीको कार्यशैलीप्रति आपत्ति","काठमाडौं : सत्तारुढ जनता समाजवादी पार्टीका अध्यक्ष उपेन्द्र यादवले सरकार छाड्ने धम्की दिएपछि नेपाली कांग्रेस सभापति शेरबहादुर देउवाले प्रधानमन्त्री पुष्पकमल दाहाल 'प्रचण्ड'सँग भेटवार्ता गरेका छन्। गृह मन्त्रालयले गौर हत्याकाण्डका पीडितसँग पाँच बुँदे सहमति गरेपछि रुष्ट भएका यादवले मंगलबार दिउँसो देउवासँग भेटेका थिए। सो क्रममा अध्यक्ष यादवले गौर हत्याकाण्डका पीडितसँग सरकारले गरेको सम्झौताप्रति सभापति देउवासँग असन्तुष्टि जनाएका थिए। स्रोतका अनुसार यादवले सरकार छोड्नेसम्मको चेतावनी देउवालाई दिएका थिए। जवाफमा देउवाले आफूले प्रधानमन्त्रीसँग छलफल गर्ने र सरकार छाड्ने जस्ता अप्रिय निर्णय नलिन उनलाई भनेका थिए। यादवले उपप्रधान एवम् गृहमन्त्री नारायणकाजी श्रेष्ठको कार्यशैलीको बारेमा समेत देउवासँग असन्तुष्टि जनाएका थिए। यादवसँगको छलफलपछि आज बिहान सभापति देउवा रक्षामन्त्री एवम् उपसभापति पुर्णबहादुर खड्का, प्रमुख सचेतक रमेश लेखक र कृष्ण सिटौंलासहितका नेता लिएर प्रधानमन्त्री प्रचण्ड भेट्न बालुवाटार पुगेका थिए। उनीहरुबीच संसदको गतिरोध अन्त्य र गौर हत्या काण्डको विषयमा छलफल भएको छ। २०६३ चैत ७ गतेगौरस्थित राइसमिलको चौरमा तत्कालीन मधेशी जनाअधिकार फोरम र माओवादीबीच झडप भएको थियो। गौरमा भएको झडपमा २७ जनाले ज्यान गुमाएका थिए। पछिल्लो समयमा गौरमा भएको घटनामा मृत्यु भएका परिवार तथा घाइतेका परिवारले आन्दोलन गरिरहेका छन्। हत्याकाण्डका पीडितसँग गृह मन्त्रालयमा मंगलबार पाँच बुँदे सहमति भएको छ। उक्त सहमतिमा संघर्ष समितिका अध्यक्ष रुपसागर देवी, गृह मन्त्रालयका प्रवक्ता नारायणप्रसाद भट्टराईले हस्ताक्षर गरेका छन्। पाँच बुँदे सहमति पत्रमा गौर घटनाका विषयमा तत् समयमा दर्ता भएका जाहेरी समेतलाई छानबिन र अनुसन्धान गरी तथ्य र प्रमाणका आधारमा दोषीलाई कानुनबमोजिम कारबाही प्रक्रिया अगाडि बढाउने भनिएको छ। तत्कालीन सरकारद्वारा २०६५ पुष ९ गतेको मन्त्रिपरिषदको बैठकबाट सहिद घोषणा गरिएका गरिएका गौर घटनाका मृतकहरूको विवरण नेपाल राजपत्रमा प्रकाशन गर्ने तथा मृत्यु भएका तर सहिद घोषणा हुनबाट छुटेकालाई यस सम्बन्धी प्रक्रिया अगाडि बढाउने उल्लेख गरिएको छ।"
राजनीतिक दलको दृष्टिकोणमा विश्व सम्बन्ध,"आफ्नो घोषणापत्रमा राजनीतिक दलहरूले जति नै आकर्षक विषय लेखे पनि व्यवहारमा भने उनीहरू एकदमै ढुलमुले र अस्पष्ट देखिन्छन्। विशेषत अमेरिका, चीन र भारतले नेपालमा राजनीतिक दलभित्र प्रभाव जमाउनको लागि विभिन्न पहलहरू गरिरहेका छन्। प्रमुख राजनीतिक दलले आफ्नो घोषणापत्रमा आफ्नो सरकार निर्माण भएमा अपनाउने विदेश नीतिका सम्बन्धमा विस्तृतमा व्याख्या गरेका छन्। नेपाली कांग्रेसको चुनावी घोषणापत्र नेकपा एमालेको चुनावी घोषणापत्र नेकपा माओवादीको चुनावी घोषणा तटस्थता हाम्रो शक्ति हो  केपी शर्मा ओली, अध्यक्ष, नेकपा एमाले संसारको भूराजनीतिक अवस्थामा जतिसुकै परिवर्तन आए पनि त्यसले हाम्रो तटस्थ । असंलग्न र कतै नझुकेको, शान्ति पक्षधर, न्यायपक्षधर परराष्ट्र नीतिमा कुनै हेरफेर ल्याउनुपर्ने वा त्यसमा कुनै संशोधन गर्नुपर्ने अथवा त्यसमा रिल्याक्सेसन ल्याउनुपर्ने कुनै कारण छैन । हाम्रो नीति फेरि पनि यताउता ढल्कँदैन । यताउता ढल्कने नीति लिनु हुँदैन । हाम्रो इतिहास, हाम्रो भौगोलिक अवस्थिति, हाम्रो अवस्था र हाम्रा देशको निम्तिको बृहत्तर र दीर्घकालीन हित हेर्दा हाम्रो अहिलेको तटस्थताको नीति ठीक छ । बरु भारतलाई यो तटस्थता कायम गर्न पुग्यो, अरु धेरै मुलुकले रसिया र युक्रेनको युद्धमा तटस्थता कायम गरे तर नेपाल चाहिँ हौसिएर असंलग्न भएर होइन संलग्न भएर एकातिर लाग्यो । यो साँढे लडेको ठाउँमा बाच्छाले यसो पछाडिबाट हानेजस्तो भयो त्यसको खास केही तात्विक अर्थ छैन । यो त संलग्नता देखाएर आफू मुछिने कुरामात्र भयो । यसो गर्दा शान्तिको पक्षमा भूमिका खेल्न सक्ने हाम्रो हैसियत कमजोर हुन्छ । हामी इन्टरनेसनल पावरको हिसाबले त्यहाँ भूमिका खेल्न सक्दैनांै । अनि पावर त संलग्नतामा चाहिन्छ । हामी चाहिँ शान्ति र न्यायका पक्षधर पावर हौं र तटस्थता हाम्रो शक्ति हो । त्यसो हुँदा हाम्रा सबै मित्र छन् । हाम्रो कोही शत्रु छैनन्, सबै मित्र छन् भन्ने नीतिलाई राम्रोसँग तय गरेका छौ । त्यो नीति अवलम्बन गरेमा त्यो हाम्रो स्ट्रेन्थ हुन्छ । हामी वार्ताद्वारा समस्याको समाधान होस् भन्ने चाहन्छौ । आगोमा आगो थपेर आगो निभ्दैन । तटस्थता गुमाएर हामीलाई केही पनि फाइदा हुँदैन । कहीँ पनि द्वन्द्व देखिन्छ भने हामीले तटस्थता नीति लिनुपर्छ । हामी पनि कुनै शक्ति राष्ट्रको शक्ति र प्रभाव विस्तारको पछाडि कुर्दैनौं । प्रत्यक्ष र परोक्ष कुनै पनि हिसाबले हामी सैन्य गु्रपमा सहभागी हुँदैनौं । हामीले अत्यन्त संयमित भएर, उत्ताउलो नभइकन, कतै पनि नढल्केर समानता र न्यायको आधारमा अगाडि बढाउनुपर्छ । (शनिबार काठमाडौंमा आयोजित एक कार्यक्रममा व्यक्त विचारको अंश) संसद्मा प्रभाव जमाउने होडबाजी आफ्नो घोषणापत्रमा राजनीतिक दलहरूले जति नै आकर्षक विषय लेखे पनि व्यवहारमा भने उनीहरू एकदमै ढुलमुले र अस्पष्ट देखिन्छन्। यतिमात्र होइन्, आफ्नो राजनीतिक अभीष्ट पूरा गर्नका लागि विदेशी शक्तिलाई हस्तक्षेपको लागि आमन्त्रण गरेको आरोपसमेत उनीहरूलाई लाग्ने गर्दछ। त्यसैले पनि कतिपय नेताको छवि प्रोइन्डियन, प्रो अमेरिकन वा प्रोचाइजिन बन्ने गरेको छ जुन सही नहुन पनि सक्छ। यतिमात्र होइन्, राजनीतिक दलभित्र विदेशको दबाब र प्रभाव पनि त्यतिकै बढिरहेको छ। विशेषत आफ्नो स्वार्थ पूरा गर्नका लागि नेपालका राजनीतिक दलभित्र प्रभाव बढाउने होडबाजी यतिबेला चलिरहेको छ। विशेषत अमेरिका, चीन र भारतले नेपालमा राजनीतिक दलभित्र प्रभाव जमाउनको लागि विभिन्न पहलहरू गरिरहेका छन्। चिनियाँ कम्युनिस्ट पार्टी मात्र होइन्, पछिल्लो समय भारतीय जनता पार्टीले समेत नेपालका राजनीतिक दलहरूसँगको सम्बन्धलाई अगाडि बढाइरहेको छ। आफ्नो चासोलाई सम्बोधन गर्नका लागि राजनीतिक दलको पनि व्यक्तिगत रूपमा सम्बन्ध बनाउनको लागि शक्ति राष्ट्रहरू लागिपरेका छन्। पछिल्लो समय नेपालका राजनीतिक दलको भारत र चीनको भ्रमण बाक्लिएको छ। अहिलेसम्म नेपालको संसद् र कानुन निर्माणमा पश्चिमा र युरोपियन मुलुकको प्रभाव थियो अहिले भारत र चीनले पनि संसद्मा आफ्नो प्रभाव बढाउँदै लगेका छन्। त्यसैले पछिल्लो समय शक्ति राष्ट्रहरूको बीचमा संसद्मा प्रभाव जमाउने प्रतिस्पर्धा बढेको छ। २०४६ (सन् १९९०) सालपछिका नेपालका परराष्ट्रमन्त्रीहरू के छ कूटनीतिक आचारसंहितामा नेपालको परराष्ट्र नीतिलाई व्यवस्थित र मर्यादित रूपमा सञ्चालन गर्नका लागि सरकारले सरकारले २०६८ सालमा कूटनीतिक आचारसंहिता जारी गरेको थियो। सो आचारसंहिता राम्रोसँग कार्यान्वयन भएको छैन तर यसका मुख्य बुँदाहरू यस प्रकार रहेका छन्।"
"प्रतिनिधिसभामा एमालेको नाराबाजी, बैठक शुक्रबारसम्म स्थगित","काठमाडौं : सुन तस्करी प्रकरणको विषयलाई लिएर आजपनि प्रतिनिधिसभामा प्रमुख प्रतिपक्ष नेकपा एमालेले नाराबाजी गरेको छ। बैठक सुरु हुने वित्तिकै एमालेका सांसदहरू सिटबाट उठेर विरोध जनाएका हुन्। एमाले सांसद सूर्यबहादुर थापाले सुन प्रकरणमा गृहमन्त्री नारायणकाजी श्रेष्ठले चित्तबुझ्दो जवाफ नदिएकाले अवरोध कायम राख्ने बताए। उनले भने, 'तस्करीलाई संरक्षण गर्ने हिसाबले गृहमन्त्रीबाट जवाफ आएकाले हाम्रो विरोध जारी छ। सुन तस्करी प्रकरणको छानबिनका लागि सत्ता पक्षले यसबारे कुनै मनसाय देखाएको छैन। ' उनी बोल्दै गर्दा सत्तापक्षका सांसदहरू उठेर विरोधमा उत्रिए। सभामुख देवराज घिमिरेले दिएको समयमा थापाले आफ्ना धारणा राख्दै गर्दा सत्ता पक्षका सांसदहरूले नियमित कार्यसूचीमा प्रवेश गर्नुपर्ने माग गरे। थापा बोलिरहेकै अवस्थामा सभामुखले सत्तापक्षका सांसदहरूलाई पनि बोल्न दिने भन्दै शान्त हुन आग्रह गरे। तर, सत्ता पक्षका सांसद भनाभनमा उत्रिएपछि एमालेका सांसदहरू पनि आफ्नो सिटबाट उठेर वेल घेराउ गर्न पुगे। उनीहरूले सुन तस्करी प्रकरणमा छानबिन समिति गठन गर,तस्करलाई कारवाही गर भन्दै नाराबाजी गर्न थाले । तर, सभामुखले संसद बैठक अघि बढाउन आग्रह गर्दा पनि एमाले सांसदहरूले आफ्नो अडान जारी राखे। सभामुखले जनताका विषय बैठकमा राख्नुपर्ने भएकाले आफ्नो आसनमा फर्कन पटक पटक आग्रह गर्दा पनि एमाले सांसदहरूले अवरोध जारी राखेपछि २६ गते शुक्रबार दिउँसो १ बजेसम्मका लागि बैठक स्थगित गरेको जानकारी दिए।"
"संसदको गतिरोध अन्त्य गर्ने प्रयास, देउवा निस्किने वित्तिकै बालुवाटारमा ओली","काठमाडौं : नेकपा एमालेका अध्यक्ष केपी शर्मा ओलीले प्रधानमन्त्री पुष्पकमल दाहालसँग भेट गरेका छन्। अध्यक्ष ओली प्रधानमन्त्री दाहाललाई भेट्न केहीबेर अघि बालुवाटार पुगेका छन्। उनीहरूबीच मंगलबार गृहमन्त्रालयले गौरहत्याकाण्डका पीडितसँग गरेको सम्झौता, सुन छानबिन र संसद खुलाउने विषयमा छलफल भएको छ। प्रधानमन्त्री दाहाल र ओलीबीच भेटअघि कांग्रेस सभापति शेरबहादुर देउवा बालुवाटार पुगेका थिए।"
सुन प्रकरणमा नेताको संलग्नता देखिए कानुनी दायरामा ल्याउनुपर्छ : पुन,"काठमाडौं : नेकपा माओवादी केन्द्रका उपमहासचिव वर्षमान पुन अनन्तले अबका निर्वाचनमा देशबाहिरका नेपाली निर्णायक हुने बताएका छन् । पुनले प्रविधिको उच्चतम विकास र प्रयोगका कारण विदेशमा बसेका नागरिकको हैसियत मुलुकभित्रको राजनीतिक समीकरण नै बदल्ने सक्ने अवस्था आएको बताए । बुधबार पार्टीको उपत्यका विशेष प्रदेशको जिम्मेवारी सम्हाल्ने क्रममा पार्टी मुख्यालय कोटेश्वर पेरिसडाँडामा आयोजित कार्यक्रममा पुनले पार्टीहरूले यसअघि नागरिकका घरघरमा गएर विचार प्रवाह गर्ने र संगठन निर्माण गर्ने अवस्थाको अन्त्य हुनसक्ने बताए। आजको युग प्रविधिको युग हो । पहिला जसरी मानिसका घरघरमा गएर संगठन बनाउने र विचार राख्ने अवस्था अब नरहन सक्छ,उनले भने,प्रविधिका कारण अबका निर्वाचनहरुमा देशभित्रका भन्दा विभिन्न शिलशिलामा देशबाहिर रहेका नेपालीहरु निर्णायक हुनेजस्तो देखिएको छ । उनले वैचारिक बहसको थलो पनि डायस्पोरा नै हुन थालेको उल्लेख गरे । पुनले पार्टी सदस्यदेखि सबै कमिटीका नेता कार्यकर्तालाई आफ्ना एजेण्डाबारे सामाजिक सञ्जालबाट बहस सञ्चालन गर्न निर्देशनसमेत दिए । पुनले हरेक घरमा डिजिटल बहस हुने गरेको भन्दै एकै घरमा पनि फरकफरक विचारका मानिस हुन थालेको स्मरण गरे । पहिलापहिला मुखिया र जिम्मावालहरुको धारणा नै आममानिसको धारणा हुने जस्तो थियो । पछि राजनीतिक दलहरुका धारणामा मानिस विभाजित थिए,उनले भने,अहिले त एउटा घरमा चार जना छ र फरकफरक पेशामा छ भने चारैथरि विचारको छ, चारैवटा स्वार्थको प्रतिनिधित्व गरेको छ । प्रविधिले गर्दा समाजको चरित्रमा यस्तो खालको बदलाब आएको छ । प्रविधिको उपयोग गर्न नजान्ने र नसक्नेहरुले राजनीतिमा टिक्न नसक्ने भन्दै पुनले पार्टीलाई प्रविधिमैत्री बनाउन आफू सक्रिय रहेको बताए । उनले नेपाल प्रविधिको व्यापारका लागि उपयुक्त थलो भएको भन्दै आगामी ५ वर्षभित्र वार्षिक ५ खर्ब रुपैयाँ प्रविधिका उत्पादन निर्यातबाट आम्दानी हुने प्रक्षेपण हालै मात्र सार्वजनिक भएको चर्चा गरे । यद्यपि प्रविधिले नै उत्पादन गरेको कृत्रिम बौद्धिकता भने मानिसका लागि चुनौतीका रुपमा आएको तर्क पुनले गरे । । सुन प्रकरणका दोषीलाई कानुनी कठघरामा ल्याउनुपर्छ उपमहासचिव पुनले सय केजी सुन प्रकरणमा पार्टीका कोही पनि नेताको संलग्नता पुष्टि हुने आधार भए कानुनी कठघरामा उभिनुपर्ने बताए। यदि कुनै पनि तहको नेताले गल्ती गरेको रहेछ र छानबिनले देखाए ऊ जान्छ,'पुनले भने,तर,आरोप लाग्दैमा कोही पनि अपराधी हुँदैन । आरोप लाग्दैमा हो हो भनेर जानु पनि हुँदैन । पुनले सुनमा तस्करी प्रकरणको छानबिन प्रहरीको केन्द्रीय अनुसन्धान व्युरो (सीआईबी) ले गरिरहेको भन्दै प्रहरीको छानबिन सकिएपछि प्रतिपक्षी एमालेले भनेजस्तो विशेष समिति गठन गर्न सकिने विकल्प बाँकी रहेको औंल्याए । पुनलाई केही दिनअघि सकिएको केन्द्रीय समिति बैठकले उपत्यका विशेष प्रदेश समितिको इन्चार्जको जिम्मेवारी दिएको छ । यसअघिका इन्चार्ज लीलामणि पोखरेलको बिदाई पनि कार्यक्रममा गरियो । पोखरेल मधेस प्रदेशको इन्चार्जमा सरुवा भएका छन् । कार्यक्रममा पोखरेलले पुनजस्तो सक्रिय र राजनीतिक कुशलता भएको नेता पाएको भन्दै विशेष प्रदेश समितिलाई बधाई दिए ।"
नेपाल महिला संघमा विवाद,"काठमाडौं : नेपाली कांग्रेसको भ्रातृ संगठन नेपाल महिला संघमा यतिबेला संस्थापन र इतर समूह एकअर्कालाई विधानविपरीत काम गरेको भन्दै आरोप प्रत्यारोपमा उत्रिएका छन्। महिला संघ अध्यक्षले १२ जिल्ला अध्यक्ष हटाएको भन्दै संघको विधानको धारा ३८ मा भएको स्पष्टीकरणको मौकासमेत नदिई निगाहका भरमा जिल्लाहरूमा नयाँ अध्यक्ष तोकिएको आरोप इतर समूहको छ। महिला संघका इतर समूहका २० केन्द्रीय सदस्यले अध्यक्ष उषा राउत मिश्रलाई बर्खास्त गर्न माग गरे। महिला संघमा गत जेठ ३० गते ५२ सदस्य थपिए। कांग्रेस सभापति एवं पूर्वप्रधानमन्त्री शेरबहादुर देउवाले उषा राउत मिश्रको अध्यक्षतामा गठित नेपाल महिला संघ केन्द्रीय तदर्थ कार्यसमितिको सदस्यमा ५२ जना सदस्यलाई मनोनयन गरेका थिए। त्यसो त सभापति देउवाले संघको अध्यक्षमा राउतलाई मनोनीत गरेको करिब एक वर्षपछि तदर्थ समिति बनाएका थिए। राउत महिला संघकै निवर्तमान सचिव पनि हुन्। मंगलादेवी सिंह संस्थापक अध्यक्ष रहेको महिला संघमा यसअघि उमा रेग्मी अध्यक्ष थिइन्। उनलाई देउवाले महिला बालबालिका तथा ज्येष्ठ नागरिकमन्त्रीको जिम्मेवारी दिएका थिए। सोही संघको इतर समूहका केही महिलाले अध्यक्ष राउतलाई विधानविपरीत काम गरेको भन्दै बर्खास्तको माग गरेका छन्। संघकी अध्यक्षले विधानविपरीत १२ जिल्लाको जिल्ला अधिवेशनबाट निर्वाचित अध्यक्षलाई बर्खास्त गरेको भन्दै पत्रकार सम्मेलनमार्फत पनि विरोध जनाएका छन्। महिला संघभित्रको विवाद मिलाउन पार्टी सभापति, उपसभापति, दुवै महामन्त्री, सहमहामन्त्री केन्द्रीय कार्यालय सानेपामा पनि ध्यानाकर्षण पत्र बुझाइसकेको संघको केन्द्रीय सदस्य एवं संविधानसभा सदस्य रीता शाहीले बताइन्। शाहीले महिला संघको विधान महाधिवेशन गर्ने जिम्मा पाएको नेतृत्वले धमाधम जिल्ला नेतृत्वलाई हटाउनु दुःखद् भएको बताइन्। पार्टीलाई एक ढिक्का बनाएर संगठन सुदृढीकरण अभियान सञ्चालन भइरहेको बेलामा पार्टीभित्र बिग्रह निम्याउन खोज्ने वर्तमान अध्यक्षलाई तत्काल बर्खास्त गर्नुपर्छ। उनले भनिन्। अध्यक्ष राउतले सोलुखुम्बुका अध्यक्ष छिल्हामु शेर्पा, बारा अध्यक्ष सीता मैनाली, पर्साका अध्यक्ष विद्या श्रेष्ठ, सिरहा सभापति विमला निरौला, ताप्लेजुङ अध्यक्ष मीना गुरुङ, इलाम अध्यक्ष निर्मला सञ्जेल, महोत्तरी अध्यक्ष वीना तिवारी, रौतहट अध्यक्ष भुवनी गिरी, कास्की अध्यक्ष कोपिला रानाभाट, झापा सभापति सुशीला ढकाल र हुम्ला सभापति विजया बुढालाई हटाइएको पत्रकार सम्मेलनमा जानकारी दिइयो। महिला संघकी केन्द्रीय सदस्य डा अमिता प्रधान शाक्यले विधानविपरीत हटाइएका जिल्ला अध्यक्षलाई पुनर्बहाली नगरे देशभर समानान्तर समिति गठन गर्ने बताइन्। अध्यक्षज्यूलाई सच्चिने मौका दिएका छौं, नसच्चिए सबै जिल्लामा समानान्तर समिति गठन गरेर अगाडि बढ्छौं। केन्द्रीय सदस्य छाया सुनारले महिला संघको केन्द्रीय समितिको बैठक नै नबसी एकलौटी ढंगले आफ्नो गतिविधि अगाडि बढाएको बताइन्। महिला संघकै केन्द्रीय सदस्य उमा शिवाकोटीले केही जिल्लामा क्षमतावान् महिलाहरू मनोनीत गरिए पनि कतिपय जिल्लामा वर्षौंदेखि महिला संघ भनेर झोला बोकेर हिँडेका दिदीबहिनीलाई निकालिनु भनेको खेदजनक रहेको बताइन्। उनले भनिन्, महिला संघले विधानअनुसार संस्था चलाउन, केन्द्रीय समितिको बैठक चाँडो राख्न, विधानसम्मत गठन नगरिएका सम्पूर्ण समिति, उपसमिति खारेज गर्न, विधानअनुसार साधारण सदस्य वितरण गर्न माग गरिएको छ। सहमति माध्यमबाट माग पूरा हुन् भन्ने चाहन्छौं। अध्यक्ष राउतले केही दिनअघि कास्कीको महिला संघ अध्यक्षमा मीना पाण्डे, नवलपरासी बर्दघाट पश्चिम अध्यक्षमा तारादेवी भण्डारी, झापा अध्यक्षमा टीका मैनाली सिटौला, हुम्ला अध्यक्षमा सुशीला शाहलाई मनोनीत गरेकी थिइन्। साथै ताप्लेजुङ अध्यक्षमा गीता चौहान, इलाम अध्यक्षमा भगवती कोइराला, रौतहट अध्यक्षमा अञ्जु झा, महोत्तरी अध्यक्षमा अनिता शर्मा, सोलुखुम्बु अध्यक्ष सरला नाछिरिङ राई, सिरहा अध्यक्ष संगीताकुमारी चौधरी, बारा अध्यक्ष कलावतीदेवी पासवान, पर्सा अध्यक्ष किरणकुमारी शर्मालाई मनोनीत गरेकी हुन्। मिश्र भन्छिन्, मिडिया स्टन्ड गरिएको हो। म विधानबाट दायाँ बायाँ छैन। उक्त विषयमा अन्नपूर्णसँग कुरा गर्दै अध्यक्ष मिश्रले भने बर्खास्त गर्नुको कारण खुलाउँदै जति पनि बर्खास्त गरिएको छ ती सबै विधानविपरीत काम गरेकोले हटाइएको बताइन्। मिश्रले भनिन्, पत्रकार सम्मेलन गरेर स्टन्ट गर्नु भएको छ। उहाँहरू पहिलादेखि नै फोटो भिडियो खिचेर देखाउन चाहने समूह हो। संगठनको कुरा चित्त नबुझे आएर सोध्ने र बुझ्ने हो बाहिरबाट स्टन्ट गर्ने हैन। मैले भनेको कुरा के हो भने एउटा व्यक्ति एउटै पदमा मात्र बस्नुपर्छ भन्ने हो। एउटै व्यक्ति एउटा पददेखि अर्को पदमा बस्न नपाइने भनेको हो। एउटै व्यक्तिलाई १० तिर पद चाहिने काम भने नगर्ने। पार्टीमा कमिटीमा बसेर काम गर्नुस् भनेर जिम्मेवारी दिँदा काम नगर्ने। जिल्ला अध्यक्ष खाली भएका ठाउँमा कालीकोट, बझाङ, हुम्लाका साथीहरू वर्ष दिनसम्म जिल्ला जान नसक्ने। संगठन विस्तारमा नलाग्ने। मिश्रले अगाडि भनिन्, काठमाडौं बसेर जिल्लामा सधैं भाग खोजेर कस्तो भाग दिन सकिन्छ ? उहाँहरू अनुशासनमा बसेर काम नगर्ने उल्टै ठूला कुरा गर्ने ? सोलुखुम्बुको हकमा भने एमालेलाई सघाएको भन्दै पार्टीले कारबाही गरिसकेको विषय हो। जिल्ला कार्यसमितिले पनि कारबाही गरिसकेको हो। हामीलाई केही काम नगरेको भन्दै विभिन्न आरोप लगाइएको छ भन्ने सुन्दैछु। मिश्रले भनिन्, हामी बिहान ८ देखि साँझ ६ बजेसम्म पार्टीका लागि संगठन विस्तारमै खटिएका छौं। योबीचमा उहाँहरूले देख्ने गरी नै ७ ओटै प्रशिक्षण कार्यक्रम गरेका छौं। मिश्रले भनिन्, महिला संघ कांग्रेसको भ्रातृ संस्था हो, यो छुट्टै पार्टी होइन। २०५८ सालमा बनेको र संशोधित भएर आएको विधान महिला संघसँग छ। म कहीँ चुकेको छैन। म आफैं यसअघिका अध्यक्षको टिममा विधान लेख्ने मानिस हुँ।"
पृथ्वीराजमार्गमा सवारी आवागमन बन्द,तनहुँ : पृथ्वीराजमार्ग सडकअन्तर्गत तनहुँको व्यास नगरपालिका५ स्थित कन्टारमा सडक भासिँदा राजमार्ग अवरुद्व भएको छ। आज दिउँसो करिब पौने १ बजेदेखि सडक अवरुद्ध भएपछि दुईतर्फी सवारीसाधन आवतजावत बन्द भएको जिल्ला प्रहरी कार्यालयले जनाएको छ। सडक विस्तारको जिम्मा पाएको चिनिया कम्पनीसँगको समन्वयमा भासिएको सडक मर्मत गरी सवारी साधन सञ्चालनका लागि पहल भएको छ। अवरुद्व सडक पुनः सञ्चालन गर्न समय लाग्ने देखिएको उक्त कार्यालयका प्रहरी नायब उपरीक्षक मोहनबहादुर खाँणले जानकारी दिए।
विज्ञापन रद्दको माग गर्दै मध्यपश्चिम विश्वविद्यालयका कर्मचारी आन्दोलित,"वीरेन्द्रनगर : मध्यपश्चिम विश्वविद्यालयका कर्मचारी आन्दोलित भएका छन् । विश्वविद्यालयको ग्य्राजुएट स्कुल अफ एग्रीकल्चर एन्ड फरेस्ट्री,ग्य्राजुएट स्कुल अफ इन्जिनियरिङको डीन कार्यालयले जारी गरेको कर्मचारी आवश्यकतासम्बन्धी सूचना रद्द गर्नुपर्ने विश्वविद्यालयका कर्मचारी संगठनको मागमा सहमति जनाउँदै मध्यपश्चिम विश्वविद्यालयका कर्मचारीहरू आन्दोलित भएका हुन् । विश्वविद्यालयले प्रशासन, लेखा, ल्याब र लाइव्रेरीमा कर्मचारी आह्वान गरेको छ । त्यसैगरी उपप्राध्यापक तथा प्रशिक्षकतर्फ समेत गरी १३ जना कर्मचारी र उपप्राध्यापक पदमा जनशक्ति माग गरिएको छ । मंगलबार संयुक्त रुपमा प्रेस विज्ञप्ति जारी गर्दै कर्मचारी संगठनले तीन दिनभित्र उक्त सूचना रद्द गर्नुपर्ने मागसहित त्यसो नभएमा आन्दोलनका थप कार्यक्रमहरु समेत अघि बढाउने चेतावनी दिएका छन् । 'विश्वविद्यालयको संगठन तथा व्यवस्थापन सर्वेक्षण गरी हालसम्मका करार सेवाका सम्पूर्ण विज्ञापनहरू रद्द गर्नुपर्छ,' प्रेस विज्ञप्तिमा भनिएको छ,विज्ञापन रद्द गरी सेवा आयोगमार्फत स्वीकृति दरबन्दीहरूको परिधिभित्र रही विज्ञापन आह्वान गर्न जोडदार माग गर्दछौं । विश्वविद्यालयमा रहेका राष्ट्रिय कर्मचारी संगठन,प्रगतिशिल कर्मचारी संगठन र प्रजातन्त्रवादी कर्मचारी संघका अध्यक्रुले मंगलबार संयुक्त रुपमा विज्ञप्ति जारी गरेका हुन् । 'हाम्रो माग भनेकै सेवा आयोगमार्फत मात्र कर्मचारी पदपूर्ति गर्नुपर्छ भन्ने हो । प्रजातन्त्रवादी कर्मचारी संघका अध्यक्ष भरत धमलाले भने,कर्मचारी पदपूर्ति गर्ने काम सेवा आयोगको हुँदाहुदै विश्वविद्यालयमा मुलद्वारबाट नभइ अन्यत्रबाट कर्मचारी भर्ना गर्नु विधिको शासन होइन । सेवा आयोगले गर्ने काम विश्वविद्यालयको डीनको कार्यालयले गर्दा यहाँ कार्यरत कर्मचारीलाई वृत्तिविकासको अवसर एवं उत्प्रेरणाबाट समेत बञ्चित गर्न खोजेको कर्मचारी संघसंगठनहरुको आरोप छ । विज्ञापनमा माग गरिएको योग्यता,दक्षता र क्षमता अनुसारका योग्य कर्मचारी विश्वविद्यालयमै कार्यरत रहेको समेत दावी गर्दै उनीहरुले दक्ष कर्मचारीलाई सेवा आयोगबाट नियुक्ति गर्ने वातावरणको सिर्जना गर्नुपर्ने बताएका छन् । विश्वविद्यालयका कर्मचारी संघसंगठनले सेवा आयोगमार्फत् नभइ डीनको कार्यालयले कर्मचारी विज्ञापन आह्वान गर्नु कानुन विपरित कार्य भएको आरोप लगाएका छन् । सार्वजनिक खर्चलाई मितव्ययीता तथा प्रभावकारी बनाउने समयमा विश्वविद्यालयले सेवा आयोगबाट जनशक्ति आपूर्ति तथा व्यवस्थापन गर्नुको साटो करार सेवाको विज्ञापन गर्नु विश्वविद्यालयको ऐन, २०६७, को मर्म विपरीत भएको भन्दै कर्मचारीले यसलाई कानुन विपरित भएको आरोप लगाएका हुन् ।"
"संखुवासभामा सुरक्षा घेराभित्र कैदीको मृत्यु : प्रहरीको भूमिका शंकास्पद,घटनालाई तोडमोड गरिँदै","विराटनगरसंखुवासभा : संखुवासभा जिल्ला कारागार खाँदबारीमा सुरक्षा घेराभित्र दुईजना कैदीको मृत्यु भएको घटनामा वास्तविकता लुकाउने हिसाबले तथ्यलाई बङ्ग्याउन चलखेल सुरू भएको छ । घटनामा प्रहरीको भूमिका शंकास्पद देखिएको छ । प्रहरीको कुटाइबाट कैदीको मृत्यु भएको आरोप लागेको छ । केही तथ्यले समेत प्रहरीको प्रत्यक्ष संलग्नतामा घटना भएको देखाउँछ । कारागारका अन्य कैदीबन्दी र स्थानीय प्रत्यक्षदर्शीले पनि प्रहरीले कुटेर कैदीलाई मारेको बताइरहेका छन् । तर,स्थानीय प्रशासन र प्रहरीको मिलेमतोमा घटनालाई तोडमोड गर्दै कारागारभित्र कैदीबन्दीबीच झडप हुँदा दुईजनाको मृत्यु भएको भनेर सार्वजनिक गरिएको छ । कारागारको अवस्था हेर्दा कैदीबन्दीबीच झडप र हानाहान भएजस्तो देखिँदैन । अन्य कैदीबन्दीले पनि झडप नभएको र प्रहरीकै कुटाइले घटना भएको बताइरहेका छन् । प्रहरीविरुद्ध कारागारभित्रका अन्य कैदी बन्दीले नाराबाजी र प्रदर्शनसमेत गरेका छन् । सुरक्षा घेराभित्र कारागारमा बसेका आफूहरू प्रहरीबाटै असुरक्षित बन्नु परेको गुनासो उनीहरूको छ । कैदीको मृत्यु भएपछि उत्पन्न असहज परिस्थितिलाई साम्य पार्न कारागार आसपासमा ठूलो संख्यामा नेपाल र सशस्त्र प्रहरी परिचालन गरिएको थियो । दोषी प्रहरीमाथि कारबाही हुनुपर्ने माग राखेर कैदी बन्दीले आधा घण्टाजति नाराबाजी र प्रदर्शनसमेत गरेका छन् । त्यसक्रममा सुरक्षाकर्मीलाई लक्षित गर्दै कारागारभित्रबाट ढुंगा तथा विभिन्न सामान (मुढा बनाउन, अल्लोको कपडा तथा टोपी बुन्न प्रयोग गरिने सामान) प्रहार गरियो । सुरक्षामा खटिएका प्रहरीमाथि नै कैदी मारेको आरोप लागेपछि र कारागारभित्र बन्दीबीच झडप भएको पुष्टि हुन नसकेपछि शंकास्पद घटनाले अर्को रूप लिएको छ । प्रहरीविरुद्ध नाराबाजी र प्रदर्शन तथा ढुंगामुडा गर्ने नौजना कैदीबन्दीलाई कारागारबाट निकालेर जिल्ला प्रहरी कार्यालयमा लगिएको छ । उनीहरूको विवरण सार्वजनिक गरिएको छैन । संखुवासभाका प्रहरी प्रमुख डीएसपी वीरेन्द्र गोदारको निर्देशनमा उनीहरूलाई जिल्ला प्रहरीमा पुर्याइएको एक प्रहरीले बताए । संखुवासभा जिल्ला कारागार खाँदबारी । तस्बिर : अनिष विष्ट उनका अनुसार ढाकछोप गर्न र घटनामा प्रहरीको संलग्नता नदेखाउन गोदार बिहानैदेखि सक्रिय छन् । मृत्यु प्रकरणमा प्रहरी मुछिने भयले घटनालाई सामसुम पार्न खोजिएको आरोप अन्य कैदीबन्दीले पनि लगाएका छन् । हामीसँगै कैद भुक्तान गरिरहेका साथीहरूलाई आँखैअगाडि प्रहरीले कुटपिट गरेर मार्यो । हामी विरोधमा उत्रियौं,एक कैदीले भने,घटनापछि अक्रोशित बनेकामध्ये केही साथीहरूलाई निकालेर बाहिर लगिएको छ । उनीहरूको अवस्था अज्ञात छ ।उनका अनुसार कारागार तोडेर भाग्न खोजेको भन्दै सादा पोशाकमा चारपाँचजनाको संख्यामा रहेका प्रहरीले दुईजनालाई कारागारको कम्पाउण्डभित्रै मंगलबार रातिनिर्घात कुटपिट गरेका हुन् । बुधबार बिहान लगभग ५ बजेसम्म निरन्तर कुटपिट गरिएपछि दुवैजनाको कारागारभित्रै मृत्यु भएको उनले दावी गरे। भने,कारागारभित्रै मृत्यु भइसकेपछि उपचारका लागि भनेर अस्पताल लगियो । कारागारमा झडपसडप केही पनि भएको हैन । यहीं आएर हेर्दा थाहा भइहाल्छ । हामी सबै मिलेरै बसेका छौं । कैदीको मृत्यु भएपछि वास्तविकता लुकाएर आफू बाँच्ने बाटो पहिल्याउन घटनालाई बङ्ग्याउने काम प्रहरीले गरेको हुनसक्छ । उनले प्रदर्शनको नेतृत्व गर्नेहरूलाई कारागारबाट निकालेर लगिएको र कुटाइबाट आफूहरूसँगै रहेकाको मृत्यु भएपछि अन्य कैदीबन्दी पनि त्रसित बनेको जानकारी दिए । प्रहरी स्रोतका अनुसार जिल्ला प्रहरी कार्यालयमा राखिएका नौजनालाई कारागारभित्र बन्दीबीच झडप भएर घटना भएको हो भन्नलाई बाध्य पार्ने काम भइरहेको छ । उनीहरुलाई हामी (कैदी बन्दी)बीच झडप भएको हो भन्नु भनेर बाध्य पारिँदै छ । घटनामा प्रहरीको संलग्नता छैन भन्नु भनेर डीएसपी गोदारसहितले दबाब दिइरहेका छन्,एक प्रहरीले भने,तर,उनीहरु यस विषयमा मौन छन् । मानसिक तथा शारीरिक यातना दिने र धम्क्याउने काम भइरहेको छ । घटनालाई मोडेर उनीहरुलाई स्वीकार्न बाध्य पार्ने काम भइरहेको उनले बताए । कारागारका निमित्त जेलर राजेन्द्र घिमिरेले भने कैदीको मृत्यु भएपछि कारागारको अन्तरिक सुरक्षालाई मध्यनजर गर्दै नाइकेसहितका बन्दीलाई जिल्ला प्रहरीमा लगिएको बताए । जेल तोडेर भाग्ने प्रयास गरेपछि नियन्त्रणमा लिएर प्रहरीले कैदीलाई कुटेको कुरा आएको छ,उनले भने,तर, हेर्दाखेरी बन्दीबीच कारागारभित्र झडप भएर घटना भएजस्तो देखिन्छ । कैदीबन्दीको हत्या भएको भनेर कारागारभित्र आन्दोलन र भित्रबाट सुरक्षाकर्मीमाथि आक्रमण हुन थालेपछि नौजनालाई बाहिर निकालेर प्रहरी कार्यालयमा लगिएको घिमिरेले बताए । खाँदबारी बजारको बस्तीभन्दा कारागार तल पर्छ । माथिका घरहरूबाट कारागारको कम्पाउण्डभित्र भएका गतिविधि प्रष्टसँग देख्न सकिन्छ । स्थानीय सारदा बजगाईंले बुधबार राति १:३० बजेतिर कारागारको कम्पाउण्डबाट ऐयाऐया भनेर कराएको आवाज आएपछि हेर्दा सादा पोसाकका ४५ जना प्रहरीले दुईजनालाई निर्घात कुटपिट गरिरहेको आफूले देखेको बताइन् । निर्वस्त्र बनाएर कम्पाउण्डभित्र कुटपिट भइरहेको थियो । त्यो दृष्य मैले निक्कै बेरसम्म हेरिरहें । कुटाइ खाने दुईजना पीडा सहन नसकेर चिच्याइरहेका थिए,बजगाईंले भनिन्,खुट्टामा हान,खुट्टामा हान भनेर शरीरमा जहाँ पायो त्यहाँ कुटपिट गर्ने काम भइरहेको थियो । एक घण्टापछिदेखि होहल्ला अलि कम हुँदै गयो । अहिले बन्दबीच झडप भएर दुईजनाको मृत्यु भएको गलत हल्ला फैलाउन सुरु गरिएछ । कारागारभित्रबाट नाराबाजी र प्रदर्शन गर्दै कैदीबन्दीले प्रहरीविरुद्ध ढुंगामुडासमेत गरेको आफूले देखेको उनले बताइन् । चरम यातना दिँदै कुटेर कैदीलाई मारिएको भनेर कारागारभित्रबाट कैदीबन्दीले आन्दोलन र ढुंगामुडा गरेका हुन्,बजगाईं भन्छिन्, घटना प्रत्यक्ष देखेका हामीले डर र त्रासका कारण अहिलेसम्म खाना खान सकिरहेका छैनौं । उनले आँखा वरिपरि घुमिरहेको घटनाले शरीर नै जिरिङ्ग बनाइहेको बताइन् । कारागारभित्र प्रहरीले गरेको हर्कतपछि वरपरका बासिन्दासमेत त्रसित बनेको बजगाईंको भनाइ छ । खाँदबारी कारागारमा कैदी भुक्तान गरिरहेका संखुवासभाको मादी नगरपालिका५ का १९ वर्षीय विनोद तोलाङ्गी र नुवाकोटको ककनी गाउँपालिका७ का २८ वर्षीय आकाश बलामीको बुधबार बिहान मृत्यु भएको हो । अदालतले जबरजस्ती करणी मुद्दामा तोलाङ्गीलाई १८ वर्ष र चोरी मुद्दामा बलामीमा ३ वर्ष कैद सजायको फैसला गरेको थियो । दुवैजना १ वर्षदेखि कारागारमा थिए । डीएसपी गोदारले भने उपचारका क्रममा खाँदबारी अस्पतालमा दुवैजनाको मृत्यु भएको बताए । भाग्नलाई राति १ बजेतिर शौचालयको झ्यालको रड काटेर उनीहरु कम्पाउण्डमा निस्किएपछि प्रहरीले नियन्त्रणमा लिएर कारागार प्रशासनको जिम्मा लगाएको उनको भनाइ छ । कारागारभित्र झडप हुँदा उनीहरु घाइते भएछन् । प्रहरीले उद्धार गरेर उपचारका लागि लगेको हो,गोदारले भने, उपचारका क्रममा मृत्यु भयो । शव अस्पतालकै शवगृहमा राखेर घटनाको अनुसन्धान सुरु गरिएको छ । कारागारको सुरक्षामा असइ (सहायक निरीक्षक)को नेतृत्वमा टोली परिचालित रहेको उनको भनाइ छ । तर,असइको नाम भने आफूले बिर्सिएको उनले बताए । अर्कोतर्फ मृतकका आफन्त एवं परिवारका सदस्य नआइकन प्रहरीले शवको पोस्टमार्टम गराउने प्रयास गरेको थियो । प्रहरीले अस्पताल पुर्याउनेवित्तिकै पोस्टमार्टमको हतारो गर्यो । सबैले विरोध गरेपछि पोस्टमार्टम भने रोकियो, कारागार स्रोतले भन्यो, प्रहरीकै कुटपिटबाट मृत्यु भएपछि तोडमोड गरेर तथ्य बङ्ग्याउँदै घटनालाई ढाकछोपको प्रयास भइरहेको छ । कारागारभित्र झडप भएको गलत हल्ला बाहिर ल्याइएको छ । घटनापछि मृतकका केही आफन्त पनि खाँदबारी पुगिसकेका छन् । अस्पताल स्रोतका अनुसार अस्पताल ल्याइपुर्याउँदा एकजनाको ढुकढुकी मात्रै थियो । एकजनाको मृत्यु भइसकेको थियो । तर,प्रहरीले भने उपचारका क्रममा उनीहरूको मृत्यु भएको झुटो कुरो बताइरहेको अस्पतालका एक स्वास्थ्यकर्मी बताउँछन् । कैदी बन्दीबीच झडप हुँदा प्रहरीले छुट्याउन भूमिका खेल्न सक्थ्यो । अचेत अवस्थामा मात्रै फेला पारिएको भन्नुले घटना त्यसै शंकास्पद छ,एक प्रहरी भन्छन्,कारागारभित्र झडप भएकै छैन । कुटपिटबाट मृत्यु भएपछि घटनालाई अर्कोतर्फ मोड्ने प्रयास गरिएको हो । उनका अनुसार कारागारको सुरक्षामा खटिएको प्रहरीले दुईजना भाग्न खोजेको जानकारी राति नै डीएसपी गोदारलाई गराएको थियो । गोदारकै निर्देशनमा उनीहरूमाथि कुटपिट भएको आरोप पनि लागेको छ । कारागारभित्र झडप नै भएको भएपनि घटना रोक्नलाई बेलैमा किन भूमिका खेल्न सकेन भनेर सुरक्षा संयन्त्रको भूमिकामाथि प्रश्नसमेत उठेको छ । कोसी प्रदेश प्रहरी कार्यालय विराटनगरका प्रवक्ता एसपी ऋषिराम कँडेलले भाग्न खोजेका बन्दीलाई नियन्त्रणमा लिएपनि प्रहरीले कुटपिट गरेको जानकारी नआएको बताए । भाग्न खोजेपछि प्रहरीले नियन्त्रणमा लिएको कुरा आएको छ । त्यसपछि बिहान ५ बजेतिर कैदी बन्दीले होहल्ला गरेछन्,उनले भने, गएर हेर्दा दुईजनालाई अचेत अवस्थामा भेटिएको भनिएको छ । उपचारका लागि अस्पताल पुर्याएको केहीबेरमा मृत्यु भएको जानकारी आएको छ । भाग्न खोजेको विषयलाई लिएर कैदी बन्दीबीच नै कुटाकुट भएको हुनसक्ने कँडेलले बताए । तर, घटनामा प्रहरीको लापरबाही र कमजोरी देखिए कारबाही हुने उनको भनाइ छ । सहायक प्रजिअको नेतृत्वमा छानबिन समिति शंकास्पद घटनाको छानबिनका लागि जिल्ला सुरक्षा समितिको बैठकले सहायक प्रमुख जिल्ला अधिकारी मोहनमणि घिमिरेको नेतृत्वमा ३ सदस्यीय समिति बनाएको छ । छानबिन समितिमा जिल्ला प्रहरी कार्यालय संखुवासभाका प्रहरी निरीक्षक (इन्सपेक्टर) सरोज खनाल र जिल्ला प्रशासन कार्यालय मुद्दा फाँटका नायब शुब्बा तारणी घिमिरे सदस्य छन् । संखुवासभाका प्रमुख जिल्ला अधिकारी शिवकुमार कार्कीले छानबिनबाट सत्यतथ्य पत्ता लाग्ने दाबी गरे । घटना शंकास्पद देखिएकाले छानबिनका लागि समिति बनाइएको हो,उनले भने,सत्यतथ्य पत्ता लगाएर बाहिर ल्याउँछौं । कारागारमा हाल ८ जना महिलासहित १ सय ३८ जना कैदीबन्दी छन् ।"
"गोलभेडाको भाउ अचाक्ली बढ्यो, किलोको पुग्यो १२० रुपैयाँ","धनकुटा : गत असार पहिलो हप्ता न्यूनतम प्रतिकिलो दश रुपैयाँभन्दा कम रहेको गोलभेंडाको भाउ यतिबेला अचाक्ली बढेको छ । धनकुटा सदमुकामको बजार क्षेत्रमा प्रतिकिलो १ सय २० रुपैयाँ किलोसम्म किनबेच भइरहेको छ । बजारमा मूल्य बढेसँगै नेपाली किसानले गोलभेडाको उचित मूल्य पाउन थालेका छन् । किसानले बारीमै प्रतिकिलो १ सय रुपैयाँ भाउ पाउन थालेको धनकुटा७ श्रीवानीका किसान मातृका राईले बताए । पछिल्लो समय गोलभेडाको भाउ देखेर उपभोक्ता मात्र होइन किसान समेत छक्क परेका छन् । दिनप्रतिदिन भाउ बढ्नुको मुख्य कारण पछिल्लो समय गोलभेडामा देखिएको रोगको संक्रमणले उत्पादनमा ह्रास आउनु उनको भनाइ छ । पछिल्लो समय गोलभेडामा रोग देखिएपछि किसान चिन्तित भएका छन् । त्यस्तै उत्पादन हुने सुरुवाति समयमा मुल्य सस्तिएपछि किसानले दोह्रोर्याएर खेती नगर्नुको कारण पनि हुन सक्ने धनकुटा नगरपालिका वडा नं ४ ठोका गाउँका किसान अगमशेर राईले बताए । उनका अनुसार बजारस्थिर नहुँदा किसानले उपयुक्त भाउ पाउन सकेका छैनन् । अहिले भाउ बढेकोमा किसान हर्षितभन्दा पनि सचेत हुनुपर्छ । यसअघि बजारमा भारतीय गोलभेडाको बढी आपूर्ति हुँदा नेपाली किसानले आफूले उत्पादन गरेको गोलभेडाको उचित मूल्य पाउन सकेका थिएनन् । तर,पछिल्ला केहिदिनदेखि लगातार बढिरहेका गोलभेडाको मूल्यका कारण नेपाली कृषकले राहतको महशुस गरेका छन् । अहिले भारतबाट गोलभेडा नेपाल निर्यात भएको कारण किसानले उचित मूल्य पाएका व्यापारीको भनाइ छ । जिल्ला अधिकाशं स्थानीय तहमा गोलभेडाको व्यवसायिक खेती हुने गरेको कृषि ज्ञान केन्द्र धनकुटाका प्रमुख नगेन्द्र रानामगरले बताए । जिल्लामा उत्पादन हुने गोलभेडाको मुख्य बजार पूर्वी तराईका धरान, इटहरी, विराटनगर, दमक, विर्तामोड रहेका छन् ।"
भारतीय मोटरसाइकलसहित सोफी बरामद,महोत्तरी : महोत्तरी प्रहरीले १ लाख ४० हजार रुपैयाँ बराबरको मदिराजन्य पदार्थ सोफी बरामद गरेको छ। बुधबार दिउँसो बीआर३०एजी ४०२१ नम्बरको भारतीय मोटरसाइकलमा लोड गरी भारततर्फ तस्करी गरिरहेको अवस्थामा सो मदिराजन्य पदार्थ नियन्त्रणमा लिएको हो। प्रहरीको गस्ती टोलीलाई देख्नासाथ तस्करहरू मोटरसाइकल र सोफी छाडेर फरार भएको महोत्तरीका प्रहरी प्रवक्ता डीएसपी दिलिपकुमार गिरीले बताए। प्रहरी नियन्त्रणमा रहेको सो पदार्थउपर आवश्य कारबाहीको लागि जलेश्वर भन्सार कार्यालय मलिवारा पठाएको डीएसपी गिरीले जानकारी दिए।
सूर्यविनायकदेखि रत्नपार्कसम्म द्रुत बस सञ्चालनको तयारी,"काठमाडौं : सरकारले आगामी असोजदेखि भक्तपुरको सूर्यविनायकदेखि रत्नपार्कसम्म द्रुत बस सञ्चालन गर्ने गरी तयारी अघि बढाएको छ। असोज १ गतेदेखि नै सुरु गर्ने भनिए पनि वर्षाका कारण कतिपय काम गर्न नसकिएकाले केही दिनपछि सुरु हुनसक्ने यातायात व्यवस्था विभागले जनाएको छ। सूर्यविनायकरत्नपार्क द्रुतमार्गमा पहिले सडक विभागले काम गर्ने र त्यो सकिएपछि नै यातायात व्यवस्था विभाग तथा अरू निकायको काम हुने यातायात विभागका प्रवक्ता ईश्वरदत्त पनेरुले राससलाई जानकारी दिए। सडक विभागले त्यसका लागि आवश्यक खण्ड सडक छुट्याएर रोड मार्किङ गर्ने उनले बताए। उनले भने, सडकको काम सकिएपछि अरू निकायको काममा समय धेरै लाग्दैन। सडक विभागले गर्ने काम सकिएपछि अरू निकाय तयारी अवस्थामा रहेको उनले बताए। यातायात व्यवसायीले सवारी साधन उपलब्ध गराउन तयारी अवस्थामा रहेको र ट्राफिक प्रहरीले आफूले गर्ने काम गर्ने उनको भनाइ छ। उनले भने, सबैभन्दा पहिले सडकको काम नै हुनुपर्यो, त्यो सकिएपछि बैठक राखेर कार्यान्वयन कहिलेदेखि गर्ने भनी निर्णय हुनेछ। अहिलेको अवस्था हेर्दा असोज १ गतेदखि नै सुरु गर्ने सम्भावना कम रहेको प्रवक्ता पनेरुले जानकारी दिए। वर्षाको समय भएकाले सडक विभागले काम गर्न केही समस्या भएको छ। पार्किङका लागि अध्ययन पहिले नै भइसकेर बनाउन वर्षाका कारण नसकिएको उनले बताए। असोज भित्रै गरिने भए पनि पहिले लक्ष्य लिइएकोभन्दा आठ१० दिन तलमाथि हुनसक्ने उनको भनाइ छ। कुन मितिबाट बस सुरु हुन्छ भन्ने कुरा सडक विभागको काममा निर्भर रहेको छ। यातायात व्यवस्था विभागले समन्वय, सहकार्य र नियमनको काम गर्ने उनको भनाइ छ। दु्रतमार्गका लागि सडकको दुवैतर्फको लेन छुट्याइने गरी तयारी गरिएको उनले बताए। राससका अनुसार काठमाडौँ उपत्यकामा अत्यधिक सवारी साधनको चापका कारण यात्रु सार्वजनिक यातायातमा समयमै गन्तव्यमा पुग्न कठिन भएपछि मन्त्रालय आफैँले द्रुत बस सेवा सञ्चालनको व्यवस्था गर्न लागेको छ। पहिलो चरणमा भक्तपुरको सूर्यविनायकदेखि रत्नपार्कसम्म बस सञ्चालन गर्न लागिएको हो। आगामी दिनमा अन्य रुटमा पनि चलाउन सकिने विभागले जनाएको छ। मन्त्रालयले राम्रो अवस्था र क्षमताका निजी कम्पनीका बस छनोट गरी दु्रत बस सेवा सुरु गर्न लागेको हो। तत्कालका लागि द्रुत बस सेवा सवारीसानधको चाप बढी हुने समय बिहान ९ देखि ११ र साँझ ४ देखि ६ बजेसम्म सञ्चालन हुने मन्त्रालयले जनाएको छ। त्यसका लागि ४० सिटभन्दा माथिका करिब २५ बस सञ्चालनमा ल्याउने तयारी गरिएको छ।"
बालिकाको तस्बिर दुरुपयोग गरी अस्लील तस्बिर बनाउने दुई जना पक्राउ,काठमाडौं : बालिकाको तस्बिर दुरुपयोग गरी अस्लील तस्बिर र भिडियो बनाउने दुई जना पक्राउ परेका छन्। प्रहरीको साइबर ब्युरोले सिन्धुपाल्चोकको इन्द्रावती घर भएका १९ वर्षीय समीर तामाङ र सुरेश तामाङलाई पक्राउ गरेको हो। प्रहरी उपरीक्षक पशुपति कुमार रायका अनुसार उनीहरूले पीडित बालिकालाई फेसबुकमा फ्रेन्ड रिक्वेष्ट पठाई कुराकानी गर्दै जाने क्रममा प्रेम सम्बन्धको बहाना बनाएको र अडियो र भिडियो कलको माध्यमबाट मानसिक तनाव दिन थालेपछि पीडितले फेसबुकमा ब्लक गरेकी थिइन्। प्रोफाइल ब्लक गरेर सम्पर्कविहीन भएपछि पीडकले अन्य अपरिचित व्यक्तिको अश्लील फोटो र भिडियोमा पीडित बालिकाको अनुहार जोडेर सामाजिक सञ्जालमा प्रकाशन तथा प्रदर्शन गरी दुःख दिएको प्रहरीको भनाइ छ। पक्राउ परेका दुवैलाई काठमाडौं जिल्ला अदालतले अनुसन्धानका लागि पाँच दिनको म्याद दिएको छ।
अवैध लागुऔषधसहित कैलालीबाट तीनजना पक्राउ,"कैलाली : धनगढी उपमहानगरपालिका२ त्रिनगरबाट अवैध लागुऔषध ब्राउनसुगर ६ सय ५० मिलिग्रामसहित दुईजनालाई प्रहरीले पक्राउ गरेको छ । पक्राउ पर्नेहरूमा सोही उपमहानगरपालिका८ बस्ने २६ वर्षीय रोहित राना र सोही ठाउँ बस्ने १८ वर्षीय किशोर रहेका छन् । जिल्ला प्रहरी कार्यालय कैलालीबाट खटिएको प्रहरीले उनीहरूलाई उक्त लागुऔषधसहित पक्राउ गरेको हो । बर्दिया, बढैयाताल गाउँपालिका२ फुटाहाबाट अवैध लागुऔषध ब्राउनसुगर जस्तो देखिने पदार्थ करिब ६० मिलिग्रामसहित गुलरिया नगरपालिका७ बस्ने ४३ वर्षीय बच्छिराज खटिकलाई प्रहरीले पक्राउ गरेको हो । प्रहरी चौकी जमुनीबाट खटिएको प्रहरीले उनलाई उक्त पदार्थसहित पक्राउ गरेको हो । घटनाका सम्बन्धमा प्रहरीले थप अनुसन्धान गरिरहेको छ ।"
विद्यालयलाई प्रविधिमैत्री सामग्री हस्तान्तरण,"सन्धिखर्क : अर्घाखाँचीको सन्धिखर्क २ शंखेटारीमा रहेको भगवती माध्यमिक विद्यालयलाई प्रविधिमैत्री बनाउन २२ लाख मुल्य बराबरको सामाग्री हस्तान्तरण गरिएको छ । विद्यालयका पूर्व विद्यार्थीको पहलमा सूर्य नेपाल नामको संस्थाले कम्प्युटर, ल्यापटप, प्रोजेक्टरलगायतका २२ लाख मुल्य बराबरका सामग्री विद्यालयलाई हस्तान्तरण गरिएको हो । सामुदायिक विद्यालयलाई प्रविधिमैत्री बनाउन तथा समय सापेक्ष शिक्षा प्रदान गर्नका लागि विद्यालयका पूर्वविद्यार्थी तथा नेपाल सरकारका सहसचिव बाबुराम गौतम,कानुन उपसचिव हरिहर पौडेल, पूर्व विद्यार्थी नारायण गौतम,अनिल भुसाललगायतको पहलमा उक्त सामग्रीहरू विद्यालयलाई प्रदान गरियो । आफूले पढेको विद्यालयमा केही सहयोग गर्नुपर्छ भन्ने मान्यताका साथ र सामुदायिक विद्यालयमा विद्यार्थीको आकर्षण वृद्धि गर्न प्रविधिमैत्री सामग्री हस्तान्तरण गरिएको विद्यालयका पूर्वविद्यार्थी तथा सामग्री ल्याउन पहल गरेका बाबुराम गौतमले बताए । फ्लाक्स बोर्ड, क्यामेरा,चारवटा डेक्सटप कम्प्युटर,चार वटा प्रिन्टर,चार ल्यापटप,दुई टिभी,एक इन्भटर र इन्भटरको ब्याट्रीलगायतका सामग्री विद्यालय व्यवस्थापन समितिका अध्यक्ष श्यामबहादुर भुसाल र विद्यालयका प्रधनाध्यापक ध्रुव केसीलाई हस्तान्तरण गरिएको छ । विद्यार्थीको पहलमा अत्यावश्यक सामग्री प्राप्त भएको र यसले विद्यालयको पठनपाठनमा धेरै सजिलो हुने विद्यालय व्यवस्थापन समितिका अध्यक्ष श्यामबहादुर भुसालले बताए । उनले प्रविधिको प्रयोग गरेर विद्यार्थीलाई अध्यापन गराउन सहयोग पुग्ने र विद्यालयको गणस्तरमा पनि वृद्धि हुने अपेक्षा रहेको बताए । पछिल्लो समयमा सामुदायिक विद्यालयको गुणस्तर खस्किरहेको समयमा पनि यस विद्यालय जिल्लामै सामुदायिक विद्यालयमध्ये उत्कृष्ट विद्यालयको सूचीमा पर्ने गर्दछ । यो विद्यालय गत वर्षको एसईई परीक्षाको नतिजामा सामुदायिक विद्यालयतर्फ प्रथम स्थान हाँसिल गर्न सफल भएको विद्यालयका शिक्षक शोभाखर पन्थीले जानकारी दिए । शिक्षाका कारण बसाइसराई बढेर गाउँका सामुदायिक विद्यालय खाली हुँदै गइरहेका छन् । सामुदायिक विद्यालय खाली भइरहेको समयमा विद्यार्थीलाई आधुनिक तरिकाबाट शिक्षा प्रदान गर्न आवश्यक रहेको जिल्ला शिक्षा समितिका अध्यक्ष तथा जिल्ला समन्वय कार्यालयका प्रमुख जीवनारायण कोइरालाले बताए । उनले सामुदायिक विद्यालयको गुणस्तर सुधार गर्न र प्रविधिमैत्री बनाउन सबै लाग्नुपर्ने बताए । २०१७ सालमा स्थापना भएको यस विद्यालयमा पूर्व प्राथमिक तहदेखि कक्षा १२ सम्म झण्डै ७ सय विद्यार्थी अध्ययनरत छन् । जिल्लाकै कानुन विषयको अध्यापन हुने यस विद्यालयमा शिक्षा,मानविकी, व्यवस्थापन कानुन विषयका कक्षा सञ्चालन भएको विद्यालयका प्रधनाध्यापक धु्रब केसीले बताए ।"
किशोरीलाई फोनमा जिस्काएको निहुँमा युवकको कुटपिट गरी हत्या,वीरगन्ज : पर्सामा एक किशोरीलाई फोन गरेर जिस्काएको विषयलाई लिएर भएको कुटपिटमा घाइते भएका युवकको मृत्यु भएको छ। मृत्यु हुनेमा पर्साको पर्सागढी नगरपालिका४ बर्वाटोलका २८ वर्षीय जुमदिन अन्सारी रहेका छन्। प्रहरीका अनुसार भारतको केरलामा बस्ने अतुल्लाह अन्सारीकी बहिनीलाई मृतक जुमदिनका भाइले फोन गरेर जिस्क्याएको विषयलाई लिएर गत साउन २० गते राति ९:३० बजेतिर जुमदिन पक्ष र अतुल्लाह पक्षबीच झगडा भएको थियो। झगडाका क्रममै अतुल्लाहसहितका दुई जनाले काठको चिर्पटले प्रहार गर्दा जुमदिन गम्भीर घाइते भएका थिए। घाइते जुमदिनको बारास्थित एलएस न्युरो अस्पतालमा उपचारका क्रममा बुधबार बिहान ५:१५ बजे मृत्यु भएको प्रहरीले जनाएको छ। घटनामा संलग्न रहेको आरोपमा प्रहरीले अतुल्लाहसहित दुई जनालाइ पक्राउ गरेको छ। पक्राउ पर्नेमा पर्सागढी नगरपालिका४ कै २४ वर्षीय अतुल्लाह अन्सारी र ४५ वर्षीय बच्चाबाबु अन्सारी भन्ने वकिल अन्सारी रहेको पर्साका प्रहरी प्रवक्ता प्रहरी नायब उपरीक्षक दीपक गिरीले जानकारी दिए।
सुस्ताको शीत भण्डार प्रयोगविहीन,"परासी : नवलपरासीको सुस्ता गाउँपालिका ४ नर्सहीमा निर्माण गरिएको शीत भण्डार (कोल्ड स्टोर) प्रयोगविहीन अवस्थामा रहेको छ । गत वर्षको कात्तिक महिनामा शीत भण्डारको निर्माण कार्य सकिएपनि हालसम्म प्रयोगमा नआएको हो । लुम्बिनी प्रदेश सरकार र गाउँपालिकाको झण्डै ५ करोड लगानीमा शीत भण्डार निर्माण गरिएको गाउँपालिकाका योजना शाखा प्रमुख विष्णु प्रसाद ढकालले जानकारी दिए । सुस्ता केराको पकेट क्षेत्र हो । हरेक वर्ष केराले बजार नपाउँदा कुहिएर जाने गरेको छ । तर शीत भण्डार उपयोगमा ल्याउन नसक्दा किसानले लाभ लिन सकेका छैनन् । पहिलो चरणको निर्माण कार्य पूरा भएपनि बाहिरी तारबारसहितको संरचना निर्माणको काम बाँकी नै रहेकाले सञ्चालनमा ल्याउन नसकिएको गाउँपालिका अध्यक्ष टेकनारायण उपाध्यायल बताए । चालु आर्थिक वर्षमा उक्त कामका लागि थप बजेट विनियोजन गरिएकाले यो वर्षदेखि शीत भण्डार सञ्चालनमा आउने उनको भनाइ छ । ५ सय मेट्रिक टन क्षमताको शीत भण्डारमा त्यस क्षेत्रका किसानले आफ्ना उत्पादन लामो समयसम्म प्रयोग तथा बिक्रीका लागि राख्न सक्नेछन् । केरा उत्पादक संघका अध्यक्ष लख्खु यादवले शीत भण्डार सुस्ता र प्रतापपुरका केरा किसानका लागि अत्यावश्यक भइसकेको बताए । 'शीत भण्डार केरा किसानका लागि अत्यावश्यक छ,तर यस क्षेत्रका पालिका गम्भीर नहुँदा केरा त्यसै कुहिएर खेर गइरहेको छ,'यादवले भने ।"
जुम्लाका घरमा आगजनी गर्ने व्यक्ति सार्वजनिक,"वीरेन्द्रनगर : जुम्लामा घरघरमा आगजनी गर्ने व्यक्तिलाई प्रहरीले सार्वजनिक गरेको छ । यही साउन ५ र ६ गते तथा विभिन्न समयमा सातवटा घर, ट्याक्टर र अटो रिक्सामा आगजनी गर्ने जुम्लाको गुठीचौर गाउँपालिका४ उखाडी घर भई चन्दननाथ नगरपालिका२ भण्डारीवाडा बस्ने रत्नबहादुर अधिकारीलाई प्रहरीले सार्वजनिक गरेको हो । सातवटा घर अधिकारीले जलाएको पुष्टि भएको छ । एकै समयमा जलेको ट्याक्टर,अटो रिक्सामा समेत उनले आगजनी गरेको खुलेको जिल्ला प्रहरी कार्यालय जुम्लाका प्रहरी नायब उपरीक्षक प्रलाद कार्कीले बताए । अधिकारीले साउन २ गते चन्दननाथका साउनेखर कामीको गाईभैंसी पाल्ने कच्ची गोठसमेत जलाएको प्रहरीले भनाइ छ । रत्नबहादुरले आफू गरिब भएकाले कसैले पनि ऋण नदिएको,उधारो पनि नपत्याउने भएकाले यस्ता कार्य गरेको प्रहरीसमक्ष बताएका छन् । प्रहरीका अनुसार उनले नेपाली सेनामा केही समय जागिर खाएर छोडेका थिए । प्रहरीले उनलाई साउन ६ गते पक्राउ गरेको थियो ।"
"सीसी क्यामराबाट खुल्न सक्छ वास्तविकता, डीएसपीको विवादित भूमिका","विराटनगरसंखुवासभा : संखुवासभा जिल्ला कारागार खाँदबारीमा सुरक्षा घेराभित्र दुई जना कैदीको मृत्यु भएपछि प्रहरीको भूमिकामाथि गम्भीर प्रश्न उठेको छ। कारागारबाट भाग्न खोजेका कैदीलाई नियन्त्रणमा लिएर निर्घात कुटपिट गर्दै मारेको आरोप प्रहरीले खेपिरहेको छ। घटना भएको कारागारभित्र सीसी क्यामरा जडान गरिएको छ। घटनास्थलको सबै दृष्य सीसी क्यामरमा कैद हुन्छ। कुनै तलमाथि नगरिएको भएमा फुटेजबाट घटनाको वास्तविकता खुल्नसक्ने बताइन्छ। तर, घटना भएका बेलाको फुटेज नै छ कि छैन भन्ने आशंका उब्जिएको छ। अर्कोतर्फ प्रहरीको शंकास्पद भूमिकाले घटना थप रहस्यमय बनेर गएको छ। यसले जिल्लामा प्रहरीको नेतृत्व सम्हालेर बसेका अधिकारीदेखि कारागारको सुरक्षामा खटाइएका प्रहरीसम्मको भूमिकालाई विवादित बनाएको मात्रै छैन, जिल्लाकै सुरक्षा संयन्त्रमाथि प्रश्नसमेत खडा भएको छ। कारागारभित्र झडप हुँदा कैदीको मृत्यु भएको भन्दै स्थानीय प्रशासन र प्रहरीको मिलेमतोमा घटनालाई तोडमोड गरेर सार्वजनिक गरिएको थियो। घटनामा आफ्नो संलग्नता नदेखाउन वास्तविकता बंग्याउँदै प्रहरीले उम्कने प्रयास गरिरहेको हो। सादा पोसाकमा चारपाँच जनाको संख्यामा रहेका प्रहरीले नै कुटेर कैदीको हत्या गरेको आरोप छ। कारागारका अन्य कैदीबन्दी र स्थानीय प्रत्यक्षदर्शीले प्रहरीकै प्रत्यक्ष संलग्नतामा घटना भएको बताइरहँदा शान्ति सुरक्षा, अपराध नियन्त्रण तथा अनुसन्धानको महत्वपूर्ण जिम्मेवारीमा रहेको प्रहरी यो घटनापछि ठूलो विवादमा फसेको छ। उनीहरूले घटनामा संलग्न र घटनालाई लुकाउन भूमिका खेल्नेमाथि कारबाहीको मागसमेत गरेका छन्। राज्यकै नियन्त्रणमा भएको कैदी मारिनुले समग्र शान्ति सुरक्षाको अवस्था नै फितलो रहेको र प्रहरीले आफूअनुकूल मात्रै काम गर्ने गरेको पुष्टि भएको सरोकारवाला बताउँछन्। उनीहरूका अनुसार तथ्य तोडमोड गर्दै बंग्याएर घटनालाई कैदीबन्दीबीचको झडपमा परिणत गर्न प्रहरी प्रयासरत छ। आफ्नो गल्ती लुकाउन र झडपमा संलग्न भएर कैदीको हत्या गरेको देखाउन कारागारबाट केही कैदीबन्दीलाई समेत नियन्त्रणमा लिएपछि प्रहरी झन् ठूलो विवादमा मुछिएको छ। घटनाको अनुसन्धान गर्न भन्दै प्रहरीले कारागारबाट निकालेर नौ जना कैदीबन्दीलाई हिरासतमा लिएको हो। उनीहरूको विवरण सार्वजनिक गरिएको छैन। कारागारको शौचालयको झ्यालका रड काटेर भाग्न खोजेपछि कैदीहरु संखुवासभाको मादी नगरपालिका१९ वर्षीय विनोद तोलाङ्गी र नुवाकोटको ककनी गाउँपालिका७ का २८ वर्षीय आकाश बलामीलाई बुधबार बिहानका राति १ बजेतिर नियन्त्रणमा लिइएको प्रहरीले जनाएको छ। नियन्त्रणमा लिँदै कारागार प्रशासनको जिम्मा लगाएर पुनः भित्र हालिएपछि कैदीबन्दीबीच कारागारभित्र झडप हुँदा तोलाङ्गी र बलामीको मृत्यु भएको दाबी प्रहरीको छ। अदालतले जबरजस्ती करणी मुद्दामा तोलाङ्गीलाई १८ वर्ष र चोरी मुद्दामा बलामीमा ३ वर्ष कैद सजायको फैसला गरेको थियो। दुवै जना १ वर्षदेखि कारागारमा रहेर कैद सजाय भुक्तान गरिरहेका थिए। छानबिन समितिको निष्पक्षतामाथि नै आशंका घटनाको छानबिनका लागि जिल्ला सुरक्षा समितिको बैठकले सहायक प्रमुख जिल्ला अधिकारी मोहनमणि घिमिरेको नेतृत्वमा ३ सदस्यीय समिति बनाएको छ। छानबिन समितिमा प्रहरी निरीक्षक (इन्सपेक्टर) सरोज खनाल र प्रशासन कार्यालयका नायब शुब्बा तारणी घिमिरे सदस्य छन्। संखुवासभाका प्रमुख जिल्ला अधिकारी शिवकुमार कार्कीले छानबिनबाट सत्यतथ्य पत्ता लाग्ने दाबी गरे। घटना शंकास्पद देखिएकाले छानबिनका लागि समिति बनाइएको हो, उनले भने, सत्यतथ्य पत्ता लगाएर बाहिर ल्याउँछौं। सरोकारवालाले भने प्रशासन र प्रहरीकै मिलेमतोमा घटनाको वास्तविकता लुकाउने प्रयास गरिएकाले अहिले बनेको छानबिन समितिबाट यथार्थ बाहिर आउन नसक्ने बताएका छन्। उनीहरूले छानबिन समितिको निष्पक्षतामाथि नै आशंका व्यक्त गरेका हुन्। पीडितका आफन्त तथा परिवारका सदस्यसहितलाई समेटेर सर्वपक्षीय छानबिन समिति बनाउनुपर्नेमा सरोकारवालाको जोड छ। प्रशासनले एकलौटी रूपमा बनाएको समितिले घटनाको वास्तविकता पत्ता लगाएर दोषीमाथि कारबाहीको सिफारिस गर्ने क्षमता नराख्ने उनीहरुको भनाइ छ। २५ जना क्षमताको कारागारमा हालः ८ जना महिलासहित १ सय ३८ जना कैदी बन्दी छन्। प्रजिअ कार्कीले भने कारागारमा भएको घटना छानबिनका लागि बनाइएको समितिमाथि कुनै शंका नगर्न आग्रह गरेका छन्। घटना के भएको हो छानबिन समितिले हेर्छ। घटना घटेपछि समिति बनाएर अनुसन्धान एवं छानबिनका लागि खटाइएको छ। विश्वास नगर्ने भए अरु छानबिन समिति कहाँबाट ल्याउनु?, उनले भने, राज्य संयन्त्रलाई त विश्वास गर्नु पर्यो नि। घटनामा कोही दोषी देखिएमा जोगाउनुपर्ने कारण छैन। छानबिन समितिले बिना स्वार्थ काम गर्छ। घटनाको यथार्थ पत्ता लगाउनकै लागि छानबिन समितिले सीसी क्यामराको हार्डडिक्स नियन्त्रणमा लिइसकेको प्रजिअ कार्कीले बताए। कारागारमा सीसी क्यामरा जडान गरिएको छ। घटना भएका बेलाको दृष्य सबै त्यसमा कैद भएको होला, उनले भने, तलमाथि नहोस् भनेरै तत्काल हार्डडिक्स नियन्त्रणमा लिइएको हो। छानबिन समितिले आफ्नो काम अघि बढाइसकेको छ। डीएसपीको विवादित भूमिका प्रहरीकै कुटाइबाट कैदीको मृत्यु भएको भनेर चौतर्फी कुरा उठिरहेका बेला घटनालाई लुकाउन भूमिका खेलेपछि संखुवासभाका प्रहरी प्रमुख डीएसपी वीरेन्द्र गोदारको भूमिका निक्कै विवादित बनेको छ। डीएसपी गोदारले उपचारका क्रममा खाँदबारी अस्पतालमा कैदीको मृत्यु भएको बताए। भाग्नलाई राति १ बजेतिर शौचालयको झ्यालको रड काटेर उनीहरू कम्पाउण्डमा निस्किएका कारण प्रहरीले नियन्त्रणमा लिएर कारागार प्रशासनको जिम्मा लगाएपछि कारागारभित्र कैदीबन्दीबीच झडप भएको उनको दाबी छ। घटनामा प्रहरीको संलग्नता नरहेको गोदारले बताए। झडपपछि अचेत भएको घाइते अवस्थामा भेटिएका कैदीलाई उद्धार गरेर उपचारका लागि लगिएको जिकिर उनले गरेका छन्। कारागारको सुरक्षामा असई (सहायक निरीक्षक)को नेतृत्वमा टोली परिचालित रहेको र असइको नाम भने आफूले बिर्सिएको गोदार बताउँछन्। मृतकका आफन्त एवं परिवारका सदस्यसमेत नआइकन शवको पोस्टमार्टम गराउने प्रयास भएपछि प्रहरीविरुद्धको आरोपमाथि थप मलजल पुगेको छ। सबैको विरोधपछि पोस्टमार्टम रोकिएको एक स्वास्थ्यकर्मी बताउँछन्। प्रारम्भिकरूपमा बुझ्दा प्रहरीकै कुटाइले कैदीको मृत्यु भएको पाइएको र घटनापछि भने कारागारभित्र कैदीबन्दीबीच झडप भएको हल्ला फैलाइएको उनको भनाइ छ। डीएसपी गोदारले भने झडपमा संलग्न केहीलाई नियन्त्रणमा लिइसकिएको बताएका छन्। केही कैदीलाई नियन्त्रणमा लिएर घटनाको अनुसन्धान सुरु गरिएको छ। सोधपुछ गर्दै उनीहरूसँग थप कुरा बुझ्दैछौं, उनले भने, झडपमा संलग्नहरूको नाम हामीसँग आइसकेको छ। उनीहरूलाई प्रहरी कार्यालयमै ल्याएर विस्तृतमा बुझ्दैछौं। भाग्न लागेका कैदीबन्दीलाई नियन्त्रणमा लिएको जानकारी कारागारका प्रहरीले डीएसपी गोदारलाई राति नै गराएका थिए। उनकै निर्देशनमा कैदीमाथि निर्घात हिसाबले कुटपिट गर्ने र यातना दिने काम भएको आरोपसमेत लागेको छ। आफ्नै निर्देशनमा दिएको यातनाका कारण कैदीको मृत्यु भएपछि घटनाको तथ्य लुकाउन भूमिका खेलेको आरोप गोदारले खेप्दैछन्। झडप भएकै छैन : कैदीबन्दी कारागारका अन्य कैदीबन्दीले कारागारभित्र झडप नै नभएको र सबै जना मिलेरै बस्ने गरेको बताएका छन्। झडप भएनभएको आएर हेर्दा प्रष्ट हुने उनीहरूको भनाइ छ। घटना गराएको भन्दै दोषी प्रहरीमाथि कारबाहीको माग राखेर कैदीबन्दीले बुधबार दिउँसो कारागारभित्रबाटै प्रहरीविरुद्ध प्रदर्शन, नाराबाजी र ढुंगामुडा पनि गरेका थिए। कारागारको सुरक्षाका लागि ठूलो संख्यामा नेपाल र सशस्त्र प्रहरी परिचालन गरिएको थियो। कैदीबन्दी विरोधमा उत्रन थालेपछि प्रहरीले हस्तक्षेप गरेर नौ जनालाई आफ्नो नियन्त्रणमा लिएको हो। आफ्नो पोल खुल्ने डरले प्रहरीले उनीहरूलाई नियन्त्रणमा लिएर लगेको एक कैदी बताउँछन्। डीएसपी गोदारको निर्देशनमा उनीहरूलाई जिल्ला प्रहरीमा पुर्याइएको प्रहरी स्रोतले बतायो। स्रोतका अनुसार वास्तविकता ढाकछोप गर्न र घटनामा प्रहरीको संलग्नता नदेखाउन गोदार बिहानैदेखि सक्रिय छन्। प्रहरी नियन्त्रणमा रहेकाहरूलाई झडपकै कारण घटना भएको भन्ने बनाउन दबाब दिने काम भइरहेको एक प्रहरी बताउँछन्। कारागारभित्र बन्दीबीच झडप भएर घटना भएको हो भन्नलाई बाध्य पारिँदैछ। यो घटनाबाट प्रहरीले जे गर्दा पनि हुन्छभन्ने स्थापित भएको छ, उनले भने, प्रहरीले आफू कारबाहीबाट जोगिन कैदीबन्दीलाई हत्याको भारी बोकाउने प्रयास गरिरहेको छ। घटनामा प्रहरी संलग्न नभएको देखाउन डीएसपी गोदार नै सक्रिय छन्। मानसिक तथा शारीरिक यातना दिएर र धम्क्याएर बिना गल्तीको कसूर स्वीकार गर्न लगाउने प्रयास भइरहेको उनले बताए। भाग्न खोजेको भन्दै नियन्त्रणमा लिएर कैदीलाई चारपाँच जना प्रहरीले निक्कै बेरसम्म कुटेका हुन्। कुट्दा कुट्दै मृत्यु नै भयो, एक कैदी भन्छन्, प्रहरीको संलग्नतामा भएको यति गम्भीर घटनालाई झडपमा परिणत गर्न खोजिँदैछ। झडप त भएकै छैन। राज्यकै नियन्त्रणमा आफूहरू असुरक्षित हुनु परेको गुनासो उनको छ। मृत्यु प्रकरणमा मुछिने भएपछि प्रहरीले घटनालाई मोड्न अनेक खेल खेलिरहेको उनले बताए। भने, हामीसँगै कैद भुक्तान गरिरहेका साथीहरुलाई आँखैअगाडि प्रहरीले मार्यो। हामी विरोधमा उत्रियौं। तर, विरोधको नेतृत्व गर्नेहरूलाई प्रहरीले लिएर गयो। उनका अनुसार कैदीमाथि बिहान ५ बजेसम्म निरन्तर कुटपिट भएको थियो। कुटपिटबाट ज्यान गएको भए पनि उपचारका क्रममा मृत्यु भएको देखाउन खोजिएको गुनासो कैदीबन्दीको छ। घटना प्रहरीले नै गराएको हो : स्थानीय कारागारमा झडप भएको भनिएपनि प्रत्यक्षदर्शी स्थानीय त्यो कुरा मान्न तयार छैनन्। खाँदबारी बजारको बस्तीभन्दा कारागार तल पर्छ। माथिका घरहरूबाट कारागारको कम्पाउण्डभित्र भएका गतिविधि प्रष्टसँग देख्न सकिन्छ। स्थानीय सारदा बजगाईं बिहानका राति १:३० बजेतिर कारागारको कम्पाउण्डबाट ऐयाऐया भनेर कराएको आवाज आएपछि हेर्दा चारपाँच जना सादा पोसाकका प्रहरीले दुई जनालाई निर्घात कुटपिट गरिरहेको आफूले देखेको बताउँछिन्। निर्वस्त्र बनाएर कम्पाउण्डभित्र लट्ठीले कुटपिट गरिरहे। त्यो दृष्य मैले निक्कै बेरसम्म हेरिरहें। पीडा सहन नसकेर कुटाइ खाने दुई जना चिच्याइरहेका थिए, बजगाईंले भनिन्, खुट्टामा हान, खुट्टामा हान भनेर शरीरमा जहाँ पायो त्यहीँ कुटपिट गर्ने काम भइरहेको थियो। केहीबेरदेखि होहल्ला अलि कम भयो। अहिले बन्दीबीच झडप भएर मृत्यु भएको गलत हल्ला फैलाउन सुरु गरिएछ। बजगाईंले चरम यातना दिँदै कुटेर कैदीलाई मारेपछि प्रहरीले घटनालाई तोडमोड गर्न खोजेको बताइन्। भनिन्, घटना प्रत्यक्ष देखेपछि हाम्रो मन बेचैन भइरहेको छ। राज्यको नियन्त्रणमा रहेका कैदीमाथि यो हदसम्म प्रहरीले गर्छ होलाभन्ने कल्पना पनि गरेको थिइँन। त्रासका कारण भोक र प्यास नै हरायो। उनले आँखा वरिपरि घुमिरहेको घटनाले शरीर नै जिरिङ्ग बनाइरहेको बताइन्। घटना आफूले मात्रै नभएर छरछिमेकीले समेत देखेको बजगाईं बताउँछिन्। घटनापछि कारागार वरपरका बासिन्दा नै त्रसित बनेको जानकारी उनले दिइन्। कारागार प्रशासन अस्पष्ट घटनाका सम्बन्धमा कारागार प्रशासन अस्पष्ट देखिएको छ। निमित्त जेलर राजेन्द्र घिमिरेले घटना कसरी भयो भनेर स्पष्ट जवाफ दिन सकेनन्। जेल तोडेर भाग्ने प्रयास गरेपछि नियन्त्रणमा लिएर प्रहरीले कैदीलाई कुटेको कुरा आएको छ, उनले भने, तर, हेर्दाखेरी बन्दीबीच कारागारभित्र झडप भएर घटना भएजस्तो देखिन्छ। कैदीबन्दीको हत्या भएको भनेर कारागारभित्र आन्दोलन र भित्रबाट सुरक्षाकर्मीमाथि आक्रमण हुन थालेपछि नौ जनालाई बाहिर निकालेर प्रहरी कार्यालयमा लगिएको घिमिरेले बताए। घटनापछि कारागारको अन्तरिक सुरक्षा व्यवस्था मजवुत बनाइएको उनको भनाइ छ। कारागारको सुरक्षालाई मध्यनजर गर्दै नाइकेसहितका बन्दीलाई जिल्ला प्रहरीमा लगिएको घिमिरेले बताए। खाँदबारी पुगे मृतकका आफन्त मृत्यु भएका दुवै कैदीको शव खाँदबारी अस्पतालमा राखिएको छ। मृतकमध्ये तोलाङ्गीका आफन्त मादी नगरपालिकाका जनप्रतिनिधिसहित सदरमुकाम खाँदबारी आइपुगेका छन्। मृतककी दिदी भीमा रम्तेलले राज्यको नियन्त्रणमा रहेका भाइको प्रहरीबाटै हत्या भएको बताइन्। आफूहरूलाई अहिलेसम्म भाइको शवसमेत हेर्न नदिएको गुनासो उनको छ। प्रहरीले उपचारका क्रममा मृत्यु भएको भनेको छ। तर, सबै कोणबाट हेर्दा प्रहरीकै प्रत्यक्ष संलग्नतामा भाइलाई मारिएको देखिन्छ, रम्तेलले भनिन्, घटना मोड्नका लागि विभिन्न हिसाबले हामीमाथि दबाब सिर्जना गर्ने काम भइरहेको छ। यदि कैदीबन्दीबीच झडप भएर घटना भएको हो भने छुट्याउने भूमिकामा प्रहरी किन देखिएन? २४ घण्टा नै प्रहरीको सुरक्षा हुने कारागारभित्रका कैदीलाई अचेत अवस्थामा फेला पारेर अस्पताल लगिएको भन्नुले नै घटनामा प्रहरी संलग्न छ भन्ने पुष्टि हुने उनको भनाइ छ। उनले आफूहरूलाई घटनाको वास्तविकता नबताइकन प्रहरीले भाइ बिरामी परेको छ भनेरमात्रै जानकारी गराएको बताइन्। भाइको हत्यामा संलग्न प्रहरीमाथि कारबाही हुनुपर्ने रम्तेलको माग छ। उनले दोषी प्रहरीलाई कारबाही नभए शव नबुझ्ने अडानसमेत लिएकी छन्।"
शिक्षासम्बन्धी कानुन संशोधन विधेयक नसच्चिए प्याब्सन आन्दोलनमा उत्रने,"गुलरिया : विद्यालय शिक्षासम्बन्धी कानुनलाई संशोधन र एकीकरण गर्न बनेको विधेयक २०८० सरोकारवालाको सुझावहरुलाई बेवास्ता गरी तयार पारिएकाले संसदमा पेस हुनु अगावै सरोकारवालाको प्रावधानको उचित सम्बोधन नभए विद्यालय बन्द गरी थप आन्दोल गरिने प्याब्सन बर्दियाले घोषणा गरेको छ। स्थानीय सरकार, जिल्ला प्रशासन कार्यालय लगायत शिक्षा समन्वय इकाईहरूलाई ध्यानाकर्षण पत्र बुझाउँदै आन्दोलनको विकल्प नरहेको जानकारी गराएको छ। निजी तथा आवासीय विद्यालय अर्गनाइजेशन नेपाल (प्याब्सन) बर्दिया र एनप्याब्सन बर्दियाले संयुक्त पत्र जारीगर्दै बर्दियाका ८ वटा पालिका, जिल्ला समन्वय समिति, जिल्ला प्रशासन कार्यालय बर्दिया शिक्षा समन्वय इकाईलाई ध्यानाकर्षण पत्र बुझाएको छ। प्रस्तावित विधेयकले ५ वर्षभित्रमा निजी लगानीका विद्यालयले आफ्ना सम्पूर्ण दायित्व फरफारक गरी शैक्षिक गुठीमा रुपान्तरित हुनुपर्ने बाध्यात्मक प्रावधान समावेश गरिनु संविधानको भावना विपरित, अब्यवहारीक र दूराशययुक्त रहेको पत्रमा उल्लेख छ। नेपाल सरकार शिक्षा, विज्ञान तथा प्रविधि मन्त्रालयका तत्कालिन सचिव रामकृष्ण सुवेदीद्वारा हस्ताक्षरित विद्यमान शिक्षा ऐन ०२८ लाई प्रतिस्थापन गर्नका लागि तयार गरिएको विधेयक हुवहु पारित गर्न नहुने प्याब्सनले जनाएको छ। विधेयकमा राखिएका कतिपय प्रावधानहरू निजी लगानीका संस्थागत विद्यालयहरूप्रति पूर्वाग्रहीमात्र नभएर संविधान विपरित, अब्यवहारिक र अन्यायपूर्ण रहेको प्याब्सन जिल्ला कार्य समिति बर्दियाका अध्यक्ष घनश्याम शर्मा अधिकारीले बताए। निजी तथा सार्वजनिक गुठीअन्तर्गत सञ्चालित विद्यालयहरू समस्याग्रस्त रहेको र शैक्षिक गुठी दर्ता सञ्चालन प्रक्रिया अस्पष्ट रहेको उनको भनाइ छ। विधेयक निर्माणमा निजी विद्यालयको छाता संगठनको प्रतिनिधित्व हुनुपर्नेमा उनीहरूलाई नै वेवास्ता गरी प्रस्ताव गरिएको विद्यमान विधेयक विभेद्कारी रहेको हाम्रो ठहर छ।"
पानी जमेको खाल्डोमा डुबेर एकै परिवारका दाजुभाइको मृत्यु,"कपिलवस्तु : कपिलवस्तुको कृष्णनगर नगरपालिका ५ वगही गाउँमा एकै परिवारका दाजभाइको पानीमा डुबेर मृत्यु भएको छ । मृत्यु हुनेमा स्थानीय ७ वर्षीय साजन यादव र उनका भाइ ५ वर्षीय राजन यादव रहेको इलाका प्रहरी कार्यालय कृष्णनगरका प्रहरी निरीक्षक लक्ष्मण ओलीले बताए । मंगलवार साँझ करीब ५ बजे घरबाट निस्केका उनीहरू घर नफर्के पछि खोजी गरिएको थियो। प्रहरी निरीक्षक ओलीले भने,'दुई भाइ वेपत्ता भएको खबर पाए लगत्तै खोजी कार्य सुरू गर्यौं। आज बिहान मात्र उनीहरूलाई घर नजिकैको पानी जम्मा भएको खाल्डोबाट फेला परेको हो।' खेतमा बिउ काट्न गएका आफ्ना बाबुलाई खोज्न जाने क्रममा उनीहरूको पानी जमेको खाल्डोमा डुबेर मृत्यु भएको हुनसक्ने प्रारम्भिक अनुमान गरिएको प्रहरी निरीक्षक ओलीले बताए । जिल्लामा विभिन्न स्थानमा खनिएका खाल्डाहरू नपुरिदा ससाना बालबालिका खाल्डोमा डुबेर मृत्यु हुनसक्ने खतरा रहेको छ ।"
"बाढीले मधेसमा ४ जनाको मृत्यु, तीन जना बेपता","महोत्तरी : अविरल वर्षाका कारण मधेस प्रदेसमा चार जनाको मृत्यु भएको छ। साउन २२ गतेदेखि साउन २४ गतेसम्म दुई दिनको अवधिमा ३ पुरुषसहित एक जना महिलाको विभिन्न समयमा आएको बाढीमा परी मृत्यु भएको हो। मृत्यु हुनेमा धनुषाल मिथिला नगरपालिका २ का १७ वर्षीय अजय यादव तथा गणेशमान चारनाथ नगरपालिका ७ का ३० वर्षीया माया परियार छन्। त्यस्तै सर्लाही हरिपूर्वा नगरपालिका७ का ६० वर्षीय भोला चौधरी र रौतहट मौलापुर नगरपालिका१ का ६५ वर्षीय सहिद राय भाट रहेका छन्। उनीहरूको विभिन्न नदीमा आएको बाढीको कारण मृत्यु भएको मधेस प्रदेश प्रहरी कार्यालय जनकपुरधामले जनाएको छ। तीन जना बेपत्ता सो अवधिमा तीन जना बेपता भएको मधेस प्रदेश प्रहरी कार्यालय जनकपुरधामले जनाएको छ। महोत्तरीको रातु नदीमा आएको बाढीले बगाउँदा सोनमा गाँउपालिका१ का ३८ वर्षीय जाविर अन्सारी बेपत्ता भएका छन्। अंसारी लोहारपट्टी नगरपालिकास्थित रातुनदी पार गर्ने क्रममा बाढीले बगाएको हो। त्यस्तै धनुषाको कमला खोलामा आएको बाढीले बगाउँदा गणेशमान चारनाथ नगरनाथ नगरपालिका७ का ३५ वर्षीय सजन परियार बेपत्ता भएको हो। पर्सा जिल्लास्थित सिर्सिया नदीमा आएको बाढीले बगाउँदा भारतीय नागरिक ३२ वर्षीय किशोर राउत कुर्मी बेपत्ता भएको हो। बेपता हुने उनीहरूको प्रहरीले खोजबिन गरिरहेको मधेस प्रदेश प्रहरी कार्यालय जनकपुरधाम स्रोतले जनाएको छ। यस अवधिमा बाढीको चपेटामा परेका २ सय ३३ जना प्रभावितमध्ये ८३ जनालाई प्रहरीको टोलीले उद्धार गरिएको हो। पर्साको सिर्सिया नदी, रौतहटको लालवकैया, सर्लाहीको बागमती र महोत्तरीको रातुनदीमा आएको बाढीबाट उनीहरूलाई उद्धार गरिएको हो। बाढीले लाखौंको निर्माण सामग्री बगायो बाराको जितपुर उपमहानगरपालिकास्थित दुधौरा खोलामा आएको बाढीले निर्माणाधीन सामग्री बगाएको हो। स्थानीय दुधौरा खोलामा पक्की पुल निर्माण गरिरहेको समयमा अचानक नदीमा आएको बाढीले २१ लाख ८७ हजार ५ सय रकम बराबरको निर्माण सामग्री बगाएको प्रहरी स्रोतले जनाएको छ। पूर्वपश्चिम सडक खण्डमा रहेको दुधौरा नदीमा महादेव खिम्ति हिराचन जेभी कम्पनीले पक्की पुल निर्माण गरिरहेको प्रहरी स्रोतले जनाएको छ।"
हराइरहेका छ मध्ये दुई बागमती नदीमा मृत फेला,"हेटौंडा : मकवानपुरको बागमती गाउँपालिकामा गएको पहिरोमा बेपत्ता भएकामध्ये दुईजनाको शव आज फेला परेको छ। बागमती५ सिग्रेदोभानमा हिजो बिहान गएको पहिरोमा परी बेपत्ता भएका अक्कलबहादुर स्याङ्तान र उनकी २२ वर्षीय छोरी शीला स्याङ्तान १० किलोमिटर टाढा सिन्धुलीको हरिहरपुरगढीस्थित बागमती नदी बगरमा फेला परेको प्रहरीले जनाएको छ। पहिरोमा परेका अझै तीनजना बेपत्ता रहेका छन्। अक्कल बहादुरका २५ वर्षीय ज्वाइँ जीवन पहरी, चार वर्षीया नाति मिलन पहरी, डेढ वर्षीय नातिनी दिव्या पहरी अझै फेला पर्न नसकेको र उनीहरुको खोजी भइरहेको जिल्ला प्रहरी कार्यालय मकवानपुरले जनाएको छ। पहिरोमा परी हिजो एकजनाको मृत्यु भएको थियो भने छ जना बेपत्ता भएकामा १६ वर्षीय पासाङ घिसिङलाई १५ घण्टापछि जीवितै उद्धार गरी हेटौंडा अस्पताल ल्याइएको छ।"
"धरानमा भयावह बन्दै डेंगु : ११ जनाको मृत्यु, बिरामीले अस्पताल भरिए","धरान : सुनसरीको धरान उपमहानगरपालिकामा डेंगु संक्रमणको भयावह अवस्था सिर्जना भएको छ। धरानमा डेंगुकै कारण ११ जनाले ज्यान गुमाइसकेका छन् । संक्रमण नियन्त्रण बाहिर गइसकेको छ। सुनसरीको इटहरी, रामधुनी र इनरुवामा समेत डेंगु संक्रमण फैलिएको हो । यहाँ धरानमा जस्तो भयाभह स्थित भने यहाँ छैन् । डेंगु संक्रमितको संख्या दैनिक वृद्धि हुन थालेपछि धरानको बीपी कोइराला स्वास्थ्य विज्ञान प्रतिष्ठान, विजयपुर हस्पिटल र नीजि मेडिकल बरामीले खचाखच भरिएका छन् । अस्पतालमा समेत बेड अभाव हुन थालेपछि धरान १३ नम्बर वडा कार्यालय र सुनसरी एदोग बाणिज्य संघले छुट्टै डेंगु संक्रमितको निःशुल्क उपचार सेवा सुरु गरेका छन् । वडाअध्यक्ष नेत्र काफ्लेले बिरामीले अस्पताल भरिभराउ भएपछि वडाबासीको उपचारलाई मध्यनजर गर्दै वडा कार्यालयमै उपचार सेवा सुचारु गरिएको बताए । सुनसरी उद्योग बाणिज्य संघले पनि आफ्नो कार्यालयमा डेंगु संक्रमित बिरामीको उपचारलाई सहज बनाउन कार्यालयमै अथायी क्लिनिक सञ्चालन गरि उपचार सेवा सञ्चालन गरेको बरिष्ठ उपाध्यक्ष गोपाल श्रेष्ठले बताएका छन् । संघका सदस्य शैलेश आचार्यले बाणिज्य संघको हलमा दैनिक ५० जना बिरामीको निःशुल्क उपचार गर्ने गरी व्यवस्थापन गरिएको जानकारी दिए। धरानका अधिकांश घरका सबै परिवार डेंगुबाट संक्रमित भएका छन् । दैनिक डेंगु संक्रमितको संख्या बढिरहेको अवस्थामा समेत धरान उपमहानगरपालिकाले डेंगु नियन्त्रणको ठोस पहल गर्न नसकेको स्थानीयको गुनासो छ । धरानमा ३० हजार बढि सर्वसाधारण डेंगु संक्रमित भएका छन् । प्रत्येक घरमा सबैजसो सदस्यलाई डेंगु संक्रमणको भाइरसले थला पारेको धरान १६ का भुपाल साम्पाङ राईले बताए । उनले धरान उपमहानगरपालिकानले डेंगु नियन्त्रणमा गम्भीर नहुदा आफ्नो परिवारका सबै सदस्य डेंगुबाट पीडित हुनुपरेको गुनासो पोखे। डेंगु संक्रमित बिरामीको संख्या वृद्धि भएपछि बीपी प्रतिष्ठानले छुट्टै डेंगु अस्पताल सञ्चालन गरि उपचारलाई सहज बनाइएको प्रतिष्ठानका उपकुलपति प्राडाप्रल्हाद कार्कीले बताए । उनले प्रतिष्ठानको आकस्मिक कक्ष र मेडिसन वार्डमा पनि डेंगु संक्रमित बिरामी भर्ना गरी उपचार सेवा दिइरहेको बताए। धरानमा दैनिक ५ सय बिरामी डेंगु संक्रमणबाट पीडित हुने गरेका छन् । तर उपमहानगरपालिकाले डेंगु संक्रमितको यकिन संख्या समेत पत्ता लगाउन सकेको छैन् । उपमहानगरले बीपी प्रतिष्ठानमा परिक्षण गरेर संक्रमित हुनेहरुको संख्यालाई आधार मानेर संक्रमितको संख्या उल्लेख गर्ने गरेको छ । तर, विजयपुर हस्पिटल र धरानका ५० भन्दा बढि नीजि मेडिकलमा परीक्षण गरेका डेंगु संक्रमितको तथ्यांक उपमहानगरले संकलन गर्न सकेको छैन् । धरान उपमहानगरपालिकाको स्वास्थ्य महाशाखा प्रमुख उमेश मेहताले डेंगु संक्रमित लामखुट्टे मार्न र लार्भा नष्ट गर्न प्रत्येक टोल टोलमा जनशक्ति परिचालन गरिएको भएपनि डेंगु नियन्त्रण गर्न नसकिएको बताए । उनले सबै नीजि मेडिकल र अस्पतालमा भएका संक्रमितहरुको संख्या माग गरिएको बताए ।"
कर्मचारी पदपूर्ति गर्न थासाङका स्वास्थ्यकर्मीहरूको एक हप्ते अल्टिमेटम,"जोमसोम : मुस्ताङको थासाङ गाउँपालिकाअन्तर्गतका स्वास्थ्य संस्थामा कार्यरत कर्मचारीहरूले विगत १३ महिनादेखि रिक्त रहेको कर्मचारी पदपूर्ति समस्या समाधान गर्न पालिकालाई एक हप्ते अल्टिमेटम दिएका छन्। उनीहरूले मंगलबार गाउँपालिका कार्यालय कोवाङमा पुगेर अविलम्व कर्मचारी पूर्ति गरी कर्मचारीहरूलाई सेवा प्रवाह सहज गराउने वातावरण बनाउन ज्ञापन पत्र बुझाएका छन्। २०७९ असार १ गते अघि थासाङ गाउँपालिकाले ठूलो संख्यामा विभिन्न स्वास्थ्य चौकी र वडा कार्यालयका करार सेवाका कर्मचारीलाई म्याद थप नगरी विदा गरेको थियो। सोही कारण अहिले थासाङका ५ वटै वडाका स्वास्थ्यकर्मी पालिकासँग रुष्ट बनेका छन्। थासाङका स्वास्थ्य संस्थामा आवश्यक संख्थामा दरबन्दीअनुसारको कर्मचारी नहुँदा सेवा प्रवाहमा समस्या पर्दै आइरहेको छ। दरबन्दीअनुसार स्वास्थ्य चौकी र इकाईमा स्वास्थ्यकर्मी न्युन हुँदा त्यहाँ कार्यरत स्वास्थ्यकर्मी कर्मचारी विदामा बस्न पाएका छैनन्। कर्मचारी अभाव हुँदा बिरामीको सेवामा हालः कार्यरत स्वास्थ्यकर्मीलाई ठूलो जिम्मेवारीको भार पर्दै आइरहेको बताइन्छ। स्थानीय तहको स्वास्थ्य चौकीमा ५ जना स्वास्थ्यकर्मीसहित १ जना कार्यालय सहयोगीको दरबन्दी सुनिश्चित गरिएको छ भने सामुदायिक स्वास्थ्य इकाईमा २ जना स्वास्थ्यकर्मीसहित १ जना कार्यालय सहयोगी आवश्यक पर्छ। तर, थासाङ गाउँपालिकाले पालिकाअन्तर्गतका स्वास्थ्य चौकी तथा इकाईमा कर्मचारी व्यवस्थापन नगर्दा समस्या उत्पन्न भएको टुकुचे स्वास्थ्य चौकीका स्वास्थ्यकर्मी रेशम बोहोराले उल्लेख गरे। उनले थासाङका सबै स्वास्थ्य चौकी र इकाईमा लामो समयदेखि कार्यालय सहयोगी नभएको र सबै स्थास्थ्य चौकीमा दरबन्दीअनुसार कर्मचारी पदपूर्ति हुन नसकेकाले माग सम्बोधन गर्न एक हप्ते अल्टिमेटम दिएको उनले बताए। उनले स्वास्थ्यकर्मीको समस्या र चुनौतीको माग सम्बोधन नगरेमा पालिकाअन्तर्गत सबै स्वास्थ्य संस्थामा आपिडी सेवा तथा इमरजेन्सी सेवा अवरुद्ध गर्ने बताए। थासाङका स्वास्थ्यकर्मीले पालिकालाई बुझाएको ज्ञापनपत्रमा पटकपटक स्वास्थ्य चौकी तथा इकाईमा कर्मचारी पदपूर्ति गर्न ध्यानआर्कषण गराए पनि पालिकाले वेवास्ता गरेको उल्लेख गरिएको छ। माग सम्बोधन नभएमा भदौ १ गतेदेखि उल्लेखित सेवाबाहेक अन्य आधा दर्जन बढी सेवा प्रभावित हुने ज्ञापनपत्रमा उल्लेख छ।"
विराटनगरको पाथीभारा कापी उद्योगका सञ्चालक भट्टराई होटलमा मृत फेला,सिरहा : विराटनगरको पाथीभारा कापी उद्योगका सञ्चालक सिद्धान्त भट्टराई मृत फेला परेका छन्। मिर्चैयास्थित ५ कटारी चोकमा अवस्थित शम्भु होटेलमा २५ वर्षीय भट्टराई मृत अवस्थामा फेला परेको प्रहरीले जनाएको छ। उनी गाडी चालक सागर राईसँगै मार्केटिङका लागि मिर्चैया आएको बुझिएको छ। अबेर भएपछि शम्भु होटलमा बास बसेका उनी माथिल्लो तल्लाबाट तल खसेको अवस्थामा बिहान मृत भेटिएको प्रहरीले जनाएको छ । यस विषयमा थप अनुसन्धान भइरहेको इलाका प्रहरी कार्यालय मिर्चैयाका प्रमुख डीएसपी जितेन्द्र बस्नेतले जानकारी दिए ।
"सर्लाहीमा बाढीबाट दुई जनाको मृत्यु, ७२ जनाको उद्धार","सर्लाही : सर्लाहीमा भारी वर्षाका कारण खोलामा आएको बाढीले बगाउँदा दुई जनाको ज्यान गएको छ। मङ्गलबार साँझ बाढीमा फसेका ७२ जनाको उद्धार गरिएको छ। सर्लाहीको बाँके खोलाले बगाउँदा हरिपुर्वा नगरपालिका७ का ६० वर्षीय भोला चौधरीको मृत्यु भएको प्रहरी उपरीक्षक नरेशराज सुवेदीले जानकारी दिए। चौधरी सोमबार रातिदेखि नै बेपत्ता थिए। उनको शव मङ्गलबार बाँके खोलामा शव फेला परेको हो। त्यस्तै सर्लाहीको बरहथवा नगरपालिकाअन्तर्गत पर्ने हजरियामा बागमती नदीमा आएको बाढीले बगाउँदा खेतमा काम गर्न गएका रौतहटको गढीमाई नगरपालिका२ समनपुरका ६५ वर्षीय सहिद राईन भाटको मृत्यु भएको हो। लगत्तै उनलाई स्थानीयले उद्धार गरी अस्पताल पुर्याएका पनि चिकित्सकले मृत घोषणा गरे। बागमतीको बाढीले समनपुर घाटमा सर्लाहीतर्फको सडक बगाएको छ। यसैबीच बाढीका कारण बागमती नदीमा फसेका व्यक्तिलाई सुरक्षाकर्मीले उद्धार गरेका छन्। सर्लाहीको धनकौल गाउँपालिकाअन्तर्गत पर्ने महिनाथपुरका स्थानीय मङ्लगबार दिउँसो घाँस काट्न तथा गाईवस्तु चराउन गएका थिए। बाढीमा फसेकामध्ये ७० जनाको नेपाल प्रहरी, सशस्त्र प्रहरी र नेपाली सेनाले उद्धार गरेको सर्लाहीका प्रमुख जिल्ला अधिकारी इन्द्रदेव यादवले जानकारी दिए। कतिपय व्यक्तिले पौडी खेलेर ज्यान जोगाएका थिए। त्यस्तै सर्लाहीको रामनगर गाउँपालिका२ इनरर्वास्थित बागमती नदीमा पुल निर्माणमा चौकीदारको काम गर्ने दुई जनाको प्रहरीले उद्धार गरेको छ। बाढी आएपछि दुवै जना ज्यान जोगाउन रुखमा चढेका थिए। लगत्तै उनीहरुको उद्धार गरिएको सर्लाहीका प्रहरी प्रवक्ता प्रहरी नायब उपरीक्षक दीपेन्द्र पञ्जियार थारूले जानकारी दिए।  रासस"
विद्युत सर्ट भइ आगलागी हुँदा १२ लाखको सामान नष्ट,"गौशाला (महोत्तरी) : महोत्तरीको गौशालामा रहेको एक पसलमा आगलागी हुँदा १२ लाख मूल्य बराबरको क्षति भएको छ । मंगलबार राति गौशाला बजारमा सञ्चालित हिमालय अपसेट प्रेसमा अचानक विद्युत सर्ट भइ आगलागी हुँदा सो रकम बराबरको क्षति भएको हो । इलाका प्रहरी कार्यालय गौशालाले दिएको जानकारी अनुसार आगलगीबाट पसलमा राखिएको छपाई गर्ने मेसिन, कागज, तयार भएको सामग्री गरी १२ लाखको क्षति भएको हो । सञ्चालक चन्दन साहका अनुसार रातिदेखि नै बिजुली अवरुद्ध रहेको र बिहान एक्कासी बत्ती आउँदा आगलगी भएको हो । पसलभित्र आगो लागेको खबर थाहा पाएलगतै प्रहरीको टोली र स्थानीयको सहायताले आगो तत्कालै नियन्त्रणमा लिएको इलाका प्रहरी कार्यालय गौशालाका प्रहरी निरीक्षक मनोज यादवले बताए ।"
दोलखामा पहिरोले पुरिएर एक किशोरको मृत्यु,दोलखा : बिगु गाउँपालिकामा पहिरोमा पुरिएर एक बालकको मृत्यु भएको छ । तामाकोशी नदीमा तिते माछा टिप्न आएका विगु गाउँपालिका२ ओराङका १४ वर्षीय तिरिश तामाङको मृत्यु भएको प्रहरीले जनाएको छ। तिते माछा टिप्न मंगलबार राति तामाकोशी नदी पुगेका तामाङलाई माथिबाट खसेको पहिरोले पुरेको हो। उनीसँगै गएका अन्य तीन जनाले भागेर ज्यान जोगाएका छन् ।
भृकुटीमण्डपमा नेपाल इलेक्ट्रिक तथा एलेक्ट्रोनिक अन्तर्राष्ट्रिय प्रदर्शनी हुँदै,"काठमाडौं : आगामी भदौ १५ देखि १७ गतेसम्म भृकुटीमण्डपमा नेपाल इलेन्ट्रिक इलेक्ट्रोनिक्स,पावर, लाइट तथा कन्जुमर इलेक्ट्रोलनिक्स एन्ड होम एप्लाइन्सेससम्बन्धी बृहत् अन्तर्राष्ट्रिय प्रदर्शनी हुने भएको छ। दोस्रो संस्करणको यो प्रदर्शनीमा विद्युतीय,विद्युतीय उपकरण र ऊर्जासँग सम्बन्धित उपकरण तथा सामग्रीहरू राखिने आयोजकले जनाएको छ। नेपालको पहिलो एकमात्र बृहत् अन्तर्राष्ट्रिय उर्जा र विद्युतसँग सम्बन्धित प्रदर्शनी हो जुन मिडिया स्पेस सोलुसन्स् (एमएसएस) का साथै एक्जिबिसन एन्ड ट्रेड सर्भिसेस इन्डिया प्रालि (इटिएसआइपिएल) तथा फ्युचरेक्स ट्रेड फेयर्स एन्ड इभेन्ट्स् प्रालिको संयोजकत्वमा आयोजना हुन लागेको हो । नेपाल इलेक्ट्रिक इलेक्ट्रोनीक्स, पावर, लाइट तथा कन्जुमर इलेक्ट्रोनीक्स एंड होम अपलायन्सेस प्रदर्शनीले आधारभूत रूपमा तीन सोचहरूको समायोजन गर्न खोजेको छ दर्शनी, सम्मेलन र साझेदारी । यी तीन सोचहरूबाट नेपालमा विद्युत,विद्युतीय उपकरण, घरबारमा प्रयोग हुने विद्युतीय सामग्रीहरू तथा उर्जासँग आबद्ध विभिन्न उद्योगहरूले आपसी साझेदारी गर्ने, सम्बन्ध बढाउने तथा व्यवसायका अवसरहरू निर्माण गर्ने केन्द्रको भूमिका निर्वाह गर्दछ । यी उद्योग नेपालमा सबैभन्दा बढी माग भएका क्षेत्रहरूमध्ये एक हुन् र दक्षिण एसियाली क्षेत्रभित्र द्रूत रूपमा वृद्धि भइरहेका पनि छन्। नेपालमा इलेक्ट्रोनिक्स क्षेत्रको राजस्व सन् २०२३ मा अमेरिकी डलर ३६ करोड पुग्ने प्रक्षेपण गरिएको थियो। इलेक्ट्रोनिक्स क्षेत्रमा सन् २०२७ सम्ममा प्रयोगकर्ताको सङ्ख्या १३९ करोड पुग्ने अपेक्षा गरिएको छ। उपभोक्ताहरूले प्रयोजन गर्ने इलेक्ट्रोनिक्स सामानहरू जस्तै एयर कन्डिसनर, इलेक्ट्रिक फ्यान र फ्रिजको माग बढेको छ जसका कारण पनि यस अन्तर्राष्ट्रिय प्रदर्शनीमा सरोकारवालाहरू ध्यानाकर्षण हुनु आवश्यक छ । नेपालभित्र आयात हुने करिब ६० प्रतिशत इलेक्ट्रोनिक तथा विद्युतीय उपकरण भारतबाट आउने भएका कारण पनि यो प्रदर्शनीमा भारतीय उपमहाद्वीप (भारतवर्ष) का सरोकारवालाको सहभागिता उल्लेखनीय हुनेछ । विद्युतीय उपकरणहरूको हकमा नेपालमा घरघरमा लगभग सबै प्रकारका विद्युतीय उपकरणहरूको प्रयोग हुने गर्दछ । आम नेपाली जनमानसले घरका हरेक कुनामा विद्युतीय उपकरण प्रयोग गर्नै पर्ने हुन्छ । साथै हरेक क्षण संसारमा नयाँनयाँ विद्युतीय उपकरणहरूको आविष्कार तथा नयाँ र प्रभावकारी प्रयोगहरू पनि ल्याइँदैछन् । प्रदर्शनीले नयाँ प्रविधियुक्त विद्युतीय उपकरणहरू पनि प्रस्तुत गरी नेपाली उपभोक्तालाई नयाँ प्रकारका विद्युतीय उपकरणसँग साक्षात्कार पनि गराने विश्वास कम्पनीले लिएको छ। नेपालको अर्थतन्त्रमा उर्जा र उर्जा क्षेत्रको पनि महत्वपूर्ण भूमिका छ । बायोमास, तेल उत्पादन, कोइला, जलविद्युत र बिजुली नेपालमा उर्जाका प्रमुख स्रोतहरू हुन्। नेपालको विद्युतीकरण दर दक्षिण एसियाली क्षेत्रका अन्य देशको तुलनामा करिब ७६ प्रतिशत छ । नेपाल जलविद्युत, सौर्य, वायु, बायोग्यास र विभिन्न प्रकारका बायोमास उर्जा समावेश गरी नवीकरणीय उर्जाका स्रोतहरूले भरिपूर्ण छ । यो अन्तर्राष्ट्रिय प्रदर्शनीमा आगन्तुकहरूलाई प्रवेश निःशुल्क गराइएको छ। साथै विद्युत, विद्युतीय उपकरण र बत्तीसँग सम्बन्धित क्षेत्रहरूमा प्राविधिक सामग्री र ज्ञान साझेदारी निर्माण गर्ने उद्देश्यसहितको सम्मेलनका कार्यक्रमहरू पनि गराइने आयोजक पक्षले जानकारी दिएको छ।"
महिनावारी भएको बेला गोठमै सुतेकी अनिताको सर्पको टोकाइबाट मृत्यु,"बैतडी : बैतडीमा सर्पको टोकाइबाट किशोरीको मृत्यु भएको छ। पञ्चेश्वर गाउँपालिका४ फ्याउलीकी १६ वर्षीया अनिता चन्दको सर्पको टोकाइबाट मृत्यु भएको हो। महिनावारी भएको बेला गोठमै सुतिरहेको अवस्थामा अनितालाई मंगलबार राती सर्पले टोकेको र बुधबार बिहान उनको मृत्यु भएको स्थानीय प्रेम बहादुर चन्दले जानकारी दिए। महिनावारी भएको चार दिन भएको रहेछ, गाईर्भैँसीकै गोठमा सुतेकी रहिछन्अनिताका आफन्त चन्दले भने, मध्यराती सर्पले टोकेर घाइते बनाएको हो, आफन्तले बैद्यलाई बोलाउन गएको समयमा उनको घरमै मृत्यु भयो। किशोरी अनिता नजिकैको जवलपुर मावि सैलोडामा कक्षा ९ मा अध्यानरत थिइन्। महिनावारी भएको बेला अधिकांश जसो महिला तथा किशोरीहरु गोठमै सुत्ने गरेको स्थानीय चन्दले बताए। देवीदेवताको डरका कारण केहि महिला तथा किशोरीहरु गोठमा सुत्छन्, केहि घरमा अलग्गै सुत्ने गरेका छन्उनले भने।"
आज राष्ट्रिय भूसंरक्षण दिवस,"काठमाडौं : आज राष्ट्रिय भूसंरक्षण दिवस विभिन्न कार्यक्रम गरी मनाइँदै छ । आज देशका विभिन्न स्थानमा अन्तक्र्रिया गर्नुका साथै वृक्षरोपण गरेर दिवस मनाइँदै छ । बाढी, पहिरो, भूक्षयजस्ता प्राकृतिक प्रकोप कम गर्दै पारिस्थितिक सन्तुलन कायम राख्न सहयोग पुर्याउन एवं भूक्षय कम गरी जमिनको उर्वराशक्ति कायम राख्न तथा पूर्वाधार संरक्षण गर्ने उद्देश्यले २०३१ साउन २४ गतेदेखि दिवस मनाउन थालिएको हो । विभागको स्थापनासँगै जिल्लास्तरमा भूसंरक्षण कार्यालय स्थापना गरी सेवा प्रवाह सुरु गरिएको थियो । विसं २०३१ देखि भूसंरक्षण दिवसका रूपमा मनाउने गरिएको पाइन्छ । भूतथा जलाधार संरक्षण विभाग स्थापना भएको साउन २४ गतेलाई भूसंरक्षण दिवसका रूपमा मनाउने गरिएको हो । विगत वर्षहरूमा फूलजन्य बिरुवा, धुपी, काइयोलागयत बोटबिरुवा रोपेर सो दिवस मनाइँदै आएको छ । वातावरणीय संवेदनशीलता, प्राकृतिक विपत्ति तथा जलवायु परिवर्तनको प्रभावका दृष्टिकोणले नेपाल उच्च जोखिममा छ । संवेदनशील भूधरातलीय र भौगोलिक अवस्थिति तथा कमजोर भौगर्भिक बनावटका कारणले गर्दा मानवजन्य तथा प्राकृतिक प्रकोपका प्रभावबाट भारी मात्रामा धनजनको क्षति र वातावरणीय समस्या व्यहोर्नुपरेको छ ।  रासस"
नक्कली नोटसहित काठमाडौंबाट ३ जना पक्राउ,"काठमाडौं : नक्कली नेपाली नोटसहित काठमाडौंबाट तीन जनालाई सशस्त्र प्रहरीले पक्राउ गरेको छ। सोमबार साँझ तारकेश्वर नगरपालिका५ गोलढुंगा नगिनी खोला अगाडिबाट सशस्त्र प्रहरी बलले नक्कली नोटसहित खोटाङको दिचुप गाउँपालिका ५ का लक्ष्मी पाण्डे, लमजुङको घुरती गाउँपालिका२ का सुवास गुरुङ र रामेछापको गोकुलगंगा गाउँपालिका १ का मदन दमाईलाई पक्राउ गरेको सशस्त्र प्रहरीले जनाएको छ। सशस्त्र प्रहरीलाई आएको गोप्य सूचनाका आधारमा छापा हान्दा उनीहरुको साथबाट एक हजारको १८२ थान नक्कली नेपाली नोट, ४ वटा मोबाइल, १० वटा सिमकार्ड र पल्सर मोटरसाइकल बरामद भएको छ। उनीहरुको कोठाबाट नक्कली नोट बनाउन प्रयोग गरिएको खाली कागज पनि भेटिएको छ। उनीहरु भुइँतलामा घर भाडामा लिएर बसेका थिए।"
अन्तर्राष्ट्रिय आदिवासी जनजाति दिवस मनाइँदै,काठमाडौं : अन्तर्राष्ट्रिय आदिवासी जनजाति दिवस आज विभिन्न कार्यक्रम गरी मनाइँदै छ। इन्डिजिनियस युथ एज अगेन्सट् अफ चेन्ज फर सेल्फ डिटरमिनेसन नाराका साथ यस वर्ष देशभरि विभिन्न कार्यक्रम गरी यो दिवस मनाउन लागिएको हो। नाराको अर्थ आफूले निर्धारण गरेअनुरुपको परविर्तनको संवाहक आदिवासी युवाहरू भन्ने हुन्छ। आदिवासी युवाको सक्रियता र सशक्तीकरणमा यस वर्ष विशेष जोड दिइएको नेपाल आदिवासी जनजाति महासङ्घले जनाएको छ। दिवसका अवसरमा आज बानेश्वरमा जनजाति आयोगले कार्यक्रमको आयोजना गरेको छ। त्यसैगरी आदिवासी जनजाति महासङ्घले दिउँसो नेपाल प्रज्ञाप्रतिष्ठानमा पनि आयोजना आयोजना गरेको छ। सन् १९९४ डिसेम्बर २३ को संयुक्त राष्ट्रसङ्घको साधारणसभाले अगस्त ९ तारिखलाई अन्तर्राष्ट्रिय आदिवासी दिवसका रूपमा मनाउने अवधारणा अगाडि बढाएको हो। संयुक्त राष्ट्रसङ्घले यसअघि नै सन् १९९४ देखि सन् २००४ सम्म आदिवासी दशकका रुपमा कर्म र मर्यादाका लागि दशक नाराका साथ आह्वान गरेको थियो। उक्त दिवसका लागि संयुक्त राष्ट्रसङ्घको लोगोलाई बङ्गलादेशका कलाकार रिबन देवानले तयार पारेका हुन्। सो लोगोमा हरियो पातका दुई कानजस्तो आकृतिले पृथ्वीलाई दुईपट्टिबाट घेरेको देखिन्छ।  रासस
मकवानपुरमा पहिरो : बेपत्ता भएकामध्ये थप दुई जनाको शव भेटियो,हेटौंडा : मकवानपुरको बागमती गाउँपालिका५ सिक्रेदोभानमा मंगलबार बिहान पहिरोमा परी बेपत्ता भएकामध्ये थप २ जनाको शव आज फेला परेको छ। पहिरोले घर बगाउँदा बेपत्ता भएकामध्ये स्थानीय ६० वर्षीय अक्कलबहादुर स्याङ्तान र उनकी छोरी २२ वर्षीया शिला पहरीको शव फेला परेको जिल्ला प्रहरी कार्यालय मकवानपुरका प्रहरी नायव उपरिक्षक टेकबहादुर कार्कीले जानकारी दिए। उनका अनुसार अक्कलबहादुर र उनकी छोरी शिलाको शव सिन्धुली जिल्लाको हरिहरपुरगढी गाउँपालिका१ कोकरेस्थित बागमती नदीको बीच बगरमा फेला परेको हो। यससँगै पहिरोमा परेर मृत्यु हुनेको संख्या तीन पुगेको छ। मंगलबार अक्कलबहादुरकी श्रीमती ५५ वर्षकी सन्तमाया स्याङ्तानको मृत्यु भएको थियो। पहिरोमा परेर घाइते भएकी उनको स्थानीयले उद्धार गरी उपचारको लागि स्थानीय मेडिकलमा लगिएकोमा उपचारकै क्रममा उनको मृत्यु भएको प्रहरीले पुष्टि गरेको छ। पहिरोमा परी बेपत्ता भएका सिन्धुली जिल्ला स्थायी घर भई मकवानपुर आएका १७ वर्षका पासाङ घिसिङ भने राति नै घाइते अवस्थामा फेला परेका थिए। पहिरोमा परी बेपत्ता भएका थप ३ जनाको खोजी कार्य भइरहेको प्रहरीले जनाएको छ।
"विराटनगरको एमएम प्लाष्टिक उद्योगमा आगलागी, तीन करोड बराबरको क्षति","विराटनगर : विराटनगर महनगरपालिका१४ मा रहेको एमएम प्लाष्टिक उद्योगमा बुधबार बिहान आगलागी भएको छ । प्रहरीका अनुसार उद्योगको तीन तले भवनको भुइँ तलामा रहेको युपीएस रूममा आगलागी भएको हो । उद्योग संगठन मोरङका पूर्वअध्यक्ष सुयश प्याकुरेल उद्योगका सञ्चालक हुन् । बिहानका लागि राति १ बजेतिर आगलागी भएको प्रहरीले जनाएको छ । इन्भटरको ब्याट्री सर्ट भएर आगलागी भएको पाइएको मोरङ प्रहरीका प्रमुख एसपी दीपक पोखरेलले जानकारी दिए । उनका अनुसार नेपाल प्रहरी र विराटनगर महानगरपालिकाबाट गएका दुईवटा दमकललाई आगो नियन्त्रणमा लिन दुई घण्टाजति समय लागेको थियो । घटनाका सम्बन्धमा थप अनुसन्धान भइरहेको एसपी पोखरेलले बताए । उद्योगका सञ्चालक प्याकुरेलका अनुसार आगोले दुईवटा युपीएस, दुई सयवटा ब्याट्री, एसी, इन्भटर, केवललगायत जलेर ध्वस्त भएको छ । भवनमा आंशिक क्षति पुगेको उनले बताए । उनका अनुसार ब्याट्री पड्किएर आगलागी हुँदा तीन करोड बराबरको क्षति भएको छ । तर,उद्योगका कच्चा पदार्थ र तयारी वस्तुमा क्षति नपुगेको प्याकुरेलले बताए ।"
सोलुखुम्बुमा पनि आँखा पाक्ने रोगका बिरामी बढ्दै,"सोलुखुम्बु : देशका विभिन्न ठाउँमा प्रकोपको रुपमा फैलिएको आँखा पाक्ने रोग सोलुखुम्बुमा पनि देखा परेको छ। जिल्ला बाहिरबाट आएका व्यक्तिमा आँखा पाक्ने रोग देखिन थालेको जिल्ला सामुदायिक आँखा केन्द्र फाप्लु सोलुखुम्बुले जनाएको छ । केन्द्रका आँखा स्वास्थ्य कार्यकर्ता दिनेश राईका अनुसार पछिल्लो केहि दिनयता दैनिक ५७ जनासम्म आँखा पाक्ने रोगका बिरामी उपचारका लागि आउने गरेका छन् । जसमा काठमाडौं तथा अन्यत्रबाट जिल्ला भित्रिएका व्यक्तिहरु बढी रहेको राईले बताए । यो रोग तीव्र रुपमा फैलने भएकाले सावधानी अपनाउन आग्रह गरिएको छ । गर्मीमा बढी फैलने आँखा पाक्ने रोगका भाइरस चिसोमा पनि बाच्न सक्ने भएकाले सावधानी अपनाउन आँखा स्वास्थ्य कार्यकर्ता राईको भनाइ छ । यो रोगका कारण सुरुका दिनमा बिरामीको आँखा रातो हुने, चिलाउने, आँसु बग्ने र घाममा हेर्न नमिल्नेजस्ता लक्षण देखिने चिकित्सकले बताएका छन् । सरुवा रोग भएकाले सजिलै एकअर्कामा सर्नसक्ने हुँदा विशेष सतर्कता अपनाउन राईको सुझाव छ । बर्खाको समयमा सक्रिय हुने एडिनो भाइरस हावामा लामो समयसम्म बाँच्ने भएकाले आँखा पाक्ने रोगको सङ्क्रमण बढी हुने गरेको छ । आँखा रातो हुने, चिलाउने वा चिपचिप गर्ने वित्तिकै आफूखुशी औषधि किनेर लगाउँदा आँखामा जटिल समस्या आउने भएकाले स्वास्थ्यकर्मीको सुझाव विना औषधि प्रयोग नगर्न समेत आँखा केन्द्रले आग्रह गरेको छ ।"
जिल्ला कारागार संखुवासभाका दुई कैदीबन्दीको शंकास्पद मृत्यु,खाँदबारी : जिल्ला कारागार संखुवासभा दुईजना कैदीबन्दीको मृत्यु भएको छ । कारगारमा रहेका मादी नगरपालिका ५ का १९ वर्षीय विनोद तोलाङ्गी र नुवाकोट ककनी गाउँपालिका ७ का २८ वर्षीय आकाश वलामीको बुधबार बिहान रहस्यमय मृत्यु भएको हो। मंगलबार राति १ बजेतिर कारागारको शौचालयबाट भाग्ने क्रममा रहेका उनीहरुलाई कारागार प्रहरीले पक्राउ गरी कारागार प्रशासनलाई बुझाएको डीएसपी विरेन्द्र गोदारले जानकारी दिए । डीएसी गोदरले भने 'बिहान दुबैजनालाई कारागारभित्रै अचेत अवस्थामा फेला परेपछि उपचारका लागि जिल्ला अस्पताल लगियो । उपचारका क्रममा बिहान ६ बजे मृत्यु भएको हो । ' अहिले शव जिल्ला अस्पतालमा शवगृहमा राखिएको छ । बलात्कार मुद्दामा कैद सजाय भुक्तान गरिरहेका तोलाङ्गी र चोरी मुद्दामा कैद सजाय भुक्तान गरिरहेका बलामी कारागारबाट भाग्ने प्रयास गरेका थिए । घटना पछि जिल्ला कारागार परिसरमा बाक्लो संख्यामा सुरक्षाकर्मी परिचालन गरिएको छ । घटनाका विषयमा अहिले जिल्ला सुरक्षा समितिको बैठक जिल्ला प्रशासन कार्यालयमा बसिरहेको छ । घटनाको अनुसन्धानका लागि छानबिनका समिति गठन गरिने प्रमुख जिल्ला अधिकारी शिवकुमार कार्कीले जानकारी दिए ।

शीर्षक,विवरण
विद्युतीय फोहोर बनाऔं मोहर,"काठमाडौं उपत्यका कुहिने फोहोरको चर्चा बढी हुने गर्छ। विद्युतीय फोहोर (पुराना र बिग्रिएका सीआरटी डेस्कटप, सीआरटी टेलिभिजन, वासिङ मसिन, ल्यापटप, एलसीडी टेलिभिजन र मोबाइल, ब्याट्री टेलिफोन, बिजुलीको फ्युजजस्ता समग्री)ले सहर भरिँदै गएको छ। औद्योगिक तथा घरेलु फोहोरकै व्यवस्थापन हुन नसकेको नेपालमा विद्युतीय फोहोर थप चुनौतीको विषय हो। विद्युतीय फोहोर विश्वका लागि नै चुनौती बन्दै गएको छ। अफ्रिकी मुलुकहरू केन्या, सुडान, घाना, तान्जानिया लगायत देशमा विद्युतीय फोहोरको पहाडै बनिसकेको छ। यसले मानव स्वास्थ्यसँगै हावापानीमा पनि गम्भीर असर गरिरहेको छ। नेपालमा वर्षमा २५ हजार टन विद्युतीय फोहोर उत्पादन हुने गरेको एक अध्ययनले देखाएको छ। विद्युतीय सामग्रीमध्ये देशमा अत्याधिक भित्रिरहेको विद्युतीय साधन हो, मोलाइल सेट। पछिल्ला दिनमा बर्सेनि मोबाइल सेटमात्रै सरदर ६० लाख नेपाल भित्रिएको सरकारी आँकडा छ। विद्युतीय सामग्री तथा उपकरणहरूको प्रयोग बढेसँगै विद्युतीय फोहोर बढेकाले व्यवस्थापनमा चुनौती देखिएको हो। काठमाडौं उपत्यका कुहिने फोहोरको चर्चा बढी हुने गर्छ। विद्युतीय फोहोर (पुराना र बिग्रिएका सीआरटी डेस्कटप, सीआरटी टेलिभिजन, वासिङ मसिन, ल्यापटप, एलसीडी टेलिभिजन र मोबाइल, ब्याट्री टेलिफोन, बिजुलीको फ्युजजस्ता समग्री)ले सहर भरिँदै गएको छ। औद्योगिक तथा घरेलु फोहोरकै व्यवस्थापन हुन नसकेको नेपालमा विद्युतीय फोहोर थप चुनौतीको विषय हो। सूचना र प्रविधिमा निर्भर हुँदै गएको समाजमा विद्युतीय सामग्रीको प्रयोग बढ्दो छ। सरकारले सामान्य घरायसी फोहोर व्यवस्थापनमा मात्रै ध्यान दिइरहेको छ। केही निजी कम्पनीले विद्युतीय फोहोर संकलन र व्यवस्थापनमा प्रयास गरे पनि त्यो पर्याप्त भएको छैन। विद्युतीय फोहोर व्यवस्थापनका लागि कुनै ठोस काम भएको छैन। त्यसका लागि आवश्यक नीति पनि छैन। विद्युतीय फोहोर व्यवस्थापनका लागि छुट्टै नीतिगत व्यवस्था आवश्यक छ। विद्युतीय फोहोर समस्यामात्र हैन, अर्थोपार्जनको राम्रो माध्यम पनि बन्न सक्छ। बहुमुल्य धातु पनि यही फोहोरमा मिसिएका हुन्छन्। फोहोरमा सुन, चाँदी, प्लाटिनमजस्ता मूल्यवान् धातु पनि हुन्छन्। त्यसैले आवश्यक नीति बनाएर विद्युतीय फोहोरको उपयोग गर्नसके अबको दशकमा बढ्दो विद्युतीय फोहोरलाई मोहरमा परिणत गर्न सकिन्छ। वातावरण विभागको पछिल्लो अध्ययनअनुसार सन् २०१७ मा काठमाडौं उपत्यकामा मात्रै १७ हजार ७ सय ३० टन विद्युतीय फोहोर उत्पादन भएको थियो। उक्त अध्यनयपछि विभागबाट कुनै पनि अध्ययन भएको छैन। कतिपय स्थानमा विद्युतीय फोहोर पाँच सय प्रतिशतले बढेका तथ्य पाइन्छन्। युरोपमा सबैभन्दा धेरै विद्युतीय फोहोर उत्पादन हुन्छ। त्यसपछि अमेरिका र एसिया आउँछ। युरोपमा प्रतिव्यक्ति १६ किलो विद्युतीय फोहोर उत्पादन हुने गरेको छ। प्रविधिको उच्च प्रयोग बढ्दै गएको नेपालमा विद्युतीय फोहोरको ब्यवस्थापनबारे बेलैमा नसोच्ने हो भने यो समस्या बिकराल बन्नसक्छ।"
निर्माण हुँदै करवाकेलीमोहरेडाँडा पदमार्ग,"बेनी : म्याग्दीको अन्नपूर्ण गाउँपालिका८ मा रहेका प्रमुख दुई पर्यटकीय स्थल जोड्ने पदमार्ग निर्माण सुरु भएको छ। अन्नपूर्ण गाउँपालिकाको काफलडाँडामा रहेको करवाकेलीदेखि राम्चेको शिर आलडाडा हँुदै समुद्री सतहदेखि तीन हजार तीन सय मिटर उचाइमा रहेको मोहरेडाँडा जोड्ने पदमार्ग निर्माण सुरु भएको हो। अन्नपूर्ण गाउँपालिका८ का वडाध्यक्ष खमबहादुर गर्बुजाले गण्डकी प्रदेश सरकारको सशर्त अनुदानमा उपभोक्ता समितिमार्फत पदमार्ग निर्माण गर्न लागिएको जानकारी दिए। प्रदेश सरकारबाट प्राप्त ३० लाख बजेटबाट पदमार्ग बनाउन लागिएको हो, उनले भने जंगल, खोल्सा, भिर र साँघुरो ठाउँमा ढुंगाको सिँढी चिनेर पैदलमार्गका साथै दुइटा विश्रामस्थल बनाउने योजना छ। करवाकेलीदेखि आलडाँडासम्म र आलडाँडादेखि मोहरेडाँडासम्म दुइवटा खण्ड बनाएर पदमार्ग निर्माणमा स्थानीय मजदुर परिचालन गरिएको छ। पर्यटकहरूलाई आश्रयका लागि सम्धीखर्क र आलडाँडामा दुइवटा प्रतीक्षालय भवन निर्माण गरिने करवाकेली मोहरेडाँडा पर्यटन पदमार्ग उपभोक्ता समितिका अध्यक्ष गमबहादुर पुर्जाले बताए। करवाकेलीआलडाँडा खण्डको पदमार्ग बनाउने जिम्मा काफलडाँडा टोलका उपभोक्ताले लिएका छन्। राम्चेका उपभोक्ताले आलडाँडादेखि मोहरेडाँडा खण्डको जिम्मा लिएका छन्। एउटा समूहमा दैनिक १०१५ जनादेखि १५२० जनाका दरले मजदुर परिचालन गरिएको छ। आगामी जेठ मसान्तसम्म पदमार्ग निर्माण गरिसक्ने लक्ष्य छ। ढुंगा चिन्नुका साथै पुरानो बाटोको झाँडी सफाइ तथा माटो काटेर व्यवस्थित पदमार्ग बनाइने अन्नपूर्ण गाउँपालिकाका इञ्जिनियर ईश्वर भण्डारीले बताए। बस्तीदेखि टाढा र भुइँमा बिछ्याउने ढुंगा नपाइँदा पदमार्ग निर्माणमा चुनौती बनेको छ। पदमार्ग निर्माण भएपछि पर्यटक र स्थानीयवासीलाई आवतजावतमा सहज हुनुका साथै बाटो बिराउने समस्या हट्ने अपेक्षा गरिएको छ। पर्यटकको आगमन बढेसँगै व्यवस्थित पदमार्ग बनाउन लागिएको वडाध्यक्ष गर्बुजाले बताए। अन्नपूर्ण गाउँपालिकाको वडा नम्बर ६ मा पर्ने घोडेपानी, पुनहिलदेखि मोहरेडाँडाकरबाकेली हुँदै बेनीजोमसोम सडकअन्तर्गत पर्ने रघुगंगा गाउँपालिकाको बैसरी पुग्न सकिन्छ। गुराँसको जंगल, पुन समुदायको करवाकेली थान, संग्रहालय, ग्रामीण बस्ती, जीवनशैली, वनजंगल, वनस्पति र वन्यजन्तु करवाकेलीमोहरेडाँडा पदमार्गका आकर्षण हुन्। यो पदमार्गले करबाकेली र अन्नपूर्णधौलागिरि सामुदायिक पदमार्गलाई जोड्छ। करबाकेली र पुनहिलबाट तीन घण्टा पैदल हिँडेपछि पुगिने मोहरेडाँडा पछिल्लो समय पर्यटकको आकर्षण बनेको छ। यहाँबाट सूर्याेदय, सूर्यास्त, सिस्ने, गुर्जा, धौलागिरि, अन्नपूर्ण, निलगिरि, माछापुच्छ्रे मनास्लु हिमाल, म्याग्दी, पर्वत, बागलुङ, कास्की, स्याङ्जा र पाल्पाको भूगोल अवलोकन गर्न सकिन्छ।"
बैंक खाता अरूलाई चलाउन दिएपछि,काठमाडौं : आफ्नो नाममा खोलेको बैंक अकाउन्ट अर्कालाई प्रयोग गर्न दिँदा धरानकी एक युवती प्रहरी नियन्त्रणमा परेकी छन्। धरान १३ स्थायी घर भई हाल काठमाडौंको लाजिम्पाटमा माझी विस्ट्रो रेस्टुरेन्ट सञ्चालन गर्ने सयना श्रेष्ठ ३० लाख ठगी गरेको आरोपमा पक्राउ परेकी हुन्। उपत्यका अपराध अनुसन्धान कार्यालयका प्रवक्ता सोमेन्द्र सिंह राठौरका अनुसार सयना श्रेष्ठविरुद्ध अष्ट्रेलिया पठाइदिन्छु भनी प्रलोभनमा पारी ३० लाख ठगी गरेको भन्दै वैदेशिक रोजगार विभागमा उजुरी परेको थियो। यही उजुरीका आधारमा उनीविरुद्ध पक्राउ पुर्जी जारी भएको हो। उनलाई अपराध महाशाखाको टोलीले नियन्त्रणमा लिएको हो। प्रहरी अधिकृतका अनुसार धरानकी २५ वर्षीया सयना श्रेष्ठ र चितवनका २६ वर्षीय सञ्जय रेग्मी नजिकका साथी हुन्। आफूले सञ्चालन गरेको रेस्टुरेन्टमा आएको बेला सयनाले सञ्जयलाई चिनेकी हुन्। आफूलाई कन्सल्टेन्सी सञ्चालक बताउने रेग्मीबारे सयना धेरै जानकार छैनन्। युरोपका विभिन्न देशमा विद्यार्थी पठाउने काम गर्छु भन्दै रेग्मीले सयनालाई बताएका थिए। रेस्टुरेन्टमा आइरहने र दैनिक भेटघाट भैरहँदा उनीहरूबीच विश्वासको वातावरण बनेको थियो। प्रहरीको प्रारम्भिक अनुसन्धानका क्रममा सयनाले सञ्जयलाई प्रेमी भनेर चिनाएकी छन्। उनका अनुसार सञ्जयले सयनाको बैंक अकाउन्ट मागेर व्यक्तिगत प्रयोजनका लागि प्रयोग गर्ने गरेको खुलेको छ। यही क्रममा रेस्टुरेन्टमा ग्राहकका रूपमा आएकी अमृता गुरुङ अष्टेलिया जान लागेको सयनाले थाहा पाउँछिन्। उनले नै सञ्जयलाई चिनाइदिन्छिन्। सञ्जयले अमृतालाई आफूले छोटो समयमा अष्टेलिया पठाउन सक्ने र उता ३ लाख कमाइ हुने काम खोजी दिने भन्दै विश्वासमा पार्छन्। प्रतिष्ठित कम्पनीमा काम पाइने र अष्टेलियाको भिसा लाग्ने भएपछि अमृताले सञ्जयले भनेझै पटकपटक गरी ३० लाख रुपैयाँ दिएकी थिइन्। पैसा लिनका लागि सञ्जयले सयनाकै बंैक अकाउन्ट प्रयोग गरेका थिए। पैसा लिएपछि फरार भएका सञ्जयविरुद्ध पनि वैदेशिक रोजगार विभागमा उजुरी परेको छ।
छोरासहित तीन सातादेखि कता हराइन् निर्मला ?,"इलाम : इलामकी निर्मला ढकाल सुवेदी चैत २३ देखि पाँच वर्षीय छोरासहित बेपत्ता भएपछि अहिले उनका बाबु ६७ वर्षीय नारायण ढकाल छोरीको खोजी गरिदिन हारगुहार गर्दै कहिले प्रहरी त कहिले आफन्तकोमा धाइरहेका छन्। ललितपुरको महालक्ष्मी नगरपालिका३ इमाडोलमा श्रीमान् चेतमणि सुवेदीसँग बस्दै आएकी ४० वर्षीया निर्मला(निरु) ढकाल सुवेदीले पाँच वर्ष कोरिया बसेर फर्किएपछि घरजम गरेकी थिइन्। दुवै जना कोरिया बसेर फर्केका थिए। कोरियामा चिनजान भएका दुवै जनाले नेपाल फर्केर विवाह गरेका थिए। चैत २२ गते नजिकै साथीकोमा बास बसेकी उनी २३ गतेदेखि सम्पर्क छैनन्। छोरी हराएपछि तनावमा परेका नारायण इलामको माइजोगमाई ६ बाट काठमाडौं पुगेका हुन्। ढकालको इलामको देउमाई नगरपालिका६ चेतनसंग विवाह भएको थियो। माइती पक्षका अनुसार उनी केही साथीभाइ र सीमित आफन्तसँग मात्रै सम्पर्कमा थिइनन्। ढकालका बाबु नारायणका अनुसार उनले दुई वर्षदेखि फोन चलाएकि थिइनन्। ढकालले भने, काठमाडौं, भक्तपुर, ललितपुरका धेरै ठाउँमा पुगिसकेँ, केही पत्तो लागेको छैन। मन्दिर, आश्रम, सडक गल्ली सबैतिर पुगिसकेँ। निरुका भाइ सञ्जीव ढकालकका अनुसार मोबाइलसमेत नबोकेकी निरुले एकसरो लुगा मात्र बोकेकी छन्। उनले निरुको श्रीमान् बेपत्ताको विषयमा गम्भिर नभएको आरोप लगाएका छन्। निरुका पती सुवेदीले प्रहरी वित्त सातदेबाटो ललितपुरमा दिएको निवेदनमा चैत २६ देखि आफूखुसी घरबाट निस्केर वेपत्ता भएको उल्लेख छ। तर, माइती पक्षले भने उनले २२ गते नै घरबाट निस्किएर एक रात पूर्णिमा भन्ने साथीकोमा बसेको दाबी गरेको छ। पुर्णीमाले समेत २३ गते बिहान आफू नउठी निरु घरबाट निस्केको बताएको भाइ सञ्जीवले बताए। निरुको पति सुवेदीले बेपत्ता भएपछि केही दिन बाटो हेरेर प्रहरीलाई जानकारी नगराएको बताए। उनले भने, मेरी श्रीमती र छोरा बेपत्ता छन्, गम्भीर नहुने कुरै भएन। शनिबार पनि सातदोबाटो प्रहरी वित्त पुगेर आएका उनले निरुले घरको सबै काम गरिरहेकाले मानसिक समस्या हो, होइन भन्न नसक्ने बताए। उनले भने, मानसिक उपचारका लागि डाक्टरकोमा नपुर्याएकाले मानसिक रोगी भन्ने पनि सक्ने अवस्था छैन। निर्मला पूर्णिमा नामकी साथीको घरबाट भक्तपुरमा रहेकी दिदीकोमा जान्छु भन्दै हिँडेको सुवेदीले बताए। उनले घरबाट निस्कँदा परिवारसँग सल्लाह गरेरै निस्किएको बताए। निरुकी दिदी विमला ढकालले आफूहरूले खोज्ने जति सबै ठाउँमा खोजेको बताइन्। उनले भनिन्, बहिनी बेपत्ता भएपछि हाम्रो चैन उडेको छ। बेपत्ताको खोजीका लागि परिवारले नेपाल प्रहरी वृत्त सातदोबाटो र नेपाल प्रहरीको केन्द्रीय अनुसन्धान ब्युरो (सीआइबी)मा पनि निवेदन दिएका छन्। सीआइबीका डीएसपी दुर्गा दाहालले बेपत्ता भएका व्यक्तिको बारेमा बताउन चाहेनन्। उनले भने, अनुसन्धनका बारेमा के बताउँ तपाईंलाई ? हाम्रो प्रवत्ता हुनुहुन्छ उहाँलाई नै सोध्नुस्। यसअघि उनले विभिन्न सञ्चार माध्यमलाई संभावित स्थानमा खोजी भइरहेको बताएका थिए। प्रहरी वृत्त सातदोबाटोका डीएसपी उमेश जोशीले बेपत्ता पत्ता लगाउन सबै प्रयास जारी राखेको बताए। उनले भने, हामीलाई ढिलो सूचना आयो तर सबैतिर खोजी गरिरहेका छौं पत्ता लागेको छैन। उनले श्रीमान्श्रीमतीको बीचमा सामान्य विवाद भएको बाहेक अरू नखुलेको बताए। निरुले कहिलकाहीँं चारपाँच वर्ष लुकेर बस्छु, इलाम जान्छु भन्ने गरेको उनका निकटहरूबाट खुलेको डीएसपी जोशीले बताए। बेपत्ता महिला डिप्रेसनको बिरामी भएको प्रहरीको अनुमान छ। परिवारका सदस्यहरूले महिलालाई खोजी गरिदिन अनुरोध गर्दै फोन नम्बर पनि उपलब्ध गराएका छन्। आफन्त तथा परिवारले मोबाइल नम्बर ९८४९४८५२९०, ९८२४००३७७५, ९८४२७०१८६२, ९८२३७८९६६७ मा सम्पर्क गरिदिन अनुरोध गरेका छन्।"
"मधेसमा संसद्, सरकार ठप्प","सत्तारुढ दल नेकपा माओवादी केन्द्रका संसदीय दलका नेता भरतप्रसाद साहले संघीय सरकार निरन्तर अस्थिर हुँदा त्यसको प्रभाव प्रदेशसभा पनि स्वाभाविक देखिएको बताए। चैत २१ मा सत्तासाझेदार दल एमालेका एमालेका ४ मन्त्रीले राजीनामा दिएपछि अहिले मन्त्रालय खाली छन्। जनकपुरधाम : गठबन्धन सरकारमा सत्ताको स्वाद चाख्न नपाउँदै सरकार अदलबदलको खेलमा नागरिकको आवाज सरकारसम्म पुर्याउने र सरकारबाट सम्बोधन हुने मधेसको प्रदेशसभा प्रायः ठप्प छ। मधेस प्रदेशसभामा पुस १५ गते देश र जनताको नाममा १ सय ७ जना प्रदेशसभा सदस्यहरूले शपथ ग्रहण गरेसँगै त्यसयता जम्मा ८ पटक मात्रै संसद् बैठक बस्यो। सरकारले बिजनेस दिन नसक्दा प्रदेशसभा प्रायः ठप्प छ। पुस १८ मा पहिलो बैठक बसेयता चैत २७ गतेसम्म ८ वटा बैठक मात्र बसेको छ। चैतमा एक बैठक बसेर संसद् अनिश्चितकालका लागि स्थगित भएको सभामुख रामचन्द्र मण्डलले बताए। प्रदेशसभामा पुस २८ गते प्रदेशसभा कार्य सञ्चालन नियमावली २०७५, प्रदेशसभाको पहिलो ऐतिहासिक अधिवेशको प्रारम्भमा दलका प्रतिनिधिहरूबाट शुभकामना, साथै प्रदेशसभा कार्यसञ्चालन नियमावली २०७५ को नियम ७ बमोजिम सभामुख निर्वाचनको मिति तोकिएको थियो। माघ ३ को दोस्रो बैठकमा सभामुख तथा उपसभामुखको निर्वाचन भएको थियो। चौथो बैठकमा मुख्यमन्त्री सरोजकुमार यादवले विश्वासको मतका लागि प्रस्ताव गरे। फागुन २ को पाँचौं बैठकमा मन्त्रिपरिषद् पुनर्गठन र प्रदेशसभा सदस्यहरूले शुभकामना मन्तव्य राखेका थिए। फागुन ३ को छैटौं बैठकबाट कार्यव्यवस्था परामर्श समिति सदस्यहरूको नाम अनुमोदन गर्दै विषयगत समितिका लागि प्रदेशसभा सदस्यहरूको नामावली पेस गर्न भनिएको थियो। यसैगरी आर्थिक वर्ष २०७८०८९ मा विकासे योजनाको बाँकी भुक्तानीका लागि छानबिन समिति गठनका लागि विशेष समिति गठन भएको थियो। यसैगरी प्रदेशसभाको चैत २७ को बैठकमा उच्च स्तरीय संसदीय छानबिन समिति म्याद थप र महिला बालबालिका युवा तथा खेलकुद मन्त्रालयको तर्फबाट मुख्यमन्त्रीको अनुपस्थितिमा सामाजिक विकासमन्त्री सुरिता साहले प्रदेश खेलकुद विकास सम्बन्धमा व्यवस्था गर्न बनेको विधेयक प्रस्तुत गरेका थिए। प्रदेशसभा निमित्त सचिव रञ्जित यादवले विधेयक दर्ता नभएका कारण संसद्को बैठक नियमित बस्न नसकेको बताए। सरकारको तर्फबाट विजनेश आएका छैन। सरकारले बिजनेस दिन सकेको छैन। हामीले कसरी संसद् चलाउनु ? उनले भने, सरकारले बिजनेस दिने बित्तिक्कै संसद् बैठक सुचारु हुन्छ। प्रदेशसभाको पहिलो बैठक बसेको साढे तीन महिना पुग्दासम्म प्रदेशसभा कामविहीन भएको छ। कानुन निर्माणकै लागि आएका सांसदहरूले कामै नगरी तीन महिनाको तलब भत्ता बुझेका छन्। संसदको मिनि संसद मानिने संसदीय समितिको नामसमेत सरकारले ल्याउन सकेको छैन। प्रदेशसभामा ८ वटा संसदीय समिति छन्। संसदीय समिति नबन्दा जनताका आवाजहरू सरकार समक्ष पुग्नै सकेका छैनन्। संसदीय समितिका लागि राजनीतिक दलहरूले नाम नदिएको स्रोतको भनाइ छ। सभामुख मण्डलले दलहरूले नाम दिनासाथ समितिका सदस्यहरूको घोषणा हुने बताए। उनले भने, नाम आउने बित्तिक्कै सभापतिको निर्वाचन हुन्छ। पुस २९ गते मुख्यमन्त्री यादवले शपथ लिएसँगै उनको सरकार रहने कि नरहने विषय नै चर्चामा छ। सरकारको अस्थिरताले संसद् प्रभावविहीन भएको छ। सत्तासमीकरणमा दलहरू केन्द्रित हुँदा जनताको आवाज गडगडाउने संसद् ठप्प छ। सत्तारुढ दल नेकपा माओवादी केन्द्रका संसदीय दलका नेता भरतप्रसाद साहले संघीय सरकार निरन्तर अस्थिर हुँदा त्यसको प्रभाव प्रदेशसभा पनि स्वाभाविक देखिएको बताए। चैत २१ मा सत्तासाझेदार दल एमालेका एमालेका ४ मन्त्रीले राजीनामा दिएपछि अहिले मन्त्रालय खाली छन्। ९ महिनामा २१४२ प्रतिशत खर्च मधेस सरकारले चालू आर्थिक वर्षको ९ महिनामा २१४२ प्रतिशत मात्र बजेट खर्च गर्न सकेको छ। प्रदेश सरकारले आर्थिक वर्ष २०७९०८० का लागि ४६ अर्ब ९१ करोड ४८ लाख ८८ हजार रुपैयाँ विनियोजन गरेकोमा चैत मसान्तसम्ममा १० अर्ब ५ करोड १३ लाख ९९ हजार १८६ रुपैयाँ मात्र खर्च गर्न सकेको हो। चालू आवको बाँकी ३ महिनामा मधेस सरकारलाई ७८५७ अर्थात् ३६ अर्ब ८६ करोड ३४ लाख ८८ हजार ८१४ रुपैयाँ खर्च गर्न बाँकी रहेको प्रदेश लेखा नियन्त्रक कार्यालयले जनाएको छ। जसमा भौतिक पूर्वाधार विकास मन्त्रालयका लागि १८ अर्ब ३५ करोड ४७ लाख १५ हजार रुपैयाँ विनियोजन गरेकोमा चैत मासन्तसम्म ३ अर्ब ४१ करोड ३१ लाख ३५ हजार ४२८ खर्च गरेको छ। सामाजिक विकास मन्त्रालयमा ७ अर्ब ९३ करोड ७२ लाख ३२ हजार रुपैयाँ विनियोजन गरिएकामा ३ अर्ब ६१ करोड ४६ लाख १३ हजार ९१० रुपैयाँ मात्र खर्च भएको छ। उद्योग, पर्यटन तथा वन मन्त्रालयका लागि ४ अर्ब ५४ करोड २८ लाख ४८ हजार ६ सय रुपैयाँ विनियोजन गरिएकोमा ९२ करोड २७ लाख ६० हजार ४८५ रुपैयाँ मात्र खर्चिएको छ। भूमि व्यवस्था, कृषि तथा सहकारी मन्त्रालयका लागि २ अर्ब ४५ करोड ७ लाख ८३ हजार रुपैयाँ विनियोजन गरिएकोमा ३८ करोड ६७ लाख ४ हजार ८९६ रुपैयाँ खर्च भएको छ। खानेपानी तथा ऊर्जा विकास मन्त्रालयमा १ अर्ब ६८ करोड ८६ लाख ७१ हजार रुपैयाँ विनियोजन गरिएकोमा ५० करोड २३ लाख ७१ हजार ६ सय ३३ रुपैयाँ खर्च भएको छ। मुख्यमन्त्री तथा मन्त्रिपरिषद्को कार्यालयका लागि १ अर्ब ३६ करोड ३५ लाख १८ हजार ३१९ रुपैयाँ विनियोजन भएकोमा १५ करोड ३३ लाख २२ हजार ४१ रुपैयाँ मात्र खर्च भएको छ। यस्तै, गृह तथा सञ्चार मन्त्रालयमा ६४ करोड ३३ लाख २० हजार रुपैयाँ विनियोजन गरिएकोमा ९ करोड ४३ लाख ४८ हजार ३ सय ८८ रुपैयाँ खर्च भएको छ। महिला, बालबालिका, युवा तथा खेलकुद मन्त्रालयका लागि ५७ करोड ४९ लाख ३४ हजार रुपैयाँ विनियोजन भएकोमा ६ करोड २ लाख ३ हजार ८ सय ६४ रुपैयाँ खर्च भएको छ। अर्थ मन्त्रालयमा २३ करोड ५१ लाख २६ हजार ९ सय १ रुपैयाँ विनियोजन गरिएकोमा चालू आवको ९ महिनामा ६ करोड ११ लाख २३ हजार ४ सय ४ रुपैयाँ खर्च भएको छ। कानुन, न्याय तथा प्रदेशसभा मामिला मन्त्रालयका लागि ५ करोड ३४ लाख १३ हजार ५ सय रुपैयाँ विनियोजन गरिएकोमा २ करोड ९ लाख ८४ हजार १ सय ५९ रुपैयाँ खर्च भएको प्रदेश लेखा नियन्त्रक कार्यालयले जनाएको छ।"
कुबेलामा पैसा बाँड्दै सरकार,"काठमाडौं : मुलुकले आर्थिक संकट झेलिरहेको छ। तर, सरकार भने राज्यको ढुकुटीबाट घोषित अयोग्य लडाकुलाई करोडौं रकम वितरण गर्ने तयारीमा छ। जसको विरोध अहिले सडकदेखि सदनसम्म भइरहेको छ। गत ६ वैशाखमा बसेको मन्त्रिपरिषद् बैठकले अयोग्य लडाकुलाई जनही दुई लाख राहत उपलब्ध गराउनेसम्बन्धी कार्यविधि, २०७९ पास गरेसँगै यसको विरोध सुरु भएको हो। लडाकु पहिचान गर्ने जिम्मा सम्बन्धित जिल्ला प्रशासन कार्यालयलाई दिइएको छ। अयोग्य लडाकुको पहिचानका लागि नाम, उपनाम र अन्य विवरणका साथ विस्तृत विवरण गृह मन्त्रालयमा पठाउनु पर्ने कार्यविधिमा उल्लेख छ। सोही विवरणका आधारमा ७७ वटै जिल्ला प्रशासन कार्यालयबाट दुईदुई लाख रुपैयाँका दरले राहत रकम उपलब्ध गराउने तयारी छ। गत चैत ६ गते प्रधानमन्त्री दाहालले एमाले, राष्ट्रिय स्वतन्त्र पार्टी र राष्ट्रिय प्रजातन्त्र पार्टी सरकारबाट बाहिरिएपछि रकम दिने निर्णय गरेका थिए। मन्त्रिपरिषद्बाट निर्णय हुँदा माओवादी केन्द्र मात्र सरकारमा थियो। कति छन्, अयोग्य लडाकु ? अयोग्य लडाकुलाई रकम बाँड्ने निर्णय यो पहिलो होइन। तत्कालीन प्रधानमन्त्री डा बाबुराम भट्टराईको नेतृत्वको मन्त्रिपरिषद्बाट अयोग्य लडाकुहरूलाई जनही दुई लाख दिने निर्णय गरेको थियो। उक्त निर्णय कार्यान्वयन नगर्ननगराउन भन्दै सर्वोच्च अदालतमा मुद्दा परेको थियो। सर्वोच्चको निर्णयपछि मन्त्रिपरिषद्को निर्णय अलपत्र परेको थियो। आर्थिक वर्ष २०७३०७४ को बजेट वक्तव्यको बुँदा नम्बर १९ मा द्वन्द्वकालका अयोग्य लडाकु र स्वेच्छिक अवकाशमा गएका लडाकुमध्ये राहत लिन बाँकीलाई जनही दुई लाखका दरले रकम उपलब्ध गराउन बजेटको व्यवस्था गरिएको थियो। उक्त विनियोजन विधेयक २०७३ असार २८ मा व्यवस्थापिका संसद्ले पारित गरी २०७३ असार ३० गते राजपत्रमा प्रकाशितसमेत गरेको थियो। २०६३ मंसिर ५ गते भएको सहमतिअनुसार सुरुमा शिविरमा राखिएका ३२ हजार ३ सय ५० जना लडाकु थिए। अनमिनले अनुगमन गर्दा २५ सयभन्दा बढी भेटिएनन्। अनमिनले २३ हजार ६ सय १० मध्ये १९ हजार ६ सय २ जनालाई सेना समायोजनका लागि योग्य ठहर गरेको थियो। जसमध्ये १५ हजार ६ सय ३० जनाले सरकारले तोकेको ५ देखि ८ लाख रुपैयाँसम्मको राहत लिएर स्वेच्छिक रूपमा शिविरबाट बाहिरिएका। १ हजार ४ सय २२ जना लडाकु नेपाली सेनामा समायोजन भए। ४ हजार ८ जना प्रमाणित गर्ने दोस्रो चरणको अन्तर्वार्तामा अनुपस्थित रहे। अनमिनले यिनीहरूलाई लडाकु नै नभएको प्रमाणित गरेको थियो। सरकारले अयोग्य ठहरिएकाहरूलाई सरकारले जनही दुई लाख दिने निर्णय गरेको हो। सत्ता घटकबाटै खारेजीको माग सत्तारुढ नेपाली कांग्रेसलगायत अन्य विपक्षी दलहरूले विरोध गर्दै राज्यकोषबाट बाँड्न लागिएको रकम खारेजको माग गरेका छन्। नेकपा एमालेका सचिव योगेश भट्टराईले अयोग्य लडाकुलाई भत्ता दिन नमिल्ने बताए। उनले भने, संक्रमणकालीन न्याय कसरी टुंग्याउने ? त्यो काम पहिला हुनुपर्छ। यसरी भत्ता बाँड्न पाइँदैन। अयोग्य लडाकुलाई जीवनयापनका लागि रोजगारीको व्यवस्था गरी व्यावसायिक बनाउनुपर्ने बताए। उद्यमशील बनाउने काममा अगाडि बढाउनुपर्छ, युवा नेता भट्टराईले भने, पैसा बाँड्ने कुरामा हाम्रो सहमति छैन। नेकपा एमाले निकट भ्रातृसंगठन राष्ट्रिय युवा संघले प्रधानमन्त्री पुष्पकमल दाहाल प्रचण्डको शनिबार पुत्ला दहन गरेको छ। राष्ट्रिय प्रजातन्त्र पार्टीका प्रवक्ता ज्ञानेन्द्र शाहीले राष्ट्रसेवक कर्मचारीले तीन महिनादेखि तलब पाउन नसकिएको बेला अयोग्य लडाकुलाई भत्ता दिनु अपराध भएको बताए। अयोग्य ठहर भइसकेका पूर्वलडाकुलाई दुई लाख दिनु अपराध हो, शाहीले भने, विदेशमा अलपत्र परेका नागरिकको उद्धार र उपचार खर्च गर्दा राम्रो हुन्छ। राज्यविरुद्धको अपराध सशस्त्र द्वन्द्वका क्रममा मारिएका र बेपत्ता पारिएका व्यक्तिले न्याय माग गरिरहेको बेला सरकारले अयोग्य लडाकुलाई राहत स्वरूप रकम वितरण गर्न नमिल्ने जानकारहरू बताउँछन्। सर्वोच्च अदालतका पूर्वन्यायाधीश बलराम केसी मन्त्रिपरिषद्ले निर्णय गर्दैमा अयोग्य लडाकुलाई राहत स्वरूप रकम दिन नमिल्ने बताउँछन्। सरकारी ढुकुटीमा रकम नभएर शिक्षकहरूको पेन्सन रोकिएको छ। यस्तो अवस्थामा प्रतिअयोग्य घोषित लडाकु दुई लाख दिनु खुल्लम खुल्ला भ्रष्टाचार हो, पूर्वन्यायाधीश केसीले भने। नागरिक आन्दोलनका अगुवा कृष्ण पहाडीले मुलुक जर्जर अवस्थामा रहेको बेला अयोग्य लडाकुलाई रकम दिएर पोस्नु ब्रम्हलुट भएको बताए। मन्त्रिपरिषद्कै निर्णय भए पनि यो राज्यविरुद्धको अपराध हो, अधिकारकर्मी पहाडीले भने।"
आर्थिक संकटमा मुलुक,"पहिचान भएका लडाकुको संख्याको आधारमा क्रमशः रकम उपलब्ध गराउन अर्थ मन्त्रालयले चैत २ गते सहमति दिएको थियो। काठमाडौं : वैशाख १५ गतेसम्मको तथ्यांकअनुसार सरकारको आम्दानीभन्दा खर्च २ खर्ब रुपैयाँ बढी भइसकेको छ। राजस्वले चालू खर्च धान्न धौधोको अवस्था छ। सरकार अनिवार्य दायित्वका शीर्षकमा खर्च कटौती गर्दैछ। तर, राजस्व संकलन गतवर्षको भन्दा कम हुँदा सरकारको काम कारबाही नै प्रभावित हुने देखिएको छ। यसरी सरकार मुस्किलमा चलिरहेका बेला मन्त्रिपरिषद्ले भने अनावश्यक बोझ थप्ने कार्यक्रम अघि सारेको छ। मन्त्रिपरिषद्को वैशाख १३ गतेको निर्णयले नेपाली सेनामा समायोजन गर्दा अयोग्य मानिएका लडाकुलाई २२ लाख रुपैयाँका दरले हस्तान्तरण गर्ने कार्यविधि पारित गरेको हो। सशस्त्र युद्ध छाडेर माओवादी शान्ति प्रक्रियामा आउँदा जनमुक्ति सेनामा ३२ हजार ३ सय ५० लडाकु थिए। तीमध्ये शिविरमा बस्ने २४ हजार ४ सय जनामा १९ हजार ६ सय २ जना योेग्य देखिए भने बाँकी अयोग्य साबित भए। युनाइटेड नेसन्स मिसन इन नेपाल (अनमिन)ले २०४५ जेठ १२ पछि जन्मेका र २०६३ जेठ ११ पछि मोआवादी सेनामा भर्ती भएकालाई अयोग्य मानेको थियो। योग्यमध्ये नेपाली सेनामा भर्ती नभई स्वेच्छिक अवकाश लिनेले प्रतिव्यक्ति ५ देखि ८ लाख रुपैयाँ पाएका थिए। सेना समायोजन गर्दा अयोग्य मानिएका लडाकुले कुनै सुविधा पाएका थिएनन्। अयोग्य लडाकुलाई पैसा दिने विषय आफैंमा विवादास्पद रहेकामा सरकार आफैं अप्ठ्यारो परेका बेला उनीहरूलाई सुविधा दिने निर्णय गरेको हो। आव २०७३७४ को बजेटको व्यवस्था ६ वर्षपछि कार्यान्वयन गर्दै सरकारले आफैंलाई बोझ थप्ने काम गरेको हो। विस्तृत शान्ति सम्झौतापश्चात अनमिनको प्रमाणिकरणमा अयोग्य भनी प्रतिवेदनमा नाम तथा विवरण उल्लेख भएका सशस्त द्वन्द्वका क्रममा माओवादी सेनामा रहेका लडाकुलाई राहत उपलब्ध गराउन आर्थिक वर्ष २०७३७४ को बजेट वक्तव्यमा प्रतिलडाकु २ लाख रुपैयाँका दरले राहत उपलब्ध गराउने उल्लेख भएको थियो। यस सम्बन्धमा सर्वोच्च अदालतमा रिट परी उक्त रकम वितरण भएको थिएन। त्यसपछि २०७८ फागुन १ मा सर्वोच्चले विनियोजन ऐन, २०७३ अन्तर्गत लडाकुलाई २ लाख रुपैयँ दिने गरी भएको व्यवस्था संविधान तथा कानुनविपरीत नदेखिएको भन्ने फैसला गरेपछि चालू आर्थिक वर्षको बजेट वक्तव्यमा निवर्तमान अर्थमन्त्री जनार्दन शर्माले शान्ति प्रक्रियाको बाँकी कामका लागि भनी रकम छुट्याएका थिए। पहिचान भएका लडाकुको संख्याको आधारमा क्रमशः रकम उपलब्ध गराउन अर्थ मन्त्रालयले चैत २ गते सहमति दिएको थियो। त्यसपछि चैत ६ गतेको मन्त्रिपरिषद्को बैठकले अयोग्य लडाकु पहिचान, प्रमाणीकरण र भुक्तानी गर्ने प्रक्रियाका लागि गृह मन्त्रालयले कार्यविधि बनाउने निर्णय गरेअनुसार गृहले कार्यविधि बनाएर क्याबिनेट पुयाएको थियो। सोही कार्यविधिलाई वैशाख १३ को मन्त्रिपरिषद्ले स्वीकृत गरेपछि अयोग्य लडाकुलाई २२ लाख रुपैयाँ दिने बाटो खुलेको हो। अयोग्य लडाकुलाई बालसेना पनि भन्ने गरिएको छ। २०६३ कात्तिक २२ गते ७ दल र तत्कालीन माओवादीबीच भएको १२ बुँदे समझदारी र ८ बुँदे सहमति तथा मंसिर ५ को शान्ति सम्झौताअनुसार योग्य लडाकुको मापदण्डमा नपरेकालाई किन पैसा बाँड्ने ? भन्ने मुख्य विवादको विषय हो। तयार कार्यविधिअनुसार प्रमाणीकरणमा अयोग्य भनी ठहरिएर प्रतिवेदनमा नाम र विवरण समावेश भएका अयोग्य लडाकुहरूको पहिचान गरी राहत वितरण हुनेछ। अयोग्य लडाकुको पहिचान जिल्ला प्रशासन कार्यालयहरूले गृहले पठाएको सूचीअनुसार गर्नेछन्। जिल्लामा प्रशासनमार्फत पहिचान भएका लडाकुहरूको विवरण गृह मन्त्रालयले तयार गर्नेछ र विवरणअनुसार अर्थ मन्त्रालयले भुक्तानी दिएपछि उनीहरूलाई जिल्ला प्रशासन कार्यालयमार्फत नै रकम उपलब्ध गराइनेछ। ४ हजार ८ सय जना अयोग्य लडाकुले कार्यविधिको अनुसुची१ मा भएको स्वघोषणका आधारमा रकमका लागि आवेदन दिनेछन्। र, अनुसूची २ बमोजिम जिल्ला प्रशासन कार्यालयले गृहमा नामावली पठाउनेछ। यदी सबै अयोग्य लडाकु वा तिनका परिवारले आवेदन दिएमा राज्य कोषबाट ९६ करोड रुपैयाँ खर्च हुनेछ। निवर्तमान अर्थमन्त्री शर्माले चालू आर्थिक वर्षको बजेटमा शान्ति प्रक्रियाका बाँकी कामका लागि १ अर्ब ४० लाख रुपैयाँ विनियोजन गरेका थिए। अयोग्य लडाकुको मृत्यु भइसकेको भए कानुनबमोजिम नजिकको हकदारलाई राहत उपलब्ध गराउने व्यवस्था गरिएको छ। यदि ती व्यक्ति नेपालमा नभए नेपाल फर्केपछि भुक्तानी पाउने व्यवस्था कार्यविधिमा गरिएको छ। माओवादी जनयुद्धका नेतृत्वकर्ता तथा माओवादी केन्द्रका अध्यक्ष पुष्पकमल दाहाल प्रचण्ड सरकारको नेतृत्वमा रहेका बेला सरकारले राहत वितरणलाई अघि बढाएको हो। प्रमुख प्रतिपक्ष दल नेकपा एमालेले आयोग्य लडाकुलाई प्रतिव्यक्ति दुई लाख रुपैयाँ बाँड्ने निर्णय खारेज गर्न माग गरेको छ। एमालेका प्रमुख सचेतक पदम गिरीले अयोग्य लडाकुलाई रकम वितरण गर्ने निर्णय तत्काल खारेज गर्न माग गरेका हुन्। देश आर्थिक संकटमा रहेको बेला वृत्तभत्तादेखि समानीकरण अनुदान कटौती गरेको सरकारले अयोग्य लडाकुलाई रकम वितरण गर्ने निर्णय जनताको पक्षमा छैन, उनले भने, सत्य निरुपण तथा मेलमिलापको काम थाति राखेर धमाधम कार्यकर्तालाई पैसा बाँड्नु युद्धको गैरजिम्मेवारी र आपत्तिजनक काम हो। सत्ता गठबन्धनबाटै बिरोध अयोग्य लडाकुलाई २ लाख रुपैयाँ राहत दिने निर्णयको बिरोध नेकपा माओवादी केन्द्रबाहेक सत्तारुढ दलका नेताले नै गरेका छन्। नेपाली कांग्रेसका नेताहरू शेखर कोइराला, गगन थापा, प्रदीप पौडेलले सरकारको यो निर्णयको तीव्र आलोचना गरेका छन्। कोइरालाले अयोग्य पूर्वलडाकुलाई पैसा बाँड्ने काम स्वीकार्य नहुने बताएका छन्। उनले सामाजिक सञ्जालमार्फत कर्मचारीहरूको तलब र पूर्वशिक्षकहरूको पेन्सन दिनसमेत नसक्ने अवस्थाको सरकारले अयोग्य पूर्वलडाकुको नाममा पैसा बाँड्ने कार्य स्वीकार्य नहुने बताएका हुन्। महामन्त्री गगन थापाले पनि सरकारको यो निर्णयलाई गलत भनेका छन्। राज्यकोषमा स्रोतको व्यापक दबाब परेको यो समयमा राज्यकोषबाट ठूलो रकम अयोग्य लडाकुलाई बाँड्ने सरकारको निर्णय गलत छ, रोक्नुपर्छ, थापाले सामाजिक सञ्जालमा लेखेका छन्, संक्रमणकालीन न्यायसम्बन्धी विधेयक विचाराधीन रहेकाले सरकार रकम बाँड्न होइन पीडितमैत्री कानुन बनाई संक्रमणकालीन न्यायको कामलाई शीघ्र टुंग्याउन केन्द्रित होस्। कांग्रेसका नेता प्रदीप पौडेलले अयोग्य लडाकुलाई पैसा बाँड्ने प्रधानमन्त्रीको निर्णयलाई एकलौटी र अपारदर्शी भनेका छन्। उनले आर्थिक संकटको समयमा सरकार प्राथमिकता छनोट गर्न असक्षम मानेका छन्। नेता पौडेल भन्छन्, संसद्लाई समेत जानकारी नगराई भित्रभित्रै आर्थिक सहायता दिने कार्यविधि बनाइएको छ। यसले सरकारको काम कारबाही अत्यन्तै अपारदर्शी भएको र यो आर्थिक संकट को समयमा पनि सरकारले प्राथमिकता छनोट गर्न नसकेको भन्ने प्रष्ट देखाउँछ। प्रतिपक्षमा रहेको राप्रपालले पनि यो निर्णयको विरोध गरेको छ। राप्रपा अध्यक्ष तथा सांसद् राजेन्द्र लिङदेनले राज्य शक्तिको दुरुपयोग नगर्न सरकारलाई आग्रह गरेका छन्। प्रतिनिधिसभा बैठकमा उनले देशको र्अतन्त्र थला पारिरहेको बेला अयोग्य लडाकुलाई रकम वितरणलाई सत्ताको चरम दुरुपयोग मानेका छन्। उनले अयोग्य लडाकुलाई रकम नभई सीप र रोजगारी दिनुपर्ने उनको भनाइ छ। संस्कृति, पर्यटन तथा नागरिक उड्डयनमन्त्री सुदन किराँतीले भने सशस्त्र द्वन्द्वका अयोग्य लडाकुलाई रकम दिने विषयमा अनावश्यक हल्ला चलाइएको आरोप लगाए। किराँतीले अयोग्य लडाकुलाई रकम दिने निर्णय विष्णु पौडेल अर्थमन्त्री हुँदा भएको भएको भन्दै अहिले यस विषयमा अनावश्यक हल्ला चलाइएको बताएका छन्। उनले अयोग्य लडाकुले मुद्दा लडेर जितेर आएको कुरा भएको र अदालतले गरेको फैसलालाई सरकारले अघि बढाएको जिकिर गरे। अर्थमन्त्रीलाई छैन जानकारी अर्थमन्त्री डा प्रकाशशरण महतले अयोग्य लडाकूलाई नगद बाँडिन लागेको विषय आफूलाई थाहा नभएको बताएका छन्। अर्थ मन्त्रालयका धारणा स्पष्ट पार्दै मन्त्री डा महतले भने, सरकारको अर्थमन्त्रीका हैसियतले राज्यकोषको दुरुपयोग गर्ने, केही व्यक्तिलाई पोस्ने, भ्रष्टाचार, अनियमितता, घोटला, राज्यकोष जथाभावी बाँड्ने र व्यक्ति पोसित काम मबाट हुँदैन र हुन दिइँदैन। अयोग्य लडाकुहरूको विषय धेरै अगाडिदेखि अदालतमा पुगेको हो, त्यसबाट पनि निर्णय भएर आएको छ। यसभन्दा अगाडिको बजेटमा पनि त्यो व्यवस्था गरिएको छ। म त्यसबेला अर्थमन्त्री थिइन, मन्त्री डा महतले भने, यो विषयलाई अगाडि बढाउने भन्ने सन्दर्भ सञ्चारमाध्यममा आएको छ। म अर्थमन्त्री भएपछि यो निर्णय भएको होइन। यो विषय अगाडि बढेकाबारे मलाई जानकारी थिएन। कार्यविधि पास गरेर अगाडि बढाउने विषयमा मलाई जानकारी छैन। म मन्त्री भएर आएपछि मन्त्रालयले यस विषयमा कुनै निर्णय गरेको छैन। नेपाली कांग्रेसको प्रवक्तासमेत रहेका महतले भने, म स्पष्ट भन्न चाहन्छु, लडाकुलाई पैसा दिने विषयमा अर्थमन्त्रालय र म संलग्न छैन। जति पनि द्वन्द्वसँग जोडिएका विषय छन्, यी सबै सत्य निरुपण आयोगबाट भयो भने सबैभन्दा उत्तम हुन्छ।"
पूर्वप्रधानन्यायाधीश श्रेष्ठको जिन्दगीका तरेली,"प्रमुख अतिथिको रूपमा रहेका श्रेष्ठका मातापिताले नै पानसमा दीप प्रज्ज्वलन गरेर कार्यक्रमको उद्घाटन गरेका थिए। गीति एल्बम विमोचन गर्दै श्रेष्ठका पिताले छोराको खुसीमा आफूहरूलाई पनि निकै खुसी लागेको बताए। काठमाडौं : कवि तथा गीतकार कल्याण श्रेष्ठद्वारा रचित गीति एल्बम जिन्दगीका तरेली रिपल्स अफ लाइफ को लोकार्पण गरिएको छ। पूर्वप्रधानन्यायाधीशसमेत रहेका श्रेष्ठका पिता कुलबहादुर श्रेष्ठ र माता लक्ष्मीदेवी श्रेष्ठले शनिबार गीति एल्बम विमोचन गरेका हुन्। प्रमुख अतिथिको रूपमा रहेका श्रेष्ठका मातापिताले नै पानसमा दीप प्रज्ज्वलन गरेर कार्यक्रमको उद्घाटन गरेका थिए। गीति एल्बम विमोचन गर्दै श्रेष्ठका पिताले छोराको खुसीमा आफूहरूलाई पनि निकै खुसी लागेको बताए। उनले छोरालाई आशीर्वाद दिनुका साथै उपस्थित सबैलाई धन्यवाद पनि दिएका थिए। वरिष्ठ संगीतकार शक्ति बल्लभले न्याय क्षेत्रमा रहेर पनि श्रेष्ठले गीत संगीतलाई गरेको माया देखेर प्रभावित भएको बताए। उहाँको पारिवारिक माहोल नै संगीतमय छ। बुबा आफैं हार्मोनियम बजाएर गीत गाउनु हुन्थ्यो। यसले गर्दा उहाँ सिर्जनाको क्षेत्रमा नआउने त कुरै भएन। यो उर्बरता रहिरहोस् भन्ने चाहान्छु, उनले भने। जिन्दगीका तरेली एल्बम नेपाली गीतसंगीत क्षेत्रका लागि सौभाग्य भएको उनले बताए। एल्बममा संगीत भरेका बल्लभले संगीत सिर्जनाका क्रममा आफूलाई मन परेका गीत र संगीत भर्दाका अनुभव सुनाएका थिए। यसैगरी वरिष्ठ गीतकार डा कृष्णहरि बरालले गीतकार श्रेष्ठ कानुनको संसारपछि संगीतको संसारमा आएकोमा खुसी लागेको बताए। वरिष्ठ गीतकार एवं चलचित्र निर्देशक यादव खरेलले श्रेष्ठले न्यायपालिकाको यात्रा पार गरेर सांगीतिक क्षेत्रमा सुन्दर सिर्जना गरेको भन्दै उनलाई शुभकामना दिएका थिए। कार्यक्रममा गीतकार श्रेष्ठले सांगीतिक क्षेत्रको आफ्नो यात्रा नितान्त नयाँ भएकाले आफूले सिर्जना गरेका गीतमा सबैका भावना समेट्न नसकेको बताए। नयाँ संसारमा जानीनजानी लेखिएको सिर्जना हो। न्यायालयमा न्यायाधीशको चिनारी धेरै थियो। अहिले म अर्को स्कुलमा छु। यो नयाँ यात्रा हो, नयाँ यात्रामार्फत आफूले संगीतको जादू महसुस गरेको बताउँदै उनले थपे, यसले जीवनभर नबिर्सने गरी खुसी मिलेको महसुुस गरेको छु। यो मेरो पहिलो आकर्षक र रोमान्चक बिन्दु बनेको छ। गीतकार संघका पूर्वअध्यक्ष वरिष्ठ गीतकार चूडामणि देवकोटाले श्रेष्ठका गीतमा सिर्जनशीलता रहेको बताए। एल्बममा तिमी अर्कै भयौ, म सिँढी चड्दै जान्छु, कर र करार होइन माया, के जिउनु खै जिन्दगी, देउराली भाक्नु पर्ने, के भेट भयो यस्तो र हिमाल हेरेर गरी सात वटा गीत छन्। जसमा स्वरुपराज आचार्य, मिलन नेवा, रामकृष्ण ढकाल, आनन्द कार्की, सत्यराज आचार्य, शिशिर योगी र सुमित खड्काले स्वर भरेका छन्।"
बसले किच्दा बागलुङमा एक पुरुषको मृत्यु,बागलुङ : बागलुङमा बसले किच्दा एक जनाको मृत्यु भएको छ। बागलुङ नगरपालिका३ चिप्लेटी बसपार्कमा आइतबार दिउँसो साढे चार बजे ग १ ख ९६२ नम्बरको बसले किच्दा एक पुरुषको मृत्यु भएको जिल्ला प्रहरी कार्यालय बागलुङका प्रहरी नायव उपरीक्षक मदन केसीले बताए। मृत्तकको पहिचान नखुलेको प्रनाउ केसीले जानकारी दिए। बागलुङबाट पोखरा जानको लागि बस स्टाट गरेर अगाडि बढ्दा पछाडीको चक्काले किचेर घाइते भएका पुरुषलाई उपचारको लागि धौलागिरी अस्पताल बागलुङमा पुर्याएपछि अस्पतालले मृत्त घोषणा गरेको प्रनाउ केसीले बताए। मृत्तक पुरुष अघिपछि पनि बसपार्क वरिपरि देखिँदै आए पनि स्थानीयले नाम र ठेगाना थाहा नभएको बताएपछि पहिचानको खोजी भइरहेको प्रनाउ केसीले बताए। प्रहरीले बसका चालक पर्वत जिल्ला कुश्मा नगरपालिका१३ का ४२ वर्षीय दल बहादुर सुनार र बसलाई नियन्त्रणमा लिएर अनुसन्धान अगाडि बढाएको छ।
सोमबार देशका यी स्थानमा हुने छ वर्षा,काठमाडौं : सोमबार देशभर आंशिकदेखि सामान्य बदली रहने छ। देशैभरका केही स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। मधेस प्रदेशका एकदुई स्थानमा हावा हुरीको सम्भावना रहेको छ। सोमबार राति देशभर आंशिक देखि सामान्य बदली रहने छ। सुदूरपश्चिम र लुम्बिनी प्रदेशका केही स्थानहरूमा तथा बाँकी प्रदेशका थोरै स्थानहरूमा मेघ गर्जनचट्याङसहित हल्का वा क्षणिक वर्षाको सम्भावना रहेको छ।
स्वदेश फर्किए चन्द्र भण्डारी,काठमाडौं : नेपाली कांग्रेसका नेता चन्द्र भण्डारी स्वदेश फर्किएका छन्। तीन महिनाको उपचारपछि नेता भण्डारी आज डिस्चार्ज भइ स्वदेश फर्किएका हुन्। स्वास्थ्यमा सुधार आएपछि भण्डारी स्वदेश फर्किएका हुन्। उनी मुम्बइस्थित नेशनल बर्न सेन्टरमा उपचारत थिए। गत फागुन ३ गते बुद्धनगरसस्थित निवासमा ग्याँस लिक भई आगलागी हुँदा भण्डारी गम्भीर घाइते भएका थिए। उनकी आमा हरिकला भण्डारीको गत फागुन ४ गते उपचारका क्रममा निधन भएको थियो। पछिल्लो समय उनी बोल्न र हिँड्न सक्ने भएका छन्। भण्डारीको बाँकी उपचार नेपालमै हुनेछ।
त्रासमा पारेर किशोरीलाई बलात्कार गर्ने युवक पक्राउ,"विराटनगर : विभिन्न डर देखाएर र धम्की दिएर ब्ल्याकमेलिङ गर्दै किशोरीलाई ६ वर्षदेखि बलात्कार गर्दै आएका युवक विराटनगरमा पक्राउ परेका छन्। मोरङ प्रहरीका प्रवक्ता डीएसपी रन्जनकुमार दाहालले विराटनगर महानगरपालिका६ का ३० वर्षीय रिजवान अन्सारीलाई पक्राउ गरिएको जानकारी दिए। उनका अनुसार अन्सारीले सुनसरीको दुहवी नगरपालिका४ घर भइ भक्तपुरको सूर्यविनायक बस्दै आएकी २० वर्षीया किशोरीलाई ब्ल्याकमेलिङ गरेर लामो समयदेखि बलात्कार गर्दै आएको प्रारम्भिक अनुसन्धानबाट खुलेको छ। दाहालका अनुसार किशोरीलाई २०७४ असारदेखि २०७९ फागुन १८ गतेसम्म बारम्बार बलात्कार गरेको पत्ता लागेको छ। कक्षा ८ मा पढ्दादेखि नै विभिन्न प्रलोभनमा पारेर डर, त्रास देखाउँदै धम्की दिएर अन्सारीले किशोरलाई आफ्नो नियन्त्रणमा राखेका थिए। लामो समयदेखि वर्षदेखि बलात्कारको सिकार हुँदै आएकी किशोरी त्यतिबेला १४ वर्षकी थिइन्। बालिका अवस्थामै किशोरीलाई प्रलोभनमा पारी डर देखाउँदै र धम्की दिँदै त्रसित बनाएर विराटनगर र काठमाडौंका विभिन्न स्थानमा पुर्याई बलात्कार गरेको पाइयो, दाहालले भने, अश्लिल फोटाहरू खिच्दै सार्वजनिक गर्ने भनेर किशोरीलाई त्रासमा पारेर आफ्नो कब्जामा राखेको खुलेको छ। उनका अनुसार अश्लिल फोटा खिचेर सार्वजनिक गर्ने भनी ब्ल्याकमेलिङ गर्दै बारम्बार बलात्कार गरेको खुलेको हो। अन्सारीले बलात्कारको भिडियो तथा फोटोसमेत खिचेको प्रहरीको भनाइ छ। किशोरीका नाममा फेक प्रोफाइल बनाएर उक्त फोटाहरु सार्वजनिक गरेको भनेर पीडित पक्षले जानकारी दिएपछि प्रहरीले अन्सारीको खोजी तीव्र पारेको थियो। बलात्कार (जबरजस्ती करणी) गर्दाको भिडियो र फोटाहरू पनि खिचेको खुलेको छ, डीएसपी दाहाल भन्छन्, फोटाहरु फेक प्रोफाइलमार्फत सार्वजनिक गरिदिएपछि पीडित पक्ष प्रहरीसम्म आइपुगेको हो। उनका अनुसार अन्सारीले पीडितका आफन्त तथा साथीलाई अश्लिल फोटाहरु पठाएर किशोरीको चरित्र हत्यासम्मको हर्कत गरेका थिए। बलात्कारबाट गर्भवति बनाउँदै २ पटकसम्म गर्भपत गराएको प्रहरीको भनाइ छ। अन्सारीले हर्कत बारम्बार दोहोर्याउन थालेपछि र उनीबाट आफू निरन्तर बलाकारको सिकार बनेसँगै असुरक्षित महसुश गरेर किशोरीले आफन्त एवं अभिभावकलाई घटना सुनाएकी थिइन्। त्यसपछि न्याय माग्दै पीडित पक्ष प्रहरीसमक्ष पुगेको हो। प्रहरीका अनुसार शनिबार राति पक्राउ पक्राउ परेका अन्सारीविरुद्ध विभिन्न ३ वर्ष शीर्षकमा मुद्दा चलाउन अनुसन्धान अघि बढाइएको छ। उनीविरुद्ध जबरजस्ती करणी, गर्भ संरक्षण सम्बन्धी कसूर र विद्युतीय कारोबार ऐनअन्तर्गतको मुाद्दा चलाउन आइतबार अदालतबाट म्याद थप गरेर अनुसन्धानको प्रक्रिया अघि बढाइएको डीएसपी दाहालले बताए।"
डाटा हराएपछि पुनःदरखास्त आह्वानको प्रक्रिया सुरु गर्दै लोक सेवा,"काठमाडौं : लोक सेवा आयोगले राष्ट्रिय सूचना प्रविधि केन्द्रको सर्भरमा देखिएको समस्याका कारण आवेदकको तथ्यांक (डाटा) हराएपछि पुनःदरखास्त आह्वानको प्रक्रिया सुरु गर्ने भएको छ। आयोगका प्रवक्ता तोयनारायण सुवेदीका अनुसार अघिल्लो वर्ष मङ्सिर, पुस र माघमा विभिन्न विज्ञापनमा दरखास्त दिएका आवेदकको विवरण आयोगसँग सुरक्षित रहेकाले त्यसैका आधारमा दस्तुर तिरिसकेका उम्मेदवारलाई मात्र उचित समय प्रदान र थप दस्तुर तिर्न नपर्ने गरी पुनःदरखास्त आह्वान प्रक्रियामा रहेको छ। अघिल्लो वर्ष मंसिरमा प्रकाशित राजपत्रांकित तृतीय श्रेणी (अप्राविधिक) शाखा अधिकृत वा सो सरहको पदको विज्ञापन, पुसमा प्रकाशित राजपत्र अनंकित प्रथम श्रेणी (अप्राविधिक) नायव सुब्बा वा सो सरह पदको विज्ञापन र माघमा प्रकाशित राजपत्र अनंकित प्रथम श्रेणी (प्राविधिक) नायब सुब्बा वा सो सरहको र स्वास्थ्य सेवातर्फ पाँचौँ तहको पदको विज्ञापनमा पेश भएका दरखास्तसम्बन्धी विवरणमा पहुँच पाउन नसकेको आयोगले जनाएको छ। आयोगले आज प्रेस विज्ञप्ति जारी गरी उक्त विज्ञापनका परीक्षा कार्यक्रम परिमार्जन गरी यथाशिघ्र नयाँ परीक्षा प्रकाशन गर्ने प्रक्रियामा आयोग रहेको उल्लेख गरेको छ। अघिल्लो वर्ष फागुन २३ गतेदेखि राष्ट्रिय सूचना प्रविधि केन्द्रको सर्भरमा देखिएको समस्याका कारण आयोगको अनलाइन प्रणाली अवरुद्ध भएको थियो।"
मोरङको कानेपोखरी गाउँपालिकाको केन्द्र सार्ने निर्णय,विराटनगर : मोरङको कानेपोखरी गाउँपालिकाको केन्द्र अर्को ठाउँमा सारिने भएको छ। कानेपोखरी६ बयरवनबाट प्रशासकीय भवनसहित केन्द्र सर्ने भएको हो। बयरवनबाट कानेपोखरी५ भौँसाबारी (साविकको केरौन गाविस)मा गाउँपालिकाको केन्द्र सार्ने निर्णय आइतबारको गाउँसभाले गरेको छ। गाउँसभामा गाउँपालिकाको केन्द्र सार्ने कि नसार्नेभन्ने विवाद चुलिएपछि मतदान गरिएको थियो। सार्ने पक्षमा २७ र यथास्थानमा राख्ने पक्षमा ७ मत खस्यो। ४ मत बदर भएको थियो। गाउँपालिका अध्यक्ष राजमती इङ्नामको तर्फबाट वडा नम्बर २ का वडाध्यक्ष सुशील बुढाथोकीले पालिकाको केन्द्र भौँसाबारीमा सार्ने प्रश्ताव गाउँसभामा परेका थिए। उक्त प्रस्तावमा सहमति हुन नसकेपछि मतदान भएको थियो। गाउँपालिकाका उपाध्यक्ष भोला अधिकारीका अनुसार मतदानका क्रममा २७ जनाले सार्नुपर्ने पक्षमा मत दिएका छन्। अहिलेको प्रशासनिक भवन भएको ठाउँमा गाउँपालिका सञ्चालनका लागि पर्याप्त जग्गा छैन। त्यही भएर गाउँपालिका सारेर अन्यत्र लैजानुपर्ने अवस्था आएको बताइएको छ। गाउँपालिकाले गत आर्थिक वर्ष २०७८०७९ मा पालिकाको केन्द्र स्थापनाका लागि भन्दै भौँसाबारीमा १ बिघा जग्गा २ करोड ५ लाख रूपैयाँमा खरिद गरेको थियो। गाउँपालिकाले २०७८ असार २३ गते मुआब्जा निर्धारण समितिमा पेस गरेको प्रतिवेदनको आधारमा उक्त जग्गा प्रतिकट्ठा १० लाख २५ हजारमा खरिद गरेको हो। त्यो जग्गामा पालिकाको प्रमुख प्रशासनिक केन्द्र बनाउने कि नबनाउने भन्ने विषयमा विवाद भइरहेको थियो। गाउँसभाबाट सार्ने निर्णय भएसँगै अब यो विवाद समाधान भएको उपाध्यक्ष अधिकारीको भनाइ छ।
जीतपुरसिमराले चलायो गौशालाको जग्गामा बनेका संरचनामाथि डोजर,"सिमराः बाराको जीतपुरसिमरा उपमहानगरपालिकाले जीतपुर गौशालाको सार्वजनिक जग्गामा बनेका संरचना डोजर लगाएर भत्काएको छ। उपमहानगरपालिकाको कार्यालयले पूर्वसूचना बमोजिम अनधिकृत घरटहरा लगायतका संरचना भत्काएको हो। जीतपुरसिमरा उपमहानगरपालिका७ मा रहेको गौशालाको जग्गामा बनेको संरचना भत्काउने क्रममा केहीबेर विवाद समेत भएको थियो। जग्गा स्वामित्वको दाबी गर्दै आएको वीरगन्ज जीतपुर गौशालाका प्रतिनिधिले संरचना भत्काउन अवरोध गर्दै डोजरमाथि ढुंगा समेत प्रहार गरेका थिए। उपमहानगरपालिकाको डोजरमाथि ढुंगा प्रहार हुन थालेपछि केहीबेर स्थिति तनावपूर्ण बनेको थियो। ढुंगा प्रहार गर्ने र संरचना भत्काउन नदिने वीरगन्ज जीतपुर गौशालाका प्रतिनिधिको स्थानीयले विरोध गरेपछि स्थिति असहज बनेको थियो। अनधिकृत संरचना हटाउने उपमहानगरपालिकाको निर्णयमा समर्थन जनाएका स्थानीयले घरटहरा भत्काउन सहयोग पुर्याएका थिए। स्थानीयको सहयोगपछि उपमहानगरपालिकाको दुई वटा डोजरले व्यावसायिक प्रयोजनका लागि बनाइएका सटरसहित घरटहरा, प्रवेशद्धारलगायतको संरचना पूर्ण रूपमा भत्काएको छ। सो क्रममा नगर प्रमुख पौडेलसहित, उपप्रमुख भोलाप्रसाद अधिकारी, प्रमुख प्रशासकीय अधिकृत हरिलाल पुरी, वडाध्यक्ष सुनिल गुप्ता, धनबहादुर श्रेष्ठ, ईश्वर खत्रीलगायतका जनप्रतिनिधि र स्थानीय सहभागी थिए। जग्गा स्वामित्वको दावी गर्दै आएको वीरगन्ज जीतपुर गौशालाका प्रतिनिधिले भने नगर प्रमुख पौडेललाई संरचना नभत्काउन आग्रह गरेका थिए। उक्त संस्थाका महासचिव देवकीनन्दन अग्रवालले उपमहानगरपालिकाबाट नक्सापास गर्ने प्रक्रिया अघि बढिरहेको र स्थानीय सरकारको नीति अनुसार नै अघि बढ्न तयार रहेको बताएका थिए। तर नगर प्रमुख पौडेलले सर्वोच्चबाट उक्त जग्गा सार्वजनिक सम्पत्तिका रूपमा कायम भइसकेको हुँदा कसैले पनि अनधिकृत संरचना बनाउन नमिल्ने अडान लिएका थिए। नक्सापास गराउने भन्दा पनि व्यक्ति वा संस्थाले सार्वजनिक जग्गामा संरचना बनाउन नमिल्ने भएकाले भत्काउन लागिएको हुँदा सहयोग गर्न आग्रह गरेका थिए। उपमहानगरपालिकाको कार्यालयले यसअघि वैशाख १४ गते घरटहरा खाली गर्न पहिलो पटक सूचना गर्दै स्थानीय प्रशासनसँग सुरक्षा माग गरेको थियो। उक्त सूचना जारी भए लगत्तै वीरगन्ज जीतपुर गौशाला संस्थाले जिल्ला प्रशासन कार्यालयलाई पत्र लेख्दै संरचना भत्काउने कार्यमा रोक लगाउन अनुरोध गरेको थियो। दुवै पक्षको पत्रपछि जिल्ला प्रशासन कार्यालयले दुवै पक्षबीच छलफल गरेर मात्रै अघि बढ्न उपमहानगरपालिकालाई पत्राचार गरेको थियो। तर नगर प्रमुख पौडेलले जिल्ला प्रशासन कार्यालयले स्थानीय सरकारलाई स्विकार नगरेको र भूमाफियाको समर्थन गरेको देखिएकाले जनताको शक्ति लगाएर संरचना हटाउने भन्दै शुक्रबार साँझ अर्को विज्ञप्ति जारी गरेका थिए। स्थानीय सरकार सञ्चालन ऐन २०७४ को दफा ९७ बमोजिम सार्वजनिक जग्गा, सम्पत्ति संरक्षण गर्ने क्रममा सहयोग माग्दा प्रशासन मौन बसेको नगर प्रमुख पौडेलको भनाइ छ। सर्वोच्च अदालतबाट फैसला भएबमोजिमको निर्णय कार्यान्यवन गर्ने क्रममा स्थानीय प्रशासनले सहयोग नगर्नु दुर्भाग्यपूर्ण रहेको नगर प्रमुख पौडेलको तर्क छ। उनले प्रशासनले साथ नगरेपनि स्थानीयको सहयोगमा अनधिकृत संरचना भत्काइएको बताए। लामो समयदेखि स्वामित्व विवादमा अल्झिएको उक्त जग्गा सर्वोच्च अदालतको पछिल्लो आदेशपछि सार्वजनिक जग्गाको रूपमा कायम भइसकेको छ। २०७९ जेठ २३ गते सर्वोच्च अदालतले जीतपुर गौशालाको नाममा रहेको उक्त जग्गा सार्वजनिक सम्पत्तिको कायम रहने गरी आदेश दिएको हो। वीरगन्ज जीतपुर गौशाला नामक संस्थाले लामो समयदेखि उक्त जग्गा आफ्नो रहेको दावी गर्दै संरचना बनाउँदै आएको थियो। २०२२ सालअघि जीतपुरमा केही जग्गा खरिद गरी गाई गोठ बनाएर गाइपालन सुरु गरेको उक्त संस्थाले जीतपुर बजारको करिब तीन बिगाह जग्गा जीतपुर गौशालाको नाममा दर्ता गरेको थियो। वीरगन्ज जीतपुर गौशालाका नाममा रहेको जग्गामा गाइपालन सुरु गर्दै संस्थाले २०२२ सालमा भूमिसुधार लागु भएपछि जीतपुरको जग्गा नापी गराएर जीतपुर गौशालाको नाममा फिल्डबुक तयार गरेको थियो। सोही फिल्डबुकको आधारमा २०३६ सालमा तत्कालीन प्रधानपञ्चको कार्यालयबाट सिफारिस लिएर जीतपुर गौशालाको नाममा लालपूर्जा कायम गरेको थियो। लालपूर्जा बनेसँगै जग्गा बिक्री गर्न थालेपछि तत्कालीन प्रधानमन्त्री कृष्णप्रसाद भट्टराईको आदेशमा प्रमुख जिल्ला अधिकारीले बिक्री वितरणमा रोक लगाएका थिए। उक्त रोक्कापछि जग्गा खरिद गरेका ३० जना भन्दा बढी स्थानीयले अझै लालपूर्जा पाउन सकेका छैनन् भने जग्गा खरिद गर्न दिएको रकम समेत फिता पाएका छैनन्। जीतपुर गौशालाका नाममा दर्ता गरिएको उक्त जग्गा सरकारी स्वामित्वमा आउनुपर्ने भन्दै स्थानीय अगुवाले २०४८ सालमा जिल्ला अदालतमा मुद्दा दर्ता गरेका थिए। जिल्ला अदालत, पुनरावेदन हुँदै सर्वोच्च पुगेको उक्त मुद्दामा झण्डै तीस वर्षपछि २०७९ जेठ २३ गते सार्वजनिक सम्पत्तिका रूपमा कायम रहने गरी फैसला आएको हो। उक्त फैसलापछि उपमहानगरपालिकाले जीतपुर गौशालाको जग्गामा बनेको संरचना भत्काएको हो।"
सर्पको टोकाइबाट एक जनाको मृत्यु,हेटौंडा : मकवानपुरको हेटौंडा१९ बस्तीपुरमा विषालु सर्पको टोकाइबाट आइतबार एक जनाको मृत्यु भएको छ। मृत्यु हुनेमा स्थानीय ३५ वर्षीय पुरुष सोनु कँडेल रहेको जिल्ला प्रहरी कार्यालय मकवानपुरका प्रहरी नायव उपरीक्षक एवम् प्रवक्ता टेकबहादुर कार्कीले जानकारी दिए। प्रवक्ता कार्कीका अनुसार कँडेलले घर नजिकै रहेको जंगलबाट आइतबार बिहान सर्प ल्याएका थिए। सो सर्पलाई घरमा ल्याएर खेलाउने क्रममा उनलाई डसेको थियो। सर्पले डसेपछि गम्भीर घाइते भएका कँडेललाई उपचारका लागि मदन भण्डारी स्वास्थ्य विज्ञान प्रतिष्ठान हेटौंडा अस्पताल ल्याइएकोमा उनको उपचारको क्रममा मृत्यु भएको हो।
मुआब्जा नपाए सुख्खा बन्दरगाह ठप्प पार्ने पीडितको चेतावनी,"वीरगन्ज : वीरगन्ज महानगरपालिकाको अलौं र सिर्सियामा सरकारले ६ वर्षपहिले अधिग्रहण गरेको जग्गाको मुआब्जा नपाएको भन्दै पीडितले आन्दोलनमा उत्रिने चेतावनी दिएका छन्। उनीहरूले वैशाख २५ गतेभित्र मुआब्जा रकम नपाए वैशाख २६ देखि सुख्खा बन्दरगाहको सबै कारोबार ठप्प पार्ने चेतावनी पनि दिएका छन्। आइतबार जिल्ला प्रशासन कार्यालय र सुख्खा बन्दरगाह भन्सार कार्यालयमा ज्ञापनपत्र बुझाउँदै उनीहरूले मुआब्जा रकम नपाए सुख्खा बन्दरगाह ठप्प पार्ने चेतावनी दिएका हुन्। मुआब्जाका लागि ६ वर्षदेखि पटक पटक हारगुहार गर्दै आउँदा समेत सुनुवाइ नभएको भन्दै उनीहरूले अब बन्दरगाहको कारोबार नै ठप्प पारेर निर्णायक आन्दोलनमा उत्रिने बताए। मुआब्जा संघर्ष समितिको अगुवाइमा पीडित जग्गाधनीहरले आइतबार पर्साका सहायक प्रमुख जिल्ला अधिकारी मदन घिमिरे र बन्दरगाह भन्सार कार्यालयका प्रमुख जयबहादुर भण्डारीलाई छुट्टा छुट्टै भेटेर ज्ञापनपत्र बुझाएका हुन्। यसअघि गत चैत २१ गते पनि उनीहरूले जग्गाको मुअब्जाको माग गर्दै बन्दरगाहमा प्रदर्शन गर्दै धर्ना दिएका थिए। त्यसबेला सुख्खा बन्दरगाह भन्सार कार्यालयका सूचना अधिकारी सन्तोष न्यौपानेले आफूहरूले मुआब्जाका लागि पहल गर्ने आश्वासन दिएपछि जग्गाधनीहरूले धर्ना र प्रदर्शन स्थगित गरेका थिए। तर आश्वासन पाएको एक महिना पुग्न लाग्दा समेत मुआब्जाका लागि कुनै पहल नभएपछि एक हप्ताको अल्टिमेटसहितको ज्ञापनपत्र बुझाएको संघर्ष समितिका सदस्य परमेश्वर प्रसाद तुराहाले बताए। पीडित मध्येकी बैजयन्ति मालालले भनिन्, कि त रोक्का भएको जग्गा फुकुवा हुनुपर्यो, नत्र हामीलाई तत्कालै मुआब्जा रकम दिनु पर्यो।सरकारले यसरी अनिर्णयको बन्दी बनाएर कहिलेसम्म राख्ने? सुख्खा बन्दरगाह भन्सार कार्यालयका सूचना अधिकारी न्यौपानेले गत चैत २१ मा पीडितहरूले धर्ना दिएपछि बन्दरगाह भन्सार कार्यालयले मुआब्जा रकम निकासाका लागि पहल गरिदिन आग्रह गर्दै भन्सार विभागमा जानकारी गराइसकेको बताए। त्यसपछि भन्सार विभागले पनि रकम निकासाका लागि अर्थमन्त्रालयलाई आग्रह गरिसकेको भएपनि अहिलेसम्म रकम निकासा भएर नआएको न्यौपानले बताए। सरकारले अधिग्रहण गरेको ६२ बिघा जग्गामध्ये केही जग्गाधनीले गत आर्थिक वर्ष असारको अन्तिम साता मुआब्जा रकम पाएका थिए। तर त्यसपछि चालु आर्थिक वर्षमा मुआब्जा रकम वितरणको काम ठप्प छ। अर्थ मन्त्रालयले रकम निकासा नगर्दा मुआब्जा वितरणको काम अड्किएको सुक्खा बन्दरगाह भन्सार कार्यालयका सूचना अधिकारी न्यौपानेले बताए। उनका अनुसार अधिग्रहण गरिएको ९ सय २० कित्ता जग्गामध्ये हालसम्म ६ सय ८३ कित्ताको ४२ बिघा १५ कठ्ठा १६ धुर जग्गाको मुआब्जा रकम सम्बन्धित जग्गाधनीहरूले बुझेर लगिसकेका छन्। हालसम्म २ सय ८० जना जग्गाधनीले मुआब्जा बापत करिब ४ अर्ब रुपैयाँ बुझिसकेको उनले बताए। उनका अनुसार अब करिब १९ बिघा जग्गाको २ अर्ब ८० करोड रुपैयाँ मुआब्जा वितरण गर्न मात्रै बाँकी छ। यस बाहेक त्यस क्षेत्रमा पर्ने घर, रुख, कृषि, पोखरी, चापाकल आदिको पनि मुआब्जा दिनुपर्नेमा त्यसको भने सर्वे नै हुन नसकेको न्यौपानेको भनाइ छ। सरकारले २०७३ सालदेखि सिर्सियास्थित सुख्खा बन्दरगाह भन्सार कार्यालय र अलौंस्थित वीरगन्ज भन्सार मातहतको आइसीपी भन्सारबीचको ६२ बिघा जग्गा अधिग्रहण गरेको थियो। भूमिसुधार तथा मालपोत कार्यालय पर्सामा पत्र पठाएर उक्त जग्गा रोक्का गराएको थियो।"
सर्पले टोकेको महिलालाई झारफुक गर्दा मृत्यु,बैतडी : बैतडीमा सर्पको टोकाइबाट एक महिलाको मृत्यु भएको छ। पञ्चेश्वर गाउँपालिका२ डाँगा टोलकी २६ वर्षीया निर्मला लुहारको सर्पको टोकाइबाट मृत्यु भएको जिल्ला प्रहरी कार्यालय बैतडीका प्रहरी निरीक्षक लोकराज जोशीले जानकारी दिए। शनिबार राती गोठमा चौपायालाई घाँस हाल्न गएकी लुहारलाई सर्पले टोकेको र लुहारलाई स्थानीय वैद्यकहाँ लगिएको थियो। वैद्यकहाँ झारफुककै क्रममा ती महिलाको मृत्यु भएको प्रहरी निरिक्षक जोशीले बताए । लुहारका श्रीमान रोजगारीको सिलसिलामा भारतमा छन्। उनकी एक छोरी रहेको बुझिएको छ। मृतक लुहारको शव पोस्टमार्टम पछि आइतबार आफन्तको जिम्मा लगाएको बैतडी प्रहरीले जनाएको छ।
पैनी मर्मत गर्ने क्रममा पेस्तोल भेटियो,विराटनगर : मोरङको पथरीशनिश्चरे नगरपालिका१ र १० को सिमानास्थित पथरी खोलाको पैनी मर्मत गर्ने क्रममा आइतबार दिउँसो पेस्तोल फेला परेको छ। खाली म्याग्जीनसहितको अटोमेटिकजस्तो देखिने चाइनिज आकारको पेस्तोल भेटिएको प्रहरीले जनाएको छ। पैनी मर्मत गर्न र माछा मार्न गएका स्थानीयले दिउँसो १२:१५ बजेतिर पेस्तोल भेटेपछि प्रहरीलाई खबर गरेका थिए। इलाका प्रहरी कार्यालय पथरीबाट खटिएको डीएसपी लक्ष्मी भण्डारी नेतृत्वको टोलीले पेस्तोल बरामद गरेर अनुसन्धान सुरु गरेको छ। पेस्तोल कसले र कहाँबाट ल्याएको भन्ने बारेमा तत्काल केही नखुलेको भण्डारीले बताए।
डाक्टरको घरमा वीर अस्पतालकी नर्स मृत फेला,"काठमाडौं : काठमाडौंमा एक नर्स झुण्डिएको अवस्थामा मृत फेला परेकी छन् । शनिबार राति बोहराटारस्थित डा सुजन ढकालको घरमा ३४ वर्षीया अनुमा श्रेष्ठ मृत फेला परेको प्रहरीले जनाएको छ। वीर अस्पतालको ग्यास्ट्रो मेडिसिन वार्डको नर्सिङ इन्चार्ज समेत रहेकी श्रेष्ठ शनिबार डाढकालको घरमा झुण्डिएको अवस्थामा फेला परेकी हुन्। डाढकाल कान्तिबाल अस्पतालमा कार्यरत छन्। काठमाडौं उपत्यका प्रहरी कार्यालय मेट्रोका प्रवक्ता हिमालय श्रेष्ठले अनुमा झुण्डिएको अवस्थामा भेटिएको पुष्टि गरे । श्रेष्ठले भने,डासुजन ढकालको घरमा अनुमा झुण्डिएको अवस्थामा भेटिएकी हुन् । थप अनुसन्धान भइरहेको छ । सुजनको घरमा बुवा आमा मात्रै हुनुहुन्थ्यो । सुजन दुई महिनादेखि काठमाडौं बाहिर रहेको प्रारम्भिक अनुसन्धानले देखाएको छ । मृत फेला परेपछि सुजनका परिवारले प्रहरीलाई खबर गरेको थियो । प्रहरीले घटनास्थलबाट सुसाइड नोट समेत फेला पारेको छ । सुजन पछिल्लो केही समययता घरमा आउने गरेका थिएनन्। अनुमा र डासुजन लामो समयदेखि प्रेम सम्बन्धमा रहेको बुझिएको छ।"
झापामा सवारी दुर्घटनामा परी मोटरसाइकल चालकको मृत्यु,दमक नगरपालिका९ स्थित बरगाछीमा शनिबार राती साढे ९ बजेको समयमा पूर्वबाट पश्चिम तर्फ जाँदै गरेको प्र१०१०१५ प ४२५१ नम्बरको स्कुटरलाई सोही दिशातर्फ जाँदै गरेको प्र१०२०४३ प ८५२३ नम्बरको मोटरसाइकलले पछाडिबाट ठक्कर दिएको थियो। झापा : झापामा स्कुटरलाई मोटरसाइकलले ठक्कर दिँदा एक जनाको मृत्यु भएको छ। दुर्घटनामा परी एक जना घाइते भएका छन्। दमक नगरपालिका९ स्थित बरगाछीमा शनिबार राती साढे ९ बजेको समयमा पूर्वबाट पश्चिम तर्फ जाँदै गरेको प्र१०१०१५ प ४२५१ नम्बरको स्कुटरलाई सोही दिशातर्फ जाँदै गरेको प्र१०२०४३ प ८५२३ नम्बरको मोटरसाइकलले पछाडिबाट ठक्कर दिएको थियो। दुर्घटनामा परी मोटरसाइकल चालक उर्लाबारी नगरपालिका३ निवासी ३० वर्षीय विवेक धिमाल र स्कुटर चालक सोही ठाउँका ३४ वर्षीय सोबित तामाङ घाइते भएका थिए। घाइतेमध्ये मोटरसाइकल चालक धिमालको निम्स अस्पताल दमकमा उपचारको क्रममा मृत्यु भएको जिल्ला प्रहरी कार्यालय झापाले जनाएको छ। स्कुटर चालक तामाङको उपचार भइरहेको छ। यता इलाका प्रहरी कार्यालय दमकले दुवै सवारीसाधन नियन्त्रणमा लिएको जनाइएको छ।
"अष्ट्रेलिया पठाइदिने भन्दै ३० लाख रुपैयाँ ठगी, एक जना पक्राउ",काठमाडौं : अष्ट्रेलिया पठाइदिने भन्दै ३० लाख रुपैयाँ ठगी गर्ने एक जना पक्राउ परेका छन्। चितवनको भरतपुर महानगरपालिका४ घर भई हाल काठमाडौंको लाजिप्पाट बस्ने २७ वर्षीय सञ्जय रेग्मी पक्राउ परेका हुन्। काठमाडौं उपत्यका अपराध अनुसन्धान कार्यालयका अनुसार लाजिम्पाटस्थित माझी बिष्ट्रो रेष्टुरेण्टका सञ्चालक रेग्मीले अमृता गुरुङलाई वैदेशिक रोजगारीका लागि अष्ट्रेलिया पठाइदिने र त्यहाँ मासिक तीन लाखभन्दा बढी हुने आश्वासन दिएर ३० लाख ठगी गरेका थिए। उनले पीडितबाट रकम लिएर सम्पर्कविहीन भएका थिए। उनलाई प्रहरीले दरबारमार्गबाट पक्राउ गरी थप अनुसन्धान तथा कारबाहीका लागि वैदेशिक रोजगार विभाग पठाएको छ।
पैनीको पुलमुनि भेटियो पुरुषको शव,विराटनगर : मोरङको कानेपोखरी गाउँपालिका६ बिहीबारेमा रहेको पैनीको अस्थायी पुलमुनि आइतबार दिउँसो १ जना पुरुष मृत फेला परेका छन्। ज्यामिरे पैनीको पुलमुनिको खोल्सीमा ५० वर्षीय भक्तबहादुर सार्कीको शव फेला परेको इलाका प्रहरी कार्यालय पथरीका डीएसपी लक्ष्मी भण्डारीले जानकारी दिए। उनका अनुसार मानिस तर्नका लागि बाँसको प्रयोग गरेर बनाइएको अस्थायी पुलमुनि सार्की दिउँसो २ बजेतिर मृत भेटिएका हुन्। बाँसको पुल मक्किएर पुरानो भइसकेको छ। पुलमुनि पानी बगिरहेको पैनीको खोल्सीमा घोप्टो परेको अवस्थामा शव भेटिएपछि स्थानीयले प्रहरीलाई खबर गरेका थिए। शवलाई पोस्टमार्टमका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टरमा लगिएको छ। मृत भेटिएका सार्कीको अनुहारमा चोटपटक रहेको छ। पुल तर्ने क्रममा खसेर ढुंगामा बजारिँदा उनको मृत्यु भएको हुनसक्ने प्रहरीको अनुमान छ। प्रहरीले घटनाका बारेमा अनुसन्धान सुरु गरिएको जनाएको छ।
सडक निर्माणका लागि ल्याएको गिट्टीमा मान्छेको टाउको भेटियो,बैतडी : बैतडीको पाटन नगरपालिका६ को पाटन बजारमा सडक स्तरोन्नतिका लागि प्रयोग गरिन लागिएको गिट्टीमा मान्छेको टाउको भेटिएको छ। पाटन बजारको कृषि विकास बैंक पछाडिको सडक स्तरोन्नतिका लागि प्रयोग गरिएको गिट्टीमा मान्छेको टाउको भेटिएको जिल्ला प्रहरी कार्यालय बैतडीका सूचना अधिकारी एवं प्रहरी निरीक्षक योगेश खत्रीले जानकारी दिए। घटनाबारे अनुसन्धान भइरहेको उनले बताए। गिट्टीको थुप्रोबाट रौँसमेत देखिएको मान्छेको टाउको कुकुरले लग्दै गरेको अवस्थामा स्थानीयले देखेपछि प्रहरीलाई खबर गरेका थिए। घटनास्थलमा इलाका प्रहरी कार्यालय पाटनका प्रमुख प्रहरी निरीक्षक कमल चौधरीको नेतृत्वमा प्रहरी टोली खटिएको छ।
"प्रतिकूल मौसमले हवाई उडान प्रभावित,जहाज आकाशमै होल्ड",काठमाडौं : प्रतिकूल मौसमका कारण त्रिभुवन अन्तर्राष्ट्रिय विमानस्थलको हवाई उडान प्रभावित भएको छ । भिजिबिलिटी कमजोर हुँदा विमानस्थलबाट हुने आन्तरिक र अन्तर्राष्ट्रिय उडान सामान्यरुपमा प्रभावित भएको विमानस्थल कार्यालयले जनाएको छ । विमानस्थलका महाप्रबन्धक प्रतापबाबु तिवारीका अनुसार प्रतिकूल मौसमले भिजिबिलिटी कमजोर हुँदा अन्तर्राष्ट्रिय र आन्तरिकतर्फका विभिन्न गन्तव्यको उडान समयमै हुन सकेका छैनन् भने अन्तर्राष्ट्रियतर्फका केही जहाज आकाशमा फन्को (होल्ड) लगाइरहेका छन् । कोलम्बोबाट काठमाडौं आएको श्रीलङ्कन एयरलाइन्सको जहाज आधा घण्टादेखि आकाशमा होल्डमा छ । यस्तै मलेसियाको क्वालालम्पुरबाट आएको बाटिक एयरको जहाज पनि अहिले सिमरामाथिको आकाशमा होल्ड भएको छ । आन्तरिकतर्फ केही जहाजको उडान ढिला भएको विमानस्थलले जनाएको छ । हाल देशमा पश्चिमी वायुका साथै स्थानीय वायुको प्रभावले बदली र वर्षा भइरहेको जल तथा मौसम विज्ञान विभाग मौसम पूर्वानुमान महाशाखाले जनाएको छ । वर्षाकै कारण शनिबार दिउँसोदेखि राति अबेरसम्म हवाई उडान प्रभावित भएको थियो । अहिले देशभर आंशिकदेखि सामान्य बदली रही पहाडी भूभागका केही स्थानमा साथै कोशी र बागमती प्रदेशका पहाडी भूभागका एकदुई स्थानमा मेघगर्जनचट्याङसहित हल्का वर्षा भइरहेको महाशाखाले जनाएको छ । काठमाडौंको आकाशमा आज बिहानैदेखि आंशिक बदली रहेको छ । अहिले उपत्यकाका केही क्षेत्रमा मेघगर्जनसहित वर्षा भइरहेको छ ।
"वीर अस्पतालको छतको पर्खाल भत्किदा पाँचजना घाइते, ट्रमा सेन्टरमा उपचार हुँदै","काठमाडौं : वीर अस्पतालको छतको पर्खाल भत्किदा पाँचजना घाइते भएका छन् । वीर अस्पतालको कुरुवा घर माथिको छानो र रेलिङ खस्दा पाँचजना बिरामीका कुरुवा घाइते भएका हुन् । वर्षापछि अस्पतालको कुरुवा घरको छानो र रेलिङ खस्दा बिरामीका कुरुवा घाइते भएको अस्पतालले जनाएको छ। दुईजना महिला र तीनजना पुरुष घाइते भएका हुन्। ट्रमा सेन्टरका सूचना अधिकारी अर्जुन प्रसाद भेटुवालले घाइतेहरुको इमरजेन्सी कक्षमा उपचार भइरहेको अन्नपूर्णलाई जानकारी दिए। उनले भने,'घाइतेहरुको निशुल्क उपचार भइरहेको छ। स्वास्थ्य अवस्था सामान्य नै छ।'"
झापाका चिया उद्यमी श्यामानन्दको निधन,झापा : झापाका पुराना चिया उद्यमी श्यामानन्द सिंह राजवंशीको निधन भएको छ । साबिक महेशपुर गाविस हाल भद्रपुर नगरपालिका ७ स्थित रंगियाडाँडा निवासी राजवंशीको ८७ वर्षको उमेरमा निधन भएको हो । लामो समयदेखि बिरामी परी घरमै थला परेका उनको शनिबार बेलुका साढे ५ बजे निधन भएको पारिवारिक स्रोतले जनाएको छ । उनको पार्थिव शरीरलाई आइतबार दिउँसो २ बजे धार्मिक परम्परा अनुसार बुधकरण बगान नजिकैको देउनियाँ नदीमा दाहसंस्कार गर्ने कार्यक्रम रहेको छ । झापामा २०१६ सालमा चिया खेतीको सुरुवात गरेका थिए। राजवंशी बुधकरण एन्ड सन्स टी कम्पनी प्रालिका संस्थापक हुन् । उनका दुई छोरा राजेन्द्रकुमार सिंह र भूपेन्द्रकुमार सिंह रहेका छन् । राजेन्द्रकुमार बुधकरण टी प्याकेजीङ प्रालिका सञ्चालक हुन् ।
मोरङबाट निर्माणाधीन पुलको सामग्री चोरी गर्ने गिरोह पक्राउ,"विराटनगर : मोरङको केराबारीमा निर्माणाधीन झोलुंगे पुलको सामग्री चोरी गर्ने गिरोहलाई प्रहरीले पक्राउ गरेको छ। केराबारी गाउँपालिका७ र १० को सिमानामा रहेको खदम खोलामाथि निर्माण भइरहेको पुलको सामग्री चोरी गर्ने गिरोहलाई इलाका प्रहरी कार्यालय केराबारीका नायव निरीक्षक (सइ) दिपिन थापा नेतृत्वको टोलीले पक्राउ गरेको हो। पक्राउ पर्नेमा केराबारी१० का १९ वर्षीय राहुल माझी, साबल परियार, २० वर्षीय रुपेश भुजेललगायत छन्। अन्य २ जना १८ वर्ष मुनिका छन्। पुलको निर्माण सामग्री ओसारपसारमा प्रयोग गरिएको को २ हजार ८२७६ नम्बरको अटोसहित चोरीमा संलग्न गिरोहलाई पक्राउ गरिएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार पक्राउ परेकामध्ये राहुल अटोका चालक हुन्। पाँचै जनाविरुद्ध चोरी एवं डाँका मुद्दा चलाउन आइतबार अदालतबाट म्याद थप गरेर प्रहरीले अनुसन्धानको बाँकी प्रक्रिया अघि बढाएको छ। इलाका प्रहरी कार्यालय बेलबारीका प्रहरी निरीक्षक उदय शम्शेर राणा नेतृत्वको टोलीले गिरोहमाथि अनुसन्धान थालेको हो। केही समयअघिदेखि निर्माणाधीन झोलुंगे पुलको सामग्री चोरी भइरहेको सूचना आएको थियो। त्यसका आधारमा निगरानी गर्न निर्माणस्थल वरपर प्रहरी परिचालन गरियो, डीएसपी दाहाल भन्छन्, चोरी गरेका सामान अटोमा लोड गर्दै गरेको अवस्थामा गिरोहलाई पक्राउ गरिएको हो। कानुनी कारबाही अघि बढाउन थप अनुसन्धान सुरु भएको छ। उनका अनुसार गिरोहले चोरी गरेर सामान १ किलोमिटरजति टाढा रहेको कटेरोमा लुकाएर राखेको पाइएको छ। कटेरोमा भण्डारण गरेर राखिएको सामग्री गत शुक्रबार राति अटोमा लोड गरेर लैजान लाग्दा चोरीमा संलग्न गिरोह प्रहरीको फन्दामा परेको हो। प्रहरीको प्रारम्भिक अनुसन्धानबाट चोरी गरेको पुलको निर्माण सामग्री मोरङको सुन्दरहरैँचा नगरपालिका१२ खोर्सानेमा रहेको एउटा कवाडी पसलमा लगेर बिक्री गर्ने गरेको पाइएको छ। चोरीमा संलग्नले सामान भने गाउँघरमा आउने कवाडी संकलकलाई सस्तो मूल्यमा बिक्री गर्ने गरेको खुल्यो। कवाडी संकलकले कवाडी पसलसम्म पुर्याएर पसलका सञ्चालकलाई बेच्दा रहेछन्, डीएसपी दाहालले भने, कवाडी पसलबाट पुल निर्माणमा प्रयोग हुने केही सामग्री बरामद पनि गरिएको छ। पसल सञ्चालक भने फरार बनेका छन्। फरार रहेका पसल सञ्चालक र त्यहाँसम्म पुर्याएर सामान बेच्ने कवाडी संकलकको खोजी भइरहेको उनले बताए। पक्राउ नपरेका कारण प्रहरीले पसल सञ्चालकको पहिचान खुलाएको छैन। पक्राउ परेको गिरोहले निर्माणाधीन पुलको सामान त्यसअघि पनि पटकपटक चोरी गरेको पाइएको प्रहरीले जनाएको छ। प्रहरीका अनुसार त्यसअघि लगेर बिक्री गरिएका निर्माण सामग्री कवाडी पसलबाट बरामद भएको हो। चोरी सामान किन्ने गरेको पाइएपछि प्रहरीले सुन्दरहरैँचा र बेलबारीका अन्य कवाडी पसलमाथि पनि निगरानी बढाएको छ। प्रहरीले घटनास्थल र कवाडी पसलबाट ५ लाख २० हजार मूल्य बराबरको पुल निर्माण सामग्री बरामद गरेको छ। पक्राउ परेको गिरोहले दिएको बयान र प्रारम्भिक अनुसन्धानबाट प्राप्त प्रमाणका आधारमा चोरीमा संलग्न अन्य व्यक्तिको खोजी जारी राखिएको डीएसपी दाहालको भनाइ छ। उनका अनुसार कवाडी पसलमा छापा हान्दा निर्माणाधीन पुलका सामग्री बरामद भएपछि अनुसन्धानको दायरा फराकिलो पारिएको छ। निर्माणाधीन अवस्थाका पुल तथा सडकका निर्माण सामग्री चोरी हुने क्रम बढेसँगै नियन्त्रणका लागि मोरङ प्रहरी प्रमुख एसपी दीपक पोखरेलले विशेष टोली परिचालन गरेका छन्। उनले निर्माणस्थलको सुक्ष्म निगरानी गर्दै चोरी नियन्त्रण गर्न निर्देशन दिएर प्रहरी खटाएका हुन्। निर्माणाधीन संरचनाका सामग्री चोरी हुने क्रम बढ्यो। त्यसले निर्माण कार्य अलपत्र पर्ने अवस्था आयो, एसपी पोखरेल भन्छन्, चोरी नियन्त्रण गर्न र त्यसमा संलग्नलाई कानुनको दायरामा ल्याउन प्रहरी खटाइएको छ। प्रहरी सक्रियता बढाएर सुक्ष्म ढंगले निर्माणस्थलको निगरानी गर्न थालिएको छ।"
प्रधानन्यायाधीश नियुक्तिको माग गर्दै कानुन व्यवसायीले थाले आन्दोलन,"काठमाडौंः नेपाल बार एसोसिएसनले आजदेखि आन्दोलन सुरु गरेको छ। सर्वोच्च अदालतका प्रधानन्यायाधीश नियुक्ति समयमा हुन नसक्दा समग्र न्यायपालिका नेतृत्वविहीन भएको र न्यायपालिकाप्रति जनआस्था खस्किँदो अवस्थामा पुगेको भन्दै बारले आन्दोलन सुरु गरेको हो। न्यायपालिकाको विकृति, विसंगतिको अन्त्य, पूर्ण स्वचालित पेसी व्यवस्थापन प्रणालीद्वारा तोक्ने प्रक्रियाको थालनी गर्न र प्रधान न्यायाधीशको नियुक्ति अविलम्ब गर्न ध्यानाकर्षण गराउँदा पनि सुनुवाइ हुन नसकेको बारको भनाइ छ। आजदेखि कानुन व्यवसायीले बार एसोसियसन अगाडि धर्ना दिएका हुन्।"
"लुटपाट गर्ने उद्देश्यले कपनकी निरु पाण्डेको हत्या, लुटेको सिक्री ५५ हजारमा बिक्री",काठमाडौं : लुटपाट गर्ने उद्देश्यले कपनमा व्यवसाय गर्दै आएकी निरु पाण्डे आचार्यको हत्या भएको प्रहरीको प्रारम्भिक अनुसन्धानले देखाएको छ। पाण्डेको हत्या प्रकरणमा संलग्न झापाका विनोद विकलाई प्रहरीले पक्राउ गरेपछि लुटपाटको उद्देश्यले उनको हत्या भएको खुलेको हो। कपनस्थित सरस्वती नगरमा भाँडा पसल चलाउँदै आएकी निरूको गत बैशाख ७ गते हत्या भएको थियो। प्रहरी प्रधान कार्यालयले घटना अनुसन्धान गर्न प्रहरी अतिरिक्त महानिरीक्षक किरण बज्राचार्यको संयोजकत्वमा आठ सदस्यीय अनुसन्धान टोली गठन गरिएको थियो । अनुसन्धान टोलीले प्रहरीको केन्द्रीय अनुसन्धान ब्युरोको सहकार्यमा शनिबार राति झापाबाट विकलाई पक्राउ गरेको थियो। ब्युरोले आइतबार पत्रकार सम्मेलन गरी घटनाबारे जानकारी गराएको हो। प्रहरीका अनुसार पारिवारिक कलह र ऋणले गर्दा विक काठमाडौंमा आएका थिए। ऋण तिर्न नसकेको र परिवारसँग समेत सम्बन्ध राम्रो नभएपछि विकले अपराधिक बाटो रोजेको प्रहरीको प्रारम्भिक अनुसन्धानले देखाएको छ। उनको ३४ लाख जति ऋण रहेको र उक्त ऋण तिर्न नसकेको अनुसन्धानले देखाएको छ। निरु हत्यामा विकको एक्लैको संलग्नता रहेको अहिलेसम्मको अनुसन्धानबाट खुलेको छ। विक केही समयअगाडि ठमेलस्थित एक क्लबमा बाउन्सरको रुपमा काम गर्दै आएका थिए। त्यसअघि उनी झापामा एक क्यासिनोमा बाउन्सरको रुपमा काम गरेको प्रहरीले जनाएको छ। भक्तपुरको लोकन्थलीमा साथीको डेरामा बस्दै आएका विक बैशाख ७ गते सामान किन्ने उद्देश्यले निरुको पसल पुगेका थिए। सामान हेरिसकेपछि उनी पैसा लिन नजिकैको एटीएम काउन्टर गएका थिए। फर्केर फेरि निरुसँग सामान खरिद गर्नेबारे छलफल गरेका थिए। सोही क्रममा उनले निरुमाथि आक्रमण गरे। निरुकै पसलमा रहेको चक्कु प्रयोग गरेर उनीमाथि प्रहार गरेका थिए। हत्यापछि विकले निरुले लगाएको सिक्री र काउन्टरमा रहेको केही पैसा लिएर निस्केका थिए। त्यसपछि उनी फेरि लोकन्थलीस्थित साथीको कोठामा गएका थिए। उनले लुटेको सिक्री तार्केश्वरको पाथिभरा सुनचाँदी पसलमा ५५ हजारमा बिक्री गरेको अनुसन्धानले देखाएको छ।
दुवई पठाइदिने भन्दै साढे तीन लाख ठगी गर्ने पक्राउ,काठमाडौं : दुवई पठाइदिने भन्दै साढे तीन लाख ठगी गर्ने पक्राउ परेका छन्। पक्राउ पर्नेमा तनहुँ भिमाद नगरपालिका२ घर भई काठमाडौंको सामाखुसी बस्ने २६ वर्षीय मन बहादुर कुमाल पक्राउ परेका हुन्। काठमाडौं उपत्यका अपराध अनुसन्धान कार्यालयका अनुसार सामाखुशी स्थित युरो टेक कन्सलटेन्सी प्रालिका मार्केटिङ मेनेजर कुमालले प्रेम बहादुर सुनारलाई वैदेशिक रोजगारीका लागि दुबई पठाइदिने भन्दै उक्त रकम लिएका थिएका थिए। दुवइ जानका लागि तीन लाख रुपैयाँ लाग्ने दुबई पुगेपछि प्रतिष्ठित कम्पनीमा सेक्युरिटी गार्डको काम लगाइदिने भनेर पीडितबाट पटकपटक गरी साढे ३ लाख लिएर सम्मर्कविहीन भएका थिए। रकम लिएर फरार भएपछि वैदेशिक रोजगार विभागले पक्राउ गरी उपस्थित गराइदिन पत्राचार गरेपछि प्रहरी टोलीले उनलाई पक्राउ गरेको हो।
पूर्वी रुकुम महोत्सवमा साढे २७ लाख संकलन,"रुकुम पूर्व : बृहत् पूर्वी रुकुम पर्यटन तथा सांस्कृतिक महोत्सवमा साढे २७ लाख रुपैयाँ संकलन भएको छ। आयोजकले सार्वजनिक गरेको विवरण अनुसार महोत्सवमा विभिन्न क्षेत्रबाट सहयोग संकलनबाट २ लाख ५० हजार रुपैयाँ संकलन भएको छ। स्टलबाट ५ लाख र टिकटबाट २० लाख गरी जम्मा २७ लाख ५० हजार संकलन भएको हो। गत चैत्र ३० गतेदेखि यही वैशाख १० गतेसम्म रुकुम पूर्वको सिस्ने गाउँपालिका५ रुकुमकोटस्थित रुक्मिणि माध्यमिक विद्यालयमा चलेको महोत्सवको आय व्यय र समीक्षा गरिएको छ। आयोजक समितिका संयोजक लखन स्वाँरले ७० हजार रुपैयाँ आयोजकलाई बचत भएको बताए। कलाकारहरूलाई पारिश्रमिक र अन्य खर्च बापत १२ लाख ५० हजार खर्च भएको छ। यातायातमा १ लाख ८० हजार, टेन्ट हाउसमा ४ लाख, साउन्ड सिस्टममा ५ लाख, मिडिया परिचालनमा ८० हजार, स्टेसनरीमा ७० हजार र होटेलमा २ लाख खर्च भएको हो। बचत भएको ७० हजारबाट सो विद्यालयलाई ३० हजार ५ सय रुपैयाँ सहयोग स्वरूप उपलब्ध गराइएको आयोजकले जनाएको छ। महोत्सवमा करिव २० हजार दर्शकहरूको उपस्थिति रहेको देखिएको छ। वैशाख ६ गते आन्तरिक रूपमा थप व्यवस्थापन गर्नका लागि महोत्सव बन्द गरिएको थियो। मष्त संगीत सांस्कृतिक तथा ट्रेनिङ सेन्टर रुकुम पूर्वको आयोजनामा महोत्सव सुरु भएको हो। महोत्सवमा प्राविधिक त्रुटिका कारण धेरै स्थानीय झाकीहरूसहित स्थानीय पहिचान झल्काउने कला संस्कृतिहरूलाई प्रवर्द्धन गर्न नसकेको मष्त संगीत सांस्कृतिक तथा ट्रेनिङ सेन्टर रुकुम पूर्वका अध्यक्ष प्रकाश रन्काले बताए।"
अन्तर गाउँ तारो खेल प्रतियोगितामा चिमाङ प्रथम,"जोमसोम : मुस्ताङको थासाङ२ बोक्सी खोलामा आयोजित अन्तर गाउँ तारो (आर्चरी) खेल प्रतियोगितामा मुस्ताङको घरपझोङ१ चिमाङ गाउँ प्रथम भएको छ। हिमालयन चौरी पालन समूहको आयोजना र धौलागिरी चौरी पालक समूहको सहआयोजनामा प्राकृतिक रोगको उपचार चौरीको आलो रगत खाने मेलामा शनिबार आयोजित अन्तर गाउँ तारो खेलमा चिमाङ गाउँ प्रथम भएको हो। थासाङ र घरपझोङ गाउँपालिकाका १७ गाउँका १७ समूहको सहभागिता रहेको थियो। प्रतियोगिता १२ डोरको कुल १२० अंकमा सञ्चालन गरिएको हो। प्रतियोगितामा प्रत्येक गाउँको समूहबाट ५ जना खेलाडी रहने गरी सञ्चालन गरिएको प्रतियोगितामा प्रत्येक खेलाडीले २४ पटक तारो प्रहार गरेका थिए। प्रतियोगितामा घरपझोङ१ चिमाङले कुल ६५ अंक समेट्दै प्रथम भयो। थासाङ३ लेते धम्पु गाउँ ६३ अंक समेट्दै दोस्रो भएको धौलागिरी चौरी पालक समूहका अध्यक्ष बुद्धिरत्न तुलाचनले जानकारी दिए। यसैगरी प्रतियोगिताको सर्वोत्कृष्ट खेलाडी थासाङ३ लेते धम्पुका राजेन्द्र शेरचन घोषित भए। प्रतियोगिताको सर्वोत्कृष्ट (खोलर) थासाङ२ नाउरिकोटका राजन तुलाचन घोषित भए। तारो खेल प्रतियोगिताको प्रथम हुने समूहले नगद ४० हजारसहित ट्रफी, मेडल र प्रमाणपत्र पायो। दोश्रो हुने समूहले नगद २५ हजारसहित ट्रफी,मेडल र प्रमाणपत्र पायो। हिमाली मौलिक कलासंस्कृति र सभ्यतालाई जीवन्त राख्दै तारो हान्ने खेलको संरक्षण तथा प्रवर्द्धन गर्न प्रतियोगिता आयोजना गरिएको धौलागिरी चौरी पालक समूहका अध्यक्ष बुद्धिरत्न शेरचनले जानकारी दिए। थासाङको बोक्सी खोलामा याक चौरीको आलो रगत खाने मेला वैशाख ९ गतेदेखि जारी छ। मेलामा पछिल्लो ७ दिनमा १२ सय जनाले चौरीको रगत खाएका छन्। याकचौरीको आलो रगतले मानव शरीरको पेट सम्बन्धी रोग निको पार्ने विश्वास गरिएको छ। उच्चलेंकका याकचौरीले वन्य जटिबुटी सेवन गर्ने भएकाले चौरीको आलो रगत स्वास्थ्यवर्द्धक मानिन्छ।"
लोमान्थाङ गाउँपालिकाको चार गाउँ जोड्ने रिङरोडको स्तरोन्नति सुरु,"जोमसोम : उपल्लो मुस्ताङको लोमान्थाङ गाउँपालिकाको चारवटा गाउँ जोड्ने रिङरोड सडकको स्तरोन्नति सुरु भएको छ। गाउँपालिकाको ३, ४ र ५ वडा जोड्ने रिङरोड सडकको स्तरोन्नति सुरु भएको हो। गण्डकी प्रदेशको समपुरक बजेट ५० लाख र गाउँपालिकाको ७० लाख बजेट साझेदारी रहने गरी डकारताङ, नाम्गेल, फुवा हुँदै किम्लिङ जोड्ने ४ दशमलव ५ किमी रिङरोड सडक स्तरोन्नति सुरु गरिएको हो। चालु आर्थिक वर्ष २०७९०८० का लागि गण्डकी प्रदेश र स्थानीय तहको ५०५० प्रतिशत साझेदारी रहने भनीएपनि त्यसमा थप २० लाख बजेट गाउँपालिकाले विनियोजन गरेको छ। गाउँपालिकाले लोमान्थाङका चारवटा गाउँ जोड्ने रिङरोड सडक स्तरोन्नतिका लागि फागुन महिनामा १ करोड १६ लाखमा दामोदरकुण्ड कन्ट्रक्सनसँग ठेक्का सम्झौता गरेको प्रमुख प्रशासकीय अधिकृत बुद्धिराम उपाध्यायले जानकारी दिए। लोमान्थाङका ३ वडाका ४ गाउँ जोड्ने कच्ची सडकलाई फराकिलो बनाउने, ग्रेड मिलान गर्ने, मेशिनरी वाल र ड्रेन लगायतका कामहरू गरी सडक स्तरोन्नति गरिने प्रशासकीय अधिकृत उपाध्यायले बताए। यसका लागि शुक्रबारदेखि निर्माण कम्पनी सडक स्तरोन्नतिमा खटिएको उनले बताए। सडक स्तरोन्नतिको काम चालु आर्थिक वर्षको असार मसान्तभित्र सक्ने लक्ष्य रहेको छ। गण्डकी प्रदेश र पालिकाको संयुक्त साझेदारीमा सीमावर्ती गाउँ जोड्ने रिङरोड सडकको स्तरोन्नति थालिएको गाउँपालिकाका अध्यक्ष टसीनर्बु गुरुङले जानकारी दिए।"
मोरङमा सुकुम्वासीलाई दिने जग्गाको नापजाँच धमाधम,"विराटनगर : मोरङको कानेपोखरीमा सुकुम्वासीलाई उपलब्ध गराउने जग्गाको नापजाँच धमाधम भइरहेको छ। मोरङको निर्वाचन क्षेत्र नम्बर ३ मा पर्ने कानेपोखरी र पथरीशनिश्चरेमा भूमिहीन सुकुम्वासीको संख्या धेरै छ। सरकारले सुकुम्वासी र अव्यवस्थित बसोवासीलाई जग्गा उपलब्ध गराउने प्रक्रिया थालेपछि नापजाँच तीव्र पारिएको हो। मोरङ क्षेत्र नम्बर ३ बाट निर्वाचित प्रतिनिधिसभा सदस्य डा सुनील शर्माले फिल्डमै पुगेर सुकुम्वासी तथा उनीहरुलाई दिइने जग्गाको अवस्थाका बारेमा जानकारी लिएका छन्। आफ्नो क्षेत्रमा रहेका सुकुम्वासी र अव्यवस्थित बसोवासीलाई तत्काल जग्गा उपलब्ध गराउन उनले लामो समयदेखि पहल गरिरहेका थिए। सदनमा कुरा उठाएर सरकारलाई बारम्बार दबाब दिए। सुकुम्वासीलाई जग्गा उपलब्ध गराउने मुख्य मुद्दा बोकेर शर्मा गत निर्वाचनमा होमिएका थिए। यहाँको सुकुम्वासी समस्या लामो समयदेखिको हो, उनले भने, अहिले म उनीहरुलाई जग्गा दिलाउने अभियानमा लागेको छु। सांसद शर्मा सुकुम्वासी परिवारले भोगचलन गर्दै आएको जग्गा नापजाँचमा सामेलसमेत हुँदै आएका छन्। राष्ट्रिय भूमि आयोग र कानेपोखरी गाउँपालिकाबाट जग्गा नापजाँचमा खटिएका अमिन र सर्वेक्षकसँग भेट गरी उनले त्यहाँको अवस्थाका बारेमा जानकारी लिएका थिए। सुकुम्वासी र अव्यवस्थित बसोवासीलाई चाँडै जग्गा धनीपूर्जा उपलब्ध गराउनका लागि शर्माले नापजाँचको काम जतिसक्दो छिटो सक्न कर्मचारी तथा स्थानीय जनप्रतिनिधिलाई आग्रहसमेत गरे। कानेपोखरीका ४ हजार ८ सय परिवारले जग्गा प्राप्तिका लागि फारम भरेका छन्। जग्गा नापजाँचमा सहयोग गर्नलाई कानेपोखरी गाउँपालिका६ का वडाध्यक्ष खड्ग बस्नेतको संयोजकत्वमा ३ सदस्यीय समन्वय एवं सहजीकरण समिति बनाइएको छ। कानेपोखरी६ का १ सय ६४ परिवारलाई जग्गा धनीपूर्जा वितरण गरिसकिएको बस्नेतले बताए। सरकारले सुकुम्वासीलाई उनीहरूले भोगचलन गर्दै आएको ५ कट्ठासम्म जग्गा उपलब्ध गराउने भएको छ। व्यवस्थित हिसाबले बसोवास गरिरहेकालाई पनि न्यून मूल्यमा जग्गा दिने तयारी रहेको बताइएको छ।"
"झापामा एकल महिलाको हत्या, तीन जना पक्राउ","झापा : झापाको शिवसताक्षीमा एकल महिलाको हत्या भएको छ। हत्या घटनामा संलग्न एकै परिवारका तीन आरोपीलाई प्रहरीले पक्राउ गरेको छ। शिवसताक्षी नगरपालिका६ स्थित डाँडागाँउ निवासी ६३ वर्षीया शान्तिमाया प्रधानको हत्या आरोपमा प्रहरीले सोही ठाउँका ६२ वर्षीय रतिलाल राजवंशी, उनकी २० वर्षीया छोरी फूलमाया र १८ वर्षीय छोरा रामकृष्ण राजवंशीलाई पक्राउ गरिएको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। प्रहरीका अनुसार बैशाख १२ गते मंगलबार राति करिब ९ बजेको समयमा एकल महिला शान्तिमायाको हत्या गरिएको थियो। प्रहरीले उनको शव वैशाख १४ गते बेलुका घर नजिक फिलुंगेको नलले छोपिएको अवस्थामा फेला पारेका थिए। स्थानीयले शव देखेपछि प्रहरीलाई खबर गरेका थिए। छिमेकीले पराल तान्न जाँदा दुर्गन्ध फैलिएपछि वरपर हेर्दा परालको माच छेउमा चप्पल देखेर खोजतलास गर्दा शव भेटिएको डीएसपी रिजालले बताए। शवलाई पोस्टमार्टमका लागि धरानस्थित बिपी कोइराला स्वास्थ्य विज्ञान प्रतिष्ठान पठाइएको थियो। यता एकल महिलाको हत्या गरिएको आशंका प्रहरीले प्रारम्भिक अनुसन्धान गर्दा छिमेकी रतिलालसहित उनका छोराछोरी घटनामा संलग्न देखिएको छ। प्रारम्भिक अनुसन्धानबाट रतिलालले एकल महिलालाई कुटपिट गरी घाटी थिचेर हत्या गरिएको देखिन्छ, डीएसपी रिजालले भने, महिलाको मृत्युपश्चात् रतिलाल र उनका परिवार मिलेर शवलाई लुकाएको हुनुपर्छ। एकल महिला घरमा एकलै बस्दै आएकी थिइन्। उनी दूध बिक्री गर्थिन। उनी र रतिलालबीच प्रेम सम्बन्ध रहेको प्रहरी अनुसन्धानबाट खुलेको डीएसपी रिजालले बताए। घटना भएको दिन रतिलाल दूध लिन महिलाको घर गएका थिए। यता पक्राउ परेका तीनै जनालाई इलाका प्रहरी कार्यालय झिलझिलेमा राखेर थप अनुसन्धान अघि बढाएको उनले बताए। अहिले पनि घटना अनुसन्धानकै क्रममा छ, उनले भने, थप विवरण प्रहरीले चाँडै सार्वजनिक गर्छ।"
अरुण३ जलविधुत् आयोजनाको डाइभर्सन टनेल पहिरोले पुर्यो,"सङ्खुवासभा : सङ्खुवासभाको मकालु गाउँपालिका३ र ५ निर्माणाधिन अरुण३ जलविधुत् आयोजनाको डाइभर्सन टनेल पहिरोले पुरेको छ । आज बिहान टनेलबाट बाहिर पानी निस्कने ठाउँमा पहिरो खस्दा अरुण नदी थुनिएको जिल्ला प्रहरी कार्यालयका प्रमुख डीएसपी विरेन्द्र गोदारले जानकारी दिए । टनेलबाट करिब २५ प्रतिशमात्र पानी बाहिर निस्किएको उनले बताए । अरुण नदीलाई बहाब परिवर्तन गरी चार सय २९ मिटर लामो डार्भन्सन टनेलमार्फत् अरुण नदी मोडिएको थियो । आयोजनाको बाँध निर्माणका लागि अस्थायी बाँध निमार्ण गरी डाइभर्सन टनेलमार्फत् नदी बग्दै आएको थियो । टनेलको पानी निस्कासन हुने ठाउँमा पहिरो खसेपछि नदी बन्द भएको प्रहरी प्रमुख गोदारले बताए । टनेल बन्द भएपछि १८ मिटर अग्लो बाँधमा पानी जम्माभएको छ । बाँधका कारण करिब २ किलो मिटर भन्दा लामो ताल बन्नेको आयोजनाले जनाएको छ । बाँध भरिएर पानी बाहिर निस्कन लागेको प्रमुख गोदारले बताए । पक्की बाँध भएकाले तत्काल बाँध नफुटे पनि लामो समयसम्म पानी जम्मा भएमा खतारा हुने देखिन्छ । पहिरो खस्ने क्रममा नरोकिएकाले खतारा बढेको स्थानीय हित कार्कीले बताए । पहिरोका कारण उत्तर दक्षिण कोशी सडक समेत जोखिमा रहेको कार्कीले जानकारी दिए । कार्कीले भनेपहिरो सडकको छेउमै आइसक्यो,अब सडक पनि तान्ला जस्तो छ । नदी थुनिएपछि आयोजनाको बाँध निर्माण स्थलको काम रोकिएको आयोजनाले जनाएको छ । आयोजनाका कामदारलाई सुरक्षित स्थानमा सरिएको छ । टनेलबाटै पानी निकाल्ले प्रयास भइरहेको आयोजनाले जनाएको छ । अस्थायी बाँधबाट पानी बाहिर निस्कदा निर्माणधिन बाँधमा समेत क्षति पुग्ने देखिन्छ ।"
निर्माण हुँदै करवाकेलीमोहरेडाँडा पदमार्ग,"बेनी : म्याग्दीको अन्नपूर्ण गाउँपालिका८ मा रहेका प्रमुख दुई पर्यटकीय स्थल जोड्ने पदमार्ग निर्माण सुरु भएको छ। अन्नपूर्ण गाउँपालिकाको काफलडाँडामा रहेको करवाकेलीदेखि राम्चेको शिर आलडाडा हँुदै समुद्री सतहदेखि तीन हजार तीन सय मिटर उचाइमा रहेको मोहरेडाँडा जोड्ने पदमार्ग निर्माण सुरु भएको हो। अन्नपूर्ण गाउँपालिका८ का वडाध्यक्ष खमबहादुर गर्बुजाले गण्डकी प्रदेश सरकारको सशर्त अनुदानमा उपभोक्ता समितिमार्फत पदमार्ग निर्माण गर्न लागिएको जानकारी दिए। प्रदेश सरकारबाट प्राप्त ३० लाख बजेटबाट पदमार्ग बनाउन लागिएको हो, उनले भने जंगल, खोल्सा, भिर र साँघुरो ठाउँमा ढुंगाको सिँढी चिनेर पैदलमार्गका साथै दुइटा विश्रामस्थल बनाउने योजना छ। करवाकेलीदेखि आलडाँडासम्म र आलडाँडादेखि मोहरेडाँडासम्म दुइवटा खण्ड बनाएर पदमार्ग निर्माणमा स्थानीय मजदुर परिचालन गरिएको छ। पर्यटकहरूलाई आश्रयका लागि सम्धीखर्क र आलडाँडामा दुइवटा प्रतीक्षालय भवन निर्माण गरिने करवाकेली मोहरेडाँडा पर्यटन पदमार्ग उपभोक्ता समितिका अध्यक्ष गमबहादुर पुर्जाले बताए। करवाकेलीआलडाँडा खण्डको पदमार्ग बनाउने जिम्मा काफलडाँडा टोलका उपभोक्ताले लिएका छन्। राम्चेका उपभोक्ताले आलडाँडादेखि मोहरेडाँडा खण्डको जिम्मा लिएका छन्। एउटा समूहमा दैनिक १०१५ जनादेखि १५२० जनाका दरले मजदुर परिचालन गरिएको छ। आगामी जेठ मसान्तसम्म पदमार्ग निर्माण गरिसक्ने लक्ष्य छ। ढुंगा चिन्नुका साथै पुरानो बाटोको झाँडी सफाइ तथा माटो काटेर व्यवस्थित पदमार्ग बनाइने अन्नपूर्ण गाउँपालिकाका इञ्जिनियर ईश्वर भण्डारीले बताए। बस्तीदेखि टाढा र भुइँमा बिछ्याउने ढुंगा नपाइँदा पदमार्ग निर्माणमा चुनौती बनेको छ। पदमार्ग निर्माण भएपछि पर्यटक र स्थानीयवासीलाई आवतजावतमा सहज हुनुका साथै बाटो बिराउने समस्या हट्ने अपेक्षा गरिएको छ। पर्यटकको आगमन बढेसँगै व्यवस्थित पदमार्ग बनाउन लागिएको वडाध्यक्ष गर्बुजाले बताए। अन्नपूर्ण गाउँपालिकाको वडा नम्बर ६ मा पर्ने घोडेपानी, पुनहिलदेखि मोहरेडाँडाकरबाकेली हुँदै बेनीजोमसोम सडकअन्तर्गत पर्ने रघुगंगा गाउँपालिकाको बैसरी पुग्न सकिन्छ। गुराँसको जंगल, पुन समुदायको करवाकेली थान, संग्रहालय, ग्रामीण बस्ती, जीवनशैली, वनजंगल, वनस्पति र वन्यजन्तु करवाकेलीमोहरेडाँडा पदमार्गका आकर्षण हुन्। यो पदमार्गले करबाकेली र अन्नपूर्णधौलागिरि सामुदायिक पदमार्गलाई जोड्छ। करबाकेली र पुनहिलबाट तीन घण्टा पैदल हिँडेपछि पुगिने मोहरेडाँडा पछिल्लो समय पर्यटकको आकर्षण बनेको छ। यहाँबाट सूर्याेदय, सूर्यास्त, सिस्ने, गुर्जा, धौलागिरि, अन्नपूर्ण, निलगिरि, माछापुच्छ्रे मनास्लु हिमाल, म्याग्दी, पर्वत, बागलुङ, कास्की, स्याङ्जा र पाल्पाको भूगोल अवलोकन गर्न सकिन्छ।"
सिन्धुलीमा कार दुर्घटना : मृतक दुबैको पहिचान खुल्यो,कारमा तीनजना सवार थिए। दुर्घटना परी घाइते प्यूठानका योगेन्द्र थापाको सिन्धुली अस्पतालमा उपचार गरी थप उचारका लागि काठमाडौं पठाइएको छ। उनको अवस्था गम्भीर छ। सिन्धुली : सिन्धुलीमा आइतबार बिहान कार दुर्घटना हुँदा दुई जनाको मृत्यु भएको छ। दुर्घटनामा झापाको सुरुङ्गा४ का ४३ वर्षीय कुमार पुरी र सिन्धुलीको मरिण गाउँपालिका ३ ठेगाना भइ हाल काठमाडौं गौरीघाट बस्दै आएकी ३८ वर्षीया सहारा प्रसाईंको मृत्यु भएको सिन्धुली प्रहरी प्रमुख एसपी राजकुमार सिलवालले जानकारी दिए। कारमा तीनजना सवार थिए। दुर्घटना परी घाइते प्यूठानका योगेन्द्र थापाको सिन्धुली अस्पतालमा उपचार गरी थप उचारका लागि काठमाडौं पठाइएको छ। उनको अवस्था गम्भीर छ। बनेपासिन्धुलीबर्दिबास (विपि) राजमार्ग अन्तरगत कमलामाई नगरपालिका २ पिपलभन्ञ्याङको घुम्तीमा बा८च ९१३५ नम्बरको रातो ग्रेटवाल नाम गरेको कार सडकबाट करिब २० मिटर तल खसी दुर्घटना भएको हो। कार काठमाडौंबाट बिराटनगरतर्फ जाँदै थियो। मृतकको शव सिन्धुली अस्पतालमा राखिएको छ। अर्को सवारीलाई साइड दिँदा कार दुर्घटना भएको हुनसक्ने प्रहरीको अनुमान छ।
"सिन्धुलीमा कार दुर्घटना : दुई जनाको मृत्यु, एक घाइते",दुर्घटनामा एक पुरूष र एक महिलाको ज्यान गएको छ। सिन्धुली : सिन्धुलीमा आइतबार बिहान कार दुर्घटना हुँदा दुई जनाको मृत्यु भएको छ। एक जना घाइते भएका छन्। बनेपासिन्धुलीबर्दिबास(विपि) राजमार्ग अन्तरगत कमलामाई नगरपालिका २ पिपलभन्ञ्याङमा बा८च ५१३५ नम्बरको कार दुर्घटना भएको थियो। दुर्घटनामा एक पुरूष र एक महिलाको ज्यान गएको छ। उनीहरूको पहिचान हुन सकेको छैन। घाइते पुरूषलाई प्रहरी र स्थानीयले उद्धार गरेर सिन्धुली अस्पतालतर्फ पठाएको सिन्धुली प्रहरीका प्रवक्ता तथा डिएसपी चिरञ्जीवी दाहालले बताए। मृतक दुबैको घटना स्थलमै मृत्यु भएको हो। कार सडकबाट करिब २० मिटर तल खसेको छ। दुर्घटनाको विस्तृत विवरण आउन बाँकी रहेको प्रहरीले जनाएको छ।
पाँचथरमा चट्याङले लागेर ५४ भेडा मरे,"चट्याङले लागेर स्थानीयवासी प्रकाश राई, शुक्रबहादुर राई, सुरेन्द्र आङ्बो र टेकबहादुर गुरुङले सञ्चालन गर्दै संयुक्त रुपमा पाल्दै आएका ५४ वटा भेडा मृत फेला परेको तथा १२ वटा घाइते फेला परेको जिल्ला प्रहरी कार्यालय पाँचथरले जनाएको छ । मरेका अधिकांश माउ भेडा छन् । पाँचथर : पाँचथरमा चट्याङले लागेर एकै गोठका ५४ वटा भेडा मरेका छन् । जिल्लाको फालेलुङ गाउँपालिका३ देउरालीमा बान्टेको रुखमुनि ओत लागेर बसेका भेडालाई शुक्रबार साँझ चट्याङले लागेको थियो । चट्याङले लागेर स्थानीयवासी प्रकाश राई, शुक्रबहादुर राई, सुरेन्द्र आङ्बो र टेकबहादुर गुरुङले सञ्चालन गर्दै संयुक्त रुपमा पाल्दै आएका ५४ वटा भेडा मृत फेला परेको तथा १२ वटा घाइते फेला परेको जिल्ला प्रहरी कार्यालय पाँचथरले जनाएको छ । मरेका अधिकांश माउ भेडा छन् । चट्याङले लागेर भेडाको रेखदेख गर्दै आएका याङवरक गाउँपालिका३ घर भएका ५५ वर्षीय प्रेम राई घाइते भएका छन् । जिल्ला प्रहरी कार्यालय पाँचथरका प्रमुख प्रहरी नायब उपरीक्षक हरि खतिवडाका अनुसार बाहिरी चोट नदेखिए पनि राईको शरीरको दायाँ पाटो नचलेका कारण स्थानीय स्वास्थ्यचौकीमा उपचार थालिएको छ । उक्त गोठमा एक सय ३० भन्दा बढी भेडा रहेका थिए । भेडा मरेपछि क्षतिको विवरण सङ्कलन भइरहेको प्रहरीले जनाएको छ । रासस"
स्थानीय वायुको प्रभाव : पहाडी भूभागमा बर्षाको सम्भावना,"मौसम पूर्वानुमान महाशाखाका अनुसार देशका पहाडी भूभागहरूमा सामान्य बदली रही बाँकी भूभागहरूमा आंशिक बदली रहेको छ। काठमाडौं : नेपालमा पश्चिमी वायुको साथै स्थानीय वायुको प्रभाव रहेको छ। मौसम पूर्वानुमान महाशाखाका अनुसार देशका पहाडी भूभागहरूमा सामान्य बदली रही बाँकी भूभागहरूमा आंशिक बदली रहेको छ। शनिबार बिहान जारी मौसम पूर्वानुमान बुलेटिनमा दिउँसो नेपालका पहाडी भूभागका थोरै स्थानहरुमा मेघ गर्जन,चट्याङ्गसहित हल्काक्षणिक वर्षाको सम्भावना रहेको छ। राती देशका पहाडी भूभागमा आंशिक बदली रही बाँकी भूभागमा आंशिक बदलीदेखि मौसम सामान्यतया सफा रहने छ। गण्डकी र सुदूरपश्चिम प्रदेशका पहाडी भूभागका एक दुई स्थानमा मेघ गर्जन चट्याङ्गसहित क्षणिक वर्षाको सम्भावना रहेको छ। आइतबार दिउँसो पहाडी भूभागका केही तथा तराईका थोरै स्थानहरुमा मेघ गर्जनचट्याङ्गसहित क्षणिक वर्षाको सम्भावना रहेको छ। सोमबार पहाडी भूभागका केही तथा तराईका थोरै स्थानहरुमा मेघ गर्जन चट्याङ्गसहित हल्का वर्षाको सम्भावना रहेको छ। विभागले मेघगर्जनचट्याङ्ग, हावाहुरीबाट हुन सक्ने क्षतिजोखिमबाट बच्न आवश्यक सतर्कता अपनाउन अनुरोध गरेको छ।"
काठमाडौंसहित देशका पहाडी क्षेत्रमा अझै तीन दिन पानी पर्ने,"आइतबार देशभर आंशिकदेखि सामान्य बदली रही पहाडी भूभागका केही स्थानमा मेघगर्जनचट्याङसहित हल्कादेखि मध्यम वर्षाको सम्भावना छ। कोशी प्रदेशका तराई भूभागका एकदुई स्थानमा हावाहुरीको सम्भावना रहेको पनि महाशाखाले जनाएको छ। काठमाडौं : स्थानीय वायुसँगै पश्चिमी वायुको प्रभावले काठमाडौं उपत्यकासहित देशका पहाडी भेगमा हिजोदेखि वर्षा भएको छ। अझै तीन दिन वर्षाको सम्भावना रहेको मौसम पूर्वानुमान महाशाखाले जनाएको छ। 'पश्चिमी वायुको प्रभावसँगै स्थानीय वायुको समिश्रणले वर्षा गराएको हो। राति हिजो दिउँसोको भन्दा सिस्टम कमजोर भएकाले वर्षा कम भयो। आज र भोलि पनि वर्षाको सम्भावना छ', महाशाखाका मौसमविद् गङ्गा नगरकोटीले भनेभ। प्रिमनसुन पनि सक्रिय रहेकाले मेघगर्जनचट्याङसहित वर्षा हुने र यो क्रम केही दिन जारी रहने मौसमविद् नगरकोटीको भनाइ छ। आइतबार देशभर आंशिकदेखि सामान्य बदली रही पहाडी भूभागका केही स्थानमा मेघगर्जनचट्याङसहित हल्कादेखि मध्यम वर्षाको सम्भावना छ। कोशी प्रदेशका तराई भूभागका एकदुई स्थानमा हावाहुरीको सम्भावना रहेको पनि महाशाखाले जनाएको छ।"
छोरासहित तीन सातादेखि कता हराइन् निर्मला ?,"इलाम : इलामकी निर्मला ढकाल सुवेदी चैत २३ देखि पाँच वर्षीय छोरासहित बेपत्ता भएपछि अहिले उनका बाबु ६७ वर्षीय नारायण ढकाल छोरीको खोजी गरिदिन हारगुहार गर्दै कहिले प्रहरी त कहिले आफन्तकोमा धाइरहेका छन्। ललितपुरको महालक्ष्मी नगरपालिका३ इमाडोलमा श्रीमान् चेतमणि सुवेदीसँग बस्दै आएकी ४० वर्षीया निर्मला(निरु) ढकाल सुवेदीले पाँच वर्ष कोरिया बसेर फर्किएपछि घरजम गरेकी थिइन्। दुवै जना कोरिया बसेर फर्केका थिए। कोरियामा चिनजान भएका दुवै जनाले नेपाल फर्केर विवाह गरेका थिए। चैत २२ गते नजिकै साथीकोमा बास बसेकी उनी २३ गतेदेखि सम्पर्क छैनन्। छोरी हराएपछि तनावमा परेका नारायण इलामको माइजोगमाई ६ बाट काठमाडौं पुगेका हुन्। ढकालको इलामको देउमाई नगरपालिका६ चेतनसंग विवाह भएको थियो। माइती पक्षका अनुसार उनी केही साथीभाइ र सीमित आफन्तसँग मात्रै सम्पर्कमा थिइनन्। ढकालका बाबु नारायणका अनुसार उनले दुई वर्षदेखि फोन चलाएकि थिइनन्। ढकालले भने, काठमाडौं, भक्तपुर, ललितपुरका धेरै ठाउँमा पुगिसकेँ, केही पत्तो लागेको छैन। मन्दिर, आश्रम, सडक गल्ली सबैतिर पुगिसकेँ। निरुका भाइ सञ्जीव ढकालकका अनुसार मोबाइलसमेत नबोकेकी निरुले एकसरो लुगा मात्र बोकेकी छन्। उनले निरुको श्रीमान् बेपत्ताको विषयमा गम्भिर नभएको आरोप लगाएका छन्। निरुका पती सुवेदीले प्रहरी वित्त सातदेबाटो ललितपुरमा दिएको निवेदनमा चैत २६ देखि आफूखुसी घरबाट निस्केर वेपत्ता भएको उल्लेख छ। तर, माइती पक्षले भने उनले २२ गते नै घरबाट निस्किएर एक रात पूर्णिमा भन्ने साथीकोमा बसेको दाबी गरेको छ। पुर्णीमाले समेत २३ गते बिहान आफू नउठी निरु घरबाट निस्केको बताएको भाइ सञ्जीवले बताए। निरुको पति सुवेदीले बेपत्ता भएपछि केही दिन बाटो हेरेर प्रहरीलाई जानकारी नगराएको बताए। उनले भने, मेरी श्रीमती र छोरा बेपत्ता छन्, गम्भीर नहुने कुरै भएन। शनिबार पनि सातदोबाटो प्रहरी वित्त पुगेर आएका उनले निरुले घरको सबै काम गरिरहेकाले मानसिक समस्या हो, होइन भन्न नसक्ने बताए। उनले भने, मानसिक उपचारका लागि डाक्टरकोमा नपुर्याएकाले मानसिक रोगी भन्ने पनि सक्ने अवस्था छैन। निर्मला पूर्णिमा नामकी साथीको घरबाट भक्तपुरमा रहेकी दिदीकोमा जान्छु भन्दै हिँडेको सुवेदीले बताए। उनले घरबाट निस्कँदा परिवारसँग सल्लाह गरेरै निस्किएको बताए। निरुकी दिदी विमला ढकालले आफूहरूले खोज्ने जति सबै ठाउँमा खोजेको बताइन्। उनले भनिन्, बहिनी बेपत्ता भएपछि हाम्रो चैन उडेको छ। बेपत्ताको खोजीका लागि परिवारले नेपाल प्रहरी वृत्त सातदोबाटो र नेपाल प्रहरीको केन्द्रीय अनुसन्धान ब्युरो (सीआइबी)मा पनि निवेदन दिएका छन्। सीआइबीका डीएसपी दुर्गा दाहालले बेपत्ता भएका व्यक्तिको बारेमा बताउन चाहेनन्। उनले भने, अनुसन्धनका बारेमा के बताउँ तपाईंलाई ? हाम्रो प्रवत्ता हुनुहुन्छ उहाँलाई नै सोध्नुस्। यसअघि उनले विभिन्न सञ्चार माध्यमलाई संभावित स्थानमा खोजी भइरहेको बताएका थिए। प्रहरी वृत्त सातदोबाटोका डीएसपी उमेश जोशीले बेपत्ता पत्ता लगाउन सबै प्रयास जारी राखेको बताए। उनले भने, हामीलाई ढिलो सूचना आयो तर सबैतिर खोजी गरिरहेका छौं पत्ता लागेको छैन। उनले श्रीमान्श्रीमतीको बीचमा सामान्य विवाद भएको बाहेक अरू नखुलेको बताए। निरुले कहिलकाहीँं चारपाँच वर्ष लुकेर बस्छु, इलाम जान्छु भन्ने गरेको उनका निकटहरूबाट खुलेको डीएसपी जोशीले बताए। बेपत्ता महिला डिप्रेसनको बिरामी भएको प्रहरीको अनुमान छ। परिवारका सदस्यहरूले महिलालाई खोजी गरिदिन अनुरोध गर्दै फोन नम्बर पनि उपलब्ध गराएका छन्। आफन्त तथा परिवारले मोबाइल नम्बर ९८४९४८५२९०, ९८२४००३७७५, ९८४२७०१८६२, ९८२३७८९६६७ मा सम्पर्क गरिदिन अनुरोध गरेका छन्।"
ओखलढुङ्गामा चट्याङ लागेर महिलाको मृत्यु,बुढाथोकीलाई उपचारका लागि रामेछापको मन्थली लैजाने क्रममा आज बिहान मृत्यु भएको जिल्ला प्रहरी कार्यालय ओखलढुङ्गाका प्रहरी निरीक्षक देवेन्द्र दासले जानकारी दिए। ओखलढुङ्गा : शनिबार अपराह्न वर्षात्सँगै परेको चट्याङ लागेर गम्भीर घाइते भएकी खिजीदेम्बा गाउँपालिका२ तोपडाँडाकी ५७ वर्षीय देवमाया बुढाथोकीको मृत्यु भएको छ । घरभित्रै बसिरहेका बेला उनीलाई चट्याङ लागेको थियो । बुढाथोकीलाई उपचारका लागि रामेछापको मन्थली लैजाने क्रममा आज बिहान मृत्यु भएको जिल्ला प्रहरी कार्यालय ओखलढुङ्गाका प्रहरी निरीक्षक देवेन्द्र दासले जानकारी दिए। ओखलढुङ्गामा चट्याङ लागेर यही वैशाख महिनामा मात्रै दुई जनाको मृत्यु भइसकेको छ । जिल्लामा बर्सेनि चट्याङका कारण जनधनको क्षति हुने गरेको छ । रासस
'भिक्टोरिया क्रस' बिजेता लिम्बूको अन्येष्टि,"धरान : भिक्टोरिया क्रस (भीसी) विजेता रामबहादुर बेघा लिम्बूको आज अन्त्येष्टि गरिएको छ । ललितपुरको मेडिसिटि हस्पिटलमा उपचारका क्रममा बैशाख ९ गते निधन भएका बेघाको दमक६ स्थित किरात माङहिममा दाहसंस्कार गरिएको हो। सन् १९६५ नोभेम्बर २१ मा बुर्नाइको जंगलमा इन्डोनेसियाका सेनासँगको लडाइमा बहादुरी देखाएर युद्द लडेबापत बेघालाई तत्कालिन बेलायती महारानी एलिजा बेथले भिक्टोरिया क्रस (भीसी) को उपाधि दिएकी थिइन् । बेलायती सेनामा कार्यरत १३ जना नेपालीले भिक्टोरिया क्रस पाएका थिए। तीमध्ये बेघा अन्तिम नेपाली हुन्। भेक्टोरिया क्रस बेलायती राजपरिवारले दिने सबैभन्दा ठूलो पदवी हो। बेलायती सेनामा हनेरी क्याप्टेनसम्म भएका बेघा २८ वर्षसम्म जागिर खाएर अवकास भएका थिए । विक्रम सम्वत् १९९२ साउन २१ गते पाँचथरको च्याङथापुमा बाबु टेकवीर बेघा र आमा टुनिमाया बेघाको काइलो छोराका रुपमा जन्मिएका रामबहादुर समाजसेवामा पनि सक्रिय थिए । उनको अन्त्येष्टिमा बेलायत राजपरिवारको प्रतिनिधित्व गर्दै बेलायती सेनाका प्रमुख जनरल पीएर्सन,नेपाली सेनाको पूर्वीपृतनापति आसबहादुर तामाङ सहभागी थिए। बेघाको अन्त्येष्टिमा बेलायती सेनाले सलामी दिएको थियो। बेघाको अन्त्येष्टिमा काठमाडौं,पोखरा,धरानलगयतका स्थानबाट भुपु बेलायती सेना र हजारौं आफन्तहरु मलामी आएका थिए ।"
निरा आचार्यको हत्यामा संलग्न झापाका एक जना पक्राउ,"झापा : काठमाडौं कपनकी निरा आचार्यको हत्यामा संलग्न एक जना पक्राउ परेका छन्। पक्राउ पर्नेमा मेचीनगर नगरपालिका१० स्थित धुलाबारी निवासी अन्दाजी ३६ वर्षीय विनोद बिक रहेका जिल्ला प्रहरी कार्यालय झापाले जनाएको छ। उनलाई केन्द्रीय अनुसन्धान ब्युरोको सहकार्यमा प्रहरी कार्यालय झापाको टोलीले शनिबार राती १० बजे बिर्तामोडस्थित इलाम बसस्टेण्ड नजिकैबाट पक्राउ गरेको हो। आचार्यको हत्या गरी बिक बिर्तामोडको एक होटेलमा लुकेर बसेका थिए। होटेलबाट राती मदिरा पिउन बाहिर निस्किएको बेला उनलाई पक्राउ गरिएको बताइएको छ। कपनस्थित सरस्वती नगरमा भाँडा पसल चलाउँदै आएकी आचार्यको वैशाख ७ गते हत्या भएको थियो। दिउँसो पसलमै भएका बेला आचार्यलाई धारिलो हतियार प्रयोग गरी हत्या गरिएको थियो। पक्राउ परेका बिक कामको खोजीमा झापाबाट काठमाडौं गएका थिए। उनी काठमाडौंको एक क्लबमा बाउन्सरका रुपमा कार्यरत रहेको बताइएको छ। कपन क्षेत्रमा कोठा भाडा खोज्दै पुगेका विकले आचार्यलाई सुनको गरगहना लगाएर पसल चलाउँदै गरेको देखेका थिए। 'पैसाको लोभमा विकले सुनको गरगहना लुट्ने योजना बनाए, एक प्रहरी अधिकृतले भने, 'सुन गरगहना लुट्ने योजनामै विकले आचार्यको हत्या गरेको प्रारम्भिक अनुसन्धानबाट खुलेको छ। घटनाको थप विवरण चाँडै प्रहरीले सार्वजनिक गर्ने उनले बताए। यता पक्राउ परेका विकलाई झापाबाट विराटनगर हुँदै काठमाडौं लगिंदैछ।"
बैंक खाता अरूलाई चलाउन दिएपछि,काठमाडौं : आफ्नो नाममा खोलेको बैंक अकाउन्ट अर्कालाई प्रयोग गर्न दिँदा धरानकी एक युवती प्रहरी नियन्त्रणमा परेकी छन्। धरान १३ स्थायी घर भई हाल काठमाडौंको लाजिम्पाटमा माझी विस्ट्रो रेस्टुरेन्ट सञ्चालन गर्ने सयना श्रेष्ठ ३० लाख ठगी गरेको आरोपमा पक्राउ परेकी हुन्। उपत्यका अपराध अनुसन्धान कार्यालयका प्रवक्ता सोमेन्द्र सिंह राठौरका अनुसार सयना श्रेष्ठविरुद्ध अष्ट्रेलिया पठाइदिन्छु भनी प्रलोभनमा पारी ३० लाख ठगी गरेको भन्दै वैदेशिक रोजगार विभागमा उजुरी परेको थियो। यही उजुरीका आधारमा उनीविरुद्ध पक्राउ पुर्जी जारी भएको हो। उनलाई अपराध महाशाखाको टोलीले नियन्त्रणमा लिएको हो। प्रहरी अधिकृतका अनुसार धरानकी २५ वर्षीया सयना श्रेष्ठ र चितवनका २६ वर्षीय सञ्जय रेग्मी नजिकका साथी हुन्। आफूले सञ्चालन गरेको रेस्टुरेन्टमा आएको बेला सयनाले सञ्जयलाई चिनेकी हुन्। आफूलाई कन्सल्टेन्सी सञ्चालक बताउने रेग्मीबारे सयना धेरै जानकार छैनन्। युरोपका विभिन्न देशमा विद्यार्थी पठाउने काम गर्छु भन्दै रेग्मीले सयनालाई बताएका थिए। रेस्टुरेन्टमा आइरहने र दैनिक भेटघाट भैरहँदा उनीहरूबीच विश्वासको वातावरण बनेको थियो। प्रहरीको प्रारम्भिक अनुसन्धानका क्रममा सयनाले सञ्जयलाई प्रेमी भनेर चिनाएकी छन्। उनका अनुसार सञ्जयले सयनाको बैंक अकाउन्ट मागेर व्यक्तिगत प्रयोजनका लागि प्रयोग गर्ने गरेको खुलेको छ। यही क्रममा रेस्टुरेन्टमा ग्राहकका रूपमा आएकी अमृता गुरुङ अष्टेलिया जान लागेको सयनाले थाहा पाउँछिन्। उनले नै सञ्जयलाई चिनाइदिन्छिन्। सञ्जयले अमृतालाई आफूले छोटो समयमा अष्टेलिया पठाउन सक्ने र उता ३ लाख कमाइ हुने काम खोजी दिने भन्दै विश्वासमा पार्छन्। प्रतिष्ठित कम्पनीमा काम पाइने र अष्टेलियाको भिसा लाग्ने भएपछि अमृताले सञ्जयले भनेझै पटकपटक गरी ३० लाख रुपैयाँ दिएकी थिइन्। पैसा लिनका लागि सञ्जयले सयनाकै बंैक अकाउन्ट प्रयोग गरेका थिए। पैसा लिएपछि फरार भएका सञ्जयविरुद्ध पनि वैदेशिक रोजगार विभागमा उजुरी परेको छ।
उपचारपछि आज नेपाल फर्कंदै कांग्रेस नेता डा भण्डारी,काठमाडौं : नेपाली कांग्रेसका नेता एवं प्रतिनिधिसभा सदस्य डा चन्द्रकान्त भण्डारी आज उपचारपछि स्वदेश फर्किने भएका छन्। गत फागुन ३ गते बुद्धनगरस्थित आफ्नै निवासमा ग्यास चुहावट हुँदा आगालागीमा परी घाइते भएका नेता भण्डारी भारतको मुम्बईमा साढे दुई महिना उपचारपछि आज स्वदेश फर्कन लागेका हुन्। गत मङ्सिर ४ को प्रतिनिधिसभा निर्वाचनमा गुल्मी क्षेत्र नं १ बाट निर्वाचित डा भण्डारी भारतको मुम्बईस्थित नेशनल वर्न सेन्टरमा उपचाररत थिए। कांग्रेस नेता माधव न्यौपानेका अनुसार डा भण्डारीको स्वास्थ्यमा क्रमिकरूपमा सुधार आएको छ । पछिल्लो समयमा उनी बोल्ने र हिँड्नेसमेत गर्न थालेका छन् । सो आगलागीमा परी सांसद भण्डारीकी आमा हरिकला समेत गम्भीर घाइते भएकी थिइन्। हरिकलाको भने उपचारका क्रममा गत फागुन ४ गते नै निधन भएको थियो । रासस

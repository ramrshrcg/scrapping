शीर्षक,विवरण
सरकार ! नेपाली सुपारी नै बेचौं,"अब निर्णय किसानका लागि स्वादिलो बनोस्। सुपारी किसानले तस्कर होइन मूल्य दिने व्यापारीको हातमा सुपारी दिने दिन आओस्। पूर्वी नाका झापाको काँकडभिट्टा आसपासका क्षेत्रमा सधैं देखिने एउटा दृश्य हो सुपारी तस्कर र प्रहरीको लुकामारी। पोकामा सुपारी बोकेर मेची नदी तर्ने दाउमा तस्करीमा संलग्नहरू बाटो कुरिरहेका हुन्छन्। प्रहरी उनीहरूलाई खेदाइरहन्छ। यहाँका बासिन्दालाई यो दृश्य सामान्य लाग्छ। तर, यसरी नै तस्करको सेटिङमा भन्सार छलेर दैनिक हजारौं किलो सुपारी मेची तर्छ। पारि भारतीय बजारमा राम्रो मूल्यमा बिक्री हुने भएकाले तस्करीमा संलग्नले यो बाटो अपनाउँछन्। उनीहरू मालामाल हुन्छन्। तर, नेपालका सुपारी किसानलाई गर्जो टार्ने दामसम्म आउँदैन। अझै नेपाली सुपारी र यसको बिक्री मूल्य तस्करकै हातमा छ। कोशीका पाँच जिल्लाका हजारौं हेक्टरमा सुपारी खेती गरेका किसान बिक्री गर्ने बेला तस्करकै भर पर्नुपर्ने बाध्यतामा छन्। उनीहरू भनिरहेका छन् सरकार खेती गर्न सिकाउँछ। बेच्ने वातावरण बनाइदिँदैन। भएको पनि छ त्यस्तै। झापा, मोरङ, सुनसरी, उदयपुर र इलाम जिल्लामा ४ हजार ५४ हेक्टरमा सुपारीको व्यावसायिक खेती हुन्छ। सरकारले सुपारी जोन नै घोषणा गरेर लगानी पर्न गरेको छ। तर, उत्पादन किन तस्करलाई जिम्मा लगाइरहेको छ ? प्रश्न पुरानै छ। कोशीमा व्यावसायिक उत्पादनमात्रै वार्षिक १५ हजार मेट्रिकटन बढी हुन्छ। यसलाई व्यवस्थित रूपमा बिक्री गर्न सके नेपाललाई पर्याप्त पुग्छ र निर्यातसमेत गर्न सकिन्छ। तर, सरकार तेस्रो मुलुकबाट नेपालमा सुपारी आयात गर्ने तर्खरमा सधैं लागिरहन्छ। आखिर किन ? अहिले पनि नेपाली बजारमा विदेशी सुपारी बिक्री भइरहेका छन्। जसका कारण गुणस्तरीय नेपाली सुपारीको भाउ छैन। तस्करले नेपाली सुपारी सस्तो मूल्यमा भारत पुर्याउँछन्। कमसल सुपारीले नेपाली बजार लिइरहेको छ। किन नेपाली सुपारीको बजार सहज बनाइँदैन ? किन अझै पनि सुपारीलाई घुमाउरो भाषा राख्दै आयात गर्न खोजिन्छ ? प्रश्नको समाधान सरकारले खोज्नुपर्छ। बोटबाट टिपेको काँचो सुपारी अझै प्रतिकिलो २५३० रुपैयाँमा बेच्नुपर्ने किसानको बाध्यतालाई सरकारले हटाओस्। किसान मैत्री नीति तयार पारोस्। सुपारी तस्करीको जालोमा जेलिने होइन, किसानका दुःखमा सरकार मलम बन्नुपर्छ। केही दिनअघि सुपारी खाँदै संसदीय समितिमा सांसदहरूले नेपाली सुपारीका विषयमा छलफल गरे। अब निर्णय किसानका लागि स्वादिलो बनोस्। सुपारी किसानले तस्कर होइन मूल्य दिने व्यापारीको हातमा सुपारी दिने दिन आओस्।"
संक्रमणकालीन न्याय किन छिटो टुंग्याउनु आवश्यक छ ?,"काठमाडौं : भारतको नयाँ दिल्लीमा २०६२ मंसिर ७ गते भूमिगत रूपमा सशस्त्र संघर्ष गरिरहेको माओवादी र सात राजनीतिक दलबीच बाह्रबुँदे सम्झौता भयो। यसकै जगमा माओवादी र सात राजनीतिक दलको संयुक्त जनआन्दोलनपछि लोकतान्त्रिक गणतन्त्रको स्थापना भयो। यो जनआन्दोलनलाई २०६२०६३ सालको जनआन्दोलन भनिँदै आएको छ। जनआन्दोलनको सफलतापछि सरकार र तत्कालीन विद्रोही पक्ष नेकपा माओवादीबीच २०६३ मंसिर ५ गते बृहत् शान्ति सम्झौता भएको थियो। तर, १७ वर्ष बितिसक्दा पनि राजनीतिक स्वार्थको कारण शान्ति प्रक्रिया निष्कर्षमा पुग्न सकेको छैन्। २०५२ सालदेखि २०६२०६३ सम्म भएको सशस्त्र द्वन्द्वमा १७ हजार नेपालीले ज्यान गुमाए। ठूलो संख्यामा बेपत्ता छन्। धेरै अंगभंग भए। अर्बौंको संरचना क्षति पुग्यो। यो सबै भएको त्यति लामो समयसम्म पनि पीडितले भने न्याय पाएका छैनन्। बृहत् शान्ति सम्झौतामा दुई पक्षमध्ये सत्तापक्षबाट गिरिजाप्रसाद कोइराला र विद्रोहीका तर्फबाट पुष्पकमल दाहाल प्रचण्डले हस्ताक्षर गरेका थिए। विद्रोही पक्ष माओवादीले नै हाल सरकारको नेतृत्व गरिएको छ। उक्त समय हालको सरकार पक्ष नेपाली कांग्रेस पनि सरकारको प्रमुख घटक हो। माओवादीविरुद्ध संकटकाल लगाउने प्रधानमन्त्री थिए कांग्रेस सभापति शेरबहादुर देउवा। त्यो बेलाका द्वन्द्वरत पक्ष पालैपालो सरकारमा पुगेका छन्। अहिले त्यो बेलाको विद्रोही र सरकार पक्ष दुवै हाल सत्तापक्षमा नै भएकोले उनीहरू आफूलाई कुनै असर नगर्ने गरी संक्रमणकालीन न्यायसम्बन्धी कानुन बनाउन चाहन्छन्। पीडितको भन्दा पनि आफू अनुकूल कानुन बनाउने ध्यान उनीहरूको छ। पीडितको स्मृति, सत्य, न्याय र परिपूरणको समग्र अधिकारलाई सर्वोच्च अदालतको फैसला र अन्तर्राष्ट्रिय मापदण्ड अनुरूप सुनिश्चित गरिनुपर्छ। तर, हालको नेपाल सरकारले आफू सुरक्षित हुने गरी कानुन बनाउन लागिपरेको छ। प्रधानमन्त्री पुष्पकमल दाहाल प्रचण्डले अन्तर्राष्ट्रिय समुदायलाई सहयोग गर्न पनि अपिल गरेका छन्। संयुक्त राष्ट्रसंघका महासचिव एन्टिनियो गुटेरेसको भेटवार्तामा नै प्रधानमन्त्री दाहालले सहयोगको माग गरे। प्रधानमन्त्री पुष्पकमल दाहाल प्रचण्डसँग आइतबार प्रधानमन्त्री तथा मन्त्रिपरिषद्को कार्यालय सिंहदरबारमा शिष्टाचार भेटवार्ता गर्दै गुटेरेस। शान्ति प्रक्रियालाई टुंगोमा पुर्याउन अन्तर्राष्ट्रिय समुदाय र संयुक्त राष्ट्रसंघको महासचिवको हैसियतले उहाँको महत्त्वपूर्ण भूमिका हुने कुरा हामीले गर्यौं, भेटपछि प्रधानमन्त्री प्रचण्डले भने, यो भ्रमणले राष्ट्रसंघसँग हाम्रो सम्बन्धलाई सहजीकरण गर्न महत्त्वपूर्ण भूमिका खेल्ने विश्वास हामीले व्यक्त गरेका छौं। हाल महासचिव गुटेरेस नेपालमा छन्। यसरी शान्ति प्रक्रियामा बाह्य पक्षलाई गुहार्नु उचित नहुने सरोकारवाला बताउँछन्। शान्ति सम्झौतामा नै शान्ति प्रक्रिया टुंग्याउने रोडम्याप छ। त्यहीअनुसार काम नगरेको कारण शान्ति सम्झौता भएको १७ वर्षसम्म पनि त्यो निष्कर्षमा पुग्न नसकेको देखिन्छ। राष्ट्रिय मानवअधिकार आयोगका पूर्वसदस्य सुशील प्याकुरेल शान्ति प्रक्रिया टुंग्याउन बाह्य शक्तिलाई गुहार्नु आवश्यक नरहेको बताउँछन्। शान्ति प्रक्रिया हाम्रो आफ्नै विषय हो। त्यसमा बाह्य शक्तिलाई गुहार मागेर हँुदैन, उनले भने, बृहत् शान्ति सम्झौताको बुँदा नम्बर ५ मा रोडम्याप छ, त्यसलाई बेवास्ता गरियो, त्यसैले यो समयमा टुंगिएन। रोडम्यापअनुसार ६० दिन बेपत्ताको विवरण संकलन गर्ने र शान्ति तथा पुनस्र्थापना आयोग बनाउने विषय थियो। उठीबास लागेकालाई घर फर्काउने यसै उल्लेख छ। तर, शान्ति तथा पुनर्निर्माण मन्त्रालय बनाएर राजनीतीकरण गर्ने काम भयो। त्यो बेला पहिलो शान्तिमन्त्री नै हालका राष्ट्रपति रामचन्द्र पौडेल हुन्। पीडितलाई न्याय दिने विषयमा राजनीतिक दलहरू लाग्नुपर्नेमा आफूहरूलाई बचाउनेतिर लागेकै कारण शान्ति प्रक्रिया नटुंगिएको आयोगका पूर्वसदस्य प्याकुरेलको भनाइ छ। उनले संयुक्त राष्ट्रसंघका महासचिव आउँदै शान्ति प्रक्रिया टुंगिने कुरामा आफूलाई विश्वास नलागेको बताए। महासचिवले उठाएको पीडितलाई न्याय, संयुक्त राष्ट्रसंघ नेपाललाई चार अन्तर्राष्ट्रिय मापदण्ड, सर्वोच्च अदालतको आदेशको विषय आफूले विगतदेखि उठाउँदै आएको उनको भनाइ छ। गम्भीर मानवअधिकार उल्लंघनका पीडितहरूको राष्ट्रिय सञ्जालका संयोजक डा रामकुमार भण्डारी राजनीतिक इच्छाशक्ति नहुँदा नै शान्ति प्रक्रियामा टुंगिन नसकेको बताउँछन्। मुख्य रूपमा राजनीतिक इच्छाशक्ति अभाव नै प्रमुख कारण हो, उनले भने, त्यसमा अन्य सरकोकारवाला पक्षले पनि बीचमा खेल्ने काम गरिहेका छन्। सुरक्षा संयन्त्र र मानवअधिकारकर्मीको नाममा बिचौलियाको प्रवेशले पनि शान्ति प्रक्रिया टुंगिन नसकेको उनको आरोप छ। मानवअधिकारकर्मी एवं पूर्वसभामुख दमननाथ ढुंगाना शान्ति प्रक्रिया नटुंगिँदा नेपालले राष्ट्रिय र अन्तर्राष्ट्रिय रूपमा धेरै नोक्सानी बेहोरिसकेको बताउँछन्। दलहरूबीचमा कानुन बनाउने विषयमा सहमति नहुँदा नै यो विषय नटुंगिएको उनको भनाइ छ। शान्ति सम्झौता र संविधान बनाउँदा सहमत हुने दलहरूले त्यसकै अभिन्न अंग शान्ति प्रक्रिया टुंग्याउने कुरामा विवाद गर्नु उचित थिएन, उनले भने, अहिलेसम्म जे भयो भयो अब छिटो कानुन बनाएर शान्ति प्रक्रियालाई तार्किक निष्कर्षमा पुर्याउनु पर्छ। उनी कानुन बनाउन दलहरू अग्रसर हुनलाई सकारात्मक रूपमा लिनु पर्ने बताउँछन्। नेपाली कांग्रेसका प्रचार विभाग प्रमुख मीनबहादुर विश्वकर्मा दलबीचको आपसी असहमति र सत्ताको आलोपालोको खेलका कारण समस्या आएको बताउँछन्। शान्ति प्रक्रिया नटुंगिँदा साँच्चै पीडितले न्याय पाउन विलम्ब भएको उनी स्वीकार गर्छन्। म भएका बेला टुंग्याउछु भन्दा विलम्ब भएको हो, उनले भने, लामो समयदेखि नटुंगिँदा पीडितलाई न्याय पाउन विलम्ब भएकै हो। संक्रमणकालीन न्यायसम्बन्धी कानुनको विषयमा अधिकांश रूपमा सहमति जुटिसकेकोले केही नमिलेको विषय राजनीतिक रूपमा टुंग्याउनेमा उनले आशा प्रकट गरे। उनले सत्तामा हुँदा छिटो टुंग्याउनतिर लाग्ने र विपक्षमा हुँदा लम्ब्याउनतिर लाग्ने परिपाटीले पनि समस्या भएको उनको भनाइ छ। प्रमुख प्रतिपक्ष दल एमालेले भने प्रधानमन्त्री एवं माओवादी केन्द्रका प्रचण्डकै कारण शान्ति प्रक्रिया नटुंगिएको बताएको छ। एमालेका अध्यक्ष केपी शर्मा ओलीले प्रधानमन्त्रीकै कारण शान्ति प्रक्रियाका बाँकी काम टुंग्याउन ढिलाइ भएको बताएका हुन्। महासचिव एन्टोनियो गुटेरेस भेटमा प्रधानमन्त्रीको कारण ढिलाइ भएको बताउँदै शान्ति प्रक्रिया छिटोभन्दा छिटो टुंगियोस् भन्ने आफूले चाहेको दाबी गरेका छन्। संक्रमणकालीन न्याय भनेको संक्रमणकालीन अन्याय हुन नहुने उनको भनाइ छ। पीडितहरूलाई ध्यानमा राखेर छिटोभन्दा छिटो टुंग्याउनु पर्छ, उनले भने, तर प्रधानमन्त्रीज्यू, जो हिजो विद्रोही नेता हुनुहुन्थ्यो, उहाँले नै यो सबै विषय टुंग्याउन भूमिका खेल्नु पर्नेमा हिंसालाई बढावा दिने खालको महिमा मण्डन गर्ने उहाँको क्रियाकलापले असहज जस्तो भएको छ। खास गरेर युद्ध सुरु भएको दिनलाई दिवसको रूपमा सेलिब्रेसन गर्ने जस्ता कामले पीडितहरू चिन्तामा रहेको ओलीको भनाइ उद्धृत गर्दै एमाले उपमहासचिव प्रदीप ज्ञवालीले भने। उनका अनुसार ओलीले गम्भीर अपराधमा आममाफी नहुने र अन्तर्राष्ट्रिय प्रतिबद्धताहरू र सर्वोच्च अदालतको फैसलालाई ध्यानमा राखेर शान्ति प्रक्रिया छिटोभन्दा छिटो टुंगियोस् भन्ने एमालेको चाहना रहेको बताएका छन्। संक्रमणकालीन न्यायसम्बन्धी कानुन संसद्को शान्ति तथा मानव अधिकारमा समितिमा छ। समितिले उपसमिति बनाएर अधिकांश विषयमा सहमति गरेका छन्। उपसमितिले सहमतिमा नै प्रतिवेदन तयार गरेको छ। राजनीतिक तहमा टुंग्याउनु पर्ने विषय मात्रै टुंगिन बाँकी छ। कांग्रेस प्रचार विभाग प्रमुख मीन विश्वकर्मा र एमालेका सचेतक महेशकुमार बर्तौला पनि राजनीतिक तह टुंग्याउनु पर्ने विषयमात्रै बाँकी रहेको बताउँछन्। जलवायु परिवर्तनको असर हिमाल पुगेर हेर्छु गुटेरेसले अहिलेको नेपाल यात्रामा जलवायु संकटको अवस्था हेर्न आफैं हिमालको भ्रमण गर्न लागेको बताउँदै भने, म जलवायु संकटको भयावह प्रभाव आफैं हेर्न हिमालयको भ्रमण गर्नेछु। उनले नेपालले विगत ३० वर्षमा एक तिहाइ हिउँ गुमाएको बताउँदै यहाँका हिमनदीहरू उच्च दरमा पग्लिरहेको प्रति चिन्तित रहेको बताए। यसको प्रभाव विनाशकारी छ म हिमालयमा बस्ने स्थानीयहरूको कुरा सुन्न उनीहरूलाई भेट्नेछु।, उनले भने। उनले भगवान् बुद्धको जन्मथलो लुम्बिनी पनि पुग्ने बताउँदै भने, विश्व शान्तिको कामना गर्दै शान्तिको शिक्षा अहिलेको समस्याग्रस्त संसारमा पहिलेभन्दा सान्दर्भिक छ। त्यसैले पनि म लुम्बिनीको भ्रमण गर्छु। विपिनको सकुशल फिर्ताको कामना गर्छु गुटेरेसले इजरायलमा सम्पर्कविहीन भएका नेपाली नागरिक विपिन जोशी सकुशल फिर्ताको कामना गरेका छन्। पत्रकार सम्मेलनमा गुटेरेसले हमासको आक्रमणमा मृत्यु भएका नेपालीहरूप्रति श्रद्धाञ्जलि व्यक्त गर्दै भने, कतारबाट सीधै नेपाल आएको छु। गाजामा रहेका सबै बन्धकको तत्काल रिहाइका लागि जोड दिन्छु। गाजाको अवस्था निराशाजनक रहेको भन्दै उनले सबैले अन्तर्राष्ट्रिय मानवीय कानुनको सम्मान गर्नुपर्नेमा जोड दिए । उनले शान्ति मिसनमा नेपालले गरेको योगदानको प्रशंसा पनि गरेका छन्। इजरायलप्यालेस्टाइनमा युद्वविराम हुनुपर्छ महासचिव एन्टोनियो गुटेरेसले प्यालेस्टाइनको गाजा क्षेत्रमा आपत्कालीन मानवीय युद्धविराम गर्न अपिल गरेका छन्। नेपाल भ्रमणकै क्रममा उनले गाजा क्षेत्रमा इजरायलले गरिरहेको बम आक्रमणका कारण २० लाख मानिस अत्यावश्यक सेवाबाट वञ्चित भएको उल्लेख गर्दै त्यसलाई रोक्न तत्काल युद्धविराम गर्न अपिल गरेका हुन्। पत्रकार सम्मेलनमा उनले भने, संसारसामु मानवीय प्रकोप भइरहेको स्पष्ट छ। अत्याधिक बम आक्रमणको सिकार भएर २० लाखभन्दा बढी मानिसहरू असुरक्षित जीवन बिताइरहेका छन्। कहीं जाने सुरक्षित स्थान छैन। जिउनका लागि अत्यावश्यक चीजहरू खाना, पानी, आश्रय र चिकित्सकीय हेरचाहबाट वञ्चित भइरहेका छन्। म जिम्मेवार सबैलाई आफ्नो कदमबाट पछि हट्न आग्रह गर्दछु। आपत्कालीन मानवीय युद्धविरामको लागि मेरो अपिल दोहोर्याउन चाहन्छु। उच्चस्तरीय भेटघाटमा व्यस्त रहे गुटेरेस संयुक्त राष्ट्रसंघका महासचिव एन्टोनियो गुटेरेस आइतबार राति १ बजे नेपाल आए। अनि, दिनभर उच्चस्तरीय भेटघाटमै व्यस्त रहे। उनलाई परराष्ट्रमन्त्री एनपी साउदले स्वागत गरेका थिए। नेपाल आइसकेपपछि उनले आइतबार दिउँसो १ः३० बजे पहिलो भेट परराष्ट्रमन्त्री एनपी साउदसँग परराष्ट्र मन्त्रालयमै गरे। त्यसपछि उपप्रधानमन्त्री पूर्णबहादुर खड्कासँग शिष्टाचार भेट भयो। प्रधानमन्त्री पुष्पकमल दाहाल प्रचण्ड सँग सिंहदरबारस्थित प्रधानमन्त्री तथा मन्त्रिपरिषद् कार्यालयमा २ः३० बजे भेटवार्ता गरेका उनी मध्याह्न ४ बजे संसद् भवन पुगेका थिए। त्यहाँ उनले पहिला सभामुख देवराज घिमिरेसँग भेट गरे। संसद् भवनमै नेपाली कांग्रेसका सभापति शेरबहादुर देउवा र नेकपा एमालेका अध्यक्ष केपी शर्मा ओलीलगायत पार्टीका अन्य नेतासँग भेट गरे। साँझ ५ बजे महासचिव गुटेरेस र राष्ट्रपति रामचन्द्र पौडेलबीच भेट भएको थियो। त्यसपछि उनी साँझ ५ः३० बजे ललितपुरको पाटन दरबार स्क्वायर पुगे। पाटन दरबार स्क्वायर घुम्न पुगेका उनलाई ललितपुर महानगरपालिकाका मेयर चिरिबाबु महर्जनले स्वागत गरेका थिए। महासचिव गुटेरेसले दरबार स्क्वायर क्षेत्रको निकै चासोपूर्वक अवलोकन गरेका थिए। अनि, साँझ उनी प्रधानमन्त्रीले आयोजना गरेको रात्रिभोजमा सरिक भएका थिए। संक्रमणकालीन न्याय टुंग्याउन गुटेरेसका ३ सुझाव प्रधानमन्त्री पुष्पकमल दाहालसँगको भेटपछि आइतबार सिंहदरबारमा आयोजित पत्रकार सम्मेलनमा अन्तिम चरणमा रहेको नेपालको शान्ति प्रक्रिया र संक्रमणकालीन न्याय टुंगोमा पुर्याउनका लागि राष्ट्रसंघ सहयोग गर्न तयार रहेको गुटेरेसले बताएका छन्। त्यसका लागि उनले तीन वटा सुझाव पनि दिए।१ अन्तर्राष्ट्रिय मापदण्ड २ सर्वोच्च अदालतको आदेश ३ पीडितका सरोकारहरूको सम्बोधन हुनुपर्ने उनले पत्रकार सम्मेलनमा बोल्दै नेपाल र संयुक्त राष्ट्रसंघबीचको गहिरो मित्रतालाई थप मजबुत बनाउन आफू नेपाल आएको बताए। भने, संक्रमणकालीन न्यायले पीडित, परिवार र समुदायमा शान्ति ल्याउन मद्दत गर्नुपर्छ। संयुक्त राष्ट्रसंघ नेपाललाई अन्तर्राष्ट्रिय मापदण्ड, सर्वोच्च अदालतको आदेश र पीडितका आवश्यकताहरू पूरा गर्ने प्रक्रियाको विकास गर्न र त्यसलाई व्यवहारमा उतार्न सहयोग गर्न तयार छ। उनले नेपाल आगामी केही वर्षमै अल्पविकसित देशबाट माथि उठ्न तयार भइरहेको बताउँदै भने, विगत २० वर्षमा नेपालको प्रगति अचम्मको रहेको छ। शान्ति कायम गर्दै गणतन्त्रको स्थापना, दिगो विकास लक्ष्य हासिल गर्न तथा जलवायु परिवर्तनविरुद्ध नेपाल लागि परेको छ। नेताहरूसँग एउटै कुरा महासचिव गुटेरेसले राष्ट्रपति रामचन्द्र पौडेलसँगको भेटमा नेपालको शान्ति प्रक्रिया, जलवायु परिवर्तन, अल्पविकसित मुलुकबाट स्तरोन्नति र दिगो विकासलगायतका विषयमा छलफल गरेका थिए। उनले राष्ट्रपति समक्ष नेपालको संक्रमणकालीन न्याय प्रक्रियालाई राष्ट्रसंघ सहयोग गर्न तयार रहेको पनि बताएको सचिवालयले जानकारी दिएको छ। प्रधानमन्त्री पुष्पकमल दाहालले अन्तर्राष्ट्रिय समुदायमा समन्वय र सहकार्यका लागि संयुक्त राष्ट्रसंघबाट नेपाललाई थप सहयोग र सहजीकरणको आशा बढेको बताएका छन्। महासचिव एन्टोनियो गुटेरेससँग भेटवार्तापछि प्रधानमन्त्री दाहालले उच्च विश्वास र सौहाद्र्रपूर्ण वातावरणमा कुराकानी भएको बताए। सिंहदरबारमा भएको पत्रकार सम्मेलनमा उनले भने, नेपालको हावापानी, राजनीतिलगायत धेरै कुरामा उहाँ पहिल्यैदेखि जानकार हुनुहुन्थ्यो। वास्तवमा भेटघाट सौहाद्र्रपूर्ण र उच्च विश्वासको वातावरणमा सम्पन्न भएको छ। प्रधानमन्त्री दाहाल र महासचिव गुटेरेस मन्त्रिपरिषद्को कार्यालय सिंहदरबारमा भएको भेटपछि । तस्बिर : अभिषेक महर्जन दुईपक्षीय हित र राष्ट्रिय अन्तर्राष्ट्रिय समुदायमा समन्वय र सहजीकरणका विभिन्न विषयहरूमा कुराकानी भएको छ। विशेषगरी जलवायु परिवर्तन र त्यसबाट नेपालमा परिरहेको असरहरूका सम्बन्धमा छलफल भएको छ। नेपालमा जलवायु परिवर्तनको असर न्यूनीकरणका लागि थप सहयोग र सहजीकरणको लागि समेत कुराकानी भएको छ। महासचिव गुटेरेसले विश्व शान्तिका लागि नेपाली शान्ति सेनाले खेलेको भूमिकाको उच्च प्रशंसा गर्नुभएको छ, दाहालले भने। उनले नेपालको शान्ति प्रक्रियालाई टुंगोमा पुर्याउनसमेत संयुक्त राष्ट्रसंघको सहजीकरण आवश्यक रहेको बताए। प्रतिनिधिसभाका सभामुख देवराज घिमिरेले महासचिव गुटेरेस समक्ष सत्य निरूपण तथा मेलमिलाप आयोग र बेपत्ता पारिएका व्यक्तिहरूको छानबिन आयोगसम्बन्धी विधेयक संसद्बाट चाँडै पारित हुने बताएका छन्। दुवै विधेयक अहिले संसदीय समितिमा छलफलको क्रममा रहेको प्रष्ट्याए। घिमिरेले अगाडि भने, नेपाल संक्रमणकालीन न्याय प्रक्रियालाई सत्य निरूपण तथा मेलमिलाप आयोग र बेपत्ता पारिएका व्यक्तिहरूको छानबिन आयोगमार्फत तार्किक निष्कर्षमा पुर्याउन प्रतिबद्ध छ। भेटमा महासचिव गुटेरेसले नेपालको संक्रमणकालीन न्याय प्रक्रियालाई राष्ट्रसंघ सहयोग गर्न तयार रहेको बताएका थिए। एमाले अध्यक्ष केपी शर्मा ओलीले प्रधानमन्त्रीकै कारण शान्ति प्रक्रियाका बाँकी काम टुंग्याउन ढिलाइ भएको बताएका थिए। भेटमा महासचिव गुटेरेसले जलवायु परिवर्तनका कारण नेपालले भोगेको पीडा नजिकबाट हेर्ने र यसलाई एजेन्डा बनाएर अघि बढ्ने आफ्नो चाहना रहेको बताए। नेपाली कांग्रेसका पार्टी सभापति शेरबहादुरसँगको भेटमा नेपालको शान्ति प्रक्रिया, राष्ट्रिय तथा अन्तर्राष्ट्रिय घटनाक्रमलगायत विषयमा कुराकानी भएको नेताहरूले बताएका छन्।"
ठेकेदार सांसदले सडक नबनाएपछि,"सालको रुखमा टाँसिएको सांसद शाहीको तस्बिरसँगै लेखिएको छ, माननीय ठेकेदार दिक्पाल शाहीज्यू बाटो कहिले बन्छ ? दैलेख : कांग्रेस नेता दिक्पालकुमार शाही प्रतिनिधिसभा सदस्य हुन्। दैलेख निर्वाचन क्षेत्र नं २ बाट निर्वाचित सांसद शाहीको पहिचान नेता र सांसदमात्रै होइन। उनी निर्माण व्यवसायी पनि हुन्। सांसद पदमा निर्वाचित हुनुअघि उनी पूर्णरूपमा निर्माण व्यवसायीको रूपमा परिचित थिए। उनै सांसद शाहीको निर्माण कम्पनीले ठेक्का पाएको सडक निर्माणको काम अलपत्र पारेको भन्दै पश्चिम सुर्खेतका स्थानीयले उनको खोजी गरेका छन्। सांसद शाहीको तस्बिर सालको रुखमा टाँसिएको छ। सालको रुखमा टाँसिएको सांसद शाहीको तस्बिरसँगै लेखिएको छ, माननीय ठेकेदार दिक्पाल शाहीज्यू बाटो कहिले बन्छ ? सडक निर्माणको काम अलपत्र पारेको भन्दै स्थानीयले रुखमा तस्बिर टाँसेर उक्त प्रश्न गरेका हुन्। अनक जयदेवी सनलाइट जेभी नेपालगन्ज१३ बाँकेले मदन भण्डारी राजमार्गअन्तर्गत सुर्खेतको बड्डीचौर बिउरेनी बाबियाँचौर विद्यापुर खण्डको १२ किलोमिटर सडक कालोपत्रेको जिम्मा पाएको थियो। सडक कालोपत्रेको गर्ने जिम्मा पाएको लामो समय बितिसक्दासमेत निर्माण पूरा नगरेको भन्दै स्थानीयले उनको आलोचना गरिरहेका छन्। गत वर्षको असारमा कर्णाली प्रदेश सरकारका तत्कालीन सामाजिक विकासमन्त्री यज्ञबहादुर बुढाक्षेत्रीले तीन वर्षभित्र निर्माण सम्पन्न गर्ने गरी सडक स्तरोन्नतिको शिलान्यास गरेका थिए। पूर्वाधार विकास निर्देशनालय सुर्खेत र अनक जयदेवी जेभीबीच ४२ करोड ४७ लाख ६१ हजार रुपैयाँँ लागतमा ठेक्का सम्झौता भएको थियो। सडक निर्माणको कामले पूर्णता नपाउनुमा कार्यालयको नै कमजोरी रहेको सांसद शाही बताउँछन्। वातावरणीय प्रभाव मूल्यांकन (ईआईए) नहुँदा काममा ढिलाइ भएको उनको दाबी छ। ईआईए भएको छैन, रुख काट्ने अनुमति पाएको छैन, गिट्टीबालुवा दिएका छैनन्, क्रसर राख्ने अनुमति भर्खरै पाएका छौं, उनले भने, काम गर्न सरकार र स्थानीय तहले दिएका छैनन्। सडक निर्माणका लागि सम्भौता भइसकेपछि निर्माणकार्य गर्ने स्थलमा रुख भएको हुँदा बड्डीचौर सबडिभिजन वन कार्यालयले काम गर्न नदिएर अहिलेसम्म कम्पनीले आर्थिक क्षति व्यहोर्नु परिरहेको कम्पनीको दाबी छ। कम्पनीका प्रतिनिधि सन्देश शाहीले गत पुस ११ गते सडक निर्माणको काम गर्ने क्रममा धेरैजसो स्थलमा रुखहरू पर्ने भएकोले रुख काट्ने व्यवस्थाको प्रक्रिया मिलाइदिन निर्देशनालयलार्ई पत्राचारसमेत गरेका थिए।"
"पोखरा आइपुगे महासचिव गुटेरेस, भोलि अन्नपूर्ण आधार शिविर जाने","गण्डकी : संयुक्त राष्ट्रसंघका महासचिव एन्टोनियो गुटेरेस पोखरा आइपुगेका छन्। नेपालको औपचारिक भ्रमणमा रहेका महासचिव गुटेरेस नेपाली सेनाको विशेष विमानमार्फत् पोखरा आएका हुन्। गुटेरेस सवार विमान पोखराको पुरानो विमानस्थलमा अवतरण भएको हो। उनलाई गण्डकी प्रदेशका मुख्यमन्त्री सुरेन्द्रराज पाण्डे, पोखरा महानगरपालिकाका प्रमुख धनराज आचार्य, गण्डकी प्रदेशका उद्योग, पर्यटन, वन तथा वातावरणमन्त्री दीपेन्द्रबहादुर थापा, गण्डकी प्रदेशका प्रमुख सचिव लक्ष्मीकुमारी बस्नेत, कास्कीका प्रमुख जिल्ला अधिकारी वासुदेव घिमिरे लगायतले स्वागत गरे। विमानस्थल परिसरमा पोखरेलीका तर्फबाट विभिन्न जाताजातिका झाँकीमार्फत् गुटेरेसको स्वागत गरिएको थियो। गुटेरेसले स्वागतमा उभिएका पोखरेलीलाई गाडी भित्रैबाट हात हल्लाएर अभिवादन गरेका थिए। महासचिव गुटेरेस विमानस्थलबाट गाडीमार्फत् सिधै लेकसाइस्थित फिस्टेल होटेलमा गएका थिए। उनी आज पोखरा बस्ने र मंगलबार बिहान नेपाली सेनाको हेलिकप्टरबाट अन्नपूर्ण आधार शिविर जाने कार्यक्रम छ।"
"भगवानको कृपाले मेरा सन्तान छैनन्, मैले कसका लागि भ्रष्टाचार गर्नुपर्ने? : केपी ओली","काठमाडौं : नेकपा एमाले अध्यक्ष केपी शर्मा ओलीले झुठको सहारा लिएर प्रतिक्रियावादीहरूले एमालेविरुद्ध भ्रम फैलाइरहेको बताएका छन्। पोखरामा सोमबार आयोजित एक कार्यक्रममा उनले प्रतिक्रियावादीहरूले 'अनफेयर' मुकाबिला गरिरहेको बताए। 'हामी प्रतिक्रियाबादीहरूसँग मुकाबला गरिरहेका छौं। तर उनीहरूले 'अनफेयर' तरिकाले मुकाबिला गरिरहेका छन्। झुठको सहारा लिएर मुकाबिला गरिरहेका छन्। भ्रम फिजाएर जनतालाई भ्रम फैलाइरहेका छन्,' उनले भने। उनले कम्बोडीयामा तीन हजार करोड लगानी गरेको भ्रम फैलाउनेहरूलाई प्रमाण जुटाएर देखाउन चुनौतीसमेत दिए। 'कम्बोडियामा तीन हजार करोड मैले राखेको छु भने धेरै नाफाको विजिनेश बताइदिन्छु उहाँहरूलाई। त्यो पत्ता लगाउनुस्, त्यसमा एक हजार थपेर तपाइँकै नाममा गरिदिन्छु,' उनले भने। उनले आफूले जोडेको सम्पत्ति ट्रस्टको नाममा गरिसकेको बताउँदै कसैका लागि सम्पत्ति जोडिदिनुपर्ने नरहेको बताए। 'मैले भ्रष्टाचार गरेर अपराध गर्ने। अरुका नाममा सम्पत्ति राखेर अरुलाई पोस्ने। यस्ता खालका काम गर्दैन। सन्तानका लागि भन्ने हो भने भगवानको कृपाले छोराछोरी छैनन्। सन्तानका लागि लुकाउनुपर्ने पनि छैन। मेरा छोराछोरीलाई भोलि पर्सी देउ भन्ने पनि छैन। यस्तै खालका तत्वहरू हामीसँग मुकाबला गर्न सक्दैनन् र विभिन्न प्रकारका भ्रम छर्छन्,' उनले भने। उनले प्रतिक्रियावादीलाई तह लगाउन आफू अझै २० वर्ष राजनीति गर्ने बताए। 'पदमा बस्छु, बस्दिनँ तर २० वर्षमा राजनीति गर्छु। पछाडिबाट भए पनि साथीहरूलाई साथ दिन्छु,' उनले भने।"
सडक निर्माण नगर्ने ठेकेदारलाई कारबाही गर्न सांसदहरूको माग,"काठमाडौं : भौतिक पूर्वाधार तथा यातायातमन्त्री प्रकाश ज्वालाले मुलुकभरको सडकलाई मर्मत गर्ने काम सुरु गरिसकेको बताएका छन्। सिंहदरबारमा सोमबार बसेको प्रतिनिधिसभाअन्तर्गतको पूर्वाधार विकास समिति बैठकमा मन्त्री ज्वालले वर्षायामपछि सडकलाई मर्मत गर्ने भनिएपछि दसैंका कारण केही ढिलाई हुन गएकाले अब मुलुकभरको सडकलाई मर्मत गर्ने काम सुरु गरिसकेको जानकारी दिए। तिहारअघि नै सम्पूर्ण सडक सञ्जालको मर्मत कार्यसम्पन्न हुने उनले बताए। उनले मुग्लिङ पोखरा, नागढुंगा लगायतका सडकलाई प्राथमिकताका साथ अघि बढाइएको धारणा राखे। सडकको स्तरोन्नतीका क्रममा केही समस्या आए पनि त्यसलाई हल गर्दै व्यवस्थितरूपमा अघि बढाइएने उनले बताए। उनले चाडपर्वका बेला सहजरूपमा आवातजावतका लागि आवश्यक निर्देशन दिएको जानकारी दिए। बैठकमा समिति सदस्यहरूले समयमा नै सडक निर्माण नगर्ने ठेकेदारलाई कारबाही गर्नुपर्नेमा जोड दिएका थिए। समिति सदस्य प्रदीप पौडेलले वर्षौंसम्म पनि एउटा पनि आयोजना सम्पन्न नहुँदा त्यसको प्रभाव धेरै देखिए पनि सरोकारवाला गम्भीर हुन नसकेको बताए। उनले तोकिएको आयोजना समयमा नै नसकिदा म्याद थप्ने काम बन्द गर्नुपर्ने बताए।"
बागमती सरकारद्वारा संघीय सरकारविरुद्ध सर्वोच्चमा रिट,"हेटौंडा : बागमती प्रदेश सरकारले संघीय सरकारविरुद्ध सर्वोच्च अदालतमा रिट निवेदन दर्ता गरेको छ। संघीय सरकारले बनाएको सहरी क्षेत्र सार्वजनिक यातायात व्यवस्थापन प्राधिकरण ऐन २०७९ खारेज गर्न माग गर्दै बागमती सरकारले आइतबार सर्वोच्च अदालतमा रिट दर्ता गरेको हो। रिट निवेदनमा प्रदेश सरकारको क्षेत्राधिकारमाथि हस्तक्षेप गरेको भन्दै संघीय सरकारलाई विपक्षी बनाइएको छ। प्रदेश सरकारका श्रम, रोजगार तथा यातायातमन्त्री लक्ष्मण लम्सालले सर्वोच्चमा आइतबार दिउँसो रिट दर्ता गरेको मन्त्रालयका सूचना अधिकारी खगेन्द्र पौडेलले अन्नपूर्ण पोस्ट्लाई जानकारी दिए। उनका अनुसार भदौ २७ गते बागमती प्रदेश मन्त्रिपरिषद्को बैठकबाट मन्त्री लम्साललाई प्रदेश सरकारको तर्फबाट सर्वोच्च अदालतमा रिट निवेदन दर्ता गर्न अधिकार प्रत्यायोजन भएको थियो। सोही अनुसार आइतबार मन्त्री लम्सालले रिट दर्ता गरेका हुन्। प्रदेश सरकारले दर्ता गरेको रिटमा नेपाल सरकार, प्रधानमन्त्री तथा मन्त्रिपरिषद्को कार्यालय, संघीय संसद सचिवालय, कानुन, न्याय तथा संसदीय मामिला मन्त्रालय, भौतिक पूर्वाधार तथा यातायात मन्त्रालय, संघीय राजधानी सहरी क्षेत्र सार्वजनिक यातायात प्राधिकरण, संघीय राजधानी सहरी क्षेत्र सार्वजनिक यातायात प्राधिकरणको प्रमुख कार्यकारी अधिकृत कुवेर नेपालीसमेतलाई विपक्षी बनाइएको छ। संघीय संसदबाट जारी गरिएको सहरी क्षेत्र सार्वजनिक यातायात (व्यवस्थापन) प्राधिकरण ऐन, २०७९ को नाममा रहेको व्यवस्थापन भन्ने शब्द, प्रस्तावनामा रहेको सहरी क्षेत्रमा सार्वजनिक यातायात सेवालाई सहज, पहुँचयोग्य, यात्रुमैत्री, विश्वसनीय लागतप्रभावी र सुरक्षित बनाएर व्यवस्थापन, विकास तथा विस्तार गर्ने भन्ने विषय संविधानसँग बाझिएको प्रदेश सरकारको दावी छ। सो ऐन नेपालको संविधानसँग बाझिएकोले बाझिएको हदसम्म नेपालको संविधानको धारा १३३ (१) बमोजिम प्रारम्भ भएको मितिदेखि अमान्य र बदर घोषित गरी पाउँ भनी मागदाबी गरिएको छ। रिट निवेदनमा उत्प्रेषण, परमादेश, आदेश जारी गरी संविधान र संविधानले नै प्रदेश सरकारलाई दिएको अधिकार संरक्षण गरी पाऊँ भनी माग गरिएको मन्त्रालयका सूचना अधिकारी पौडेलले बताए। सो रिट निवेदन उपर पेशी मंसिर १३ गते तोकिएको उनको भनाइ छ।"
संक्रमणकालीन न्याय किन छिटो टुंग्याउनु आवश्यक छ ?,"काठमाडौं : भारतको नयाँ दिल्लीमा २०६२ मंसिर ७ गते भूमिगत रूपमा सशस्त्र संघर्ष गरिरहेको माओवादी र सात राजनीतिक दलबीच बाह्रबुँदे सम्झौता भयो। यसकै जगमा माओवादी र सात राजनीतिक दलको संयुक्त जनआन्दोलनपछि लोकतान्त्रिक गणतन्त्रको स्थापना भयो। यो जनआन्दोलनलाई २०६२०६३ सालको जनआन्दोलन भनिँदै आएको छ। जनआन्दोलनको सफलतापछि सरकार र तत्कालीन विद्रोही पक्ष नेकपा माओवादीबीच २०६३ मंसिर ५ गते बृहत् शान्ति सम्झौता भएको थियो। तर, १७ वर्ष बितिसक्दा पनि राजनीतिक स्वार्थको कारण शान्ति प्रक्रिया निष्कर्षमा पुग्न सकेको छैन्। २०५२ सालदेखि २०६२०६३ सम्म भएको सशस्त्र द्वन्द्वमा १७ हजार नेपालीले ज्यान गुमाए। ठूलो संख्यामा बेपत्ता छन्। धेरै अंगभंग भए। अर्बौंको संरचना क्षति पुग्यो। यो सबै भएको त्यति लामो समयसम्म पनि पीडितले भने न्याय पाएका छैनन्। बृहत् शान्ति सम्झौतामा दुई पक्षमध्ये सत्तापक्षबाट गिरिजाप्रसाद कोइराला र विद्रोहीका तर्फबाट पुष्पकमल दाहाल प्रचण्डले हस्ताक्षर गरेका थिए। विद्रोही पक्ष माओवादीले नै हाल सरकारको नेतृत्व गरिएको छ। उक्त समय हालको सरकार पक्ष नेपाली कांग्रेस पनि सरकारको प्रमुख घटक हो। माओवादीविरुद्ध संकटकाल लगाउने प्रधानमन्त्री थिए कांग्रेस सभापति शेरबहादुर देउवा। त्यो बेलाका द्वन्द्वरत पक्ष पालैपालो सरकारमा पुगेका छन्। अहिले त्यो बेलाको विद्रोही र सरकार पक्ष दुवै हाल सत्तापक्षमा नै भएकोले उनीहरू आफूलाई कुनै असर नगर्ने गरी संक्रमणकालीन न्यायसम्बन्धी कानुन बनाउन चाहन्छन्। पीडितको भन्दा पनि आफू अनुकूल कानुन बनाउने ध्यान उनीहरूको छ। पीडितको स्मृति, सत्य, न्याय र परिपूरणको समग्र अधिकारलाई सर्वोच्च अदालतको फैसला र अन्तर्राष्ट्रिय मापदण्ड अनुरूप सुनिश्चित गरिनुपर्छ। तर, हालको नेपाल सरकारले आफू सुरक्षित हुने गरी कानुन बनाउन लागिपरेको छ। प्रधानमन्त्री पुष्पकमल दाहाल प्रचण्डले अन्तर्राष्ट्रिय समुदायलाई सहयोग गर्न पनि अपिल गरेका छन्। संयुक्त राष्ट्रसंघका महासचिव एन्टिनियो गुटेरेसको भेटवार्तामा नै प्रधानमन्त्री दाहालले सहयोगको माग गरे। प्रधानमन्त्री पुष्पकमल दाहाल प्रचण्डसँग आइतबार प्रधानमन्त्री तथा मन्त्रिपरिषद्को कार्यालय सिंहदरबारमा शिष्टाचार भेटवार्ता गर्दै गुटेरेस। शान्ति प्रक्रियालाई टुंगोमा पुर्याउन अन्तर्राष्ट्रिय समुदाय र संयुक्त राष्ट्रसंघको महासचिवको हैसियतले उहाँको महत्त्वपूर्ण भूमिका हुने कुरा हामीले गर्यौं, भेटपछि प्रधानमन्त्री प्रचण्डले भने, यो भ्रमणले राष्ट्रसंघसँग हाम्रो सम्बन्धलाई सहजीकरण गर्न महत्त्वपूर्ण भूमिका खेल्ने विश्वास हामीले व्यक्त गरेका छौं। हाल महासचिव गुटेरेस नेपालमा छन्। यसरी शान्ति प्रक्रियामा बाह्य पक्षलाई गुहार्नु उचित नहुने सरोकारवाला बताउँछन्। शान्ति सम्झौतामा नै शान्ति प्रक्रिया टुंग्याउने रोडम्याप छ। त्यहीअनुसार काम नगरेको कारण शान्ति सम्झौता भएको १७ वर्षसम्म पनि त्यो निष्कर्षमा पुग्न नसकेको देखिन्छ। राष्ट्रिय मानवअधिकार आयोगका पूर्वसदस्य सुशील प्याकुरेल शान्ति प्रक्रिया टुंग्याउन बाह्य शक्तिलाई गुहार्नु आवश्यक नरहेको बताउँछन्। शान्ति प्रक्रिया हाम्रो आफ्नै विषय हो। त्यसमा बाह्य शक्तिलाई गुहार मागेर हँुदैन, उनले भने, बृहत् शान्ति सम्झौताको बुँदा नम्बर ५ मा रोडम्याप छ, त्यसलाई बेवास्ता गरियो, त्यसैले यो समयमा टुंगिएन। रोडम्यापअनुसार ६० दिन बेपत्ताको विवरण संकलन गर्ने र शान्ति तथा पुनस्र्थापना आयोग बनाउने विषय थियो। उठीबास लागेकालाई घर फर्काउने यसै उल्लेख छ। तर, शान्ति तथा पुनर्निर्माण मन्त्रालय बनाएर राजनीतीकरण गर्ने काम भयो। त्यो बेला पहिलो शान्तिमन्त्री नै हालका राष्ट्रपति रामचन्द्र पौडेल हुन्। पीडितलाई न्याय दिने विषयमा राजनीतिक दलहरू लाग्नुपर्नेमा आफूहरूलाई बचाउनेतिर लागेकै कारण शान्ति प्रक्रिया नटुंगिएको आयोगका पूर्वसदस्य प्याकुरेलको भनाइ छ। उनले संयुक्त राष्ट्रसंघका महासचिव आउँदै शान्ति प्रक्रिया टुंगिने कुरामा आफूलाई विश्वास नलागेको बताए। महासचिवले उठाएको पीडितलाई न्याय, संयुक्त राष्ट्रसंघ नेपाललाई चार अन्तर्राष्ट्रिय मापदण्ड, सर्वोच्च अदालतको आदेशको विषय आफूले विगतदेखि उठाउँदै आएको उनको भनाइ छ। गम्भीर मानवअधिकार उल्लंघनका पीडितहरूको राष्ट्रिय सञ्जालका संयोजक डा रामकुमार भण्डारी राजनीतिक इच्छाशक्ति नहुँदा नै शान्ति प्रक्रियामा टुंगिन नसकेको बताउँछन्। मुख्य रूपमा राजनीतिक इच्छाशक्ति अभाव नै प्रमुख कारण हो, उनले भने, त्यसमा अन्य सरकोकारवाला पक्षले पनि बीचमा खेल्ने काम गरिहेका छन्। सुरक्षा संयन्त्र र मानवअधिकारकर्मीको नाममा बिचौलियाको प्रवेशले पनि शान्ति प्रक्रिया टुंगिन नसकेको उनको आरोप छ। मानवअधिकारकर्मी एवं पूर्वसभामुख दमननाथ ढुंगाना शान्ति प्रक्रिया नटुंगिँदा नेपालले राष्ट्रिय र अन्तर्राष्ट्रिय रूपमा धेरै नोक्सानी बेहोरिसकेको बताउँछन्। दलहरूबीचमा कानुन बनाउने विषयमा सहमति नहुँदा नै यो विषय नटुंगिएको उनको भनाइ छ। शान्ति सम्झौता र संविधान बनाउँदा सहमत हुने दलहरूले त्यसकै अभिन्न अंग शान्ति प्रक्रिया टुंग्याउने कुरामा विवाद गर्नु उचित थिएन, उनले भने, अहिलेसम्म जे भयो भयो अब छिटो कानुन बनाएर शान्ति प्रक्रियालाई तार्किक निष्कर्षमा पुर्याउनु पर्छ। उनी कानुन बनाउन दलहरू अग्रसर हुनलाई सकारात्मक रूपमा लिनु पर्ने बताउँछन्। नेपाली कांग्रेसका प्रचार विभाग प्रमुख मीनबहादुर विश्वकर्मा दलबीचको आपसी असहमति र सत्ताको आलोपालोको खेलका कारण समस्या आएको बताउँछन्। शान्ति प्रक्रिया नटुंगिँदा साँच्चै पीडितले न्याय पाउन विलम्ब भएको उनी स्वीकार गर्छन्। म भएका बेला टुंग्याउछु भन्दा विलम्ब भएको हो, उनले भने, लामो समयदेखि नटुंगिँदा पीडितलाई न्याय पाउन विलम्ब भएकै हो। संक्रमणकालीन न्यायसम्बन्धी कानुनको विषयमा अधिकांश रूपमा सहमति जुटिसकेकोले केही नमिलेको विषय राजनीतिक रूपमा टुंग्याउनेमा उनले आशा प्रकट गरे। उनले सत्तामा हुँदा छिटो टुंग्याउनतिर लाग्ने र विपक्षमा हुँदा लम्ब्याउनतिर लाग्ने परिपाटीले पनि समस्या भएको उनको भनाइ छ। प्रमुख प्रतिपक्ष दल एमालेले भने प्रधानमन्त्री एवं माओवादी केन्द्रका प्रचण्डकै कारण शान्ति प्रक्रिया नटुंगिएको बताएको छ। एमालेका अध्यक्ष केपी शर्मा ओलीले प्रधानमन्त्रीकै कारण शान्ति प्रक्रियाका बाँकी काम टुंग्याउन ढिलाइ भएको बताएका हुन्। महासचिव एन्टोनियो गुटेरेस भेटमा प्रधानमन्त्रीको कारण ढिलाइ भएको बताउँदै शान्ति प्रक्रिया छिटोभन्दा छिटो टुंगियोस् भन्ने आफूले चाहेको दाबी गरेका छन्। संक्रमणकालीन न्याय भनेको संक्रमणकालीन अन्याय हुन नहुने उनको भनाइ छ। पीडितहरूलाई ध्यानमा राखेर छिटोभन्दा छिटो टुंग्याउनु पर्छ, उनले भने, तर प्रधानमन्त्रीज्यू, जो हिजो विद्रोही नेता हुनुहुन्थ्यो, उहाँले नै यो सबै विषय टुंग्याउन भूमिका खेल्नु पर्नेमा हिंसालाई बढावा दिने खालको महिमा मण्डन गर्ने उहाँको क्रियाकलापले असहज जस्तो भएको छ। खास गरेर युद्ध सुरु भएको दिनलाई दिवसको रूपमा सेलिब्रेसन गर्ने जस्ता कामले पीडितहरू चिन्तामा रहेको ओलीको भनाइ उद्धृत गर्दै एमाले उपमहासचिव प्रदीप ज्ञवालीले भने। उनका अनुसार ओलीले गम्भीर अपराधमा आममाफी नहुने र अन्तर्राष्ट्रिय प्रतिबद्धताहरू र सर्वोच्च अदालतको फैसलालाई ध्यानमा राखेर शान्ति प्रक्रिया छिटोभन्दा छिटो टुंगियोस् भन्ने एमालेको चाहना रहेको बताएका छन्। संक्रमणकालीन न्यायसम्बन्धी कानुन संसद्को शान्ति तथा मानव अधिकारमा समितिमा छ। समितिले उपसमिति बनाएर अधिकांश विषयमा सहमति गरेका छन्। उपसमितिले सहमतिमा नै प्रतिवेदन तयार गरेको छ। राजनीतिक तहमा टुंग्याउनु पर्ने विषय मात्रै टुंगिन बाँकी छ। कांग्रेस प्रचार विभाग प्रमुख मीन विश्वकर्मा र एमालेका सचेतक महेशकुमार बर्तौला पनि राजनीतिक तह टुंग्याउनु पर्ने विषयमात्रै बाँकी रहेको बताउँछन्। जलवायु परिवर्तनको असर हिमाल पुगेर हेर्छु गुटेरेसले अहिलेको नेपाल यात्रामा जलवायु संकटको अवस्था हेर्न आफैं हिमालको भ्रमण गर्न लागेको बताउँदै भने, म जलवायु संकटको भयावह प्रभाव आफैं हेर्न हिमालयको भ्रमण गर्नेछु। उनले नेपालले विगत ३० वर्षमा एक तिहाइ हिउँ गुमाएको बताउँदै यहाँका हिमनदीहरू उच्च दरमा पग्लिरहेको प्रति चिन्तित रहेको बताए। यसको प्रभाव विनाशकारी छ म हिमालयमा बस्ने स्थानीयहरूको कुरा सुन्न उनीहरूलाई भेट्नेछु।, उनले भने। उनले भगवान् बुद्धको जन्मथलो लुम्बिनी पनि पुग्ने बताउँदै भने, विश्व शान्तिको कामना गर्दै शान्तिको शिक्षा अहिलेको समस्याग्रस्त संसारमा पहिलेभन्दा सान्दर्भिक छ। त्यसैले पनि म लुम्बिनीको भ्रमण गर्छु। विपिनको सकुशल फिर्ताको कामना गर्छु गुटेरेसले इजरायलमा सम्पर्कविहीन भएका नेपाली नागरिक विपिन जोशी सकुशल फिर्ताको कामना गरेका छन्। पत्रकार सम्मेलनमा गुटेरेसले हमासको आक्रमणमा मृत्यु भएका नेपालीहरूप्रति श्रद्धाञ्जलि व्यक्त गर्दै भने, कतारबाट सीधै नेपाल आएको छु। गाजामा रहेका सबै बन्धकको तत्काल रिहाइका लागि जोड दिन्छु। गाजाको अवस्था निराशाजनक रहेको भन्दै उनले सबैले अन्तर्राष्ट्रिय मानवीय कानुनको सम्मान गर्नुपर्नेमा जोड दिए । उनले शान्ति मिसनमा नेपालले गरेको योगदानको प्रशंसा पनि गरेका छन्। इजरायलप्यालेस्टाइनमा युद्वविराम हुनुपर्छ महासचिव एन्टोनियो गुटेरेसले प्यालेस्टाइनको गाजा क्षेत्रमा आपत्कालीन मानवीय युद्धविराम गर्न अपिल गरेका छन्। नेपाल भ्रमणकै क्रममा उनले गाजा क्षेत्रमा इजरायलले गरिरहेको बम आक्रमणका कारण २० लाख मानिस अत्यावश्यक सेवाबाट वञ्चित भएको उल्लेख गर्दै त्यसलाई रोक्न तत्काल युद्धविराम गर्न अपिल गरेका हुन्। पत्रकार सम्मेलनमा उनले भने, संसारसामु मानवीय प्रकोप भइरहेको स्पष्ट छ। अत्याधिक बम आक्रमणको सिकार भएर २० लाखभन्दा बढी मानिसहरू असुरक्षित जीवन बिताइरहेका छन्। कहीं जाने सुरक्षित स्थान छैन। जिउनका लागि अत्यावश्यक चीजहरू खाना, पानी, आश्रय र चिकित्सकीय हेरचाहबाट वञ्चित भइरहेका छन्। म जिम्मेवार सबैलाई आफ्नो कदमबाट पछि हट्न आग्रह गर्दछु। आपत्कालीन मानवीय युद्धविरामको लागि मेरो अपिल दोहोर्याउन चाहन्छु। उच्चस्तरीय भेटघाटमा व्यस्त रहे गुटेरेस संयुक्त राष्ट्रसंघका महासचिव एन्टोनियो गुटेरेस आइतबार राति १ बजे नेपाल आए। अनि, दिनभर उच्चस्तरीय भेटघाटमै व्यस्त रहे। उनलाई परराष्ट्रमन्त्री एनपी साउदले स्वागत गरेका थिए। नेपाल आइसकेपपछि उनले आइतबार दिउँसो १ः३० बजे पहिलो भेट परराष्ट्रमन्त्री एनपी साउदसँग परराष्ट्र मन्त्रालयमै गरे। त्यसपछि उपप्रधानमन्त्री पूर्णबहादुर खड्कासँग शिष्टाचार भेट भयो। प्रधानमन्त्री पुष्पकमल दाहाल प्रचण्ड सँग सिंहदरबारस्थित प्रधानमन्त्री तथा मन्त्रिपरिषद् कार्यालयमा २ः३० बजे भेटवार्ता गरेका उनी मध्याह्न ४ बजे संसद् भवन पुगेका थिए। त्यहाँ उनले पहिला सभामुख देवराज घिमिरेसँग भेट गरे। संसद् भवनमै नेपाली कांग्रेसका सभापति शेरबहादुर देउवा र नेकपा एमालेका अध्यक्ष केपी शर्मा ओलीलगायत पार्टीका अन्य नेतासँग भेट गरे। साँझ ५ बजे महासचिव गुटेरेस र राष्ट्रपति रामचन्द्र पौडेलबीच भेट भएको थियो। त्यसपछि उनी साँझ ५ः३० बजे ललितपुरको पाटन दरबार स्क्वायर पुगे। पाटन दरबार स्क्वायर घुम्न पुगेका उनलाई ललितपुर महानगरपालिकाका मेयर चिरिबाबु महर्जनले स्वागत गरेका थिए। महासचिव गुटेरेसले दरबार स्क्वायर क्षेत्रको निकै चासोपूर्वक अवलोकन गरेका थिए। अनि, साँझ उनी प्रधानमन्त्रीले आयोजना गरेको रात्रिभोजमा सरिक भएका थिए। संक्रमणकालीन न्याय टुंग्याउन गुटेरेसका ३ सुझाव प्रधानमन्त्री पुष्पकमल दाहालसँगको भेटपछि आइतबार सिंहदरबारमा आयोजित पत्रकार सम्मेलनमा अन्तिम चरणमा रहेको नेपालको शान्ति प्रक्रिया र संक्रमणकालीन न्याय टुंगोमा पुर्याउनका लागि राष्ट्रसंघ सहयोग गर्न तयार रहेको गुटेरेसले बताएका छन्। त्यसका लागि उनले तीन वटा सुझाव पनि दिए।१ अन्तर्राष्ट्रिय मापदण्ड २ सर्वोच्च अदालतको आदेश ३ पीडितका सरोकारहरूको सम्बोधन हुनुपर्ने उनले पत्रकार सम्मेलनमा बोल्दै नेपाल र संयुक्त राष्ट्रसंघबीचको गहिरो मित्रतालाई थप मजबुत बनाउन आफू नेपाल आएको बताए। भने, संक्रमणकालीन न्यायले पीडित, परिवार र समुदायमा शान्ति ल्याउन मद्दत गर्नुपर्छ। संयुक्त राष्ट्रसंघ नेपाललाई अन्तर्राष्ट्रिय मापदण्ड, सर्वोच्च अदालतको आदेश र पीडितका आवश्यकताहरू पूरा गर्ने प्रक्रियाको विकास गर्न र त्यसलाई व्यवहारमा उतार्न सहयोग गर्न तयार छ। उनले नेपाल आगामी केही वर्षमै अल्पविकसित देशबाट माथि उठ्न तयार भइरहेको बताउँदै भने, विगत २० वर्षमा नेपालको प्रगति अचम्मको रहेको छ। शान्ति कायम गर्दै गणतन्त्रको स्थापना, दिगो विकास लक्ष्य हासिल गर्न तथा जलवायु परिवर्तनविरुद्ध नेपाल लागि परेको छ। नेताहरूसँग एउटै कुरा महासचिव गुटेरेसले राष्ट्रपति रामचन्द्र पौडेलसँगको भेटमा नेपालको शान्ति प्रक्रिया, जलवायु परिवर्तन, अल्पविकसित मुलुकबाट स्तरोन्नति र दिगो विकासलगायतका विषयमा छलफल गरेका थिए। उनले राष्ट्रपति समक्ष नेपालको संक्रमणकालीन न्याय प्रक्रियालाई राष्ट्रसंघ सहयोग गर्न तयार रहेको पनि बताएको सचिवालयले जानकारी दिएको छ। प्रधानमन्त्री पुष्पकमल दाहालले अन्तर्राष्ट्रिय समुदायमा समन्वय र सहकार्यका लागि संयुक्त राष्ट्रसंघबाट नेपाललाई थप सहयोग र सहजीकरणको आशा बढेको बताएका छन्। महासचिव एन्टोनियो गुटेरेससँग भेटवार्तापछि प्रधानमन्त्री दाहालले उच्च विश्वास र सौहाद्र्रपूर्ण वातावरणमा कुराकानी भएको बताए। सिंहदरबारमा भएको पत्रकार सम्मेलनमा उनले भने, नेपालको हावापानी, राजनीतिलगायत धेरै कुरामा उहाँ पहिल्यैदेखि जानकार हुनुहुन्थ्यो। वास्तवमा भेटघाट सौहाद्र्रपूर्ण र उच्च विश्वासको वातावरणमा सम्पन्न भएको छ। प्रधानमन्त्री दाहाल र महासचिव गुटेरेस मन्त्रिपरिषद्को कार्यालय सिंहदरबारमा भएको भेटपछि । तस्बिर : अभिषेक महर्जन दुईपक्षीय हित र राष्ट्रिय अन्तर्राष्ट्रिय समुदायमा समन्वय र सहजीकरणका विभिन्न विषयहरूमा कुराकानी भएको छ। विशेषगरी जलवायु परिवर्तन र त्यसबाट नेपालमा परिरहेको असरहरूका सम्बन्धमा छलफल भएको छ। नेपालमा जलवायु परिवर्तनको असर न्यूनीकरणका लागि थप सहयोग र सहजीकरणको लागि समेत कुराकानी भएको छ। महासचिव गुटेरेसले विश्व शान्तिका लागि नेपाली शान्ति सेनाले खेलेको भूमिकाको उच्च प्रशंसा गर्नुभएको छ, दाहालले भने। उनले नेपालको शान्ति प्रक्रियालाई टुंगोमा पुर्याउनसमेत संयुक्त राष्ट्रसंघको सहजीकरण आवश्यक रहेको बताए। प्रतिनिधिसभाका सभामुख देवराज घिमिरेले महासचिव गुटेरेस समक्ष सत्य निरूपण तथा मेलमिलाप आयोग र बेपत्ता पारिएका व्यक्तिहरूको छानबिन आयोगसम्बन्धी विधेयक संसद्बाट चाँडै पारित हुने बताएका छन्। दुवै विधेयक अहिले संसदीय समितिमा छलफलको क्रममा रहेको प्रष्ट्याए। घिमिरेले अगाडि भने, नेपाल संक्रमणकालीन न्याय प्रक्रियालाई सत्य निरूपण तथा मेलमिलाप आयोग र बेपत्ता पारिएका व्यक्तिहरूको छानबिन आयोगमार्फत तार्किक निष्कर्षमा पुर्याउन प्रतिबद्ध छ। भेटमा महासचिव गुटेरेसले नेपालको संक्रमणकालीन न्याय प्रक्रियालाई राष्ट्रसंघ सहयोग गर्न तयार रहेको बताएका थिए। एमाले अध्यक्ष केपी शर्मा ओलीले प्रधानमन्त्रीकै कारण शान्ति प्रक्रियाका बाँकी काम टुंग्याउन ढिलाइ भएको बताएका थिए। भेटमा महासचिव गुटेरेसले जलवायु परिवर्तनका कारण नेपालले भोगेको पीडा नजिकबाट हेर्ने र यसलाई एजेन्डा बनाएर अघि बढ्ने आफ्नो चाहना रहेको बताए। नेपाली कांग्रेसका पार्टी सभापति शेरबहादुरसँगको भेटमा नेपालको शान्ति प्रक्रिया, राष्ट्रिय तथा अन्तर्राष्ट्रिय घटनाक्रमलगायत विषयमा कुराकानी भएको नेताहरूले बताएका छन्।"
गुटेरेसको स्वागतमा तयार लुम्बिनी,"बुटवल : संयुक्त राष्ट्रसंघका महासचिव एन्टोनियो गुटेरेसको स्वागतका लागि लुम्बिनी सिगारिएको छ। महिनौंदेखि अलपत्र सडक कालोपत्रे गर्नेदेखि रंगरोगनका कार्यहरू भइरहेका छन्। आइतबार नेपाल आएका गुटेरेस मंगलबार लुम्बिनी आउँदैछन्। लुम्बिनीमा आउने उनी छैठौं महासचिव हुन्। राष्ट्रसंघका महासचिव उ थान्तको लुम्बिनी भ्रमणपछि लुम्बिनीको विकासमा अन्तर्राष्ट्रिय चासो सुरु भएको थियो। उनको लुम्बिनीमा स्मरण शालिकसमेत स्थापना गरिएको छ। विकास कोषले एन्टोनियो गुटेरेसको भ्रमणलाई महत्वमा राखी स्वागतको तयारी गरेको हो। लुम्बिनीबाट महासचिव एन्टोनियो गुटेरेसले दिने सन्देश विश्वका लागि शान्ति सन्देशका रुपमा प्रभाह हुने विश्वास कोषको रहेको छ। लुम्बिनी विकास कोषका उपाध्यक्ष डा ल्याहरक्याल लामाले एन्टोनियो गुटेरेसको स्वागतका लागि तयारी भइरहेको बताए। लुम्बिनीलाई विश्वमाझ अझ प्रवद्र्धन गर्ने यो मौका समेत हो, उनले भने,बुद्धका शान्ति सन्देशलाई विश्वमाझ पुर्याउने अवसरका रुपमा हामीले सदुपयोग गर्नुपर्छ। करिब १५ वर्षपछि नेपालमा राष्ट्रसंघका महासचिव नेपाल आउने निश्चित भएसँगै लामो समयदेखि अलपत्र रहेका लुम्बिनी विकास कोषभित्रका सडक हतारहतार कालोपत्रे गर्न थालिएको हो। लुम्बिनी विकास कोषका उपाध्यक्ष लामाले सडक निर्माणलगायतका पूर्वाधारका काम छिटो सम्पन्न गर्न पटकपटक ताकेता गरेका थिए। तर, काम हुन सकेको थिएन। अहिले निर्माण व्यवसायीहरू धमाधम काम गरिरहेका छन्। हेलीप्याडहरूमा रंगरोगन गरिएको छ। झाडी हटाउने, सडक बडार्ने, फोहोर हटाउने कामहरू धमाधम गरिएका छन्। निर्माण, सरसफाई मात्रै होइन विकास निर्माणको काममा पनि हतार हतार तिव्रताको साथ गरिरहेको छ। महासचिव गुटेरेसलाई लुम्बिनीको मायादेवी मन्दिरसम्म पुग्ने बाटो सफाइदेखि लिएर ६ सय ५० मिटर सडक पिच गर्न लागिएको छ। लुम्बिनी विकास कोषका योजना प्रमुख सरोज भट्टराईले विकास कोषको चार नम्बर गेटदेखि शान्तिदीपसम्म पुग्ने ६ सय पचास मिटर सडक पिच गर्न लागिएको बताए। त्यसैगरी, पाँच नम्बर गेटको निमार्णाधीन गेटको काम पनि सम्पन्न गर्ने तयारीमा रहेको योजना प्रमुख भट्टराईले बताए। महासचिव गुटेरेसलाई चार नम्बर गेटबाट प्रवेश गराएर शान्तिदीप हुँदै मायादेवी मन्दिर लैजाने र पाँच नम्बर गेटबाट बाहिरिने गरी भ्रमणको तालिका रहेको भट्टराईले बताए। तालिका अनुसारको क्षेत्रको सौन्दर्यीकरणको काम भइरहेको छ।"
शान्ति स्थापनामा नेपालले गरेको मौलिक अभ्यासबाट विश्वले पाठ सिक्नुपर्छ : महासचिव गुटेरेस,"काठमाडौं : नेपालको औपचारिक भ्रमणमा रहेका संयुक्त राष्ट्रसंघका महासचिव एन्टोनियो गुटेरेसले शान्ति स्थापनामा नेपालले गरेको मौलिक अभ्यासबाट विश्वले पाठ सिक्नुपर्ने बताएका छन्। ललितपुरको पुल्चोकस्थित राष्ट्रसंघ भवनमा सोमबार आयोजित स्वागत समारोहलाई सम्बोधन गर्दै महासचिव गुटेरेसले भने, 'नेपालले शान्ति स्थापनामा गरेको मौलिक अभ्यास, सङ्क्रमणकालीन न्यायलाई अन्तिम निष्कर्ष दिन चालेका कदम र शान्ति स्थापनार्थ खटाइएका शान्ति सेनाका सफल उदाहरणबाट विश्वले पाठ सिक्नुपर्छ।' सो अवसरमा महासचिव गुटेरेसले नेपाललाई आर्थिकसामाजिक र हरेक क्षेत्रमा सवल र सफल राष्ट्र बनाउन यहाँस्थित राष्ट्रसंघीय कार्यालयका कर्मचारीलाई आग्रह गरे। उनले नेपाली जनतालाई केन्द्रमा राखेर आर्थिकसामाजिक विकास गर्दै दिगो विकासका लक्ष्य पूरा गर्न सम्भव छ भन्ने दृढताका साथ सहयोग गर्न आग्रह गरेका हुन्। शान्ति प्रक्रियालाई अन्तिम निष्कर्षमा लाने, जलवायु परिवर्तनका प्रतिकूल असरबाट प्रभावित समुदायलाई पुनःस्थापित गर्न र नेपाललाई अल्पविकसित मुलुकबाट विकासशील मुलुकका स्तरोन्नति गर्ने प्रक्रियाका विषयलाई प्राथमिकतामा राखेर आफ्नो नेपाल भ्रमण भएको महासचिव गुटेरेसले स्पष्ट पारे। उनले सङ्क्रमणकालीन न्यायलाई टुंगोमा लाँदा पीडितलाई केन्द्रका राख्नुपर्ने स्मरण गराए। महासचिव गुटेरेसले विश्वमा कार्बन उत्सर्जनमा कुनै भूमिका नभए पनि जलवायु परिवर्तनको प्रतिकूल असरको मार नेपालले खेपेका र हिमशृङ्खला पग्लन थालेकामा चिन्ता गर्दै यसको असर नेपाल र समग्र विश्वलाई पर्ने भएकाले त्यस गम्भीरतालाई मनन् गरेर काम गर्नुपर्ने बताए। नेपालस्थित राष्ट्रसंघीय कार्यालयका आवासीय संयोजक हाना सिङ्गरले राष्ट्रसंघको मान्यता र तोकिएका कार्यका आधारमा नेपाललाई विकासशील मुलुकमा स्तरोन्नति गराउन र दिगो शान्ति स्थापनाका लागि सम्पूर्ण सहयोग जारी रहने स्पष्ट गरे। संवैधानिक हकको कार्यान्वयन र समतामूलक समावेशी विकासका लागि आफूहरूले नेपाललाई निरन्तर साथ रहने उनको भनाइ थियो। कार्यक्रममा गायिका आनी छोइङ डोल्माले शान्तिभावका गीत प्रस्तुत गरेका थिए भने समारोहपश्चात् महासचिव गुटेरेसले राष्ट्रसंघ भवन परिसरमा वृक्षरोपण गरेका थिए।"
सञ्जिला यादवलाई समानुपातिक सांसद बनाउने जसपा निर्णय,काठमाडौं : जनता समाजवादी पार्टी (जसपा)ले सञ्जिला कुमारी यादवलाई मधेस प्रदेश सभाका समानुपातिक सांसद बनाउने निर्णय गरेको छ। पार्टी कार्यालय बालकुमारीमा सोमबार बसेको जसपा केन्द्रीय कार्यकारिणी समिति बैठकले यादवलाई मधेस प्रदेश सभाका समानुपातिक सांसद चयन गर्ने निर्णय गरेको हो। बिन्दुकुमारी यादवको गत भदौमा निधन भएपछि उक्त स्थानमा जसपाले यादवलाई सिफारिस गर्ने निर्णय गरेको कार्यकारिणी सदस्य प्रकाश अधिकारिले जानकारी दिए। बैठकमा संसदमा रहेको विभिन्न विधेयकहरूमाथि पनि छलफल भएको उनले जानकारी दिए।
ठेकेदार सांसदले सडक नबनाएपछि,"सालको रुखमा टाँसिएको सांसद शाहीको तस्बिरसँगै लेखिएको छ, माननीय ठेकेदार दिक्पाल शाहीज्यू बाटो कहिले बन्छ ? दैलेख : कांग्रेस नेता दिक्पालकुमार शाही प्रतिनिधिसभा सदस्य हुन्। दैलेख निर्वाचन क्षेत्र नं २ बाट निर्वाचित सांसद शाहीको पहिचान नेता र सांसदमात्रै होइन। उनी निर्माण व्यवसायी पनि हुन्। सांसद पदमा निर्वाचित हुनुअघि उनी पूर्णरूपमा निर्माण व्यवसायीको रूपमा परिचित थिए। उनै सांसद शाहीको निर्माण कम्पनीले ठेक्का पाएको सडक निर्माणको काम अलपत्र पारेको भन्दै पश्चिम सुर्खेतका स्थानीयले उनको खोजी गरेका छन्। सांसद शाहीको तस्बिर सालको रुखमा टाँसिएको छ। सालको रुखमा टाँसिएको सांसद शाहीको तस्बिरसँगै लेखिएको छ, माननीय ठेकेदार दिक्पाल शाहीज्यू बाटो कहिले बन्छ ? सडक निर्माणको काम अलपत्र पारेको भन्दै स्थानीयले रुखमा तस्बिर टाँसेर उक्त प्रश्न गरेका हुन्। अनक जयदेवी सनलाइट जेभी नेपालगन्ज१३ बाँकेले मदन भण्डारी राजमार्गअन्तर्गत सुर्खेतको बड्डीचौर बिउरेनी बाबियाँचौर विद्यापुर खण्डको १२ किलोमिटर सडक कालोपत्रेको जिम्मा पाएको थियो। सडक कालोपत्रेको गर्ने जिम्मा पाएको लामो समय बितिसक्दासमेत निर्माण पूरा नगरेको भन्दै स्थानीयले उनको आलोचना गरिरहेका छन्। गत वर्षको असारमा कर्णाली प्रदेश सरकारका तत्कालीन सामाजिक विकासमन्त्री यज्ञबहादुर बुढाक्षेत्रीले तीन वर्षभित्र निर्माण सम्पन्न गर्ने गरी सडक स्तरोन्नतिको शिलान्यास गरेका थिए। पूर्वाधार विकास निर्देशनालय सुर्खेत र अनक जयदेवी जेभीबीच ४२ करोड ४७ लाख ६१ हजार रुपैयाँँ लागतमा ठेक्का सम्झौता भएको थियो। सडक निर्माणको कामले पूर्णता नपाउनुमा कार्यालयको नै कमजोरी रहेको सांसद शाही बताउँछन्। वातावरणीय प्रभाव मूल्यांकन (ईआईए) नहुँदा काममा ढिलाइ भएको उनको दाबी छ। ईआईए भएको छैन, रुख काट्ने अनुमति पाएको छैन, गिट्टीबालुवा दिएका छैनन्, क्रसर राख्ने अनुमति भर्खरै पाएका छौं, उनले भने, काम गर्न सरकार र स्थानीय तहले दिएका छैनन्। सडक निर्माणका लागि सम्भौता भइसकेपछि निर्माणकार्य गर्ने स्थलमा रुख भएको हुँदा बड्डीचौर सबडिभिजन वन कार्यालयले काम गर्न नदिएर अहिलेसम्म कम्पनीले आर्थिक क्षति व्यहोर्नु परिरहेको कम्पनीको दाबी छ। कम्पनीका प्रतिनिधि सन्देश शाहीले गत पुस ११ गते सडक निर्माणको काम गर्ने क्रममा धेरैजसो स्थलमा रुखहरू पर्ने भएकोले रुख काट्ने व्यवस्थाको प्रक्रिया मिलाइदिन निर्देशनालयलार्ई पत्राचारसमेत गरेका थिए।"
एमालेका सबै जिल्ला कमिटीको अधिवेशन माघभित्र गर्ने निर्णय,काठमाडौं : नेकपा एमालेले माघ महिनाभित्रमा सबै जिल्ला र पालिका कमिटीको अधिवेशन गर्ने निर्णय गरेको छ। पार्टीको संगठन विभागले आगामी माघ महिनाभित्रमा सबै जिल्ला र पालिका कमिटीको अधिवेशन गर्न निर्णय गरेको एमाले संगठन विभागका सचिव माधवप्रसाद ढुंगेलले जानकारी दिए। एमालेले भर्खरै मात्रै सात प्रदेश कमिटीको अधिवेशन सम्पन गरेको छ। पार्टीले सबै जिल्ला र पालिका तहलाई माघसम्म सम्पन्न गर्ने गरी कार्ययोजना बनाउनसमेत निर्देशन दिएको उनले बताए। त्यस्तै पार्टीका जनसंगठनको प्रदेश तथा जिल्ला तहका अधिवेशन आगामाी मङ्सिर र वडा कमिटीको अधिवेशन चैत मसान्तभित्र आयोजना गर्ने निर्णय गरेको उनले जानकारी दिए। पार्टीले वडा कमिटीको अधिवेशनसँगै पुनः फागुन र चैत्रमा पार्टी सदस्यता नवीकरण अभियान सञ्चालन गर्ने भएको छ। गत साउनमा गरिएको पार्टी सदस्यता अभियान र नवीकरणमा करिब पाँच लाख ५० हजार पार्टी सदस्यता पुगेका छन्। केन्द्रीय संगठन विभागबाट प्रमाणीकरण गरिएको नवीकृत सदस्यहरूको सूचीमा रहेका पार्टी सदस्यले मात्र स्थानीय पार्टी अधिवेशनको प्रक्रियामा सहभागी हुन पाउनेछन्। त्यस्तै साउनदेखि रोकिएको सदस्यता स्थानान्तरण कार्यलाई पनि खुला गर्ने निर्णय गरेको विभागका सचिव ढुंगेलले जानकारी दिए। सदस्यता स्थानान्तरण गर्न चाहने सदस्यले सम्बन्धित जिल्लाको अधिवेशनको मिति नतोकिँदासम्म आफ्नो सदस्यता स्थानान्तरण गर्न पाउनेछन्। त्यसैगरी पार्टीले विभिन्न कारणले कारबाहीमा परेकालाई लिखितरूपमा आत्मालोचना गरेको अवस्थामा पार्टी काममा फर्काउने समेत निर्णय गरेको उनले जानकारी दिए।
महासचिव गुटेरेसद्वारा पुम्दीकोटको अवलोकन,"गण्डकी : नेपालको औपचारिक भ्रमणका क्रममा आज पोखरा आइपुगेका संयुक्त राष्ट्रसंघका महासचिव एन्टोनियो गुटेरेस पोखराको प्रसिद्ध धार्मिक पर्यटकीय गन्तव्य पुम्दीकोट पुगेका छन्। गुटेरेसलाई महादेवको विशाल मूर्ति निर्माण अभियानका संयोजक एवं पुम्दीकोट विकास समितिका अध्यक्ष चन्द्रकान्त बराल, पोखरा महानगरपालिकाका प्रमुख धनराज आचार्य, पोखरा महानगरपालिका२२ का वडाध्यक्ष हिमलाल बराललगायतले स्वागत गरेका थिए। महासचिव गुटेरेसले यहाँस्थित महादेवको विशाल मूर्तिसँगै यहाँबाट देखिने हिमाली दृश्यावलोकन एवं फेवातालसहित पोखराको रुचिपूर्वक अवलोकन गरेका थिए। उनले करिब आधा घण्टा पुम्दीकोटमा विताएको समितिका सदस्य मातृका बरालले जानकारी दिए। जनस्तरको सक्रियतामा पुम्दीकोटमा निर्माण गरिएको ५१ फिट अग्लो महादेवको विशाल मूर्ति पोखराको आकर्षक पर्यटकीय गन्तव्यका रूपमा स्थापित बन्दै गएको छ। पुम्दीकोटमा बढ्दै गएको आकर्षणले आफूहरूलाई निकै उत्साहित बनाएको मूर्ति निर्माण अभियानका संयोजक एवं पुम्दीकोट विकास समितिका अध्यक्ष बरालले बताए। जनस्तरबाट निर्माण गरिएको महादेव विशाल मूर्तिसँगै गुरुयोजनामा समेटिएका अन्य पूर्वाधार निर्माण अघि बढिरहेको बताउँदै बरालले हालसम्मका संरचना निर्माणमा लगभग २६ करोड लगानी भइसकेको जानकारी दिए। समितिले मूर्तिसहित संरचना निर्माणका लागि ४० करोड लागत अनुमान सहितको गुरुयोजना तयार गरी काम गरिरहेको छ। देशका विभिन्न स्थानका साथै भारतलगायत विदेशी मुलुकबाट पनि पर्यटक पुम्दीकोट पुग्ने गरेका छन्। पछिल्ला समयमा बढ्दै गएको आकर्षणले पशुपतिनाथ पछिको दोस्रो तीर्थस्थलका रूपमा पुम्दीकोट स्थापित हुने विश्वास लिइएको छ। पोखराको मुख्य बजार क्षेत्रबाट झण्डै १३ किमी दूरीमा रहेको मूर्ति अवलोकनसँगै एकसाथ पोखरा उपत्यकासहित धवलागिरि, अन्नपूर्णजस्ता हिमशृङ्खला अवलोकन गर्न सकिन्छ। पुम्दीकोटका पर्यटकीय सम्भावनालाई उजागर गर्ने लक्ष्यका साथ विसं २०७३ फागुनमा महाशिवपुराण लगाउँदा छ करोड १८ लाखसहित दानस्वरुप २० रोपनी जग्गा प्राप्त भएको थियो भने विसं २०७८ मा दोस्रो पटक महायज्ञ लगाउँदा करिब तीन करोड सहयोग प्राप्त भएको थियो। समितिले बृहत् गुरुयोजनाअनुसार बाँकी कामअघि बढाउँदै गएको छ। मूर्ति स्थापनाका साथै प्रशासनिक भवन, गुरुमहाराज आश्रम निर्माण भइसकेका छन् भने नजिकै पल्लो थुम्कोमा सुमेरु पर्वतकै झल्को दिने गरी संरचना निर्माण भइरहेको छ। विशालमूर्ति रहेको स्थान (कैलाश) र सुमेरु पर्वतलाई जोड्ने विद्युतीय चियरकार निर्माण गर्ने कार्ययोजनासमेत छ। त्यस्तै शान्ति आश्रम, ज्येष्ठ नागरिक मिलन केन्द्र, बगैँचाआदि निर्माण गर्ने लक्ष्य राखिएको छ। मूर्ति परिसरमा गणेश मनोरेल, शिवलिङ्गआदि स्थापना भइसकेको छ भने परिसरमा आकर्षक प्रवेशद्वार निर्माण भइरहेको छ। शिवलिला, वन्यजन्तुको जीवनचक्र देखाउने प्रोजेक्टर निर्माण गर्ने समितिको सोच छ।"
प्रशासनमा सेवाग्राहीको चाप,"गुल्मी : जिल्ला प्रशासन कार्यालय गुल्मीमा सेवाग्रहीको चाप बढेको छ। दसैं मनाउन घर फर्किएकाहरूले समयको सदुपयोग गरेर नागरिकता, राहदानी, राष्ट्रिय परिचयपत्र बनाउने सेवाग्राहीको चाप बढेको हो। दसैं सकिएसँगै जिल्ला प्रशासन लगायतका सरकारी कार्यालय खुलेका छन्। यतिबेला दसैं मनाउन घर आएका मानिसले समयको सदुपयोग गर्दै कार्यालयमा गइरहेका छन्। कार्यालयमा नागरिकता, राहदानी र राष्ट्रिय परिचयपत्र लिने सेवाग्राहीको चाप बढेको हो। कार्यालयले विगत केही समयदेखि टोकन सिस्टम प्रयोग गरेर राहदानी वितरण गरिरहेको छ। जसले कार्यालय र सेवाग्राहीलाई सहजता मिलेको छ। दसैं लगायतका चाडपर्वको समयमा प्रशासन भीडभाड हुने र कार्यालयमा नयाँ नागरिकता, प्रतिलिपि र राष्ट्रिय परिचयपत्र वितरणमा टोकन सिस्टम नहुँदा आफूहरूले सेवामा सास्ती खेप्नुपरेको सेवाग्राहीको गुनासो छ। चाडपर्वको समयमा बढ्दो सेवाग्राहीको चापलाई सहज सेवा प्रवाह गर्न बिहान बेलुका अतिरिक्त समयमा पनि कार्यालय सञ्चालन गर्ने सेवा प्रवाह गर्ने सहायक प्रमुख जिल्ला अधिकारी हरिप्रसाद गैरेले जानकारी दिए।"
प्रधानाध्यापक सर्राफको हत्या आशंकामा एक महिला पक्राउ,वीरगन्ज : बाराको कलैयामा सोमबार गोली प्रहार गरी भएको शिक्षकको हत्यामा संलग्न रहेको आशंकामा प्रहरीले एक जनालाई नियन्त्रणमा लिएको छ। कलैया उपमहानगरपालिका६ मदरशा टोलस्थित बाल एकता इंग्लिश बोर्डिङ स्कुलका प्रधानाध्यापक गुड्डु भनिने रुपेश सर्राफको सोमबार दिउँसो साढे १२ बजेतिर अपरिचित समूहले गोली हानी हत्या गरेको थियो। सर्राफको हत्यामा संलग्न रहेको आशंकामा प्रहरीले सोमबार नै साँझ कलैया उपमहानगरपालिका१ बाट एक महिलालाई नियन्त्रणमा लिएको हो।नियन्त्रणमा लिएकी महिलाको परिचय भने प्रहरीले खुलाएको छैन। प्रहरीले नियन्त्रणमा लिएर अनुसन्धान गरिरहेको महिला सर्राफको हत्यारको योजना बनाउने मुख्य योजनाकार रहेको प्रहरी स्रोतले जनाएको छ। ती महिलालाई जिल्ला प्रहरी कार्यालयको हिरासतमा राखेर अनुसन्धान भइरहेको एक प्रहरी अधिकृतले बताए। सोमबार दिउँसो १२:३० बजेतिर स्कुलबाट मोटरसाइकलमा घरतर्फ जाँदै गरेका प्रधानाध्यापक सर्राफमाथि भारतीय नम्बर प्लेटका दुईवटा मोटरसाइकलमा आएका चार जना अपरिचित व्यक्तिहरूले गोली हानेर फरार भएका थिए। ३५ वर्षीय सर्राफको छाती र पेटमा गरी दुई राउन्ड गोली लागेको थियो। गोली लागेर घाइते भइ ढलेका उनलाई स्थानीयले उद्धार गरी कलैयास्थित प्रादेशिक अस्पतालमा पुर्याएका थिए। त्यहाँ उनलाई प्राथमिक उपचार गरी वीरगन्जस्थित नारायणी बयोधा मेडिसटी हस्पिटलमा लगिएको थियो। त्यहीँ उपचारका क्रममा सर्राफको मृत्यु भएको बाराका प्रहरी नायब उपरीक्षक दधिराम न्यौपानले बताए।
विमानस्थलको सुरक्षामा खटिएका प्रहरी मानव तस्करीको आरोपमा पक्राउ,काठमाडौं : त्रिभुवन अन्तर्राष्ट्रिय विमानस्थलबाट मानव तस्करीमा संलग्न भएका आरोपमा एक जना प्रहरी पक्राउ परेका छन्। पक्राउ पर्नेमा त्रिभुवन अन्तर्राष्ट्रिय विमानस्थलमा कार्यरत प्रहरी जवान जीवराज तामाङ रहेका छन्। काठमाडौं उपत्यका अपराध अनुसन्धान कार्यालयबाट खटिएको विशेष टोलीलाई उनलाई पक्राउ गरेको हो। तामाङले मानव तस्करको गिरोहसँग मिलेर नक्कली कागजात बनाउने र भिजिट भिसामा सर्वसाधारणलाई दुबईलगायत खाडी मुलुक पठाउने गरेको प्रारम्भिक अनुसन्धानले देखाएको छ। प्रहरी स्रोतका अनुसार उनी मानव तस्करका गिरोहसँग मिलेर भिजिट भिसामा सर्वसाधारणलाई खाडी मुलुक उडाउने कार्यमा संलग्न थिए। यसबारे प्रहरीले थप अनुसन्धान सुरू गरेको छ। प्रहरी स्रोतका अनुसार उनको थप कनेक्सनबारे समेत अनुसन्धान भइरहेको छ। पक्राउ परेका तामाङ विगत तीन वर्षदेखि त्रिभुनव अन्तर्राष्ट्रिय विमानस्थलमा कार्यकरत रहेको प्रहरीको भनाइ छ।
सिमरा बस दुर्घटना : थप एक जनाको मृत्यु,वीरगन्ज : बाराको सिमरामा गत शनिबार राति भएको बस दुर्घटनामा घाइते भएकामध्ये थप एक युवकको उपचारका क्रममा मृत्यु भएको छ। वीरगन्जस्थित नारायणी मेडिसिटी बयोधा हस्पिटलमा उपचारत वीरगन्ज महानगरपालिका७ गहवाका ३० वर्षीय सुरज साह गुप्ताको सोमबार मृत्यु भएको हो। योसँगै उक्त दुर्घटनामा परी मृत्यु हुनेको संख्या दुई पुगेको छ। यसअघि दुर्घटना भएकै रातमा भारतको मोतिहारी जिल्ला पोखरीया पपरीया ढाका किरैया घर भई हाल वीरगन्ज महानगरपालिका७ मा बस्दै आएका २७ वर्षीय मुकेश साहको घटनास्थलमै मृत्यु भएको थियो। चितवनको जलवीरेबाट पिकनिक मनाएर वीरगन्ज फर्किरहेको ना ७ ख ४७४९ नम्बरको तारकेश्वर ट्राभल्सको बस शनिबारराति ११ बजेतिर बाराको सिमरा चोकस्थित राष्ट्रिय वाणिज्य बैंक रहेको घरमा ठोक्किर दुर्घटना भएको थियो। उक्त दुर्घटनामा ४० भन्दा बढी घाइते भएका थिए।
प्रधानाध्यापक सर्राफको हत्यामा संलग्न रहेको आशंकामा पूर्व शिक्षिकासहित तीन जना पक्राउ,वीरगन्ज : बाराको कलैयामा सोमबार गोली प्रहार गरी शिक्षकको हत्यामा संलग्न रहेको आशंकामा प्रहरीले पूर्व शिक्षिकासहित तीन जनालाई नियन्त्रणमा लिएको छ। कलैया उपमहानगरपालिका६ मदरशा टोलस्थित बाल एकता इंग्लिश बोर्डिङ स्कुलका प्रधानाध्यापक गुड्डु भनिने रुपेश सर्राफको सोमबार दिउँसो साढे १२ बजेतिर अपरिचित समूहले गोली हानी हत्या गरेको थियो। सर्राफको हत्यामा संलग्न रहेको आशंकामा प्रहरीले सर्राफकै स्कुलमा पहिले पढाउने पूर्वशिक्षिका कलैया उपमहानगरपालिका१ की २५ वर्षीया एक महिला र दुई पुरुषलाई नियन्त्रणमा लिएको हो। हत्यामा संलग्न रहेको आशंकामा सोमबार बेलुकीसम्म एक महिलासहित तीन जनालाई नियन्त्रणमा लिएर अनुसन्धान गरिरहेको बाराका प्रहरी नायब उपरीक्षक दधिराम न्यौपानेले बताए। उनका अनुसार पक्राउ परेका मध्यकी महिला हत्याको योजना बनाउने मुख्य योजनाकार रहेको हुन सक्ने प्रहरीको आशंका छ। उनले भने 'सिसिटिभी क्यामेरामा रेकर्ड फुटेजको आधार लगायत अन्य इभिडेन्सका आधारमा तीनै जनालाई नियन्त्रणमा लिएर अनुसन्धान भइरहेको छ। सम्भवतः भोलिसम्म हामी यो केसको टुंगोमा पुगि सक्छौं।' सोमबार दिउँसो १२:३० बजेतिर स्कुल नजिकै सडकमा मोटरसाइकलमा घरतर्फ जाँदै गरेका प्रधानाध्यापक सर्राफमाथि भारतीय नम्बर प्लेटका दुई वटा मोटरसाइकलमा आएका चार जना अपरिचित व्यक्तिहरूले गोली हानेर फरार भएका थिए। ३५ वर्षीय सर्राफको छाती र पेटमा गरील तीन राउन्ड गोली लागेको थियो। गोली लागेर घाइते भई ढलेका उनलाई स्थानीयले उद्धार गरी कलैयास्थित प्रादेशिक अस्पतालमा पुर्याएका थिए। त्यहाँ उनलाई प्राथमिक उपचार गरी वीरगन्जस्थित नारायणी बयोधा मेडिसटी हस्पिटलमा लगिएको थियो। त्यहीँ उपचारका क्रममा सर्राफको मृत्यु भएको बाराका प्रहरी नायब उपरीक्षक न्यौपानले बताए।
नेपालका करिब ६० प्रतिशत घर एकतले,"काठमाडौं : नेपालका करिब ६० प्रतिशत घर एकतले रहेको तथ्यांक सार्वजनिक भएको छ। राष्ट्रिय तथ्यांक कार्यालयले आज सार्वजनिक गरेको राष्ट्रिय जनगणना २०७८ को थप नतिजासम्बन्धी विवरणअनुसार नेपालभर कूल ७५ लाख ५२ हजार ६६ वटा घर छन्। जसमध्ये सबैभन्दा बढी ५९ दशमलव ८२ प्रतिशत एकतले छन्। विवरणअनुसार २८ दशमलव ७८ प्रतिशत दुईतले र नौ दशमलव १७ प्रतिशत तीनतले घर छन्। नेपालमा एक दशमलव तीन प्रतिशत चारतले, शून्य दशमलव ६४ प्रतिशत पाँचदेखि साततले, शून्य दशमलव ०१ प्रतिशत आठदेखि नौतले र शून्य दशमलव ००३ प्रतिशत १० भन्दा बढी तले घर छन्। 'मधेस प्रदेशमा एक तला भएका घर सबैभन्दा बढी अर्थात् ८४ दशमलव ४२ प्रतिशत छन् भने पाँच वा सोभन्दा बढी तला भएको घर बागमती प्रदेशमा सबैभन्दा बढी अर्थात् दुई दशमलव ३४ प्रतिशत छन्,' तथ्यांङ्क कार्यालयले भनेको छ। देशभर कूल ६६ लाख ६० हजार आठ सय ४१ परिवारमध्ये १० दशमलव २७ प्रतिशत परिवारले आवासीय घर निर्माण गर्दा सरकारी अनुदान लिएको देखिन्छ। उक्त प्रतिशत सबैभन्दा बढी बागमती प्रदेशमा २६ दशमलव ६४ प्रतिशत र सबैभन्दा कम सुदूरपश्चिम प्रदेशमा दुई दशमलव ९८ प्रतिशत रहेको छ। करिब ६२ प्रतिशत परिवारको कुनै एक सदस्यसँग बैंक खाता रहेको छ। 'कूल ४१ लाख २२ हजार छ सय ९० अर्थात् ६१ दशमलव ८९ प्रतिशत परिवारमा कम्तीमा एक जना सदस्यको बैंक तथा वित्तीय संस्थामा खाता रहेको देखिएको छ,' तथ्यांक कार्यालयको विवरणमा भनिएको छ, 'यसैगरी कूल दुई करोड ९१ लाख ६४ हजार पाँच सय ७८ जनसङ्ख्यामध्ये ७४ लाख नौ हजार एक सय ८१ जना अर्थात् २५ दशमलव ५६ प्रतिशत व्यक्तिको बैंक तथा वित्तीय संस्थामा कम्तीमा एउटा खाता रहेको देखिन्छ।' त्यसैगरी कूल एक करोड ४२ लाख ५३ हजार पाँच ५१ पुरुषमध्ये २६ दशमलव ४२ प्रतिशत र कूल एक करोड ४९ लाख ११ हजार २७ जना महिलामध्ये २४ दशमलव ७४ प्रतिशतको बैंक तथा वित्तीय संस्थामा कम्तीमा एउटा खाता रहेको छ। देशभरका कूल आठ लाख ३६ हजार एक सय २७ अर्थात् १२ दशमलव ५५ प्रतिशत परिवारमा कम्तीमा एकजना व्यक्तिले प्राविधिक शिक्षा तथा व्यावसायिक तालिम लिएका छन्। देशभरका कूल परिवार सङ्ख्यामध्ये २५ दशमलव ५९ प्रतिशत परिवारले कुनै बैंक तथा वित्तीय संस्था वा सहकारी संस्थाबाट ऋण लिएको देखिन्छ। प्रदेशअनुसार हेर्दा त्यस्ता ऋण लिने परिवार सबैभन्दा बढी मधेस प्रदेशमा २८ दशमलव ८८ प्रतिशत र सबैभन्दा कम सुदूरपश्चिम प्रदेशमा २१ दशमलव ९६ प्रतिशत रहेका छन्। राष्ट्रिय जनगणना २०७८ सञ्चालनका क्रममा २०७८ भदौ ३० देखि असोज १८ सम्म (२० दिन) घर तथा परिवारसम्बन्धी विवरण र दोस्रो चरणमा २०७८ कात्तिक २५ देखि मङ्सिर ९ सम्म (पन्ध्र दिन) प्रत्येक व्यक्ति तथा परिवारका बारेमा विस्तृत विवरण संकलन गरिएको थियो।"
आठौं नुवाकोट महोत्सव माघमा,"नुवाकोट : आठौं नुवाकोट महोत्सव माघमा हुने भएको छ। नुवाकोट उद्योग वाणिज्य संघले आगामी माघ २५ देखि फागुन ८ गतेसम्म महोत्सव गर्ने भएको हो। स्थानीय उत्पादनको बजारीकरण, पर्यटन, कला तथा संस्कृतिको प्रवर्द्धनका लागि महोत्सव आयोजना गर्न लागिएको संघले जनाएको छ। कोरोना महामारीपछि सुरु भएको आर्थिक मन्दीले शिथिल आर्थिक कारोबारलाई चलायमान गराउन महोत्सव आयोजना गर्न लागिएको संघका अध्यक्ष राजेन्द्र श्रेष्ठले बताए।"
पोखरामा महासचिव गुटेरेसलाई माला र ढाका टोपी पहिराएर स्वागत,"गण्डकी : पोखरा भ्रमणमा आएका संयुक्त राष्ट्रसंघका महासचिव एन्टोनियो गुटेरेसलाई पोखरेलीले आत्मीयतापूर्वक स्वागत गरेका छन् । नेपाली सेनाको विमानमार्फत् आज दिउँसो पोखराको पुरानो विमानस्थलमा ओर्लिएका गुटेरेसलाई गण्डकी प्रदेशका मुख्यमन्त्री सुरेन्द्रराज पाण्डेसहितको टोलीले भव्य स्वागत गरेको हो । मुख्यमन्त्री पाण्डेले सयपत्री फूलको माला र पोखरा महानगरका प्रमुख धनराज आचार्यले ढाकाटोपी पहिराएर महासचिव गुटेरेसलाई स्वागत गरेका थिए। उनको स्वागतमा प्रदेश सरकारका मन्त्री,जनप्रतिनिधि, सुरक्षा निकायका प्रमुखलगायत उच्चपदस्थ व्यक्तिहरू विमानस्थल पुगेका थिए । तिहारको छेकोमा पोखरा भ्रमणमा आएका महासचिव गुटेरेस सयपत्रीको माला र ढाका टोपीमा सजिँदा नेपालीपन झल्केको थियो । खुसी मुद्रामा उनले पोखरेलीको न्यानो स्वागत ग्रहण गरेको देखिन्थ्यो । शरदयामको घमाइलो दिन भएकाले प्रकृतिले पनि महासचिव गुटेरेसलाई स्वागत गरे झैं भान मिल्थ्यो । आज बिहानैदेखि पोखराको मौसम खुलेको थियो । महासचिव गुटेरेसको स्वागतार्थ विमानस्थलको बाहिरपट्टी सांस्कृतिक झाँकीसहित मौलिक नाच प्रस्तुत गरिएको थियो । नेवारी समुदायमा प्रचलित तायमचा, जनजाति समुदायको सोरठी, नौमती बाजालगायत मौलिक संस्कृति देखाइएको थियो । परम्परागत वेशभूषामा सजिएका आमा समूह,जनप्रनिधि, पर्यटन व्यवसायीलगायतले महासचिव गुटेरसलाई स्वागत गरेका थिए । चारदिने औपचारिक भ्रमणमा क्रममा आइतबार नेपाल आएका महासचिव गुटेरेस आज पोखरा भ्रमणमा आएका हुन्। उनले सोमबार फेवा किनारस्थित होटल फिस्टेलमा बस्नेछन्। महासचिव गुटेरेस मङ्गलबार बिहान विश्वप्रसिद्ध पर्यटकीय गन्तव्यस्थल अन्नपूर्ण आधार शिविर जाने कार्यक्रम छ । त्यहाँ उनले जलवायु परिवर्तनले हिमाली जनजीवनमा पारेको असरबारे स्थानीयवासीसँग अन्तरक्रिया गर्ने कार्यक्रम रहेको कास्कीका प्रमुख जिल्ला अधिकारी वासुदेव घिमिरेले राससलाई जानकारी दिए। अन्नपूर्ण आधार शिविरबाट फर्केपछि पोखरा विमास्थलमा पत्रकारसँग साक्षात्कार गर्ने कार्यक्रम तय भएको उनको भनाइ छ । महासचिव गुटेरेसको भ्रमणलाई लक्ष्य गरी पोखराको सुरक्षा प्रबन्ध चुस्त पारिएको छ । उनी लुम्बिनी भ्रमणका लागि मङ्गलबार बिहान पोखराबाट भैरहवा प्रस्थान गर्नेछन्। महाचिव गुटेरेसको भ्रमणसँगै पछिल्लो समय पोखरा अतिविशिष्ट विदेशी पाहुनाको भ्रमणस्थलका रूपमा स्थापित हुँदै गएको छ । फ्रान्सका हिमाल आरोही मौरिस हर्जोगले सन् १९५० जुन ३ मा सर्वप्रथम अन्नपूर्ण प्रथमको सफल आरोहण गरेसँगै अन्नपूर्ण हिमाल र यससँग प्रत्यक्ष जोडिएका पोखरालगायतका गन्तव्यहरूले पर्यटकीय महत्त्व पाएका हुन् । अन्नपूर्ण हिमालको आरोहण भएको डेढ दशकपछि सन् १९६६ मा विश्वप्रख्यात पदयात्री एरिक सिप्टनले गरेको अन्नपूर्ण आधार शिविरको पदयात्रा पछि पोखरालाई आधार बनाएर अन्नपूर्ण, धवलागिरिजस्ता हिमालका पेरिफेरीमा पदयात्रातर्फ पनि आकर्षण बढेको हो । सन् १९६० देखि हिप्पी पर्यटकको आगमनले पोखराको पर्यटकीय गतिविधि बढेको पाइन्छ । सन् १९८० को दशकदेखि फस्टाउँदै गएको यहाँको पर्यटनलाई समय समयमा हुने गरेका अतिविशिष्ट व्यक्तिको आगमनले यहाँको गरिमा र महिमा अझै चुलिएको हो । इतिहासमा उल्लेख भएअनुसार यसअघि सन् १९६१ मा बेलायती महारानी एलिजावेथ द्वितीया र सन् १९६३ मा भारतीय राष्ट्रपति राधाकृष्णनले पनि पोखराको भ्रमण गरेका थिए। त्यसयता पोखरामा विसं २०७२ चैतमा सम्पन्न सार्क मन्त्रिपरिषद् बैठक (मिनी सार्क सम्मेलन), त्यसलगत्तै भएको बेलायती राजकुमार ह्यारीको भ्रमणदेखि विसं २०७३ कात्तिकमा भएको भारतीय राष्ट्रपति मुखर्जीसम्मका औपचारिक भ्रमणले यहाँको महत्वलाई अझै बढाएको थियो । पोखरामा विसं २०७६ कात्तिकमा बङ्लादेशका राष्ट्रपति मोहम्मद अब्दुल हमिद फेवातालमा डुङ्गा सयरदेखि हिमाल अवलोकन आदि गतिविधिमा सरिक भएका थिए। पोखरा आएका अतिविशिष्ट व्यक्तिले यस स्थललाई प्रकृतिको वरदान आदि उपमा दिनुले पनि यहाँको विश्वव्यापी प्रवद्र्धन भइरहेको छ । महासचिव गुटेरेसको भ्रमणलाई पोखरेलीले यहाँको विश्वव्यापी पर्यटन प्रवद्र्धनका लागि महत्वपूर्ण अवसरका रुपमा लिएको पोखरा पर्यटन परिषद्का अध्यक्ष पोमनारायण श्रेष्ठले बताए।"
शिक्षक हत्याको विरोधमा कलैयामा प्रदर्शन,"वीरगन्ज : बाराको कलैयामा सोमबार गोली प्रहार गरी शिक्षकको हत्या भएपछि त्यसको विरोधमा सोमबार साँझ प्रदर्शन भएको छ। बाराको कलैया उपमहानगरपालिका६ मदरशा टोलस्थित बाल एकता इंग्लिश बोर्डिङ स्कुलका प्रधानाध्यापक गुड्डु भनिने रुपेश सर्राफको सोमबार दिउँसो साढे १२ बजेतिर गोली हानी हत्या गरिएको थियो। सर्राफको हत्याको विरोधमा सोमबार साँझ कलैयाकै भरत चोकमा स्थानीयवासी र शिक्षकहरूले टायर बालेर प्रदर्शन गरेका हुन्। प्रदर्शनमा सहभागीहरूले हत्यारलाई पक्राउ गरी कारबाही गर्, पुलिस प्रशासन मुर्दावाद,शान्ति सुरक्षा कायम गर लगायतका नारा पनि लगाएका छन्। प्रदर्शनमा सहभागी एन प्याब्सनका मधेस प्रदेश अध्यक्ष नन्दन यादवले सर्राफका हत्यरालाई प्रहरीले तत्काल पक्राउ गरी कारबाही नगरे प्रदेशभरीकै निजी शिक्षण संस्थाहरू बन्द गरेर सशक्त आन्दोलनमा उत्रिने चेतावनी दिए। सोमबार दिउँसो १२:३० बजेतिर स्कुलबाट मोटरसाइकलमा घरतर्फ जाँदै गरेका प्रधानाध्यापक सर्राफमाथि भारतीय नम्बर प्लेटका दुई वटा मोटरसाइकलमा आएका चार जना अपरिचित व्याक्तिहरूले गोली हानेर फरार भएका थिए। ३५ वर्षीय सर्राफको छाती र पेटमा गरी दुई राउन्ड गोली लागेको थियो। गोली लागेर घाइते भइ ढलेका उनलाई स्थानीयले उद्धार गरी कलैयास्थित प्रादेशीक अस्पतालमा पुर्याएका थिए। त्यहाँ उनलाई प्राथमिक उपचार गरी वीरगन्जस्थित नारायणी बयोधा मेडिसटी हस्पिटलमा लगिएको थियो। त्यहीँ उपचारका क्रममा सर्राफको मृत्यु भएको बाराका प्रहरी नायब उपरीक्षक दधिराम न्यौपानले बताए। न्यौपानेका अनुसार सर्राफलाई कसले र किन गोली प्रहार गरेको भन्ने विषयमा केही खुलेको छैन। गोली प्रहार गरेर फरार भएकाहरूको पहिचानपनि खुल्न नसकेको न्यौपानेले बताए। गोली हानेर फरार भएकाहरूको खोजीका लागि भारतसँग सीमा जोडिएका नाकाहरू सिल गरिएको उनले बताए।"
भोलिदेखि गोदावरी फूलको प्रतियोगितात्मक प्रदर्शनी,"ललितपुर : फ्लोरिकल्चर एसोसिएसन नेपालको आयोजनामा जावलाखेलमा भोलिदेखि गोदावरी फूलको प्रतियोगितात्मक प्रदर्शनी हुने भएको छ। भोलिदेखि सुरु हुने १६औँ गोदावरी फूलको प्रतियोगितात्मक प्रदर्शनी कात्तिक १८ गतेसम्म चल्नेछ। प्रदर्शनीमा सहभागी नर्सरीफर्महरुले उत्पादन गरेको गोदावरी फूलका पाँच प्रजातिबीच प्रतिस्पर्धा गराइने छ। प्रतिस्पर्धा हुने गोदावरीको प्रजातिमा मिनियचर, स्पाइडर, रिफ्लेक्स, इन्कर्भ र गोदावरीको कट फ्लावर छन्। एसोसिएसनका उपाध्यक्ष तथा मेला संयोजक सीताराम पन्तले मेलाको सबै तयारी पूरा भएको बताए। 'मेला पुष्प व्यवसाय सञ्चालन गर्न चाहने, सजाटवमा रुचि राख्ने र यससम्बन्धी ज्ञान हासिल गर्न चाहने सबैका निम्ति उपयोगी हुने विश्वास लिएका छौँ', उनले भने, 'पुष्प व्यवसायका क्षेत्रमा भएका विकास र नवीनतम् प्रविधिलगायतको जानकारी पनि उपलब्ध हुनेछ।' प्रदर्शनीको सहआयोजकमा पुष्प विकास केन्द्र छ। साथै सहयोगी संस्थामा कृषि पूर्वाधार विकास तथा कृषि यान्त्रीकरण प्रवर्द्धन केन्द्र, प्रायोजकमा सेवा कोकोपिट र बैंकिङ साझेदारमा कृषि विकास बैंक छ। प्रदर्शनीमा व्यावसायिक कक्ष ५१, प्रतियोगितात्मक कक्ष दुई र सूचनामूलक चार गरी ५७ प्रदर्शनी कक्ष रहनेछन्। प्रदर्शनीमा गोदावरी फूलको विविध विधामा प्रतिस्पर्धा गराई पुरस्कृत गरिनेछ। प्रदर्शनीमा ४० हजारभन्दा बढीले प्रत्यक्ष अवलोकन र एक करोडभन्दा बढीको कारोबार हुने अपेक्षा गरिएको एसोसिएसनका अध्यक्ष मीनबहादुर तामाङले बताए। मेलामा टिकट नम्बरका आधारमा हरेक दिन लक्की ड्र पनि गरिनेछ। एसोसिएसनले २०५१ सालदेखि पुष्प मेलाप्रदर्शनीको आयोजना गर्दै आएको छ। हाल ४८ जिल्लामा लगभग दुई सय २१ हेक्टरमा पुष्प व्यवसाय भइरहेको छ। जसमा प्रत्यक्ष तथा अप्रत्यक्ष गरी चार लाख ४० हजारभन्दा बढी जनशक्ति रोजगार छन्। पुष्प व्यवसायको कारोबार वार्षिक १० देखि १५ प्रतिशतले भइरहेकामा कोरोना महामारीका कारण असर पुगेको थियो। आर्थिक वर्ष २०७८८९ दुई अर्ब ३० करोडको हाराहारीमा पुष्प व्यवसायको कारोबार भएको थियो। साथै आव २०७९८० मा तीन अर्ब सात करोडभन्दा बढीको कारोबार भएको थियो।"
राजविराजमा १५ दिने मेला सुरु,"राजविराज : दसैं तथा शुभदिपावलीको अवसरमा १५ दिने सांस्कृतिक, पर्यटन तथा कृषि व्यापार मेला सोमबारदेखि सुरु भएको छ। राजविराजस्थित राजरङ्गशाला खेलमैदानमा सप्तरी युथ नेपालले आयोजना गरेको सांस्कृतिक, पर्यटन तथा कृषि, व्यापार मेलामा उपभोक्तालाई एकै थलोबाट सम्पूर्ण सामान उपलब्ध गराउन ३० भन्दा बढी स्टल रहेको सप्तरी युथका उपाध्यक्ष मोहन यादवले जानकारी दिए। मेलासँगै सांस्कृतिक कार्यक्रम तथा रोटे पिङ्ग, ब्रेक डान्स, नाचसहित दैनिक उपभोग्य सामग्री, खाद्यान्न, लत्ताकपडा, जुत्ता, कृषि तथा हस्तकलाका सामग्री, भाँडाकुँडाका सामग्री, पर्यटन प्रवर्द्धनसम्बन्धी स्टल रहने मेला समिति संयोजक सतेन्द्र यादवले बताए। यसैगरी मेलामा मिथिलाको संस्कृति, खाना महोत्सव तथा राष्ट्रिय एवं स्थानीय खाना महोत्सवका साथै विभिन्न ब्राण्डका मोबाइल तथा इलेक्ट्रोनिक्स सामानको स्टल पनि रहेको छ। मेलामा बिक्री गरिने सामानमा २५ देखि ५० प्रतिशतसम्म छुट दिने व्यवस्था गरिएको जानकारी दिँदै संयोजक यादवले मेलामा आउनेहरूका लागि निःशुल्क स्वास्थ्य शिविरसमेत सञ्चालन गरिने बताए। मेलामा हरेक दिन विभिन्न ब्याण्डको प्रतियोगिता, डान्स प्रतियोगिता र अन्य मनोरञ्जनात्मक कार्यक्रम पनि आयोजना हुने उनको भनाइ थियो ।"
दसैं बिदामा २० हजार बढी पर्यटकले निकुञ्ज घुमे,"चितवन : दसैंको बिदामा २० हजारभन्दा बढी पर्यटकले चितवन राष्ट्रिय निकुञ्ज घुमेका छन्। असोज २८ गते घटस्थापनाका दिनदेखि कात्तिक ११ गते पूर्णिमाको दिनसम्म २० हजार ६० जनाले निकुञ्ज घुमेका हुन्। जसमध्ये नेपाली १३ हजार दुई सय ३३ छन्। उनीहरूले विभिन्न प्रवेशद्धारबाट भ्रमणका लागि निकुञ्ज प्रवेश गरेका हुन्। भ्रमणमा आएकामध्ये विदेशी छ हजार ४८ र सार्क देशका सात सय ७९ जनाले भ्रमण गरेको निकुञ्जका सूचना अधिकारी गणेशप्रसाद तिवारीले जानकारी दिए। उनका अनुसार सोही समयमा सात सय ३७ पटक जीप सफारी भएको छ। उनका अनुसार घुम्न आउनेमध्ये सबैभन्दा धेरै सौराहा क्षेत्रबाट निकुञ्ज प्रवेश गरेका हुन। सौराहा क्षेत्रबाट नेपाली १२ हजार पाँच सय ५८, विदेशी चार हजार पाँच सय ४३, सार्क मुलुकका पाँच सय ६३ जनाले भ्रमण गरेका हुन्। यस क्षेत्रबाट चार सय चार पटक जीप सफारी भएको छ। यस्तै कसरा क्षेत्रबाट नेपाली ३०८ जना, विदेशी ७६६ जना, सार्क मुलुकका १०४ जना र जीप सफारी १६४ पटक, मेघौली क्षेत्रबाट २७७ जना नेपाली, ५०५ जना बिदेशी र सार्कका १०९ जना र १११ पटक जीप सफारी गरिएको छ। दसैंको समयमा माडी क्षेत्रबाट १३ जना नेपाली, १९ जना बिदेशी, सार्क राष्ट्रका तीन जना र जीप सफारी चार पटक, अमलटारी क्षेत्रबाट ५३ जना नेपाली २१३ जना बिदेशी र १६ पटक जीप सफारी गरिएको उनले बताए। उनका अनुसार कुजौली क्षेत्रबाट २४ जना नेपाली, २ जना विदेशी एबं दुई पटक जीप सफारी गरिएको छ। दसैंको समयमा निकुञ्ज भ्रमण गर्नेहरूबाट एक करोड ८५ लाख ४४ हजार नौ सय ५० राजस्व संकलन भएको छ। तिवारीका अनुसार गत वर्षको तुलनामा यस वर्ष निकुञ्ज भ्रमण गर्नेको संख्यामा वृद्धि भएको छ। कोरोनाका कारण घटेको पर्यटक विस्तारै बढ्न थालेको उनले बताए। उनले भने,'गत वर्षहरूको तुलनामा नेपालीसँगै विदेशी पर्यटक बढेको छ।'"
रुकुम पश्चिमबाट ६९ करोड बढीको माछामासु बिक्री,"रुकुम पश्चिम : रुकुम पश्चिममा एक वर्षमा ६९ करोडभन्दा धेरैको माछामासु बिक्री भएको छ। गत आव २०७९८० मा जिल्ल्लाका विभिन्न ठाउँबाट उत्पादन भएको माछा मासु जिल्ला भित्र र बाहिर गरेर ६९ करोड १९ लाख आठ हजार रुपैयाँको माछामासु बिक्री भएको पशु अस्पताल तथा पशु सेवा कार्यालय निमित्त प्रमुख ज्ञानुकुमार शर्माले जानकारी दिए। उनका अनुसार ६७ करोड १४ लाखको मासु र दुई करोड पाँच लाख रुपैयाँको माछा बिक्री भएको छ। माछा मासु उत्पादन र प्रयोगका हिसाबले जिल्ला आत्मनिर्भर बन्दै गएको निमित्त प्रमुख शर्माले बताए। 'तीन नगरपालिका तीन गाउँपालिका रहेको रुकुम पश्चिममा माछामासुमा पछिल्लो समय आत्मनिर्भर बनेको छ। स्थानीय उत्पादनले नै जिल्लामा माछामासुको आवश्यकता पूरा भई जिल्ला बाहिरसमेत खसी, बोका बिक्री भइरहेको छ', उनले भने। जिल्लामा गत आव २०७९८० मा आठ सय ३९ दशमलव २६ मेट्रिकटन अर्थात् आठ लाख नौ हजार दुई सय २० केजी मासु उत्पादन भएर बिक्री भएको छ भने माछा दुई सय ३१ मेट्रिकटन अर्थात् दुई लाख ३१ हजार केजी उत्पादन भएको छ। जिल्लामा मासु पर्याप्त भएपछि खसी, बोका चितवन काठमाडौं लगायतका विभिन्न बजारमा पठाउने गरिएको छ। जिल्लाको आठबीसकोट नगरपालिका र बाँफीकोट गाउँपालिकामा व्यावसायिक रुपमा बाख्रापालन गरिएकाले धेरै मासु उत्पादन हुने गरेको निमित्त प्रमुख शर्माको भनाइ छ। माछाका लागि जिल्लामा विशेष गरी स्यापू ताल, भेरी नदी, मुसीकोट नगरपालिका र त्रिवेणी गाउँपालिकामा उत्पादन हुने गरेको छ। स्थानीय उत्पादनले अण्डामा भने जिल्ला अपर्याप्त रहेको उनको भनाइ छ। व्यावसायिक रुपमा अण्डाका लागि कुखुरापालन नगरिएकाले जिल्लामा अण्डा पोखरा, चितवन दाङबाट ल्याउनुपर्ने बाध्यता रहेको पशु अस्पताल तथा पशुसेवा कार्यालय रुकुम पश्चिमले जनाएको छ।"
विद्युत महशुल नबुझाउने दुई सय ७६ ग्राहक कालोसूचीमा,"चितवन : नेपाल विद्युत् प्राधिकरण भरतपुर वितरण केन्द्रले दुई सय ६७ ग्राहकलाई कालोसूचीमा राखेको छ। ६ महिनासम्म पनि बक्यौता रकम नबुझाउने ग्राहकलाई केन्द्रले कालोसूचीमा राखेको हो। कालोसूचीमा परेका ग्राहकबाट ७३ लाख तीन हजार बक्यौता उठाउन बाँकी रहेको छ। कार्यालयका इञ्जिनियर राजेन्द्र पौडेलका अनुसार घरायसी बिजुली उपभोग गर्ने दुई सय १४ ग्राहक कालोसूचीमा परेका छन्। यस्तै ३९ वटा उद्योग, छ वटा संस्थागत, तीन वटा पानी उद्योगलाई पनि कालो सूचीमा राखिएको छ। लामो समयसम्म बक्यौता रकम नतिर्ने ग्राकलाई कालोसूचीमा राख्ने र दुई महिनासम्म महसुल नबुझाउने ग्राहकको लाईन काट्ने काम सुरु गरिएको उनले बताए। दुई महिनासम्म विद्युत् महसुल नबुझाउने ग्राहकको लाइन काट्ने काम आइतबारदेखि सुरु गरिएकामा पहिलो दिन विद्युत् महसुल धेरै बाँकी रहेका १० ग्राहकको लाइन काटिएको छ। लाइन काटेसँगै कतिपयले रकमसमेत भुक्तानी गरिसकेका छन्। प्राधिकरणका कर्मचारीले विद्युत् मिटरबक्स रिडिङ गरेको दुई महिनासम्म महसुल नबुझाउने ग्राहकको लाइन काट्न थालेको हो। इञ्जिनियर पौडेलले थपे, 'सुरुवातमा विद्युत् महसुल धेरै भएका ग्राहकको लाइन काटिने छ। कम्तीमा १० हजारसम्म तिर्न बाँकी रहेका ग्राहकको लाइन काट्ने गरी काम अघि बढाएका छौँ।' दुई महिना नाघेका ग्राहकबाट मात्रै ३५ करोड ४१ लाख ५३ हजार शुल्क उठ्न बाँकी रहेको उनले जानकारी दिए। दुई वर्षभन्दा माथिको १० करोड ५६ लाख ४४ हजार बक्यौता रकम उठाउन बाँकी रहेको छ। कार्यालयले चालु आर्थिक वर्षसम्म ४३ करोड ५५ लाख ७८ हजार विद्युत् महसुल उठाउन बाँकी रहेको इञ्जिनियर पौडेलले बताए। दुई महिनादेखि छ महिनासम्म महसुल नतिर्ने ग्राहकबाट चार करोड ९८ लाख २० हजार, छ महिनादेखि १२ महिनासम्मको महसुल नतिर्ने ग्राहकबाट दुई करोड आठ लाख २८ हजार, एक वर्षदेखि दुई वर्षसम्मको महसुल नबुझाउने ग्राहकबाट तीन करोड २९ लाख ५८ हजार उठ्न बाँकी रहेको छ।"
गोली प्रहारबाट घाइते प्रधानाध्यापकको मृत्यु,बारा : अज्ञात समूहको गोली प्रहारबाट घाइते भएका विद्यालय सञ्चालक एवं प्रधानाध्यापक गुड्डु भनिने रुपेश सराफको मृत्यु भएको छ। उपचारका क्रममा वीरगन्जस्थित नेपाल मेडिसिटी वयोद्धा हस्पिटलमा मृत्यु भएको बाराका डीएसपी दधिराम न्यौपानेले पुष्टि गरे। सराफ बाराको कलैया उपमहानगरपालिका  ६ मदरसा टोलस्थित बाल एकता बोर्डिङ स्कुलका सञ्चालक हुन्। सोमबार दिउँसो करिब १ बजेतिर प्रधानाध्यापक सराफमाथि गोली प्रहार भएको थियो। दुईवटा मोटरसाइकलमा आएका चारजना अपरिचित व्यक्तिले सराफमाथि गोली प्रहार गरेको जिल्ला प्रहरी कार्यालय बाराले जनाएको छ। स्कुलबाट मोटरसाइकलमा घरतर्फ जाँदै गरेका सराफमाथि अज्ञात समूहले गोली प्रहार गरेको थियो। उनको छाती र पेटमा दुईवटा गोली लागेको थियो। घाइते सराफलाई सुरूमा कलैयाकै प्रादेशिक अस्पतालमा प्राथमिक उपचार पछि थप उपचारका लागि वीरगन्जस्थित नेपाल मेडिसिटी वयोद्धा हस्पिटल ल्याइएको थियो। उपचारकै क्रममा उनको मृत्यु भएको हो।
"इजरायलमा मारिएका बाँकी दुई नेपालीको शव पहिचान, कानुनी प्रक्रिया पूरा गरेर नेपाल ल्याइने","काठमाडौं : इजरायलमा हमास आक्रमणमा मारिएका बाँकी दुई जना नेपाली विद्यार्थीको शव पहिचान भएको छ। इजरायलको तेल अविवस्थित नेपाली दूतावासले राजेश कुमार स्वारंकर र आनन्द साहको शव पहिचान भएको जानकारी दिएको छ। यसअघि तीन जनाको शव पहिचान भएको थियो। दूतावासका अनुसार पदम थापा, प्रवेश भण्डारी र राजन फुलाराको शव पहिचान भइसकेको छ। पाँच जनाकै शव आवश्यक प्रक्रिया पूरा गरेर नेपाल पठाइने दूतावासले विज्ञप्ति जारी गर्दै भनेको छ। यसअघि पहिचान भइसकेका पाँच जनाको शव नेपाल ल्याई उनीहरूको परिवारलाई बुझाइसकिएको छ।"
८४ वर्षीय क्यानेडियन नागरिक मिसेलले गरे बञ्जी,"बागलुङ : बञ्जी एक साहसिक खेल हो। साहसिक खेल खेल्न उमेरले छेक्दैन भन्ने देखाएका छन् ८४ वर्षीय क्यानेडियन नागरिक मिसेल जुत्रासले। बागलुङको बागलुङ नगरपालिका१४ नारायणस्थान र पर्वत जिल्लाको कुश्मा नगरपालिकामा जोडिएको विश्वकै दोस्रो अग्लो बञ्जीमा बयोबृद्ध मिसेलले सफलतापूर्वक बञ्जी गरेका हुन। ८४ वर्षीय मिसेल केहि दिन अगाडी एड्भेन्चर हवका रूपमा परिचित द क्लिफपुगेर बञ्जी, स्विङ, स्काइ साइक्लिङ, स्काइ ग्लाइडिङ लगायतका साहसिक खेलहरूको मज्जा लिएका छन्। जुत्रासले बञ्जी तथा अन्य खेलहरू खेलेको भिडियो सार्वजनिक भएको छ। सार्वजनिक भएको भिडियोमा जुत्रास युवा जोसका साथ बन्जी प्रवेश गरेका थिए। बन्जी पुगेर कर्मचारीहरूसँग हाँसो ठठ्टा गरेका जुत्रासले बन्जी गर्नुपूर्व रोमाञ्चित हुँदै नृत्य समेत गरेको देख्न सकिन्छ। ८४ वर्षीय मिसेलले बञ्जी गरी क्लिफमा सबैभन्दा बढी उमेर समूह अन्तरगर्तका रेकर्ड कायम गरेका छन्। यसअघि ६६ वर्षीय विदेशी महिलाले क्लिफमा बञ्जी गरेकी थिइन्। बञ्जिपछि निकै उत्साहित रहेका क्यानडिएन नागरिक मिसेलले क्लिफमा आफूले निक्कै मज्जा लिएको बताए। उनले पटक बञ्जी तथा स्विङका साथै स्काई साइक्लिङ, स्काई ग्लाइडिङ लगायत अन्य साहसिक खेलहरूको मज्जा लिएको द क्लिफका अध्यक्ष राजु कार्कीले जानकारी दिए। कालीगण्डकी नदीको खोँचमाथि पर्वत र बाग्लुङ बलेवा जोड्ने गरी बनाइएको द क्लिफमा विश्वकै अग्लो स्विङ र विश्वकै दोस्रो अग्लो बन्जी जम्प निर्माण गरिएको छ। बन्जी र स्विङसँगै क्लिफमा रिसोर्ट, विश्वकै अग्लो ब्यवसायिक स्काइ साइक्लिङ, स्काइ क्याफे, वाल क्लाइम्बिङ, गुलेली पिङ, क्रेजी ब्रीज, स्काइ ग्लाइडिङ, स्काइ क्याफे लगायत गतिविधि सञ्चालनमा छन्। द क्लिफमा बञ्जी गर्न र साहशिक खेलहरू खेल्नका लागि बाह्य तथा आन्तरिक पर्यटकहरूको भीड लाग्ने गरेको छ।"
खाडी मुलुकबाट सुन ल्याई अवैधरूपमा कारोबार गर्ने पाँच जना पक्राउ,"काठमाडौं : अवैधरूपमा सुन कारोबार गर्ने पाँच जना पक्राउ परेका छन्। काठमाडौं उपत्यका अपराध अनुसन्धान कार्यालयको विशेष टोलीले साढे २६ लाख बराबरको सुनसहित पक्राउ गरेको हो। पक्राउ पर्नेमा २४ वर्षीय अमृतधन राई, ४४ वर्षीय नजिर मन्सुर, ४९ वर्षीय कारी एसार केवट, २८ वर्षीय अर्जुन भट्टराई र ३० वर्षीय अनिष थापा रहेकाछन्। उनीहरूलाई सिनामंगलबाट पक्राउ गरिएको प्रहरी उपरीक्षक रविन्द्र रेग्मीले जानकारी दिए। कतारको उडानमार्फत् नेपाल आउने केही व्यक्तिहरूले अवैधरूपमा सुन ल्याई कारोबार गर्ने गरेको सूचनाका आधारमा काठमाडौं उपत्यका अपराध अनुसन्धान कार्यालयले विशेष टोली परिचालन गरेको थियो। उनीहरूो साथबाट २१४३६ ग्राम ढिक्का सुन, ५००१ ग्रामको तीनटा सिक्री र एक लाख १० हजार नगदसहित पक्राउ गरिएको थियो। उक्त सुनको मूल्य साढे २६ लाख बढी रहेको प्रहरीले जनाएको छ।"
मुगु सामूहिक हत्या प्रकरण : हत्यारा पत्ता नलागेसम्म परिवारले शव नबुझ्ने,"मुगु : जिल्लाको छाँयानाथ रारा नगरपालिका६ मुन्दुमा सामूहिक रूपमा हत्या गर्नेलाई पक्राउ नगरेसम्म परिवारले शव नबुझ्ने भएका छन्। यही कात्तिक ८ गते २६ वर्षीया श्रीदेवी बोहोरा, ११ वर्षीय छोरा मनोज, ९ वर्षीया छोरी अप्सरा र आठ महिनाका छोरा रहरको घरभित्र हत्या गरिएको अवस्थामा शव फेला परेको थियो। घटना भएको ६ दिन भइसक्दा पनि प्रहरीले हत्यारा पक्राउ नगरेको भन्दै परिवारले शव बुझ्न अस्वीकार गरेका हुन्। हत्यामा संलग्न व्यक्तिलाई पक्राउ गरेर सावर्जनिक गरेपछि मात्र शव बुझ्ने श्रीदेवीका पति दीपक बोहोराले बताए। 'घटना भएको ६ दिन बितिसक्दा समेत प्रहरीले हत्यामा संलग्न व्यक्तिलाई समात्न सकेको छैन। शवको पोस्टमार्टम भएको छ। पोस्टमार्टम भएपनि हत्यारालाई पक्राउ नगर्दासम्म शव बुझ्दिनँ।' श्रीदेवीका काका खेम रावलले शव अस्पतालमा रहेको र आफन्तले खान सुत्न समेत नपाएका बताए। प्रहरीले पक्राउ गर्छौं भन्ने बाहेक अरू काम नभएको उनले बताए। हत्यामा संलग्नलाई तत्काल पक्राउ नगरे सदरमुकाम गमगढी जोड्ने सबै सडक यातायात तथा हवाई यातायात समेत अनिश्चितकालका लागि बन्द गर्ने उनले चेतावनी दिए। घटना भएको दुई दिनपछि प्रहरीले जानकारी पाएको थियो। जानकारी पाउन बित्तिकै पिना प्रहरी चौकी र प्रहरी कार्यालयबाट प्रहरी पुगेको थियो। कर्णाली प्रदेश प्रहरी कार्यालयका प्रमुख प्रहरी नायव महानिरीक्षक भीम ढकालसहितको टोली अहिले यही छ। नेपालगन्जबाट तालिम प्राप्त कुकुरसमेत लगेर प्रहरीले अनुसन्धान गरिरहेको छ। जिल्ला प्रहरी कार्यालयका डीएसपी वीरेन्द्र थापाले घटनाको अनुसन्धानमा स्थानीयले सहयोग नगरेको बताए। उनले भने, घटनाको अनुसन्धानमा स्थानीयको सहयोग पाएका छैनौं मृतकका आफन्तहरूले लास नबुझ्ने भनेर प्रहरीलाई दवाव दिइरहेका छन्। यसले अनुसन्धानमा झन ढिलो हुनसक्छ।'"
कञ्चनजंघा आउने पर्यटकलाई अक्सिजन सिलिन्डरको व्यवस्था,"ताप्लेजुङ : ताप्लेजुङमा अवस्थित विश्वको तेस्रो अग्लो कञ्चनजंघा क्षेत्रमा आउने पर्यटकलाई पोर्टेवल अक्सिजन सिलिन्डरको व्यवस्था गरिएको छ। कञ्चनजंघा क्षेत्रका पर्यटकीय गन्तव्यको भ्रमणमा आउने पर्यटकका लागि फक्ताङलुङ गाउँपालिकाले पोर्टेबल अक्सिजन सिलिन्डरसहित औषधिको व्यवस्था गरेको हो। दसैं तिहारको समयमा कञ्चनजंघा क्षेत्रको भ्रमणमा आउने पर्यटकलाई लक्षित गरी पोर्टेबल अक्सिजन सिलिन्डर र औषधिको व्यवस्था गरिएको फक्ताङ्लुङ गाउँपालिकाका अध्यक्ष राजन लिम्बू (मुक्ति)ले बताए। लिम्बूका अनुसार कञ्चनजंघा आधार शिविरहरू केबीसी, लोनाक, खम्बाचेन, घुन्सा, सेलेले साथै उच्च हिमाली बस्ती ओलाङ्चुङ्गोला र याङ्मामा उक्त व्यवस्था गरिएको छ। उच्च क्षेत्रमा अक्सिजनको कमी हुने भएकाले पर्यटकलाई लेक लाग्ने (हाइ अल्टिच्युड) जोखिम बढी हुँदा सो समस्याबाट बच्नलाई पोर्टेबल अक्सिजन सिलिन्डरसहित औषधिको व्यवस्था गरिएको फक्ताङलुङ गाउँपालिका स्वास्थ्य शाखाले जनाएको छ। गाउँपालिकाले सो व्यवस्था गरेसँगै कञ्चनजंघा क्षेत्रको भ्रमणमा आएका बाह्य तथा आन्तरिक पर्यटकलाई राहत पुगेको गाउँपालिका अध्यक्ष लिम्बूको भनाइ छ। उनकाअनुसार आवश्यक परेमा वा आपत्कालीन अवस्थामा तत्काल सजिलैसँग पोर्टेबल अक्सिजन सिलिन्डर प्रयोग गर्न सकिन्छ। अक्सिजनसँगै उच्च भेगमा चिसो र अक्सिजन कमीका कारण टाउको दुख्नेलगायत स्वास्थ्यमा देखापर्ने समस्याको निदान गर्न वा स्वास्थ्यलाई सन्तुलन राख्न सहयोग पुग्नेखालका औषधिसमेतको व्यवस्था गरिएको गाउँपालिकाले जनाएको छ। कञ्चनजंघासहित जिल्लाका मुख्य पर्यटकीय गन्तव्यहरू फक्ताङ्लुङ गाउँपालिकामा पर्ने हुँदा पालिकाले पर्यटन प्रवर्द्धन साथै भ्रमणमा आउने पर्यटकको संख्या बढाउने उद्देश्यले पोर्टेबल अक्सिजन सिलिन्डरसहित औषधिको व्यवस्था मिलाएको जनाएको छ। यता दसैं तिहारको मौसमसँगै आजभोलि कञ्चनजंघा क्षेत्रको भ्रमणमा आउने पर्यटकको संख्या पनि बढ्दै गएको छ। असोजदेखि याता ३५० जना विदेशी पर्यटक भ्रमणमा आइसकेको कञ्चनजंघा संरक्षण व्यवस्थापन परिषद् कार्यालय घुन्सा चेक पोष्टका पर्यटन सहायक टाँसी तेन्जिङ शेर्पाले बताए। शेर्पाका अनुसार कञ्चनजंघा भ्रमण गर्न विदेशी पर्यटक आउने क्रम जारी रहेको छ। त्यस्तै आन्तरिक पर्यटक पनि उल्लेख्य संख्यामा कञ्चनजंघा क्षेत्रको भ्रमणमा आइरहेको घुन्सा चोकपोष्टले जनाएको छ। आन्तरिक पर्यटकको भने तथ्यांक नराखिएको जनाइएको छ।"
लेक लागेर बिरामी परेका विदेशी पर्यटकको उद्धारमा समस्या,गोरखा : लेक लागेर बिरामी परेका दुईजना विदेशी पर्यटकको उद्धारमा समस्या भएको छ । उत्तरी गोरखाको चुमनुब्री गाउँपालिका६ रिप्चेतस्थित लुम्जेन गुम्बामा पुगेपछि बिरामी परेका विदेशी पर्यटकको उद्धारमा कठिनाइ भएको प्रमुख जिल्ला अधिकारी दिनेशसागर भुसालले जानकारी दिए। लेक लागेर बिरामी पर्नेमा स्वीजरल्याण्ड नागरिक सोल्भे सोफिया सिह्यूल र अमेरिकी नागरिक इरिक कोनेल ओलरज रहेका छन् । उनीहरुको उद्धारका लागि आवश्यक सबै प्रक्रिया पूरा भए पनि हेलिकोप्टर उडानमा समस्या परेपछि उद्धार गर्न कठिनाइ भएको उनले राससलाई बताए। बिरामीको उद्धारका लागि आइतबार प्रयास गरिएको भए पनि असफल भएको थियो । प्रमुख जिल्ला अधिकारी भुसालले गृह मन्त्रालयले हेलिकोप्टर उडानको अनुमति दिएको भएपनि मौसममा खराबीका कारण हेलिकोप्टर उडाउन समस्या भएको हो । मन्त्रालयले अल्टिच्यूड एयरको हेलिकोप्टर बिरामीको उद्धार गर्ने अनुमति दिएको उनको भनाइ छ । मौसममा सुधार आए आज दुवैजनाको उद्धार गरिने प्रजिअ भुसालले जानकारी दिए।
विरासत गुमाएको त्यो पुस्तकालय,"गोरखा : देवकोटाहरू जुम्लाबाट गोरखा कहिले आए, बड्डाँडा, बोहोरागाउँ र पण्डितगाउँ कहिलेदेखि बस्न थाले भनेर बताउन सक्नेहरू अहिले गाउँमा कोही भेटिँदैनन्। सजीव भए जुम्लाबाट देवकोटासँगै आएका जयन्तीदेवी मन्दिर, जयन्ती पुस्तकालय र सुदर्शन प्राविले बकिदिन्थे। गाउँ निर्जन बन्दै गएपछि यी सम्पदाहरू पनि अहिले निर्जीवन छन्, अनि बाँकी छन् केवल अस्थिपञ्जर। कहावतबाट यति चाहिँ थाहा छ, उनीहरू जुम्लाको पण्डितगाउँ र बोहोरागाउँबाट आएका हुन्। यत्ति चाहिँ थाहा छ, त्यहाँ पनि जयन्तीदेवीको मन्दिर थियो। र यो पनि थाहा छ, त्यहाँबाट आउने सबैभन्दा पहिलो व्यक्ति सुदर्शन देवकोटा हुन्। सुदर्शन देवकोटा नेपालकै प्रथम राजदूत हुन् भनेर गर्व गर्छन्, यहाँका देवकोटाहरू। त्यतिबेला जुम्लाका राजाले गोर्खाली राजाका सामु सन्देश सुनाउन पठाएका सुदर्शन देवकोटा गोर्खाली राजाको सुझावअनुसार जुम्ला नफर्की बड्डाँडाको यही ठाउँमा घरजम गरी बसेका हुन्। उनीपछि बड्डाँडामा आएका जुम्लाका अरू देवकोटाहरूले त्यसकै सम्झनामा यहाँ पनि पण्डित गाउँ र बोहोरा गाउँ नामकरण गरे, नजिकै जयन्तीदेवी मन्दिर थापना गरे, चौतारा चिने, जब शिक्षा, चेतनाको विकास भयो अनि जयन्ती पुस्तकालय, सुदर्शन प्राथमिक विद्यालय पनि खुलाए। बोहोरागाउँ, पण्डितगाउँमा नामी देवकोटाहरूका दामी घरहरू बने। छिनुले मसिनुसँग चिठेका ढुंगाका दुईतले, तीनतले घर ठड्याए। त्यसबेला बड्डाँडा, पण्डितगाउँ, बोहोरागाउँ गुल्जार थियो। देशले चिनेका राजेश्वर देवकोटा, वाचस्पति देवकोटा, डाक्टर उपेन्द्र देवकोटा, डाक्टर दिनेशचन्द्र देवकोटा यही गाउँले जन्मायो। तब सो गाउँ पण्डित गाउँ भनेर मात्र चिनिएन, घरैपिच्छे डाक्टर, इन्जिनियर जन्मिएर डाक्टर, इन्जिनियरको गाउँ बन्यो। समय त्यस्तै थियो, कसैले जन्माए जयन्ती पुस्तकालय, कसैलाई जन्मायो जयन्ती पुस्तकालयले। तर, अहिले न उनीहरू गाउँमा रहे, न रह्यो पुस्तकालय। २०१० सालमा स्थापना भएको हो, यो पुस्तकालय। अहिले यहाँ त्यतिबेला बटुलेका पुस्तकमात्र छन्, त्यतिबेला ठडिएको आलय पनि छ, तर पुस्तकालय छैन। जयन्ती पुस्तकालय स्था २०१० भनेर लेखिएको त्यो भवन अहिले झाडीभित्र छ। पुस्तकहरू माकुराको जालोभित्र छन्। यहाँ विक्रमसम्बत् १९८० देखि भाषा पाठशाला चल्थ्यो। पूर्वमध्यमा र मध्यमा पढाइ हुन्थ्यो त्योभन्दा धेरै पढ्नु पयो भने काशी जान्थे भन्ने सुनिन्थ्यो, निवृत्त शिक्षक प्रदीप देवकोटा भन्छन्, गोरखा, धादिङ, नुवाकोट, तनहुँ, लमजुङदेखि पढ्न आउँथे। संस्कृतमात्र पढाइ हुन्थ्यो। बक्राङका अन्धागुरु गणेश अर्याल पहिलो गुरु हुनुहुन्थ्यो। वुद्धिविलास देवकोटा, राजेश्वर देवकोटाका बुवा हरिभक्त देवकोटा, दुर्गाभक्त देवकोटा, नारायणदत्त देवकोटाले पनि पढाउनु भएको थियो। एकसूर्य देवकोटाले भाषा पाठशालामा पढाएकाले पाठशाले बा भनेर उनलाई बोलाउथे। त्यही ठाउँमा २०१० सालमा पुस्तकालय स्थापना गरिएको हो। राजेश्वर देवकोटाका काका ईश्वरीप्रसाद देवकोटाको नेतृत्वमा पुस्तकालय स्थापना गरिएको यहाँका बासिन्दा बताउँछन्। पुस्तकालयसँगै यहाँ गोरखा नाटक समिति पनि गठन भएको थियो। ईश्वरीपछि रुद्रप्रसाद देवकोटा, पूर्णचन्द्र देवकोटा, राजेश्वर देवकोटाका भाइ जगदीशचन्द्र देवकोटा, तुलसी न्यौपाने, रेवतीरमण देवकोटा, वुद्धिविलास देवकोटा, भरतमणि देवकोटा, लक्ष्मणमणि देवकोटा, प्रभादेवी देवकोटा (कैनी), उपेन्द्र देवकोटा, रमेशचन्द्र देवकोटाहरूले पुस्तकालय पनि चलाउनु भएको थियो, नाटक पनि गर्नुहुन्थ्यो, स्थानीय वुद्धिविलास देवकोटा भन्छन्, जब २०१८ सालमा यहाँ सुदर्शन प्राथमिक विद्यालय खुल्यो, यहाँको भाषा पाठशाला त्यसैमा गाभियो। २०३० सालमा नयाँ शिक्षा लागू भएपछि सुदर्शन निम्न माध्यमिक विद्यालय गाउँबाट केही पर, माल्तीगैरामा लगेर स्थापना गरिएको उनी बताउँछन्। त्यतिबेलाको रमाइलोलाई शब्दमा वर्णन गर्न नसकिने अर्की स्थानीय देवकुमारी देवकोटाको भनाइ छ। त्यतिबेला हुनुसम्म रमाइलो थियो, उनी भन्छिन्, गाउँभरि भरिभराउ मान्छे हुन्थे। काठमाडौंमा बस्नेहरूले नाटक बनाएर ल्याउँथे। गाउँमा नाटक देखाउँथे। जसका घरमा पनि मान्छे मान्छे थिए। अहिले त खै, जसको घर हेरे पनि रित्तो। गाउँ नै रित्तियो। गाउँमै हिँड्न पनि डरमर्नु छ। बाहिरबाट हेर्दा पुस्तकालय जस्तो मात्र देखिन्थ्यो, तर जयन्ती पुस्तकालयले भित्रभित्र सामाजिक चेतनाको लहर ल्याउन ठूलो भूमिका खेलेको थियो। सदरमुकामबाट झन्डै सात कोस टाढा रहेको बोहोरागाउँ, पण्डितगाउँ त्यसै सदरमुकामभन्दा शिक्षित, सभ्य, सचेत र सशक्त भएको होइन, यसलाई नामी बनाउन जयन्ती पुस्तकालयको ठूलो भूमिका थियो। देश, विदेश बस्नेहरूले गाउँमा शैक्षिक, सामाजिक, राजनीतिक जागरण ल्याउन ठूलो मद्दत गर्थे। नाटक त्यसकै एउटा माध्यम थियो। त्यतिबेलै यहाँ टोल सुधार समिति, गाउँ सुधार समिति गठन भएको थियो। नाटक समितिले दसैंका बेला सांस्कृतिक कार्यक्रम र नाटक गथ्र्यो। पुस्तकालय समितिले बेलाबेला भलिबल प्रतियोगिता गथ्र्यो। सरसफाइ अभियान चल्थ्यो। गल्ली, आँगनमा एउटा झार उम्रिन पाउँदैनथ्यो। यो क्षेत्रमा कम्प्युटर कतै थिएन, तर जयन्ती पुस्तकालयले कम्प्युटर तालिम दिन्थ्यो। गाउँलेहरू भेला भएर हेर्नका लागि गोरखा फाउन्डेसनले २४ इन्चको टेलिभिजन सौजन्य गरेको थियो। बेलाबेला यस क्षेत्रका समाजसेवी, शिक्षासेवीहरूको तालिम, गोष्ठीहरू पनि जयन्ती पुस्तकालयमा हुने गथ्र्यो। जयन्ती पुस्तकालय यस क्षेत्रको शिक्षा र चेतनाको ज्योति नै भन्नुपर्छ, प्रदीप देवकोटा भन्छन्। तर एउटा यस्तो समय आयो, जयन्ती पुस्तकालयको विरासत बिलायो। बहुदल आएपछि मान्छेका विचारहरू मात्र विभाजित भएनन्, दाजुभाइ खलकका मनहरू विभाजित भए। एउटा घर एउटा पार्टीको, अर्को घर अर्को पार्टीको, वैचारिक द्वन्द्वले आगोपानी पनि बन्द हुने अवस्था आयो। मान्छेहरू विस्तारै आत्माकेन्द्रित हुन थाले। विदेशमोही र सहरभोगीहरूले आफ्ना परिवार सहरतिरै तान्न थाले। जतिबेलासम्म खरले छाएको घर थियो, मान्छेहरू गाउँमै बस्थे, जब ढुंगाले छाएर दुईतले, तीनतले घर बनाउन थाले, त्यसपछि त एक वर्ष पनि बसेनन्। छोडेर सहरतिर जान थाले, वुद्धिविलास देवकोटा भन्छन्, अहिले विद्यार्थी नै नभएपछि सुदर्शन निमावि पनि बन्द भयो। अमरज्योति मावि पढ्न जाने पनि कोही पनि छैनन्। पैसाले हो, गाउँ रित्तो बनाएको। पण्डितगाउँ, बोहोरागाउँलाई जाज्वल्यमान बनाउने जयन्ती पुस्तकालय अहिले निर्जन छ, झाडीभित्र माकुराको जालोले गुटुमुटु भएर थला परेको छ। नयाँ तरिकाले सञ्चालन गरियो भने जगाउन सकिने स्थानीयवासीको विश्वास छ। पहिले पनि पुस्तकालय मात्र थिए, चेतनालय थियो, फेरि पनि यसलाई पुस्तकालय, वाचनालयसँगै साइबर, योगा, सत्संगजस्ता विकल्प दिएर सञ्चालन गर्न सकिने प्रदीप देवकोटाको अपेक्षा छ।"
बारामा प्रधानाध्यापकमाथि दुई राउण्ड गोली प्रहार,बारा : बाराको कलैया उपमहानगरपालिका ६ मदरसा टोलस्थित बाल एकता बोर्डिङ स्कुलका प्रधानाध्यापक गुड्डु भनिने रुपेश सराफमाथि गोली प्रहार भएको छ। सोमबार दिउँसो करिब १ बजेतिर प्रधानाध्यापक सराफमाथि गोली प्रहार भएको हो। दुईवटा मोटरसाइकलमा आएका चारजना अपरिचित व्यक्तिले ३५ वर्षीय सराफमाथि गोली प्रहार गरेको जिल्ला प्रहरी कार्यालय बाराले जनाएको छ। स्कुलबाट मोटरसाइकलमा घरतर्फ जाँदै गरेका सराफमाथि अज्ञात समूहले गोली प्रहार गरेको हो। उनको छाती र पेटमा दुईवटा गोली लागेको छ। घाइते सराफलाई सुरूमा कलैयाकै प्रादेशिक अस्पतालमा प्राथमिक उपचार गरी थप उपचारका लागि वीरगन्जस्थित नेपाल मेडिसिटी वयोद्धा हस्पिटल ल्याइएको छ। उनको अवस्था गम्भीर रहेको अस्पताल स्रोतले जनाएको छ। गोली प्रहार गर्नेहरूको खोजि भइरहेको बाराका प्रहरी उपरीक्षक सुरेस काफ्लेले बताए।
स्याङ्जामा राष्ट्रिय क्रसकन्ट्री दौड हुँदै,"स्याङ्जा : पुतलीबजार नगरपालिका९ कोल्माको बराहचौरमा पुस ७ गते चौथो संस्करणको क्रसकन्टी दौड प्रतियोगिता गरिने भएको छ। सातसय कोल्मा बहाकोट सम्पर्क मञ्चले राष्ट्रिय स्तरको प्रतियोगिता गर्न लागेको हो। दौडअन्तर्गत खुल्लातर्फ २५ र १० तथा महिलाका लागि ५ किलोमिटरमा दौड प्रतियोगिता राखिएको मञ्चका महासचिव जीवनप्रसाद पोख्रेलले जानकारी दिए। उनका अनुसार जुनसुकै उमेर र खुल्लातर्फ २५ किलोमिटर छ। २१ वर्षमुनिका लागि खुल्लातर्फ १० किलोमिटर राखिएको छ। महिलाका लागि ५ किलोमिटर गरी ३ विधाका दौड प्रतियोगिता हुने भएको छ। कोल्मा बराहचौरदेखि सुरु गरिने दौड प्रतियोगिता काउँलेबहाकोटराङभाङ डाँडा स्वारानाम्चे काल्खुराईपुरओरष्टे भन्ज्याङ् हुँदै पुनः कोल्मासम्मको लागि रुट तय गरिएको छ। दौड प्रतियोगिताले स्याङ्जा र तनहुँलाई जोडेको छ। २५ किलोमिटरतर्फ प्रथम हुनेले ५० हजार, द्वितीय हुनेले ४० हजार, तृतीय हुनेले ३० हजारसहित ट्रफी र मेडल पाउनेछन्। १० किलोमिटरतर्फ प्रथम, द्वितीय र तृतीय हुनेले क्रमशः २० हजार, १५ हजार र १० हजार नगदसहित ट्रफी र मेडल पाउनेछन्। महिलातर्फको ५ किलोमिटरतर्फ प्रथमले १५ हजार, द्वितीयले १० हजार र तृतीयले ५ हजार नगद पाउने पूर्व महासचिव मन थापाले जानकारी दिए। प्रतियोगिता २०७५ बाट सुरु भएको हो। कोरोनाका कारण २०७७ र २०७८ मा प्रतियोगिता स्थगित भएको थियो।"
जलवायु परिवर्तनको असरसँग लड्न सहयोग गर्छौं : महासचिव गुटेरेस,"सोलुखुम्बु : संयुक्त राष्ट्रसंघका महासचिव एन्टोनियो गुटेरेसले जलवायु परिवर्तनका कारण सगरमाथा क्षेत्रमा देखिएको असरसँग लड्न सहयोग गर्ने बचन दिएका छन् । उच्च हिमाली क्षेत्रको अवलोकनका क्रममा सोमबार सोलुखुम्बुको खुम्जुङ आएका गुटेरेसले जलवायु परिवर्तनको मारमा हिमाली क्षेत्र परेको भन्दै असर न्यूनिकरणका लागि सहयोग गर्न संयुक्त राष्ट्रसंघ तयार रहेको बताएका हुन्। नेपाली सेनाको हेलिकोप्टरमार्फत खुम्बु पासाङ ल्हामु गाउँपालिका ४ खुम्जुङ आएका गुटेरेसले स्थानीयसँगको अन्तरक्रियामा विकसित राष्ट्रहरुको नियति विकशिल राष्ट्रहरुले भोग्नु परेको भन्दै दुःख व्यक्त गरे। विश्वका ठूला तथा विकासित शक्ति राष्ट्रहरुका कारण वातावरण प्रदूषण भएपनि त्यसको प्रत्यक्ष मारमा भने नेपालजस्ता साना राष्ट्रहरु परेको उनको भनाइ छ । जलवायु परिवर्तनको असर नेपालसहित विश्वकै टाउको दुखाइको विषय बनेकाले जलवायु परिवर्तनको असरसँग लड्न सबैको हातेमालो आवश्यक रहेकोमा महासचिव गुटेरेसले जोड दिए । विश्वको सर्वोच्च शिखर सगरमाथासहितका हिमालहरुमा हिउँ पग्लिदै जानु जलवायु परिवर्तनको ठूलो असर भएकाले यसको न्यूनिकरणका लागि सहयोग गर्न राष्ट्रसंघ सधै तयार रहेको उनको भनाइ छ । करिब २ घण्टा खुम्जुङमा स्थानीय, अगुवा, पर्यटन व्यवसायी तथा जनप्रतिनिधिसँग अन्तरक्रिया गरेका गुटेरेससँग खुम्बुका नागरिकहरुले जलवायु परिवर्तनका कारण हिमाली क्षेत्रमा हिउँ पग्लिदै गएको र हिमाल कालापत्थरमा परिणत भएकाले हिमाली बस्ती जोखिममा रहेको बताए । हिमालमा हिउँ पग्लिएसँगै हिमाली बस्ती हिमपहिरोको उच्च जोखिममा रहेको उनीहरूको भनाइ थियो । साथै सगरमाथाको फोहोर सफा गर्ने विषय नेपालका लागि निक्कै पेचिलो भएकाले यसमा सहयोग गर्न स्थानीयले संयुक्त राष्ट्रसंघसँग आग्रह गरेका छन् । खुम्जुङको होटल एभ्रेष्ट भ्यूमा भएको उक्त कार्यक्रम सकेर गुटेरेस बिहान ९९ बजेति काठमाडौं फर्किएको खुम्बु पासाङ ल्हामु गाउँपालिका ४ का वडाध्यक्ष लक्ष्मण अधिकारीले जानकारी दिए।"
कोइला अभावले हेटौंडा सिमेन्टको उत्पादन फेरि बन्द,हेटौंडा : वर्षौंदेखि घाटा व्यहोर्दै आएको हेटौंडा सिमेन्ट उद्योगले आजबाट उत्पादन पुनः बन्द गरेको छ । आर्थिक संकटका कारण कोइला खरिद गर्न नसक्दा उत्पादन बन्द गर्नुपर्ने बाध्यात्मक अवस्था सिर्जना भएको उद्योगका महाप्रबन्धक बसन्तराज पाण्डेले जानकारी दिए । उद्योगलाई मासिक ३ हजार ६ सय मेट्रिक टन गुणस्तरीय कोइला आवश्यक पर्ने भएतापति आर्थिक संकटका कारण बाह्य मुलुकबाट पर्याप्त कोइला खरिद गर्न नसकिएका कारण पटकपटक उत्पादन बन्द गर्नुपरेको महाप्रबन्धक पाण्डेले बताए । उनले उद्योगको अवस्थाबारे संघीय सरकारका उद्योग तथा आपूर्तिमन्त्री तथा सचिवसमेतलाई जानकारी गराइएको बताए । उनले संघीय सरकारको तर्फबाट आर्थिक अनुदान उपलब्ध भएमा उद्योगलाई पुनः सञ्चालनमा ल्याउन सहज हुने जानकारी दिए । ४ दशक पुरानो उद्योगमा मेसिनहरु जीर्ण हुँदै गएकोले साविक बमोजिम उत्पादन गर्न कठिनाई भएको र अर्कोतर्फ उत्पादिन सिमेन्टहरु सबै सहरहरुमा विक्री वितरण घट्न गएकोले उद्योग आर्थिक संकटमा परेको महाप्रबन्धक पाण्डेको भनाइ छ । विक्रम संवत् २०३३ सालमा १ अर्ब लगानीमा स्थापना गरेको सो उद्योगले २०४३ साल मंसिर २६ गतेबाट व्यवसायिक रुपमा सिमेन्टको उत्पादन सुरु गरेको थियो । हाल उद्योगमा ३९० जना कार्यरत छन् ।
मसानघाट पनि अतिक्रमणमा,"बागलुङ : एकदशक अगाडिसम्म निसीखोलाका किनार सुनसान थिए । ढुङ्गा र बालुवाका थुप्रोमा बकुल्ला डुल्थे । मान्छेको मृत्युपछि दाहसंस्कार गर्ने विभिन्न जातजातिको आआफ्नै घाट हुन्थ्यो । अचेल ती घाटमाथि संरचना बन्न थालेका छन् । कतिले त घाटलाई अतिक्रमण गरी खेतमा परिणत गरेका छन् । पातीहाल्ने, तिलाचन, घुमदेखि बग्दै आएको निसीखोला भुजीखोला र तमानखोलासँग मिसिएर बडिगाड बनेको छ । बुर्तिबाङ बजारदेखि केही तल सेराबगरमा आएर बडिगाड बन्ने निसीखोलाको दर्जनौँ स्थानमा अतिक्रमण भएको स्थानीयको गुनासो । घाटमा अवैधरुपमा संरचना निर्माण गर्नुका साथै ढुङ्गा,गिटी र बालुवा थुपार्दा दाहसंस्कारमा समस्या पर्ने गरेको हो । निसीखोला गाउँपालिका१ का नितेश पुनमगरले पछिल्लो समय अतिक्रमण बढेसँगै नदीको आकार पनि सानो हुँदै गएको बताए। नदी किनारदेखि पर्खाल उठाएर स्थानीयले खेत निर्माण गरेर खेतीपाती गर्दा पनि सरोकारवालाको ध्यान नगएको उनको भनाइ छ । मसानघाट नै कब्जा हुन थालेपछि मलामी बस्ने र शव जलाउने ठाउँसमेत साँघुरो बन्दै गएको पुनमगरले बताए । घाट पवित्रा स्थान भएको हुँदा संरक्षण गर्नुपर्ने भन्दै कतिपय घाटमा बस्तीसमेत बसालेको उनले बताए। मान्छेहरुलाई कति लोभ लागेको हो,मसानघाटसमते अतिक्रमण गरेर आफ्नो बनाउँछन्,सबै मरेर जाने हो,किन यति लोभी बन्दै गए कुन्नी,पहिले निसीखोलाको धेरै ठाउँमा घाट थिए,खुला ठाउँमा घाट बनाएर अन्तिम संस्कार गर्ने चलन थियो,अहिले एउटा शवलाई राखेर जलाउने ठाउँ पनि पाउन मुस्किल पर्छ, पुनमगरले राससलाई भने,'गाउँपालिकाले एकदुई ठाउँमा राम्रो मसान घाट त बनाएको छ,तर पहिलेका ठाउँ फिर्ता लिएर त्यसलाई व्यवस्थित बनाउन भने सकेको छैन ।' निसीखोलामा पर्ने जैमुरे घाट,तिल्जा,पञ्चासे,नौँमुरेलगायत दर्जन बढी घाट अहिले पुरिएर खेतमा परिणत भएका छन् । कतै विकासका नाम पुरिने र कतै व्यक्तिगत लाभका लागि मसानघाट पुरेको स्थानीय धीरबहादुर क्षेत्रीले बताए। घाट साझा थलो भएको हुँदा व्यक्तिगतरुपमा प्रयोग गर्न नहुने उनको भनाइ छ । पछिल्लो समय खोलामा डोजर हालेर ढुङ्गा, गिट्टी र बालुवा झिक्दा खेती मसानघाट पुरिने गरेको क्षेत्रीले बताए । घाट पुरिएपछि गाउँमा कसैको मृत्यु भए घण्टौँ लगाएर घाट खोज्नु पर्ने अवस्था आएको उनको भनाइ छ । क्षेत्रीले भने,'हामी सानोसानो हुँदा निसीखोलामा थुप्रै घाट थिए,आधा घण्टाको दूरीमा घाटहरु हुन्थे,वारिपारीका गाउँबाट दाहसंस्कार गर्न झर्दा मलामी बस्ने ठाउँ खुला हुन्थ्यो, लास (शव) लाई जलाउने ठाउँ पनि फराकिलो नै हुन्थ्यो, अहिले त एउटा शव राख्ने ठाउँसमेत भेटिदैन,मलामीले विश्रम गर्ने ठाउँ त टाढाको कुरा हो, पहिले मलामी बस्ने ठाउँमा अहिले धान गहुँ फल्ने खेतबारी बनेका छन् ।' निसीखोला गाउँपालिकाका उपाध्यक्ष प्रेम घर्तीमगरले खोलाका केही घाट अतिक्रमण भएको बताए । अतिक्रमित घाटलाई फिर्ता गर्ने उहाँको भनाइ छ । घाट अतिक्रमण हुनुका साथै बाढीलेसमेत बगाउँदा धेरै ठाउँमा समस्या देखिएको उपाध्यक्ष घर्तीमगरले बताए। गाउँपालिकाले हाल तीन स्थानमा व्यवस्थित घाट निर्माण गरेको भन्दै अन्य ठाउँमा पनि बनाउने उनको भनाइ छ । केही घाट व्यक्तिका नाममा रहेको हुँदा उनीहरुसँग छलफल गरी घाटकैरुपमा राख्ने घर्तीमगर बताए। केही ठाउँमा घाट अतिक्रमण भएका छन्, व्यक्तिले त्यसलाई घेरेर आफ्नो बनाएका छन्, अतिक्रमण सार्वजनिक जग्गामा भएका घाट फिर्ता गछौँ, केही ठाउँमा व्यक्तिको नाममा भएको पाइन्छ,उहाँहरुसँग छलफल गरेर व्यवस्थापन गर्छौं, उपाध्यक्षले घर्तीमगरले भने, घाटको संरक्षणका लागि गाउँपालिकाले नदी व्यवस्थापन गर्ने योजना बनाएको छ, अव्यवस्थितरुपमा बगेका खोलालाई धारमा फर्काइयो भने केही ठाउँका मसानघाट जोगिने छन् ।' निसीखोला क्षेत्रमा खोला किनार हुँदै थुप्रै सडक निर्माण भएका छन् । ती सडकले पनि मसानघाट पुरिएका छन् । राष्ट्रिय गौरवको आयोजना मध्यपहाडी लोकमार्गले यहाँ थुप्रै भूभाग ओगटेको छ, त्यसले पनि घाटमा ठूलो क्षति पुर्याएको याएको पाइन्छ ।"
वडाध्यक्षलाई कुट्ने प्रहरीलाई कारबाही नगरिए आन्दोलनमा उत्रने चेतावनी,"वीरगन्ज : वीरगन्ज महानगरपालिका ७ का वडाध्यक्ष हिराकाजी महर्जनलाई कुटपिट गरी घाइते बनाउने प्रहरीलाई कारबाही नगरिए चरणबद्ध आन्दोलनमा उत्रिन चेतावनी महानगरका जनप्रतिनिधिहरुले दिएका छन् । सोमबार जिल्ला प्रशासन कार्यालय पर्सामा तीन दिने अल्टिमेटमसहितको ज्ञापनपत्र बुझाउँदै महानगरका ३२ वटै वडाका वडाध्यक्ष र कार्यपालिका सदस्यहरुले दोषी प्रहरीलाई तीनदिनभित्र कारवाही नगरिए चरणबद्ध आन्दोलन गर्ने चेतावनी दिएका हुन् । प्रमुख जिल्ला अधिकारी हिरालाल रेग्मीलाई महानगरका जनप्रतिनिधिहरुले बुझाएको ज्ञापनपत्रमा चरणबद्ध आन्दोलन अन्तर्गत पहिलो दिन ३२ वटै वडा कार्यालयमा वडाध्यक्षहरुले हातमा कालो पट्टी बाँधेर काम गर्ने, दोस्रोदिन वडा कार्यालयमा बिहान १० देखि दिउँसो १ बजेसम्म सेवा प्रवाह ठप्प पार्ने, तेस्रोदिन दिनभर वडा कार्यालयको सेवा प्रवाह बन्द गर्ने र चौथोदिन वीरगन्जको घणटघर चोकमा विरोध प्रदर्शन गर्ने उल्लेख छ । त्यति गर्दासमेत दोषी प्रहरीलाई कारबाही नगरिए दोस्रो चरणको आन्दोलनका कार्यक्रम घोषणाा गरिने वीरगन्ज महानगरपालिका वडा नम्बर ३ का वडाध्यक्ष बैजुलाल स्वर्णकारले बताए । वडाअध्यक्ष महर्जनलाई दसैंको महाष्टमीको राति इलाका प्रहरी कार्यालयका प्रहरी नायब निरीक्षक सन्तोष तुराहाले कुटपिट गरेर घाइते बनाएकोले उक्त घटनाको सत्यतथ्य छानबिन गरी कारबाही गर्नुपर्ने आफूहरुको माग रहेको वीरगन्ज २० वडाध्यक्ष रामकिशोर सिंह परागले बताए । यसअघि नेपाली कांग्रेस पर्साले पनि वडाध्यक्ष महर्जनलाई कुटपिट गर्ने प्रहरी नायब निरीक्षक तुराहालाई कारबाहीको माग गर्दै गत शुक्रबार प्रमुख जिल्ला अधिकारीलाई ज्ञापनपत्र बुझाएको थियो । कार्तिक ५ गते महाष्टमीका राति रेल्वेरोडस्थित हनुमान मन्दिरमा भइरहेको धार्मिक भजनकिर्तन कार्यक्रममा प्रहरीले हस्तक्षेप गरेको र वडाध्यक्ष महर्जनले धार्मिक कार्यमा बाधा नगर्न आग्रह गर्दा प्रहरी नायब निरीक्षक तुराहाले वडाध्यक्ष महर्जनलाई कुटिपट गर्नुकासाथै रातभर प्रहरी थुनामा राखेका थिए । प्रहरीले उनलाई कार्तिक ६ गते बिहान मात्र छाडेको थियो । कुटपिटबाट घाइते महर्जनको आँखामा गम्भीर चोट लागेको छ।"
अवैध रकमसहित भारतीय नागरिक पक्राउ,महोत्तरी : नेपाल प्रहरीले स्रोत खुल्न नसकेको रकमसहित एक जना भारतीय नागरिकलाई नियन्त्रणमा लिएको छ । आइतबार साँझ ४० वर्षीय भारतीय नागरिक अरुण पंजियारलाई प्रहरीले १३ लाख २० हजार रकमसहित नियन्त्रणमा लिएको हो । जलेश्वर नगरपालिकाको वखरी चोकमा सम्सीबाट जलेश्वरतर्फ आउँदै गरेको ना ३ ख २८७८ नम्बरको बसलाई प्रहरीले चेकजाँच गर्दा रकमसहित पंजियारलाई नियन्त्रणमा लिएको जिल्ला प्रहरी कार्यालय महोत्तरीका डीएसपी दिलीपकुमार गिरीले जानकारी दिए। उनका अनुसार प्रहरीले पंजियारलाई नियन्त्रणमा लिई आवश्यक अनुसन्धान गरिरहेको छ।
आगलागीमा एक घरसहित दुई मोटरसाइकल जले,"ओखलढुंगा : ओखलढुंगामा आगलागी हुँदा एक घरसहित दुईवटा मोटर साइकल जलेका छन् । सोमबार बिहान सिद्विचरण नगरपालिका १० बेतेनीमा भएको आगलागीमा ११ लाख बढी रुपैयाँको क्षति भएको प्रहरीले जनाएको छ । बेतनीका केदारनाथ धमलाको फुसको छानो भएको ३ तले घरमा आगलागी हुँदा घर,काठपात, घरभित्र राखेको बा ८२ प ७७२ नको पल्सर र बा ८५ प २४०८ नम्बरको होण्डा मोटरसाइकल जलेर पूर्ण क्षति भएको जिल्ला प्रहरी कार्यालयका प्रहरी निरीक्षक बालिस्टार सिंहले जानकारी दिए । आगलागीको कारण नखुलेको र अनुसन्धान भइरहेको प्रहरीको भनाइ छ ।"
माटोको ढिस्कोले पुरिएर एक जनाको मृत्यु,विराटनगर : मोरङको बेलबारीमा माटोको ढिस्कोले पुरिएर आइतबार साँझ एक जनाको मृत्यु भएको छ । ढिस्कोले पुरिएर बेलबारी नगरपालिका१० सुनीता राजवंशीको मृत्यु भएको हो । प्रहरीका अनुसार बेलबारी८ स्थित भलुवाईमा बाँसको झ्याङमुनि माटो खन्ने क्रममा अचानक ढिस्को खसेर उनलाई पुरेको थियो । ढिस्कोले पुरेपछि सँगै माटो खन्न गएकी स्थानीय गीता राजवंशीले उनको उद्धार गरेकी थिइन् । गम्भीर घाइते अवस्थामा उपचारका लागि उनलाई विराटनगरको नोबेल शिक्षण अस्पताल लगिएको थियो। उनलाई साँझ ५ बजेतिर चिकित्सकले मृत घोषित गरेको प्रहरीले जनाएको छ ।
बन्दुक देखाएर आफ्नै बाबुलाई मारिदिन्छु भन्ने प्रहरी फन्दामा,अर्घाखाँची : भुमिकास्थान नगरपालिका९ निनुखर्क बस्ने २६ वर्षीय बिष्णु कुँवरलाई एकनाले भरूवा बन्दुकसहित प्रहरीले पक्राउ गरेको छ । बिष्णु कुँवरले आफ्नै बुवालाई बन्दुक देखाई काट्छु मार्छु भनेको खबर प्राप्त हुनासाथ अस्थायी प्रहरी चौकी धन्चौरबाट खटिएको प्रहरीले उनलाई उक्त बन्दुकसहित पक्राउ गरेको हो । घटनाबारे अनुसन्धान गरिरहेको प्रहरीले जनाएको छ।

शीर्षक,विवरण
नहोस् नागरिकको स्वास्थ्यमा खेलवाड,"प्रायः सबै सुर्तीजन्य पदार्थ सेवनकर्तालाई सुर्तीजन्य पदार्थ सेवन स्वास्थ्यका लागि हानिकारक हो भन्ने जानकारी छ। तर, यसको प्रयोग गर्नेहरूको संख्या बर्सेनि बढ्दो छ। विश्व स्वास्थ्य संगठनको सन् २०२२ को तथ्यांकअनुसार विश्वमा २२३ प्रतिशत मानिस सुर्तीजन्य पदार्थको प्रयोग गर्छन्। विश्व स्वास्थ्य संगठनद्वारा गरिएको नसर्ने रोगको सर्वेक्षणअनुसार विश्वमा हरेक वर्ष सुर्तीजन्य पदार्थ सेवनका कारण ८० लाख मानिसको मृत्यु हुने गरेको छ। नेपालमा मात्र सुर्तीजन्य पदार्थ सेवनका कारण हरेक वर्ष २७ हजार मानिसको मृत्यु हुने गरेको सरकारी तथ्यांक छ। तर, यसको प्रयोगमा न्यूनीकरण गराउन सकेको छैन। नेपालले सन् २००३ मा सुर्तीजन्य पदार्थ रोकथामको अन्तर्राष्ट्रिय महासन्धिमा हस्ताक्षर गरेपछि सन् २००६ मा नेपालले उक्त महासन्धि अनुमोदन भयो। सोको जानकारी दिँदै त्यसकै आधारमा सन् २०११ मा सुर्तीजन्य पदार्थ नियन्त्रण तथा नियमन ऐन तथा निर्देशिका जारी गरेको थियो। यो ऐनले सार्वजनिक स्थलमा सुर्तीजन्य पदार्थ सेवन गर्न र बिक्री वितरण गर्न रोक लगाएको छ। सार्वजनिक स्थलबाट कम्तीमा सय मिटरभित्र सुर्तीजन्य पदार्थ बिक्री वितरण र सेवनमा पूर्ण रोक लगाएको हो। विडम्बना, सार्वजनिक स्थलमा पनि अस्पताल र विद्यालय वरिपरिसमेत सुर्तीजन्य पदार्थको खुल्लमखुल्ला बिक्री वितरण भइरहेको छ। ऐनले भनेको भन्दा ठीक उल्टो काम भइरहेको छ। सुर्तीजन्य वस्तुको उत्पादन र बेचबिखनमा कानुनी रूपमै प्रतिबन्ध हुँदा पनि त्यसको पालनामा सरकार चुक्नु दुःखद् कुरा हो। दक्षिण एसियामै भुटानमात्र सुर्तीजन्य पदार्थको बिक्रीमा प्रतिबन्ध लगाउने पहिलो मुलुक हो। यसबाट पनि पाठ सिक्नुपर्छ। सरकारले यसलाई राजस्व संकलन र आम्दानीको मात्र माध्यमको रूपमा सोच्दा बर्सेनि हजारौं नागरिकले ज्यान गुमाउन बाध्य छन्। यसको नियमन र न्यूनीकरणको एकमात्र उपाय भनेको जनचेतना र ऐनको पूर्ण कार्यान्वयन नै हो। नेपालले धूमपान विरुद्धको अन्तर्राष्ट्रिय महासन्धि अनुमोदन गरेको छ। सुर्ती विज्ञापन, प्रवद्र्धन र प्रायोजनका सबै कार्यलाई निषेध गर्ने, सर्वसाधारणलाई सुर्तीजन्य उत्पादन किन्न उक्साउने प्रत्यक्ष वा अप्रत्यक्ष आकर्षणहरूमा रोकथाम गर्ने व्यवस्था महासन्धिमा छ। सरकारले नियमन गर्न नसक्दा सुर्तीजन्य पदार्थको विज्ञापनसमेत पर्याप्त मात्रामा छ। बजार अनुगमन र नियमनको पाटोमा जिम्मेवारी पाएको जिल्ला प्रशासन कार्यालय र सम्बन्धित सरोकारवालाले स्थानीय स्तरबाटै काम नगर्ने हो भने सुर्तीजन्य पदार्थको सञ्जालले समाज घेरिनेमात्र होइन, रोग र मृत्युले पनि घेरिनेछ।"
छुपुमा छुपु हिलोमा धान कहिले रोप्ने हो ?,"आज असार १५। मानो रोपेर मुरी उब्जाउने महिनाको मानिने मध्य दिन आज धान दिवस सँगै रोपाइँ गर्ने चलन छ। यो दिनलाई किसानले खुसीको दिनका रूपमा पनि मनाउँछन्। तर, यो वर्ष पनि किसानलाई रोपाइँ गरेर खुसी साट्ने अवसर जुरेन। सबैभन्दा ठूलो समस्या गोरुमा लम्की स्किन रोग देखिनु रह्यो भने कतै वर्षा र कतै मलकै अभाव रह्यो। रोगले गोरु बिरामी हुँदा र मर्दा कति स्थानमा त खेत जोत्न पनि किसानले सकेका छैनन्। त्यसैले मध्य असारमा पनि मुलुकभर १२७१ मात्रै रोपाइँ भएको सरकारी तथ्यांक छ। अघिल्लो वर्ष यसै समयमा ३०७१ प्रतिशत रोपाइँ भएको थियो। सो तुलनामा यसपटक त्यसको आधा पनि रोपाइँ हुन सकेन। किसानका आफ्नै समस्या छन्। सरकार भने मनसुनलाई कारण मानिरहेको छ। यसपटक मनसुन ढिलाइ हुँदा धान रोपाइँ कम भएको कृषि तथा पशुपन्छी विकास मन्त्रालयको दाबी छ। सिँचाइको सुविधा नहुँदा धेरै स्थानमा आकाशे पानीकै भर पर्नु परेको पनि छ। यसपटक धानका लागि भने पर्याप्त रासायनिक मल उपलब्ध भएको मन्त्रालयको दाबी छ। तर, यसलाई किसान खण्डन गर्छन्। धेरै स्थानमा मल नपाएको गुनासो अझै छ। मन्त्रालयको तथ्यांकअनुसार प्रदेशअनुसार हालसम्म सबैभन्दा बढी कर्णाली र सुदूरपश्चिममा रोपाइँ भएको छ। यी दुवै प्रदेशमा करिब २३२३ प्रतिशत रोपाइँ भइसकेको छ। अझ गत वर्ष सोही अवधिमा कर्णालीमा ३८ प्रतिशत र सुदूरपश्चिममा ४३ प्रतिशत रोपाइँ भइसकेको थियो। अहिलेसम्म सबैभन्दा कम रोपाइँ मधेस प्रदेशमा भएको छ। गत वर्ष ११ प्रतिशत रोपाइँ भएको यहाँ यो अवधिमा ३ प्रतिशत मात्रै भएको छ। कोसी प्रदेशमा १७ प्रतिशत रोपाइँ भएको छ। यो प्रदेशको भने गत वर्षकै हाराहारीमा देखिन्छ। गत वर्ष कोसीमा यो समयसम्म १८ प्रतिशत रोपाइँ भइसकेको थियो। गत वर्ष असार १५ सम्म ३८ प्रतिशत रोपाइँ गरिसकेको बागमती प्रदेशमा यसपटक ५ प्रतिशत मात्रै रोपाइँ भएको छ। गण्डकी प्रदेशमा ७ प्रतिशत र लुम्बिनीमा ११ प्रतिशत रोपाइँ भएको सरकारी तथ्यांक छ। जबकी गतवर्ष सो प्रदेशमा क्रमशः ३४ र ३३ प्रतिशत भएको थियो। कृषि विभागकाअनुसार देशभर खेती भइरहेको जमिन २५ लाख २५ हजार हेक्टर छ। यसमध्ये वर्षे धान १३ लाख ७१ हजार हेक्टरमा लगाउने गरेको कृषि विभागका सूचना अधिकारी डा महादेव पौडेलले जानकारी दिए। यसैलाई आधारमान्दा कुल जमिनको औसत १२७१ प्रतिशत धान रोपाइँ भएको देखिन्छ। पौडेल किसानले समयमा बीउ राख्न नपाउँदा रोपाइँ ढिलाइ भएको बताउँछन्। नेपालमा सिँचाइकै अभावले आकाशे पानीको भर पर्नुपर्दा यस्तो अवस्था आएको हो, पौडेलले भने। कृषि तथा पशुपन्छी विकास मन्त्रालयका प्रवक्ता प्रकाशकुमार सन्जेलकाअनुसार यसवर्ष प्रिमनसुन ढिलाइ हुँदा बीउ लगाउनै ढिला भएकाले गत वर्षको भन्दा कम रोपाइँ भएको हो। यान्त्रिकीकरणबाट रोपाइँ गर्न सम्भव नभएको ठाउँमा गोरुको प्रयोग हुने तर यसपटक अधिकांशमा लम्की स्किन रोगले पशु थलिएको वा मरेका कारणले गर्दा पनि रोपाइँ हुन नसकेको उनले जानकारी दिए। भन्छन्, यसपटक लम्की स्किन रोगले गाई तथा गोरुलाई असर गरेको छ। यो रोगले गाईलाई भन्दा बढी गोरुलाई असर पारेको छ। जसले गर्दा गोरु जोत्न नपाएका र ठूला मेसिन, ट्याक्टरहरूको प्रयोग पनि सम्भव नहँुदा त्यस्ता स्थानमा धान रोपाइँ हुन सकेको छैन। सरकारले जतिसुकै यान्त्रीकरणको कुरा गरे पनि नेपाल जस्तो भौगोलिक बनावट भएको ठाउँमा खेती लगाउन हल गोरु प्रयोग हुन्छन्। राष्ट्रिय कृषक समूह महासंघ, नेपालका अध्यक्ष नवराज बस्नेत बिगत वर्षदेखि नै पशु वस्तुको शरीर विशेष गरी छालामा लाग्ने लम्की स्किन रोगको महामारीको प्रकोपले गर्दा धानबाली लगाउने किसानहरूले खेत जोत्न नपाएकाले मध्यअसार भइसक्दा पनि जग्गा बाँझो रहँदा धान रोपाइँ गर्न नसकेका बताउँछन्। यसवर्षको वर्षे धानका लागि पर्याप्त रासायनिक मलको व्यवस्था भइसकेको मन्त्रालयले बताएको छ। मन्त्रालयले सार्वजनिक गरेको असार १२ गतेसम्मको विवरणअनुसार युरिया, डीएपी र पोटासलगायतका रासायनिक मल ४ लाख ७८ हजार ५ सय मेट्रिक टन मलको प्रक्रिया भइसकेको छ। यसमध्ये ३ लाख ५१ हजार मेट्रिक टन आयात भइसकेको र बाँकी १ लाख २७ हजार ५ सय मल आयात हुने क्रममा छ। यसमध्ये बिक्री भइसकेको छ। सो अवधिसम्म २ लाख ८७ हजार ४ सय ७० मेट्रिक टन मल बिक्री भइसकेको छ। यससँगै अझै ७८ हजार ४ सय ७५ मेट्रिक टन मल मौज्दात (स्टक)छ। आयात हुन बाँकी केही मलहरू पनि असार मसान्तसम्म नेपाल भित्रिसक्ने बताइएको छ। प्रवक्ता सन्जेलकाअनुसार स्थानीय तहमा केही समस्या भए पनि यो वर्ष आयात गरेको मलको परिणम राम्रै छ। तर, भए पनि कहीँकतै वितरणमा समस्या भएको छ। तर, परिमाणको हिसाबले यसपटक समस्या छैन। हरेक खेतीमा किसानले सिँचाइकै अभाव खेप्नु परेको छ। यता सरकारले भने सिँचाइ नीति बनाएर कार्यान्वयन गरेको छ। तर, यो नीतिले खेतीयोग्य जमिनमा सिँचाइ व्यवस्था गर्ने भने पनि हालसम्म १८२० प्रतिशत जमिनमा मात्र सिँचाइको सुविधा भएको किसान अभियन्ता नवराज बस्नेत बताउँछन्। डोजरे विकासका कारण परम्परागत रूपमा किसानको श्रमदानबाट निर्मित सिँचाइ कुलाहरू नोक्सान भई सञ्चालनमा आउन सकेका छैनन्। जमिनमा पानीको सतह घट्दै गएको छ। जसको असर सुक्खा बढ्दैछ। हाम्रा अधिकांश जमिनहरू सुक्खा छन्। सिँचाइको व्यवस्था छैन, उनी भन्छन्, कहिले आकाशबाट पानी खस्ला र रोपाइँ गरौला भनेर किसानहरू आकाशतिर मुन्टो तेस्र्याउन विवश छन्। जलवायु परिवर्तनका कारण समयमा पानी नपर्दा किसानहरूले बाली लगाउने समयमा बाली लगाउन सकेका छैनन्। जसको प्रत्यक्ष असर उत्पादनमा पर्नेछ। कोसीमा धमाधम रोपाइँँ कोसी प्रदेशका जिल्लाहरूमा यसपटक पनि अघिल्लो वर्षकै तुलनामा रोपाइँ भएको छ। कृषि विकास निर्देशनालय विराटनगरका प्रमुख प्रकाशकुमार डाँगीका अनुसार यसपटक अघिल्लो वर्षको तुलनामा एक प्रतिशत कम मात्रै रोपाइँ भएको छ। यसलाई सामान्य मान्न सकिने उनी बताउँछन्। कृषि ज्ञान केन्द्रहरूबाट प्राप्त जानकारीअनुसार अहिलेसम्म कुनै पनि जिल्लामा रोपाइँ गर्न समस्या देखिएको छैन, निर्देशनालय प्रमुख डाँगीले भने, सुक्खा मौसमका कारण अघिल्लो वर्ष रोपाइँमा समस्या देखिएको थियो, यस वर्ष बेलैमा पानी परेकाले उत्साहपूर्वक धान दिवस मनाउन सबै जिल्लामा तयारी पूरा भइसकेको छ। सबैभन्दा बढी रोपाइँ पहाडी जिल्ला सोलुखुम्बु र कम उदयपुरमा भएको छ। हालसम्मको रोपाइँ तथ्यांकअनुसार सोलुखुम्बुमा ३५ र उदयपुरमा ३ प्रतिशत रोपाइँ भएको छ। यस्तै धनकुटामा ५, ताप्लेजुङमा ३७, संखुवासभामा १०, पाँचथरमा २५, इलाममा २०, भोजपुरमा ३४३९, तेह्रथुममा ३०, ओखलढुंगामा १०, खोटाङमा १४, झापामा १८, मोरङमा १० र सुनसरीमा २० प्रतिशत रोपाइँ भएको कृषि प्रचार अधिकृत अभिमन्यु अधिकारीले जानकारी दिए। अघिल्लो वर्ष जस्तो यस वर्ष कृषकलाई सहुलियत र अनुदानमा दिने रासायनिक मलको अभाव नभएको उनले बताए। कोसी प्रदेशमा रासायनिक मलमा ६५ हजार मेट्रिक टन युरिया, २२ हजार मेट्रिक टन डीएपी र १७ हजार मेट्रिक टन पोटास माग छ। रोपाइँका लागि भर्खरै कृषि सामग्री कम्पनीमा ५ हजार ५४३ मेट्रिक टन र साल्ट टेडिङमा ४ हजार ८४२ मेट्रिक टन डीएपी मल आएको छ। १० देखि १५ दिनभित्र कोसीमा थप मल आउने उनले बताए। मधेसमा खडेरी, खेत बाँझै खडेरीका कारण रोपाइँ नहुँदा बाँझो रहेका पर्साका खेतहरू। क्रान्ति शाह अघिल्लो वर्ष समयमै वर्षा भएका कारण असार दोस्रो साता नै रोपाइँ सकाएका पर्साको सखुवा प्रसौनी गाँउपालिका४ का किसान रामदयाल यादव यसपालि भने खडेरीका कारण ब्याडको बीउ नै डढेर बिग्रिएपछि फेरि अर्को ब्याडको तयारीमा जुटेका छन्। उनी भन्छन्, यसपालि जस्तो पानीको अनिकाल त कहिले पनि भएको थिएन। न नहरमा पानी छ, न वर्षात नै भयो। बोरिङले पानी पटाएर खेतमा राखेको बीउ डढेर सत्यनाश भयो। अब फेरि अर्को ब्याडको तयारी गर्दैछु। रामदयालको जस्तै पीडा पकाहामैनपुर गाउँपालिका४ खेस्राहाका रमानन्द साहको पनि छ। खडेरीले ब्याडमा बीउ उम्रन नपाइ डढेर बिग्रिएको दुखेसो उनको पनि छ। भन्छन्, रोप्ने बेलासम्म त पानी परिहाल्ला भनेर दुःख सुख गरेर पम्पीसेटबाट पानी पटाएर ब्याडमा बीउ त छरे तर खडेरीका कारणले बीउसमेत जोगाउन सकिएन। अब फेरि पम्पीसेटबाटै पानी पटाएर अर्को ब्याड तयार पारिरहेको उनले सुनाए। मध्यअसार बित्न लाग्दासमेत धान रोप्नका लागि यहाँका किसानहरू आकाशे पानी (वर्षा) कुरेर बसेका छन्। असार १५ बितिसक्दासमेत पर्सामा ९७ प्रतिशत खेत बाँझो नै छ। पर्सामा अहिलेसम्म ३४ प्रतिशत मात्रै धानको रोपाइँ हुन सकेको कृषि ज्ञान केन्द्र पर्साका बाली विकास अधिकृत सुरेशप्रसाद चौरसियाले बताए। हरेक वर्ष असार १५ मा छिपछिपमे हिलोमा धान रोपाइँ गरेर राष्ट्रिय धान दिवस मनाउने चलन रहेकामा यसपालि भने लामोसमयदेखि वर्षा नभएर खडेरी परेका कारण किसानका खेत बाँझै रहेको उनले बताए। उता, बर्दियाका सिँचाइविहीन क्षेत्रहरूका खेत असार १५ मा पनि बाँझै छन्। आकाशे पानीको साइत कुर्नुपर्ने बर्दियाका किसानहरू धानको ब्याड छर्दा त पानी पाएनन्, रोपाइँ गर्ने बेलामा समेत पानी नपाउँदा चिन्तित छन्। सिँचाइको सुविधा नहुँदा बर्दियाका किसानहरू आकाशे पानीको भर पर्नुपर्छ गुलरिया नगरपालिका८ निवासी स्थानीय किसान मोतीलाल गोडियाले बताए। समयमै पानी नपरेपछि धानको ब्याडसमेत समयमा राख्न पाएन। ढिलो गरी छरेको ब्याड अझै तयारी भएको छैन। बागमतीमा मलकै समस्या बागमती प्रदेशमा धान उत्पादनको व्यापक सम्भावना भए पनि सोचे अनुरूपको उत्पादन गर्न सकेको छैन। प्रदेशका १३ वटै जिल्लामा असार सुरु भएसँगै धान रोप्ने चटारो सुरु भए पनि किसानहरूमा खासै उत्साह देखिँदैन। मकवानपुरको हेटौंडा उपमहानगरपालिका१८ मा धान रोप्दै गरेकी मन श्रेष्ठले सिँचाइको समस्या रहेको भन्दै अकासे पानीको भर पर्नुपरेको बताइन्। अर्का स्थानीय राधिका श्रेष्ठले सरकारले किसानका लागि केही नगरेको भन्दै आक्रोश व्यक्त गरिन्। सरकारले कृषि प्रधान देशको कुरा गर्छ तर किसानका लागि केही गर्दैन। अब रोपाइँ सुरु भयो तर मल दिँदैन, बीउ राख्नु परे राम्रो बीउ पनि दिन सकेन, उनले दुखेसो पोखिन्। मानकुमारी श्रेष्ठले पनि एक हजार पर्ने मललाई २२ सय हालेर ल्याउनु परेको गुनासो गरिन्। पाँच सय ५० रुपैयाँ हालेर दुई केजी बीउ राम्रो फल्छ भनेर ल्याएको तर बीउनै नउम्रेको बताइन्। सरकारले समयमा किसानहरूका लागि मल, राम्रो बीउविजन र सिँचाइको सुविधा दिनुपर्ने उनले बताइन्। प्रदेशका केही जिल्लामा वर्षा सरु भएसँगै किसानहरू खेतमा बीउ उखाल्न र धान रोपाइँमा व्यस्त देखिए पनि अधिकांश ठाउँहरूमा सिँचाइ र रासायनिक मलको अभावका देखिन्छ। प्रदेशको कृषि तथा पशुपन्छी विकास मन्त्रालयका योजना तथा अनुगमन महाशाखा प्रमुख झलकनाथ कँडेलले अघिल्लो वर्षहरू जस्तो बीउमा विजनमा समस्या नरहेको बताए। प्रदेश सरकारले चालु आर्थिक वर्षदेखि नै बीउविजनमा आत्मनिर्भर बन्ने योजना सञ्चालन गरेको र आगामी आर्थिक वर्षमा पनि त्यसलाई निरन्तरता दिन कार्यक्रम ल्याएको कँडेलले बताए। कास्कीका किसानलाई छैन पोटास कास्कीमा गत वर्षभन्दा यसपटक असार १५ सम्ममा कम रोपाइँ भएको छ। बिहीबारसम्म कुल क्षेत्रफलको ३० प्रतिशतमा रोपाइँ भएको कृषि ज्ञान केन्द्र कास्कीका प्रमुख शालिकराम अधिकारीले जानकारी दिए। कास्की जिल्लामा सबैभन्दा धेरै रोपाइँ अन्नपूर्ण गाउँपालिका र माछापुच्छे गाउँपालिकामा ५०५० प्रतिशत क्षेत्रफलमा रोपाइ भएको कृषि ज्ञान केन्द्र कास्कीले जनाएको छ। कास्कीका किसानले यस वर्ष गत वर्षभन्दा सहज रूपमा युरिया र डीएपी रासायनिक मल पाइए पनि पोटास नपाएको बताएका छन्। खेत रोप्न जोतेर हिल्याएपछि हामीले युरिया र डीएपीको साथै पोटास पनि प्रयोग गर्ने तर यस वर्ष खै सरकारले नै नपठाएको हो कि किन हो पोटास भने नपाएको किसान हिमलाल तिमिल्सिनाले सुनाए। कास्की जिल्लामा १७ हजार २ सय ५२ हेक्टरमा धान रोपाइँ हुन्छ। कास्की जिल्लामा वार्षिक धान उत्पादन ५९ हजार ५ सय ३१ मेट्रिकटन हुने पनि ज्ञान केन्द्रको तथ्याङ्क छ। यहाँ उत्पादन भएको धानबाट ३५ हजार ७ सय १८ मेट्रिकटन चामल बस्ने बताइएको छ। कास्कीमा आवश्क ५५ हजार मेट्रिक टन चामलमा २० हजार मेट्रिक टन थप चामल आवश्यक पर्ने कृषि ज्ञान केन्द्र कास्कीका प्रमुख अधिकारीले जानकारी दिए। सुदूरपश्चिम: पानी नपर्दा रोपोमा चिरा सुदूरपश्चिमका ९ जिल्लामध्ये तराईका २ जिल्ला कैलाली र कञ्चनपुरमा बढी रोपाइँ हुन्छ। तर, यसपटक पानी नपर्दा रोपेको खेत नै चिरा पर्न थालेको किसान बताउँछन्। कृषि ज्ञान केन्द्र कैलालीले यसवर्ष थोरै वर्ष भएकाले किसानले रोपाइँ गर्न नपाएको जनाएको छ। कैलालीमा ६९ हजार हेक्टरमा धान खेती गरिन्छ। असारसम्म ५० प्रतिशत रोपाइँ सकिन्थ्यो तर यसपालि राम्ररी वर्षा भएन, आकाशे पानीको भरमा धानखेती गर्ने किसानले रोपाइँ गर्न पाएएका छैनन्। सिँचाइको सुविधा भएका र ट्युबवेलबाट रोपाइँ भएको छ, कृषि ज्ञान केन्द्र कैलालीका प्रमुख खगेन्द्र शर्माले भने। कैलाली झापापछि देशकै दोस्रो बढी धानखेती हुने जिल्ला हो। कञ्चनपुरमा ४८ हजार ४ सय ५० हेक्टरमा धानखेती गरिन्छ। यसपालि बिगतका भन्दा १५२० प्रतिशत रोपाइँ कम भएको छ। यो समयमा राम्रो वर्षा नहुनाले भएको हो, सूचना अधिकारी जोशीले भने। वर्षायाम सुरु भए पनि पर्याप्त वर्षा नभएपछि आधा बढी जमिन बाँझै रहेको छ भने रोपाइँं गरिएको जमिनसमेत फाँट्न थालेको छ। असारमा किसानहरूले मोटर र ट्युबवेलको पानीबाट रोपाइँ गरेका भए पनि पर्याप्त वर्षा नहुँदा रोपिएको धान सुक्न थालेको हो। लुम्बिनी : बर्खाको पर्खाइमा किसान रूपन्देहीको दक्षिणी क्षेत्र धान उत्पादनको पकेट हो। तर, मर्चवारतिरका खेतमा नहरको सिँचाइ सुबिधा छैनन्। मध्यअसारसम्म किसानहरू आकाशमा बादल हेरेर वर्षा कुरिरहेका छन्। मनसुन सुरु नभएसम्म यहाँ रोपाइँ हुन सक्दैन्। पम्पबाट पानी तान्दासमेत नपुग्ने भएकाले बाँझो खेत जोतेर मात्रै राखिएको छ। पानी नपर्दा रूपन्देही मर्चबारका सवीर धुनियाको खेतमा धुलाम्य छ। उनको मर्चबारमा साढे २ बिघा खेत छ। मध्यअसार लागि सक्दा पनि पानी नपरेका कारण धुनियाले आफ्नो खेतमा धान रोप्न पाएका छैनन्। समयमा रोपाइँ गर्न नपाए धान उत्पादन नहुने धुनियाले बताए। पानी लाग्ने ठाउँमा धान राम्रो उत्पादन हुने र पानी नलाग्ने ठाउँमा धान उत्पादन कम हुनेहुँदा सोचेजस्तो धान उत्पादन हुन छोडेको समेत उनले बताए। सिँचाइको अभावकै कारण बिगत ३ वर्षदेखि उनको खेतमा धान उत्पादन घट्दै आएको छ। मर्चबारकै भारथ यादवले समेत आकाशबाट पानी नपर्दा रोपाइँ गर्न पाएका छैनन्। यादवको मर्चवारमा २ बिघा खेत छ। आकाशबाट पानी नपरेकै कारण उनले पनी समयमै रोपाइँ गर्न सकेका छैनन्। पोहोर साल यतिबेला मर्चबारका किसानहरूलाई खेतमा काम गर्न भ्याइनभ्याइ हुन्थ्यो केही किसानहरूले त रोपाइँ गरेर पनि सकिसकेका थिए। बिगतका वर्षहरूमा असारको समयमा कृषकहरूलाई बोल्नेसमेत फुर्सद हुने थिएन तर यो वर्ष आकाशबाट समयमै पानी नपर्दा मर्चबारका किसानहरू फुर्सदिला बनेको भारथ यादवले बताए। प्रसस्त सिँचाइको सुबिधा छैन आकाशबाट पानी परेपछि मात्र खेत रोप्न सुरु गर्ने हो उनले भने। रूपन्देहीमा ८२ हजार हेक्टर खेतीयोग्य जमिन रहेको छ जसमध्ये ८० हजार हेक्टर जमिनमा धान खेती हुने गरेको छ। यो वर्ष रूपन्देहीमा करिब ६ प्रतिशत मात्र धान रोपाइँ भएको छ। गएको वर्ष रूपन्देहीमा यो समयसम्म ५० प्रतिशतभन्दा धेरै रोपाइँ भइसकेको थियो। रूपन्देहीमा उत्पादन गरिएको धान रूपन्देहीलाई पर्याप्त पुगेर बाहिरी जिल्लाहरूमा समेत निर्यात हुने गरेको छ। धानको ब्याड चिरैचिरा खडेरीका कारण नवलपरासीका किसानहरूका धानका ब्याड चिरैचिरा परेका छन्। लगाएको धान बीउ पनि सुक्न थालेका छन्। तीन दिनदेखि हरेक दिनजसो ५ मिनेट जति धुलो मर्ने पानी परे पनि धानका लागि आवश्य पर्ने पानी नपर्दा बीउ ब्याडमै सुक्न थालेका छन्। केही किसानहरूले पम्पसेटबाट सिँचाइ गरेर धान रोपेका छन्। अधिकांशका बाँझै छन्। अहिलेसम्म जिल्लामा कुल २५ प्रतिशतजति रोपाइँ भएको कृषि ज्ञान केन्द्र परासीका प्रमुख सन्तोष चौधरीले बताए। गर्मीसँगै परेको खडेरीले चापाकालहरूसमेत सुक्न थालेपछि पम्पसेटबाट ब्याडमा पानी राख्नसमेत समस्या भएको चौधरीले बताए। असार महिनाको अन्तिमसम्म पानी नपरे उत्पादनमा कमी आउने केन्द्रले जनाएको छ। यता समयमा पानी नपरेर धान रोप्न नपाएका किसानलाई मल अभावको चिन्ताले उस्तै सताएको छ। ममता थापाकाठमाडौं कृष्णमणि बरालपोखरालक्ष्मण पोखरेलबुटवलक्रान्ति शाहवीरगन्जपार्थ मण्डलझापा परमानन्द पाण्डेटीकापुरयादव आचार्यगुलरियाहरि शर्मा परासीसरोज पौडेलहेटौंडा"
बजार पाएन मौरीले,"बेनी : म्याग्दीका कृषक घारसहितको मौरी बिक्री नहुँदा निराश भएका छन्। घारसहितको मौरी बिक्री गर्न उनीहरूले फागुनचैतको याममा घारबाट मह काडेका थिएनन्। गोला छुट्ट्याएर राख्दा महबाट आम्दानी गुमाएका कृषक घारसहितको मौरी नबिक्दा आहाराको व्यवस्थापन गर्न नसकेर समस्यामा परेका छन्। बेनी नगरपालिका४ सुर्केमेलाको केसी बहुउद्देश्यीय कृषि फार्म तथा मौरीपालन स्रोत केन्द्रका सञ्चालक डिलबहादुर केसीले यस वर्ष घारसहितको मौरी बिक्री अपेक्षित रूपमा नभएको बताए। यसअघिका वर्षमा घारसहितको मौरीको माग धेरै भएकाले यसपालि मह नकिकालेर गोला छुट्ट्याएर राखेको थिएँ, उनले भने, गत वर्ष एक सय घारसहितको मौरी बिक्री भएको थियो। यसपालि मुस्किलले ५० घार बेचेको छु। अझै ५० घार मौरी बेच्न ग्राहकको खोजीमा छु। मौरीपालन गर्ने नयाँ कृषक नथपिएका, स्थानीय तह र कृषि ज्ञान केन्द्रले मौरीपालनसम्बन्धी कार्यक्रम कटौती गरेको, अस्वस्थ्य प्रतिस्पर्धा, टाढाको बजार खोजी हुन नसक्दा घारसहितको मौरी उत्पादन बढे पनि बजारको अभाव देखिएको हो। बेनी नगरपालिका५ डडुवाका नारायण पौडेलले साबिकभन्दा दोब्बर बढी घार संख्यामा मौरी भएपछि चरन क्षेत्रमा आहाराको अभाव हुन थालेको बताए। बर्खा याममा पानी धेरै पर्दा मौरी बचाउन समस्या हुने उनको चिन्ता छ। पौडेलसँग ४० घारसहितको मौरी तयार छन्। म्याग्दीको सुर्केमेला, डडुवा र कुहुँमा चार सेरेना जातको मौरीको स्रोत केन्द्र छन्। सबै स्रोत केन्द्रमा पाँच सय घार मौरी बिक्रीका लागि तयार भएका कृषकले जनाएका छन्। स्रोत केन्द्र स्थापना भएपछि म्याग्दीमा बाहिरी जिल्लाबाट मौरी आयात भएको छैन। मौरीसहितको घारको १० हजार रुपैयाँका दरले बिक्री हुन्छ। खाली घारको मूल्य ३५ सय रुपैयाँँ छ। मौरी निर्यातका लागि बजारको खोजीमा रहेको बेनी नगरपालिका५ डडुवाको सिद्धिविनायक मौरीपालन केन्द्रका सञ्चालक रामकुमारी खत्रीले बताइन्। यसपालि घारसहितको मौरी बेच्नलाई ५० घार मौरी छुट्ट्याएर राखेको छु। बजारको खोजी भइरहेको छ, उनले भनिन्, मौरी बेच्नलाई मह निकालिएन। मह जति पनि बिक्री हुन्थ्यो। अहिले पछुतो लागेको छ। मौरी बिक्री नभएपछि मह उत्पादनमा केन्द्रित हुने कृषकले योजना बनाएका छन्। प्रतिलिटर मह दुई हजार रुपैयाँँका दरले बिक्री हुन्छ। कृषि ज्ञान केन्द्र म्याग्दीका प्रमुख किरन सिग्देलले स्थानीय स्रोत केन्द्रको मौरीको खपत गराउन र हावापानी मिल्ने छिमेकी जिल्लामा मौरीको बजारीकरणको पहल गरेको बताए।"
छानबिन गर्नुपर्नेसँग हातहातमा अन्तरिम आदेश,"काठमाडौं : नेपाल प्रहरीको केन्द्रीय अनुसन्धान ब्युरो (सीआईबी) ले ललिता निवास जग्गा हिनामिना प्रकरणमा अनुसन्धानका लागि मंगलबार सात जना पक्राउ गर्यो। तीन जना भने प्रहरीको हिरासतमा नपुगी त्यसैदिन छुटे। त्यसको कारण थियो सर्वोच्चको अन्तरिम आदेश। सीआईबीले पक्रेपछि मालपोत कार्यालय डिल्लीबजारका तत्कालीन प्रमुख कलाधर देउजा, सुरेन्द्रमान खपाली र भूपेन्द्रमणि केसीले सर्वोच्चको अन्तरिम आदेश देखाए। प्रहरीले पनि छोड्यो। भाटभटेनीका सञ्चालक मीनबहादुर गुरुङ र पूर्वनिर्वाचन आयुक्त सुधीर साहसहित ४ जना भने प्रहरी हिरासतमा छन्। सीआईबीले ललिता प्रकरणमा ठगी तथा लिखत किर्ते मा अनुसन्धान थालेपछि टीकाराम घिमिरेसहित १७ जनाले आफूलाई पक्राउ नगर्नथुनामा नराख्न अन्तरिम आदेश मागेर सर्वोच्चमा रिट दिएका थिए। सीआईबीले पक्राउ गर्ने संकेत पाएपछि उनीहरू अन्तरिम आदेशका लागि सर्वोच्च पुगेका थिए। घिमिरे मालपोत कार्यालय डिल्लीबजारका तत्कालीन प्रमुख हुन्। ०७९ साउन १९ गते सर्वोच्चका न्यायाधीश ईश्वरप्रसाद खतिवडाको इजलासले घिमिरेसहित १७ जनालाई पक्राउ नगर्नथुनामा नराख्न भन्दै अन्तरिम आदेश दिएको थियो। मुलुकी अपराध संहिता २०७४ बमोजिम हद म्याद नाघेर प्रहरीले सार्वजनिक किर्तेमा छानबिन अघि बढाएको तर्क गर्दै इजलासले अन्तरिम आदेश दिएको थियो। ललिता निवास प्रकरणमा समरजंग कम्पनीका कार्यालय प्रमुखले २०७६ माघ २७ मा सीआईबीलाई जाहेरी दिएको तर दुई वर्षे म्याद नाघेर ब्युरोले अनुसन्धान गरेको आदेशमा तर्क गरिएको छ। अतः प्रस्तुत निवेदनको अन्तिम टुंगो नलागेसम्मका लागि निवेदन मागबमोजिम विवादित लिखत किर्तेसम्बन्धी कसुरको अनुसन्धानको प्रयोजनार्थ टीकाराम घिमिरेसमेतका १७ जना निवेदकलाई पक्राउ गर्ने, थुनामा राख्ने समेतका कार्य नगर्नुनगराउनु भनी प्रत्यक्र्षीहरूका नाममा सर्वोच्च अदालत नियमावली २०७४ को नियम ४९ (२) (क) बमोजिम अन्तरिम आदेश जारी गरिएको छ, आदेशमा भनिएको छ। मालपोत कार्यालय डिल्लीबजारका तत्कालीन प्रमुख टीकाराम घिमिरेसहित भूमि सुधार तथा व्यवस्था मन्त्रालयका तत्कालीन सहसचिव तेजराज पाण्डे, मुख्य बिचौलिया रामप्रसाद सुवेदीका छोरा रुपेसकुमार सुवेदी, भूमिसुधार कार्यालय काठमाडौंका भूमिसुधार अधिकारी शंकरप्रसाद सुवेदी, नापी कार्यालय काठमाडौंका तत्कालीन नापी अधिकृत ६२ वर्षीय मोहम्म सवीर हुसैन, गुठी संस्थानका तत्कालीन प्रशासक बलिरामप्रसाद तेली, डिल्लीबजारका तत्कालीन प्रमुख मालपोत अधिकृत दिनेशप्रसाद शर्मा, मालपोत डिल्लीबजारका उपसचिव लक्ष्मीनारायण उप्रेतीलाई पक्राउ नगर्न अन्तरिम आदेश दिइएको छ। यस्तै, गुठी संस्थाका तत्कालीन उपप्रशासक जयप्रसाद रेग्मी, गुठी संस्थान केन्द्रीय कार्यालयका मुख्य अधिकृत हरिबोल आचार्य, मालपोत डिल्लीबजारका तत्कालीन नासु टीकाबहादुर बिसी, डिल्लीबजारका नासु श्रीहरि पुडासैनी, भूमिसुधार कार्यालय काठमाडौंका नासु अंगुरकुमार सिग्देल, मालपोत कार्यालय डिल्लीबजारका नासु टंकनाथ पौडेल र अर्का नासु केदारप्रसाद श्रेष्ठले पनि सर्वोच्चबाट अन्तरिम आदेश पाएका छन्। सीआईबीका अधिकारीहरू सर्वोच्चको अन्तरिम आदेशका कारण उनीहरूलाई पक्राउ गरेर अनुसन्धान गर्न कठिनाइ भइरहेको बताउँछन्। भाटभटेनीका सञ्चालक गुरुङ र पूर्वनिर्वाचन आयुक्त शाहलाई अनुसन्धानमा म्याद थप का लागि बुधबार प्रहरीले काठमाडौं जिल्ला अदालतमा लगेको थियो। उनीहरूका कानुन व्यवसायीले १७ जनाका हकमा सर्वोच्च अदालतबाट अन्तरिम आदेश जारी भएको भन्दै गुरुङ र शाहका हकमा पनि त्यो आदेश लागू हुने तर्क गरेका थिए। तर, जिल्ला अदालतका न्यायाधीश वासुदेव पौडेलको इजलासले गुरुङ र शाहसहित ४ जनालाई अनुसन्धान र बयानका लागि ७ दिन प्रहरी हिरासतमा राख्न आदेश दिएको थियो। पूर्वनिर्वाचन आयुक्त शाह मालपोत कार्यालय भक्तपुुर तत्कालीन शाखा अधिकृत हुन्। उनी राणा परिवारका नातेदार पनि हुन्। भाटभटेनीका सञ्चालक गुरुङले ललिता निवास प्रकरणमा बिचौलियाको भूमिका खेलेको सीआईबीको दाबी छ। उनले सरकारी कागजात किर्ते गर्नेदेखि नक्कली मोही खडा गर्ने, आफू र परिवारको नाममा जग्गा हडप्ने काम गरेका थिए। उनी र उनको परिवारको नाममा २९ रोपनी १५ आना ३ पैसा १ दाम ललिता निवासको जग्गा ल्याइएको छ। सीआईबीको अनुसन्धानबाट ललिता निवासको १४३ रोपनी ६ आना ३ पैसा ३ दाम जग्गा अतिक्रमण भएको देखिएको छ। सीआइबीले यो प्रकरणमा ४ सय बढीलाई प्रतिवादी बनाएको छ। सरकारी कर्मचारी, भूमाफिया, राजनीतिक नेतृत्व मिलेर चार चरणमा यो जग्गा अतिक्रमण भएको सीआइबीले जनाएको छ। २०४९ सालमा ११२ रोपनी ४ आना १ पैसा जग्गा व्यक्तिको नाम दर्ता गरिएको थियो भने २०६२ सालमा छुट दर्ता भन्दै १२ आना २ पैसा राणा परिवारको नाममा फिर्ता गरिएको थियो। त्यस्तै २०६६०६७ मा प्रधानमन्त्री, प्रधानन्यायाधीशलगायत विशिष्ठ व्यक्तिको निवाससहित राजकुलो, बाटोसमेत व्यक्तिको नाममा दर्ता गराइएको थियो। २५ रोपनी ७ आना १ पैसा १ दाम जग्गा हिनामिना गरिएको थियो। २०६९ सालमा नक्कली गुठी कायम गरेर ४ रोपनी १४ आना ३ पैसा २ दाम जग्गा हडपिएको थियो। यसै प्रकराण्मा अख्तियारले पूर्वउपप्रधानमन्त्री विजयकुमार गच्छदारसहित १७५ जनाविरुद्ध विशेष अदालतमा मुद्दा दायर गरेको छ। अख्तियारले ललिता निवासको १३६ रोपनीभन्दा बढी जग्गा अतिक्रमण भएको जनाएको छ। अख्तियारले यो प्रकरणमा तत्कालीन भूमिसुधार मन्त्रीद्वय डम्बर श्रेष्ठ र चन्द्रदेव जोशी, पूर्वसचिवहरू दीपकुमार बस्न्यात, छविलाल पन्त, दिनेशकुमार अधिकारी लगायत तत्कालिन भौतिक, भूमिसुधार तथा गुठी संस्थानका कर्मचारी, बिचौलिया शोभाकान्त ढकाल, राजकुमार सुवेदी र मीनबहादुर गुरुङविरुद्ध विशेष अदालतमा मुद्दा दायर गरेको थियो। उक्त मुद्दा विचाराधीन छ। हिरासत पुग्नबाट जोगाइएका १७ कर्मचारी १ टीकाराम घिमिरे, तत्कालीन प्रमुख, मालपोत कार्यालय डिल्लीबजार२ तेजराज पाण्डे, तत्कालीन सहसचिव, भूमि सुधार तथा व्यवस्था मन्त्रालय ३ शंकरप्रसाद सुवेदी, भूमिसुधार अधिकारी, भूमिसुधार कार्यालय काठमाडौं ४ मोहम्म सवीर हुसैन, तत्कालीन नापी अधिकृत, नापी कार्यालय काठमाडौं५ बलिरामप्रसाद तेली, तत्कालीन प्रशासक, गुठी संस्थान६ दिनेशप्रसाद शर्मा, तत्कालीन प्रमुख मालपोत अधिकृत, डिल्लीबजार७ लक्ष्मीनारायण उप्रेती, उपसचिव, मालपोत डिल्लीबजार८ जयप्रसाद रेग्मी, तत्कालीन उपप्रशासक, गुठी संस्थान९ हरिबोल आचार्य, मुख्य अधिकृत, गुठी संस्थान केन्द्रीय कार्यालय१० टीकाबहादुर बिसी, तत्कालिन नासु, मालपोत डिल्लीबजार११ श्रीहरि पुडासैनी, नासु, डिल्लीबजार १२ अंगुरकुमार सिग्देल, नासु, भूमिसुधार कार्यालय काठमाडौं१३ टंकनाथ पौडेल, नासु, मालपोत कार्यालय डिल्लीबजार१४ केदारप्रसाद श्रेष्ठ, नासु, मालपोत कार्यालय डिल्लीबजार१५ कलाधर देउजा, तत्कालीन प्रमुख, मालपोत कार्यालय डिल्लीबजार१६ सुरेन्द्रमान खपाली, तत्कालीन प्रमुख, मालपोत कार्यालय डिल्लीबजार१७ भूपेन्द्रमणि केसी, तत्कालीन प्रमुख, मालपोत कार्यालय डिल्लीबजार"
बिआरआईको कार्यक्रममा सहभागी हुन उपसभामुख राना चीन भ्रमणमा जाँदै,"काठमाडौं : उपसभामुख इन्दिरा राना चीन जाने भएकी छन्। बेल्ट एण्ड रोड इनिसिएटिभ (बिआरआई)सम्बन्धी कार्यक्रममा भाग लिन उपसभामुख राना असार २२ गते चीनको गोन्झाउ जाने भएकी हुन्। उपसभामुख रानाले पाँच सदस्यीय टोलीको नेतृत्व गर्दैछिन्। टोलीमा उपसभामुख रानासहित तीन जना सांसद र एक जना संसद सचिवालयका कर्मचारी रहने स्रोतले बताएका छन्। राष्ट्रिय स्वतन्त्र पार्टीबाट समानुपातिक सांसद हुँदै राना उपसभामुखमा निर्वाचित भएकी थिइन्। उपसभामुख रानाले सो अवसरमा सम्बोधनसमेत गर्ने कार्यक्रम छ। स्रोतका अनुसार उपसभामुख राना र चीन सरकारका अधिकारीहरूबीच साइड लाइन भेटघाट हुनेछ। अहिले उपप्रधान एवं गृहमन्त्री नारायणकाजी श्रेष्ठसमेत चीनको छेन्दुमा छन्। उपप्रधानमन्त्री श्रेष्ठले शुक्रबार बिहान छेन्दूस्थित सिचुवान विश्वविद्यालयमा प्रचवन दिएका थिए। सो क्रममा उनले नेपाल र चीनबीचको सम्बन्ध, नेपालमा चिनियाँ लगानी, सांस्कृतिक आयामको बारेमा प्रवचन दिएका थिए।"
कोसी प्रदेशसभाको बैठकमा जसपा अनुपस्थित,"विराटनगर : कोसी प्रदेशसभाको आजको बैठकमा जसपा अनुपस्थित भएको छ। मुख्यमन्त्री हिक्मतकुमार कार्कीले प्रस्ताव गरेको विश्वासको मतमा मतदान हुने र मत सम्बन्धी प्रस्तावमा छलफलका क्रममा उठेका प्रश्नको जवाफ मुख्यमन्त्रीले दिने बैठकमा जसपा उपस्थित नभएको हो। बिहीबार मुख्यमन्त्रीले विश्वासको मत लिने कार्यसूचि भए पनि नेकपा एमालेले सदनमा विश्वासको मत माग्ने क्रममा अर्थ मन्त्रालय लगायतका विविध विषयमा कुरा उठेकाले त्यसको तयारी गरेर शुक्रबार विश्वासको मत लिने माग गरेपछि बैठक स्थगित भएको थियो। प्रदेशसभाका सभामुख बाबुराम गौतमले विश्वासको मत सम्बन्धी प्रस्तावमाथि छलफलमा उठेका विषयमा जवाफ दिन मुख्यमन्त्रीलाई समय दिएका छन्। अहिले मुख्यमन्त्रीले जवाफ दिने क्रम जारी छ। उनले जवाफ दिइसकेपछि मत विभाजन हुनेछ। तर, निर्णायक मत रहेको जसपाकी प्रदेशसभा सदस्य निर्मला लिम्बू बैठकमा अनुपस्थित भएकी छन्। ९३ सदस्यीय प्रदेशिभामा लिम्बू एक्ली सांसद हुन्। उनले गत पुस २४ गते एमाले संसदीय दलका नेता कार्कीलाई मुख्यमन्त्री बनाउन सहयोग गरेकी थिइन। लिम्बू यसअघि स्वास्थ्यमन्त्री थिइन्। उनले जेठ १७ गते मन्त्री पदबाट राजीनामा दिँदै सरकारलाई दिएको समर्थनसमेत फिर्ता लिएकी थिइन्। उनी विराटनगर बाहिर रहेको बताइएको छ। जसपाले विश्वासको मत पक्ष र विपक्ष कतै पनि नदिने निर्णय बिहीबार नै गरेको थियो।"
विश्वासको मत नपाएपछि कार्कीले भने  मध्यावधि चुनावको तयारीमा छैनौं,"विराटनगर : कोशी प्रदेशको मुख्यमन्त्रीमा विश्वासको मत नपाएका हिक्मत कार्कीले मध्यावधि चुनावको तयारीमा नरहेको बताएका छन्। प्रदेशसभाको बैठकपछि बाहिरिदै कार्कीले आफूहरु मध्यावधि चुनावको तयारीमा नरहेको बताएका हुन् । प्रदेश प्रमुखले जे आह्वान गर्नुहुन्छ त्यहि हुन्छ । अहिले हामी मध्यावधिको तयारी अवस्थामा छैनौं,'उनले भने,' यदि मध्यावधिको अवस्थामा पुर्यायो भने त जार्नै पर्यो । कार्कीले आफूले मुख्यमन्त्रीबाट राजीनामा दिन नपर्ने बताए। कार्कीले भने,मैले राजीनामा दिनुपर्दैन । किन भने मैले विश्वासको मत प्राप्त गरिन् । समय परिस्थितिले कहाँ पुर्याउँछ अब ? विश्वासको मत विभाजनमा कार्कीले ४६ मत प्राप्त गरे। बहुमतका लागि ४७ सांसको समर्थन आवश्यक थियो।"
आयल निगमका तत्कालीन कार्यकारी निर्देशक गोपालबहादुर खड्का अकूत सम्पत्तिमा दोषी ठहर,"काठमाडौं : विशेष अदालत काठमाडौंले नेपाल आयल निगमका तत्कालीन कार्यकारी निर्देशक गोपालबहादुर खड्काले गैरकानुनी आर्जनको अभियोगमा दोषी ठहर गरेको छ। विशेष अदालतका अध्यक्ष श्रीकान्त पौडेल, सदस्यहरू शालिग्राम कोइराला र डा खुसीप्रसाद थारुको इजलासले खड्कालाई दोषी ठहर गर्दै ९ करोड १९ लाख रुपैयाँ जरिवाना र एक वर्ष तीन महिना कैद सजायको फैसला सुनाएको हो। विशेष अदालतका प्रवक्ता दिपेन्द्रनाथ योगीले ९ करोड १९ लाख रुपैयाँ जरिवाना र एक वर्ष तीन महिना कैद सजायको फैसला सुनाएको जानकारी दिए।"
एमाले नेतृत्वको सरकार ढलेपछि कोसी प्रदेशमा नयाँ सरकार गठनको तयारी,"विराटनगर : कोसी प्रदेशमा नेकपा (एमाले) नेतृत्वको सरकार ढलेपछि नयाँ सरकार गठनका लागि तयारी थालिएको छ। विश्वासको मत पाउन नसकेर मुख्यमन्त्री हिक्मतकुमार कार्की पदमुक्त भएपछि नयाँ सरकार गठनको तयारी सुरु भएको हो। प्रदेशसभा सचिवालयले कार्कीले विश्वासको मत पाउन नसकेको पत्र प्रदेश प्रमुखको कार्यालयलाई पठाएपछि कोसीमा नयाँ सरकार गठनका लागि बाटो खुला भएको छ। प्रदेशसभा बैठकमा मुख्यमन्त्रीको प्रश्तावमा मत विभाजन हुँदा उनले बहुमत गुमाए। अर्थात, विश्वासको मत पाउन सकेनन्। प्रदेशसभा सचिवालयले मुख्यमन्त्री कार्कीले प्रदेशसभाको विश्वास गुमाएको पत्र प्रदेश प्रमुखलाई पठाएको हो। मुख्यमन्त्री कार्कीले मागेको विश्वासको मतका पक्षमा ४६ मत मात्रै परेको थियो। विपक्षमा ४३ मत खस्यो। प्रदेशसभामा बहुमत पुर्याउन ४७ मत आवश्यक पर्छ। गठबन्धनमा रहेको जसपाकी सांसद निर्मला लिम्बू शुक्रबारको बैठकमै उपस्थित भइनन्। जसपाले विश्वासको मतमा तटस्थ बस्ने निर्णय बिहीबार नै गरेको थियो। त्यहाँमाथि गठबन्धन दल कांग्रेसकी ममता तामाङ र माओवादीका नारायण बुर्जामगर विश्वासको मतका लागि मतदान प्रक्रिया सुरु हुँदै गर्दा प्रदेशसभाबाट बाहिरिएका थिए। ९३ सदस्यीय प्रदेशसभामा मतदान प्रक्रियामा ८९ जना प्रदेशसभा सदस्य मात्रै उपस्थित रहे। प्रदेशसभा सचिवालयका प्रवक्ता गौतमराज अमात्यका अनुसार मुख्यमन्त्री कार्कीले प्रदेशसभाबाट विश्वास गुमाएको पत्र प्रदेश प्रमुखको कार्यालयमा पठाइएको जानकारी दिए। प्रदेश प्रमुखको कार्यालयका प्रवक्ता नरेन्द्रकुमार श्रेष्ठले पनि प्रदेशसभा सचिवालयको पत्र प्राप्त भएको पुष्टि गरे। पत्र प्राप्त भइसकेका कारण नयाँ सरकार गठनका लागि प्रदेश प्रमुख पर्शुराम खापुङले छलफल एवं परामर्श गरिरहेको जानकारी श्रेष्ठले दिए। सम्भवतः प्रदेश प्रमुख खापुङले आज साँझसम्ममा नयाँ सरकार गठनका लागि आह्वान गर्ने स्रोतको भनाइ छ।"
जन्मथलो विकासमा प्रधानमन्त्री दाहालको चासो,"कास्की : प्रधानमन्त्री पुष्पकमल दाहाल शुक्रबार दिउँसो जन्मथलो कास्कीको अन्नपूर्ण गाउँपालिकाको लेवाडे पुगे। अन्तर प्रदेश मुख्यमन्त्री बैठक एवं राष्ट्रिय समन्वय परिषद्को बैठकका लागि पोखरा आएका उनी बैठक उद्घाटन सम्पन्न भएलगत्तै जन्मगाउँ पुगेका हुन्। दाहाल तेस्रोपटक प्रधानमन्त्री भएपछि पहिलोपटक जन्म गाउँमा पाइला टेकेका थिए। उद्दी सकभर पोखरा आउँदा जन्मगाउँ लेवाडे पुगेर दाजुभाइ तथा स्थानीयबासीसँग अन्तरक्रिया गर्न छुटाउँदैनन्। प्रधानमन्त्रीलाई आफ्नो गाउँमा पाएपछि लेवाडेवासी उत्साहित थिए। प्रधानमन्त्री दाहालले लेवाडेलगायत आसपासका क्षेत्रको विकासका बारेमा चासो राखेका थिउ। स्थानीय जनप्रतिनिधि तथा गाउँलेसँग उहाँले आफूले प्रारम्भिक शिक्षा लिएको महेन्द्र आधारभूत विद्यालयलगायत गाउँको विकासमा बारेमा चासो दिएको अन्नपूर्ण गाउँपालिका२ का वडाध्यक्ष पिताम्बर भण्डारीले बताए। उनका अनुसार प्रधानमन्त्रीलाई आफ्नो गाउँमा पाउँदा स्थानीयबासीसमेत उत्साहित थिए। वडाध्यक्ष भण्डारीका अनुसार प्रधानमन्त्रीले गाउँको शिक्षा, स्वास्थ्य, बाटोघाटो तथा विकासका बारेमा कुराकानी गरेका थिए। 'प्रधानमन्त्रीलाई पाउँदा हामी अत्यन्त खुसी भयौं। उहाँले पनि मसिनो गरी यहाँको विकासका बारेमा चासो दिनुभयो। हामीले यहाँको अवस्थाका बारेमा उहाँलाई जानकारी गरायौं। केही योजनामा सहयोग गर्न आग्रह गर्दा उहाँले आफ्नोतर्फबाट सहयोगको प्रतिबद्धता व्यक्त गर्नुभयो,' उनले भने। स्थानीय जनतासँगको अन्तरक्रियामा प्रधानमन्त्री दाहालले गाउँको अवस्था, खेतीबाली, मौसमलगायतका विषयमा जिज्ञासा राखेका थिए। वडाध्यक्ष भण्डारीले प्रधानमन्त्रीसँग विशेषगरी अन्नपूर्ण गाउँपालिकाको नागडाँडाबाट पामे हुँदै पोखरा जोड्ने सडक स्तरोन्नतिका लागि माग गरेको बताए। वडाध्यक्ष भण्डारीले कास्कीको विकासमा प्रधानमन्त्रीले गरेको योगदानको प्रशांसा गर्दै आगामी दिनमा समेत यस क्षेत्रको विकासलाई प्राथमिकता दिन आग्रह गरेका थिए। सो अवसरमा प्रधानमन्त्री दाहालले अन्नपूर्ण२ का साथै हेम्जाका स्थानीयसमेतसँग अन्तरक्रिया गरेका थिए। अन्तरक्रियामा प्रधानमन्त्रीले स्थानीय अवस्था र जनताका अनुभूतिबारे विशेष चासो राखेका थिए।"
६ महिना नपुग्दै कोशीमा ढल्यो एमाले नेतृत्वको सरकार,"विराटनगर : सरकार गठन भएको ६ महिना नपुग्दै कोशी प्रदेशमा नेकपा एमाले नेतृत्वको सरकार ढलेको छ। प्रदेशसभाबाट विश्वासको मत नपाएपछि कोशी प्रदेशका मुख्यमन्त्री हिक्मतकुमार कार्की पदमुक्त भएका छन्। विश्वासको मतका लागि प्रदेशसभामा शुक्रबार भएको मत विभाजनमा मुख्यमन्त्री कार्कीले ४६ मत मात्रै पाए। बहुमतका लागि ४७ मत आवश्यक थियो। गत पुस २४ गते मुख्यमन्त्रीमा नियुक्त भएका कार्कीको पक्षमा ४६ र विपक्षमा ४३ मत खस्यो। बैठकमा ८९ सांसद उपस्थित थिए। कार्कीले विश्वासको मत प्राप्त गर्न नसकेपछि सभामुख बाबुराम गौतमले प्रस्ताव बहुमतले अस्वीकृत गरेको घोषणा गरेका हुन्। विश्वासको मत प्रयोजनका लागि बिहीबार प्रदेशसभाको तेस्रो अधिवेशनको पहिलो बैठक बसेको थियो। मुख्यमन्त्री कार्कीले प्रदेशसभामा विश्वासको मतका लागि प्रस्ताव पेश गरेका थिए। उनले प्रदेशसभामा राखेको विश्वासको मतसम्बन्धी प्रस्तावको पक्ष र विपक्षमा दलहरू विभाजित भएका थिए। उनले सत्तारुढ दल नेकपा एमाले र राष्ट्रिय प्रजातन्त्र पार्टीबाट मात्रै विश्वासको मत प्राप्त गरे। यसअघि गत पुस २४ गते मुख्यमन्त्री नियुक्त हुँदा कार्कीले माओवादी राप्रपा र जसपाको समर्थन पाएका थिए। विपक्ष गठबन्धनमा रहेको जनता समाजवादी पार्टी (जसपा) भने बैठकमा उपस्थित भएन। ९३ सदस्यीय प्रदेशसभामा जसपाबाट एक्ली सांसद प्रदेशसभा सदस्य निर्मला लिम्बू छिन्। मुख्यमन्त्री कार्की नेतृत्वको सरकारमा उनी स्वास्थ्यमन्त्री बनेकी थिइन्। जेठ २७ गते जसपाले सरकारलाई दिएको समर्थन फिर्ता लिएपछि लिम्बूको मन्त्री पद गुमेको थियो। माओवादीले सरकारलाई दिएको समर्थन जेठ २३ गते फिर्ता लिएको थियो। सत्तारुढ दल माओवादी र जसपाले समर्थन फिर्ता लिएपछि मुख्यमन्त्रीले विश्वासको मत लिनुपर्ने अवस्था आएको हो। प्रदेशमा अब नयाँ सरकार गठनको बाटो खुलेको छ । यद्यपि, कार्की नेतृत्वको सरकार ढालेर नयाँ सरकार गठनको गृहकार्य गरेको गठबन्धनलाई पनि चुनौती थपिएको छ । जसपासहितको समर्थनमा नयाँ सरकार गठन गर्ने गठबन्धनको तयारी थियो । विश्वासको मतको विपक्षमा उभिएको गठबन्धनलाई जसपाले साथ दिएन । जसका कारण गठबन्धन दलको नेतृत्वमा सरकार बन्ने सम्भावना पनि क्षीण बनेको छ । यद्यपि, नयाँ सरकार गठनमा जसपाको भूमिका कस्तो रहन्छ भन्ने यकिन छैन । जसपाले साथ दिँदा पनि गठबन्धनको पक्षमा ४६ मत मात्रै हुन्थ्यो । मत बराबरी भएको अवस्थामा सभामुख बाबुराम गौतमलाई प्रयोग गर्ने गठबन्धनको रणनीति थियो । नयाँ सरकार गठनलाई लिएर प्रदेशको सत्तासमीकरण थप रोचक बनेको छ । प्रदेशसभामा सत्तारुढ एमालेका ४० र राप्रपाका ६ जना सांसद छन् । प्रतिपक्षी कांग्रेसका २९,माओवादीका (सभामुख) बाहेक १२, समाजवादीका ४ र जसपाका १ सांसद छन् ।"
संघीयताका चुनौतीको सामना गरेर अघि बढ्नुको विकल्प छैन : प्रधानमन्त्री,"कास्की : प्रधानमन्त्री पुष्पकमल दाहालले संघीयताका चुनौतीको सामना गरेर अघि बढ्नुको विकल्प नभएको बताएका छन्। पोखरामा आयोजित अन्तरप्रदेश मुख्यमन्त्री बैठकको समापन सत्रलाई सम्बोधन गर्दै उनले भने, 'प्रदेशको आवश्यकता छैन भन्ने तर्क पनि छन्। तर ती वैज्ञानिक छैनन्, हामीले जनताको घरदैलोमा सत्ता र सेवा पुगोस् भन्नका निम्ति पनि संघीयताको व्यवस्था गरेका हौं। समस्या र चुनौती जे छन्, तिनीहरूको सामना गर्दै अगाडि बढ्नुको विकल्प छैन।' संविधानमा तीन तहको सरकारको अधिकारको बाँडफाँटको व्यवस्था गरिएको प्रधानमन्त्री दाहालले स्पष्ट पारे। संघीयताबारे राजनीतिक तहमा सोचाइमा एकरूपता आउन नसक्दा आवश्यक ऐन, कानून बनाउने कुरामा ढिलाइ भएको उनको भनाइ छ। 'यसपटक संघीयता कार्यान्वयनका लागि प्रशस्त प्रयास गरिएको छ। संघीयताबारे हामी सैद्धान्तिक, नीतिगत, कानुनी र व्यावहारिक विषयसमेतमा स्पष्ट छौं। त्यसका लागि आवश्यक पर्ने ऐन, कानुन निर्माण हाम्रो प्राथमिकतामा छ,' उनले भने।"
लोकतन्त्र र विधिको शासनबिना नागरिकको अधिकार सुनिश्चित हुँदैन : अर्थमन्त्री,"काठमाडौं : अर्थमन्त्री डा प्रकाश शरण महतले स्वतन्त्रता,लोकतन्त्र र विधिको शासनबिना आम नागरिकको विकास र अधिकार सुनिश्चित हुन नसक्ने बताएका छन् । पार्टी कार्यालय सानेपामा आयोजित लोकतन्त्रवादी आदिवासी जनजाति संघको प्रशिक्षण कार्यक्रममा बोल्दै मन्त्री डामहतले आम नागरिकको विकास र अधिकार सुनिश्चितका लागि लोकतन्त्रको अहम भूमिका रहने बताए। अर्थमन्त्रीले लोकतान्त्रिक मूल्य र मान्यतालाई संस्थागत गर्ने काम नेपाली कांग्रेसले गरेको दावी गरे। लोकतान्त्रिक मूल्य र मान्यतालाई संस्थागत गर्ने काम नेपाली कांग्रेसले गरेको हो । यस विषयमा नेपाली कांग्रेस चट्टानझै नउभिएको भए अहिलेको लोकतान्त्रिक गणतान्त्रिक संविधान सम्भव थिएन । यो सन्देश सशक्त ढंगबाट आम जनमानसमा लैजान जरुरी छ । नेपाली कांग्रेसले समावेशितालाई नेपालको राजनीतिमा प्रवेश गराएको उनको भनाइ छ। भने,नेपाली कांग्रेसको विधानमा महिला,आदिवासी,जनजाति, मधेश, दलित र कर्णालीलाई समावेशिता सिद्धान्तको हिसाबले पार्टी संरचनामा आरक्षण सुनिश्चित गरेको हो । अरु दल पनि यो बाटोमा हिड्ने परिवेश बन्यो । मन्त्री महतले जनजातिसँग जोडिएको संस्कृति, सभ्यता र रितिरिवाजले नेपाललाई समृद्ध बनाएको बताए। जनजातिभित्र विविध आदिवासी जनजाति जोडिएका छन् । जनजातिसँग जोडिएको संस्कृति, सभ्यता र रितिरिवाजले नेपाललाई समृद्ध बनाएको छ । पूर्वका राई,लिम्बू सुनवार, तराईका सतार, राजवंशी, बागमतिका तामाङ शेर्पा, उपत्यकाका नेवार समुदाय बिना नेपाल पूर्ण हुँदैन। नेपाली कांग्रेसले यसलाई पूर्णरुपमा अंगिकार गरेको छ,'उनले भने,' आदिवासी जनजातिको सामाजिक, आर्थिक र राजनीतिक सशक्तिकरण र सहभागिता नेपाली कांग्रेसको मूलमन्त्र भएकाले कसैले बिर्सदैनन्। गरिरहेको काम र गर्ने काम सशक्त ढंगले आम जनतामाँझ लैजान नसक्नु नेपाली कांग्रेसको कमजोरी भएको उनको भनाइ छ । हामी व्यक्ति आलोचनमा बढी समय खर्च गर्छौं । गहिराइमा पुगेर अध्ययन नगरेका विषय सामाजिक सञ्जालमा राख्दा त्यसले हानी गर्छ,'उनले भने। पार्टीको निर्णय ग्रहण गर्न नसक्नु कांग्रेस नेतृत्वको अर्को कमजोरी भएको उनले बताए । यसले जनता अलमलमा परेका छन्,'उनले भने,'यो अन्योलता चिर्नुपर्छ ।"
मुख्यमन्त्रीमा मेरो दाबी छैन : राजेन्द्र राई,"विराटनगर : कोसी प्रदेश नेकपा एकीकृत समाजवादी संसदीय दलका नेता राजेन्द्र राईले मुख्यमन्त्रीमा आफ्नो दाबी नरहने बताएका छन्। प्रदेशसभा बैठकपछि राईले व्यक्तिगतरूपमा मुख्यमन्त्रीमा आफ्नो दाबी नरहेको बताएका हुन्। राईले भने, मेरो मुख्यमन्त्रीमा दाबी छैन। केन्द्रको समझदारी अब के हुन्छ हेरौं? व्यक्तिगतरूपमा मैले मुख्यमन्त्रीमा दाबी छैन। केन्द्रसँगै बसेर टुंग्याउनुपर्छ। आफूहरूले मुख्यमन्त्रीमा दाबी प्रस्तुत गर्ने बताए।"
"एमालेले भन्यो, कोसीमा ठूलो दलको सरकार गठनका लागि प्रक्रिया थाल्नुपर्छ","विराटनगर : नेकपा (एमाले)ले आफू नेतृत्वको सरकार ढलेपछि कोसी प्रदेशमा ठूलो दलको सरकार गठनका लागि प्रक्रिया थाल्न माग गरेको छ। प्रदेशका मुख्यमन्त्री हिक्मतकुमार कार्कीले शुक्रबार प्रदेशसभाबाट बहुमत गुमाए। उनले गरेको विश्वासको मतको प्रस्तावको पक्षमा ४६ र विपक्षमा ४३ मत खसेको थियो। मतदानमा ८९ प्रदेशसभा सदस्य उपस्थित भएका थिए। कोसीको प्रदेशसभा ९३ सदस्यीय छ। प्रदेशमा एमाले नेतृत्वको सरकार ढलेपछि कार्कीसहित एमालेका प्रदेशसभा सदस्यहरु प्रदेश प्रमुख खापुङलाई भेट्न पुगेका थिए। भेटमा एमालेका सदस्यहरुले संविधानको धारा १६८ को उपधारा ३ बमोजिम ठूलो दलको सरकार गठन प्रक्रिया सुरु गर्न प्रदेश प्रमुखलाई आग्रह गरेका हुन्। उनीहरुले सरकार गठनमा संविधानको धारा १६८ को उपधारा २ प्रयोग भइसकेको दाबी गरे। कार्की नेतृत्वको सरकार उपधारा २ अनुसार नै गठन भएको थियो। सरकार गठनमा उपधारा २ यसअघि नै प्रयोग भइसकेको छ, एमालेका प्रमुख सचेतक रेवतीरमण भण्डारीले भने, अब उपधारा ३ अनुसार सरकार गठनको आह्वान हुनुपर्छ भन्ने माग प्रदेश प्रमुखसमक्ष गरेका छौं। संविधानको धारा १६८ को २ मा कुनै पनि दलको स्पष्ट बहुमत नरहेको अवस्थामा प्रदेशसभामा प्रतिनिधित्व गर्ने दुई वा दुईभन्दा बढी दलहरूको समर्थनमा बहुमत प्राप्त गर्नसक्ने प्रदेशसभा सदस्यलाई प्रदेश प्रमुखले मुख्यमन्त्री नियुक्त गर्ने व्यवस्था छ। कार्की सोही व्यवस्थाअनुसार मुख्यमन्त्री बनेका हुन्। प्रदेशसभाबाट विश्वासको मत प्राप्त गर्न नसकेपछि उनी नेतृत्वको सरकार ढलेको छ। प्रयोग भइसकेको धारा र उपधारा प्रयोग गरेर सरकार गठनका लागि पुनः आह्वान गर्न नमिल्ने प्रमुख सचेतक भण्डारी बताउँछन्। उपधारा ३ मा प्रदेशसभामा सबैभन्दा ठूलो (सबैभन्दा बढी सदस्य) भएको दलको नेतालाई मुख्यमन्त्री नियुक्त गर्ने व्यवस्था छ। भण्डारीले उपधारा २ अनुसार नै आह्वान भएमा सरकार गठनका लागि सभामुखलाई प्रयोग गर्न नमिल्ने विषयमा पनि प्रदेश प्रमुखलाई स्पष्ट पारिएको बताए। सभामुखलाई जोडेर सरकार गठनका लागि दाबी पेस गर्न नमिल्ने जानकारी गराए पनि प्रदेश प्रमुखले कुनै प्रतिक्रिया नदिएको उनको भनाइ छ। नेकपा (माओवादी) र जनता समाजवादी पार्टी (जसपा)ले समर्थन फिर्ता लिएपछि हिक्मतकुमार कार्कीको नेतृत्वमा रहेको एमाले सरकार अल्पमतमा परेको थियो। उनले प्रदेशसभाबाट शुक्रबार विश्वासको मत लिएका थिए। मत विभाजन हुँदा उनले बहुमत प्राप्त गर्न सकेनन्। कार्कीले बहुमत गुमाएको जानकारी प्रदेशसभा सचिवालयले प्रदेश प्रमुखलाई गराइसकेको छ। प्रदेश प्रमुख खापुङ नयाँ सरकार गठनका लागि आह्वान गर्ने तयारीमा जुटेका छन्। यस विषयमा खापुङले परामर्श सुरु गरिसकेको प्रदेश प्रमुख कार्यालय स्रोतले बतायो।"
कोशी प्रदेश : विश्वासको मतको प्रस्तावमाथि मत विभाजन सुरू,"विराटनगर : कोशी प्रदेशका मुख्यमन्त्री हिक्मतकुमार कार्कीले मागेको विश्वासको मतमाथि विभाजन सुरू भएको छ। मत विभाजनका लागि सभामुखको आसनको दायाँ र बायाँ हस्ताक्षरका लागि टेबुलको व्यवस्था गरिएको छ। बिहीबार प्रदेशसभामा पेश गरेको विश्वासको मतको प्रस्तावको छलफलका क्रममा उठेका प्रश्नको जवाफ दिएपछि प्रदेशसभामा मत विभाजनको प्रक्रिया सुरू भएको छ। प्रतिपक्षी गठबन्धनमा रहेका प्रतिपक्षी दलहरू नेपाली कांग्रेस,नेकपा माओवादी केन्द्र र नेकपा एकीकृत समाजवादी पार्टी विश्वासको मतको विपक्षमा देखिएका छन्। मुख्यमन्त्रीलाई नेकपा एमाले र राष्ट्रिय प्रजातन्त्र पार्टीको साथ रहेको छ। विपक्षी गठबन्धनमा रहेको जनता समाजवादी पार्टी ( जसपा) बैठकमा अनुपस्थित भएको छ। प्रदेशसभामा सत्तारुढ एमालेका ४० र राप्रपाका ६ जना सांसद छन् । प्रतिपक्षी कांग्रेसका २९, माओवादीका (सभामुख) बाहेक १२, समाजवादीका ४ र जसपाका १ सांसद छन् । दुवैतर्फ सांसद संख्या ४६४६ छ । तर,जसपा तटस्थ बस्दा विपक्षीसँग ४५ मात्रै सांसद पुग्छ । बहुमतका लागि ४७ सांसद आवश्यक हुन्छ । जसपा र माओवादी केन्द्रले सरकारलाई दिएको समर्थन फिर्ता लिएपछि मुख्यमन्त्रीले विश्वासको मत लिनुपरेको हो।"
हरेक निकायमा आदिवासी जनजातिको सहभागिता सुनिश्चित गर्नुपर्छ : देउवा,"काठमाडौं : नेपाली कांग्रेसका सभापति शेरबहादुर देउवाले राज्यका हरेक निकायमा आदिवासी जनजातिको सहभागीता सुनिश्चित गर्न गम्भीररूपमा लाग्ने बताएका छन्। कांग्रेस निकट नेपाल लोकतन्त्रवादी आदिवासी जनजाति महासंघको प्रशिक्षण कार्यक्रमलाई शुक्रबार पार्टी कार्यालय सानेपामा उद्घाटन गर्दै सभापति देउवाले कांग्रेसले सदैव समावेशीताको मुद्दालाई जोडदाररूपमा उठाउँदै आएको भन्दै हरेक निकायमा आदिवासी जनजातिको सहभागीता सुनिश्चित गर्न गम्भीररूपमा लाग्ने बताए। उनले आदिवासी जातजातिको भाषा, संस्कृतिको संरक्षण गर्दा राज्यलाई नै फाइदा हुने र यस क्षेत्रमा पर्यटन बढाउन सकिने धारणा राखे। कार्यक्रममा कांग्रेस उपसभापति एवं कानुनमन्त्री धनराज गुरुङले देशलाई भ्रष्टाचारको भुमरीबाट बाहिर निकाल्ने मिशनबाट सरकार पछि नहट्ने र एकपछि अर्को भ्रष्टाचारको फाइल खोल्दै जाने बताए। उनले गठबन्धन सरकार ढल्ने हल्लाले सरकारलाई कुनै हालतमा कमजोर नबनाउने जिकिर गरे। त्यस्तै कांग्रेस नेता भिष्मराज आङदाङ्बेले पार्टीका दुईवटै उपसभापति सरकारका जानुको कारणबारे आफुलाई जानकारी नभएपनि एक जनाले पार्टी र अर्कोले सरकार हेदा उपयुक्त हुने सुझाव दिए। उनले अहिले पार्टीको केन्द्रीय समिति कर्मचारीले चलाएको जस्तो देखिएको उल्लेख गरे। त्यस्तै कार्यक्रममा अन्य कांग्रेस नेताहरूले पार्टीप्रति आम कार्यकर्ता र जनताले गरेको अपेक्षा पूरा गर्नका लागि नेतृत्व गम्भीर भएर लाग्नुपर्नेमा जोड दिएका थिए।"
भ्रष्टाचार छानबिनमा खुट्टा नकमाऔं,"मुलुकमा ठुल्ठूला भ्रष्टाचारका काण्ड भइरहेका छन्। तर, शिवजीको जटामा भगिरथी गंगा अल्मलिएभैँ ती काण्ड पनि रुमल्लिने गरेका छन्। सत्तास्वार्थका कारण भ्रष्टाचारका काण्ड त्यसै हराउँछन्। कहिलेकाहीँ ब्युँते पनि निष्कर्षमा पुग्दैनन्। ललिता निवास जग्गा हिनामिनासम्बन्धी भ्रष्टाचारको विषय पुनः खोतल्दा सरकार ढल्छ कि भन्ने आतंक कहीँ कतै हुन सक्छ। यसमा सरकारले हात हालिसकेको छ। अब सरकारले हिम्मतसाथ यसलाई निष्कर्षमा पुर्याउनैपर्छ। यस्ता ठूला भ्रष्टाचार काण्डमा कारबाही अघि बढाउँदा सरकार ढल्छ भने ढलोस्। तर, त्यसले प्राप्त गर्ने प्रतिष्ठा पनि उत्तिकै महत्वपूर्ण हुन्छ। ललिता निवासजस्ता भ्रष्टाचारका ठूला काण्डमा सरकारले कुनै आग्रहपूर्वाग्रह नलिइ बास्तविकता, यथार्थ र सत्यताका आधारमा छानबिन गर्नुपर्छ। यस्ता ठूला र चर्चित भ्रष्टाचार काण्डको निष्पक्ष छानबिनका लागि सर्वोच्च अदालतकै बहालवाला न्यायाधीशको संयोजकत्वमा छानबिन समिति पनि गठन गर्न सकिन्छ। स्वर्गीय मदन भण्डारीको दासढुंगा जिप दुर्घटनाको छानबिनमा बहालवाला न्यायाधीशकै अध्यक्षतामा समिति गठन गरिएको थियो। बहालवाल नभए पूर्वप्रधानन्यायाधीशकै संयोजकत्वमा पनि शक्तिशाली समिति बनाएर निष्पक्ष र पारदर्शी छानबिन गर्न सकिन्छ। तर, बिडम्बना नै भन्नुपर्छ चर्चित भ्रष्टाचारका काण्डहरूमाथि सुरुमा छानबिन भए जस्तो त हुन्छ। तर, राजनीतिक दबाब र सन्तुलनका कारण बीचमै हराउने डरलाग्दो प्रवृत्ति छ। वाइडबडी, ३३ किलो सुन, ओम्नीप्रकरण, बूढीगण्डकी, नेपाल ट्रस्टदेखि सेक्युरिटी प्रिन्टिङ प्रेसमा भएका गडबडीबारे कांग्रेसले विपक्षमा हुँदा जोडतोडसाथ उठायो। तर, यी काण्ड निष्कर्षमा नपुगी त्यसै हराए। यद्यपि, अहिले सरकारले ठूला अनियमितता एवं भ्रष्टाचारको फाइल खोलेर छानबिन गर्न आँट गरेको जस्तो देखिन्छ। यो आँट कुन बेगसम्म हो ? अहिले नै यसै भन्न सकिने अवस्था छैन। तर, सत्ता सन्तुलनभन्दा पनि इतिहास निर्माण गर्नेतिर केन्द्रित भएर भ्रष्टाचारविरुद्घको अभियानमा सशक्त भएर प्रधानमन्त्री लाग्नुपर्छ। नत्र भने मुलुकसामु जुन खाले जटिलता र चुनौती छन्, देश नै असफलताको गर्भतिर पनि धकेलिन सक्छ। सबै पार्टीले सरकारले केही गरेन भनेर बिरोध गर्छन्। तर, आफ्ना नजिकका मान्छे भ्रष्टाचारमा मुछिना साथ सत्ताशक्तिसँग बार्गेनिङ गर्ने चलन छ। अब त्यसभन्दा माथि उठेर जनतामा देखिएको निराशा असन्तोष, आक्रोशलाई मत्थर पार्नुपर्छ। जसले भ्रष्टाचारलाई संरक्षण गर्छ, जनताबाट बढारिने अवस्था पनि आउँदैछ। यो कुरा राजनीतिक दलले बेलैमा बुझ्नु आवश्यक छ। त्यसैले यी भ्रष्टाचार काण्डमा सरकारले खुट्टा कमाउनु हुँदैन। विश्वका अरू देशको पनि उदाहरण हेरौं। कतिपय देशका पूर्वराष्ट्रपति र वहालवाला प्रधानमन्त्री नै भ्रष्टाचार काण्डमा जन्मकैद सजाय भोगिरहेका छन्। छिमेकी देश पाकिस्तान र बंगलादेशमै यस्ता उदाहरण छन्। भारतमा लालु यादवलाई पनि जेल सजाय भएको इतिहास छ। त्यसैले सत्तामा सहभागी हुँदैमा भ्रष्टाचारमा छुनै हुन्न भन्ने कहीँ कतै छैन। नेपाल प्रहरीको अनुसन्धान ब्युरो (सीआईबी)ले ललिता निवास जग्गा हिनामिनासम्बन्धी फाइल खोलेर अनुसन्धान सुरु गरेको छ। यो राम्रो हो। यसमा न्याय पाउनुपर्ने व्यक्तिले न्याय पाउनुपर्छ। जसले गल्ती गरेका छन् उनीहरू कुनै पनि अर्थमा छुट्नु हुन्न, न्यायको सिद्धान्त पनि यही हो। यसलाई सही ढंगले निष्कर्षमा पुर्याउनुपर्छ। (केसी कांग्रेसका नेता हुन्)"
फ्लोरक्रस हुने डरले मत विभाजन हुनुअघि गठबन्धनका दुई सांसद 'निकालिए',"विराटनगर : कोसी प्रदेशका मुख्यमन्त्री हिक्मतकुमार कार्कीले राखेको विश्वासको मतको प्रस्तावमाथि मत विभाजन हुने क्रममा गठबन्धन दलबाट २ जना सांसद अनुपस्थित भएका छन्। यद्यपि, बर्जुमगर र तामाङ आबद्ध दलले पनि मुख्यमन्त्री कार्कीलाई विश्वासको मत दिएनन्। नेकपा एमालेका नेता कार्कीले प्रदेशसभाबाट विश्वासको मत पाउन सकेनन्। विश्वासको मत नपाएपछि उनी नेतृत्वको प्रदेश सरकार ढलेको छ। कार्की अर्थात् सरकारको पक्षमा ४६ र विपक्षमा ४३ मत खस्यो। सांसद संख्यालाई आधार मानेर विपक्षमा ४५ मत पर्ने अनुमान गरिएको थियो। किनभने जनता समाजवादी पार्टी जसपा र सभामुखबाहेक गठबन्धनसँग त्यति नै सांसद थिए। जसपाले भने विश्वासको मतको पक्ष वा विपक्षमा मत नदिने निर्णय बिहीबार नै गरेको थियो। प्रदेशसभामा जसपाका तर्फबाट एक्ली सांसद निर्मला लिम्बू शुक्रबारको संसद बैठकमा उपस्थित भइनन्। विश्वासको मतको प्रयोजनका लागि बिहीबार आह्वान गरिएको प्रदेशसभाको तेस्रो अधिवेशनको पहिलो बैठकमा भने उनी उपस्थित भएकी थिइन्। तर, मुख्यमन्त्री कार्कीले विश्वासको मत मागिसकेपछि भएको छलफलमा सभामुख बाबुराम गौतमले समय दिएपनि उनले छलफलमा भाग लिइनन्। बोल्न मानिनन्। शुक्रबार भने बैठकमै आइनन्। गठबन्धनमा आबद्ध भएको हिसाबले जसपाका तर्फबाट उनी उपस्थित भएर मत दिएको भए विश्वासको मतको विपक्षमा पनि ४६ मत नै हुन्थ्यो। सरकारका पक्षमा सत्तारुढ एमालेका ४० र राष्ट्रिय प्रजातन्त्र पार्टीका ६ जनाको समर्थन रह्यो। मुख्यमन्त्री कार्कीले ४६ मत पाए पनि बहुमत पुर्याउन सकेनन्। पुस २४ मा मुख्यमन्त्री बनेका उनी पदमुक्त भए। ९३ सदस्यीय प्रदेशसभामा बहुमतका लागि ४७ मत आवश्यक पर्ने थियो। मत बराबरी हुँदा प्रदेशसभा सदस्यमा माओवादीबाट निर्वाचित सभामुख गौतमलाई निर्णायक मतका लागि प्रयोग गर्ने गठबन्धनको तयारी थियो। कानुनविद्हरू भने सरकार गठनमा सभामुखको प्रयोग संविधानविपरित हुने बताउँथे। तर जसपाको निर्णयले गठबन्धनको रणनीति सफल हुन सकेन। गठबन्धनका २ जना सांसदले पनि मतदान गरेनन्। उनीहरूले स्वास्थ्य समस्याका कारण मतदान प्रक्रियामा भाग लिन नपाएको दाबी गरेका छन्। तर, उनीहरूको भूमिका शंकास्पद देखिएपछि सम्बन्धित दलले नै उनीहरूलाई मतदान दिनबाट रोकेको र हलबाट बाहिर निकालेको हुनसक्ने आशंका छ। मुख्यमन्त्री कार्कीलाई फ्लोरक्रस गर्दै विश्वासको मत दिनसक्ने सम्भावना देखिएपछि मतदान हुने बेलामा दुवै जनालाई बाहिर निकालिएको हो, स्रोतले भन्यो, दुवै जनाको भूमिकालाई लिएर उनीहरु आवद्ध दल नै सशंकित बन्नुपर्ने अवस्था आयो। अर्कोतर्फ मुख्यमन्त्रीलाई सरकार टिकाउन १ मतमात्रै आवश्यक थियो। त्यसो हुँदा गठबन्धनले फ्लोरक्रसको सम्भावनाका कारण सांसदहलाई शंकाको घेरामा राखेको थियो। प्रदेशसभाबाट मुख्यमन्त्रीले बिहीबार नै विश्वासको मत लिने कार्यसूची थियो। विश्वासको मत माग्ने क्रममा विविध विषयमा प्रश्न उठेपछि जवाफ दिन समय चाहिनेभन्दै एमालेले विश्वासको मत लिने समय शुक्रबारलाई सार्न माग गर्यो। साँझ ५:२० मा ३० मिनेटका लागि भनेर स्थगित गरिएको बैठक भोलिपल्टसम्मलाई नै स्थगित गरियो। शुक्रबारमात्रै विश्वासको मतसम्बन्धी प्रस्तावमा मतदान गरेर मत विभाजन गरिएको थियो। त्यसअघि मुख्यमन्त्री कार्कीले प्रश्न उठाइएका विषयमा सदनमा जवाफ दिएका थिए। मतदानका क्रममा ८९ जना मात्रै सांसद उपस्थित भए। एमालेका ४०, राप्रपाका ६ सहित कांग्रेसका २८, माओवादीका ११ र नेकपा एकीकृत समाजवादीका ४ जना सांसदले मतदान गरे। प्रदेशसभामा कांग्रेसका २९ र माओवादीका १२ सांसद थिए। सांसद बुर्जामगरले संसद बैठकमा उपस्थित भएपनि मतदान हुने बेला आफू बाहिरिएको बताए। म प्रेसर (उच्च रक्तचाप)को बिरामी थिएँ। चेकजाँचका लागि डाक्टरकोमा जानु परेकाले मत दिन भ्याइँन, उनले भने, संसदभित्र मतदान गर्ने मन थियो। एक्कासि प्रेसर बढेकाले उपचारमा जानु पर्दा समय अपुग भयो। सांसद तामाङले पनि आफ्नो स्वास्थ्य बिग्रिएका कारण मतदानमा सहभागी हुन नपाएको बताइन्। टन्सिल बढ्यो र ज्वरो आयो। स्वास्थ्यका कारणले बस्न सकिन, उनले भनिन्, दलमा कुरा गरेरै म संसदबाट बाहिर गएकी हुँ। मतदानमा सहभागी हुनै पाइँन। दलको निर्णयभन्दा बाहिर गएर मत नदिने र आफूले कुनै शंकास्पद् भूमिका निर्वाह नगरेको तामाङको भनाइ छ। स्रोतका अनुसार दुवै जनालाई फ्लोरक्रसको डरले बाहिर पठाइएको हो। किनभने सामान्य स्वास्थ्य समस्याको उपचार प्रदेशसभाभित्रै हुने गरेको छ। प्रदेशसभा सचिवालयले स्वास्थ्यकर्मी नै राखेर स्वास्थ्यसम्बन्धी सामान्य समस्याको उपचार गर्ने गरेको छ। बुर्जमगर र तामाङले भनेजस्तो उपचारका लागि मतदान नै छाडेर बाहिर जानुपर्ने अवस्था भने नरहेको संसद सचिवालय स्रोतको भनाइ छ।"
कोशी प्रदेशका मुख्य मन्त्रीको प्रस्ताव : सर्वदलीय सरकार बनाऔं,"विराटनगर : कोशी प्रदेशका मुख्यमन्त्री हिक्मत कार्कीले सर्वदलीय सरकार बनाउन दलाहरुलाई प्रस्ताव गरेका छन्। प्रदेशसभामा भएको छलफलमा उठेका प्रश्नहरुको जवाफ दिँदै मुख्यमन्त्री कार्कीले सर्वपक्षीय रुपमा सहमतिबाटै सर्वदलीय सरकार बनाउन अन्य राजनीतिक दलहरुलाई प्रस्ताव गरेका हुन्। कार्कीले भने, सर्वदलीय सरकार बनाऔं। अहिले पनि मेरो प्रयास जारी छ। ठूलो दललाई बाइपास गरेर हुँदैन, बजेट ल्याउने बेला सरकारलाई दिएको समर्थन फिर्ता लिने, अनि संवैधानिक बाटोबाट बजेट ल्याउँदा अध्यादेशबाट ल्यायो भनेर विरोध गर्ने काम भयो। ढोका थुनेर कुट्न खोजियो भने ठिक हुँदैन, निकास निस्किँदैन। उनले जनतालाई अप्ठेरो नपार्ने गरी अघि बढ्न प्रस्ताव गरे।"
पप्पु कन्स्ट्रक्सनका सञ्चालक हरिनारायण रौनियार पक्राउ,काठमाडौं : पप्पु कन्स्ट्रक्सनका सञ्चालक हरिनारायण रौनियार पक्राउ परेका छन्। पूर्वसांसदसमेत रहेका रौनियारलाई प्रहरीले शुक्रबार बानेश्वर क्षेत्रबाट पक्राउ गरेको हो। रौनियारलाई प्रहरी वृत्त बानेश्वरको टोलीले पक्राउ गरेको थियो। रौनियारविरुद्ध बाँकेमा ठगीसम्बन्धी मुद्दा दर्ता भएको छ। बाँके प्रहरीले रौनियारलाई पक्राउ गरिदिन पत्राचार गरेपछि बानेश्वर वृत्तको टोलीले पक्राउ गरेको हो। रौनियारलाई बाँके लैजाने तयारी भएको प्रहरीले जनाएको छ।
विवेकशील साझाले सार्वजनिक गर्यो नेपालको सांस्कृतिक मानचित्र,"काठमाडौं : विवेकशील साझा पार्टीले नेपालको गौरवमय सांस्कृतिक मानचित्र सार्वजनिक गरेको छ। नयाँ पुस्तालाई गौरवमय इतिहास सम्झाउने, धरातलीय यथार्थ बुझाउने अभियान चलाईने भन्दै विवेकशील साझा पार्टीले शुक्रबार ललितपुरस्थित पार्टी कार्यालयमा सांस्कृतिक मानचित्र सार्वजनिक गरेको हो। अखण्ड, स्वायत्त एवं सार्वभौम नेपालको गौरवमय इतिहास झल्काउँदै नयाँ पुस्तामा देशभक्तिको भावनालाई आत्मसात गराई धरातलीय यथार्थ बुझाउन सांस्कृतिक मानचित्र सार्वजनिक गरिएको अध्यक्ष समीक्षा बास्कोटाले जानकारी दिइन्। हालै छिमेकी राष्ट्र भारतले आफ्नो नयाँ संसद भवनमा कपिलवस्तु, लुम्बिनीजस्ता नेपालका ऐतिहासिक भूभागलाई समेत राखेर बनाइएको 'अखण्ड भारत'को नयाँ नक्साप्रति नेपाल सरकारले औपचारिक खण्डन नगरेको र कूटनीतिक नोटसमेत पठाउन नसकेको उनको भनाइ छ। यसै सन्दर्भमा विवेकशील साझा पार्टीले सरकारले निर्वाह गर्नु पर्ने दायित्व स्मरण गराउँदै नेपालको साँस्कृतिक मानचित्र सार्वजनिक गरेको बास्कोटाले बताइन्। नेपालको सुगौली सन्धी अगाडीको भूभाग र वर्तमान भूभागमा रहेका साँस्कृतिक, धार्मिक, पुरातात्विक र प्राकृतिक धरोहरहरूलाई समेटेर निर्माण गरिएको मानचित्रमा सगरमाथादेखि बौद्ध स्तुपासम्म, पशुपतिनाथदेखि काँक्रेविहार सम्मका पुरातात्विक महत्वका सम्पदा समेटिएका छन्।"
"पोखरामा आज मुख्यमन्त्रीहरूको भेला, प्रधानमन्त्रीले उद्घाटन गर्ने","पोखरा : गण्डकी प्रदेश सरकारको अगुवाइमा आज सातै प्रदेशका मुख्यमन्त्रीको भेला पोखरामा हुने भएको छ । भेलाको उद्घाटन प्रधानमन्त्री पुष्पकमल दहाल प्रचण्डले गर्ने कार्यक्रम रहेको छ। मुख्यमन्त्रीहरूबीच छलफल एवं अन्तरक्रिया हुनेछ। भेलामा अन्तरप्रदेशबीचको अनुभव आदान प्रदान, प्रदेशले संविधानतः पाउनुपर्ने अधिकारलगायत विषयमा छलफल हुने बताइएको छ । यसअघि मुख्यमन्त्रीको भेला गत जेठ १० गते गर्ने तय भएपनि प्रधानमन्त्री दाहालको व्यस्तताका कारण स्थगित भएको थियो । भेला दोस्रोपटक गर्न लागिएको हो । पहिलोपटक २०७५ भदौ २१ र २२ गते गण्डकीका तत्कालीन मुख्यमन्त्री पृथ्वीसुब्बा गुरुङको पहलमा भेला भई आठ बुँदे घोषणापत्रसमेत जारी गरिएको थियो ।"
विश्वासको मतको प्रस्तावको छलफलमा उठेका प्रश्नको जवाफ दिँदै मुख्यमन्त्री कार्की (लाइभ),विराटनगर : कोशी प्रदेशसभा बैठक सुरू भएको छ। बैठकमा मुख्यमन्त्री हिक्मतकुमार कार्कीले प्रदेशसभामा उठेका प्रश्नको जवाफ दिन सुरु गरेका छन् । विश्वासको मत लिने प्रयोजनका लागि आह्वान गरिएको प्रदेशसभाको तेस्रो अधिवेशनका क्रममा बिहीबार मुख्यमन्त्रीले राखेको विश्वासको मतको प्रस्तावका क्रममा अर्थ मन्त्रालयलगायका विषयमा प्रश्न उठेका थिए । अहिले मुख्यमन्त्रीले त्यसका जवाफ दिइरहेका हुन् । विश्वासको मतको प्रस्तावमा हुनुपर्ने मतदान र मतविभाजन रोकेर प्रदेशसभाको पहिलो बैठक शुक्रबार (आज)सम्मका लागि स्थगित गरिएको थियो। बिहान ११ बजेका लागि बोलाइएको प्रदेशसभा बैठक १ घण्टा ढिलो गरेर १२ बजे सुरु भएको हो। बैठकको प्रारम्भमै सभामुख बाबुराम गौतमले मुख्यमन्त्रीलाई जवाफका लागि समय उपलब्ध गराएका हुन् । अहिले मुख्यमन्त्रीले जवाफ दिने क्रम जारी छ। जवाफ दिने क्रम सकिएपछि मुख्यमन्त्रीको विश्वासको मतको प्रस्तावमा मत विभाजन सुरू हुनेछ ।
धान दिवसको शुभकामना दिंदै प्रचण्डले भने : उत्पादन बढाउन सरकारले अनुदान दिएको छ,"सरकारका प्रयासहरूले धान उत्पादन वृद्धिमा महत्वपूर्ण भूमिका खेलेको भएता पनि बढ्दो माग पूर्ति गर्नका लागि आन्तरिक उत्पादन अपर्याप्त भएकाले धान चामल आयात बर्षेनी बढ्दै गएको उनले बताए। काठमाडौं : प्रधानमन्त्री पुष्पकमल दहाल (प्रचण्ड)ले २०औं राष्ट्रिय धान दिवस तथा रोपाइँ महोत्सवको शुभकामना दिंदै धान उत्पादन बढाउन सरकारले विभिन्न प्रयास गरेको बताएका छन्। प्रधानमन्त्री दहालले शुभकामना सन्देश मार्फत देश तथा विदेशमा रहेका नेपालीलाई शुभकामना दिंदै उक्त कुरा बताएका हुन्। उनले भने, 'देशमा खाद्य सुरक्षा तथा खाद्य सम्प्रभुता कायम गर्नमा धानको प्रमुख भूमिका रहेको परिप्रेक्ष्यमा राष्ट्रियस्तरमा धानको उत्पादन बढाउन वर्तमान सरकारले सिँचाई सुविधाको विस्तार, रासायनिक मल तथा बीउमा अनुदान, प्रविधि विस्तार, अनुसन्धान र विकास तथा न्यूनतम समर्थन मूल्यको कार्यान्वयनजस्ता कार्यक्रमहरू प्राथमिकताका साथ कार्यान्वयन गरिआएको छ ।' सरकारका प्रयासहरूले धान उत्पादन वृद्धिमा महत्वपूर्ण भूमिका खेलेको भएता पनि बढ्दो माग पूर्ति गर्नका लागि आन्तरिक उत्पादन अपर्याप्त भएकाले धान चामल आयात बर्षेनी बढ्दै गएको उनले बताए। प्रधानमन्त्रीले नागरिकको खाद्य तथा पोषण सुरक्षाको प्रत्याभूत गर्नु लोक कल्याणकारी राज्यको प्रमुख जिम्मेवारी भएको बताउँदै भने, 'नेपालको संविधान २०७२ ले खाद्य सम्बन्धी हकलाई मौलिक हकको रूपमा व्यवस्था गरेको र उक्त हकको कार्यान्वयन गर्न खाद्य अधिकार तथा खाद्य सम्प्रभुता सम्बन्धी ऐन, २०७५ समेत जारी भएको छ । उक्त ऐनले हरेक नागरिकको खाद्य अधिकार, खाद्य सुरक्षा र खाद्य सम्प्रुभतालाई कानुनी अधिकारको रूपमा स्थापित गरेको छ । दीगो विकासका लक्ष्यहरू प्राप्तिको लागि अन्तर्राष्ट्रिय प्रतिवद्धता र कृषि विकास रणनीतिको कार्यान्वयनमार्फत खाद्य सुरक्षा एवं पोषणको अवस्थामा सुधार ल्याउने हाम्रो राष्ट्रिय प्रतिबद्धतासमेत रहेको छ ।' पछिल्लो समय जलवायु परिवर्तनका कारण खुख्खा खडेरी, अतिवृष्टि, असमयको वर्षा, बाढीपहिरो, रोग तथा किराको प्रकोप आदिको क्रम बढ्दै जाँदा धान उत्पादनमा नकरात्मक असर बढ्दै गएकोमा उनले चिन्ता व्यक्त गरेका छन् । यथास्थितिमा धानको उत्पादन वृद्धिको लक्ष्य पुरा हुन कठिन हुने र यसले गर्दा हाम्रो खाद्य सुरक्षामा नै प्रतिकूल असर पर्न सक्ने देखिने भन्दै यस्तो अवस्था आउन नदिन जलवायु अनुकूलित धानका जात र खेती प्रविधिको विकास र कृषकस्तरमा प्रविधि हस्तान्तरणलाई अझ बढी व्यवस्थित बनाउनुको साथै यसको गति बढाउनु अत्यावश्यक रहेको उनले सुझाए । 'जलवायु अनुकूलित धानका जातहरू र उत्पादन प्रविधिहरूको विकास र अवलम्वनमार्फत दीगो रूपमा धान उत्पादन बढाएर आयात प्रतिस्थापन गरी धान चामलमा आत्मनिर्भर हुने दिशामा योगदान गर्न सम्पूर्ण देशबासीहरूमा आव्हान गर्दछु ।', उनले भने। यस वर्षको धान दिवसको नारा ""जलवायु अनुकूलित कृषकमैत्री प्रविधि, धान उत्पादनमा वृद्धि"" भन्ने रहेको छ।"
नियमित काम पनि प्रमुख उपलब्धि,"प्रधानमन्त्रीद्वारा ६ महिनामा ७७ वटा मुख्य काम गरेको रिपोर्ट कार्ड प्रस्तुत काठमाडौं : प्रधानमन्त्री पुष्पकमल दाहाल प्रचण्डले ६ महिनामा ७७ वटा मुख्य काम गरेको रिपोर्ट कार्ड प्रस्तुत गरेका छन्। प्रतिनिधिसभामा सम्बोधन गरेको भोलिपल्ट प्रधानमन्त्री दाहालले कामको विवरण सार्वजनिक गर्दै संविधान कार्यान्वयन र संघीयता सुदृढ बनाएको, अर्थतन्त्रको सुधार तथा पुनरुत्थान गरेको, लगानी प्रबद्र्धनमा उपलब्धि हासिल गरेको दाबी गरेका हुन्। गत पुस ११ गते नेकपा माओवादी केन्द्रका अध्यक्ष प्रचण्ड नेपालको ४४ औं प्रधानमन्त्री नियुक्त भएका थिए। नेकपा एमाले र नेपाली काँग्रेसलगायत अधिकांश दलको साथमा प्रधानमन्त्री बनेपछि एमालेले साथ छोडिसकेको छ भने अहिले काँग्रेस मुख्य सत्ता साझेदार हो। प्रधानमन्त्रीले ६ महिनामा संस्थागत र प्रक्रियागत सुधारका कामलाई उच्च प्राथमिकताका साथ अघि बढाइएको दाबी गरेका छन्। रिपोर्ट कार्डमा नियमित रूपमा हासिल हुने उपलब्धिलाई पनि प्रमुख काम भनिएको छ। अर्थतन्त्रलाई गतिशील बनाई फराकिलो, दिगो र समावेशी आर्थिक वृद्धि हासिल गर्न भन्दै प्रधानमन्त्री दाहालले बजेटमार्फत् मुलुकको उत्पादन तथा उत्पादकत्व बढाउने, देशभित्रै आय तथा रोजगारीको सिर्जना हुने आर्थिक र सामाजिक पूर्वाधार निर्माण गरी उच्च आर्थिक वृद्धि हासिल हुने दाबी गरेका छन्। प्रधानमन्त्री दाहालले प्रस्तुत गरेको रिपोर्ट कार्डमा राष्ट्रिय समन्वय परिषद् गठन भएको, अर्थतन्त्रलाई गतिशील बनाएको दाबी गरिएको छ। उनका अनुसार यस अवधिमा वित्त तथा मौद्रिक नीतिको सामञ्जस्यपूर्ण कार्यान्वयन र चालु पुँजी कर्जासम्बन्धी मार्गदर्शन संशोधन एवं निजी क्षेत्रको मनोबल उच्च राख्दै अर्थतन्त्रमा देखापरेका तरलता संकुचन, उच्च ब्याजदर, विदेशी मुद्राको सञ्चितिमा परेको दबाब तथा पुँजी बजारमा आएको गिरावटलाई उचित सम्बोधन गर्दै अर्थतन्त्रलाई गतिशील बनाइएको छ। यस्तै, अर्थतन्त्र सुधारका लागि सरकारले अवलम्बन गरेका नीति तथा चालेका कदमको फलस्वरूप बैंक दर तथा ब्याजदरमा कमी आई वित्तीय क्षेत्र स्थायित्व र लगानीको वातावरणमा सकारात्मक सुधार आएको छ। रिपार्ट कार्डअनुसार राजस्व प्रशासनसम्बन्धी विभिन्न कानुनलाई समयानुकूल बनाई सबै किसिमका चुहावटलाई कडाइका साथ नियन्त्रण गरिएको छ। यस्तै राजस्व संकलन वृद्धि हुँदै गएको प्रधानमन्त्रीको दाबी छ। बजेटमार्फत् वर्तमान परिवेशमा असान्दर्भिक र दोहोरोपन भएका तथा उद्देश्यअनुसार सञ्चालन हुन नसकेका सरकारी कार्यालय, सार्वजनिक संस्थान, विकास समिति तथा बोर्डहरूलाई एकआपसमा गाभ्ने, खारेज तथा पुनः संरचना गर्ने प्रक्रिया सुरु गर्नुलाई प्रधानमन्त्रीले मुख्य काम मानेका छन्। यसबीचमा सार्वजनिक संस्थान सुझाव समिति गठन गरी कार्य प्रारम्भ भएको छ। नेपाल वायुसेवा निगम लगायतका सार्वजनिक संस्थानको व्यवस्थापनमा सुधार भएको दाबी गरिएको छ। दाहालका अनुसार नेपाल विद्युत् प्राधिकरण, नेपाल आयल निगम लगायतका सार्वजनिक संस्थानहरू नाफामा जान सफल हुनुको कारण पनि नयाँ सरकार नै हो। प्रधानमन्त्रीको ६ महिने कार्यकालमा लघुवित्त र सहकारी क्षेत्रमा देखिएको समस्या समाधान गर्न कार्यदल गठन गरी कार्य प्रारम्भ गरिएको छ। करतर्फ पनि उल्लेख्य सुधार भएको बताइएको छ। ३ लाख ९६ हजार ४ सय २१ करदाताहरू स्थायी लेखा नम्बरमा, ११ हजार ६ सय १ करदाताहरू मूल्य अभिवृद्धि करमा र ३ हजार ५ सय ६८ करदाताहरू अन्तशुल्कमा दर्ता हुनुलाई प्रधानमन्त्रीले उपलब्धि मानेका छन्। प्रचण्डको ६ महिने कार्यकाल अवधिमा नेपाल सरकारले ३४ अर्ब ९६ करोड वैदेशिक सहायता सम्झौतामा हस्ताक्षर गरेको छ। यसबाहेक २७४ परियोजनामा ३४ अर्ब ५८ करोड रुपैयाँ विदेशी लगानी प्राप्त भएको छ भने साढे १४ हजार नयाँ रोजगारी सुनिश्चित भएको छ। प्रधानमन्त्री दाहालले कृषि तथा पशुपन्छी, खानेपानी, गरिबी निवारण, उद्योगवाणिज्य, भौतिक पूर्वाधारलगायत क्षेत्रमा पनि पर्याप्त उपलब्धि हासिल भएको दाबी गरेका छन्। प्रचण्डले अघिल्लो दिन प्रतिनिधिसभामा आफूले सरकारको नेतृत्व लिँदै गर्दा देश श्रीलंकाजस्तै आर्थिक संकटमा जाने भाष्य निर्माण भइरहेकामा अहिले सबै सुधार भएको दाबी गरेका थिए। श्रीलंकाको तस्विरले सिंगो देशलाई आशंकित र त्रसित बनाएको थियो। अहिले जतिसुकै निराशावादी पनि श्रीलंकाको दुःस्वप्नबाट जागिसकेको छ, किनकि यसबीचमा अर्थतन्त्र धेरै गतिशील भएको छ, प्रचण्डले भने, म यसलाई सरकारको उपलब्धिमा मात्र सीमित गर्न चाहन्नँ, राष्ट्रकै उपलब्धि मान्दछु। प्रधानमन्त्री दाहालका अनुसार अहिले सबैजसो आर्थिक सूचकहरू सकारात्मक छन्।"
चितवनमा ओलीको धान रोपाइँ (फोटोफिचर),काठमाडौं : नेकपा एमालेका अध्यक्ष एवम् पूर्व प्रधानमन्त्री केपी शर्मा ओलीले चितवन पुगेर धान रोपेका छन्। उनले चितवनको भरतपुर महानगरपालिका २४ मा रहेको केरूङ्गा सामुदायिक तरकारी फार्मले आयोजना गरेको रोपाइ कार्यक्रममा सहभागी भएर धान रोपेका हुन्। अध्यक्ष ओलीले सुरुमा मेसिनबाट धान रोपे र पछि हातैले पनि रोपेका छन्। उनीसँगै चितवन गएकी उनकी पत्नी राधिका शाक्यले पनि धान रोपेकी छन्। तस्बिरहरु : अनील ढकाल।
खाद्यान्नमा आत्मनिर्भर भए आर्थिक मन्दी भाग्छ : केपी ओली,"पहिला कृषि पारिवारिक भएको र पशुपालन र खेती दुबै गर्ने गरेको भए पनि अहिले पशुपालन र कृषि सँगै नगरिने प्रचलनले पनि कृषि पेशा धरापमा परेको उनको भनाइ छ। चितवन : नेकपा एमालेका अध्यक्ष एवम् पूर्व प्रधानमन्त्री केपी शर्मा ओलीले धान दिवसको शुभकामना दिंदै खाद्यान्नमा आत्मनिर्भर भए आर्थिक मन्दी भाग्ने हुनाले धान उब्जनीमा प्राथमिकता दिनुपर्ने बताए। उनले आज बिहान भरतपुरको गेष्ठ हाउस चौरमा बोल्दै उक्त कुरा बताएका हुन्। उनले भने, 'कृषिमा आत्मनिर्भर भए मात्र अरु क्षेत्र पनि आत्मनिर्भर बन्न सकिन्छ। हामीले प्रमुख अन्न बाली धानको उब्जनीमा प्रथामिकता दिनुर्छ।' कृषि पेशामा आत्मनिर्भर हुनलाई कृषिको आधुनिकीकरण व्यवसायिकरण गर्नुपर्ने उनको भनाइ छ। हाम्रोमा कृषि पेशामा निर्भर धेरै मानिस भए पनि राम्ररी उत्पादन गर्न नसकिएको उनको भनाइ छ। देशका जनतालाई खान लाउन पुग्ने गरी उब्जनी भए आर्थिक मन्दीको प्रभाव भयावह नहुने उनले सुझाए। उनले भने, 'खान लाउन पुग्ने गरी राष्ट्रिय अर्थत्नत्र बनाए आर्थिक मन्दीको डरलाग्दो प्रभाव हुँदैन। हामीले कृषि आयआर्जनमा जोड्नुपर्छ।' पहिला कृषि पारिवारिक भएको र पशुपालन र खेती दुबै गर्ने गरेको भए पनि अहिले पशुपालन र कृषि सँगै नगरिने प्रचलनले पनि कृषि पेशा धरापमा परेको उनको भनाइ छ। अध्यक्ष ओली आज चितवनमा विभिन्न कार्यक्रममा सहभागी हुने जनाइएको छ। उनीसँगै अध्यक्ष पत्नि राधिका शाक्य पनि विभिन्न कार्यक्रममा सहभागी हुन चितवन पुगेकी छन्।"
कोशी प्रदेश : मुख्यमन्त्री कार्कीको विश्वासको मतको प्रस्तावमा आज मत विभाजन,"विराटनगर : कोशी प्रदेशसभा बैठक केहीबेरमा बस्दैछ। बैठकमा मुख्यमन्त्री हिक्मतकुमार कार्कीको विश्वासको मतको प्रस्तावमाथि मत विभाजन हुनेछ। बिहीबार मुख्यमन्त्री कार्कीले विश्वासको मत मागेपछि प्रदेशसभा बैठकमा दलका नेताहरूले आआफ्नो धारणा राखेका थिए। त्यसपछि सभामुख बाबुराम गौतमले साँझ ५ :२० बजेबाट बैठक स्थगित गरेका थिए। अर्को सूचना जारी गरेर राति ८ बजेसम्मका लागि स्थगित गरियो। सभामुखले बैठक बस्न सकेन। मुख्यमन्त्रीले विश्वासको मत मागेपनि मतदान हुन सकेन। सभामुखले बैठक स्थगित गरेपछि प्रदेशसभाबाट बाहिरिएका मुख्यमन्त्री र मन्त्री फर्किएनन्। त्यसपछि दलका नेताहरू सचेतकसहितको छलफल राखेर सभामुख प्रदेशसभा बैठक आज बिहान ११ बजेसम्मका लागि स्थगित गर्ने निर्णयमा पुगेका थिए। मुख्यमन्त्री कार्कीले प्रदेशसभामा राखेको विश्वासको मतसम्बन्धी प्रस्तावको पक्ष र विपक्षमा दलहरू विभाजित भएका छन्। सदनसमक्ष विश्वासको मत माग्दै कार्कीले बिहीबार प्रस्ताव पेस गरेपछि दलहरू विभाजति भएका हुन्। सत्तारुढ दल नेकपा एमाले र राष्ट्रिय प्रजातन्त्र पार्टी विश्वासको मतका पक्षमा उभिएका छन्। प्रतिपक्षी गठबन्धनमा रहेका प्रतिपक्षी दलहरू नेपाली कांग्रेस,नेकपा माओवादी केन्द्र र नेकपा एकीकृत समाजवादी पार्टी विश्वासको मतको विपक्षमा देखिएका छन्। विपक्ष गठबन्धनमा रहेको जनता समाजवादी पार्टी (जसपा) भने तटस्थ भूमिकामा रहेको छ। ९३ सदस्यीय प्रदेशसभामा जसपाबाट एक्ली सांसद प्रदेशसभा सदस्य निर्मला लिम्बू छिन्। गत पुस २४ गते मुख्यमन्त्री नियुक्त भएका कार्की नेतृत्वको सरकारमा उनी स्वास्थ्यमन्त्री बनेकी थिइन्। जेठ २७ गते जसपाले सरकारलाई दिएको समर्थन फिर्ता लिएपछि लिम्बूको मन्त्री पद गुमेको थियो। माओवादीले सरकारलाई दिएको समर्थन जेठ २३ गते फिर्ता लिएको थियो। सत्तारुढ दल माओवादी र जसपाले समर्थन फिर्ता लिएपछि मुख्यमन्त्रीले विश्वासको मत लिनुपर्ने अवस्था आएको हो। विश्वासको मत प्रयोजनका लागि बिहीबार प्रदेशसभाको तेस्रो अधिवेशनको पहिलो बैठक बसेको थियो। प्रदेशसभामा सत्तारुढ एमालेका ४० र राप्रपाका ६ जना सांसद छन् । प्रतिपक्षी कांग्रेसका २९, माओवादीका (सभामुख) बाहेक १२, समाजवादीका ४ र जसपाका १ सांसद छन् । दुवैतर्फ सांसद संख्या ४६४६ छ । तर, जसपा तटस्थ बस्दा विपक्षीसँग ४५ मात्रै सांसद पुग्छ । बहुमतका लागि ४७ सांसद आवश्यक हुन्छ । मुख्यमन्त्री कार्कीले थप १ जना सांसदले साथ दिँदा बहुमत पुर्याउँछन् । सत्तारुढसँग समान मत भएका कारण नयाँ सरकार गठनमा निर्णायक मतका लागि प्रतिपक्षीले सभामुखलाई प्रयोग गर्ने रणनीति बनाएको थियो ।"
गौशाला नगरपालिकाको बजेट पौने ९१ करोड,"ढल्केवर : महोत्तरीको गौशाला नगरपालिकाले आगामी आर्थिक वर्षको लागि पौने ९१ करोडको बजेट सार्वजनिक गरेको छ। शुक्रबार नगरपालिकाको १० औं नगरसभामा आगामी आर्थिक वर्षको नीति कार्यक्रम प्रस्तुत गर्दै मेयर डा दिपेन्द्र महतोले ९० करोड ७६ लाख २० हजारको अनुमानित बजेट सार्वजनिक गरेको हो। मेयर महतोका अनुसार संघीय सरकारबाट वित्तीय समानीकरण अनुदान १५ करोड ६६ लाख, संघीय राजस्व बाडँफाडँ तर्फ १४ करोड ४७ लाख १९ हजार, संघीय सशर्त तर्फ २८ करोड ४७ लाख, संघीय विशेष र समपूरक अनुदान ४ करोड ४० लाख आय हुने अनुमान गरिएको छ। यस्तै प्रदेश सरकारको अनुदान तर्फ वित्तीय समानीकरण अनुदान १ करोड ३४ लाख २६ हजार, विशेष अनुदान ३० लाख, समपूरक अनुदान २० लाख, राजस्व बाँडफाँडतर्फ १ करोड ७५ लाख, आन्तरिक आय तर्फ ४ करोड ६६ लाख ७५ हजार, अल्या रकम १५ करोड र आन्तरिक राजस्व बाँडफाँडतर्फ ४ करोड गरी कुल ९० करोड ७६ लाख २० हजार रुपैयाँ आय हुने अनुमान गरेको मेयर महतोले जानकारी दिए। आगामी आर्थिक वर्षका लागि नगरसभामा प्रस्तुत गरिएको नीति तथा कार्यक्रममा शिक्षा, स्वास्थ्य, कृषि, रोजगार, पर्यटनजस्ता क्षेत्रलाई प्राथमिकतामा राखिएको मेयर महतोको भनाइ छ। उनले नगरवासीका आवश्यकता, चाहना र भावनालाई केन्द्रविन्दुमा राखी नगरपालिकाको नीति कार्यक्रमहरूलाई व्यवस्थित एवं मर्यादित रूपमा अगाडि बढाउन जरुरी रहेको उल्लेख गरे।"
खण्डवृष्टि र लम्पी स्कीनको प्रकोपले रोपाइँ प्रभावित,"ओखलढुंगाः रोपाइँको सिजन घर्किने बेला हुनै लाग्दा ओखलढुंगाका किसानले भने धान रोप्न पाएका छैनन्। एकातिर खण्डवृष्टिले धेरै ठाउँमा पर्याप्त पानी परेको छैन भने अर्कातिर लम्पी स्किनको प्रकोप जिल्लाभर फैलिएको छ। रोपाइँमा जोत्न प्रयोग हुने किसानका गोरु थला परेका छन्। यही कारण ओखलढुंगामा असार १५ बित्दा १९ प्रतिशत मात्रै रोपाइँ भएको छ। जिल्लामा चार हजार चार सय १० हेक्टर क्षेत्रफलमा रोपाइँ हुने गरेको थियो। हालसम्म जिल्लाको सिद्धिचरण नगरपालिकामा १५ प्रतिशत, सुनकोशीमा १५, चम्पादेवी १८, लिखुमा २८ खिजीदेम्बामा ३०, मोलुङ २५, मानेभञ्ज्याङ र चिशंखुगढीमा पनि १५ प्रतिशत मात्रै रोपाइँ भएको कृषि ज्ञान केन्द्रको तथ्यांक छ। नदी किनाराका खेतहरूमा मात्रै रोपाइँ भएको छ। आकाशे पानीमा निर्भर हुने पाखा खेतमा रोपाइँ सुरु नै भएको छैन। गत वर्ष असार १५ सम्ममा जिल्लामा ३० प्रतिशत रोपाइँ भएको थियो। पर्याप्त वर्षा नभएका कारण रोपाइँ ढिलो भएको कृषि ज्ञान केन्द्र ओखलढुंगाले जनाएको छ। अर्कातिर गोठका गोरु बिरामी भएर थला परेका र कति मरेका कारण किसानले समयमा धान रोप्न नसक्ने अवस्था रहेको छ। हालसम्म जिल्लामा ६ हजार ७ सय ९४ गोरुगाई बिरामी भएका छन् भने २१ मरेका छन्। धेरैजसो जोत्ने सिजनमा गोरु बिरामी भएका कारण किसानलाई समस्या भएको कृषि ज्ञान केन्द्रका टिका बानियाँले बताए। उनले एकातिर पानी पर्याप्त नहुने र अर्कातिर गोरु बिरामी भएर गाउँमा आलो पालो रोपाइँ चलाउनुपर्ने अवस्था रहेको जनाए। अधिकांश किसानका गोरु बिरामी परेपछि एक हजार पाँच सयसम्म पाइने हली गोरु अहिले २ हजार ५ सयमा पनि पालो कुर्नु पर्ने अवस्था छ। सुगमका केही किसानले भने मिनी टिलर किनेर पनि रोपाइँ थालेका छन्।"
बाघको छाला र हड्डीसहित पक्राउ,"नेपालगन्ज : बाँकेको कोहलपुर नगरपालिका११ बाट बाघको छाला र हड्डीसहित पक्राउ परेका तीन जनालाई आज प्रहरीले जिल्ला वन कार्यालय बाँकेलाई बुझाएको छ। उनीहरूलाई हिजो प्रहरीले कोहलपुर नगरपालिकामा जाँच गर्ने क्रममा पक्राउ गरेको थियो। पक्राउ पर्नेमा दैलेखको ठाटीकानडा गाउँपालिका४ घर भएका सुनील चुनारा, सोही जिल्ला भगवती गाउँपालिका५ का नवीनकुमार कसेर र अछामको पञ्चदेवल गाउँपालिका२ का टोपेन्द्र शाही रहेको इलाका प्रहरी कार्यालय, कोहलपुरका प्रहरी नायब उपरीक्षक सुन्दर तिवारीले जानकारी दिए। नेपाल प्रहरीको लुम्बिनी प्रदेशको विशेष टोलीले बाघको छाला र हड्डीको कारोबार हुँदैछ भन्ने सूचनाको आधारमा उनीहरूलाई पक्राउ गरेको थियो। जिल्ला वन कार्यालयले त्यसको अनुसन्धान भइरहेको जनाएको छ।"
धान दिवसमा किसानले मागे मल,"नुवाकोट : धान दिवसका अवसरमा नुवाकोटको गेर्खुटार, मदानपुर, तादी, पञ्चकन्या, ककनी लगायतका स्थानमा शुक्रबार धान महोत्सव गरिएको छ। दिवसमा सहभागी किसानहरूले अतिथिसँग रासायनिक मल उपलब्ध गराइदिन माग गरे। कार्यक्रममा सहभागी अतिथिहरूले पनि पहल गर्ने आश्वासन दिए। बेलकोटगढी नगरपालिका१२ मदानपुरमा धान दिवस तथा रोपाइँ महोत्सवमा पर्यटन तथा नागरिक उड्डयन राज्यमन्त्री सुशीला शेर्पाली ठकुरीले किसानहरूको समस्या समाधान गर्न सरकार क्रियाशील रहेको बताइन्। कृषिप्रधान देश नेपालमा किसानलाई समस्या परेको र यसको समाधान सबै पक्षको सहकार्यबाट गरिने उनको भनाइ छ। कृषिमा आधुनिक यन्त्र उपकरणको प्रयोग गरेर उत्पादन बढाई युवा पलायन हुने कार्य नियन्त्रण गरिनुपर्ने राज्यमन्त्री ठकुरीले बताइन्। मदानपुर बासुकीफाँटमा भएको रोपाइँ महोत्सवमा विभिन्न मनोरञ्जनात्मक कार्यक्रम प्रस्तुत गरिएको थियो। बागमती प्रदेशका आर्थिक मामिला मन्त्री बहादुरसिंह लामासहित किसानहरूले धान रोप्दै रमाइलो गरे।"
अर्काको खाताबाट ९ लाख रकम निकाल्ने ७ जना पक्राउ,"रौतहट : माछापुच्छ्रे बैंक चन्द्रनिगाहपुर शाखाको खाताबाट एक सेवाग्राहीको रकम झिकेको गरेको आरोपमा प्रहरीले ७ जनालाई पक्राउ गरेको छ। वृन्दावन नगरपालिका३ का रामेश्वर राय यादवको खाताबाट गत जेठ ५ देखि ७ गतेसम्म ९ लाख रुपैयाँ हराएको थियो। यादवको माछापुच्छ्रे बैंकको शाखा कार्यालय वृन्दावनको खाता नम्बर ०७५००६५३८२८०००१४ मा रहेको रकम जेठ ५ गते ६ गते, ७ गते दैनिक तीन लाखको दरले नौ लाख रकम अन्य बैंकको खाता तथा खल्ती एप्स खाताबाट, एटिएमबाट अनधिकृत रूपमा रकम ट्रान्सफर गरी ठगी गरेको प्रहरीले जनाएको छ। वीरगन्ज महानगरपालिका १६ नगवाका २१ वर्षीय राज नारायण चौरासिया, वडा नम्बर १९ स्थित केहुनी विन्दाबासनीका २१ वर्षीय महम्द मुस्तुफा हवारी, दोलखा बैदेश्वर गाँउपालिका५ सिमबारी टोलका २९ वर्षीय सुन्दर खड्का, काभ्रेपलान्चोक भुम्लु गाउँपालिका९ पिङगोलाका १९ वर्षीय महेश थापा, उदयपुर रौउतामाई गाउँपालिका२ भुट्टारका २० वर्षीय केवल रास्कोटी, सिरहा मिर्चैया नगरपालिका८ भगवानपुरका १९ वर्षीय दिपे सदा र २३ वर्षीय श्रवण दास पक्राउ परेका छन्। उनीहरूले अन्य व्यक्तिको खातामा रकम सारेर आर्थिक अपचलन गरेको चन्द्रपुरका डिएसपी एक नारायण कोइरालाले बताए। पक्राउ परेकाहरूलाई ठगी सम्बन्धी कसुरमा मुद्दा चलाइएको डीएसपी कोइरालाले बताए। विभिन्न व्यक्तिलाई आर्थिक प्रलोभन देखाई बैंकमा खाता खोल्न लगाई खातावालाको मोबाइलमा अनलाइन बैंकिङको यूजर नेम र पासवर्ड समेत लिएर खाताबाट रकम सारेको पाइएको छ। घटनामा ११ जना संलग्न रहेको र ७ जना पक्राउ परेको ४ जना अझै फरार रहेको प्रहरीले जनाएको छ। प्रहरीले उनीहरूको साथबाट ६ थान मोबाइल, विभिन्न बैंकको एटीएम १५ थान, मोटरसाइकल १ थान र ६६ हजार नगद रकम बरामद गरेको छ।"
हलेसीका कृषकलाई बोयर बोका र बाख्रा,"सोलुखुम्बु : खोटाङको हलेसी तुवाचुङ नगरपालिकाले किसानलाई बोयर बोका र बाख्रा वितरण गरेको छ। कृषकको आम्दानी वृद्धि गर्न नगरपालिकाले उन्नत जातको ४३ वटा बोका तथा बाख्रा वितरण गरिएको मेयर विमला राईले जानकारी दिइन्। वैदेशिक रोजगारमा गएको परिवार, स्वास्थ्यको अवस्था कमजोर भएको परिवार, कृषि तथा पशु समूह, कृषि तथा पशुफर्म, कृषकको हकमा १५ माउभन्दा बढी बाख्रा भएको कृषकलाई वितरण गरिएको मेयर राईको भनाइ छ। बाहुनीडाडामा ८, डिकुवा ४, च्यास्मीटारमा ३, बडहरेमा ३, दुर्छिममा ७, मंगलटारमा ३, महादेवस्थानमा २, धितुङमा ४, अर्खौलेमा ४, राजापानीमा ५ वटा वितरण गरिएको नगरपालिकाले जनाएको छ। आर्थिक स्तर उकास्नका लागि वैदेशिक रोजगारमा जाने युवाहरूको जमात बढ्दै गएकाले यसलाई रोक्न व्यावसायिक पशुपालन तथा कृषिमा नगरपालिकाले लगानी गरेको मेयर राईले बताइन्। नगरपालिकाले अनुदानको व्यवस्था गरेसँगै अहिले हलेसीका युवाहरू व्यावसायिक पशुपालनमा जुटेको स्थानीय बताउँछन्। बाख्रा पालनबाट पालिकालाई मासुमा समेत आत्मनिर्भर बनाउन सकिने भएकाले यस तर्फ आगामी वर्ष समेत नगरपालिकाले थप योजना तथा कार्यक्रम ल्याउने बताएको छ। अनुदानमा बोका तथा बाख्रा प्राप्त गरेसँगै किसानहरू उत्साहित बनेका छन्। स्थानीय सरकारले उपलब्ध गराएको अनुदानलाई मर्न नदिने लाभग्राहीहरूले प्रतिवद्धता जनाएका छन्।"
"दोलखाको बञ्चरेमा बसका सहचालक मृत फेला, आफन्तले गरे सडक अवरोध",दोलखा : दोलखाको कालिञ्चोक गाउँपालिकामा बसका सहचालक मृत फेला परेका छन्। कालिञ्चोक गाउँपालिका४ को दोलखा सिँगटी सडक खण्डको बञ्चरेमा बा २ ख ८३९ नम्बरको बसका सहचालक गौरीशंकर गाउँपालिका३ महताराका ४५ वर्षीय नारायणबहादुर खत्री मृत अवस्थामा शुक्रबार फेला परेको प्रहरीले जनाएको छ। बसभित्र टाउको र शरीरमा चोटपटक लागेको अवस्थामा मृत फेला पारेपछि स्थानीयले प्रहरीलाई खबर गरेका थिए। बिहीबार बस काठमाडौंबाट आएर बन्चरेमा बास बसेको थियो भने बसका कर्मचारी पनि त्यही बसेका थिए। सहचालकसहित ४ जना कर्मचारी थिए। घटनापछि प्रहरीले सो बसका चालकसहित तीन जनालाई नियन्त्रणमा लिएको छ। मृतकका आफन्तले सहचालकको हत्या भएको भन्दै छानबिनको माग गरेर सिँगटीचरिकोट सडक अवरुद्ध पारेका छन्।
कर्णालीमा मनाइयो धान दिवस : पूर्व मुख्यमन्त्री शाहीले किसानहरूसँगै धान रोपे,"वीरेन्द्रनगर : कर्णालीका १० वटै जिल्लाहरूमा विभिन्न कार्यक्रम गरी आज धान दिवस मनाइएको छ। कर्णाली प्रदेशको राजधानी सुर्खेतको वीरेन्द्रनगरमा किसान महासंघले आयोजना गरेको धान दिवसका अवसरमा रोपाइँ खेतमै पुगेर नेपाली कांग्रेसका प्रदेश संसदीय दलका नेता एवं पूर्व मुख्यमन्त्री जीवनबहादुर शाहीले किसानहरूसँगै धान रोपे। रोपाइँ ड्रेसमा धान रोप्दै कर्णालीमा कृषि क्षेत्रको विकास बिना आर्थिक समृद्धि हासिल गर्न नसकिने बताए। कर्णालीको प्रमुख पेशा कृषि भएकाले यसलाई व्यावसायिक रूपमा अगाडि बढाउनुपर्ने बताए। उनले कर्णाली अन्न भण्डार भएपनि धान उत्पादन पर्याप्त नहुँदा भातमारीको समस्या रहेको बताए। 'कर्णालीमा भोकमरी भनेर गलत प्रचार गरिन्छ। यहाँ भोकमरी हैन। धान उत्पादन कम हुने भएकाले भात खानका लागि चामल खरिद गर्नु परेको हो', उनले भने। अब यहाँको धान खेती हुने सबै जमिनमा पर्याप्त धान खेती गरी उत्पादन वृद्धि गर्नुपर्नेमा जोड दिए। यस्तै कृषि मन्त्रालयले आयोजना गरेको धान दिवसमै सहभागी बनेकी प्रदेश सरकारकी जलश्रोत तथा ऊर्जा विकास मन्त्रालयका मन्त्री उर्मिला विश्वकर्माले असारमा मानु छरेर मुरी उत्पादन गर्ने समय भएकाले सबैले खेतीपातीमा सक्रिय हुन आग्रह गरिन्। कर्णाली प्रदेशका कालिकोट, जुम्ला, हुम्ला, दैलेख, जाजरकोट, रुकुम, सल्यान, जाजरकोटमा पनि कृषि विकास कार्यालयको आयोजनामा विभिन्न कार्यक्रम आयोजना गरी धान दिवस मनाइएको छ। दिवसका अवसरमा किसानसँगै खेतमा हिलो खेल्ने र कृषि खेतीप्रति उत्साह थप्न धान दिवसका अवसरमा कार्यक्रम आयोजना गरिएको कृषि विकास कार्यालय कालिकोटका प्रमुख बालाराम देवकोटाले बताए। कर्णालीमा ३९ प्रतिशत धान रोपाइँ सकियो कर्णालीमा असारको दोस्रो सातासम्म ३९ प्रतिशत रोपाइँ सकिएको छ। गएका वर्षहरूमा असार दोस्रो सातासम्म ७० प्रतिशत रोपाइँ गरिने कर्णालीमा यस वर्ष समयमै वर्षा नहुँदा खडेरीका कारण रोपाइँ ढिलो भएको हो। कृषि विकास निर्देशनालय सुर्खेतका सूचना अधिकारी तिलक पाण्डेका अनुसार कर्णालीमा असार दोस्रो सातासम्म ३९ दशमलव २५ प्रतिशत रोपाइँ सकिएको छ। उनका अनुसार जिल्ला अनुसार सुर्खेतमा १५ हजार २ सय ४० हेक्टर जमिनमा धान रोपाइँ हुँदै आएकोमा हालसम्म ७ सय ६२ हेक्टर जमिनमा रोपाइँ सकिएको छ। जो कुल धान खेती हुने जमिनको ५ प्रतिशत मात्र हो। बाँकी ९५ प्रतिशत खेतमा धान रोपाइँ हुन बाँकी छ। यस्तै दैलेखमा कुल धान खेती हुने जमिन ८ हजार ५ सय १२ हेक्टर मध्य हालसम्म ६ सय २७ हेक्टरमा रोपाइँ सकिएको छ। यस्तै जाजरकोटमा धान खेती हुने जम्मा ३ हजार ६५ हेक्टर जमिनमा ६ सय १३ हेक्टर जमिनमा धान खेती सकिएको छ। सल्यानमा कुल ७ हजार ७२ हेक्टरमा धान खेती हुँदै आएकोमा हालसम्म २ हजार ४ सय ७५ हेक्टर जमिनमा धान रोपाइँ सकिएको छ। हिमाली जिल्ला डोल्पामा जम्मा २ सय ७६ हेक्टर जमिनमा धान खेती हुँदै आएकोमा हालसम्म २ सय ७ हेक्टर जमिनमा रोपाइँ सकिएको छ। यस्तै मुगुमा कुल ९ सय २१ हेक्टर जमिनमा धान खेती हुँदै आएकोमा हालसम्म ३ सय ६८ हेक्टर जमिनमा धान रोपाइँ सकिएको छ। जुम्लामा २ हजार ९ सय ५० हेक्टर जमिनमा धान खेती हुँदै आएकोमा हालसम्म २ हजार ५ सय ७ हेक्टर जमिनमा रोपाइँ सकिएको छ। यस्तै कालिकोटमा जम्मा ३ हजार १९ हेक्टर जमिनमा धान खेती हुँदै आएकोमा हालसम्म १ हजार हेक्टर जमिनमा रोपाइँ सकिएको छ। यस्तै हुम्लामा १ हजार २ सय ८४ हेक्टर जमिनमा धान खेती हुँदै आएकोमा हालसम्म ७ सय ३४ हेक्टर जमिनमा रोपाइँ सकिएको छ। सुर्खेतमा ५, दैलेखमा ७, जाजरकोटमा २०, रुकुममा ३२, सल्यानमा ३५, हिमाली जिल्ला डोल्पामा ७५, हुम्लामा ५७, मुगुमा ४०, जुम्लामा ८५, कालिकोटमा ३६ प्रतिशत रोपाइँ सकिएको छ। धानको उत्पादन वृद्धि हुँदा कूल ग्राहस्थ उत्पादनमा टेवा पुग्छ। तर हरेक वर्ष खडेरीका कारण धान उत्पादनमा ह्रास आइरहेको छ। धानको उत्पादन घट्दा आर्थिक स्थिति घट्छ। जसका कारण कर्णालीका हरेक जिल्लामा स्थानीय नागरिकहरू बजारको खाद्यान्न खरिद गर्न बाध्य छन्।"
नेपाली युवाद्वारा युरोपको सर्वोच्च शिखर एलब्रसको सफल आरोहण,"काठमाडौं : नेपाली युवा प्रकाशराज पाण्डेले युरोपको सर्वोच्च शिखर माउन्ट एलब्रस हिमाल सफल आरोहण गरेका छन्। यही जुन २९ तारिखका दिन बिहान ९ बजे उनले रुसमा रहेको उक्त हिमाल आरोहण गरेका हुन्। पाण्डेले एलब्रसमा नेपालको राष्ट्रिय झण्डासमेत फहराएका थिए। उक्त हिमाल पाँच हजार छ सय ४२ मिटर अग्लो छ। उनले सातै महादेशका उच्च हिमाल आरोहण गरी सेभेन समिट पूरा गर्ने लक्ष्यका साथ जुन २१ मा रुस प्रस्थान गरेका थिए। पाण्डेले आरोहण गरेको उक्त हिमाल युरोपको सबैभन्दा अग्लो चुचुरो हो। पाण्डेले अन्नपूर्णसँग भने,सगरमाथा, मनास्लु, आमादब्लमलगायत नेपालका ६ वटा हिमालको सफल आरोहण गरेँ। अब सात वटा महादेशका अग्ला हिमाल चढ्ने तयारीमा छु। सबैभन्दा पहिला युरोपकै अग्लो हिमाल रुसको माउन्ट एल्ब्रसबाट आफूले अभियान सुरु गरेको हुँ। त्यो पूरा गरेँ। अब अर्को हिमाल आरोहणको तयारीमा जुट्छु। अब युरोपको सफल आरोहण सम्पन्न भएसँगै अफ्रिकाको अग्लो चुचुरो किलिमाञ्जारो हिमाल आरोहणका लागि त्यसतर्फ प्रस्थान गर्ने उनले बताए। पाण्डेले सन् २०१६ देखि हिमाल चढ्न सुरु गरेका थिए। रामेछापको लिखु तामाकोशी निवासी उनले विश्व रेकर्ड कायम गर्ने उद्देश्य लिएका छन्।"
"सर्वोच्चले सोध्यो  गुरूङ,शाह र गौतमलाई थुनामा राख्नुको कारण","काठमाडौं : सरकारी स्वामित्वमा रहेको ललिता निवास जग्गा प्रकरणमा पक्राउ परेका तीनजना आरोपीतले दिएको बन्दी प्रत्यक्षीकरणको रिटमा सर्वोच्च अदालतले कारण देखाउ आदेश जारी गरेको छ। न्यायाधीश डाकुमार चुडालको एकल इजलासले बन्दीप्रत्यक्षीकरणको मुद्दामा सुनुवाइ गर्दै मीनबहादुर गुरूङ,सुधीरकुमार शाह र धर्मप्रसाद गौतमलाई थुनामा राख्नुको कारण सरकारलाई सोधेको हो। रिटमा गृहमन्त्रालयलाई विपक्षी बनाइएको छ। आफूहरूलाई गैरकानुनी रुपमा पक्राउ गरिएको दावीसहित पूर्वनिर्वाचन आयुक्त शाह, भाटभटेनी सुपर मार्केटका सञ्चालक मीनबहादुर गुरुङ र मालपोत कार्यालयका पूर्वकर्मचारी धर्मप्रसाद गौतमले बिहीबार सर्वोच्चमा बन्दीप्रत्यक्षीकरणको निवेदन दायर गरेका थिए। उनीहरूले आफूलाई बिनासर्त रिहाइ गर्नुपर्ने माग गरेका छन्। सरकारी स्वामित्वमा रहेको ललिता निवास जग्गा हिनामिना भएको आरोपमा असार १२ गते पूर्वनिर्वाचन आयुक्त शाहसहित ७ जनालाई प्रहरीले पक्राउ गरेको थियो। पक्राउ परेकामध्ये ३ जनाले अदालतबाट स्टेअडर लिइसकेकाले सोही दिन छोडेको थियो। प्रहरीले कलाधर देउजा, सुरेन्द्रमान कपाली र हुपेन्द्रमणि केसीलाई कागज गराएर छाडेको हो। पक्राउ परेकालाई हिरासतमा राखेर अनुसन्धान गर्न प्रहरीलाई जिल्ला अदालतले ७ दिनको म्याद दिएको छ। विसं २०४९ देखि २०६९ सम्ममा सरकारको स्वामित्वमा रहेको बालुवाटारस्थित ललिता निवासको जग्गा विभिन्न व्यक्तिका नाममा नामसारी भएको फेला परेको छ। सोही प्रकरणमा प्रहरीको केन्द्रीय अनुसन्धान ब्युरो (सिआइबी)ले अनुसन्धान गरिरहेको छ।"
साँगुरीगढीको कुसेटारमा रोपाइँको रौनक (फोटोफिचर),"धनकुटा : साँगुरीगढी गाउँपालिका३ कुसेटारमा राष्ट्रिय धान दिवस तथा रोपाइँ महोत्सवको आयोजना गरिएको छ। साँगुरीगढी गाउँपालिकाको आयोजनामा पहिलो पटक तमोर नदीको गढतिर कुसेटारमा धान दिवस तथा रोपाइँ महोत्सवको आयोजना गरिएको हो। महोत्सवका अवसरमा हिलोमा महिला र पुरुष छुट्टाछुट्टै दौड प्रतियोगिता र खेतमा धान रोपाइँपछि दही चिउरा खाएर मनाइएको थियो। कृषि नै जीवनको मुल आधार, जलवायु अनुकुलित कृषकमैत्री प्रविधि, धान उत्पादनमा वृद्धि भन्ने नाराका साथ धान दिवस मनाइएको गाउँपालिका अध्यक्ष जितेन्द्र राईले बताए। धान रोपाइँ र पुरुष दौड प्रतियोगितामा गाउँपालिका अध्यक्ष राई पनि सहभागी थिए।अध्यक्ष राईले देशमा खाद्यान्नमा परनिर्भरता बढ्दै गएकोप्रति चिन्ता व्यक्त गर्दै देशको श्रम शक्ति विदेशिएका र मल सिँचाइको असुविधाले धान लगायतका अन्न बालीहरूको उत्पादनमा ह्रास आउँदै गएकाले बेलैमा सचेत हुनुपर्ने बताए। जिल्लाका धनकुटा नगरपालिकाको कचिडे, पात्लेखोला लगायतका ठाउँमा पनि धान दिवस मनाइएको छ।"
वन्यजन्तुबाट बालीनाली जोगाउन तारबार,"सिन्धुपाल्चोक : सिन्धुपाल्चोकको चौतारा साँगाचोकगढी नगरपालिका११ ले जंगली जनावरबाट बालीनाली जोगाउन तारबार लगाउन सुरु गरेको छ। वडाभित्र पर्ने जंगल छेउका बस्तीहरूमा बाँदर, बँदेल, दुम्सी, मृगलगायतका वन्यजन्तुले दुःख दिन थालेपछि वडाले बस्ती तथा खेतबारीको छेउमा तारबार लगाउन थालेको हो। जंगल छेउमा रहेका बस्तीका किसानले जंगली जनावरको आतंकका कारण अन्नपात जोगाउन दिनरात रखबारी गर्नुपर्ने बाध्यता छ। किसानको बाध्यता बुझेपछि वडाले यो वर्ष परीक्षणका रूपमा तारबार सुरु गरेको वडा अध्यक्ष रोशन गिरीले बताए। जंगल छेउका बासिन्दाले रातभर टिन ठटाएर जनावर लखेटेको सुनेको थिए, खेतीपाती लगाएको बेला बिहान सबेरैदेखि बेलुका अबेरसम्म कुरुवा बस्नुपर्छ, जनप्रतिनिधि भएपछि सहजीकरणको प्रयास गरिएको छ उनले भने। गिरीका अनुसार वडाले नगरपालिकासँगको समन्वयमा ७ लाख रुपैयाँ खर्चिएर ४ टन जेआई र काँडेतार किनेर तारबार गरिएको हो। तार किनेर ल्यायौं, बस्तीहरूमा वितरण गर्यौं, स्थानीयले उत्साहका साथ तारबार लगाएका छन्, वडाध्यक्ष गिरीले भने, यस वर्ष लगाइएको छेकबारको कामले जंगली जनावर खेतबारीमा आउन रोकिए अर्को वर्षपनि यसलाई निरन्तरता दिइनेछ। विशेषगरी जंगलसँग जोडिएका बस्तीहरू बढी पीडित भएकाले वडाका डुम्रे, गैराथोक, पोखरे, कटुन्जेपानी, पौवाथोक, बिर्ताथोकमा तारबार गर्ने कार्य थालनी गरिएको वडा अध्यक्ष गिरीले बताए। कतिपय बस्तीहरूमा तारबारको काम सम्पन्न भएपनि कतिपय गाउँहरूमा जारी छ। कार्य सम्पन्न भएका बस्तीहरूमा भने यो उपाय प्रभावकारी रहेको खबर पाएको अध्यक्ष गिरीले जानकारी दिए। सानो अवरोध भयो यो भने जंगली जनावर खेतबारीमा नआउने रहेछ, सजिलो ठाउँ खोज्ने रहेछ, उनले भने, त्यसैले हामी त्यसलाई प्रारम्भिक अवरोध खडा गरिदिएका छौं। जसका कारण जंगली जनावर बालीनाली भित्र पस्न पाउँदैन। बालीनाली कुर्न रातभर ढ्याङ्ग्रो ठटाएर बस्ने किसानहरूको पीडालाई कम गर्न कार्यक्रम सञ्चालनमा ल्याएको अध्यक्ष गिरीको भनाइ छ। जंगलबाट खेतबारी तथा गाउँ छिर्ने सिमानामा काठ गाडेर तीन तहमा तारबार गरिएको स्थानीय विष्णु पराजुलीले बताए। गाडिएको काठका खम्बाहरूमा तीन तहको तारमा बाँधिएका छन्। जसमा तलको र माथिको दुईवटा सामान्य बीचमा काँडेतार राखिएको उनले बताए। तारबारले बँदेल र मृग खेतबारीमा नपस्ने पराजुलीको विश्वास छ।"
आफूलाई अप्रेशन गरेर जन्माउने डाक्टर भेटेपछि,"गोरखा : गोरखा नगरपालिका६ पाटेचौरमा वासु स्मृति प्रतिष्ठानको भवन ढलान हुँदै थियो। बुबा अकुर तिमिल्सिना ढलानको रेखदेख गर्नमा व्यस्त थिए। द वर्ल्ड क्यापिटल बोर्डिङ स्कूलमा कक्षा आठमा पढ्ने आयुषा स्कूल छुट्टी भएपछि सिधैं कोठामा नगई बुवालाई भेट्न भवन निर्माण स्थलमा पुगिन्। ढुंगागाढेको स्वास्थ्य शिविरमा सहभागी भएर डाक्टर गुणराज लोहनी गोरखा बजार फर्कँदै थिए। सोही भवन ढलान भएको स्थानमा आइपुगेका डाक्टर लोहनीसित आयुषाको जम्काभेट भयो। बुबाले मद्दत नगरी उनले यसै चिन्ने कुरै भएन। आमाको अपरेशन गरेर तिमीलाई यो धर्तीमा जन्मदिने डाक्टरसाब उहाँ नै हो, डाक्टर लोहनीतिर देखाउँदै अकुरले आयुषालाई भने, मलाई जन्माउन मद्दत गर्ने डाक्टरसित भेटाइदिनु। उहाँसँग भेटेर धेरै कुरा गर्न र सँगै तस्बिर खिचाउन मन छ। उहाँजस्तै डाक्टर बन्ने मेरो सपना छ भनेर बारम्बार हामीलाई अनुरोध गरिरहन्थिन्। आज संयोगले भेट्ने मौका मिल्यो। भेटले आफूहरू सबै दंग भएको उनले बताए। स्वास्थ्य सेवा विभागका महानिर्देशक भइसकेका डाक्टर लोहनीलाई बेलाबेला युटुबमा, टेलिभिजनमा अन्तर्वार्ता दिइराखेको देख्दा रोमाञ्चित भएकी आयुषाले एक्कासी सामुन्ने पाएपछि खुशीको सीमा रहेन। नमस्कारको मुद्रामा डाक्टरतिर हेरेको हेरै भइन्। डाक्टर लोहनी पनि उनीतिर हेरेर मुसुमुसु हाँसिरहे। नाम के हो ? आयुषा पढाइ कस्तो छ ? राम्रै छ। ल, राम्रोसित पढ्नुपर्छ है। पढेर ठूलो मान्छे बन्नुपर्छ, राम्रो मान्छे बन्नुपर्छ, आशीर्वाद दिँदै डाक्टर लोहनीले आयुषालाई धाप मारे। खुशीले गदगद् भएकी आयुषाले हस् भन्दा धेरै बोल्न पनि सकिनन्। २०६७ सालको माघ २७ गते आयुषा गोरखा अस्पतालमा जन्मेकी थिइन्। त्यतिबेला माओवादीको पालुङ्टार विस्तारित बैठक भर्खर सकिएको थियो। पार्टीको तीव्र गतिविधिमा अकुर व्यस्त थिए। पत्नी हिरा सुत्केरी व्यथा लागेपछि गोरखा अस्पतालमा भर्ना भएकी थिइन्। १३ बर्षअघिको गोरखा अस्पतालमा न दक्ष जनशक्ति धेरै थियो, न प्राविधिक उपकरण नै। रगत दिनुपर्यो भने कसरी व्यवस्था गर्ने भन्ने पनि अन्यौलै थियो। सुत्केरी गराउन धेरै जोखिम मल्नु पथ्र्यो, डाक्टर लोहनीले भने, तैपनि आफ्नो कर्तव्यबाट पन्छिनु हुदैनथ्यो। त्यसैले जोखिम मलेर अपरेशन गरेर सुत्केरी गराउनु परेको थियो। जोखिमपूर्वक सुत्केरी गराएर जन्मेको बच्चा ठूलो भएको देख्दा आफूलाई पनि खुशी लागेको डाक्टर लोहनीको भनाइ छ। आमाको अपरेशन गरेर मलाई जन्मदिने डाक्टर गुणराज लोहनी हो भनेर म पाँच कक्षा पढ्दा आमाले सुनाउनु भएको थियो, आयुषाले भनिन्, त्यतिबेलादेखि नै मलाई उहाँ (डाक्टरसाब) सँग भेट्न साह्रै मन लागेको थियो। बेलाबेला युटुबहरूमा उहाँको इन्टरभ्यूहरू पनि हेरेको थिएँ। आज उहाँलाई भेट्न पाउँदा असाध्यै खुशी लाग्यो। डाक्टरले धेरै पढेर राम्रो मान्छे बन्न सुझाव दिएको उनले स्मरण गरिन्। आफ्नो पनि डाक्टर बन्ने लक्ष्य रहेको उनले सुनाइन्।"
बुटवलमा पहिलो रक्त संकलन मोबाइल एम्बुलेन्स सञ्चालन,रुपन्देही : बिरामीको उपचारका लागि रगतको माग र आपूर्तिको सन्तुलन मिलाउन बुटवलमा पहिलोपल्ट आजदेखि रक्त संकलन मोबाइल एम्बुलेन्स सञ्चालनमा ल्याइएको छ। उक्त रक्त एम्बुलेन्समा गाडीभित्रै बसेर रक्तदान गर्न सकिन्छ। रगत संकलन गर्दै हिँड्ने एम्बुलेन्स बुटवलमा पहिलोपल्ट भित्र्याइएपछि अब रक्तदानमा सहजता हुने अपेक्षा गरिएको छ। रोटरी क्लब अफ बुटवलले रक्त संकलन एम्बुलेन्स आज नेपाल रेडक्रस सोसाइटी रुपन्देहीलाई हस्तान्तरण गरेको छ। यो एम्बुलेन्स खरिदका लागि रेडक्रससमेतको साझेदारी रहेको छ। क्लबले तीन वर्षअघि यो एम्बुलेन्स ल्याउने प्रक्रिया थालेको थियो। तर कोरोना महामारीका कारण क्लबको परियोजना पछाडि धकेलिएको थियो। रोटरी क्लब अफ बुटवलको सिग्नेचर प्रोजेक्टका रूपमा रहेको यो एम्बुलेन्स रु ७० लाखको लागतमा भित्र्याइएको क्लबका अध्यक्ष बोनिन पियाले जानकारी दिइन्। यो एम्बुलेन्समा बसेर एकै पटकमा पाँच जनाले रक्तदान गर्न सक्छन्।
लागूपदार्थ सेवन गरी सवारी चलाउने चार चालक पक्राउ,"काठमाडौं : लागूपदार्थ सेवन गरी सवारी चलाउने चार जना चालक पक्राउ परेका छन्। भक्तपुरको जगातीमा शुक्रबार गरिएको चेकिङका क्रममा लागूपदार्थ सेवन गरी सवारी साधन चलाउँदै गरेका ४ जना चालकलाई ट्राफिक प्रहरीले नियन्त्रणमा लिएको हो। नियन्त्रणमा आउनेमा बागमती प्रदेश ०१००६ ख १८ ०२ नम्बरको टिपर चालक काभ्रेपलाञ्चोकको पाँचखाल नगरपालिका ४ का ३२ वर्षीय जीवन तामाङ, बा २१ च ६५९ नम्बरको जीप चालक ललितपुरको इमाडोलका २३ वर्षीय विकेश विष्ट, बा ११ च ३९ ४० नम्बरको कार चालक काठमाडौंको जोरपाटीका २६ वर्षीय सनम थापा र प्रदेश ३०१०२३ च १४ १२ नम्बरको पिकअप चालक काठमाडौं महानगरपालिका ३५ का ३५ वर्षीय माधव गुरुङ रहेका छन्। नियन्त्रणमा लिएका चारैजनालाई आवश्यक अनुसन्धान तथा कारबाहीका लागी प्रहरी वृत्त जगातीमा राखिएको छ। नेपाल प्रहरी अस्पतालको प्राविधिक सहयोगमा काठमाडौं उपत्यका ट्राफिक प्रहरी कार्यालय, लागूऔषध नियन्त्रण ब्यूरो र प्रहरी वृत्त जगातीको संयुक्त टोलीले आज २५ वटा सवारी साधनका चालकलाई चेक गरिएको थियो।"
पोखरामा हिलो खेलेर रमाए पर्यटक,"पोखरा : पोखरामा भएको असारे रोपाइँ महोत्सवमा पर्यटकहरू हिलो खेलेर रमाएका छन्। पोखरा पर्यटन परिषद्को आयोजनामा पोखरा १३ कसेरीमा भएको १८ औं संस्करणको असारे महोत्सवमा पर्यटक पनि सहभागी भएर नेपाली रोपाइँ संस्कृतिमा रमाएका हुन्। पोखरामा रहेका पर्यटकलाई नेपाली परम्परागत धानखेती र संस्कृतिसँग जोड्ने उद्देश्यले असारे रोपाँ महोत्सव भएको आयोजक पोखरा पर्यटन परिषद्का अध्यक्ष पोमनारायण श्रेष्ठले बताए। खेतीयोग्य जमिनको संरक्षण, कृषिलाई व्यवसायीकरण गर्न समेत अभिप्रेतिर गर्ने उद्देश्यले महोत्सवको आयोजना गरिएको अध्यक्ष श्रेष्ठले सुनाए। रोपाइँ महोत्सवमा विभिन्न प्रतियोगितात्मक खेलहरू पनि गरिएको थियो। कास्की जिल्लामा बिहीबार सम्म कुल क्षेत्रफलको ३० प्रतिशतमा रोपाइँ भएको छ। कास्की जिल्लामा १७ हजार २ सय ५२ हेक्टरमा धान रोपाइँ हुन्छ। कास्की जिल्लामा वार्षिक धान उत्पादन ५९ हजार ५ सय ३१ मेट्रिकटन हुने पनि ज्ञान केन्द्रको तथ्यांक छ। कास्कीमा उत्पादन भएको धानबाट ३५ हजार ७ सय १८ मेट्रिकटन चामल बस्ने बताइएको छ। कास्कीमा आवश्यक ५५ हजार मेट्रिक टन चामलमा २० हजार मेट्रिक टन थप चामल आवश्यक पर्ने कृषि ज्ञान केन्द्र कास्कीका प्रमुख अधिकारीले जानकारी दिए।"
नारायणगढमुग्लिन सडक २८ घण्टापछि एकतर्फी सञ्चालन,भरतपुर : नारायणगढमुग्लिन सडक २८ घण्टापछि एकतर्फी सञ्चालन आएको छ। बिहीबार दिउँसो १ बजेदेखि अवरुद्ध सडक आज साँझ सवा ५ बजेपछि सञ्चालनमा आएको हो। सो सडक खण्डको इच्छाकामना गाउँपालिका५ को तीन किलोमा पहिरो खसेपछि सडक बन्द भएको थियो।
माल्टा पठाइदिन्छु भन्दै रकम ठगी गर्ने व्यक्ति पक्राउ,काठमाडौं : माल्टा पठाइदिन्छु भन्दै रकम ठगी गरेको अभियोगमा झापा अर्जुनधारा नगरपालिका३ मदनपुर घर भई काठमाडौं टोखा नगरपालिका३ धापासी बस्ने ३८ वर्षीय युवराज लिम्बुलाई बिहीबार दिउँसो प्रहरीले पक्राउ गरेको छ। लिम्बुले वैदेशिक रोजगारका लागि माल्टा पठाई पानीजहाजमा मासिक १ लाख रुपैयाँभन्दा बढी तलबमा काम लगाइदिन्छु भन्दै प्रलोभनमा पारी पीडितबाट पटकपटक गरी ६ लाख ३० हजार रूपैयाँ लिई सम्पर्कविहीन भई ठगी गरेकोले पक्राउ गरी उपस्थित गराउन वैदेशिक रोजगार विभागबाट पत्राचार भएपछि काठमाडौं उपत्यका अपराध अनुसन्धान कार्यालय मिनभवनबाट खटिएको प्रहरी टोलीले उनलाई काठमाडौं महानगरपालिका५ कालोपुलबाट पक्राउ गरेको हो। उनलाई थप अनुसन्धान तथा कारवाहीका लागि वैदेशिक रोजगार विभाग ताहाचल काठमाडौं पठाइएको छ।
थप पहिरो नखसे नारायणगढमुग्लिन सडक साँझसम्म सञ्चालनमा आउने,चितवन : बिहीबार मध्याह्नबाट अवरुद्ध भएको नारायणगढमुग्लिन सडक खण्ड थप पहिरो नखसे साँझसम्ममा सञ्चालनमा आउने भएको छ। सो सडकको इच्छाकामना गाउँपालिका५ को तीन किलोमा बिहीबार दिउँसो १ बजे पहिरो खसेपछि सडक अवरुद्ध भएको हो। डिभिजन सडक कार्यालय भरतपुरका प्रमुख रमेशकुमार पौडेलका अनुसार आज बिहान ८:३० बजेदेखि दुवै तर्फबाट पहिरो पन्छाउने काम भइरहेको छ। बेलाबेलामा माथिबाट ढुंगा खसेर काममा अवरोध पुगे पनि सजगता अपनाउँदै काम गरिएको उनको भनाइ छ। दुईवटा एक्साभेटर र दुईवटा लोडरले पहिरो पन्छाउने काम गरिरहेका छन्। पौडेलका अनुसार थप पहिरो नखसेमा साँझ ५ बजेसम्ममा सडक सञ्चालन गर्न सकिने गरी काम भइरहेको छ। सुक्खा पहिरो निरन्तर खसेपछि पन्छाउने काम गर्न सकिएको थिएन। ढुंगा खस्ने क्रम कम भएसँगै आज बिहानबाट पहिरो पन्छाउन थालिएको हो। सडक सञ्चालनमा आए पनि सवारी साधनको लामो लाइन भएकाले तत्काल वैकल्पिक सडक प्रयोग गर्न आग्रह गरिएको छ। २४ घण्टाभन्दा बढी समयदेखि सडक अवरुद्ध हुँदा सो सडक हुँदै यात्रा गर्ने धेरै यात्रुहरु विचल्लीमा परेका छन्। उक्त सडक हुँदै दैनिक औसतमा १० हजार सवारी आवतजावत गर्ने गर्छन्।
झापामा मनाइयो धान दिवस,"झापा : जल वायु अनुकूलित कृषकमैत्री प्रविधि, धान उत्पादनमा वृद्धि भन्ने नाराका साथ झापामा २० औं राष्ट्रिय धान दिवस हर्षोल्लासका साथ मनाइएको छ। यो वर्ष कृषि ज्ञान केन्द्र झापाले धान दिवस नमनाए पनि जिल्लाका १५ वटा स्थानीय तह अन्तर्गतका कृषि विकास शाखाहरू र कृषि सहकारीहरूले छुट्टाछुट्टै रूपमा राष्ट्रिय धान दिवस विविध कार्यक्रमको आयोजना गरी मनाएका छन्। यसैबीच भद्रपुर नगरपालिकाको कृषि विकास शाखाले भद्रपुर१ स्थित दशरथपुर चोकमा राष्ट्रिय धान दिवस हर्षोल्लासका साथ मनाएका छन्। भद्रपुर १ का वडा अध्यक्ष रामप्रसाद अधिकारीको अध्यक्षतामा भएको कार्यक्रममा नगर प्रमुख गणेश पोखरेल, उपप्रमुख राधा कार्की, प्रमुख प्रशासकीय अधिकृत टेककुमार रेग्मीले संयुक्त रूपमा धान रोपेका थिए। साथै कार्यक्रममा सहभागीहरूले पञ्चे बाजा बजाउँदै नाच्दै समेत धान रोपेका थिए। रोपाइँसँगै हिले दौड र हिले रस्सी तानातान कार्यक्रम पनि गरिएको थियो। हिले दौडमा महिलातर्फ मनिका राजवंशी प्रथम, पुरुषतर्फ रितेश भट्टराई प्रथम र हिले रस्सी तानातानमा सहभागी सबै महिलाहरूलाई पुरस्कृत गरिएको कृषि विकास शाखाका प्रमुख नवीन कुँवरले जानकारी दिए। कृषि विकास शाखाको सहकार्यमा धान बाली पकेट विकास कार्यक्रम अन्तर्गत नमुना धान पकेट समन्वय सञ्चालन समितिले कार्यक्रम पारेको हो। ५ वटा कृषक समूहले सो कार्यक्रमका लागि २१ लाख ४१ हजार ८ सय कुल लागत राखेकोमा नगरपालिकाबाट १२ लाख ४ हजार ४ सय र कृषक समूहबाट ९ लाख ३७ हजार ४ सय रूपैयाँ बेहोरिएको समितिका अध्यक्ष तुलसा थापाले जानकारी दिइन्। यता कृषि ज्ञान केन्द्र झापाका प्रमुख सागर विष्टका अनुसार झापामा करिब २० प्रतिशत रोपाइँ भएको जानकारी दिए। ९८ हजार ७१६ हेक्टर जमिनमध्ये करिब १७ हजार हेक्टर जमिनमा धान रोपाइँ भइसकेको छ। १५ वटा पालिकामध्ये कचनकवल, गौराहद र कमलमा बढी रोपाइँ भएको उनले बताए। झापा अघिल्लो आर्थिक वर्षमा ४ लाख २३ हजार ९६६ मेट्रिक टन धान उत्पादन भएको जनाइएको छ।"
टोखामा किसानले यसरी मनाए धान दिवस (फोटो फिचर),काठमाडौं : आज देशभरि धान दिवस मनाइएको छ। विसं २०६१ मङ्सिर २९ गते मन्त्रीस्तरीय निर्णय गरी २०६२ साल असार १५ गतेदेखि राष्ट्रिय धान दिवस मनाउन थालिएको हो। कृषि प्रधान देश भएकाले नेपालका अधिकांश नागरिकको पेसा खेतीपाती हो। त्यसैले धान दिवसको थालनी गरिएको हो। धान दिवसको अवसरमा किसानहरूले खेतमा काम गरी दही चिउरा खाएर मनाएका छन्। हेर्नुस् काठमाडौंको टोखाका किसानले मनाएको धान दिवस। तस्बिर : अभिषेक महर्जन
"सवारी दुर्घटनामा परी ५२ जना घाइते, एकको अवस्था गम्भीर","हेटौंडा : मकवानपुरमा सवारी दुर्घटनामा परी ५२ जना घाइते भएका छन्। पूर्वपश्चिम राजमार्ग अन्तरगत हेटौंडा उपमहानगरपालिका११ नवलपुरस्थित सडकमा चितवनको नारायगढबाट जनकपुरतर्फ गइरहेको ना ६ ख ९८०४ नम्बरको बस अनियन्त्रित भई दुर्घटना भएको हो। दूर्घटनामा घाइते भएका सबैको पहिचान खुलिसकेको र उनीहरूलाई उपचारका लागि हेटौंडा र भरतपुरस्थित विभिन्न अस्पतालमा पठाइएको जिल्ला प्रहरी कार्यालय मकवानपुरले जनाएको छ। प्रहरीका अनुसार, घाइतेमध्ये एक जनाको अवस्थामा गम्भीर रहेको र उनलाई चुरेहिल अस्पतालमा सामान्य उपचारपश्चात चितवनको भरतपुर अस्पतालमा रिफर गरिएको छ। घाइते मध्ये २१ जनाको हेटौंडास्थित चुरेहिल अस्पताल र ३० जनाको हेटौंडा अस्पतालमा उपचार भइरहेको छ। घटनाबारे थप विवरण आउन बाँकी रहेको जिल्ला प्रहरी कार्यालय मकवानपुरका प्रहरी निरीक्षक रामचन्द्र घिमिरेले बताए।"
वीरगन्जमा तीन जना कृषक पुरस्कृत,"वीरगन्ज : २० औं राष्ट्रिय धान दिवसका अवसरमा वीरगन्ज महानगरपालिकाले उत्कृष्ट ३ जना किसानलाई नगद राशीसहितको पुरस्कार प्रदान गर्दै सम्मान गरेको छ। धान दिवसको अवसरमा वीरगन्ज महानगरपालिका२९ बसल्डिवामा महानगरपालिकाको कृषि महाशाखाले शुक्रबार धान रोपाइँ महोत्सव तथा उत्कृष्ट किसान सम्मान कार्यक्रम आयोजना गरेको थियो। त्यही कार्यक्रममा महानगरपालिकाले वीरगन्ज२० का रामकिशोर महत्तो, वीरगन्ज२९ का लालबाबु प्रसाद यादव र वीरगन्ज३१ का नवलकिशोर झालाई जनही १० हजार रुपैयाँ नगद राशी सहितको पुरस्कार र कदरपत्रसहित सम्मानित गरेको हो। महानगरपालिकाका प्रमुख प्रशासकीय अधिकृत लक्ष्मी प्रसाद पौडेलले उत्कृष्ट किसानहरूलाई नगद पुरस्कार र कदरपत्र प्रदान गरे। महानगरपालिकाको कृषि महाशाखाले व्यावसायिक र अर्धव्यावसायिक रूपमा कृषि कर्म गर्दै आएकामध्ये उत्कृष्ट किसानलाई पुरस्कृत गर्न बनाएको कार्यविधिमा उल्लेख मापदण्ड पूरा गरेका तीन जना उत्कृष्ट किसानलाई पुरस्कृत गरिएको कृषि महाशाखाकी प्रमुख उर्मिला श्रेष्ठले बताइन्। सम्मान कार्यक्रमपछि बसडिल्वास्थित खेतमा धान रोपाइँ कार्यक्रम पनि गरिएको थियो। प्रमुख प्रशासकीय अधिकृत पौडेल, वडा नम्बर २९ का वडा अध्यक्ष धर्मेन्द्र महत्तो थारुसँगै कर्मचारी र स्थानीय किसानहरूले खेतमा धान रोपेका थिए।"
एक सय परिवारलाई खानेपानी वितरण,"सिन्धुपाल्चोक : सिन्धुपाल्चोकको त्रिपुरासुन्दरी गाउँपालिका६ टेकानपुरका एक सय घरपरिवारमा धारा निर्माण गरी खानेपानी वितरण गरिएको छ। बागमती प्रदेश सरकारको २५ लाख बजेटमा सो स्थानका घरपरिवारलाई खानेपानीको पहुँचमा पुर्याउन धारा निर्माण गरिएको हो। बाहुनगाउँ जोरपिपल खत्रीगाउँ खानेपानी योजनाअन्तर्गत एक सय घरधुरीका पाँच सय बढी वडावासीले भोग्दै आएको खानेपानीको समस्या हल भएको गाउँपालिका अध्यक्ष भक्तध्वज बोहोराले जानकारी दिए। २०७२ को भूकम्पपछि यहाँका दुई दर्जन पानीका मुहान सुकेपछि स्थानीय खानेपानी खोज्दै टाढा जान बाध्य थिए। खानेपानी प्रयोग गर्न घण्टौ समय खर्चनुपर्ने समस्या अब नरहेको भन्दै स्थानीय उत्साहित भएका छन्। बल्ल खानेपानीको समस्या गाउँबाट मेटिएको छ, यसबारे हामी वर्षौदेखि चिन्तित थियौं, यसले हामीमा खुशी थपिदिएको छ, स्थानीय लक्ष्मण भट्टराईले भने। आफ्नो वडामा खानेपानीको समस्या भोगिरहेका स्थानीयलाई केही हदसम्म खानेपानीको सुविधा होस् भन्ने हेतुले लामो प्रयत्न पछि सम्पन्न गर्न सकिएको वडा अध्यक्ष रामचन्द्र बुढाथोकीले बताए। स्थानीय सरकारले केही समयअघिदेखि सुरक्षित खानेपानी अभियान सुरु गरेर मुहान परीक्षण गरेका थियौं, उनले भने, त्यसअन्तर्गत विपन्न परिवारलाई फिल्टर वितरण गर्दै खानेपानी शुद्धीकरण सचेतना फैलाउने काम गरेका थियौं। त्यो अल्पकालीन उपाय भएकोले दीर्घकालीन रूपमा नै धारा निर्माण गरेर स्थानीयलाई खानेपानीको समस्या हटाउन प्रयत्न गरिएको बुढाथोकीले बताए। पानीको समस्याका कारण दैनिक उपभोग गर्ने तरकारी लगायतका उत्पादन हुन नसकिरहेको अवस्थामा अब कृषकहरूले यो समस्या झेल्न नपर्ने उनको भनाइ छ।"
असार पन्ध्र : मधेशका सभामुख मण्डलसहितको टोलीले ५ कठ्ठा खेतमा रोपे धान,"जनकपुरधाम : असार १५ को अवसरमा मधेश प्रदेशका विभिन्न जिल्लाहरूमा धान रोपाइँ गरेर धान दिवस मनाइएको छ। सरकारी स्तर र विभिन्न संघसंस्थाले धान रोपेर असार पन्ध मनाएका हुन्। मधेश प्रदेशस्थित अखिल नेपाल किसान महासंघ,धनुषाधाम नगर कमिटीद्वारा अयोजित धान रोपाइँ कार्यक्रममा मधेश प्रदेशका सभामुख रामचन्द्र मण्डल खेतमा धान रोप्दै गरेका भेटिए । धनुषाको धनुषाधाम नगरपालिका ८ कुम्हरा टोलस्थित किसान महासंघले आयोजना गरेको कार्यक्रममा सभामुख मण्डल धान खेतमै परम्परागत शैलीमा धान रोप्दै गरेका भेटिएका थिए। सभामुख मण्डलले भने,असारमा मानो रोपेर मंसिरमा मुरी फलाउँछन्। चिन्तनमा हुन्छन् कृषकहरू । असार लागेसँगै किसान मानो रोप्ने चटारोमा हुन्छन् । सभामुख मण्डलले कामको थकान महशुस हुन नदिन धान रोप्ने, असारे गीत गाउँदै छुपुछुपु धान रोप्ने परम्परागत गीतहरु हराए पनि त्यसलाई अहिले जोगाउन आवश्यक रहेको बताए । मनसुनको आगमनसँगै कृषक रोपाइँ गर्न ताजोपाजो मिलाउने गर्छन् । असार भन्ने वित्तिकै कृषकलाई खेतमा कुलो लगाउने पानी हुल्ने र रोपाइँको चटारो हुन्छ । सभामुख मण्डलसहित किसानको समूहले करिब ५ कठ्ठा खेतमा धान रोपाइँ गरेका छन् ।"
डडेल्धुरामा झाडापाखालाबाट बालकको मृत्यु,डडेल्धुरा : डडेल्धुरामा झाडापखालाबाट एक बालकको मृत्यु भएको छ। जिल्लाको परशुराम नगरपालिक७ पिपलकोटका ९ वर्षीय प्रेम पुनमगरको झाडापखालबाट बिहीबार मृत्यु भएको हो। गाउँकै सिद्धनाथमावि कक्षा ३ मा अध्ययनरत मगरलाई बुधबारबाट झाडापखाला लागेको परिवार स्रोतले जनाएको छ। पानी परेकाले जोगबुडा अस्पताल समेत लग्न नसकिएको र बालकको उपचार नै नपाई मृत्यु भएको स्थानीय नरेन्द्र बोहराले जानकारी दिए। बोहराका अनुसार प्रेमकै आमा ५३ वर्षीया दिलादेवी पुनमगर पनि झाडापखालाका कारण थला परेकी थिइन्। उनी स्वास्थ्य केन्द्र मलासमा उपचार गरेर घर फर्किकी छन्। बर्खाका कारण पहिरोले सडक अवरोध भएकाले मलासको पुरै गाउँ सडक सञ्जालबाट टाढा भएको छ। मलासबाट जोगबुडा अस्पताल पुग्न दिनभरको बाटो हिँड्नुपर्ने स्थानीयको भनाइ छ।
"सिन्धुलीमा माइक्रो बस दुर्घटना, सात जना घाइते","सिन्धुली : सिन्धुलीमा माइक्रो बस दुर्घटना हुँदा सात जना घाइते भएका छन्। काठमाडौंबाट सिन्धुली तर्फ गइरहेको मप्र०२००१ज००४२ नम्बरको माइक्रो बस शुक्रबार विपी राजमार्ग अन्तगरत सुनकोसी गाउँपालिका ५ साइटार नजिकै दुर्घटना भएको हो। घाइते हुनेमा कमलामाई नगरपालिका १ सिन्धुलीका १८ वर्षीय शोभ घिमिरे, सोही नगरपालिका वडा नम्बर २ का १९ वर्षीया सन्ध्या घिमिरे, गोलन्जोर गाउँपालिका ४ सिन्धुलीका ६५ वर्षीय तेजबहादुर बस्याल र वडा नम्बर १ का २१ वर्षीय रामधोज पाख्रिन रहेका छन्। यस्तै विराटनगर नगरपालिका १२ मोरङका ३२ वर्षीय सत्यप्रकाश ठाकुर, गौशला नगरपालिका ४ महोत्तरीका ६१ वर्षीय पर्शुराम ठाकुर र काठमाडौं महानगरपालिका ८ का ३८ वर्षीय महेश डंगोल रहेका छन्। घाइते मध्ये शोभा र सन्ध्या घिमिरे गम्भीर छन्। उनीहरुलाई टाउको र शरीरका भित्री भागहरुमा चोट लागेको पाइएको जिल्ला प्रहरी कार्यालय सिन्धुलीका प्रहरी प्रवक्ता तथा प्रहरी नायव उपरीक्षक चिरञ्जिवी दाहालले जानकारी दिए । घाइतेहरुको गोलन्जोर गाउँपालिका ७ खुर्कोट स्थित शुभजिवन अस्पतालमा उपचार भइरहेको प्रहरीले जनाएको छ । गाडीका चालक कमलामाई नगरपालिका ५ का सुमन श्रेष्ठलाई प्रहरीले नियन्त्रणमा लिएको छ । तीव्र गतिमा रहेको गाडी सडकको नालामा खस्दा दुर्घटना भएको हो । गाडीमा दश जना सवार थिए ।"
करेन्ट लागेर गम्भीर घाइते भएकी योन्जनको मृत्यु,सिन्धुली : करेन्ट लागेर गम्भीर घाइते भएकी सिन्धुलीकी देवीकुमारी योञ्जनको मृत्यु भएको छ । कमलामाई गरपालिका ६ धुराबजारकी वर्ष २० की योन्जनको उपचारका क्रममा शुक्रबार बिहान १० बजे मृत्यु भएको प्रहरीले जनाएको छ। बुधबार बिहान धुराफाँटमा मोटरबाट पानी चलाउन स्विच अन गर्नेक्रममा अचानक करेन्ट लाग्दा गम्भीर घाइते भएकी योञ्जनलाई थप उचारका लागि हेलिकप्टर मार्फत काठमाडौं लगिएको थियो । सिन्धुली अस्पतालमा उपचार सम्भव नभएपछि मनाङ एयरको हेलिकप्टर मार्फत काठमाडौंको हेम्स अस्पताल लगी उपचार गराइएको भए पनि उनको शुक्रबार उपचारकै क्रममा मृत्यु भएको अस्पतालले जनाएको सिन्धुलीका प्रहरी प्रवक्ता तथा प्रहरी नायव उपरीक्षक चिरन्जीवी दाहालले जानकारी दिए ।
किसानलाई नगदसहित सम्मान,"सिरहा : लहान नगरपालिकाले ३५ जना किसानलाई धान दिवसका अवसरमा नगदसहित सम्मान गरेको छ। मेयर उत्कृष्ट कृषक पुरस्कारबाट किसानहरूलाई सम्मानित गरिएको छ। कदरपत्रसहित किसानहरूलाई जनही नगद ५ हजारसहित पुरस्कृत गरिएको हो। ड्रयागन खेती गरिरहेका सुकदेव चौधरी, आँप खेती गरिरहेका नागेश्वर महतो, तरकारी खेती गरिरहेका राजदेव र धान र उखुँ खेती गरिरहेका अरुण यादवलगायत ३५ जना सम्मानित भएका छन्। आज २० औँ धान दिवसका अवसरमा रोपाई पनि सुरु गरि किसानहरूलाई खेतीतर्फ अझै आकर्षित गर्न पुरस्कृत गरिएको छ,मेयर महेश चौधरीले भने,किसानहरूकै माग अनुसार योजनाहरू कार्यान्वयन तर्फ अगाडि बढिरहेका छौ। आर्थिक वर्ष २०८००८१ मा कृषि तर्फ दुई करोड रुपैयाँ विनियोजन गरेको मेयर चौधरीले जानकारी गराए। कस्टम हाइरिङ्ग सेन्टर स्थापना, सिँचाइका लागि कृषि मिटरमा अनुदान, लहानको आँप ब्रान्डिङको कार्यक्रम निरन्तरता, सिँचाइका लागि ठाउँ ठाउँमा बोरिङ जडान लगायतको कार्यक्रमहरू समावेश गरिएको उनले बताए। मल खाद्य, बिउ बिजन र अनुदान वितरणलाई प्रभावकारी बनाउन क्यूआर कोडसहितको किसान कार्ड पनि वडा वडामा वितरण सुरु गरिएको मेयर चौधरीले सुनाए।"
आलमदेवी मन्दिर महिलाका लागि खुला,"अध्यक्ष थापाका अनुसार मन्दिरको सुरुआतदेखि नै चुडाकर्म गरेका रानामगर पुजारी छन् । यहाँ दशैँको नवमीका दिन डेढ घन्टा लामो यज्ञ र नवदुर्गाका विशेष पूजासहित सरकारी पञ्चबलि चढाउने चलन छ । स्याङ्जा : शाह वंशको कूल मन्दिरका रूपमा परिचित आलमदेवीमा कुनै समय महिलालाई प्रवेश निषेध थियो । महिलालाई मन्दिर प्रवेशमा रोक लगाउन एउटा व्यक्ति नै खटाइएका हुन्थे । हिजाआज भने मन्दिर महिलाका लागि समेत खुला गरिएको छ । स्याङ्जाको कालीगण्डकी गाउँपालिका३ स्थित आलमदेवी मन्दिर शाह वंशको कूलदेवता र कूल मन्दिरका रूपमा चर्चित छ । आलमदेवी मन्दिर १३५० सालमा स्थापना भएको हो । यो मन्दिरको शक्तिपीठमध्ये बेग्लै पहिचान र धार्मिक विशेषता छ । मन्दिरमा ठकुरी महिलालाई प्रवेश खुला गरिएको थियो । उनीहरूलाई मन्दिरभित्र पसेर पूजा, दर्शन तथा भेटी चढाउन छुट थियो । तर ठकुरीबाहेकका महिलालाई मन्दिर प्रवेशमा निषेध गरिएको थियो । मन्दिर प्रवेश गर्न रोक लगाइएका कारण अन्य महिला बाहिरबाटै दर्शन एवं पूजा गर्दै आएका थिए । उनीहरूले ल्याएको भेटी मन्दिरका पुजारीलाई अथवा आफूसँग आएका पुरुषलाई भित्र चढाउन दिने चलन थियो । आलमदेवी मन्दिर व्यवस्थापन समितिका अध्यक्ष प्रित थापाले पहिलापहिला एक जना राखेर ठकुरीबाहेकका महिलालाई मन्दिर प्रवेशमा रोक लगाउने गरिएको बताए । 'हिजोआज सबै महिलाका लागि मन्दिर खुला गरिएको छ', उनले भने, 'ठकुरीबाहेकका महिला मन्दिरमा प्रवेश गर्दा अनिष्ट हुन्छ भन्ने सुनिन्थ्यो, हिजोआज बाहिरबाट आएका महिला सहजै भित्र पस्छन्, पहिलाको चलनबारे थाहा पाएका महिला अझै पनि मन्दिर छिर्दैनन् ।' अध्यक्ष थापाका अनुसार मन्दिरको सुरुआतदेखि नै चुडाकर्म गरेका रानामगर पुजारी छन् । यहाँ दशैँको नवमीका दिन डेढ घन्टा लामो यज्ञ र नवदुर्गाका विशेष पूजासहित सरकारी पञ्चबलि चढाउने चलन छ । 'आलमदेवीमा राँगो, बाख्राको पाठो, कुखुरा, परेवा र भेडालाई बलि चढाइन्छ, भेडा नभए कुभिण्डो प्रयोग गरिन्छ', उनले भने। कालीगण्डकी गाउँपालिका अध्यक्ष खिमबहादुर थापाले शाह वंशीय राजाले छाडिदिएको राँगोलाई स्थानीयले बलि चढाउने इतिहास रहेको बताए । 'पछिल्लो समय राँगो छाड्ने परम्परा हटेको छ', उनले भने, 'गुठी संस्थानको रु ८४ हजार बजेटमार्फत मन्दिरको व्यवस्थापन हुँदै आएको छ ।' आलमदेवी मन्दिरमा तीन सय ६५ दिन नै पूजा हुने गरेको छ । यहाँ एकादशी, औँसी, साउन १ गतेदेखि नागपञ्चमी र सोह्रश्राद्धमा बाहेकका दिन बलि चढाउने गरिएको छ । रासस"
"पाल्पामा मनाइयो धान दिवस, १० प्रतिशत मात्र रोपाइँ","तानसेन : समयमा पानी नपरेपछि असार १५ गतेसम्म पाल्पामा १० प्रतिशत मात्र रोपाइँ भएको छ । असार १५ गते बाट लगातार झरी परेपछि कृषक फाँटमा झरेका छन् । पाल्पामा २० औं धान दिवस माडी फाँटको खेतमा रोपाइँ गरी मनाइएको छ । कृषि ज्ञान केन्द्र पाल्पा,तानसेन नगरपालिका र मदनपोखरा बहु प्राविधिक शिक्षालयको संयुक्त आयोजनामा पाल्पामा धान दिवश मनाइएको हो । जलवायु अनुकुलित कृषक मैत्री प्रविधी धान उत्पादनमा वृद्धि नाराका साथ पाल्पाको माडी फाँटमा धान दिवश मनाइएको हो । लामो समय खेडेरी परी व्याड समेत राख्न नपाएका पाल्पाली कृषक असार १५ कै दिन लामो वर्षा भएपछि राहत महशुस गरेका छन् । खेडरीको कारण धान रोपाइँ गर्न नपाएका पाल्पाली कृषक धान दिवसको अवसरमा पर्याप्त वर्षा भएपछि रोपाइँको लागि खेत खेतमा पुगेका छन् । मानो रोपेर मुरी उब्जाउने असार महिना जलवायु परिवर्तनको लागि समयमा वर्षा नहुँदा कृषक चिन्तित बनेका थिए । असार १५ को अवसरमा जिल्लाका सरकारी तथा गैर सरकारी कार्यालयमा कार्यरत कर्मचारीहरु एक पाल्पाको माडी फाँटमा एक आपसमा हिलो छ्यापेर मनाएका छन् । कसैले धान रोप्ने,कसैले असारे गीत गाउने,कसैले जोत्ने,कसैले धानको बिउ बोक्ने, कसैले खेतको गरा मिलाउने,कसैले फोटो खिच्ने कोही नाचेर पाल्पामा धान दिवस मनाएको हो । पाल्पामा ८ हजार २ सय १० हेक्टरमा वर्षे धान खेती र ६ सय १० हेक्टर चैते धान खेती हुने गरेकोमा यस वर्ष रोपाइँ निकै कम भएको कृषि ज्ञान केन्द्र पाल्पाकी प्रमुख कामना अधिकारीले बताइन् । पाल्पामा माडी फाँट,रामपुर फाँट,कचल फाँट,अर्गली फाँट,झडेवा फाँट,छेरलुङ्ग फाँट,पूर्वखोला,सर्देवा फाँट धान खेती हुने गर्दछ । पाल्पामा दोस्रो खाद्यान्न बालीको रुपमा धान खेतीलाई लिने गरिन्छ । कृषकले प्रयाप्त रासायनिक मल समेत नपाएको गुनासो गरेका छन् ।"
नयाँ राहदानी लिनेको सङ्ख्या महिनैपिच्छे बढ्दै,प्रत्येक १० वर्षमा राहदानी नवीकरण गर्नुपर्ने कानुनी व्यवस्था छ। पछिल्लो समय राहदानी बनाउनेको सङ्ख्या अनुमानभन्दा बढी र नवीकरण गर्नेको सङ्ख्या कम भएको विभागले जनाएको छ। काठमाडौं : पछिल्लो समय नयाँ राहदानी लिनेहरूको सङ्ख्या बढ्दै गइरहेको छ। राहदानी विभागका अनुसार गत जेठ महिनामा मात्रै एक लाख ४७ हजार जनाले राहदानी लिएका थिए। यसमध्ये ६३ प्रतिशतले नयाँ राहदानी लिएका छन् भने बाँकीले नवीकरण गराएका छन्। एकै महिनामा एक लाख ४७ हजारले राहदानी लिएको हालसम्मकै यो उच्च भएको राहदानी विभागका प्रवक्ता तथा निर्देशक दुरपदा सापकोटाले जानकारी दिए। उनका अनुसार गएको चैत महिनामा एक लाख ४२ हजारले तथा वैशाख महिनामा एक लाख २५ हजारले राहदानी लिएका थिए। जसमा राहदानी नवीकरण गर्ने र नयाँ राहदानी लिने दुवैको सङ्ख्या समावेश गरिएको छ। प्रत्येक १० वर्षमा राहदानी नवीकरण गर्नुपर्ने कानुनी व्यवस्था छ। पछिल्लो समय राहदानी बनाउनेको सङ्ख्या अनुमानभन्दा बढी र नवीकरण गर्नेको सङ्ख्या कम भएको विभागले जनाएको छ। सैसठ्ठी पृष्ठको राहदानी चार लाख प्रति छापिएकामा पाँच हजारमात्रै प्रयोग भएको र बाँकी मौज्जाद रहेकाले त्यसलाई समेत साधारणसरह वितरण गर्न थालिएको विभागले जनाएको छ।
जलजलामा स्थानीय जातका गाई गोरु पाल्नेलाई अनुदान,"बेनी :पर्वतको जलजला गाउँपालिकाले स्थानीय गाईगोरु पाल्ने कृषकलाई अनुदान दिने भएको छ । आर्थिक वर्ष २०८०८१ को नीति तथा कार्यक्रम र बजेटमा स्थानीय जातका गाईगोरु संरक्षण कार्यक्रम सञ्चालन गर्न बजेट बिनियोजन गरिएको छ। संघीय सरकारको साझेदारीमा धाईरीङको गण्डकी गोपाल गौशाला निर्माणमा एक करोड ६० लाख बिनियोजन गरेको जलजला गाउँपालिकाले स्थानीय जातका गाईगोरु पाल्ने कृषकलाई अनुदान दिन आठ लाख रुपैयाँ छुट्टाएको अध्यक्ष राजुप्रसाद आचार्यले बताए । धार्मिक, सांस्कृतिक, जैविक र पर्यावरणीय महत्व वोकेका स्थानीय जातका गाई र गोरु पाल्ने कृषकलाई अनुदान दिएर संरक्षणको पहल थालेको हो,उनले भने पछिल्लो समय बढी ढूध दिने उन्नत जातको गाई र भैसी पाल्ने तथा खेतबारी खनजोतका लागि ट्याक्टर र मिनिटेलर हलोको बढ्दो प्रयोगसँगै स्थानीय जातका गाई र गोरु पाल्ने चलन घटेको छ । आधुनिक र व्यवसायिक पशुपालन तथा कृषिलाई प्रर्वद्धनका साथसाथै स्थानीय जातका पशुको आनुवांशिक स्रोत संरक्षण गर्न गाईगोरु पाल्ने कृषकलाई यसै आर्थिक वर्षदेखि थालिको अनुदान दिने कार्यक्रमलाई आगामी वर्षमा पनि निरन्तरता दिएको हो । चालु आर्थिक वर्ष २०७९८० मा ४०० वटा गाईगोरुका लागि चार लाख अनुदान दिन बजेट बिनियोजन गरेको थियो । जलजला७ धाइरीङमा समुदाय स्तरबाट गौशाला सञ्चालन गरेर स्थानीय जातको गाई पालिएको छ । यसअघिका वर्षमा जलजला गाउँपालिकाले कृतिम गर्भाधानबाट जन्मिएका गाईको बाच्चा, बाच्छि र भैसीका पाडापाडी हुर्काउने कृषकलाई पशुको सुत्केरी भत्ता, गोठ र बाख्राको खोर सुधारमा अनुदान दिएको थियो । पशुको सुत्केरी भत्ताका लागि आगामी वर्ष दुई लाख रुपैयाँ बिनियोजन भएको छ । गाउँपालिकाले ४७ करोडको बजेट पारित गरेको छ। जलजला गाउँपालिकाको नीति तथा कार्यक्रम र बजेट सार्वजनिक गर्दै अध्यक्ष राजुप्रसाद आचार्य र उपाध्यक्ष दिपक आचार्य । तस्बिर : सन्तोष गौतम"
विपन्न बस्तीमा मुख्यमन्त्री कार्यक्रम,"बेनी : म्याग्दीका दुईवटा स्थानीय तहमा विपन्न बस्तीमा मुख्यमन्त्री कार्यक्रम लागू भएको छ। कृषि ज्ञान केन्द्र म्याग्दीको सहयोगमा बेनी नगरपालिका६ को जामुनाखर्क र मालिका गाउँपालिका४ को महभीरमा कार्यक्रम सञ्चालन भएको हो। केन्द्रका प्रमुख किरण सिग्देलले विपन्न परिवारको व्यावसायिक कृषि र पशुपालन मार्फत आयआर्जनमा सुधार ल्याउने उद्देश्यले कार्यक्रम सञ्चालन गरिएको जानकारी दिए। कृषि र पशुपालन मार्फत विपन्न समुदायको आयआर्जनमा सुधार ल्याउने कार्यक्रमको उद्देश्य हो, उनले भने चालू आर्थिक वर्ष २०७९०८० मा २०२० लाख बजेट विनियोजन भएको कार्यक्रम कृषक समूह मार्फत कार्यान्वयन गरिएको छ। जामुनाखर्क र महभीर कृषि तथा आयआर्जन समूहले कार्यक्रम कार्यान्वयन गरेका हुन्। जिल्ला स्तरमा सरोकारवालाहरूको बैठकले प्रदेशसभाको दुई वटा निर्वाचन क्षेत्रका एकएक वटा विपन्न बस्ती छनौट गरेर कार्यक्रम कार्यान्वयनका लागि सिफारिस गरेको थियो। दुई वटा समूहमा ७० घरपरिवारआवद्ध भएका छन्। कार्यक्रम मार्फत कृषकलाई ९० प्रतिशत अनुदानमा बाख्राबोका वितरण, मौरीपालन, कुखुरा, खोर निर्माण र भकारो सुधार गर्न सहयोग गरिएको कृषि ज्ञान केन्द्रका बाली संरक्षण अधिकृत सञ्जिव बाँस्तोलाले बताए। कार्यक्रम मार्फत जामुनाखर्कमा ३६ जना कृषकलाई १०० वटा बाख्रा र ३ वटा बोका वितरण गरिएको छ। समूहका अध्यक्ष टेकबहादुर बिकले ६ जनालाई तरकारी खेती, ८ जनालाई भकारो सुधार र १६ जनालाई बाख्राको खोर निर्माणमा अनुदान दिइएको बताए। खोर नभएकालाई खोर बनाउन र बढीमा दुई वटा पाठापाठी, खोर भएकालाई तीन वटाका दरले बाख्रा वितरण गरिएको हो, उनले भने उन्नत बोयर र जमुनापारी क्रस बोका भने सामूहिक हिसाबले उपलब्ध गराइएको हो। महभीर कृषक समूह मार्फत बाख्रा, मौरी र कुखुरापालन व्यवसाय सञ्चालन भएको कृषि ज्ञान केन्द्रले जनाएको छ। कृषकको मागका आधारमा विभिन्न शीर्षकमा अनुदान दिइएको हो।"
"सरकार मक्ख, किसानलाई दु;ख","देशको ७७ जिल्लामध्ये मनाङ र मुस्ताङबाहेकका ७५ जिल्लामा धानखेती गरिन्छ। धान समुद्रसतहभन्दा ६० मिटर झापा जिल्लाको कचनाकेवलदेखि ३ हजार ५० मिटर जुम्लाको हुमचौरसम्म खेती गर्ने गरेको छ। नेपालमा कुल खेतीयोग्य जमिनमध्ये (४७ प्रतिशत) १४ लाख ७३ हजार हेक्टर क्षेत्रफलमा धानखेती गरिँदै आएको छ। जसमध्ये तराईमा ७०, पहाडमा २५ र उच्च पहाडमा ५ प्रतिशत क्षेत्रमा धानखेती गरिन्छ। २०४५ सालमा नेपालको ३५ लाख हेक्टरमा धानखेती हुने गरेको थियो। झन्डै पाँच दशकअघि प्रतिहेक्टर १३ मेट्रिकटन धान उत्पादन हुने गरेकोमा उत्पादकत्व बढेर गत वर्ष प्रतिहेक्टर ३७९ मेट्रिकटन पुगेको छ। सन् १९६६ मा विश्वभर नै भोकमरी फैलियो। भोकमरीबाट बच्न संयुक्त राष्ट्रसंघले धानलाई वर्षबाली मानेको थियो। भोकमरीबाट मुक्तिको नारासहित उक्त वर्ष मुख्यबालीको रूपमा धानलाई जोड दिइयो। जुन स्थापित भयो। जसका कारण एसियामा ९० प्रतिशत धान उत्पादन र खपत हुँदै आएको छ। धान निर्यातक देश नेपाल ; जुन समयमा प्रविधि, प्राविधिक, कृषिको बलिया संरचना, बजेट, ऐन कानुन केही थिएन। त्यस्तो अवस्थामा पुर्खाहरूले आफ्नै ज्ञान सीप क्षमताबाट सिँचाइको व्यवस्थासमेत मिलाइएको थियो। स्थानीय स्रोतसाधनमा आधारित रही गरेको खेतीपातीको पद्धति जीवित रहँदा २०३१ सालमा धान, चामल निर्यात गर्न मेची, कोसी, सगरमाथा, नारायणी, जनकपुर, लुम्बिनी र सुदूरपश्चिममा ८ वटा धानचामल निर्यात गर्ने कम्पनी स्थापना गरियो। उक्त समयमा ५५ हजार मेट्रिकटन चामल नेपालबाट भारत बंगलादेशलगायतमा निर्यात हुने गथ्र्यो। उक्त क्रम सात वर्षसम्म निरन्तर चलिरह्यो। आठौं वर्षमा पुग्दा नाटकीय रूपमा नेपालमै चामल आयात हुन थाल्यो। दसांै वर्षसम्म पुग्दा ती आठवटै कम्पनी बन्द हुने स्थितिमा पुगे। राज्यले किसानको पीडा बुझ्न सकेन, अवस्थाको सही विश्लेषण गर्न सकेन। नीतिनियम किसानमैत्री बनाउन र कार्यान्वयन गर्न सकेन। किसानको सम्मान गर्न जानेन, किसानको अपमानमा रमाउने क्रमले प्रश्रय पायो। किसानहरू निराश भए। किसान निराश हुनु भनेको देशको कृषि क्षेत्र निराश हुनु हो। कर्म गर्नेको चित्त दुखाएमा कर्म गराउनेलाई फलिफाप हुँदैन। जसले आफ्नो कर्मलाई धर्म सम्झी काम गर्छ, उसप्रति राज्य, राज्य सञ्चालक एवं सेवा प्रदायकहरूको दृष्टिकोण सकारात्मक नहुन सक्छ। हामी अह्राउने किसान अह्राएको काम गर्ने भन्ने गलत बुझाइ र किसानको अस्तित्व स्विकार गर्न नसकेका कारण देशको उत्पादन ओरालो लाग्ने क्रम बढेको छ। धान दिवस र कृषिको अवस्था ; सरकारले दुई दशकअगाडि २०६१ देखि सरकारी निर्णय गरी नियमित रूपमा हरेक वर्ष नारा परिवर्तन गर्दै असार १५ गतेलाई धान दिवस मनाउन थालेको हो। जसलाई रोपाइँ महोत्सवको रूपमा मनाइन्छ। धान दिवस मनाउन थालेसँगै धान र यसको मुख्य परिकार भातका बारेमा ह्वात्तै चासो बढेको छ। जसका कारण धान चामलको आयात पनि बढेर गएको छ। नेपालमा तीन तहको सरकार र अन्य संघ, संगठन, संस्था र समूहसमेत होडबाजीका साथ धान दिवस मनाउन तल्लीन छन्। धान दिवस तथा महोत्सव भनेको हिलो खेल्ने र वर्षको एक दिन कोदाली समातेर फोटो खिच्छन्। धान रोपेदेखि भिœयाउने दिनसम्मको कर्मको रूपमा लिनु पर्छ। यस कर्मको सुरुवाती दिन असार १५ गते हो। विगतदेखि हालसम्म १९ वर्षको धान दिवस तथा रोपाइँ महोत्सवलाई बिट मारिसकेका छौं। समय सान्दर्भिक नारा घन्काउँदै दिवस मनाइरहँदा लिएको नारा सार्थक भयो त ? सोच्यौं कि सोचेनौं ? विगतका नारालाई फर्केर हेर्ने हो भने नारा एकातिर धान तथा कृषि उत्पादनको अवस्था अर्कोतिर मौलाएको पाइन्छ। यसले कृषि नाराले चल्दैन भन्ने शिक्षा दिएको छ। धान दिवस मनाइरहँदा छैन गोदाममा खाद्य ; हामीसँग सार्क फुड बैंक र राष्ट्रिय खाद्य सुरक्षा भण्डारणको जिम्मेवारी पाएको खाद्य सुरक्षा तथा व्यापार कम्पनीअन्तर्गत देशका दुर्गम २४ जिल्लामा खाद्यान्न व्यवस्थित तथा सञ्चित गर्न करिब एक सय वटा खाद्य बिक्री केन्द्र (गोदाम) छन्। चामल, गहुँ र मकै सञ्चित गर्न फुड बैंकका लागि अनुदानसमेत प्राप्त गरेता पनि हाल ६३ गोदाम खाली छन्। जसमा ३३ हजार मेट्रिकटन मौज्दात हुनुपर्नेमा हाल सदरमुकामहरूमा १० टनमात्र मौज्दात भएको समाचार आएका छन्। वर्षायाममा हुने बाढी, पहिरो, डुबान तथा भूकम्पजस्ता प्रकोपमा खाद्य संकटमा सहयोग पुर्याउन र खाद्य संकटबाट बचाउन जसले जिम्मेवारी बहन गर्नुपर्ने हो त्यो नगर्दा देश खाद्य संकटको संघारमा पुगेको हो। तसर्थ अबको समाधानको बाटो भनेको कृषि कर्मको सम्मान हो। कर्म गर्नेको अस्तित्व स्विकार हो। हामीले अस्तित्वको लडाइँ होइन, अस्तित्व स्वीकार्न सक्नुपर्छ। जसका लागि जता भलो, उतै थलो बनाउन आवश्यक छ। मासुजस्तै मलको भागबन्डा ; ७० प्रतिशतभन्दा बढी पारिवारिक खेतीमा संलग्न साना किसान र तिनको योगदानको मूलप्रवाहीकरण गर्न आवश्यक रहेको यथार्थतालाई स्वीकार गरिएन। व्यावसायिक कृषिको नाममा रासायनिक मलको राजनीतिको घनचक्कर दोहोरिइरहेको छ। सरकारले २०८००८१ को बजेट प्रस्तुत गरेको छ। कुल कृषि बजेटको आधाभन्दा बढी बजेट रासायनिक मलका लागि छुट्ट्याएको छ। गत वर्ष ३८ अर्ब रकम रासायनिक मलमा खर्च गरेता पनि किसानले मल पाउन सकेनन्। भारतबाट बिचौलियाहरूले लुकछिपी ल्याएको गुणस्तरहीन मल महँगो मूल्यमा खरिद गरी प्रयोग गर्न किसान बाध्य भए। किसानको यो पीडा सेलाउन नपाउँदै मोटो रकम विनियोजन गरेर किसानलाई आशा दिलाए पनि आधा वर्षा बित्दा पनि किसानले मलका अभाव धान रोपाइँ गर्न सकेका छैनन्। कतिपय स्थानमा सहकारीहरूबाट किसानलाई बाँड्न लगिएका सीमित कोटाको मल मासु भाग लगाए जसरी २३ किलोका दरले वितरण भएको छ। अनि कसरी हुन्छ धानको उत्पादन वृद्घि ? धान फल्ने खेत घरघडेरी ; धान फल्ने खेतका फाँटमा सिमेन्टमा ठूलाठूला घर संरचना बने। नागरिक समाजको दबाबको भरमा सरकारले भूउपयोग नीति पास गर्यो। सोही आधारमा नियमावली पास गरिएको छ। अब त केही हुन्छ कि भनेर आशा गरेको भूमि व्यवस्था सहकारी तथा गरिबी निवारण मन्त्रालयले बिना निर्देशिका वा कार्यविधि हचुवाको भरमा काम गर्यो। यसकारण धान फल्ने जमिन साँघुरिएर गई उत्पादन हट्दो छ। यो वर्ष मध्य असार भइसक्दा पनि धान रोपाइँ गर्न सकेका छैनन्। जग्गा बाँझै छन्। किसान अभियन्ता बस्नेत राष्ट्रिय कृषक समूह महासंघ, नेपालका अध्यक्ष हुन्।"
मालढुङ्गाबेनी सडक अवरुद्ध,यात्रुलाई बागलुङतर्फको वैकल्पिक रुट प्रयोग गर्न आग्रह गरिएको ट्राफिक प्रहरी प्रमुख न्यूरेले बताए। निर्माणाधीन उक्त सडक समान्य वर्षा हुँने बित्तिकै अवरुद्ध हुने गरेको छ । पर्वत : निरन्तरको वर्षाका कारण कालीगण्डकी करिडोरअन्तर्गत म्याग्दी र मुस्ताङलाई जोड्ने मालढुङ्गाबेनी सडक अवरुद्ध बनेको छ । पर्वत जलजला गाउँपालिका७ धाइरिङको केराबारीमा सडकमाथिवाट आएको पहिराले पुरिएर गए रातिदेखि सडक अवरुद्ध बनेको हो । निरन्तर वर्षा भएका कारण अहिलेसम्म पहिरो पन्छाउने काम सुरु हुनसकेको छैन । वर्षा रोकिएपछि सम्बन्धित निर्माण व्यावसायीलाई सडक खुलाउनका लागि अनुरोध गरिएको जिल्ला ट्राफिक प्रहरी कार्यालय पर्वतका प्रमुख सुमन न्यूरेले जानकारी दिए। सडक अवरुद्ध हुँदा मुस्ताङ र म्याग्दीका लागि अन्य जिल्लाबाट आएका सवारीसाधन र यात्रु लस्तीमा थन्किएका छन् । म्याग्दी र मुस्ताङबाट छुटेका लामो तथा छोटो दूरीका सवारीसाधन मिलनचोकमा रोकिएका छन् । यात्रुलाई बागलुङतर्फको वैकल्पिक रुट प्रयोग गर्न आग्रह गरिएको ट्राफिक प्रहरी प्रमुख न्यूरेले बताए। निर्माणाधीन उक्त सडक समान्य वर्षा हुँने बित्तिकै अवरुद्ध हुने गरेको छ । रासस
"संखुवासभामा बाढी प्रकरण : १३ दिनपछि एकजनाको शव भेटियो,१९ अझै बेपत्ता","खाँदबारी : अविर वर्षासँगै असर २ गते राति आएको बाढीले हेवा खोलामा बेपत्तामध्ये एकजनाको शव अरुण नदी किनारमा फेला परेको छ । शवको पहिचान हुन नसकेको जिल्ला प्रहरी कार्यालयका सूचना अधिकारी सरोज खनालले जानकारी दिए । चैनपुर नगरपालिका११,दुम्कट्टामा बिहीबार साँझ शव फेला परेको हो । शव जिल्ला अस्पताल खाँदबारीमा पोष्टर्माटमका लागि ल्याइएको सूचना अधिकारी खनालले बताए । उनले भने,पाँचखपन नगरपालिका ७ का ३३ वर्षीय भुवनसिं तामाङकी श्रीमतीले शव आफ्नो श्रीमानको भनेपनि पुष्टि हुन सकेको छैन। ' असर २ गते राति आएको बाढीमा बेपत्ता एका जिल्लाका विभिन्न स्थानका अझै १९ जना बेपत्ता छन् ।"
सडकको पानी मोटर लगाएर फ्याक्ने क्रममा करेन्ट लागेर मजदुरको मृत्यु,प्रहरीका अनुसार शुक्रबार बिहान साढे ७ बजे घैलाडुब्बाबिर्ताबजार सडक खण्ड अन्तर्गत बिर्तामोड२ स्थित कच्छुबारीमा बाटोको प्लम हाल्नका लागि सडकमा जमेको पानी मोटर लगाएर फ्याँक्ने क्रममा राजवंशीलाई करेन्ट लाग्दा उनको घटनास्थलमै मृत्यु भएको थियो। झापा : सडक निर्माणको क्रममा करेन्ट लागेर झापाको बिर्तामोडमा एक मजदुरको मृत्यु भएको छ। मृत्यु हुनेमा बिर्तामोड नगरपालिका ३ स्थित सैनिक मोड निवासी ४० वर्षीय धनबहादुर राजवंशी रहेको जिल्ला प्रहरी कार्यालय झापाले जनाएको छ। प्रहरीका अनुसार शुक्रबार बिहान साढे ७ बजे घैलाडुब्बाबिर्ताबजार सडक खण्ड अन्तर्गत बिर्तामोड२ स्थित कच्छुबारीमा बाटोको प्लम हाल्नका लागि सडकमा जमेको पानी मोटर लगाएर फ्याँक्ने क्रममा राजवंशीलाई करेन्ट लाग्दा उनको घटनास्थलमै मृत्यु भएको थियो। घटनाको बारेमा प्रहरीले अनुसन्धान गरिरहेको जनाइएको छ।
असार १५ मा किन खाइन्छ दही चिउरा ?,"भक्तपुर : आज असार १५। रोपाइँ सकेको खुसीयालीमा भोजस्वरुप दही र चिउरा खाने दिन। सरकारले यस दिनमा धान दिवससमेत मनाउँदै आएको छ। नेपाली समाजमा परम्परागत रुपले नै असार १५ मा दही चिउरा खाने प्रचलन रहँदै आएको हो। तर असार १५ मै किन खाइन्छ दही चिउरा ? प्रायःको एउटै उत्तर हुने गर्छ,पहिलेदेखि खाँदै आएको त्यसैले। आखिरमा किन असार १५ को सांस्कृतिक महत्व छ त ? संस्कृतिकर्मीका आधारमा असारमा समयमै रोपाइँ सकिएको खुसीयालीमा दही चिउरा खाइन्छ। परापूर्वकालदेखि नै यो प्रचलन चल्दै आयो। तर समयक्रमले यसलाई असार १५ मा पुर्याएको संस्कृतिकर्मीको तर्क छ। उनीहरुका अनुसार रोपाइँ नसकिएसम्म दहीचिउरा खाइँदैन तर अहिले रोपाइँ सकियोस् या नसकियोस् प्रत्येक वर्षको असार १५ मा दहीचिउरा खाने गरिन्छ। हुन त अहिले दहीचिउरा खान असार १५ सम्म पर्खन पर्दैन। अहिले बजारमा दही चिउरा १२ महिना उपलब्ध छन्। परापूर्वकालमा समयमै रोपाइँ सकिएको खुसीयालीमा भोजस्वरुप दहीचिउरा खाने चलन रहेको संस्कृतिकर्मी ओमप्रसाद धौभडेल बताउँछन्।माना रोपेर मुरी फलोस् भन्ने कामना लिएर सुरु गरिएको रोपाइँ सकिएको खुसीयालीमा दही चिउरा खाने गरिएको हो,संस्कृतिकर्मी धौभडेल स्पष्ट पार्छन्। उनले रोपाइँमा सबैलाई भ्याइनभ्याइ हुने भएकाले पकाइरहन पनि नपर्ने र तयार गर्न धेरै समय पनि नलाग्ने भएकाले दहीचिउरा खाने प्रचलनले महत्व पाएको बताए। असारमा कामको व्यस्तताले अरु खानेकुरा जोहो गर्ने समय हुँदैन,उनले थपे,पकाइवरी गर्न नपर्ने र सरल रुपमा सबैका घरघरमा उपलब्ध हुने भएकाले असार १५ मा दही चिउरा खाने थिति नै बसेको हो। उसबेला सबैसँग आजजस्तो माछा,मासुलगायतका पौष्टिक आहार खाने क्षमता थिएन। रोपाइँले थाकेका किसानलाई माछामासु पकाएर बस्ने फुर्सद पनि हुँदैन। सबैजसो किसानका घरमा गाईभैसी पालिएको हुन्थ्यो। गाईभैसीले दिने दूधले गर्दा घरघरमा दही, मही र घ्यू खाली हुँदैन। त्यस्तै खेती किसानी गर्ने भएकाले चिउरा पनि घरमै हुने भइहाल्यो। त्यसैले घरमै रहेको दहीचिउरालाई महत्व दिएर असारमा रोपाइँ सकिएको खुसीयालीमा भोज गर्ने प्रचलन रहेको संस्कृतिकर्मी धौभडेल स्पष्ट पार्छन्। दही चिउरा पौष्टिक आहार पनि भयो। धेरै समय लाग्ने गरी दहीचिउरा अरु खानेकुरा जसरी पकाइरहन पनि पर्दैन। त्यसैले यसको प्रयोगले महत्व पाएको उनी बताउँछन्। यसै प्रयोगले आज संस्कृति र पर्वको रुप लिएको मात्र हो,संस्कृतिकर्मी धौभडेल भन्छन्,तर कृषिमा परनिर्भरता बढेसँगै असार १५ को महत्व खल्लो हुने क्रम बढेको छ। उनका अनुसार असार १५ कृषिमा नेपालीहरुको आत्मनिर्भरताको प्रमाण हो।पहिले दही र चिउरा घरकै हुन्थे, उनी भन्छन्,तर अहिले दही र चिउरा दुवै किन्नुपर्छ।"
संघीयता कार्यान्वयनको कामलाई व्यवस्थित गरौं : प्रधानमन्त्री,"शुक्रबार पोखरामा आयोजित अन्तर प्रदेश मुख्यमन्त्री बैठकको उद्घाटन समारोहलाई सम्बोधन गर्दै प्रधानमन्त्रीले यस्तो निर्देशन दिएका हुन् । काठमाडौं : प्रधानमन्त्री पुष्पकमल दाहाल प्रचण्डले संघीयता कार्यान्वयनको जिम्मेवारीलाई तीव्रता र व्यवस्थित रूपमा अगाडि बढाउन सातै प्रदेशका मुख्यमन्त्रीहरूलाई निर्देशन दिएका छन् । शुक्रबार पोखरामा आयोजित अन्तर प्रदेश मुख्यमन्त्री बैठकको उद्घाटन समारोहलाई सम्बोधन गर्दै प्रधानमन्त्रीले यस्तो निर्देशन दिएका हुन् । बैठकलाई सम्बोधन गर्दै प्रधानमन्त्री दाहालले भने, सर्वप्रथम यस सुन्दर नगरी पोखरामा अन्तर प्रदेश मुख्यमन्त्री बैठक आयोजना गर्नुभएकोमा म गण्डकी प्रदेशका माननीय मुख्यमन्त्री तथा गण्डकी प्रदेश मन्त्रिपरिषद्लाई हार्दिक धन्यवाद दिँदै बैठकको पूर्ण सफलताको कामना गर्दछु। नेपालको संविधान जारी भएपछि दोस्रो पटक आयोजना भएको यो बैठकले देशमा संघीय लोकतान्त्रिक गणतन्त्रलाई थप सुदृढ गर्न र प्रदेश प्रदेशबीचको सम्बन्धलाई सबल बनाउन महत्वपूर्ण भूमिका खेल्न सक्ने मेरो विश्वास छ। अढाइ शताब्दी लामो एकात्मक राज्यप्रणालीमा अभ्यस्त हाम्रा लागि संघीय शासन प्रणाली नितान्त नौलो अभ्यास थियो । संविधानले व्यवस्था गरेअनुरूप सहकारिता, सहअस्तित्व र समन्वयको सिद्धान्तमा आधारित सङ्घीय शासन प्रणालीको सुसञ्चालन हाम्रा लागि चुनौतीपूर्ण नै थियो । तर, तीनै तहमा चुनिएर आउनुभएका जनप्रतिनिधिहरू सीमित स्रोतसाधनको सुझबुझपूर्ण ढङ्गले परिचालन गर्दै विकास निर्माणका कामलाई अघि बढाउँदै जनताका आकांक्षा पूरा गर्न क्रियाशील रहनुभएकाले संघीय लोकतान्त्रिक गणतन्त्रात्मक व्यवस्था संस्थागत हुँदै गएको छ। यस कार्यमा प्रदेश सरकारको नेतृत्व सम्हाल्नुहुने सबै माननीय मुख्यमन्त्रीज्यूहरूले खेल्नुभएको महत्वपूर्ण भूमिकाको प्रशंसा गर्दछु । प्रधानमन्त्रीले भने । प्रधानमन्त्रीले भने, संविधान जारी भएको झण्डै सात वर्षको अवधिमा हामीले उत्साहजनक उपलब्धि हासिल गरेका छौं। तीनै तहको दोस्रो कार्यकालको निर्वाचन सम्पन्न भएको छ। सातै प्रदेशको प्रादेशिक राजधानी र नामाकरण भएको छ । राष्ट्रिय प्राकृतिक स्रोत तथा वित्त आयोगको सिफारिसबमोजिम प्रदेश तथा स्थानीय तहमा वित्तीय हस्तान्तरण व्यवस्थित हुँदै गएको छ। कर्मचारी समायोजनको काम सम्पन्न भएको छ। संघीयता कार्यान्वयनसम्बन्धी करिब ८० वटा ऐनहरू निर्माण तथा १६५ वटा कानूनहरू संशोधन भएका छन् भने केही महत्वपूर्ण ऐनहरू तर्जुमाका चरणमा छन्। तीन तहका सरकारबीच कार्यात्मक समन्वयका लागि संघ, प्रदेश र स्थानीय तह समन्वय तथा अन्तरसम्बन्ध ऐन, २०७७ कार्यान्वयनमा रहेको छ। सोही ऐनबमोजिम समन्वयका संरचनाहरू क्रियाशील भएका छन्। उनले प्रधानमन्त्रीकै तहबाट प्रदेश मुख्यमन्त्रीहरूसँग समयसमयमा छलफल र अन्तरक्रिया हुँदै आएको र प्रदेश मुख्यमन्त्रीहरू समेतको सहभागितामा राष्ट्रिय विकास समस्या समाधान समितिको बैठक गर्ने पद्धतिको विकास गरिएकोसमेत सो अवसरमा जानकारी दिए ।"
राष्ट्रिय धान दिवसमा किसान नगदसहित सम्मानित,"वीरगन्ज : पर्साको जगरनाथपुर गाउँपालिकाले २० औं राष्ट्रिय धान दिवसमा दुईजना किसानलाई नगदसहित सम्मानित गरेको छ । राष्ट्रिय धान दिवसको अवसरमा शुक्रबार गाउँपालिकाको कृषि शाखाले आयोजना गरेको धान रोपाइँ कार्यक्रममा गाउँपालिकाले दुईजना किसानलाई जनही नगद ५५ हजार रुपैयाँ प्रदान गरि सम्मानित गरेको हो । जगरनाथपुर गाउँपालिका  ४ हरपुरस्थित स्थानीय किसानको खेतमा आयोजित धान रोपाइँ कार्यक्रममा गाउँपालिकाका अध्यक्ष श्रीकान्त यादवले किसानसँगै धान रोप्दै हरपुरकै एक महिला र एक पुरुष किसानलाई जनही ५ हजार रुपैयाँ प्रदान गरे । खेती गर्ने किसानको आत्मबल बढाइ प्रोत्साहित गर्ने उद्देश्यले किसानलाई नगद रकम प्रदान गरि सम्मानित गरिएको अध्यक्ष यादवले बताए । कार्यक्रममा बोल्दै उनले कृषि प्रधान मुलुकमा बर्सेनि ३० अर्ब बढि मुल्यको चामल मात्रै आयात गर्नुपर्ने अवस्था अत्यन्तै दुर्भाग्यपूर्ण भएको बताए । नेपाललाई कम्तिमा पनि धान र चामलमा आत्मनिर्भर बनाउन सकिए किसानको जीवनस्तर उकासिने भन्दै उनले भने,नयाँ बजेटमा हाम्रो पालिकाले कृषिलाई मुख्य प्राथमिकता दिएको छ ,किसानलाई व्यसायिक खेतीका लागि प्रोत्साहित गर्छौं ,मल ,बीउ ,सिंचाइ र उपजको बजार व्यवस्थापनको लागि पालिकाले योजना बनाएर काम गर्छ । गाउँपालिका अध्यक्ष यादवकै अध्यक्षतामा भएको धान रोपाइँ कार्यक्रममा गाउँपालिकाकी उपाध्यक्ष बबिता सिंह क्षेत्री , वडा नम्बर ३ का वडाअध्यक्ष सुवाष यादव , वडा नम्बर ४ का वडाअध्यक्ष प्रभु महत्तो नुनिया , कृषि शाखाका प्रमुख शत्रुधन चौरसिया , स्थानीय किसान , गाउँपालिकाका कर्मचारीलगायतको सहभागीता थियो ।"
"पहिरो खस्ने क्रम रोकिएन, नारायणगढ मुग्लिन सडक सुचारु हुन आज दिनभरि लाग्ने",चितवन : पहिरोले अवरुद्ध बनेको नारायणघाटमुग्लिन सडक सञ्चालनमा आउन अझै केही समय लाग्ने छ। पानी परिरहेको र अझै पहिरो बारम्बार झरिरहेकोले पहिरो पन्छान आज दिनभरि लाग्ने सडक डिभिजन कार्यलयका सुपर भाइजर ईश्वर क्षेत्रीले जानकारी दिए। हिजो दिउँसो दुईबजेतिर इच्छाकामना गाउँपालिका५ स्थित तीन नम्बर पुलनजिकै सुख्खा पहिरो खसेको थियो। हिजोदेखि उक्त सडकमा सवारी सञ्चालनमा आउन सकेको छैन। आज बिहान ६ बजेदेखि नै पहिरो पन्छाउने काम भइरहेको र उक्त कार्यका लागि २ लोडर १ स्काबेटरको प्रयोग गरिएको सुपर भाइजर क्षेत्रीले बताए। पहिरोले सडकमा सवारी जाम भएकोले पोखरा जने सवारी पनि प्रभावित बनेको छ।
पहिरोले कान्तिलोकपथ अवरुद्ध,"हेटौंडा : अविरल वर्षापछि गएको पहिरोका कारण हेटौंडाकाठमाडौँ जोड्ने कान्तिलोकपथ सडकखण्ड अवरुद्ध बनेको छ। मकवानपुरको सिमानाबाट करिब २ किलोमिटर उत्तरतर्फ ललितपुर जिल्लाको भट्टेडाँडास्थित सडकमा पहिरो गएको हो। निरन्तर वर्षा भइरहेका कारण मौसम सुधार नभएसम्म पहिरो हटाउन कठिनाइ भएको प्रहरीले जनाएको छ। हेटौंडाबाट काठमाडौँ जान हिडेका हल्का सवारी साधनहरुलाई ठिंगन प्रहरी चौकीले सडक सञ्चालन नभएसम्मका लागि लामबद्ध गरी रोकेर राखेको जिल्ला प्रहरी कार्यालय मकवानपुरका प्रहरी निरीक्षक रामचन्द्र घिमिरेले बताए। त्यस्तै त्रिभुवन राजपथ, पूर्वपश्चिम राजमार्ग, भीमफेदीऔकुलेखानी सडकखण्डको फाखेल, सिस्नेरी, चित्लाङ् र थानकोट सडकखण्डमा भने सवारी साधन निर्वाध सञ्चालन भइरहेको प्रहरी निरीक्षक घिमिरेले जानकारी दिए।"
"आज असार १५, राष्ट्रिय धान दिवस मनाइँदै","काठमाडौं : आज धान दिवस मनाइँदै छ। विसं २०६१ मङ्सिर २९ गते मन्त्रीस्तरीय निर्णय गरी २०६२ साल असार १५ गतेदेखि राष्ट्रिय धान दिवस मनाउन थालिएको हो। कृषि प्रधान देश भएकाले नेपालका अधिकांश नागरिकको पेसा खेतीपाती हो। त्यसैले धान दिवस आज खेतमा काम गरी दही चिउरा खाएर मनाइँदै छ। किसान वर्षभरका लागि छाक जुटाउन यो महिना खेतीमा व्यस्त हुन्छन्। आजका दिन असारे भाकामा लोकदोहोरी गाउँदै छुपुछुपु हिलोमा धान रोपिन्छ। छुपु र छुपु हिलोमा धान रोपेर छोडौँला, बनाई कुलो लगाई पानी आएर गोडौँला जस्ता लोकलयका गीत गाएर खेतमै रमाइलो पनि गरिन्छ। मध्य गर्मीको यो समयमा युवा लाठे र युवती रोपाहारले खेतका गराको हिलो छ्यापाछ्याप गरेर मनोरञ्जन गर्छन्। कामको चटारोले थकित भएका किसान शक्ति प्राप्तिका लागि दही चिउरा खान्छन्। यसबेला दही चिउराले शरीरमा शीतलता भई शक्ति सञ्चय हुने विश्वास गरिन्छ। असार १५ लाई नेपाली समाजमा दही चिउरा खाने पर्वका रुपमा पनि लिइन्छ। खेतीपातीबाहेक अन्य पेसा र व्यवसायमा लागेका नेपालीले पनि आज दही चिउरा खाई असार १५ मनाउँछन्। हाम्रो संस्कृतिमा दहीको स्थान महत्वपूर्ण छ। शुभ कार्यका लागि घर बाहिर निस्कने, विदेश जाने आदि महत्वपूर्ण काम गर्नुअघि दही अक्षता मुछेर निधारमा रातो टीका लगाउने परम्परा छ। यस्ता शुभकाममा निस्कनुअघि सगुनका रुपमा पनि दही खुवाएर बिदाइ गरिन्छ। निस्कने बेलामा दही खाएर हिँडे साइत पर्ने जनविश्वास रहिआएको छ। दही वैज्ञानिक दृष्टिले पनि स्वास्थ्यवर्द्धक मानिन्छ। गुरु गोरखनाथले नेपालको एकीकरणकर्ता श्री ५ बडामहाराजाधिराज पृथ्वीनारायण शाहलाई दही खान दिएर पराक्रमी हुने भविष्यवाणी गरेका थिए भनिन्छ। आयुर्वेदमा भोजनको अन्त्यमा दही मथेर बनाएको मोही पिएमा औषधि उपचारका लागि स्वास्थ्यकर्मीकहाँ जानु नपर्ने बताइएको छ। भोजनान्ते पिबेत् तक्रं वैद्यस्य किं प्रयोजनम् भन्ने जस्ता वाक्य पनि आयुर्वेदमा उल्लेख गरिएको छ। दहीले पाचन शक्ति पनि बढाउँछ। पखाला लागेका बेला दही चिउरा खाएमा औषधिको काम गर्छ। यसैले दही चिउरा खाने संस्कारले नेपाली संस्कृतिमा बृहत् रुप लिएको छ। यसरी असार १५ गते नेपाली समाजमा धान दिवस राष्ट्रिय सांस्कृतिक पर्व बन्न सफल भएको छ।"
"मनसुन सक्रिय, आज देशभर पानी पर्ने","काठमाडौं : मनसुन सक्रिय रहेकाले देशको अधिकांश स्थानमा वर्षाको सम्भावना छ । जल तथा मौसम विज्ञान विभागका अनुसार मनसुनी वायुको प्रभावले आज दिउँसो देशभर सामान्यदेखि पूर्णतया बदली रही कोशी, मधेस प्रदेश, बागमती, गण्डकी र लुम्बिनी प्रदेशका धेरै स्थान तथा बाँकी प्रदेशका केही स्थानमा हल्कादेखि मध्यम वर्षाको सम्भावना छ । साथै कोशी, मधेस प्रदेश, बागमती, गण्डकी र लुम्बिनी प्रदेशका थोरै स्थानमा मेघगर्जनचट्याङसहित भारी वर्षाको समेत सम्भावना रहेको विभागले जारी गरेको बुलेटिनमा उल्लेख गरिएको छ । गण्डकी र लुम्बिनी प्रदेशका तराईका धेरै तथा बाँकी प्रदेशका तराईका थोरै स्थानमा हावाहुरीको पनि सम्भावना छ । राति देशभर सामान्यदेखि पूर्णतया बदली भई कोशी, मधेस प्रदेश, बागमती, गण्डकी र लुम्बिनी प्रदेशका धेरै स्थान तथा बाँकी प्रदेशका थोरै स्थानमा हल्कादेखि मध्यम वर्षाको सम्भावना रहेको मौसम पूर्वानुमान महाशाखाले जनाएको छ । यसका साथै गण्डकी, लुम्बिनी र सुदूरपश्चिम प्रदेशका थोरै स्थानमा मेघगर्जनचट्याङसहित भारीदेखि धेरै भारी वर्षाको समेत सम्भावना छ । भारीदेखि धेरै भारी वर्षाको समेत सम्भावना रहेकाले सडक तथा हवाई यातायात, स्वास्थ्य, कृषि, पर्यटनलगायतका क्षेत्र प्रभावित हुनसक्ने तसर्थ भारी वर्षा, मेघगर्जनचट्याङ, हावाहुरी, गेग्रान बहाव, बाढी, पहिरो तथा भूक्षयका कारण हुनसक्ने जोखिम वा क्षतिबाट बच्न आवश्यक सतर्कता अपनाउन महाशाखाले सबैमा अनुरोध गरेको छ ।"

शीर्षक,विवरण
नक्कली शरणार्थीमा सक्कली अल्झन,"भुटानी शरणार्थी बनाएर नेपालीलाई अमेरिका उडाउने गिरोहको खुलासा सामान्य ठगी मात्रै होइन, सर्वसाधारणलाई ठग्न राज्य संयन्त्रमै कसरी सेटिङ हुन्छ भन्ने तथ्यको पटाक्षेप हो। ८७५ नेपालीलाई भुटानी शरणार्थी बनाउने प्रपञ्चमा सामेलको आरोपमा समातिएकाहरू राजनीतिक नेतृत्वबाट संरक्षित छन् र, अनुसन्धानको राडारले स्वयं राजनीतिक नेतृत्व अर्थात मन्त्री भइसकेकाहरूलाई पनि समातेको छ। पूर्व ऊर्जामन्त्री टोपबहादुर रायमाझी मात्रै नभई पूर्वगृहमन्त्री बालकृष्ण खाँणको संलग्नतालाई पक्राउ परेकाहरूको बयानले उदांगो पारिदिएको छ। तत्कालीन गृहमन्त्री रामबहादुर थापा बादलका सुरक्षा सल्लाहकारदेखि तत्कालीन गृहसचिव टेकनारायण पाण्डेकै संलग्नताको लहरो तान्दा राजनीतिक नेतृत्वसम्मकै पहरो थर्किएको छ। तीन दशकभन्दा बेसी नेपालमा शरण लिइरहेका नेपालीभाषी भुटानी नागरिकलाई अमेरिका लगायत तेस्रो देशमा पुनर्वासको चाँजो मिलाइएको थियो। त्यस सन्दर्भमा छुटेकाहरूलाई पनि पुनर्वास गराउन सरकारी समिति बनाइएको थियो। त्यही समितिको प्रतिवेदन, जुन सार्वजनिक भएकै थिएन। त्यसैको उपसूचीमा नेपाली नागरिकहरूको नाम थपी भुटानी बनाएर अमेरिका लैजाने भनेर १० देखि ५० लाख रूपैयाँ असुली भएको थियो। प्रतिवेदन नै सच्च्याएर नाम थप्नेसम्मको हर्कतमा गृह मन्त्रालयका तत्कालीन सचिव, मन्त्रीका सल्लाहकारसमेतको संलग्नता देखिनुले अपराधको सेटिङले मुलुकलाई कसरी जकडेको छ भन्ने देखाएको छ। जब राज्य संयन्त्र नै यो हदको अपराधीकरणमा प्रयोग हुन्छ, सर्वसाधारण कसरी नठगिउन् ? यो प्रकरणमा आरोप लाग्नेबित्तिकै एमाले सचिवसमेत रहेका पूर्वमन्त्री रायमाझी फरार भएका छन्। पूर्वमन्त्री खाँणले आरोप अस्वीकार गरेका छन्। उनीहरूको बचाउमा कसरत भएको शंकाले मुलुकमा कानुनी राज कमजोर भएको मनोविज्ञान झन्झन् बढ्दै झ्याँगिन्छ। कदाचित पनि जोकसैमाथि छानबिनमा यो प्रकरणमा छुट हुनु हुँदैन। प्रहरीले यो घटनाक्रमको निष्पक्ष छानबिन गर्नुपर्छ। राजनीतिक सौदाबाजी गर्दै सरकारले प्रहरीलाई दबाब नदेओस्। आरोपितहरू स्वच्छ र असंलग्न हुन् वा निरपराध हुन् भने उनीहरूले प्रहरीलाई सहयोग गर्नुपर्छ। जुनसुकै ओहोदामा पुगेका व्यक्ति किन नहोउन्, उनीहरूमाथि निष्पक्ष छानबिन गर्नुपर्छ। जसले अमेरिका पुग्ने सपना देखेर किर्ते काम गराएर पैसा बुझाए, उनीहरू पनि यो बदमासीका उत्तिकै साझेदार हुन्। तिनलाई पनि कानुनी कठघरामा उभ्याउनु पर्छ। यही प्रकरणका कारण वास्तविक भुटानी शरणार्थी जो तेस्रो मुलुक पुनर्वासको प्रतीक्षामा छन्, उनीहरू पनि अन्यायमा पर्नु हुँदैन।"
प्रचण्डलाई लिङ्देनको सुझाव : क्यान्टोनमेन्ट घोटाला काण्डको फाइल खोलेर आफू चोखो भएको देखाउनूस्,"लिङ्देनले नक्कली शरणार्थी प्रकरणको छानविनलाई निष्कर्षमा नै पुर्याउने गरि अघि बढ्न सुझाव दिए। काठमाडौं : राप्रपाका अध्यक्ष राजेन्द्र लिङ्देनले क्यान्टोनमेन्ट घोटाला काण्डको फाइल खोलेर आफू चोखो छु भनेर देखाउन पनि प्रधानमन्त्री पुष्पकमल दाहाल प्रचण्डलाई सुझाव दिएका छन्। आइतबार पार्टी निकट राष्ट्रिय प्रजातान्त्रिक महिला संगठनको महाधिवेशन उद्घाटन गर्दै लिङ्देनले यदि भ्रष्टचारको डंगुरमा बसेर शुद्धताको मन्त्र मात्रै उच्चारण गर्न खोजेको हो भने लामो समय जनताले नपत्याउने टिप्पणी गरेका हुन्। उनले नक्कली शरणार्थी प्रकरणको छानविनलाई निष्कर्षमा नै पुर्याउने गरि अघि बढ्न प्रधानमन्त्री प्रचण्डलाई सुझाव दिए। नक्कली शरणार्थी बनाएर विदेश पठाउने व्यापारमा एकपछि अर्को गर्दै उच्च पदस्थका व्यक्तिहरुको नाम आइरहेको भन्दै यसबाट पछि नहट्न र छानविनलाई निष्कर्षमै पुर्याउन उनले सुझाव दिए। उनले भने , 'विगतका वाइडबडी काण्ड, ललितानिवास काण्ड, एनसेल काण्डजस्तै नक्कली शरणार्थी प्रकरणलाई पनि देखाउनका लागि मात्रै छानविन गर्न हुँदैन। नक्कली शरणार्थी प्रकरणको छानविनमा कुनै राजनीतिक स्वार्थ नभए यस विषयमा प्रधानमन्त्रीलाई राप्रपाको समर्थन रहन्छ।' लिङ्देन अब वाइडबडी, एनसेल र ललिता निवासको फाइल पनि खोल्न सुझाव दिए। उनले देशको अवस्था असमान्य अवस्थातर्फ गइरहँदा पनि देशका नेता सत्ता केन्द्रित राजनीतिमा व्यस्त भइरहेको बताए।"
युवाहरू राष्ट्र निर्माणमा आउन जरूरी छ : मन्त्री सिंह,"वीरेन्द्रनगर : कर्णाली प्रदेश सरकारका आर्थिक मामिला तथा योजनामन्त्री बेदराज सिंहले युवाहरू राष्ट्र निर्माणको तहमा आउन जरूरी रहेको बताएका छन्। सुर्खेतको वीरेन्द्रनगरमा सुरु भएको प्रादेशिक नीति संवाद तथा युवा महोत्सवलाई आइतबार सम्बोधन गर्दै मन्त्री सिंहले देशको समग्र विकास र परिवर्तनका लागि युवाहरू राष्ट्र निर्माणको तहमा आउन जरूरी रहेको बताएका हुन्। समाजमा मौलाउन खोजेको नकारात्मक भावको अन्त्य गरी सकारात्मक र सिर्जनात्मकताको विकासका लागि युवाहरू अघि बढ्नुपर्ने मन्त्री सिंहको भनाइ छ। सकारात्मक सोच र कर्मले नै सही दिशामा अघि बढ्न सक्ने भन्दै मन्त्री सिंहले भने, 'यसका लागि युवाहरूलाई शुभकामना दिन्छु। शैक्षिक बेरोजगारी अन्त्य गर्न, युवाहरूलाई स्वरोजगार र उद्यमशील बनाउन प्रदेश सरकार लागि पर्नेछ। ' प्रदेश सरकारले ल्याउने आगामी वर्षको नीति, कार्यक्रम तथा बजेट युवामैत्री आउने उनले बताए। 'समृद्ध नेपाल निर्माणका लागि कर्णालीबाटै सुरुआत गर्ने जिम्मेवारी तपाईंहाम्रो काँधमा छ। ' उनले भने, 'त्यसकारण प्रदेश सरकारले ल्याउने आगामी वर्षको नीति, कार्यक्रम, बजेट युवाहरूले महसुस गर्नेगरि ल्याउने कोसिस गर्नेछौं।' मन्त्री सिंहले कर्णालीमा रहेको गरिबी, बाल विवाह, सबै किसिमका भेदभाव र समस्यालाई न्यूनीकरणका लागि युवाहरुको भुमीका महत्वपुर्ण रहेको बताए। समुन्नत कर्णालीका लागि साझा अठोट भन्ने नारासहित सुरु भएको प्रादेशिक नीति संवाद तथा युवा महोत्सव सोमबार सकिने आयोजक संस्था युवालयका अध्यक्ष सन्तोष महर्जनले जानकारी दिए।"
प्रधानमन्त्री र गृहमन्त्रीलाई एमाले सांसदले भने : क्यान्टोनमेन्टको अरबौं भ्रष्टाचार र कमानसिंह ठगीको फिल्म देखाउनू,"काठमाडौं : नेकपा एमाले सांसदले क्यान्टोनमेन्ट (लडाकू शिविर) र कमानसिंह लामाको करोडौं ठगि प्रकरणबारे छानविन हुनुपर्ने बताएका छन्। आइतबार संसद बैठकमा बोल्दै सांसद सूर्य थापाले लडाकू शिविर र कमानसिंह लामाको करोडौं ठगि प्रकरणको फिल्म संसदमा देखाउन आग्रह गरेका हुन्। हिजो मात्रै मैले सम्मानीय प्रधानमन्त्रीज्यूलाई टेलिभिजनका समाचारहरुमा सुनेँ, हेरेँ। उहाँले भन्नुभो मलाई दबाब छ, म दबाब मान्दिनँ।थापाले प्रश्न गरे, दबाब कोमार्फत हो ? सम्मानीय प्रधानमन्त्री ज्यूलाई यो संसदमा बोल्नका निम्ति समय दिनका निम्ति सम्मानीय सभामुखज्यू समक्ष अनुरोध गर्न चाहन्छु। थापाले भने,म प्युठानी जनताको तर्फबाट टिकट काटेर आएको छु। प्युठानी जनताले टिकट काटेरै पठाउनुभएको छ। म यो क्यान्टोनमेन्ट (लडाकू शिविर)मा अरबौं भ्रष्टाचार जुन भएको छ। त्यसको फिल्म हेर्न चाहन्छु। सम्मानीय प्रधानमन्त्री ज्यू त्यो फिल्म हेर्ने व्यवस्था अविलम्ब गर्नुस्। उनले गृहमन्त्री नारायणकाजी श्रेष्ठलाई कमानसिंह लामाको ठगि प्रकरणको बारेमा समेत छानविन गर्न गृहमन्त्री नारायणकाजी श्रेष्ठलाई चुनौती दिए। थापाले भने,म गृहमन्त्री ज्यूलाई सम्मानीय सभामुखमार्फत आग्रह गर्न चाहन्छु। म कमानसिंह लामाको ठगि प्रकरण, करौडौं ठगी प्रकरणका बारेमा फिल्म हेर्न चाहन्छु। टिकट काटेर आएको छु त्यो फिल्म हेर्ने व्यवस्था गर्नुस्, सभामुख मार्फत प्रधानमन्त्री र गृहमन्त्रीलाई आग्रह गर्न चाहन्छु। प्रचण्डले एक कार्यक्रममा कुनै पनि हालतमा भ्रष्टाचारीलाई छुट दिन नसकिने, अहिले त्यो प्रक्रिया सुरु भएको र यो सुरुवात मात्रै हो, ट्रेलर मात्रै हो, हेर्दै जानूस् सिंगै फिल्म देखिन्छ भन्ने अभिव्यक्ति दिएपछि संसदमा सांसदले फिल्म देखाउन आग्रह गरेका हुन्। थापाले भुटानी शरणार्थी प्रकरणमा पैसा बुझाउने नागरिकमाथि समेत कारबाही गर्नुपर्ने धारणा राखे। सांसद थापाले नक्कली भुटानी शरणार्थी बनेर जान चाहनेहरू पनि अपराधी भएको बताए। उनले नक्कली भुटानी शरणार्थी प्रकरणमा छानबीनबाट दोषी देखिएकालाई कारबाही गर्न आग्रह गरे।"
"गगन थापाको गुनासो : मैले राखेका विषयले प्रवेश नै पाएनन्, मौन रहेँ, अब त अति भयो","काठमाडौं : नेपाली कांग्रेसका महामन्त्री गगन थापाले पार्टीभित्र आफूले राखेका विषयले प्रवेश नपाएको अभिव्यक्ति दिएका छन्। आइतबार सामाजिक सञ्जालमार्फत उनले पार्टीभित्र धेरै समय मौन रहेपनि अब अति भएको बताएका हुन्। उनले कुनै निश्चित घटनाप्रति संकेत नगरी थापाले प्रक्रिया चित्त नबुझ्दा, पद्धति र निर्णयहरू मन नगर्दा पनि प्रतिरोध नगरेको बताएका छन्। उनले आफूले राखेका विषयले प्रवेश नै नपाएको गुनासो समेत गरेका छन्। कहिले प्रक्रिया चित्त बुझेन, कहिले पद्धति, कति निर्णयहरू मन परेनन्, कति आफूले राखेका विषयले प्रवेश नै पाएनन्, धेरै पटक लाग्यो प्रतिरोध गरूँ, तर हरेक पटक सोचेँ, म जिम्मेवारी लिएर बसेको छु। थापाले भनेका छन्, एउटा सीमा छ। त्यसैले कहिले मौन रहेँ त कहिले भित्रै आफ्ना मत र अडान राखेँ, लडे, साथीहरूलाई सम्झाएँ तर अब त अति भयो ! कांग्रेसभित्र सभापति शेरबहादुर देउवाले एकलौटी निर्णय गरेको भन्दै शेखरगगन समूहका नेताहरु असन्तुष्ट बनेका छन्।"
नक्कली भुटानी शरणार्थी प्रकरणमा प्रचण्ड र ओलीले के भने ?,"काठमाडौं : प्रधानमन्त्री पुष्पकमल दाहाल प्रचण्डले नक्कली भुटानी शरणार्थी प्रकरणमा संलग्न कोही पनि बच्न नसक्ने बताएका छन्। आइतबार संसद भवन बानेश्वरमा सञ्चारकर्मीसँग कुरा गर्दै प्रधानमन्त्री प्रचण्डले नक्कली भुटानी शरणार्थी प्रकरणमा दोषी कोही बच्न नसक्ने र निर्दोष कोही पनि नपर्ने बताएका हुन्। उनले संसदमा यस प्रकरणमा भएको बहसले सरकारको मनोबल बढाउने काम भएको जिकिर गरे। उनले नक्कली भुटानी शरणार्थी प्रकरणमा कसैले कुनै दबाव दिएर केहि नहुने स्पष्ट पारे। त्यस्तै नेकपा एमालेका अध्यक्ष केपी ओलीले नक्कली भुटानी शरणार्थी प्रकरणमा संलग्नलाई कडाईका साथ कारवाही गर्न प्रधानमन्त्रीलाई भनेको जानकारी दिए। पूर्वप्रधानमन्त्री एवम् प्रमुख प्रतिपक्ष दलका नेता ओलीले प्रहरीको छानबिनमा सरकारले कतैबाट हस्तक्षेप गर्ने, बयान फेराउने काम नगर्न पनि प्रधानमन्त्री प्रचण्डलाई सुझाव दिएको बताए। उनले एमाले नेता टोपबहादुर रायमाझी एमालेको सम्पर्कमा नरहेको जिकिर गरे।"
"माथिल्लो कर्णाली जलविद्युत आयोजना सम्बन्धी रिट निवेदन खारेज, सर्वोच्चले दियो निर्देशनात्मक आदेश","२०७९ असार ३१ मा सरकारले माथिल्लो कर्णाली जलविद्युत आयोजनामा जीएमआरलाई वित्तीय व्यवस्थापन गर्न दुई वर्ष म्याद थप्ने निर्णय गरेको थियो। उक्त निर्णयविरुद्ध सर्वोच्चमा रिट निवेदन दायर भएको थियो। काठमाडौं : सर्वोच्च अदालतले माथिल्लो कर्णाली जलविद्युत आयोजनाका विषयमा दायर रिट निवेदन खारेज गरेको छ। कायममुकायम प्रधानन्यायाधीश हरिकृष्ण कार्कीसहित पाँच जनाको संवैधानिक इजलासले आयोजनाका विषयमा दायर रिट निवेदन खारेज हुने फैसला गरेको हो। कामुप्रधानन्यायाधीश कार्कीसहित न्यायाधीशहरु विश्वम्भर प्रसाद श्रेष्ठ, डा आनन्दमोहन भट्टराई, सपना प्रधान मल्ल र टंकबहादुर मोक्तानको संवैधानिक इजलासले रिट खारेज गर्दै निर्देशनात्मक आदेश जारी गरेको छ। ९ सय मेगावाटको माथिल्लो कर्णाली जलविद्युत आयोजनाको विषयमा ६ वटा छुट्टाछुट्टै रिट निवेदन दायर भएको थियो। सर्वोच्चले रिट खारेज गरेसँगै भारतीय निजी कम्पनी गान्धी मल्लिकार्जुन राओ (जीएमआर) लाई माथिल्लो कर्णालीको वित्तीय व्यवस्थापन गर्न बाटो खुलेको छ। २०७९ असार ३१ मा सरकारले माथिल्लो कर्णाली जलविद्युत आयोजनामा जीएमआरलाई वित्तीय व्यवस्थापन गर्न दुई वर्ष म्याद थप्ने निर्णय गरेको थियो। उक्त निर्णयविरुद्ध सर्वोच्चमा रिट निवेदन दायर भएको थियो। सर्वोच्चले रिट निवेदन खारेज गर्दै निर्देशनात्मक आदेश दिएकोले ती आदेशको पालना जीएमआरले गर्नुपर्ने हुन्छ।"
सांसद्को सम्पत्ति विवरण वेबसाइटमा राखियोस् : आरजु राणा,"जनताले सबैले देखोस्। कति सम्पत्ति थियो ? कति बढ्यो ? कति घट्यो ? स्रोत के हो ? काठमाडौं : प्रतिनिधि सभा सदस्य डाआरजु राणा देउवाले सांसद्हरुको सम्पत्ति जनताले देख्नेगरी सार्वजनिक गर्नुपर्ने बताएकी छन्। संसद्मा बोल्दै सांसद् देउवाले सबै सांसद्हरुको सम्पत्ति विवरण प्रकाशित गर्नुपर्ने र त्यो सम्पत्ति जनताले देख्ने गरी सार्वजनिक गर्नुपर्ने धारणा राखेकी हुन्। देउवाले भनिन्, मेरो श्रीमान् आजसम्म ६ पटक प्रधानमन्त्री भइसक्नुभएको छ। हाम्रो सम्पत्ति विवरण मेरो लगायत नेपाल सरकारसँग सुरक्षित छ। हामी सांसद्हरुको सम्पत्ति विवरण प्रकाशित होस् र, सम्पत्ति विवरण वेबसाइटमा राखियोस्। जनताले सबैले देखोस्। कति सम्पत्ति थियो ? कति बढ्यो ? कति घट्यो ? स्रोत के हो ? भ्रष्टाचारको विषयमा सांसद्हरु साँच्चिकै कत्तिको संवेदनशील छौं ? भन्ने प्रश्न खडा भएको उनको भनाई छ। देउवाले भनिन्, मेरो ठूलो प्रश्न छ। म नभएको दिनमा मेरो नामलाई इकींत गरेर अनेक थरीका प्रश्नहरु उठेको छ। नारीले आफ्नो देशमा आफ्नो हैसियतमा राजनीति गरेको सैह्य हुने रहेनछ। पुरुषले भनेको ठाउँमा मात्रै नारी बस्नुपर्ने ? उनीहरुले भनेको मात्रै हामीले भाष्य बोल्नुपर्ने ? उनीहरुले भनेको मात्रै हामीले अभ्यास गर्नुपर्ने ? महिला सार्वजनिक जीवनमा आएपछि पुरुषलाई असह्य हुने रहेछ। यो परिस्थिति यहाँ बनेको छ। जति आलोचना गरेपनि मैले केहि बिराएको छैन। म डराउँदिनँ।"
मुलुक कसले जोगाउने ?,"राजनीति तरल अवस्थामा छ। अर्थतन्त्र कमजोर छ। भ्रष्टाचारको ग्राफ उक्लँदो छ। पछिल्ला घटनाक्रमले भ्रष्टाचारको नेतृत्व स्वयं सत्ता र शक्तिमा बस्नेहरूले गरिरहेको देखाउँछ। मुलुकको भविष्य के कस्तो हुने हो ? अन्योल छ। सत्ता र शक्तिका लागि जे पनि गर्न तयार हुने प्रवृत्ति राजनीतिक दलमा देखिएको छ। मुलुक अस्थिर र अराजकतातर्फ गइरहेको छ। गठबन्धन सरकारको न कुनै सुर छ, न त कुनै ताल। यो सरकारले केही गर्न खोजे पनि सहयात्री दलहरूले दिँदैनन्। सत्तामा जानु भनेको आफू बन्ने र आफू निकट व्यक्तिलाई बनाउनुपर्छ भन्ने सोच अझै छ। सत्तामा जान नपाए उत्पात मच्चाउँछन्। राजनीतिक दलहरूमा राम्रो गर्नेमा प्रतिस्पर्धा छैन। राजनीतिमा लागेर नराम्रो गर्नेहरूबीचको प्रतिस्पर्धाको लडाइँ छ। जनताको चाहना मुलुकमा राम्रो गर्नका लागि दलहरूबीच प्रतिस्पर्धा होस् भन्ने छ। तर, दलहरूमा सत्ताको दुरुपयोग गर्दै आफू र आफू निकटका व्यक्तिलाई उँभो लगाउने ध्याउन्न मात्र छ। आगामी चुनावका लागि खर्च कसरी जुटाउने त्यसमा लाग्ने प्रवृत्ति सत्तामा बस्नेहरूमा रह्यो। सत्ता बाहिर रहेका दलहरूमा पनि सरकार गिराउने र आफू सत्तामा पुगेर फाइदा उठाउने सोच हावी छ। दलहरूबीच स्वस्थ प्रतिस्पर्धा नै छैन। संसदीय व्यवस्था भनेकै जालझेल, सेटिङ गर्ने सत्तामा बसी शक्ति आर्जन गर्ने हो भन्ने बुझाई दलहरूमा रह्यो। २०४६ सालपछि यस खालका राजनीतिक दृश्यहरू पटकपटक देखिइरहेको छ। जनता निराश हुनुको मुख्य कारण पनि यही नै हो। राष्ट्र र जनताका लागि संसदीय सीमाभित्र रहेर जति गर्न सकिन्छ। त्यो राजनीतिक दलले गरेनन्। मुलुकमा लोकतान्त्रिक गणतन्त्रात्मक व्यवस्था ल्याउने यिनै राजनीतिक दलप्रति जनताको नकारात्मक भावना बढेको छ। राणा शासन र पञ्चायती व्यवस्था गयो। गणतन्त्रात्मक व्यवस्था ल्याए पनि आमनागरिकको अवस्थामा परिवर्तन आएन। मुलुकमा लोकतान्त्रिक गणतन्त्रात्मक शासन व्यवस्था ल्याउन जनताले साथ दिए। तर, सत्ता र शक्तिमा गएपछि नेताहरूले बहुसंख्यक जनताको स्वार्थलाई केन्द्रमा राखेर नीति बनाउनु पर्थ्यो। तर, आफू, आफ्नो समूह र पार्टीको स्वार्थलाई मात्र केन्द्रमा राखे। नेताहरूको नैतिकतामा ह्रास आयो। जसले गर्दा नेताहरू परिवर्तन नभएको महसुस जनतामा भएको छ। जनताले विकल्पहरू खोजिरहेका छन्। विकल्प खोज्ने क्रममा सही विकल्प पहिचान गर्न पनि समय लाग्छ। परिवर्तन सकारात्मकभन्दा पनि नकारात्मकतातर्फ जाने हो कि ? भन्ने खतरा बढिरहेको छ। लामो समयदेखि शासन सत्तामा रहेका ठूला राजनीतिक दललाई यसपटकको निर्वाचनमा मतदाताले सन्देश दिएका छन्। तर, शीर्ष नेताहरूले सुन्दे पो ? अहिले नेपाली समाजमा घटना र परिस्थितिहरू छिटोछिटो देखा परिरहेको छ। जनताको अपेक्षाअनुसार काम गरेपछि मात्र लोकतन्त्र सुरक्षित र बलियो हुन्छ। जनतामा भएको निराशाबाट फाइदा लिन खोज्ने तत्वहरू सक्रिय हुन थालेका छन्। लोकतन्त्र र गणतन्त्र सिध्याउने खेल खेल्न थालेका छन्। दोष लोकतन्त्र र गणतन्त्रको होइन। लोकतन्त्र ल्याउनेहरूले ठीक किसिमले मुलुक सञ्चालन गर्न सकेनन्। लोकतन्त्र सजिलै आएको होइन। त्यसैले लोकतन्त्र जोगाउनुपर्छ। मुलुक जबसम्म आत्मनिर्भर हुँदैन मुलुकमा स्थिरता आउँदैन। अहिलेको संसदीय व्यवस्थाले जनताका आमूल समस्याको समाधान गर्न सक्दैन। केही मुठ्ठीभरका व्यक्तिले पैसा खर्च गरेको र बाह्य शक्तिको आशीर्वादमा सत्ता र शक्तिमा पुग्छन्। त्यसपछि संसदीय सीमाभित्र रहेर गर्ने सुधारात्मक कार्य गर्न सक्दैनन्। संसदीय व्यवस्था दक्षिणपूर्वी एसियाका मुलुकहरूमा समेत लरखराइरहेको छ। अफगानिस्तान, पाकिस्तान, श्रीलंकालाई उदाहरणका रूपमा समेत हेर्न सकिन्छ। हेर्दा मुलुक स्वतन्त्र देखिए पनि साम्राज्यवादी शक्तिहरूले खेलाइरहेका हुन्छन्। त्यसैले स्वतन्त्र मुलुकले आत्मनिर्भरतासँगै विकास पनि गर्दै जान्छ। देश पूर्णस्वतन्त्र हुन सक्दैन भने बाहिरी शक्तिहरूले चलखेल गर्छन्। राष्ट्र औपनिवेशिक अवस्थामा रहन्छ। त्यसैले सबै सचिनुपर्छ। (पूर्वउपप्रधानमन्त्री केसी राष्ट्रिय जनमोर्चाका अध्यक्ष हुन् )"
प्रधानमन्त्री प्रचण्डलाई ओलीको प्रश्न : नक्कली शरणार्थी प्रकरण छानबिन नगर्न कसले दबाब दियो ?,"काठमाडौं : नेकपा एमालेका अध्यक्ष केपी शर्मा ओलीले नक्कली शरणार्थी प्रकरणमा प्रधानमन्त्रीलाई कसले छानबिन नगर्न दबाब दियो भनेर प्रश्न गरेका छन्। आइतबार संसदीय दलको बैठकबाट ओलीले प्रधानमन्त्री पुष्पकमल दाहाल प्रचण्डछानविन नगर्न कसले दबाब दिएको हो भन्दै प्रश्न गरेका हुन्। शनिबार सिंहदरबारमा एमाले अध्यक्ष केपी ओलीसँगको भेटपछि सञ्चारकर्मीहरूसँग कुरा गर्दै प्रचण्डले नक्कली भुटानी शरणार्थी बनाएर अमेरिका पठाउने प्रकरणमा भइरहेको छानबिन कसैको दबाबमा नरोकिने अभिव्यक्ति दिएपछि ओलीले यस्तो बताएका हुन्। ओलीले एमालेका सांसदहरुले यस अगाडि देखि नै नक्कली शरणार्थी प्रकरणबारे संसद बैठकमा कुरा उठाउँदा सरकारले नसुनेको बताए। यस कुरामा हामीले सरकारलाई सचेत गराइरहेका छौं। हामीले सरकारको ध्यानाकर्षण गराइरहेका छौं। उनले थपे,म झुक्दिनँ, दबाबमा पर्दिनँ। कसले दबाब दियो ? मलाई बोलाएर भेट्ने विभिन्न विषयमा कुरा गर्ने ? म निस्किएपछि कसैको दबाबमा पर्दिनँ म, अनि फुँइ के लगाएको ? कसैको दबाबमा पर्दिनँ, म झुक्दिनँ, म पछि हट्दिनँ। म प्रचण्डजीलाई भन्न चाहन्छु पछि हट्नुस कसले भन्यो ? झुक्नुस् कसले भन्यो, कसले दबाब दियो ? मैले उहाँलाई के कसैको बारेमा कसलाई बचाइदिनुस्, छानबीन नगर्नदिनुस्, कारबाही नगर्नुस् भनेँ ? मैले त भनेको छु कडाई साथ छानबीन गर्नुस्, कारवाही गर्नुस्। ओलीले यस प्रसंगमा एमालेका विरुद्ध क्यानपियन लान खोजिदैछ त्यो दुष्प्रयास कसैले नगर्न आग्रह गरेका छन्। ओलीले आफूले कुरा उठाएपछि प्रचण्डले भर्खर मैले कुरा बुझ्दैछु भनेको जानकारी दिए।"
भुटानी शरणार्थी प्रकरणका दोषी बचाउन जस्तोसुकै दबाब आएपनि सरकार झुक्नु हुँदैन : माधव नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले नक्कली भुटानी शरणार्थी प्रकरणका दोषीलाई कारवाही गर्न सरकारले खुट्टा कमाउन नहुने बताएका छन्। आइतबार विराटनगर विमानस्थलमा सञ्चारकर्मीसँग कुरा गर्दै अध्यक्ष नेपालले नक्कली भुटानी शरणार्थी प्रकरणमा संलग्न साना ठूला सबैलाई कारबाही गर्नुपर्ने भन्दै सरकारपछि हट्न नहुने बताए । उनले दोषीलाई बचाउन आउने जस्तोसुकै उच्च दबाब सामू कुनै पनि हालतमा सरकार झुक्न नहुने जिकिर गरे। त्यस्तै, अध्यक्ष नेपालले प्रदेश १ को नामाकरण कोशी प्रदेशमा सहमति भइसकेकाले र साझा पहिचान भएकाले विरोध गर्नुको औचित्य नभएको बताए । उनले कोशी नामाकरण कुनै धर्म र संस्कृतिसँग नजोडिएको र प्राकृतिक सम्पदा भएकाले यसलाई अपनत्व महशुस गरेर अघि बढ्नुपर्ने बताए। अध्यक्ष नेपालले कोशी प्रदेशका सबै जातजाति,भाषा धर्म र संस्कृतिको संरक्षणका साथै कुनै पनि समुदायले अपहेलित र उपेक्षित भएको महशुस नहुने गरि सरकारले काम गर्नुपर्ने उल्लेख गरे।"
संसदमा नल्याइ नागरिकता विधेयक स्वीकृत गर्न राष्ट्रपतिलाई दबाब दिन मिल्दैन : रघुजी पन्त,"काठमाडौं : एमाले सांसद् रघुजी पन्तले नागरिकता विधेयक यथासिघ्र संसद्मा दर्ता हुनुपर्ने माग गरेका छन्। आइतबार संसद् बैठकमा बोल्दै सांसद् पन्तले कानुन बनाउने अधिकार संसद्को भएकाले नागरिकता विधेयक संसद्बाट पारित हुनुपर्ने बताएका हुन्। सांसद पन्तले सरकारले चोरबाटोबाट नागरिकता विधेयक ल्याइए मान्य नहुने चेतावनी समेत दिए। पन्तले भने,कानुन बनाउने अधिकार यो संसद्को हो। जुन नागरिकता विधेयक अघिल्लो राष्ट्रपतीले स्विकृत गर्नुभएन त्यहि अहिले स्वीकृत गर्ने षड्यन्त्र भइरहेको भन्ने सुन्नमा आएको छ। गठबन्धनको बैठक बसेर पास गराउन दबाब दिइदैंछ। नागरिकता विधेयक बलजबफ्ती ल्याउन राष्ट्रपतिबाट पास गराउन नमिल्ने उनको भनाई छ। पन्तले भने, नागरिकता विधेयक संसद्मा पुनः दर्ता गरियोस्। नागरिकता विधेयक देशको हितमा संसदबाट पास गर्न एमाले तयार छ।"
नवनियुक्त मन्त्री सुरेन्द्रराज आचार्यले लिए शपथ,काठमाडौं : नवनियुक्त मन्त्री सुरेन्द्रराज आचार्यले पद तथा गोपनीयताको शपथ ग्रहण गरेका छन्। आइतबार राष्ट्रपति भवन शीतल निवासमा आयोजित विशेष समारोहमा राष्ट्रपति रामचन्द्र पौडेले नवनियुक्त मन्त्री आचार्यलाई शपथ खुवाएका हुन्। प्रधानमन्त्रीको सिफारिसमा राष्ट्रपति पौडेलले नेपाली कांग्रेसका सांसद आचार्य महिला तथा बालबालिका मन्त्री नियुक्त गरेका हुन्। यसअघि महिन्द्र राय यादव महिला तथा बालबालिका मन्त्री नियुक्त भएका थिए। यादवलाई हाल खानेपानी मन्त्रालयको जिम्मा दिएर आचार्यलाई महिला बालबालिका तथा ज्येष्ठ नागरिक मन्त्री नियुक्त गरिएको हो।
छापामार शैलीमा एमालेले संसद् कब्जा गर्न खोज्यो : माधव सापकोटा,"काठमाडौं : नेकपा माओवादी केन्द्रका सांसद् माधव सापकोटाले एमालेले छापामार शैलीमा संसद् कब्जा गर्न खोजेको आरोप लगाएका छन्। आइतबार संसद् बैठकमा बोल्दै सापकोटाले एमालेले संसद्मा बिनाकारण निहुँ खोजिरहेको बताएका हुन्। 'प्रधानमन्त्री ज्यू भ्रष्टाचारीलाई कारबाही गर्दै हुनुहुन्छ। तपाइहरुले विषयान्तर नगर्नुहोस्।' सापकोटाले भने, 'प्रधानमन्त्रीले बोलेका कुराहरुलाई जे खीसीटिउँरी गरिराख्नुभएको छ। तपाईहरुलाई नै त्यसले नाङ्गो बनाइरहेको छ। इमान्दारीपूर्वक टोपबहादुर रायमाझीलाई बुझाउनुहोस्। त्यसैमा तपाईहरुको कल्याण छ।"
प्रतिनिधिसभा र राष्ट्रियसभाका सचिवले गरे शपथ ग्रहण,काठमाडौं : प्रतिनिधिसभा र राष्ट्रियसभाका नवनियुक्त सचिवहरूले शपथ ग्रहण गरेका छन् । प्रतिनिधिसभा सचिव पद्मप्रसाद पाण्डेय र राष्ट्रियसभा सचिव सुरेन्द्र अर्याललाई शपथ ग्रहण गरेका हुन् । पाण्डेयलाई सभामुख देवराज घिमिरेले र अर्याललाई राष्ट्रियसभा अध्यक्ष गणेशप्रसाद तिमिल्सिनाले सिंहदरबारमा आयोजित एक समारोहकाबीच शपथ गराएका हुन् । सभामुख घिमिरेले प्रतिनिधिसभा सचिव र राष्ट्रियसभा अध्यक्ष तिमिल्सिनाले राष्ट्रियसभा सचिवमा राष्ट्रपति रामचन्द्र पौडेलसमक्ष सिफारिस गरेका थिए । यसअघि प्रतिनिधिसभा सचिव गोपालनाथ योगी र राष्ट्रियसभा सचिव राजेन्द्र फुयालको पाँच वर्षे कार्यकाल सकिएको थियो ।
"झापामा नबस्ने भयो एमाले केन्द्रीय कमिटी बैठक, २८ गतेबाट च्यासलमा बस्ने",संघीय संसद्को बजेट अधिवेशन आजदेखि सुरु हुँदैछ। काठमाडौं : नेकपा एमालेको केन्द्रीय कमिटी बैठक पार्टी केन्द्रीय कार्यालयमा बस्ने भएको छ। झापाको दमकमा तय भएको एमालेको केन्द्रीय कमिटी बैठक पार्टी कार्यालय च्यासलमा नै बस्ने तय भएको एमाले प्रचार विभागका उपप्रमुख विष्णु रिजालले अन्नपूर्णलाई जानकारी दिए। वैशाख २८ गतेदेखि बैठक बस्ने गरी बैठक बोलाइएको उनले बताए। रिजालका अनुसार बजेट अधिवेशन सुरु भएको र संसदीय गतिविधि कारणले केन्द्रीय कमिटी बैठक काठमाडौं उपत्यकामा नै गर्ने निर्णय भएको हो। संघीय संसद्को बजेट अधिवेशन आजदेखि सुरु हुँदैछ। संसद सचिवालयका अनुसार नयाँ बानेश्वरस्थित संघीय संसद् भवनमा संसद्का दुवै सदनको बैठक आइतबार अपराह्न ४ बजे बस्ने गरी बोलाइएको हो। बजेट अधिवेशनमा सरकारको नीति तथा कार्यक्रम र बजेट प्रस्तुत हुनेछ। संवैधानिक प्रावधान अनुसार आगामी आर्थिक वर्षको बजेट जेठ १५ मा संसद्मा पेस गर्नुपर्छ।
संसदीय दलको बैठकमा ओलीको निर्देशन : संसद्मा प्रभावकारी भूमिका खेल्नुस्,काठमाडौं : प्रमुख प्रतिपक्ष दल नेकपा एमालेले संसदीय दलको बैठक जारी रहेको छ। एमाले अध्यक्ष एवम् संसदीय दलका नेता केपी ओलीले आइतबार दिउँसो बसेको संसदीय दलको बैठकमा सांसदहरुलाई प्रभावकारी भूमिका खेल्न निर्देशन दिएका छन्। संसदीय गतिविधिहरुको कामलाई प्राथमिकता दिएर अघि बढन ओलीले पार्टीका सांसदहरुलाई सचेत गराएका छन्। संघीय संसद्को बजेट अधिवेशन आजदेखि सुरु हुँदैछ। संसद सचिवालयका अनुसार नयाँ बानेश्वरस्थित संघीय संसद् भवनमा संसद्का दुवै सदनको बैठक आइतबार अपराह्न ४ बजे बस्ने गरी बोलाइएको हो। बजेट अधिवेशनमा सरकारको नीति तथा कार्यक्रम र बजेट प्रस्तुत हुनेछ। अर्थमन्त्री प्रकाशशरण महतले आजै नयाँ आर्थिक वर्षका लागि विनियोजन विधेयकका सिद्धान्त र प्राथमिकता सम्बन्धमा छलफल गरियोस् भन्ने प्रस्ताव पनि पेस गर्दै छन्। संवैधानिक प्रावधान अनुसार आगामी आर्थिक वर्षको बजेट जेठ १५ मा संसद्मा पेस गर्नुपर्छ।
सरकारमा सहभागिताबारे छलफल गर्न जसपाले बोलायो केन्द्रीय समिति बैठक,"काठमाडौं : जनता समाजवादी पार्टी (जसपा) नेपालले केन्द्रीय कार्यकारिणी समितिको बैठक आह्वान गरेको छ । बैठक यही वैशाख २७ गते बिहान ११ बजे बस्ने गरी आह्वान गरिएको सो पार्टीका कार्यकारिणी समिति सदस्य शिवलाल थापाले जानकारी दिएका छन्। पार्टीको विधान अधिवेशन,सरकारमा सहभागितालगायतका विषयमा छलफल गर्न उक्त बैठक बोलाइएको जसपाले जनाएको छ । जसपाले आफ्ना जनप्रतिनिधिको विवरण समावेश गरी पुस्तिका प्रकाशन गर्ने भएको छ । पार्टीको केन्द्रीय सूचना, सञ्चार, प्रकाशन तथा प्रचार विभागको बैठकले उक्त निर्णय गरेको हो । स्थानीय तहका पदाधिकारीदेखि सङ्घीय सांसदसम्मको विवरण पुस्तकमा समावेश गरी प्रकाशन गरिने जनाइएको छ।"
"प्रधानमन्त्री प्रचण्डलाई एमाले सांसदको कटाक्ष : हामी टिकट काटेर बसेका छौं, फिल्म देखाउनुहोस्","काठमाडौं : प्रतिनिधिसभा सांसद पदम गिरीले नक्कली भुटानी शरणार्थी प्रकरण नौलो नभएको बताएका छन्। आइतबार प्रतिनिधिसभा बैठकमा बोल्दै सांसद गिरीले गत भदौ २२ गते राष्ट्रियसभा बैठकमा नेकपा एमाले सांसद पार्वती राउतले यस विषयमा सरकारको ध्यानाकर्षण गराउँदा सुनुवाइ नभएको बताए। उनले भने ,'नक्कली भुटानी शरणार्थीको विषय नौलो होइन। गत भदौ २२ गते राष्ट्रियसभा बैठकमा नेकपा एमाले सांसद पार्वती राउतले यस विषयमा सरकारको ध्यानाकर्षण गराउनु भएको थियो। तर, कतैबाट सुनुवाइ भएन।' उनले जुनसुकै क्षेत्रमा हुने भ्रष्टाचार,अनियमिततामाथि कडा छानबिन हुनुपर्ने माग गरे। सांसद गिरीले प्रधानमन्त्री 'प्रचण्डले' नक्कली भुटानी शरणार्थी प्रकरणमा दिएको अभिव्यक्तिप्रति आपत्ती जनाए। प्रधानमन्त्री प्रचण्डले शनिबार एक कार्यक्रममा नक्कली भुटानी शरणार्थी प्रकरणमा केही व्यक्ति पक्रउ परेको भन्दै यो टेलर मात्रै भएको र फिल्म देखाउन बाँकी रहेको अभिव्यक्ति दिएका थिए। उनले भने,'प्रधानमन्त्रीले यो ट्रेलर मात्र हो फिल्म त आउन बाँकी रहेको छ भन्नु भएको छ। प्रधानमन्त्रीज्यू हामी फिल्म हेर्न तयार छौं। हामी फिल्म हेर्न टिकट काटेर बसेका छौं। फिल्म देखाउनुहोस्।' वाइडबडी,बाँसबारी जग्गा घोटालाकाण्ड,मातातिर्थ जग्गा घोटाला, बालमन्दिर जग्गा घोटाला, यति काण्ड, ओम्नी काण्डजस्ता विषयमा गम्भीर छलफल हुनुपर्ने बताए।"
प्रतिनिधिसभा सदस्यले अब विद्युतीय हाजिरी गर्नुपर्ने,काठमाडौं : प्रतिनिधिसभा सदस्यहरूले अब विद्युतीय हाजिरी गर्नुपर्ने भएको छ। आइतबार बिहान बसेको प्रतिनिधिसभा कार्यव्यवस्था परामर्श समितिको बैठकले यहि अधिवेशनबाट नै विद्युतीय हाजिरीको व्यवस्था गर्ने निर्णय भएको हो । योसँगै अब सांसद्हरूले इलेक्ट्रोनिक हाजिरी गर्नुपर्नेछ । पहिले सांसद्हरुले हाजिरी रजिष्ट्रारमा गर्दै आएका थिए । सभामुख देवराज घिमिरेले बैठकमा सांसदहरूको हाजिरी संसद्को वेबसाइटमार्फत् सार्वजनिक गरिने जानकारी दिएका थिए । इहाजिरी हुँदा सांसद्हरूको संसद्मा उपस्थिती बढ्ने अपेक्षा लिइएको छ ।
भोलिदेखि संसद्मा प्री बजेटबारे छलफल हुने,काठमाडौं :प्रतिनिधिसभामा भोलिदेखि २७ वैशाखसम्म बजेट तयारीबारे छलफल हुने भएको छ । आइतबार बसेको कार्यव्यवस्था समितिको बैठकमा वैशाख २७ गतेसम्म प्रिबजेटबारे संसद्मा छलफल हुने सहमति भएको हो । वैशाख २५ देखि २७ गतेसम्म प्रिबजेटमाथि बिहान ११ बजेदेखि बेलुका ५ बजेसम्म छलफल हुनेछ । यस्तै वैशाख २७ गते अर्थमन्त्री डाप्रकाशशरण महतले सांसद्हरूले उठाएका प्रश्नहरूको जवाफ दिने कार्यतालिका तय भएको छ ।
सरकारले विश्वासको मत लिनुपर्छ : प्रेम सुवाल,"काठमाडौं : सांसद् प्रेम सुवालल सरकारले पुनः विश्वासको मत ल्याउनुपर्ने बताएका छन्। प्रतिनिधि सभामा बोल्दै सांसद् सुवालले पुष्पकमल दाहाल प्रचण्ड नेतृत्वको सरकारले पुनः विश्वासको मत लिनुपर्ने धारणा राखेका हुन्। सुवालले भने, 'सरकारलाई समर्थन गरेको दल राष्ट्रिय स्वतन्त्र पार्टीले सरकारलाई दिएको समर्थन फिर्ता लिएको अवस्था छ। तसर्थ प्रधानमन्त्रीले विश्वासको मत लिनुपर्छ। सुवालले वाइडबडी काण्डदेखि सबै भ्रष्टाचारको छानविन हुनुपर्ने बताए। यस्तै, सांसद् अमरेशकुमार सिंहले भ्रष्टाचार छानविन गर्न उच्चस्तरीय छानविन आयोग गठन हुनुपर्ने माग गरे।"
तीनदिनभित्र संसदीय सुनुवाइको नेतृत्व टुंग्याउन दलहरूलाई सभामुखको निर्देशन,"काठमाडौं : प्रतिनिधिसभा सभामुख देवराज घिमिरेले तीन दिनभित्र संसदीय सुनुवाई समितिको नेतृत्व टुंग्याउन दलहरूलाई आग्रह गरेका छन् । आइतबार बिहान संसद्को कार्यव्यवस्था परामर्श समितिको बैठकमा सभामुख घिमिरेले संसदीय सुनुवाइ समितिसहित संयुक्त समिति तीन दिनभित्र टुंग्याउन दलहरूलाई आग्रह गरेका हुन् । सभामुख घिमिरेले भने,संसदीय सुनुवाइ समितिसहित संयुक्त समिति तीन दिनभित्र टुंग्याउनुपर्छ । समितिको नेतृत्व पनि यही बीचमा टुंग्याऔं । यस्तै,सभामुख घिमिरेले बैठकमा सांसदहरूको हाजिरी संसद्को वेबसाइटमार्फत् सार्वजनिक गरिने जानकारी दिए ।"
सामाजिक सुरक्षा कार्यक्रमलाई थप प्रभावकारी बनाइनेछ : अर्थमन्त्री महत,"काठमाडौं : अर्थमन्त्री डाप्रकाशशरण महतले अनुत्पादक क्षेत्रमा खर्च कटौती गर्न जरुरी रहेको बताएका बताएका छन् । अर्थमन्त्री डा महतले आइतबार सुरू भएको बजेट अधिवेशनको पहिलो बैठकमा आर्थिक वर्ष २०८०८१ को लागि विनियोजित विधेयकका विभिन्न सिद्धान्त र प्राथमिकतासम्बन्धी (कर प्रस्तावबाहेक) माथि छलफल गरियोस् भनी प्रस्ताव प्रस्तुत गर्दै आर्थिक क्रियाकलापमा गतिशील ल्याउन सरकार लागिपरेको बताएका हुन् । उत्पात्दन र उत्पादकत्व वृद्धि गरी स्वदेशमा रोजगारीको अवसर वृद्धि गरिने बताए । गरिब र धनीबीचको खाडल घटाउने सरकारको योजना रहेको उनको भनाइ छ। महतले भने, लक्ष्यअनुरुप राजस्व परिचालन हुन सकेको छैन । आर्थिक वर्षको अन्त्यतिर मात्रै खर्च धेरै हुने प्रवृत्ति कायम छ । सरकारको वित्त सन्तुलनमा चाँप परेको छ । पुजीबजारमा उतारचढाव छ । आर्थिक क्रियाकलापमा गतिशील ल्याउन आवश्यक छ । अनुत्पादक क्षेत्रमा खर्च कटौती गर्न जरुरी छ । सामाजिक सुरक्षा कार्यक्रमलाई थप व्यवस्थित र प्रभावकारी बनाइने उनले बताए । भूमिहीन नागरिकका समस्या सम्बोधन गर्नेतर्फ बजेट निर्देशीत हुने बताए । तीनै तह(संघ,प्रदेश,स्थानीय तह)को सरकारलाई थप मजबुत गरिने बताए । आर्थिक वृद्धि र रोजगारी सृजनाका लागि व्यवसायीमैत्री नीति अवलम्बन गर्नतर्फ बजेट निर्देशीत हुने उनको भनाइ छ।"
सांसद्लाई सभामुखको आग्रह : एकले अर्काविरुद्ध जुहारी नखेल्नुस्,"काठमाडौं : प्रतिनिधिसभा सभामुख देवराज घिमिरेले सांसद्हरूले संसदीय प्रणालीको अक्षरश पालना गर्न निर्देशन दिएका छन् । संसद्मा भ्रष्टाचार र नक्कली भुटानी शरणार्थी प्रकरणमा सत्तापक्ष र प्रतिपक्षबीच जुहारी चलेपछि सभामुख घिमिरेले संसदीय पद्यतिको अवलम्बन गर्न निर्देशन दिएका हुन् । संसद्मा नक्कली भुटानी शरणार्थी प्रकरणका विषयमा बोल्दै गर्दा नेकपा माओवादी केन्द्रका सांसद् माधव सापकोटाले एमालेले छापामार शैलीमा संसद् कब्जा गर्न खोजेको आरोप लगाएका थिए । उनले टोपबहादुर रायमाझीलाई पक्रनका लागि सहयोग गर्न एमालेलाई आग्रह गरे । सो क्रममा एमाले सांसद् आक्रोशीत बनेका थिए । यस्तै सांसद्हरू बोल्न पाउनुपर्ने माग गर्दै रोष्ट्रम अघि उभिएका थिए । लगत्तै सभामुख घिमिरेले एकले अर्काविरुद्ध जुहारी नखेल्न आग्रह गरे । घिमिरेले भने, यसरी संसद्को कार्यसूची अघि जान सक्दैन । माननीय सदस्यज्यूहरू कार्यसूचीमा जाऔं । माननीय सदस्यहरू बसौं । बैठकलाई सञ्चालन गर्न सहयोग गर्नुहोस् । भोलि पनि समय छ । कार्यसूचीअन्तर्गत् अघि बढौं । माननीय सदस्यज्यू बोल्नकै लागि हो यो सभा । तर, प्रणाली पद्यती मानौं । प्रत्येकले एक एक मिनेट बोल्दा पनि निकै समय खर्च हुन्छ ।"
"आर्थिक वृद्धि,रोजगारी र सुशासन प्रवर्द्धन प्राथमिकतामा : अर्थमन्त्री","काठमाडौंः अर्थमन्त्री डाप्रकाशशरण महतले आगामी बजेटमा आर्थीक वृद्धि,रोजगारी र सुशासन प्रवर्द्धनलाई प्राथमिकता दिइएको बताएका छन् । बजेट अधिवेशनको पहिलो बैठकमा आर्थिक वर्ष २०८०८१ को विनियोजन विधेयक सिद्धान्तर प्राथमिकता विधेयक पेश गर्दै अर्थ मन्त्री डामहतले बजेटले आर्थिक वृद्धि,रोजगारीका अवसर सृजना र सुशासन प्रवर्द्धनलाई प्राथमिकता दिने बताएका हुन्। डामहतले भने,उपभोग्य वस्तुमा वैदेशीक निर्भरतालाई कम गरिनेछ । लघु घरेलु उद्योग प्रवर्द्धन गर्न कार्यक्रम सञ्चालन गरिनेछ । निर्यात प्रवद्र्धन गर्न नगद अनुदानलगायतका कार्यक्रम सञ्चालन गरिनेछन् । आधारभूत शिक्षामा सबै बालबालिकाको पहुँच पुर्याइनेछ। नागरिक शिक्षामा जोड दिइनेछ । भ्रष्टाचारविरुद्ध शून्य सहनशिलताको नीति लिइने बताए । आवासविहीनका लागि आवास कार्यक्रम सञ्चालन गरिने उनको भनाइ छ। नेपालको विकासका लागि आर्थिक कुटनीति अपनाइने बताए । संघ,प्रदेश र स्थानीय तहको कार्यक्रममा दोहोरोपन हुन नदिइने बताए । अर्थमन्त्री महतले स्वदेशमा रोजगारीको अवसर बढाइने बताए। उनले आगामी बजेट परिणाममुखी बनाइने बताए।"
पार्टीको नीति विपरीत अभिव्यक्ति दिनेलाई कारबाही गर्ने एकीकृत समाजवादीको चेतावनी,"काठमाडौं : नेपाल कम्युनिष्ट पार्टी (एकीकृत समाजवादी) ले पार्टीको सिद्धान्त, आचरण र पार्टी विधानको विपरीत नबोल्न चेतावनी दिएको छ। आइतबार एसको केन्द्रीय अनुशासन आयोगले सञ्चारमाध्यम र सामाजिक सञ्जालमा समेत गैह्रजिम्मेवारीपूर्ण अभिव्यक्ति नदिन नेताहरुलाई आग्रह गरेको हो। विज्ञप्तिमा भनिएको छ, 'पार्टीको महत्वपूर्ण जिम्मेवारीमा रहेका एकाध कमरेडहरूले पार्टीको सिद्धान्त, आचरण र पार्टी विधानको विपरीत हुनेगरी संचार माध्यमहरु र सामाजिक संजालमा समेत गैह्रजिम्मेवारीपूर्ण अभिव्यक्तिहरू दिएको र तिनै कुराहरूलाई प्रतिगामी तत्वहरूले उछालिरहेको अवस्थामा पार्टीलाई अनुशासित, मर्यादित र विधि  पद्धति अनुरुप संचालन गर्ने गराउने आधिकारिक निकायको रुपमा रहेको यस केन्द्रीय अनुशासन आयोगको गम्भीर ध्यानाकर्षण भएको छ ।' अनुशासन आयोगले आफ्ना फरक मत र विचारहरूलाई पार्टीको आफू संगठित रहेको कमिटीको बैठकमा राख्ने, छलफल र बहस चलाउने र त्यहाबाट टुँगिएको निर्णयलाई इमान्दारीपूर्वक पार्टी निर्णयको रुपमा कार्यकर्ता तथा जनतासम्म पुऱ्याउने कम्युनिष्ट पार्टीको सर्वमान्य लेनिनवादी साँगठनिक सिद्धान्त स्थापित रहेको उल्लेख छ । विज्ञप्तिमा भनिएको छ, 'विधि र पद्धतिलाई कडाइका साथ पालन गर्न गराउनु माथिल्लो कमिटीदेखि तल्लो कमिटीसम्मका सबै नेताहरूको महत्वपूर्ण जिम्मेवारी हुन्छ । यसलाई गम्भीरतापूर्वक नलिई पार्टी विधान विपरीत आफ्ना अभिव्यक्ति र क्रियाकलापहरू कसैले पनि गर्न पाइने छैन । यसलाई अटेर र बेवास्ता गर्ने प्रवृत्तिले पार्टी नै कमजोर हुने हँदा आगामी दिनहरूमा आफ्ना कमी कमजोरीहरूलाई सुर्धानका लागि सचेत गराइन्छ ।' एकीकृत समाजवादीले पार्टी हित विपरित जानेलाई विधान अनुरुप आवश्यक कार्यबाहीको अघि बढाइने चेतावनी दिएको छ।"
बजेट अधिवेशन (लाइभ),"काठमाडौं : संघीय संसद् (प्रतिनिधि र राष्ट्रियसभा) को बर्खे अधिवेशन सुरू भएको छ। राष्ट्रपति रामचन्द्र पौडेलले आह्वान गरेबमोजिम अधिवेशन सुरू भएको हो। संघीय संसद् सचिवालयका अनुसार अधिवेशनको पहिलो बैठकको सम्भावित कार्यसूचीमा सभामुखले राष्ट्रपतिबाट प्राप्त अधिवेशन आह्वानसम्बन्धी पत्रको बेहोरा र राष्ट्रपतिको कार्यकालबाट प्राप्त मन्त्री पदमा नियुक्तिसम्बन्धी पत्रको बेहोरा बढेर सुनाउने तालिका छ। यसैगरी राष्ट्रपति कार्यालयबाट प्राप्त मन्त्री नियुक्ति र कार्यभारसम्बन्धी पत्रको व्यहोरा जानकार गराइनेछ। त्यसैगरी कानुन,न्याय तथा संसदीय मामिला मन्त्री धनराज गुरूङले मुलुकी संहिता सम्बन्धी केही नेपाल ऐेनलाई संशोधन गर्ने अध्यादेश २०८० सभा समक्ष पेश गर्ने दैनिक कार्यसूचीमा छ। बैठकको अन्तिममा अर्थमन्त्री डा प्रकाशशरण महतले, आर्थिक वर्ष २०८०८१ को लागि विनियोजित विधेयकका विभिन्न सिद्धान्त र प्राथमिकतासम्बन्धी (कर प्रस्तावबाहेक) माथि छलफल गरियोस्, भनी प्रस्ताव प्रस्तुत गर्नेछन्।"
प्रधानमन्त्री प्रचण्डले बोलाए संवैधानिक परिषद् बैठक,"काठमाडौं : प्रधानमन्त्री पुष्पकमल दाहाल 'प्रचण्ड'ले संवैधानिक परिषद्को बैठक बोलाएका छन्। बैठक भोलि (सोमबार) बेलुका ६ बजे सिंहदरबारमा तय गरिएको छ। बैठकमा प्रधानन्यायाधीश सिफारिसबारे छलफल हुने जनाइएको छ। प्रधानमन्त्री प्रचण्ड र नेकपा एमाले अध्यक्ष केपी शर्मा ओलीबीच शनिबार छलफलपछि संवैधानिक परिषद् बैठक बोलाइएको हो। यसअघि वैशाख ७ गते संवैधानिक परिषद् बैठक बसेको थियो। सो बैठकमा प्रधानन्यायाधीश सिफारिसबारे कुनै निर्णय हुन सकेन। बैठकमा एमाले अध्यक्ष ओलीले संदीय सुनुवाइ विशेष समिति गठन पछि मात्रै प्रधानन्यायाधीश सिफारिसबारे छलफल हुनुपर्ने अडान राखेका थिए। संवैधानिक परिषद् बैठकले सिफारिस गरेका व्यक्ति संसदीय सुनुवाइ समितिले अनुमोदन गरेपछि राष्ट्रपतिले प्रधानन्यायाधीश नियुक्त गर्ने व्यवस्था छ। सर्वोच्च अदालत १ फागुन २०७८ देखि प्रधानन्यायाधीविहीन छ। लामो समयदेखि सर्वोच्च कायममुकायम प्रधानन्यायाधीशको भरमा चलिरहेको छ। संवैधानिक परिषद्ले प्रधानन्यायाधीशको नाम सिफारिस गरेपछि संसदीय सुनुवाइ समितिले सुनुवाइ गर्नेछ। तर,हालसम्म सार्वजनिक सुनुवाइ विशेष समिति गठन हुन सकेको छैन। प्रमुख दलहरूबीच समितिको भागबण्डामा नमिल्दा प्रतिनिधिसभा अन्तरगतको संसदीय समिति गठन हुन सकेको छैन।"
बैंक तथा वित्तीय क्षेत्रको सुरक्षा र सुधारमा सरकार गम्भीर : प्रधानमन्त्री,"काठमाडौं : प्रधानमन्त्री पुष्पकमल दाहाल 'प्रचण्ड'ले बैंक तथा वित्तीय क्षेत्रको सुरक्षा, सुधार र विकासका लागि सरकार गम्भीर रहेको बताएका छन्। आइतबार काठमाडौंमा आयोजित नेपाल व्यवसाय शिखर सम्मेलनमा सम्बोधन गर्दै प्रधानमन्त्री प्रचण्डले बैंक तथा वित्तीय क्षेत्रमा देखापरेका समस्याहरूको समाधानका लागि सरकारले आवश्यक कदम उठाइसकेको बताए। प्रधानमन्त्री प्रचण्डले बैंक तथा वित्तीय क्षेत्रले उठाएका विभिन्न मुद्दाहरूको उचित समाधानका लागि समेत आवश्यक पहल हुने विश्वास व्यक्त गरे। 'केही समयदेखि बैंक तथा वित्तीय क्षेत्रमा देखापरेका समस्याहरूको समाधानका लागि नेपाल सरकारले आवश्यक कदम उठाइसकेको छ । यस क्षेत्रको सुरक्षा,सुधार र विकासका लागि नेपाल सरकार गम्भीर छ,'प्रधानमन्त्रीले भने,' बैंक तथा वित्तीय क्षेत्रले उठाएका विभिन्न मुद्दाहरूको उचित समाधानका लागि समेत आवश्यक पहल हुनेछ भन्ने विश्वास दिलाउन चाहन्छु । ' लगानीको लागि आवश्यक पुँजी परिचालन गर्ने कार्यमा पनि बैंक तथा वित्तीय क्षेत्रलाई आवश्यक सहजीकरण गर्न सरकार सकारात्मक रहेको उनको भनाइ छ। अर्थतन्त्रमा देखिएका समस्या र चुनौतीहरूको दिर्घकालीन समाधान सम्भव भएको भन्दै प्रधानमन्त्री प्रचण्डले त्यसका लागि नेपाल सरकार,जिम्मेवार निकायहरू र सरोकारवालाबीच बलियो र घनिष्ट सहकार्य आवश्यक रहेको बताए। उनले भने,'अर्थतन्त्रमा विगतमा केही समस्या र चुनौतीहरू देखापरेका छन् । ती समस्या एवं चुनौतीहरूको स्पष्ट पहिचानसहित दिर्घकालीन समाधान गर्नका लागि हामी आफै सक्षम छौं । हामी हाम्रै बलबुतामा उल्लेखित समस्या एवं चुनौतीहरूको सामना गर्ने र समाधान गर्ने सामथ्र्य राख्छौं र सक्छौं । त्यसका लागि नेपाल सरकार, जिम्मेवार निकायहरू र तपाई सम्पूर्ण सरोकारावालाबीच बलियो र घनिष्ट सहकार्य र परस्पर सहयोग जरुरी छ । '"
कार्यव्यवस्था परामर्श समितिको बैठक सिंहदरबारमा,"काठमाडौं : प्रतिनिधिसभाको कार्यव्यवस्था परामर्श समितिको बैठक सिंहदरबारमा जारी छ। बजेट अधिवेशनको बैठकका एजेण्डाबारे छलफल गर्न बैठक बसेको हो। संघीय संसद् (प्रतिनिधि र राष्ट्रियसभा) को बर्खे अधिवेशन आइतबारबाट सुरू हुँदैछ। अधिवेशन अपराह्न ४ बजे बानेश्वरस्थित संसद् भवनमा सुरु हुनेछ। संघीय संसद् सचिवालयका अनुसार अधिवेशनको पहिलो बैठकको सम्भावित कार्यसूचीमा सभामुखले राष्ट्रपतिबाट प्राप्त अधिवेशन आह्वानसम्बन्धी पत्रको बेहोरा र राष्ट्रपतिको कार्यकालबाट प्राप्त मन्त्री पदमा नियुक्तिसम्बन्धी पत्रको बेहोरा बढेर सुनाउने तालिका छ। त्यसैगरी सभामुखले आफ्नो अनुपस्थितिमा बैठकको अध्यक्षता गर्न सदस्यको मनोनयन गर्ने तालिका छ। त्यसैगरी बैठकमा कानुन, न्याय तथा संसदीय मामिलामन्त्री धनराज गुरुङले मुलुकी संहितासम्बन्धी केही नेपाल ऐनलाई संशोधन गर्ने अध्यादेश, २०८० पेस गर्ने कार्यतालिका छ। बैठकको अन्तिममा अर्थमन्त्री डा प्रकाशशरण महतले, आर्थिक वर्ष २०८०८१ को लागि विनियोजित विधेयकका विभिन्न सिद्धान्त र प्राथमिकतासम्बन्धी (कर प्रस्तावबाहेक) माथि छलफल गरियोस्, भनी प्रस्ताव प्रस्तुत गर्नेछन्। शनिबार बसेको सत्ता गठबन्धनको बैठकमा सरकारको आगामी बजेट र नीति तथा कार्यक्रमसम्बन्धी छलफल भएको थियो। यस अधिवेशनमा नेपाल सरकारको वार्षिक नीति तथा कार्यक्रम आय व्यायको विवरण (बजेट) प्रस्तुत हुनेछ।"
सरकार वाक् तथा प्रेस स्वतन्त्रताको पक्षमा छ : प्रधानमन्त्री,"काठमाडौं : प्रधानमन्त्री पुष्पकमल दाहाल 'प्रचण्ड'ले सञ्चारसम्बन्धी नीतिगत व्यवस्था र कानुन निर्माण गर्दा सञ्चार क्षेत्रको प्रतिनिधित्व र समझदारी कायम गर्ने प्रतिवद्धता व्यक्त गरेका छन्। ८ औं राष्ट्रिय पत्रकारिता दिवसका अवसरमा शुभकामना दिँदै उनले उक्त कुरा बताएका हुन्। उनले लोकतन्त्रको स्थापना एवं संघीय लोकतान्त्रिक गणतन्त्रको रक्षा र सुदृढीकरणका निम्ति नेपाली सञ्चारमाध्यम र सञ्चारकर्मीले खेलेको महत्त्वपूर्ण भूमिकाको प्रशंसा गरेका छन्। वाक् तथा प्रेस स्वतन्त्रताको पक्षमा सरकार दृढ रहेको उनको भनाइ छ। शुभकामना सन्देशमार्फत उनले भनेका छन्, 'पत्रकारिता पेशाभित्र नै श्रमजीवी पत्रकारहरूले आफ्नो जीवन देख्नसक्ने परिस्थिति निर्माणका लागि सरकारले सम्भव पहल लिने विश्वास दिलाउँदै आआफ्नो क्षेत्रबाट जिम्मेवारपूर्ण भूमिका गर्नसमेत सम्वद्ध सबैमा अपील गर्दछु।'"
"महिला तथा बालबालिका मन्त्रीमा कांग्रेसका आर्चाय, आजै शपथ","काठमाडौं : नेपाली कांग्रेसका सांसद सुरेन्द्र आचार्य महिला तथा बालबालिका मन्त्री बन्ने भएका छन्। राष्ट्रपति कार्यालयका अनुसार आचार्यले आजै शपथ लिने कार्यक्रम रहेको छ। दिउँसो साढे १२ बजे शपथ गराइने कार्यालयले जनाएको छ। गत बुधबार प्रधानमन्त्री पुष्पकमल दाहाल 'प्रचण्ड' को सिफारिसमा राष्ट्रपति रामचन्द्र पौडेलले कानुन न्याय तथा संसदीय मामिला मन्त्रीमा धनराज गुरूङ,स्वास्थ्य तथा जनसंख्या मन्त्रीमा मोहनबहादुर बस्नेत र युवा तथा खेलकुद मन्त्रीमा डिगबहादुर लिम्बू नियुक्त गरेका थिए। अहिले महिन्द्र राय यादव महिला तथा बालबालिका मन्त्री छन्। यादवलाई अन्य मन्त्रालयको जिम्मेवारी दिएर आचार्यलाई महिला तथा बालबालिका मन्त्री बनाउने स्रोतले बताएको छ।"
आजदेखि बजेट अधिवेशन,"काठमाडौं : संघीय संसद् (प्रतिनिधि र राष्ट्रियसभा) को बर्खे अधिवेशन आइतबारदेखि प्रारम्भ हुँदैछ। राष्ट्रपति रामचन्द्र पौडेलले आह्वान गरेबमोजिम अधिवेशन अपराह्न ४ बजे बानेश्वरस्थित संसद् भवनमा सुरु हुनेछ। संघीय संसद् सचिवालयका अनुसार अधिवेशनको पहिलो बैठकको सम्भावित कार्यसूचीमा सभामुखले राष्ट्रपतिबाट प्राप्त अधिवेशन आह्वानसम्बन्धी पत्रको बेहोरा र राष्ट्रपतिको कार्यकालबाट प्राप्त मन्त्री पदमा नियुक्तिसम्बन्धी पत्रको बेहोरा बढेर सुनाउने तालिका छ। त्यसैगरी सभामुखले आफ्नो अनुपस्थितिमा बैठकको अध्यक्षता गर्न सदस्यको मनोनयन गर्ने तालिका छ। त्यसैगरी बैठकमा कानुन, न्याय तथा संसदीय मामिलामन्त्री धनराज गुरुङले मुलुकी संहितासम्बन्धी केही नेपाल ऐनलाई संशोधन गर्ने अध्यादेश, २०८० पेस गर्ने कार्यतालिका छ। बैठकको अन्तिममा अर्थमन्त्री डा प्रकाशशरण महतले, आर्थिक वर्ष २०८०८१ को लागि विनियोजित विधेयकका विभिन्न सिद्धान्त र प्राथमिकतासम्बन्धी (कर प्रस्तावबाहेक) माथि छलफल गरियोस्, भनी प्रस्ताव प्रस्तुत गर्नेछन्। शनिबार बसेको सत्ता गठबन्धनको बैठकमा सरकारको आगामी बजेट र नीति तथा कार्यक्रमसम्बन्धी छलफल भएको थियो। यस अधिवेशनमा नेपाल सरकारको वार्षिक नीति तथा कार्यक्रम आय व्यायको विवरण (बजेट) प्रस्तुत हुनेछ।"
नक्कली शरणार्थी प्रकरण : सचिव पाण्डेलाई थप ७ दिन हिरासतमा राख्न अनुमति,काठमाडौं : नक्कली भुटानी शरणार्थी प्रकरणमा पक्राउ परेका नेपाल सरकारका सचिव टेकनारायण पाण्डेलाई अदालतले थप सात दिन हिरासतमा राख्न प्रहरीलाई अनुमति दिएको छ। जिल्ला अदालत काठमाडौँले उपराष्ट्रपति कार्यालयका सचिव पाण्डेलाई थप सात दिन हिरासतमा राखेर अनुसन्धान गर्न आज अनुमति दिएको जिल्ला प्रहरी परिसर काठमाडौँले जनाएको छ। उनी गृहसचिव हुँदा नक्कली भुटानी शरणार्थी बनाउन संलग्न भएको प्रहरीको प्रारम्भिक अनुसन्धानले देखाएको छ। पाण्डे गृह मन्त्रालयको सचिव रहेका बेला नेपालीलाई भूटानी शरणार्थी बनाउने गिरोहसँग मिलेमतो गरेको आरोप लागेको छ। यसअघि मंगलबार मात्रै नक्कली भुटानी शरणार्थी बनाएर अमेरिका पठाउने ठगी धन्दामा संलग्न भएको आरोपमा तत्कालीन गृहमन्त्री रामबहादुर थापा (बादल) का सुरक्षा सल्लाहकार इन्द्रजित राई पक्राउ परेका थिए। पक्राउ परेका व्यक्तिहरूले बयानमा पाण्डेको संलग्नता रहेको बताएपछि प्रहरीले यही वैशाख २० गते पेप्सीकोलाबाट पक्राउ गरेको थियो। उनलाई प्रहरी वृत्त सिंहदरबारको हिरासतमा राखि अनुसन्धान भइरहेको प्रहरीले जनाएको छ। पक्राउ परेकाहरूले ५ देखि ४५ लाखसम्म रुपैयाँ उठाएर भुटानी शरणार्थी बनाइ अमेरिका पठाउने गरेको उनीहरूमाथि आरोप छ।
टुकुचा खोला नै हो तर खोलामाथिको सम्पत्ति व्यक्तिगत : उच्च अदालत पाटन,"काठमाडौं : उच्च अदालत पाटनले काठमाडौँको कमलादी र हात्तीसार क्षेत्रमा भूमिगत गरिएको टुकुचा खोला नै भए पनि खोलामाथिको सम्पत्ति व्यक्तिगत सम्पत्ति ठहर गरेको छ। न्यायाधीशहरू महेश शर्मा पौड्याल र राज्यलक्ष्मी बज्राचार्यको संयुक्त इजलासले गत माघ १८ गते सुनाएको फैसलाको आज सार्वजनिक गरिएको पूर्णपाठमा टुकुचा खोला भएको भए पनि खोलामाथि रहेको घर जग्गा भने व्यक्तिगत सम्पत्ति भएको हुँदा राज्यले हस्तक्षेप गर्न नपाउने उल्लेख छ। फैसलामा भनिएको छ, टुकुचा (इच्छुमती) खोला र बागमतीको सहायक नदी रहेको र यति लामो बहाव रहेको अवस्थामा यस खोलालाई खोल्सा वा ढल हो भनी विद्वान कानून व्यवसायीहरूले लिएको जिकिर मनासिव देखिँदैन। जग्गाधनी दर्ता प्रमाण पुर्जाबाट निवेदनमा उल्लिखित जग्गा निवेदकको हकको भन्ने देखिएको र सो स्रेस्ता बदर नभई यथावत कायम रहेको अवस्थामा निवेदकको सहमति वा क्षतिपूर्ति नदिई सो जग्गामा रहेको संरचनामा असर पर्ने गरी कुनै कार्य नगर्ननगराउन फैसलामा भनिएको छ। काठमाडौँ महानगरपालिकाले गत भदौ ३० मा टुकुचा खोला उत्खनन गर्न थालेपछि काठमाडौँ महानगरपालिका१ का विश्वप्रकाश साखले निजी सम्पत्तिमा हस्तक्षेप भएको उल्लेख गर्दै रोक्न आदेश माग गर्दै उच्च अदालतमा रिट निवेदन दर्ता गरेका थिए। खोलामा भूमिगत संरचना निर्माण गरिएपछि खोलामाथिको जमिन व्यक्तिका नाउँमा दर्ता भएको देखिएको उच्च अदालतले टुकुचा खोलालाई खुलारूपमा प्राकृतिक स्वरूपमा ल्याउन आवश्यक छ वा छैन र ल्याउन आवश्यक भएमा त्यहाँ बनेका पुरातात्विक महत्त्वको गुम्बजको संरक्षण कसरी गर्न सकिन्छ भन्ने विषयमा विज्ञसहितको छलफल आवश्यक भएको फैसलामा उल्लेख छ। रासस यो पनि पढ्नुहोस टुकुचाको आठ रोपनी जग्गा टेन्डरबिनै सहकारीलाई अनि भेटियो टुकुचा खोला (भिडियो) उच्च अदालत पाटनले भन्यो टुकुचा खोला मिचेर बनाइएका संरचना तत्काल नभत्काउनू काठमाडौंको हात्तीसारमा पनि टुकुचा खोलाको उत्खनन बालेनको योजनामा ठेस, भूमिगत टुकुचा उत्खनन् गर्न नपाइने"
"विदेश जाने लोभमा करोडौं फस्यो : १०१ जना ठगिएको फेला, एक जना पक्राउ","काठमाडौं : अमेरिकालगायतका विभिन्न मुलुकमा गएर ठूलो रकम कमाउने लोभमा फस्दा एक सय एकजना ठगिएको फेला परेको छ। पीडितहरु साढे तीन करोड बढी रकम ठगिएपछि प्रहरीको सम्पर्कमा आएका छन्। भक्तपुरको चाँगुनारायण नगरपालिका६ नगरकोट बस्ने ६८ वर्षीय सीताराम बास्तोला लगायतको समूहको मिलेमतोमा अमेरिका, जर्मनी, बेलायत तथा जापान पठाउने भन्दै यसरी ठगी गरेका भेटिएको काठमाडौँ उपत्यका अपराध अनुसन्धान कार्यालयले जनाएको छ। ती ठगी गर्ने समूहले मासिक चार लाख बढी तलब हुने भनी विश्वास दिलाई प्रतिव्यक्ति रु ३० लाख खर्च लाग्ने र सम्बन्धित देशहरूमा पुगेपछि प्रतिष्ठित कम्पनीमा काम लगाइदिने लोभ देखाएर ठगी गरेका भेटिएको प्रहरी उपरीक्षक रवीन्द्र रेग्मीले बताए। गिरोहले पीडितहरुबाट पटकपटक गरी जम्मा रु तीन करोड ५६ लाख आठ हजार लिएर फरार भएका भएकामा वैदेशिक रोजगार विभागको अनुरोधमा यसरी फरार भएकामध्य भक्तपुरका सीताराम बास्तोलालाई आज पक्राउ गरिएको रेग्मीले बताए। उनलाई थप कारबाहीका लागि वैदेशिक रोजगार विभागमा बुझाइएको छ। रासस"
४ वटा भारतीय मोटरसाइकलसहित दुई तस्कर पक्राउ,"महोत्तरी : महोत्तरी प्रहरीले ४ वटा भारतीय मोटरसाइकलमा लोड गरिएको ११ कार्टुन मदिरासहित दुई तस्करलाई पक्राउ गरिएको छ। मनरा सिस्वा नगरपालिका १० बाट वीआर ०६ वीके ५४३३, वीआर ३० भी ८०९५, वीआर ०६ एडब्ल्यु ८९१७ र वीआर ३० आर ०४३४ नम्बरको मोटरसाइकलमा लोड गरिएको ११ कार्टुन सोफी नामक मदिराजन्य पदार्थ प्रहरीले नियन्त्रणमा लिएको हो। प्रहरी गस्ती टोलीलाई देख्नासाथ मोटरसाइकल चालकहरु फरार भएका छन्। त्यस्तै घटनास्थलबाट पक्राउ परेका दुई जनाको सम्बन्धमा प्रहरीले विस्तृत विवरण खुलाएको छैन। बरामद भएको मोटरसाइकलको बजार मूल्य ३ लाख २९ हजार ९ सय रुपैयाँ रहेको महोत्तरीका प्रहरी प्रवक्ता डीएसपी दिलीपकुमार गिरीले जानकारी दिए। बरामद भएको मोटरसाइकल र मदिराको सम्बन्धमा आवश्यक कारबाहीको लागि जलेश्वर भन्सार कार्यालय मलिवारा पठाइएको प्रवक्ता गिरीले बताए।"
गायक सपुत अमेरिकामा सम्मानित,"न्यू जर्सी : गायक प्रकाश सपुत अमेरिकाको न्यूजर्सी राज्यस्थित जर्सी सिटी सहरका मेयर स्टिभन फुलपद्वारा सहर घोषणापत्रबाट सम्मानित भएका छन्। मे ४ मा गायक सपुतको सम्मानमा न्यू जर्सी नेपाली समुदायबाट संयुक्त रूपमा आयोजित विशेष लाईभ सांगितिक साँझका अवसरमा मेयरले घोषणापत्र जारी गर्दै गायक सपुतलाई सामाजिक सचेतना जगाउने मौलिक गीत संगितको उत्कृष्ट सर्जक उल्लेख गर्दै विश्वभरका लाखौं लाख नेपाली डायस्पोराको दिलमा बस्न सफल कलाकारको रूपमा मुक्तकण्ठले प्रशंसा गरेका छन्। यसैबीच गायक सपुतले मेयर फुलपद्वारा सहर घोषणापत्रद्वारा आफूलाई सम्मानित गरेकोमा हार्दिक आभार व्यक्त गरेका छन्। उता जर्सी सिटी सहरका नेपालीहरूले गायक सपुतलाई आफ्नो सहरको मेयरबाट सम्मानित गरिएकोमा गौरवीभूत हुँदै सो अवसरमा लाईभ सांगीतिक साँझको आयोजना गरी गायक सपुतको स्वागत गरेका छन्। जर्सी सिटीको हड्सन काउन्टी कम्युनिटी कलेजको अडिटोरियमा आयोजित सांगीतिक साँझमा जर्सी सिटीका मेयरका सल्लाहकार एवं न्यू जर्सी गभर्नरकी एशियन अमेरिकी प्यासिफिक आईल्याण्डर कमिसनकी कमिसनर डा विष्णुमाया परियारले गायक सपुतलाई स्वागत गर्दै जर्सी सिटी सहरको मेयरद्वारा सहर घोषणापत्रबाट सम्मान गर्न पाएकोमा आफू गौरवान्वित भएको बताइन्। सञ्चारकर्मी प्रदीप परियार थापाले गायक सपुत अहिलेको समकालिन पुस्तामा अग्रणी युवा गायक र सर्जक भएको उल्लेख गर्दै बधाई ज्ञापन गरे। न्यू जर्सी राज्यका अग्रणी महिला व्यावसायी एवं विमन फर कजकी पूर्व प्रेसिडेन्ट रेणु शर्माले गायक सपुत, पाहुना र सहयोगीहरूलाई उपस्थितिका निम्ति धन्यवाद दिँदै हार्दिक आभार व्यक्त गरिन्। गायक सपुतको पछिल्लो बहुचर्चित गीत सकम्बरीले उनको यूट्यूब च्यानलमा रिलिज भएको दुई हप्तामै गत १ करोड ७० लाखपटक हेरिएर नेपालकै सांगीतिक इतिहासमा पहिलो रेकर्ड कायम गरेको छ। उनका गीतहरू यूट्यूबमा उनन्तिस करोडभन्दा बढी पटक हेरिएको छ।"
"रूकुम पूर्वमा जीप दुर्घटना, १२ जना घाइते",काठमाडौं : रूकुम पूर्वको भुमे गाउँपालिका चुन्वाङ्गबाट महत जाँदै गरेको जीप सिम खोलामा दुर्घटना भएको छ। दुर्घटनामा १२ जना घाइते भएको जिल्ला प्रहरी कार्यालय पूर्वी रुकुमले पुष्टि गरेको छ। दुर्घटनामा महत माविका कक्षा १२ को परीक्षा दिन जाँदै गरेका विद्यार्थीहरू घाइते भएको जनाइएको छ। घाइतेहरूको जिल्ला अस्पताल रूकुमकोटमा उपचार भइरहेको छ। घटनाको थप विवरण आउन बाँकी छ।
गुल्मीका १४ एम्बुलेन्स प्रयोगविहीन,"गुल्मी : एम्बुलेन्स खरिद र बिक्रीसम्बन्धी उचित नीति नहुँदा गुल्मीमा १४ एम्बुलेन्स प्रयोगविहीन बनेका छन् । विभिन्न सङ्घ संस्थाले विभिन्न समयमा बिरामी बोक्ने उद्देश्यले खरिद गरेका एम्बुलेन्स हाल प्रयोगबिहीन अवस्थामा थन्किएका छन् । अहिलेसम्म कुनै पनि एम्बुलेन्सको मर्मत र व्यवस्थापन भएको छैन । कालीगण्डकी गाउँपालिकाको पूर्तिघाट स्वास्थ्य चौकीमा दुईवटा एम्बुलेन्सका लागि एक जना मात्रै चालक राखिएको छ । नेपाल रेडक्रस सोसाइटी, जिल्ला शाखा गुल्मीले १२ वर्ष पहिले बा १७ च ७६८ नम्बरको एम्बुलेन्स खरिद गरेको र उक्त एम्बुलेन्सले छ वर्षसम्म सेवा दिएको थियो । अहिले रेडक्रसले नयाँ एम्बुलेन्स किनेर सञ्चालनमा ल्याए पनि पुरानो एम्बुलेन्सको भने व्यवस्थापन हुन सकेको छैन । गुल्मी जिल्ला अस्पतालमा दुई एम्बलेन्स अत्यन्तै जीर्ण अवस्थामा छन् । पहिले अस्पतालको ग्राउण्डमै रहेका एम्बुलेन्स अहिले झाडीतर्फ थन्किाइएको छ । एम्बलेन्सको खरिद मिति, लागत लगायतका बारेमा अस्पतालमासमेत आधिकारिक जानकारी छैन । एम्बुलेन्स कामै नलाग्ने भएपछि अस्पतालले तीन वर्षअघिबाट नयाँ एम्बुलेन्स सञ्चालनमा ल्याएको थियो । तर अस्पतालमै बिरामी एम्बलेन्स हुँदा न त तीनको उपचार हुनसकेको छ, न त उचित व्यवस्थापन नै । रुरुक्षेत्र गाउँपालिका६ रिमुवामा विगत चार वर्षदेखि एम्बुलेन्स बिग्रिएको अवस्थामा छ । भूपु सैनिकले सात वर्षअघि किनेको एम्बुलेन्स तीन वर्षसम्म मात्रै सञ्चालन भयो । मर्मत खर्च धेरै लाग्ने भएकोले पालिकाले पनि सञ्चालन गर्न नसकेपछि अहिले नयाँ एम्बुलेन्सको खरिद प्रक्रिया अगाडि बढाएको स्वास्थ्य संयोजक छत्र अधिकारीले बताउनुभयो । मालिका गाउँपालिका६ अर्जैमा भारतीय राजदुतावासबाट प्राप्त एम्बुलेन्स दुई वर्षदेखि अलपत्र छ । मदाने गाउँपालिका ३ सिर्सेनीमा पालिकाले रु साढे दुई लाख खर्चेर एम्बुलेन्स बनाए पनि सञ्चालन हुनसकेको छैन । दुई वर्षदेखि ठप्प रहेको एम्बुलेन्स चालु आर्थिक वर्षमा दुई लाख खर्चेर मर्मत गरे पनि चालक अभावको कारण देखाउँदै पालिकाले एम्बुलेन्स सञ्चालन गर्न नसकेको स्थानीय भरत चन्दले बताए । इश्मा गाउँपालिका४ दोहोलीमा भूपू आर्मीमार्फत प्राप्त एम्बुलेन्स चार महिनादेखि व्यवस्थापनको पर्खाइमा छ । मुसिकोट नगरपालिकामा तीनओटा एम्बुलेन्स बिग्रिएर बन्द अवस्थामा छन् । अर्लाङकोट सेवा समाज, जापानले दिएको एम्बुलेन्स एकवर्ष, रेडक्रस सोसाइटीको एम्बुलेन्स चार वर्ष र निस्ती बडिगाढ सेवा समाजले दिएको एम्बुलेन्स चार वर्षदेखि बन्द अवस्थामा रहेको स्वास्थ्य संयोजक ढालबहादुर जिसीले बताए । बिग्रेका एम्बुलेन्स सबै पुराना भएको र पटकपटक बनाउँदा पनि इञ्जिनले काम नगरेकोले थन्किएको जिसीको भनाइ छ । चन्द्रकोट गाउँपालिका वडा नम्बर ८ तुराङमा पनि एउटा एम्बुलेन्स विगत तीन महिनादेखि प्रयोगविहीन अवस्थामा छ । धुर्कोट गाउँपालिकाको वडा नं १ नयाँ गाउँ र वडा नम्बर ७ वाग्लामा गरी दुईवटा एम्बुलेन्स बिग्रिएर चल्नै नसक्ने अवस्थामा छन् । गाउँपालिकाका स्वास्थ्य संयोजक प्रेम खनालका अनुसार पालिका गठन हुनुभन्दा अगाडि नै ल्याइएका दुवै एम्बुलेन्स मर्मत गरेर पनि चल्न नसक्ने अवस्थामा छैनन् । सत्यवती गाउँपालिका ४ लिम्घामा बिग्रिएको एम्बुलेन्स मर्मत गरेर पनि चल्न नसक्ने भएपनि अलपत्र छ । एम्बुलेन्स किनेको मिति, लागत लगायतका बिषयमा पालिका नै बेखबर छ । आशा अपाङ्ग केन्द्रलाई गुल्मी जिल्ला समाज युकेले १० वर्षअघि दिएको एम्बुलेन्स आठ वर्ष चलेर दुई वर्षदेखि ठप्प छ । इन्जिनमा समस्या देखिएको एम्बुलेन्सलाई अहिले बनाएर चलाउदा पनि खर्च नै नउठ्ने भएपछि केन्द्रले सञ्चालन गर्न सकेको छैन । केन्द्रका कोषाध्यक्ष ताराप्रसाद भुसालले एम्बुलेन्स लिलाममा बिक्री गर्दा पनि झन्झटिलो प्रक्रिया भएकाले समस्या भएको बताए। रेडक्रस सोसाइटी गुल्मीका अध्यक्ष राजेन्द्र श्रेष्ठले अहिले एम्बुलेन्स चल्नै नसक्ने अवस्था भएको बताए । 'पुरानो बिग्रेर नयाँ खरिद गर्यौँ', उनले भने, 'तर एम्बुलेन्सले सञ्चालन खर्च उठाउन नसकेर घाटामै छ ।' प्रमुख जिल्ला अधिकारी सागरमणी पाठकले एम्बुलेन्सको उचित व्यवस्थापनका लागि सक्दो पहल गर्ने बताए । 'उचित नीतिको अभावका कारण बिक्रीमा समस्या छ' उनले भने । रासस"
ज्याकारान्डाले ढकमक्क काठमाडौं (फोटो फिचर),"काठमाडौं : अहिले राजधानी काठमाडौंको मुख्य सडक आसपासमा ज्याकारान्डा फूल फूलेको छ । यसले राजधानीको सौदर्य नै बढाएको छ । ज्याकारान्डा अमेरिकाको रैथाने बिरुवाको ४८ प्रजातिहरू मध्येको एक हो । काठमाडौंको रत्नपार्क,घन्टाघर,बबरमहल,कमलपोखरी,चक्रपथलगायत क्षेत्र बैजनी रङले रंगिएको छ। नेपालमा पाइने ब्लू ज्याकारान्डाको वैज्ञानिक नाम ज्याकारान्डा मिमोसिफोलियाहो । राजा वीरेन्द्रले अमेरिका भ्रमणमा जाँदा यसको बिरुवा भित्र्याएकाले नेपालमा यसलाई वीरेन्द्र फूलका नामले समेत चिनिन्छ ।"
बडुवाल हत्याकाण्डका अभियुक्त रावलले गरे आत्मसमर्पण,टीकापुर : कैलालीको टीकापुरमा २०७८ कार्तिक २३ गते राति भएको भुपेन्द्र बडुवाल हत्या काण्डका मुख्य अभियुक्त भनिएका नवीन रावलले कैलाली जिल्ला अदालतमा आत्मसमर्पण गरेका छन्। लम्कीचुहा नगरपालिका३ चिसापानीका २९ वर्षीय रावलले अदालतमा आज आत्मसमर्पण गरेका हुन्। इलाका प्रहरी कार्यालय टीकापुरका प्रमुख डीएसपी उद्धवसिंह भाटले दिएको जानकारी अनुसार अभियुक्त रावलले अदालत समक्ष आत्मसमर्पण गरेका हुन्। उक्त घटनामा संलग्न रहेको आरोप लागेका पाँच जना भने अझै फरार छन्। लम्कीचुहा नगरपालिका १ का २२ वर्षीय बडुवालको धारिलो हतियार प्रयोग गरी टीकापुरमा हत्या गरिएको थियो। घटनामा संलग्नता रहेको भन्दै जिल्ला अदालतमा प्रहरीले २१ जनाविरुद्ध मुद्दा दायर गरेको थियो। डीएसपी भाटका अनुसार हालसम्म घटनामा रावलसहित १६ जना कानुनी कारवाहीको दायरमा आएका छन् भने पाँच जना अझै फरार छन्। डिएसपी भाटले भने प्रहरीले यो घटनामा संलग्न फरार अभियुक्तहरुबारे खोजी अभियान चलाई रहेको छ। सक्दो चाँडो अरु अभियुक्तहरु समेत अदालत पुर्याउने छौं। घटनामा संलग्नहरुलाई मुलुकी अपराध संहिता २०७४ को दफा १७७(२) बमोजिम जिवित रहेसम्म जन्मकैदको सजाय माग दाबी गर्दै अदालतमा मुद्दा दायर गरिएको थियो।
खोलामा डुबेर पाँच वर्षीया बालिकाको मृत्यु,बागलुङ : बागलुङ जिल्लाको निसीखोला गाउँपालिकामा खोलामा डुबेर पाँच वर्षीया बालिकाको मृत्यु भएको छ । निसीखोला गाउँपालिका६ भल्कोटका चक्रबहादुर बुढाकी पाँच वर्षीया छोरी साकिरा बुढाको आइतबार खोलामा डुबेर मृत्यु भएको जिल्ला प्रहरी कार्यालय बागलुङका प्रहरी नायव उपरीक्षक मदन केसीले जानकारी दिए । घरभन्दा दुई सय मिटर तल रहेको निसीखोलामा खेल्ने क्रममा डुबेर गम्भीर घाइते भएकी बालिकाको बुर्तिबाङ प्राथमिक स्वास्थ्य चौकीमा उपचारका क्रममा मृत्यु भएको उनले बताए ।
पाख्रिवासमा कर्मचारी तलब तथा योजनाको भुक्तानी सुरु,"धनकुटा : धनकुटाको पाख्रिवास नगरपालिकामा कर्मचारी तलब तथा योजनाको भुक्तानी सुरु भएको छ। आर्थिक तथा प्रशासनिक कार्य गर्ने गरी सरकारले नगरपालिकामा निमित्त प्रमुख प्रशासकीय अधिकृत खटाएपछि कर्मचारीको तलब तथा सम्पन्न योजनाको भुक्तानी सुरु भएको हो। नगरपालिकामै कार्यरत अधिकृत स्तरका छैठौं तहका गोर्खबहादुर तामाङलाई संघीय मामिला तथा सामान्य प्रशासन मन्त्रालयले प्रमुख प्रशासकीय अधिकृत अधिकृत हाजिर नभएसम्मका लागि आर्थिक तथा प्रशासनिक कार्य गर्ने गरी निमित्तको जिम्मेवारी दिएपछि माघदेखि ठप्प आर्थिक कारोबार खुलेको हो। कर्मचारीले माघ यता तलब पाएका थिएनन्। आर्थिक कार्य खुले लगत्तै नगरपालिका भरि कार्यरत कर्मचारी, विद्यालय शिक्षक तथा स्वास्थ्यकर्मीहरूले तलब पाएका छन्। सामाजिक सुरक्षा भत्ताको त्रैमासिक निकासा समेत हुन थालेको नगरपालिका लेखापाल मातृका धितालले बताए। उनका अनुसार सम्पन्न योजनाको भुक्तानीको काम धमाधम भइरहेको छ। सामान्य प्रशासन मन्त्रालयले चैतमा एकै महिना तीन प्रमुख प्रशासकीय अधिकृतलाई खटाएपनि उनीहरू नगरपालिका नटेकी माथि माथिबाटै सरुवा मिलाएका थिए। मन्त्रालयले पठाउने तर माथिमाथि मिलाएर अन्यत्र जाने गर्नाले पाख्रिवास फागुन पहिलो सातादेखि प्रमुख प्रशासकीय अधिकृतविहीन रहेको थियो। जसको कारण अधिकांश काम ठप्प भएका थिए।"
"स्ट्रेरिङले काम नगर्दा जीप दुर्घटना, ९ जना घाइते (सूचीसहित)","चालक, सहचालक र एक यात्रुकोको अवस्था सामान्य अवस्थामा रहेको प्रहरीले जनाएको छ। रुकुम पूर्व : भूमे गाउँपालिका८ सिमखोलामा जीप दुर्घटना हुँदा ९ जना घाइते भएका छन्। आइतबार बिहान ९ बजेतिर भूमे९ चुनबाङबाट रुकुमकोट आउनेक्रममा सिमखोलामा जीप दुर्घटना हुँदा ९ जना घाइते भएका हुन्। १२ जना सवार रहेकामध्ये भूमे८ का चन्द्रकुमारी पुन, लक्ष्मी बिक, भरत खड्का, भूमे९ की प्रमिला पुन मगर, रिमा बुढा मगर, गङ्गा बुढा, नर्मिता पुन, रोल्पा जिल्ला परिवर्तन गाउँपालिका६ का आभाष बुढा मगर र परिवर्तन४ की कमला रोका रहेको निमित्त प्रमुख जिल्ला अधिकारी हिरालाल आचार्यले जानकारी दिए। सबैको अवस्था मध्यम रहेको निमित्त प्रजिअ आचार्यले बताए । हाल घाइतेलाई रुकुमपूर्व अस्पताल रुकुमकोटमा उपचारत छन्। चालक, सहचालक र एक यात्रुकोको अवस्था सामान्य अवस्थामा रहेको प्रहरीले जनाएको छ। लु १ ज ३५०३ नम्बरको जीप दुर्घटना भएको हो। सडकदेखि करिब ५ मिटर तल जीप खसेको प्रहरीले बताएको छ। प्रहरीको प्रारम्भिक अनुसन्धानमा जीपको स्ट्रेरिङले काम नगर्दा दुर्घटना भएको अनुमान गरेको छ। जिल्ला समन्वय समितिका प्रमुख मेघबहादुर श्रेष्ठले अस्पतालमा पुगि घाइतेको स्वास्थ्य लाभको कामना गरेका छन्।"
"सुरु भएन सगरमाथा आरोहण, प्रतिकूल मौसमले चुनौती","ओखलढुंगा : प्रतिकूल मौसमका कारण सगरमाथा आरोहण हुन सकेको छैन। आधार शिविरमा पुगेका आरोही अनुकूल मौसमको पर्खाइमा छन्। मौसममा आएको खरावीले हिमाल आरोहण जोखिम बन्दै गएको पर्यटन व्यवसायी तथा आरोही पेम्वा शेर्पा बताउँछन्। अग्ला हिमाल त्यसमा पनि सगरमाथा आरोहणका लागि अहिले मौसमले समस्या पारेको उनले बताए। पश्चिमी वायुको प्रभावले एक सातादेखि बिग्रिएको मौसममा सुधार आएपनि आरोहणको मुखैमा बिग्रिएको सगरमाथा क्षेत्रको मौसममा भने सुधार आएको छैन। सगरमाथा क्षेत्रमा घाम लागेको देखिएपनि अत्याधिक गतिमा चलेको हावाका कारण बाटो बनाउने काममै अवरोध भएको छ। आरोहण अनिश्चित भएपछि केही आरोही काठमाण्डौ फर्किएका छन् भने केही सगरमाथा आधार शिविरमा छन्। जल तथा मौसम विज्ञान विभागले मौसममा सुधार हुँदै गइरहेको बताएपनि सगरमााथाको उचाइमा हावाका कारण समस्या ल्याएको छ। प्रतिकूल मौसमका कारण आइसफल डाक्टरलाई चुचुरोसम्म पुग्न कठिन हुँदा डोरी टाँग्ने काम समेत प्रभावित भएको छ। सगरमाथाको दोस्रो शिविरमाथिको बाटो बनाउन इमेजिन नेपाल ट्रेक एन्ड एक्सपिडिसन कम्पनीले जिम्मा पाएको छ। सगरमाथाको दोस्रो शिविरसम्म सगरमाथा प्रदुषण नियन्त्रण समिति (एसपिसिसी) ले बाटो बनाएको थियो। नेपाली र विदेशी गरी चार सयभन्दा बढी सगरमाथा आरोही अनकूल मौसमको पर्खाइमा छन्। आरोहणलाई व्यवस्थित बनाउन पर्यटन विभागले सगरमाथा आधार शिविरमा सम्पर्क कार्यालय स्थापना गरेको छ। यसले अरोहण अनुगमन र सहजीकरण गर्ने काम गर्छ। कार्यालयमा सम्पर्क अधिकृत, नेपाली सेना, नेपाल प्रहरी, हिमालय उद्धार सघं, एसपिसिसी र स्थानीय प्रतिनिधिहरू समेत रहेर सहजीकरण गर्ने व्यवस्था गरिएको विभागले जनाएको छ। वसन्त सिजनमा आरोहणका लागि सगरमाथा आरोहणको ७० वर्षको इतिहासमै सबैभन्दा बढी ४३ आरोहण दलका ९८ महिलासहित ४ सय ६६ जनाले अनुमति लिएका छन्। अहिले सगरमाथाका आधार शिविरमा आरोही र सहयोगीहरुको अत्याधिक चाप रहेको आधार शिविरमा रहेका पर्यटन व्यवसायी बाबु शेर्पाले बताए। मे १३ सम्म शिखरसम्मको बाटो खुल्न सक्ने उनले बताए।"
पत्रकार महासंघ सुनसरीले धरानका मेयरलाई भन्यो अमर्यादित शब्द प्रयोग नगर्नू,"धरान :नेपाल पत्रकार महासंघ सुनसरीले धरानका मेयर हर्कराज राई (साम्पाङ) लाई पत्रकारलाई अमर्यादित र असोभनीय शब्द प्रयोग गरेर गाली गरेको भन्दै त्यस्ता गतिविधि बन्द गर्न र पूर्ण प्रेस स्वतन्त्रताको रक्षा गर्न आग्रह गरेको छ । केहिदिनदेखि मेयर राईले पत्रकारलाई विभिन्न राजनैतिक दलहरूको झोले भन्दै सामाजिक सञ्जालमा अमर्यादित र असोभनीय शब्द प्रयोग गरी गाली गर्दै धम्की दिएपछि पत्रकार महासंघ सुनसरीले त्यस्ता गतिविधि बन्द गर्न उनलाई अनुरोध गरेको छ । मेयर राईले पत्रकार महासंघ सुनसरीका पूर्वअध्यक्ष केशव घिमिरे, स्थानीय ब्लाष्ट टाइम्स दैनिक र कपुरी डटकम अनलाइनलाई अमर्यादित शब्द प्रयोग गर्दै धम्की दिएका थिए । त्यसपछि पत्रकार महासंघ सुनसरीको टोलीले आइतबार मेयर राईलाई कार्यकक्षमै भेटेर अबदेखि त्यस्ता हर्कत नदेखाउन र पत्रकारलाई अमर्यादित शब्द प्रयोग गरी धम्की नदिन तीन दिनभित्र आफ्नो धारणा सार्वजनिक गर्न माग गरेको छ । मेयर राईलाई ध्यानाकर्षण पत्र बुझाएको र तीन दिनभित्र चित्त बुझ्दो जवाफ नआए सुनसरी पत्रकार महासंघ मेयरविरुद्ध आन्दोलनमा उत्रने महासंघ सुनसरीका अध्यक्ष जनकऋषि राईले बताएका छन् । पत्रकार महासंघको ध्यानाकर्षण बुझ्दै मेयर राईले धरानका केहि पत्रकारले आफूविरुद्ध अनावश्यक समाचार प्रकाशित गरेको र निराधार आरोप लगाएको बताए। उनले पत्रकारलाई धरान नगरपालिकाले गरेका राम्रा कामको पनि समाचार प्रकाशित गरिदिन आग्रह गर्दै पत्रकार महासंघले मागेको समय सिमाभित्र आफ्नो धारणा सार्वजनिक गर्ने बताए । धरानमा खानेपानी आयोजनामा श्रम अभियान चलाउँदै आएका मेय राई पछिल्लो समय सामाजिक सञ्जालमा राजनीतिक दलका कार्यकर्ता, धरानका अन्य जनप्रतिनिधि, पत्रकारलाई अमर्यादित शब्द प्रयोग गर्दै गाली गर्न थालेपछि विवादित बनेका छन् ।"
नेपाल प्रहरीका १८ एसपी एसएसपीमा बढुवा (सूचीसहित),"गृहमन्त्री नारायणकाजी श्रेष्ठले आइतबार १८ जना एसपीलाई एसएसपीमा बढुवा गरेको प्रहरी अतिरिक्त महानिरीक्षक सन्दिप भण्डारीले जानकारी दिए। काठमाडौं : गृह मन्त्रालयले १८ जना प्रहरी उपरीक्षक (एसपी) लाई प्रहरी वरिष्ठ उपरीक्षक (एसएसपी) मा बढुवा गरेको छ। गृहमन्त्री नारायणकाजी श्रेष्ठले आइतबार १८ जना एसपीलाई एसएसपीमा बढुवा गरेको प्रहरी अतिरिक्त महानिरीक्षक सन्दिप भण्डारीले जानकारी दिए। जारी सूचनामा भनिएको छ, 'नेपाल सरकार, गृह मन्त्रालय (माननीय उपप्रधानमन्त्री एवं गृहमन्त्रीस्तर) को मिति २०८००१२४ गतेको निर्णयानुसार देहायका जनपद प्रहरी समूह तर्फका प्रहरी उपरीक्षकहरुलाई सोही समूहतर्फको प्रहरी बरिष्ठ उपरीक्षक पदमा बढुवा नियुक्ति गरिएको छ भनी श्री गृह मन्त्रालय, प्रहरी कर्मचारी प्रशासन शाखा, सिंहदरबारको चनप्रप्रटि १३१ ८६७, मिति २०८००१२४ गतेको पत्र प्राप्त हुन आएको हुँदा सोही ब्यहोरा अभिलेखमा जनाई दिनुहुन अनुरोध गरिएको छ।' एसपीबाट एसएसपीमा बढुवाको पहिलो नम्बरमा विश्व अधिकारी, दोस्रोमा भुपेन्द्रबहादुर खत्री, तेस्रोमा सानुराम भट्टराई रहेका छन्। यसैगरी चिकित्सक तर्फका ३ एसपीलाई एसएसपीमा बढुवा गरिएको छ। जसमध्ये पहिलो नम्बरमा डा संज्ञा मल्ल, दोस्रोमा डा दिवा शर्मा र तेस्रोमा डा आषिश दल छन्। एसएसपीमा बढुवा सूची"
जेष्ठ नागरिकलाई सम्मान,"सिन्धुपाल्चोक : उमेरले १ सय ४ वर्ष काटेकी सिन्धुपाल्चोकको चौतारा साँगाचोकगढी नगरपालिका१४ की इन्द्रकुमारी बस्नेत आफूलाई सम्मान गरेकोमा औधी खुसी भइन्। हामीजस्ता डाँडामाथिको जुनलाई कस्ले वास्ता गर्थ्यो र, उनले खुसीको आँशु झार्दै भनिन्तर आज हाम्रो पनि कोही छ, हामीलाई पनि कसैले सम्झन्छ भन्ने थाहा पाउँदा मन थाम्नै सकिन। शताब्दी काटिसकेको उनी अझै पनि कसैको सहाराविना हिँडडुल गर्न सक्छिन्। अझै पनि म आफ्नो काम आफैं गर्छु। खाना पकाउँछु, वरपरको काम गर्छु, उनी भन्छिन्। जेष्ठ नागरिक जिल्ला संघ सिन्धुपाल्चोकले शनिबार उनीजस्तै ८० वर्ष माथिका १६ जनालाई सम्मान गर्यो। पाँच सय रुपैयाँसहित कम्मल दिएर उनीहरूलाई सम्मान गरिएको संघका अध्यक्ष माधवलाल कर्मचार्यले बताए। सम्मान ग्रहण गर्न आएका चौतारा साँगाचोकगढी नगरपालिका६ का ९७ वर्षीय डम्बरबहादुर श्रेष्ठले वृद्धवृद्धालाई सम्मान गर्दै जीवनकालका भोगाई राख्ने अवसर जुराइदिएकोमा धन्यवाद दिए। मजस्ता यहाँ आएका थुप्रैलाई खुसी मिलेको छ, हामीले आफ्नो जीवनमा सिकेका अनुभवलाई साटासाट गर्ने मौका पायौं, उनले भनेहामीलाई केही चाहिएको छैन, सरकारले हामीलाई दिँदै आएको वृद्धभत्ता घर आँगनबाटै पाउन पाए सुविस्ता हुने थियो। सदरमुकामसम्म भत्ता लिन धाउनुपर्दा जेष्ठ नागरिकहरूलाई समस्या परेको उनले गुनासो गरे। बैंकमा घण्टौं लाइन बसेर वृद्धभत्ता लिनु पर्छ, उनले भनेस्थानीय सरकारले यसको सट्टा घरआँगनमै पुर्याउने व्यवस्था मिलाइदिए हामी धन्य हुने थियौं। जेष्ठ नागरिकलाई सरकारले विशेष ख्याल राख्नुपर्ने भन्दै उनले त्यतातर्फ ध्यान दिन आग्रह गरे। नगरपालिकाका प्रमुख कृष्णप्रसाद सापकोटाले वृद्धभत्ता वितरणमा देखिएको असुविधालाई हल गर्न नगर लागिरहेको बताए। हामीले तपाईंहरूको सुविधालाई ध्यानमा राख्दै हामीले कारोबार गर्ने बैंकहरूलाई घरटोलमै पुगेर वृद्धभत्ता वितरण गर्न अनुरोध गरिसकेका छौं, नगर प्रमुख सापकोटाले भनेउहाँहरूले त्यसो गर्न केही समस्याहरू रहेको भन्नुभएको छ। ती समस्या तत्काल हल गरी घरघरमै वृद्धभत्ता वितरण गर्ने कार्यमा नगरपालिका दृढ छ। सापकोटाले जेष्ठ नागरिकको स्वास्थ्यप्रति नगरपालिका गम्भीर रहेको बताउँदै नगरका १४ वटै वडामा जेष्ठ नागरिक क्लिनिक सञ्चालन गरेको र सोबाट थुप्रैले स्वास्थ्य लाभ लिएको बताए। हामी तपाईंहरूको स्वास्थ्यप्रति गम्भीर हुँदै आगामी वर्षहरूमा पनि यस्ता कार्यक्रमलाई निरन्तरता दिनेछौं, उनले भनेयसको साथै गम्भीर प्रकृतिका विरामी जेष्ठ नागरिकलाई उपचारमा सहयोग पनि गर्दै आएका छौं। जेष्ठ नागरिकले अबको जीवन खुसीसाथ जिउन सकून् भन्ने हेतुले विभिन्न रचनात्मक योजनाहरू नगरपालिकाले ल्याइरहेको बताउँदै नगरप्रमुख सापकोटाले जेष्ठ नागरिकको भोगाइ र सिकाइ किताबी ज्ञान भन्दा वृहत् रहेको बताए। तपाईंहरूको जीवन भोगाइबाट हामीले सिक्दै ज्यूँदो इतिहासलाई रक्षा गर्नु हाम्रो कर्तव्य हो, सापकोटाले भने। जेष्ठ नागरिक सम्मान कार्यक्रममा पूर्व सांसद सुवास कर्मचार्यले विकास निर्माण र पूर्वाधार बनाउनुभन्दा वृद्धवृद्धालाई सम्मान गर्नु र कुरा सुन्नु कयौं गुणा उपयोगी हुने धारणा व्यक्त गरे।"
सुविधा काटेर गाईलाई खोप,"इलाम : इलाम नगरपालिकाले जनप्रतिनिधिको एक महिनाको सेवा सुविधा कटाएर गाईमा देखिएको पक्स समूहको काप्रीपक्स भाइरसबाट हुने लम्पी स्किन रोगका विरुद्ध खोप अभियान सुरु गरेको छ। दुग्ध उत्पादनका लागि कोसी प्रदेशकै अगुवा जिल्लाको रूपमा रहेको इलाममा लम्पी रोगका कारण गाईको मृत्यु बढेपछि इलाम नगरपालिकाले नगरका १२ वटै वडाका स्वास्थ्य पशुलाई लम्पी रोगविरुद्धको खोप अभियान सुरु गरेको मेयर केदार थापाले बताए। इलाम नगरपालिकामा अहिलेसम्ममा २३ वटा गाई मरेको नगरपालिकाका प्रवक्ता नुतनदेव दुलालले बताए। जोडनबाट झिकाएको लम्पी सिल्ड एन नामको खोप नगर क्षेत्रका १० हजार पशुमा दिनेअभियान सुरु गरेको दुलालले बताए। वैशाख २० गते मेयर केदार थापाको अध्यक्षतामा बसेको नगरपालिकाको आकस्मिक बैठकले मेयर, उपमेयर, वडा अध्यक्ष, कार्यपालिका सदस्य, वडा सदस्यसम्मको एक महिनाको सेवा सुविधा कटाएर खोप खरिद गर्ने निर्णय गरेको थियो। प्रवक्ता दुलालले भने, दुई चरणमा गरेर सबै गाईलाई खोप हान्न सुरु गरेका छौं, खोप अभियान चलाउन पर्याप्त बजेटको व्यवस्था गरेका छौं। दुलालका अनुसार नगरका १२ वडामा सरकारी र निजी पशु प्राविधिकलाई खटाएर अभियान सुरु गरिएको हो। इलाम नगरपालिकाको गोदक, सोयाक, साङ्रुम्बा, बरबोटे, साखेजुङ, भज्याङ, तिल्नेकनीलगायत सबै वडामा रोगको प्रकोप देखिएको छ। उपमेयर विष्णु दाहालले भनिन् दूधका लागि राम्रो पहिचान बनाएको नगरपालिकामा रोगले गाई सकिने खतरा बढेपछि खोप अभियान सुरु गरेका हो। रत्नकुमार वान्तवा प्राविधिक शिक्षालयका डा सन्देश पौडेलले स्वास्थ्य पशुलाई लम्पी रोग लाग्न नदिनका लागि प्रयोग गरिएको लम्पी सिल्ड एन नामको खोप विश्वा खाद्य संगठन (एफएओ)बाट समेत प्रमाणित भएको बताए। उनले भने, यो खोपका बारेमा लेखिएका रिपोर्टहरूले पनि यो प्रभावकारी हुने देखाएको छ। लम्पीका कारण इलामको सूर्योदय नगरपालिकामा शुक्रबार साँझसम्ममा ५५ गाई, बाच्छा मरेको नगरपालिकाको पशु सेवा शाखाको पशु प्राविधिक कृष्णचन्द्र झाले जानकारी दिए। सूर्योदय नगरपालिकाले रोग लागेका पशुलाई तीन दिनको रोग निरोधक औषधि र खोप लगाउन प्रत्येक वडामा प्राविधिक खटाएको छ। जिल्लाका ४ नगरपालिका र ६ वटा गाउँपालिकामा रोगको प्रकोप देखिएको जनाइएको छ। दुई महिनामा इलाममा २ सय गाई मरेका छन्। जिल्लाभर ७ हजार ९ सय ४० पशु संक्रमित छन्। झापामा ५० गाई मरेका छन् भने चार हजार ५८५ संक्रमित रहेको भेटेरिनरी अस्पताल तथा पशु सेवा विज्ञ केन्द्र झापाकी प्रमुख शीतल भट्टराईले जानकारी दिइन्। उनले भनिन् संक्रमण बढ्दै गएको छ, रोग नियन्त्रणका लागि निजी स्तरबाट पनि कृषकहरूले खोप लगाउन थालेको जानकारी प्राप्त भएको छ। यो रोग भैंसीमा भन्दा गाईमा बढी देखिन्छ। गर्मी मौसममा टोक्ने झिंगा, डाँख, लामखट्टे, किर्नाजस्ता किराहरूको संख्या बढी हुने तथा थप सक्रिय हुने सिनज बढेसँगै कोसी प्रदेशका १४ वटै जिल्लामा यो रोगको प्रकोप देखिएको छ ।"
गाँजाको रेसाबाट कपडा,"दोलखा : घरवरीपरी र बारीमा पाइने गाँजा संकलन गरेर दोलखाका उद्यमीले कपडा बनाउने उद्योग स्थापना गरेका छन्। कालिञ्चोक गाउँपालिकाका महादेव स्थानका लघुउद्यम समूहमार्फत उनीहरूले गाँजाबाट रेसा निकालेर कपडा बनाउन लागेका हुन्। २०७२ सालको भूकम्पपछि घरेलुले तालिम दिएपछि गाँजाबाट पनि कपडा बन्दो रहेछ भन्ने थाहा पाएका उनीहरूले लघुउद्यम समूह बनाइ कपडा बनाउन सुरु गरेका हुन्। दोलखा जिल्लाका स्थानीय तह बिगु, झ्याकु, चिलंखा, लापिलाङमा गाँजाको रेसाबाट कपडा उत्पादन गर्ने गरिएको उद्यम समूहका अध्यक्ष मिठू खत्रीले बताइन्। जिल्लामा एक सयभन्दा बढी तानबाट कपडा बुन्ने गरेको उनले सुनाइन्। कालिञ्चोक गाउँपालिकाका महिलाले आफ्नो घरायसी काम सकेर बँचेको समयमा आयआर्जनका लागि गाँजाबाट रेसा निकालेर कपडा बनाउने गरेका छन्। गाँजाबाट कपडा उत्पादन गर्दा स्थानीय स्रोत र साधनको सदुपयोग हुनाको साथै महिलाका लागि आयआर्जनको राम्रो माध्यम बनेको स्थानीयको भनाई छ। बैधानिक रूपमा कानुनी मान्यता पाएदेखि महिला मात्र नभएर विदेश जान लागेका युवासमेत स्वदेशमा रोजगार बन्न सक्ने महादेव लघुउद्यम समूहका बजार व्यवस्थापक पहल थामीले बताए। गाँजाबाट कपडा बनाउने काम १६ वर्ष अघिबाट नै सुरु गरिएको भए पनि पछिल्लो समय काठमाडौंमा घरेलुको माध्यमबाट कपडा बनाउने काम तीव्र पारिएको गाँजा संघका अध्यक्ष खड्कसिङ बोगटीले बताए। यसका लागि तालिम पनि दिन थालिएको छ। गाँजाको रेसाबाट बनाएको कपडाबाट झोला, जुत्ता चप्पल, जातीय पोसाक बनाउने गरिएको छ । महादेव लघुउद्यम समूहमा १४ जनाले धागो उत्पादन गर्ने र ४ जनाले कपडा बुन्ने गर्छन्। उत्पादन भएका कपडा मिटरको १ हजारदेखि १२ सय रुपैयाँसम्ममा बिक्री हुने गरेको लघु उद्यम समूहका बजार व्यवस्थापक पहल थामीले बताए। उनले वर्षमा ७ लाख रुपैयाँको कारोबार हुने बताए।"
आज देशका यी स्थानमा हुने छ वर्षा,"काठमाडौं : आज देशका चारवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी, बागमती, गण्डकी र कर्णाली प्रदेशका पहाडी भूभागका थोरै स्थानहरूमा र अन्य प्रदेशका पहाडी भूभागका एकदुई स्थानहरूमा मेघ गर्जनचट्याङसहित क्षणिक वा हल्का वर्षाको सम्भावना रहेको छ। आज राति कोशी, गण्डकी र कर्णाली प्रदेशका पहाडी भूभागका एकदुई स्थानमा मेघ गर्जनचट्याङसहित क्षणिक वा हल्का वर्षाको सम्भावना रहेको छ।"
लार्केपास गर्ने क्रममा भरियाको मृत्यु,गोरखा : लार्केपास गर्ने क्रममा विदेशी पर्यटकसँग गएका भरियाको मृत्यु भएको छ। मनास्लु पदमार्ग हुँदै लार्केपास गरी मनाङतर्फ निस्कने क्रममा अत्याधिक हिमपात हुँदा बिरामी भएका भरिया प्रकास दवाडीको ज्यान गएको हो। नीलकण्ठ नगरपालिका११ धादिङका २० वर्षीय दवाडी यही वैशाख १८ गते लार्के पासका लागी विदेशी टोलीसँग धर्मशालाबाट अघि बढेका थिए। बहराल एडभेन्चर प्रालिबाट पोर्टरका रूपमा लार्के पास गर्न गएका दवाडीको शनिवार मृत्यु भएको डीएसपी लिलाराज लामिछानेले जानकारी दिए। वैशाख १९ गते लार्के पासका लागी धर्मशालाबाट निस्किएको अमेरिकन टोलीले उनलाई बिरामी अवस्थामा देखेपछि केही समय उद्धार गरेको थियो। भारी छाडेर सँगै जान आग्रह गरेपनि दवाडी नमानेपछि सो टोलीले पनि उनलाई छाडेर गएको थियो। ५००६ मिटर उचाइ रहेको सो ठाउँमा बिरामी परेका उनी भारी हिमपात भएपछि स्वास्थ्य अवस्था जटिल बनेको थियो। सबै यात्रुबाट एक्लिएका उनको शव शनिबार लार्के भन्ज्याङ नजिकै भेटिएको डीएसपी लामिछानेले जानकारी दिए।
१२६ जनाको निःशुल्क स्वास्थ्य परीक्षण,"हेटौंडा : हेटौंडा१७ हटियास्थित प्रस्तावित जगदगुरु चिकित्सालय क्षेत्रमा १२६ जनाको निःशुल्क स्वास्थ्य परीक्षण गरिएको छ। राधा माधव समिति नेपाल, जगतगुरुतम मन्दिर अध्यात्म केन्द्र र डिभाइन युथ क्लब नेपालले आयोजना गरेको स्वास्थ्य शिविरमा नाक, कान, घाँटी रोग सम्बन्धी जाँच गरिएको हो। मासिक रूपमा सञ्चालन हुने उक्त शिविरमा पोखरा स्वास्थ्य विज्ञान प्रतिष्ठानका नाक, कान तथा घाँटी रोग सम्बन्धी डाक्टर विमल पोखरेल, जेनेरल फिजिसियन डाक्टर अमिता थापा र फिजियोथेरापिस्ट डाक्टर रोशनी नेपालीद्वारा १ सय २६ जना स्थानीयसहित साधकहरूको स्वास्थ्य जाँच गरिएको हो। शिविरमा बिरामीहरूलाई निःशुल्क औषधिसमेत वितरण गरिएको राधा माधव समिति नेपालका केन्द्रीय सदस्य किरण शर्मा भण्डारीले जानकारी दिए।"
विपद् प्रतिकार्य पूर्वतयारी अभ्यास,"नुवाकोट : बर्खायाममा पानीबाट हुने विपद न्यूनीकरणका लागि नुवाकोटको त्रिशूलीमा विपद् प्रतिकार्य पूर्व तयारी अभ्यास गरिएको छ। नुवाकोटको विदुर नगरपालिका९ स्थित त्रिशूली जलविद्युत् केन्द्रमा ल्याइएको पानीको बालुवा थिग्राउन बनाइएको शिलट्यांकीमा विपद् पूर्वतयारी तथा प्रतिकार्य अभ्यास मनसुन३ स्थलगत नमूना अभ्यास कार्यक्रम गरिएको हो। जिल्ला विपद् व्यवस्थापन समिति नुवाकोटले प्राकृतिक विपत्तिमा परेका सर्वसाधारणलाई तत्काल उद्धार तथा राहत उपलब्ध गराउने योजनाअनुसार तयारी पारिएको उद्धारसम्बन्धी अभ्यास प्रदर्शन गरेको हो। पानीबाट आउने विपद् तथा यसको न्यूनीकरणका विषयमा स्थलगत अभ्यास गरिएको समितिका अध्यक्ष तथा नुवाकोटका प्रमुख जिल्ला अधिकारी किरण थापाले जानकारी दिए। उनका अनुसार जनप्रतिनिधि, सर्वसाधारण, सुरक्षाकर्मीहरूको सहभागितामा पानी जमाइएको जलविद्युत्को पोखरीमा विपद् पूर्वतयारी तथा प्रतिकार्य अभ्यास प्रदर्शन गरिएको हो। प्राकृतिक विपत्तिमा परेका सर्वसाधारणलाई तत्काल उद्धार गर्ने लक्ष्यका साथ पूर्वतयारीस्वरूप भौतिक रुपमा अभ्यास प्रदर्शन गरिएको प्रजिअ थापाले बताए। मनसुनको समयमा बाढी, पहिरोलगायत विभिन्न प्रकारका सम्भावित प्राकृतिक विपत्तिहरूमा परेका सर्वसाधारणलाई तत्काल उद्धार गर्ने उद्देश्यले नेपाल प्रहरी, सशस्त्र प्रहरी बल गुल्म १९ नुवाकोट, नेपाल रेडक्रस सोसाइटी, नुवाकोट जिल्ला अस्पतालको संयुक्त उद्धार समितिसमेत गठन गरिएको छ। सोही संयुक्त उद्धार समितिले पूर्वतयारी स्वरुरूप अभ्यास प्रदर्शन गरेको हो। संयुक्त उद्धार समितिले प्रदर्शन गरेको विपद पूर्वतयारीका कार्यक्रममको स्थलगत अभ्यासले सर्वसाधारणलाईसमेत सचेत रहन तथा उद्धारमा संलग्न हुनुपर्ने जानकारी प्राप्त भएको विपद् पूर्वतयारी अभ्यास कार्यक्रममा सहभागी विदुर नगरपालिकाका मेयर राजन श्रेष्ठले बताए। उनले समय र मौसम अनुसार सर्वसाधारणलाई सचेत गराउन यस प्रकारका कार्यक्रम सञ्चालन गरिनु पर्ने बताए। डुबानमा परेका मानिसलाई उद्धार, राहत, प्राथमिक उपचार लगायतका प्रतिकार्य अभ्यासको प्रदर्शन प्रभावकारी रहेको बताएका छन्। यसले मानव तथा भौतिक सुरक्षामा मद्दत गर्ने जनाइएको छ। विपद् पूर्वतयारी तथा प्रतिकार्य अभ्यासमा सिलट्यांकीमा नेपाली सेना, सशस्त्र प्रहरी, नेपाल प्रहरीले नदीमा पसेर घाइतेको उद्धार, उद्धार पछिका प्राथमिक उपचारलगायत कार्यको स्थलगत अभ्यास गरेका हुन्। पानी बाहिर निकाल्ने र घाइतेको मुखमा मुख जोडेर मुटु सक्रिय गराउने कार्यसमेत गरिएको छ। पानीमा डुवेकाहरूलाई सुरक्षित तवरले प्राथमिक उपचारपछि अस्पताल पुर्याउने अभ्यास गरिएको थियो। नदी, ताल र खोलामा डुबेका घाइतेको उद्धारका लागि सुविधायुक्त साधनस्रोत नभएको खण्डमा स्थानीय स्रोतसाधन प्लास्टिकका बोतल कम्मरमा बाँधेर, प्लास्टिकका ड्रमलाई किलाकाँटी ठोकेर पानीमा तैरिने बनाएर डुबेकाको उद्धार गर्न सकिने मनसुन अभ्यास गरिएको थियो। वर्षात्सँगै आएको बाढीले नदीमा फसेका, माछा मार्न जाँदा नदीमा डुब्दा, जलबिहारका क्रममा अचानक डुब्न गएमा उनीहरूको खोज तथा उद्धार गर्न उक्त मनसुन नमुना अभ्यासले सहयोग पुग्ने कार्यक्रममा पुगेकी बिदुर नपाकी उपमेयर प्रभा वोगटीको भनाइ छ। जिल्ला विपद् व्यवस्थापन समितिको अगुवाइमा भएको अभ्यासमा जिल्ला प्रशासन, जबरजंग गण देवीघाट व्यारेक, जिल्ला प्रहरी कार्यालय, सशस्त्र प्रहरी बल नेपाल १९ नम्बर गुल्म, नुवाकोट जिल्ला अस्पताल र नेपाल रेडक्रस सोसाइटी नुवाकोटलगायत सरोकारवाला सहभागी थिए। विपद् पूर्वतयारी तथा प्रतिकार्य सिमुलेसन अभ्यास मनसुन ३ को सञ्चालन एक सातासम्म विभिन्न स्थानमा गरिएको छ। नुवाकोटमा त्रिशूली नदी, तादी र लिखु खोलामा वर्षात्मा अचानक आउने भेलले निम्त्याउने समस्या समाधान गरी नागरिकको जीवन रक्षा गर्न सकिने भएकाले पूर्वतयारी स्वरुप अभ्यास गरिएको जिल्ला विपद् व्यवस्थापन समितिले जनाएको छ।"

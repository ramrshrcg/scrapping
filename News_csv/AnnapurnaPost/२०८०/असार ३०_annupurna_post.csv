शीर्षक,विवरण
कामदार रोकेकामा अध्यागमनव्यवसायी जुहारी,"अध्यागमन कार्यालयले भने कुबेत जान लागेका नागरिकको भिसा नक्कली भएको दाबी गर्दै आएको छ। काठमाडौं : वैदेशिक रोजगारीको सिलसिलामा श्रम गरेर कुबेत जान लागेका १ सय ३८ कामदारलाई त्रिभुवन अन्तर्राष्ट्रिय विमानस्थलमा रहेको अध्यागमन कार्यालयले फिर्ता गरिदिएपछि व्यवसायी र अध्यागमनबीच जुहारी चलेको छ। अध्यागमनले अनावश्यक रूपमा दुःख दिएको भन्दै वैदेशिक रोजगार व्यवसायी संघले आक्रोश व्यक्त गरेको छ। संघले शुक्रबार पत्रकार सम्मेलन नै गरेर व्यवसायीले गलत गरे जेल हाल्न अध्यागमनलाई खुल्ला चुनौती दिएको छ। आर्थिक चलखेल गर्नका लागि अनावश्यक दुःख दिएको आरोप संघले लगाएको छ। संघका अध्यक्ष राजेन्द्र भण्डारीले अध्यागमनले दुःख दिएपछि हारगुहार गर्दै श्रम मन्त्रालयदेखि गृह मन्त्रालयसम्म धाएको बताए। उनले व्यवसायीले कानुनअनुसार काम गरेको र गल्ती भेटिए व्यवसायीलाई जेल हाल्नसमेत चुनौती दिए। उनले भने हामीले सबै प्रक्रिया पुर्याएर वैदेशिक रोजगारीको भिसामा कुबेत पठाउन लागेका नागरिकलाई अध्यागमनले रोक्यो। हामीलाई न्याय चाहियो। उनले अध्यागमनको मनलाग्दी प्रक्रिया रोक्न र फिर्ता भएका नागरिकको क्षतिपूर्तिको माग गर्दै गृहदेखि श्रम मन्त्रालयसम्मलाई गुहारेको बताए। अध्यागमनको विरोधमा उत्रिएका व्यवसायीले आफ्नो गुनासो मन्त्रालयले सम्बोधन गर्नेमा ढुक्क भएको धारणा राख्दै यदि सम्बोधन नभए कठोर कदम चाल्न बाध्य हुने पनि उनले चेतावनी दिए। भण्डारीले मेनपावर कम्पनीको गल्ती देखिएको भए देखाउन खुल्ला चुनौती दिँदै मेनपावर कम्पनीको गल्ती नदेखिँदा पनि शंका लागेको भरमा कामदारलाई रोक्ने काम गरिनु गलत भएको जनाउँदै अध्यागमनका कर्मचारीसँग क्षतिपूर्ति माग्ने बताए। संघका अध्यक्ष भण्डारीले श्रम स्वीकृति लिएर गएका श्रमिकलाई अन्यायपूर्ण तरिकाले कुबेत जान रोकिएको भन्दै त्यसबाट मेनपावर व्यवसायीले ठूलो क्षति बेहोर्नु परेको बताए। कुबेत जान लागेका कामदारहरूलाई कम्पनीहरूले प्रतिटिकट ६० हजार रुपैयाँ तिरेको तर श्रमिक रोकिएपछि जहाज श्रमिक नबोकी कुबेत गएकाले त्यो पैसा अध्यागमन वा कर्मचारीले भर्पांइ दिनुपर्ने मेनपावर व्यवसायीको माग रहेको छ। उक्त पत्रकार सम्मेलनमा संघका महासचिव मेघनाथ भुर्तेलले भिसा र टिकट प्रमाणित गरेर पठाउँदा पनि श्रमिकहरूलाई एयरपोर्टमा अनावश्यक दुःख दिने र रोक्ने काम गरिएकोमा गम्भीर आपत्ति जनाउँदै त्यस्ता कर्मचारीलाई तत्काल कारबाही गर्दै पीडित कामदारहरूलाई क्षतिपूर्ति दिनुपर्ने माग गरे। भिसा र हवाई टिकटबाहेकका अनावश्यक कागजातको परीक्षण गर्ने, कामदारलाई दुव्र्यवहारका साथ उडान अनुमति नदिई फर्काउँदा कतिपय कामदारको भिसा समाप्त भई रोजगार नै गुम्न सक्ने भण्डारीले बताए। पत्रकार सम्मेलनमा महिला पुनस्र्थापना केन्द्र (ओरेक)की निमित्त कार्यकारी निर्देशक सुनीता मैनालीले वैदेशिक रोजगारीमा जाने श्रमिकहरूलाई सरकारले रोकेर संविधानमा पाएको अधिकार खोस्ने काम गरेको बताइन्। उनले लामो प्रक्रिया अपनाएर सरकारी निकायले नै दिएको श्रम स्वीकृति लिएर विमानस्थल जाँदा सरकारको अर्काे निकायले रोक्नु र सरकारी निकायहरूबीच समन्वय नहुँदा श्रमिकहरूले दुःख पाउनु गलत भएको बताइन्। श्रम गरेर प्रक्रिया पुर्याई वैदेशिक रोजगारीमा हिँडेका नागरिकलाई पटकपटक दुःख दिएपछि संघले बिहीबार कानुनी उपचारसँगै क्षतिपूर्तिको माग गर्दै श्रम र गृह मन्त्रालय धाएको थियो। बिहीबार गुनासो लिएर पुगेको टोलीसँग श्रम, रोजगार तथा सामाजिक सुरक्षा मन्त्री शरदसिंह भण्डारीले यो समस्या श्रमको नभई गृह मन्त्रालयको भएको हुँदा यसको समाधानका लागि गृह मन्त्रालयले तदारुकता देखाउनुपर्ने र त्यसको लागि आफूले पनि पहल गर्ने प्रतिबद्धता जनाएको संघका अध्यक्ष भण्डारीले बताए। बिहीबार नै गृहमन्त्री नारायणकाजी श्रेष्ठलाई भेट्न पुगेको व्यवसायीको टोलीले फिर्ता भएका नागरिकको क्षतिपूर्ति अध्यागमन कार्यालयले भर्नुपर्ने माग राखेको थियो। बिहीबार नै गृह मन्त्रालयको पहलमा वैदेशिक रोजगार विभागका प्रमुख, श्रम कार्यालय प्रमुख, अध्यागमन विभाग प्रमुख, अध्यागमन कार्यालयका प्रमुख, व्यवसायी र गृह मन्त्रालयका पदाधिकारीबीच बैठक बसेको थियो। बैठकमा कुबेत जान रोक लगाउनुको कारण माग व्यवसायीले गरेपछि यसको छानबिनका लागि गृह मन्त्रालयको संयोजकत्वमा छानबिन समिति बनाउने निर्णय भएको अध्यक्ष भण्डारीले जानकारी दिए। कुबेत हिँडेका नागरिकलाई फिर्ता गरिएपछि क्षतिपूर्तिको माग राखेका व्यवसायीलाई थामथुम पार्न छानबिन समिति गठन गरिने भनिए पनि शुक्रबारसम्म कुनै छानबिन समिति बन्न नसकेको वैदेशिक रोजगार विभागका सूचना अधिकारी गुरुदत्त सुवेदीले बताए। उनले भने हिजो छानबिन समिति बनाएर प्रक्रिया थाल्ने सहमति भए पनि यस विषयमा अहिलेसम्म विभागलाई कुनै जानकारी छैन। त्यस्तै गृह मन्त्रालयका सूचना अधिकारी उमाकान्त अधिकारीले पनि समितिको विषयमा कुनै जानकारी नभएको बताए। उता नेपाल वैदेशिक रोजगार व्यवसायी संघका अध्यक्ष राजेन्द्र भण्डारीले पनि यस विषयमा कुनै पहल नभएको धारणा राखे। उनले भने, हामीले यसको छिटो समाधान चाहिरहेका छौं। सरकारले एयरपोर्टमा अलपत्र नागरिकको समस्या छिटो सुनुदिनु पर्यो। उता अध्यागमन कार्यालयले भने कुबेत जान लागेका नागरिकको भिसा नक्कली भएको दाबी गर्दै आएको छ। अध्यागमन कार्यालयका सूचना अधिकारी झंकनाथ ढकालले अन्नपूर्ण पोस्ट्सँग कुराकानी गर्दै भने, भिसा नक्कली भएका कारण उनीहरूलाई रोकिएको हो। उनले अध्यागमन कार्यालयको मनसाय नागरिकलाई दुःख नदिने रहेको बताउँदै नागरिकले बोकेका कागजपत्र नक्कली भएको दाबी गरे। उनले भने, अध्यागमनलाई शंका लागेर रोकेको हो। हाम्रो बुझाइ भिसा नक्कली छ भन्ने हो, बाँकी छानबिन समिति बनेपछि निष्कर्ष निस्किएला। श्रम कार्यालय ताहाचलले भने श्रम गरेको डकुमेन्ट कुनै नक्कली नभएको दाबी गरेको छ। ताहाचल कार्यालय प्रमुख पार्वती अर्यालले सम्पूर्ण कागजपत्र चेकजाँच गरेपछि मात्रै श्रम गरेको दाबी गरिन्।"
"ललिता निवास प्रकरण : दसी प्रमाण संकलनकर्ता लुक्दै, हिँड्दै","काठमाडौं : संखुवासभाका युवराज कोइराला पेसाले कानुन व्यवसायी हुन्। उनी चर्चित ललिता निवास प्रकरणका दसी प्रमाण संकलनकर्ता पनि हुन्। ललिता निवासको जग्गा व्यक्तिको नाममा हडपेको भन्दै उनले भूमिसुधार, मालपोत कार्यालय, अख्तियार, राजनीतिक दलको नेतृत्वदेखि गृह मन्त्रालय, प्रधानमन्त्री कार्यालयलगायत विभिन्न सरकारी अड्डामा दर्जनौं उजुरी गरे। अख्तियार र प्रहरीको केन्द्रीय अनुसन्धान विभाग (सीआईबी) लाई प्रमाण पनि जुटाइदिए। त्यही प्रमाण जुटाएका कारण आफूमाथि ज्यान लिने धम्की आएकोले भाग्दै हिँड्नु परेको उनको भनाइ छ। शिक्षण पेसाबाट वकालती पेसामा लागेका कोइराला आफूलाई अभियन्ताका रूपमा परिचित गराउन चाहन्छन्। ललिता निवास प्रकरणका कतिपय दसी प्रमाण संकलनका लागि आफूले राणा परिवारमा काम गर्ने कामदारको पनि सहयोग लिएको उनी बताउँछन्। सरकारी जग्गा हिनामिना गर्नेविरुद्ध लाग्ने क्रममा अदालतमा बहस गर्न छोडेको छु, उनले भने। के ले प्रेरित भए कोइराला ? सुवर्ण शमशेरका कान्छा छोरा रुक्मशमशेरले ललिता निवासको जफत भएको जग्गामा मोही लगत कट्टा गरी पाउँ भन्दै २०५४ सालमा भूमिसुधार कार्यालय काठमाडौंमा निवेदन दिए। २०५५ मा भूमिसुधार कार्यालयले मोही जनिएको जग्गामा लगत कट्टा नहुने ठहर गर्यो। त्यसविरुद्ध राणाले तत्कालीन पुनरावेदन अदालत पाटनमा मुद्दा हाले। २०५६ सालमा पुनरावेदन अदालतले भूमिसुधार कार्यालयकै निर्णयलाई सदर गर्यो। यो मुद्दा सर्वोच्च अदालतसम्म पुग्यो। यसै क्रममा अधिवक्ता कोइरालाले मुद्दाको फाइलबारे जानकारी पाए। उनी दसी प्रमाण खोज्न थाले, २०५६ सालमा। खोज्दै जाँदा २०४९ सालमा नै १०२४ र १०२५ नम्बरको मिसिल गायब पारिएको सुइँको पाए, अधिवक्ता कोइरालाले। २०६३०६४ सालदेखि उनी प्रमाण संकलनमा मरिमेटी लागेको बताउँछन्। अहिले मलाई ठूलै व्यक्तिहरूले सिध्याउन खोजेका छन्। पहिलेपहिले बाँच्ने मन छैन ? भन्दै धम्की दिए, अन्नपूर्ण पोस्ट्सँग उनले भने, मुलुकको लागि काम गरेको हुँ। मार्छन् भने मारून्। जनताले त सम्झेलान् नि। मारे भने इतिहास त बन्ला। राणाकी इष्टदेवी हुन्, ललिता भीमशमशेरले विभिन्न व्यक्तिबाट खरिद गरेको जग्गामा बनाएको दरबार हो, ललिता निवास। राणाहरूकी इष्टदेवी हुन्, ललिता। इष्टदेवीकै नामबाट निवासको नामकरण गरिएको अधिवक्ता कोइराला बताउँछन्। भीमशमशेरले किनेको जग्गा हिरण्यशमशेर (भीमशमशेरका छोरा) हुँदै पुख्र्यौली रूपमा हस्तान्तरण हुँदै आयो। सुवर्णशमशेर राणा (नाति)ले पाएको जग्गा हो, २ सय ९९ रोपनी। उनले श्रीमती श्वेतप्रभा राणालाई ५८ रोपनी र छोराहरू कनकशमशेर, कञ्चनशमशेर र रुक्मशमशेरलाई प्रतिव्यक्ति ५७ रोपनीका दरले बकसपत्र गरिदिए। लगत कट्टागरी ६१ रोपनी ११ आना जग्गा आफ्नै नाममा राखे। २०१७ साल पुस १ गते महेन्द्रले निर्वाचित सरकार अपदस्थ गरे। सुवर्णशमशेर प्रजातन्त्र पुनस्र्थापनामा सक्रिय भए। पञ्चायतविरुद्ध लागेका कारण तत्कालीन राजा महेन्द्र सुवर्णसँग रिसाएका थिए। सुवर्णशमशेरलगायतका नेताको सर्वस्वहरण गरे। जग्गा जफत एवम् अधिग्रहण गरियो। २०२२ सालमा सरकारले जग्गा अधिग्रहण गरेको सूचना गोरखापत्रमा प्रकाशित भयो। अधिवक्ता कोइरालाका अनुसार त्यतिबेला सुवर्णशमशेरका जेठा छोरा कनकशमशेर तत्कालीन शाही (नेपाली सेना) मा कर्णेल थिए। आफ्नो सबै जग्गा अधिग्रहण भएको उल्लेख गर्दै बसोबासका लागि जग्गा पाउँ भन्दै राजासमक्ष बिन्तीपत्र चढाए। २०२२ साउन ४ गते सरकारले खरिद गरेकै मोलमा ८ रोपनी जग्गा बिक्री गर्ने निर्णय गर्यो। २०२२ सालदेखि हाँडीगाउँ मौजाको लगत खारेज भयो। लगत नै खारेज भएपछि व्यक्तिको नाममा जग्गा दर्ता हुने कुरै भएन, अधिवक्ता कोइरालाले भने, यो जग्गाको स्वामित्व समरजंग कम्पनीमा आयो। श्वेतप्रभा, कनकशमशेर, कञ्चनशमशेरको जग्गा पनि सरकारी स्वामित्वमा आएको पुष्टि हुन्छ। २०२२ सालदेखि लगतको पोत र लगत कट्टा समरजंग कम्पनीको नाममा आएको उनले बताए। तत्कालीन अवस्थामा समरजंग कम्पनी शाही सेनाअन्तर्गत थियो। अहिले गृह मन्त्रालयअन्तर्गत छ। यसरी २०२४ सालमा सुवर्णशमशेरको निधन हुनुअघि नै सरकारी जग्गा कायम भयो। २०४७ सालमा तत्कालीन प्रधानमन्त्री कृष्णप्रसाद भट्टराईको अन्तरिम सरकारको पालामा महŒवपूर्ण निर्णय भयो। राजनीतिक कारणबाट जफत तथा हरण भएको जग्गाको मुआब्जा वा जग्गा फिर्ता दिने निर्णय भयो। तर, गृह मन्त्रालयले छानबिन गरी यकिन गर्ने निर्णयमा उल्लेख भएको अधिवक्ता कोइरालाले बताए। यही बेला भूमाफिया सक्रिय भए। राणा परिवारका नातेदार (सुधीरकुमार शाह, पूर्वनिर्वाचन आयुक्त) र भूमाफियाबीच सम्पर्क भएर निवेदन दर्ता भएको देखिन्छ। त्यसपछि मालपोतमा जग्गा प्रक्रियासम्बन्धी कुनै कार्य भएन। धर्मप्रसाद गौतम (तत्कालीन शाखा अधिकृत) को घरमा टिप्पणी बनाए, अधिवक्ता कोइरालाले भने, २०४९ सालका १०२४ र १०२५ नम्बरको दुई वटा मिसिल अड्डामा छैन। यी दुई मिसिल गायब गरिएको छ । जग्गा दर्ता गर्न चाहिने लगत पहिल्यै (२०२२ सालमा) खारेज भएको थियो। लगत खारेज भएको जग्गा कसरी व्यक्तिको नाममा गरियो ? के अहिले हामीले टुँडिखेल दाबी गर्न मिल्छ ? कोइरालाको प्रश्न छ। बालुवाटारस्थित ललिता निवास । लगत खारेज भएको जग्गा व्यक्तिको नाममा दर्ता गराउन कर्मचारीको मिलेमतो भयो। घुसबापत मालपोतका कर्मचारीहरूले आपसमा झन्डै २४ रोपनी जग्गा लिएको अधिवक्ता कोइरालाले बताए। तत्कालीन शाखा अधिकृत गौतमलाई अनुसन्धानको लागि प्रहरीले पक्राउ गरिसकेको छ। यही जग्गा सरकारी कर्मचारी, प्रशासक, राजनीतिक नेतृत्व, बिचौलिया मिलेर व्यक्तिको नाममा दर्ता गराउने काम भयो। केन्द्रीय प्रहरी अनुसन्धान ब्युरो (सीआईबी)को अध्ययनमा २०४९, २०६२, २०६६६७ र २०६९ मा चार पटक किर्ते गरी सरकारी जग्गा व्यक्तिका नाममा दर्ता गरेको उल्लेख छ। २०४९ सालमा मात्रै १ सय १२ रोपनी ४ आना १ पैसा जग्गा व्यक्तिको नाम दर्ता गरिएको थियो। मामाको धन, उल्फाको श्राद्ध राजनीति र नीतिगत भ्रष्टाचारको दृष्टान्त मानिएको ललिता निवास जग्गा हिनामिना प्रकरणमा संलग्न कर्मचारीहरू अनुसन्धानको दायरमा तानिएका छन्। मामाको धन, उल्फाको श्राद्ध भन्छन् नि। हो, त्यस्तै भएको छ, अधिवक्ता कोइराला भन्छन्, कान्छा महर्जनको नाममा नक्कली मोही खडा गरियो। सरकारी जग्गा व्यक्तिको नाममा गरेर कर्मचारीले घुसबापत जग्गा लिए। यो प्रकरणमा सीआईबीले कर्मचारीलाई मात्र समातेको भन्दै उनको गुनासो छ। उच्च तहका व्यक्तिलाई पनि पक्राउ गर्नुपर्छ, उनले भने। सीआईबीले पाँच सचिवसहित ४ सय ६ जनालाई पक्राउ गर्ने तयारी गरेको छ। बहस गर्न पनि वञ्चित २०७४ भदौ ११ गते सर्वोच्च अदालतमा पेसी चढेको मुद्दामा बहस गर्न अधिवक्ता कोइराला तम्तयार थिए। बहस पैरवी गर्न पाउँ भन्दै निवेदन पनि हाले। निवेदन दर्ता भयो। तर, बहस पैरवी गर्न अनुमति नदिइएको उनी बताउँछन्। सर्वोच्चले काठमाडौं महानगरपालिकाको नाममा गैर आवासीय नेपाली संघलाई ललिता निवासभित्रको जग्गामा घर बनाउन अन्तरिम आदेश दियो। अर्ध न्यायिक निकाय मालपोत कार्यालय, डिल्लीबजारमा विचाराधीन रहेका उजुरी तथा काठमाडौं जिल्ला अदालतमा विचाराधीन मुद्दालाई समेत प्रभाव पार्ने गरी आदेश भएको कोइरालाको दाबी छ। खोजी सत्य र न्यायको नामक अभियानमा संलग्न २३ जनाले अख्तियार दुरुपयोग अनुसन्धान आयोगमा संयुक्त उजुरी दिए। पूर्वकामु प्रधानन्यायाधीश दीपकराज जोशी, गैरआवासीय नेपाली संघका तत्कालीन अध्यक्ष शेष घले, काठमाडौं महानगरपालिका नक्सा फाँटका कर्मचारी, गैरआवासीय नेपाली संघका तत्कालीन भवन निर्माण समितिका संयोजक सोनम लामासहितलाई भ्रष्टाचारमा कारबाही गर्न माग गर्दै उजुरी गरे। जोशी र न्यायाधीश ईश्वरप्रसाद खतिवडा (हाल बहाल) ले सरकारी जग्गालाई निजी जग्गा बनाएको विवादित लालपुर्जालाई मात्र प्रमाणमा लिएर आदेश गरेको उनको जिकिर छ। गैरकानुनी कार्यलाई कानुनी मान्यता दिनमा न्यायाधीशद्वयको संलग्नता रहेको उनको दाबी छ। अख्तियार दुरुपयोग अनुसन्धान आयोगमा उनले २०७९ सालमा उजुरी हालेका छन्। यो उजुरी पूर्वप्रधानमन्त्री माधवकुमार नेपाललगायत उच्च पदस्थविरुद्ध छ। २०६७ मंसिर १४ गते प्रधानमन्त्री नेपालसहितको मन्त्रिपरिषद्ले सरकारी जग्गालाई अपचलन गराई राष्ट्रिय क्षति पुर्याई व्यक्तिको नाममा दर्ता गरिएको दाबी गरिएको छ। उनले उजुरी दिए पनि कारबाही भएन। अख्तियार दुरुपयोग अनुसन्धान आयोगका सबै पदाधिकारीहरूको सेटिङ रहेछ। कहाँबाट कारबाही होस् ? उनले थपे, अख्तियारमा रहेका अहिलेका पदाधिकारीबाहेक सबैको प्रत्यक्षअप्रत्यक्ष संलग्नता छ। सबैलाई अनुसन्धानको दायरामा ल्याउनुपर्छ। त्यस्तै, भूमिसुधार मन्त्रालयका तत्कालीन सचिव छविराज पन्त, भूमिसुधार मन्त्रालय, मालपोत कार्यालय, डिल्लीबजार तत्कालीन कार्यालय प्रमुख गोपाल गिरीलगायतका कर्मचारीहरूको समेत संलग्नता रहेको जिकिर उजुरीमा छ। पूर्वसचिव पन्तविरुद्ध अदालतबाट पक्राउ अनुमति (पुर्जी) प्रहरीले लिएको छ। उनी फरारको सूचीमा छन्। गिरीले सरकारी जग्गा गुठीको नाममा दर्ता गरी मोही कायम गरेको उजुरीमा जनाइएको छ। उनले दर्ता गराएको उजुरीमा भूमिसुधार मन्त्रालयका तत्कालीन उपसचिव हुपेन्द्रमणि केसीलगायतका व्यक्तिहरूको संलग्नता रहेको दाबी छ। अनुसन्धानका क्रममा केसीलाई प्रहरीले पक्राउ गरेको थियो। तर, उनले सर्वोच्च अदालतबाट पक्राउ नगर्नू भन्ने स्टे अर्डर लिएर बसेका छन्। केसीले टिप्पणी उठाएको अभियोग उजुरीमा गरिएको छ। अख्तियारका साथै केन्द्रीय प्रहरी अनुसन्धान ब्युरो (सीआईबी)लगायतका सरकारी निकायमा प्रमाणहरू बुझाएको उनी बताउँछन्। २२२३ सयको त फोटोकपी गरें। फोटोकपी गर्दै उजुरी दर्ता गराउँदै हिँडें, उनले विगत सम्झिए। प्रचण्डले भेट्नै समय दिएनन् २०७३ सालमा तत्कालीन प्रधानमन्त्री पुष्पकमल दाहाललाई भेट्न कोइराला प्रधानमन्त्री कार्यालय पुगे। जीउ ज्यान माया मारेर युद्ध लडेका व्यक्तिले पक्कै पनि सुन्छन् भन्ने लागेको थियो, कोइरालाले भने, पटकपटक गरेर तीन महिनासम्म धाएँ। भेट हुनै सकेन । प्रधानमन्त्रीसँग भेट नभएपछि हेलो सरकारमा उजुरी गरेको कोइरालाले सुनाए। त्यसअघि २०७३ पुस ३ गते माओवादीको पार्टी कार्यालय पेरिसडाँडामा पुगें। दर्ता नम्बर कण्ठै छ, २०५। तर पनि सुनुवाइ भएन, उनले थपे। अधिवक्ता युवराज कोइराला । तस्बिर : राजकरण महतो प्रजातन्त्र पुनस्र्थापनादेखि नै भूमाफियाको आँखामा परेको बालुवाटार जग्गा हडप्नेको जालो गणतन्त्रकालसम्म कायमै रह्यो। ललिता निवासका विभिन्न गोप्य प्रमाणहरू सुरक्षित गरेका कोइराला आफू भने असुरक्षित महसुस गरिरहेका छन्। खोजी सत्य र न्यायको अभियानका अभियन्ता पनि हुन्, उनी । यस प्रकरणमा उनको समूहले अख्तियारमा उजुरी दिएको थियो। अहिले अभियानका अभियन्ताहरू अर्धभूमिगत झैं जीवन बिताउन बाध्य भएको उनी बताउँछन्। जग्गा प्रकरणको अनुसन्धानमा उनीसहितको एक टिम छ। जो पहिले सानो संख्यामा थियो। यसबारे उनी विस्तृत खुलाउन चाहन्नन्। आफूहरूलाई झुट्टा मुद्दा लगाएर फसाउन खोजिएको उनको भनाइ छ। न्यायाधीश पनि जोडिएको दाबी अधिवक्ता कोइरालाका अनुसार यस प्रकरणमा सर्वोच्च अदालतका पूर्वप्रधानन्यायाधीशदेखि बहालवाला न्यायाधीशसमेत संलग्न छन्। भूमाफियाहरू राज्य संयन्त्रलाई हातमा लिन सफल भएको देखिन्छ, उनी भन्छन, पूर्वप्रधानन्यायाधीशदेखि बहालवाला न्यायाधीश कुनै न कुनै रूपमा संलग्न छन्। एक दर्जन बढि न्यायाधीशहरू कतैकतै रूपमा जोडिएका छन्। अख्तियारका पूर्वपदाधिकारीसमेत संलग्न छन्। कार्यपालिका, व्यवस्थापिका र न्यायपालिकामा नेतृत्व गरेकाहरूसमेत जग्गा काण्डमा संलग्न रहेको उनको अध्ययनले देखाएको छ। उनीहरू सबै भूमाफियाको चंगुलमा परेको कोइराला बताउँछन्। कतिपय वरिष्ठ अधिवक्ताको समेत संलग्नता रहेको उनको भनाइ छ। तत्कालीन प्रधानमन्त्री केपी शर्मा ओली नेतृत्वको सरकारले पूर्वसचिव शारदाप्रसाद त्रितालको संयोजकत्वमा अध्ययन समिति बनाएपछि अनुसन्धान पुनः सुरु भएको हो। अख्तियारले नेता, कर्मचारी र सरकारी जग्गा हडप्ने व्यक्तिहरूविरुद्ध दायर गरेको भ्रष्टाचार मुद्दा विशेष अदालतमा विचाराधीन छ। पूर्वउपप्रधानमन्त्री विजय गच्छदार र तीन पूर्वमन्त्रीसहित १ सय ७५ जनाविरुद्ध विशेष अदालतमा मुद्दा दायर भएको छ। विचाराधीन मुद्दामा अख्तियारकै पूर्वप्रमुख, पूर्वसचिवलगायतका व्यक्ति प्रतिवादी छन्। अहिले प्रहरीले सत्ता र शक्तिसँग निकटहरूलाई धमाधम पक्राउ गरिरहेको छ। यसमा उनी जति खुसी छन्, उत्तिकै असुरक्षित महसुस गरिरहेका छन्। मैले मात्र अनुसन्धान गरेको दाबी गर्दिनँ। प्रहरी र अन्य निकायले पनि अनुसन्धान गरेका छन्, उनी भन्छन्, सर्वसाधारण नागरिकको तर्फबाट ललिता निवास जग्गा प्रकरणमा गहन ढंगले खोजी गर्ने सूत्रधार मै हुँ। अधिवक्ता कोइरालाका अनुसार गृह मन्त्रालयले छानबिन गरी मन्त्रिपरिषद्को निर्णयपछि मात्र फिर्ता दिनुपथ्र्यो। उनी भन्छन्, यही बेला भूमाफियाको चलखेल सुरु भयो। भूमाफियाको संलग्नतामा गृह मन्त्रालयलाई थाहै नदिई मालपोत कार्यालयले अधिकार क्षेत्र मिच्यो। बिना आधार र कारण सरकारी जग्गा व्यक्तिलाई दिइयो। पूर्वप्रधानमन्त्री माधवकुमार नेपाल र डा बाबुराम भट्टराई यो प्रकरणमा संलग्नता रहेको अख्तियारले पुष्टि पनि गरिसकेको छ। २०६६ चैत २९ गते तत्कालीन प्रधानमन्त्री माधवकुमार नेपालको पालामा ललिता निवासको जग्गामा विशिष्ट व्यक्ति को निवास विस्तार गर्ने निर्णय भएको थियो। यही बेला व्यक्तिको नाममा दर्ता, नक्कली मोही खडा र क्षेत्राधिकार मिचिएको उनले बताए। मानौं वन मन्त्रालयले नागरिकता दिएजस्तो गरी क्षेत्राधिकार मिचिएको छ, उनले भने, निर्णय गर्ने अधिकार नै छैन। पूर्वप्रधानमन्त्री नेपाल जग्गा प्रकरणमा संलग्न भएको पुष्टि गरे पनि उनीविरुद्ध मुद्दा चलाउन अख्तियार पन्छिएको छ। वरिष्ठ अधिवक्ता बालकृष्ण नेउपानेले पूर्वप्रधानमन्त्री नेपाल र डा बाबुराम भट्टराईलाई मुद्दा चलाउनु पर्छ भन्दै सर्वोच्च अदालतमा मुद्दा हालेका छन्। डा भट्टराई प्रधानमन्त्री हुँदा २०६९ असोज १८ गते पशुपति टिकिन्छा गुठीका नाममा जग्गा कायम गर्ने निर्णय भएको थियो। डा भट्टराई नेतृत्वको मन्त्रिपरिषद्को निर्णयले सरकारी जग्गा गुठीतिर गएको छ। अनधिकृत रूपमा मोही कायम गर्ने निर्णय डा भट्टराईको पालामा भएको देखिन्छ उनले भने। तत्कालीन प्रधानमन्त्री शेरबहादुर देउवाको अप्रत्यक्ष संलग्नता रहेको उनको दाबी छ। देउवाकै पालामा सीआईबीले तीन वर्ष लगाएर अनुसन्धान गरेको थियो। अनुसन्धान प्रतिवेदन २०७८ पुस २२ गते सरकारी वकिल कार्यालयमा बुझाएको थियो। अनुसन्धान पूरा नभएको भन्दै पुनः अनुसन्धान गर्न सरकारी वकिल कार्यालयले पुस २६ मा प्रतिवेदन सीआईबीमै फिर्ता पठाएको थियो। तत्कालीन प्रधानमन्त्री केपी शर्मा ओलीको पालामा ललिता निवासको जग्गा अतिक्रमणको विषयमा अनुसन्धान गर्न पूर्वसचिव शारदाप्रसाद त्रितालको संयोजकत्वमा समिति बन्यो। सीआईबीले चार सयभन्दा बढीलाई प्रतिवादी बनाएको छ।"
अमेरिकामा नेपाली भाषा !,"अमेरिकामा पुनर्स्थापित भुटानी शरणार्थीसहित चारदेखि पाँच लाखसम्मको संख्यामा नेपाली हुनुपर्छ भन्ने छ। कोरोना कहरले परोक्ष बनेका बालबालिकाका नेपाली भाषाकक्षाहरू प्रत्यक्ष भएसँगै उत्तर अमेरिकामा भाषा पुस्तक प्रकाशकहरू सल्बलाउन थालेका छन्। यस्ता पुस्तक प्रकाशनको इतिहास लामो नभए पनि पटकपटक, ठाउँठाउँमा प्रयास भएका छन्, अनि नेपालबाट आएका नेपाली र नेपालीभाषी भुटानी दुवैले। त्यसो त पाठ्यक्रम निर्माणमा पनि पटकपटक, ठाउँठाउँ र संस्थासंस्थाबाट प्रयास भएका छन्। सल्बलाएका एउटा प्रकाशक हुन्, पेन्सलभेनिया राज्यको पिट्सबर्गस्थित एस एन्ड के एजुकेसनका कृष्ण रेग्मी। उनी भन्छन्, हामी यस्ता भाषा पुस्तकका दुई पाण्डुलिपि लिएर बसेका छौं। उता अमेरिका नेपाल सहयोगी समाजका पाँच पुस्तक संशोधनका लागि तयार हुँदै गरेको यसका लेखक शिव लामिछाने बताउँछन्। कोभिड महामारीमा भाषाकक्षाहरू बन्द भए पनि प्रकाशनका काम जारी नै रहे। नेपालीभाषी भुटानीको संस्था साहित्य परिषद्, भुटानले डायस्पोराको लागि नेपाली भाषाको पाठ्यक्रम (दैनिक पाठयोजनासहित) सन् २०२१ जनवरी २३ मा सार्वजनिक गर्यो। पाठ्यक्रमबारे तयारी समिति सदस्य डा लक्ष्मीनारायण ढकाल भन्छन्, के, कति, कसरी पढाउने ? शिक्षकलाई सहयोग गर्ने किताब हो। सबै शिक्षक प्रशिक्षित हुँदैनन्। घरमै, वा साना समूहमा पढाइ भइरहेको अवस्थामा यसले शिक्षक निर्देशिकाको काम गर्छ। विद्यार्थीका हातमा होइन, सके अभिभावकले लिने पुस्तक हो। यसमा शब्दहरू छन्। भाषा शिक्षामा संवाद हुन्ुपर्छ भनेर शब्द सूची बनाइएको हो। ४५ हप्ता, दिनको दुई घण्टाका लागि सामग्री पर्याप्त छ। यो क्रियाकलापमा आधारित छ। यसले दुईवटा परीक्षा लिने भनेर तोकेको छ। एउटा बीचमा र अर्काे अन्तिममा जुन ७० प्रतिशत मौखिक (संवाद परीक्षा) र ३० प्रतिशत लिखित परीक्षा। उनले यो पहिलो तहको पुस्तक भएको र एकपटक प्रयोग गरेपछि त्यसको मूल्यांकन गरेर अर्काे पुस्तक तयार पार्ने बताएका छन्। डा ढकालले नेपाली शिक्षणबारे एकल लेखनमा एउटा पुस्तकै तयार पारेका छन्, डायस्पोरामा भाषा शिक्षण (एक सैद्धान्तिक विवेचना)। उनको अर्को पुस्तक हो, बासदेखि पुनर्बाससम्म। कोभिडकै महामारीमा प्रकाशक रेग्मी र उनका मित्र सञ्चमान राईको नाममा स्थापित उक्त संस्थाले तीन पुस्तक सन् २०२०२१ मै ल्यायो। संस्थाका ती पुस्तक राम्रो नेपाली किताब लेभल १ तथा नैतिक शिक्षाका लागि प्रार्थना माला र राम्रा नैतिक कथाहरू हुन्। नेपाली अक्षर चिनाउने राम्रो नेपाली किताब लेभल १ मा १ सय ९३ पृष्ठ छन्। प्रार्थना माला ११० पृष्ठको छ, जसमा पुस्तकमा संस्कृतका प्रार्थनाहरू छन् भने राम्रा नैतिक कथाहरू करिब १०७ पृष्ठको छ, जसमा नीतिकथा, पूर्वीय दर्शनका कथा, पञ्चतन्त्रका कथा आदि छन्। कथापछि अभ्यास समावेश गरिएको छ। यी तीनै पुस्तक दुई वर्षअघि कोरोनाको आँधी नरोकिएकै बेला प्रकाशनमा आएका हुन्। भर्जिनियाको अमेरिका नेपाल सहयोगी समाजका पाँच पुस्तक पनि कोभिडकालकै हाराहारीमा आएका हुन्। सन् २००८ मा स्थापित समाजले नेपाली भाषाशिक्षाका लागि सन् २०१६ मा अमेरिकानेपाल शिक्षा सदनको स्थापना गरेपछि बालबालिकाका निम्ति यस्ता पुस्तकको खाँचो महसुस गरी प्रकाशन थालेको हो। मेरो मातृभाषा नेपाली शृंखलामा आधारभूत तह (यसका दुई), मध्यम तह, उच्चमध्यम तह, उच्च तह गरी ५ पुस्तक छन्। लेखक लामिछाने भन्छन्, खुसीको कुरा भनौं न, पुस्तकहरूले आफ्नो बाटो अमेरिकाबाहिरसम्म तय गरे। डायस्पोराका लागि नेपाली भाषाको पाठ्यक्रमका निर्देशक खिम खतिवडाले भने व्यक्तिगत प्रयासमा सन् २०१७ र २०१८ मा हाम्रो नेपाली भाषा भाग १ र २ प्रकाशन गरेका थिए। भाग १ मा तीन संवाद, ६ गीत र कविता, २ कथा, ४ गद्य र निबन्ध आदि गरी १६ पाठ छन्। पुस्तक ७६ आवरणका ४ गरी ८० पृष्ठको छ। त्यस्तै, दोस्रो भागका १३ वटा पाठमध्ये ४ संवाद, ३ गीत र कविता, २ गद्य र निबन्ध, ३ कथा, र एक जीवनी छन्। यो भाग भित्री ९६ आवरण ४ गरी १०० पृष्ठको छ। यी सानातिना प्रयासका साथै गैरआवासीय नेपाली संघ (एनआरएन) अमेरिका र क्यानडाले पुस्तक प्रकाशन गरे। एनआरएन क्यानडाले अन्तर्राष्ट्रिय नेपाली साहित्य समाज (ओटावा)सँग मिलेर निकालेको प्रवासमा नेपाली शिक्षाका दुई भाग छन्। सन् २०१७ मा प्रकाशित यी दुई पुस्तकमा पहिलो भाग कक्षा १४ र दोस्रो भाग ५८ का निम्ति हुन् भने पहिलो २४४ पृष्ठ र दोस्रो १९६ पृष्ठको छ। एनआरएन अमेरिकाले भने भाषा पुस्तकलाई पीडीएफमा उपलब्ध गरायो। संस्थाले सन् २०१८ मा कक्षा १ देखि ६ सम्मका पुस्तक निकालेको हो। यी सबै पुस्तक करिब १ सय ३० पृष्ठका छन्। टेक्सस च्याप्टरको सहायतामा सन् २०२० मा अभिभावकलाई जानकारी (यो पुस्तक होइन), मेरो नेपाली अक्षरमाला (८१ पृष्ठ), नेपाली नैतिक ज्ञान दर्शन (७६ पृष्ठ), पाठ्यक्रमको प्रारूप (नैतिक ज्ञान दर्शन र नेपाली भाषा आधारभूत तह (१९ पृष्ठ) र पाठ्यक्रमको प्रारूप नैतिक ज्ञान दर्शन र नेपाली भाषा मध्यम तह (१९ पृष्ठ) ल्याएको हो। संस्थाका पुस्तक यसको वेबसाइटबाट डाउनलोड गर्न सकिन्छ। पुस्तक आकर्षक बनाउन सबैले रंगीन पृष्ठ समावेश गरेका छन्। सबैको मेहनत देखिन्छ। एनआरएन अमेरिकाका पुस्तकका तुलनामा एनआरएन क्यानडाका कमजोर देखिन्छन्। पुस्तकमा साना मसिना त्रुटि स्वाभाविक मान्नुपर्छ। यतिका पुस्तक र पाठ्यक्रम किन फरक व्यक्ति वा संस्थाबाट आए ? संख्याका आधारमा यति आउनु आवश्यक थियो। पछिल्ला जनगणनाका कुरा गर्दा सन् १९९० ले अमेरिकामा नेपालीको संख्या २ हजार ६ सय १६, सन् २००० ले ९ हजार ३ सय ९९ र सन् २०१० को अमेरिकी जनगणनामा ५९ हजार ४ सय ९० देखाएको थियो। यता सन् २०२० को अमेरिकन कम्युनिटी सर्भेले १ लाख ५२ हजार ९ सय ९३ नेपाली भनेको छ, यो जनसंख्या विभागले बर्सेनि गर्ने सर्भे हो। जुन वास्तविक नेपालीको संख्याभन्दा निकै कम हो। उता एनआरएन अमेरिकाले अमेरिकामा रहेका नेपालीको संख्या सन् २०१७ जनवरीमा पहिलोपटक प्रतिवेदन सार्वजनिक गर्दै भनेको थियो, अमेरिकामा २ लाख ५१ हजार नेपाली छन्। संस्थाले वार्षिक १५ हजार पाँच सयका दरले नेपाली थपिँदै गएको अनुमान गरेको पनि थियो। यसो भनेको पनि ६ वर्ष भइसक्यो। एनआरएनको अनुमानलाई हिसाबमा उतार्दा ३ लाख ४४ हजार पुगेको हुनुपर्छ। जे जसो देखिए पनि अमेरिकाका आधिकारिक निकायहरूको अनौपचारिक बुझाइमा यहाँ ४ देखि ५ लाख नेपाली हुनुपर्छ भन्ने छ। यस्तै नेपाली भाषी दोस्रो ठूलो समूह हो, पुनस्र्थापित भुटानी शरणार्थी। अमेरिकी सरकारले ९६ हजार २ सय १३ नेपालीभाषी भुटानीलाई सन् २००८ पछि बसोबास गराएको छ। आखिर भाषा सबैको एकै हो। यति ५६ लाखको संख्यामा १८ वर्षमुनिका २२ प्रतिशतलाई चाहिने पाठ्यसामग्री तयार पार्न दुवै आप्रवासी समूहबाट एक सय जनाको समूह बनाउन किन नखोज्ने ? पुस्तक र पाठ्यक्रम एकथलोबाट किन ननिकाल्ने ? विज्ञहरू एउटा गाँठोमा किन नबाँध्ने ? अब पुस्तकमा जोड दिने वा नयाँ प्रविधिमा आधारित एपहरूमा पठनपाठन गर्ने भन्नेमा विज्ञता खर्चिन पो पर्छ कि ? त्यसको विकासमा लाग्ने कि ?"
कोशी प्रदेश सरकार भंग गर्न एमालेको माग (छ बुँदे निर्णयसहित),"काठमाडौं : प्रमुख प्रतिपक्षी नेकपा एमालेले कोशी प्रदेश सरकार असंवैधानिक ढंगले गठन गरेको भन्दै तत्काल भंग गरी सरकार गठनको संविधानसम्मत प्रक्रिया आरम्भ गर्न माग गरेको छ। पार्टी कार्यालय च्यासलमा शनिबार बसेको एमाले सचिवालय बैठकले वर्तमान सत्ता गठबन्धनले संविधानको उलंघन गर्दै कोशी प्रदेशमा सरकार गठन गरेको भन्दै तत्काल भंग गरी सरकार गठनको संविधानसम्मत प्रक्रिया आरम्भ गर्न माग गरेको हो। सरकार गठन गर्ने या हटाउने सन्दर्भमा सभामुख स्वयं संलग्न हुने कुरा नेपालको संविधान वितरित भएको र यो संसदीय अभ्यासमाथिको नांगो प्रहार भएको एमालेको ठहर छ। नेकपा (एमाले) केन्द्रीय सचिवालयको तेइसौं बैठक (असार ३० २०८०) बाट पारित समसामयिक प्रस्ताव१ वर्तमान सत्ता गठबन्धन संविधानको उल्लङ्घन गर्ने, संवैधानिक संस्थाहरूमा हस्तक्षेप गर्ने, तिनीहरूलाई विवादित र निष्प्रभावी बनाउने तथा लोकतन्त्रलाई जगैदेखि खल्बल्याउने काममा उद्यत् छ । कोशी प्रदेशसभामा सत्ता गठबन्धनबाट गरिएको संविधान विरोधी क्रियाकलाप यस शृङ्खलाको पछिल्लो कडीका रूपमा रहेको छ । नेपालको स विधानले सभामुख पदलाई निष्पक्ष र तटस्थ भूमिकामा रहेर व्यवस्थापिकाको नेतृत्व गर्ने संवैधानिक भूमिका तय गरेको छ । संविधानले कहीँ पनि सभामुखको पक्षधरताको परिकल्पना गरेको छैन । त्यसै कारण सभामुखले दलीय आवद्धताबाट अलग हुने प्रचलन रहेको छ । अझ, सरकार गठन गर्ने या हटाउने सन्दर्भमा सभामुख स्वयं सङ्लग्न हुने कुरा त नेपालको संविधान, नियन्त्रण र सन्तुलनका विश्वव्यापी मूल्यमान्यता एवं हाम्रा आफ्नै लोकतान्त्रिक र स 'सदीय अभ्यासमाथिको नाङ्गो प्रहार हो भन्ने कुरा स्वतः स्पष्ट छ । नेकपा (एमाले) सत्ता गठबन्धनका यस्ता असंवैधानिक कदमको भ्रर्त्सना गर्दछ । असंवैधानिक ढङ्गले गठन गरिएको कोशी प्रदेश सरकार भङ्ग गरी सरकार गठनको संविधानसम्मत प्रक्रिया तत्काल आरम्भ गर्न माग गर्दछ । २ देशैभरि फैलिएको लम्पी स्किन रोगबाट हालसम्म ७ लाख ६४ हजारभन्दा बढी चौपायाहरू सङ्क्रमित भएको, २७ हजार गाईवस्तुको मृत्यु भइसकेको, यसबाट हालसम्म किसानहरूले अबौंको नोक्सानी ब्यहोर्नु परेको र सङ्क्रमण निर न्तर फैलिइरहेको भयावह तथ्याङ्क सार्वजनिक भएको छ । तर ४ महिना अगाडिदेखि फैलिएको यस महामारीलाई र गोक्न सरकारले कुनै प्रभावकारी कदम चालेको छैन । सङ्क्रमण रोक्न खोप सहज ढङ्गले उपलब्ध भइरहेको छैन । पशु बिमा गराएका किसानहरूले बिमा रकम भुक्तानी पाउन सकेका छैन र अन्य राहत पनि नगण्य मात्रै रहेको छ । किसानहरूले व्यहोर्नु परेको यस अपूरणीय क्षतिलाई न्यून गर्न तत्काल प्रभावकारी कदम चाल्न, बिमा रकम तत्काल भुक्तान गर्न, खोपको प्रभावकारी प्रबन्ध गर्न र किसानहरूलाई राहत दिन नेकपा (एमाले) सरकारसँग गंभीर ध्यानाकर्षण र जोडदार माग गर्दछ ।यस वर्ष पनि किसानहरूले धान लगाउने याममा पर्याप्त, सहज र सुलभ रूपमा रासायनिक मल पाउन सकेका छै नन् । सरकारको यस अक्षमताको भ्रर्त्सना गर्दै पार्टी तत्काल पर्याप्त मात्रामा किसानहरूलाई मल उपलब्ध गराउन माग गर्दछ ।कालीमाटी तरकारी बजार व्यवस्थापनको छनोट निश्चित स्वार्थ समूहको हितमा बिना प्रतिष्पर्धा गरिएकोप्रति आपत्ति जनाउँदै नेकपा (एमाले) उक्त निर्णय खारेज गरेर स्वस्थ प्रतिष्पर्धाबाट व्यवस्थापन छनोट गर्न माग गर्दछ । ३ अनुचित लेनदेन (मिटरब्याज) सम्बन्धी कसुरलाई दण्डनीय बनाउन जारी गरिएको अध्यादेशलाई प्रतिस्थापना गर्न ल्याइएको 'मुलुकी संहिता सम्बन्धी केही नेपाल ऐनलाई संशोधन गर्न बनेको विधेयक' नामको प्रतिस्थापन विधेयकका बारेमा सत्ता गठबन्धनबाट व्यक्त भइरहेका अभिव्यक्ति र सम्प्रेषित भ्रामक समाचारहरूप्रति हाम्रो पार्टीको गंभीर ध्यानाकर्षण भएको छ । यस सम्बन्धी अध्यादेशलाई प्रतिस्थापन गर्न सरकार आफैले निकै ढिलो गरी प्रतिस्थापन विधेयक राष्ट्रियसभामा प्रस्तुत गन्यो । दुबै सदनबाट पारित गरिसक्नु पर्ने समयसीमाको अन्तिम दिन मात्रै उक्त विधेयक प्रतिनिधिसभामा प्रस्तुत गरियो । सरकार आफैले विधेयक प्रस्तुत गर्न ढिलाइ गर्ने, सदन सञ्चालन गर्न आवश्यक पहल नगर्ने, विधेयकबारे सत्ता घटकभित्रै गंभीर विवाद रहेको र यिनै कारण विधेयकमाथि प्र तिनिधिसभामा छलफल हुन नसकेको यथार्थलाई ढाकछोप गर्दै नेकपा (एमाले) लाई दोषारोपण गर्ने सरकारको नियत आपत्तिजनक छ । नेकपा (एमाले) केन्द्रीय कमिटीको गतः वैशाख २८३० मा सम्पन्न पाँचौ बैठकले विशेष प्रस्ताव पारित गर्दै 'मिटरब्याज पीडितहरूको धर्ना र प्रदर्शनप्रति गंभीर ध्यानाकर्षण भएको र यस समस्यालाई समाधान गर्न तत्काल आवश्यक कानुनी प्रबन्ध गर्न माग गरिएको तथ्य यहाँ स्मरणीय छ । तसर्थ, 'आफूले काँक्रो चोरेर बियाँ अरूको गालामा टाँसिदिने सरकारको यस छलकपट र द्वैध भूमिकाको पार्टी भ्रर्त्सना गर्दछ ।सरकारकै कारण प्रतिस्थापन विधेयक निष्क्रिय भइसकेको परिप्रेक्ष्यमा अविलम्ब नयाँ विधेयक ल्याउन पार्टी सरकारको ध्यानाकर्षण गराउँछ । सत्ता सम्प्रेषित भ्रामक र आग्रहपूर्ण प्रचारबाट प्रभावित नहुन सरोकारवाला सबैलाई एवं सत्यतथ्य समाचार मात्र सम्प्रेषित गर्नु हुन मिडियाकर्मीहरूलाई आग्रह गर्दछ । ४ विश्वविद्यालयहरूमाथि सत्ता संरक्षित विद्यार्थी सङ्गठनहरूबाट भइरहेको निरन्तरको हस्तक्षेप, तालाबन्दी र अर जकताप्रति पार्टी गंभीर भएको केही समय अगाडि पूर्वाञ्चल विश्वविद्यालय, सेवा आयोगका अध्यक्षमाथि सत्तापक्षका विद्यार्थीहरूद्वारा निन्दनीय दुर्व्यवहार गरियो । नेपाल संस्कृत विश्वविद्यालयको सेवा आयोगको कार्यकक्षमा सत्तापक्षकै विद्यार्थीहरूद्वारा तालाबन्दी गरिएको छ । यी लगायत अन्य विश्वविद्यालयहरूमा सिर्जना गरिएका समस्याका कारण हजारौं विद्यार्थीहरूको भविष्य प्रभावित भएको छ । नेकपा (एमाले) स्वतन्त्र र स्वायत्त प्राज्ञिक स 'स्थाहरूमाथि सत्तापक्षबाट भइरहेका यस्तो हस्तक्षेपको निन्दा र भ्रर्त्सना गर्दछ । ५ अविरल वर्षाका कारण आएको बाढी, पहिरो र डुबानमा परेर जनधनको ठूलो क्षति भएको छ । राजधानी प्रवेश गर्ने 'लाइफलाइन' को रूपमा रहेको भरतपुर मुग्लिन सडक लगायत अन्य राष्ट्रिय राजमार्ग र सहायक राजमार्गहरू पटक पटक अवरूद्ध हुँदा आपूर्ति प्रणाली र जनताको अत्यावश्यक आवतजावतमा समेत पटकपटक व्यवधान सिर्जना भएको छ । तर प्राकृतिक विपत्तिसँग जुझ्ने सरकारको प्रतिकार्यको तयारी असाध्यै फितलो, निष्प्रभावी र सुस्त देखिएको छ । पार्टी केन्द्रीय सचिवालयको यो बैठक प्राकृतिक विपत्तिमा परी ज्यान गुमाउनु हुनेहरूप्रति श्रद्धाञ्जली अर्पण गर्दछ । घाइतेहरूको शीघ्र स्वास्थ्यलाभको कामना गर्दछ । प्राकृतिक विपत्तिका बेला तयारी अवस्थामा रहन तथा राहत र उद्धारका काममा तत्काल खटिन पार्टी सम्बद्ध सबै युवा, विद्यार्थी, भूपू सैनिक र प्रहरी सहित पार्टी पङ्क्तिलाई आह्वान गर्दछ । यस क्रममा घरबार गुमाएकाहरूलाई तत्काल पुनर्स्थापित गर्न, राष्ट्रिय राजमार्ग सहित सडक पूर्वाधारको यथाशीघ्र पुननिर्माण गर्न र जनजीवनलाई स्वाभाविक अवस्थामा फर्काउन सरकारको ध्यानाकर्षण गर्दछ । ६ वर्तमान सत्ता गठबन्धन विभिन्न स्वायत्त र गैरराजनीतिक संस्थाहरूमाथि निरन्तर हस्तक्षेप गरिरहेको छ । स्वस्थ प्रतिष्पर्धाका आधारमा नेतृत्व चयन हुन नदिने, ती संस्थाहरूलाई जसरी पनि आफ्नो नियन्त्रणमा राख्ने र त्यसो हुन नसके विभाजन या विघटन गर्ने क्रियाकलाप गर्दै आएको छ । नेकपा (एमाले) गठबन्धनका यस्ता क्रियाकलापको भ्रत्स'ना गर्दछ ।"
कालिकोट कांग्रेसले दुई वर्ष संगठन सुदृढीकरण अभियान चलाउने,"वीरेन्द्रनगर : नेपाली कांग्रेस कालिकोटले दुई वर्ष संगठन सुदृढीकरण अभियान चलाउने भएको छ। शनिबार कांग्रेसको सातौँ जिल्ला अधिवेशन पछिको प्रथम जिल्ला सम्मेलन गर्दै २०८० देखि २०८२ सालसम्म दुई वर्षे संगठन सुदृढीकरण अभियान सञ्चालन गर्ने कार्यक्रम सार्वजनिक गरेको हो। कालिकोटमा कांग्रेसले २०६४ सालको पहिलो संविधान सभा निर्वाचनमा माओवादीको धम्की, २०७० मा पार्टी भित्रको कलह, २०७४ सालको निर्वाचनमा बाम गठबन्धनका कारण निरन्तर संसदीय निर्वाचनमा पराजय भोग्दै आएको भन्दै आगामी २०८४ सालको आम निर्वाचनमा कुनै दलसँग पनि गठबन्धन नगर्ने र एक्लै जनताको विश्वास जित्ने अभियान चलाउने नेपाली कांग्रेस कालिकोटका सभापति अम्मबहादुर शाहीले बताए। उनले भने, 'नेपाली कांग्रेस प्रति जनताको विश्वास धेरै भए पनि पार्टी भित्रकै गुटउपगुट र अन्य कलहका कारण निर्वाचनमा नतिजा हासिल नहुने गरेको अवस्था छ। यसलाई अब बृहत् एकता र बलियो पार्टी निर्माणको अभियान चलाउछौँ।' नेपाली कांग्रेस कर्णाली प्रदेशका सहमहामन्त्री उपेन्द्र थापाले पार्टी बलियो नबनाई जनताका सवाल सम्बोधन गर्ने स्थानमा पुग्न नसकिने भन्दै एकताबद्ध भएर पार्टीको संगठन निर्माण अभियान चलाइनुपर्ने बताए। उनले भने, 'कांग्रेस नेपालको जिम्मेवार र दरिलो शक्ति हो। यसलाई कमजोर बनाउन अरू कसैले पनि सक्दैनन्। पार्टी भित्रका सबै पक्षहरू एक भएर अगाडी बढ्नुपर्छ। हरेक निर्वाचनमा हामी विजय हासिल गर्छौँ।' उनले कर्णाली प्रदेश कार्यसमितिले जनतासँग कांग्रेसलाई जोड्ने विभिन्न अभियानहरू चलाइरहेको बताउँदै त्यो अभियानलाई तत्लो तहका पार्टीका संरचनाहरूले पनि प्रभावकारी रूपमा कार्यान्वयन गर्नुपर्ने बताए।"
नेपालमा उत्पादित हाइलेज घाँस चीन निर्यात,"काठमाडौं : नेपालमा चितवनबाट पहिलो पटक पशुपालनका लागि उपयोगी (हाइलेज) घाँस चीन निर्यात सुरु भएको छ। नेपालबाट आधिकारिकरूपमा चितवनको भरतपुरबाट चीनमा (हाइलेज) घाँस निर्यात सुरु भएको हो। चितवनको भरतपुरमा उत्पादित प्याकिङ घाँस हाइलेजको चीनमा निर्यातको उपप्रधानमन्त्री तथा गृहमन्त्री नारायणकाजी श्रेष्ठ, कृषि मन्त्री बेदुराम भुषाल र नेपालका लागि चिनियाँ राजदूत छन् सङले संयुक्तरूपमा रिबन काटेर शुभारम्भ गरे। कार्यक्रममा गृहमन्त्री श्रेष्ठले पशु आहार चीन पठाउने कामको आरम्भ भएको भन्दै अब नयाँ सम्भावनको खोजी गर्नुपर्नेमा जोड दिए। व्यापार घाटा कम गर्ने र सफलरूपमा देशलाई विकास र समृद्धिको दिशामा फड्को मार्नेतिर लान जरुरी रहेको उपप्रधानमन्त्री श्रेष्ठको भनाइ छ। उक्त अवसरमा हाइलेज पशु आहार लोड गरेको १० वटा ट्रकलाई रिबन काटेर चीनतर्फ पठाइएको थियो। करीब ८० टन साइलेज चीनको सिगाचेमा पठाएको छ। करिब ३ वर्षको प्रयासपछि नेपालको घाँस हाइलेज चीन पठाउन सफल भएको हो। चिनियाँ व्यवसायीको लगानीमा चितवनमा हालः मकैको हाइलेज उत्पादन हुँदै आएको छ।"
सांसदको संख्या पुगेका दिन संसदीय दलको नेता परिवर्तनको प्रयास गर्छु : महामन्त्री थापा,"विराटनगर : नेपाली कांग्रेस महामन्त्री गगन थापाले सांसदको आवश्यक संख्या पुगेका दिन संसदीय दलको नेता परिवर्तन हुने स्पष्ट पारेका छन्। शनिबार विराटनगरमा पत्रकारसँगको महामन्त्री थापाले संसदीय दलको नेता परिवर्तन गरेर अगाडि बढ्ने बताएका बताएका हुन्। उनले कांग्रेसको संसदीय दलको विधानले दलको नेता परिवर्तन गर्न पाउने व्यवस्था रहेको बताए। हाम्रो पार्टीको संसदीय दलको विधानले दलको नेता परिवर्तन गर्न पाउने व्यवस्था छ। संसदीय दलको नेता परिवर्तन गर्ने ठाउँ विधानले दिएको छ। विगतमा पनि संसदीय दलको नेता बदलेको इतिहास छ। महामन्त्री थापाले भने म त दलको नेतामा म हुनुपर्छ भनेर ठानेर प्रतिस्पर्धा गरेको हुँ। म अहिले पनि देशको आवश्यकताका आधारमा म संसदीय दललाई राम्रोसँग हाँक्न सक्छु। यस अगाडि पनि मैले त प्रयास गरेको हो, साथीहरुले साथ नदिएर मात्र हो। मैले गरेको प्रयासमा साथीहरूको संख्याले सार्थकता दिन्छ भन्ने जतिखेर महसुस हुन्छ त्यसपश्चात अवश्य प्रयास हुन्छ। मेरो निरन्तर कोसिस हुन्छ। गिरिजाप्रसाद कोइराला दलको नेता हुँदा हालका दलका नेता शेरबहादुर देउवाले नै संख्या पुर्याएर नेता बनेको थापाले स्मरण गराए। हाल कांग्रेस संसदीय दलको नेतामा सभापति शेरबहादुर देउवा रहेका छन्। संसदीय दलको निर्वाचनमा देउवाले ६४ मत ल्याएर विजयी भएका थिए। देउवाका प्रतिस्पर्धामा रहेका महामन्त्री गगन थापाले २५ मत मात्र ल्याएका थिए। उनले साउन २ गतेबाट पार्टीको केन्द्रीय समिति सुरू हुने बताए। उनले बैठक लामो समयमा बसेकाले धेरै विषय उठ्ने जानकारी दिए। उनले भने, आगामी बैठकले नीति महाधिवेशनको मिति तय गर्छौं र नीति महाधिवेशनले पार्टीले गरेको निर्णयको समीक्षा र भावी कार्यदिशा तय गर्छ। उनले निर्वाचन अगाडि गठबन्धन गर्ने परिपाटी नीति महाधिवेशनले ब्रेक लगाउने बताए।"
"देशको अर्थतन्त्र अप्ठ्यारोमा छ, तर जनतासँग गरेका बाचा पूरा गछौं : उपप्रधानमन्त्री खड्का","सुर्खेत : उपप्रधान एवम् रक्षामन्त्री पूर्णबहादुर खड्काले पाँच वर्षभित्र जनतासँग गरेका बाचा पूरा गर्ने बताएका छन्। शनिबार सुर्खेतको पूर्वी क्षेत्र गुर्भाकोट७ स्थित गोकुलपुरमा इलाका प्रशासन कार्यालयको उद्घाटन गर्दै उपप्रधानमन्त्री खड्काले देशको प्रतिकुल आर्थिक अवस्थामा पनि विकासनिर्माणका कामहरु अघि बढिरहेको बताएका हुन्। उनले देशको अर्थतन्त्र अप्ठ्यारो अवस्थामा रहेको भएपनि निर्वाचनका लागि जनतासँग गरिएका बाचा पूरा गरेरै छोड्ने दाबी गरे। खड्काले जनताको अपेक्षा अनुसार वर्तमान सरकारले कामहरु गरिरहेको बताए। देशको प्रतिकुल आर्थिक अवस्थामा पनि समग्र कर्णाली, सुर्खेत र म निर्वाचित भएको क्षेत्रमा महत्वपूर्ण विकास योजनाहरु अघि बढेका छन्,उनले भने, जनतासँग गरेका बाचा पाँच वर्षभित्र पूरा गर्न प्रतिबद्ध छु। उपप्रधानमन्त्री खड्काले कर्णाली करिडोर र भेरी करिडोरलगायतका कर्णालीको समृद्धिसँग जोडिएका ठूला सडक योजनाहरु निर्माणलाई सरकारले पहिलो प्राथमिकतामा राखेको बताए। उनले २० वर्षभित्र भेरी किनारमा आधुनिक र नमूना शहर निर्माण गर्ने गरेर भेरीगंगा उपत्यका नमूनाको आधुनिक शहर निर्माणको काम अघि बढेको बताउँदै त्यो शहर नयाँ पुस्तालाई नासोका रुपमा हस्तान्तरण गरिने बताए। उनले राष्ट्रिय गौरवको भेरीबबई डाइभर्सन बहुउद्देश्यीय आयोजनासँगै डोल्पादेखि सुर्खेतसम्मको भेरी किनारमा सिंचाई, विद्युतीकरण, सडक लगायतका कामहरु गर्ने गरेर भेरी करिडोर सिंचाई विकास योजनालगायतका ठूला विकास योजनाहरु कार्यान्वयन भइरहेको बताए। इलाका प्रशासन कार्यालयको उद्घाटन गर्दै उपप्रधानमन्त्री खड्काले जनताले घरआँगनबाटै सेवा प्रवाह गर्ने उद्देश्यले मेहलकुनामा इलाका प्रशासन कार्यालय स्थापना उल्लेख गरे। वडा हुँदै पालिकाबाट सिफारिस लिएर नागरिकता लिन सदरमुकाम जाँदा यहाँका नागरिकहरुको समयसँगै पैसा पनि अनावश्यक खर्च भइरहेको हामीले देखेका छौं,उनले भने, अब पूर्वी सुर्खेतका जनतालाई प्रशासनिक कामका लागि सदरमुकाम धाइरहनुपर्ने अवस्थाको अन्त्य भएको छ। उनले पूर्वी सुर्खेतका लेकवेशी, भेरीगंगा र गुर्भाकोट नगरपालिका तथा सिम्ता गाउँपालिकाका नागरिकहरुलाई एकीकृत सेवा पुर्याउने उद्देश्यले मेहलकुनामा इलाका प्रशासनसँगै मालपोत, नापीलगायतका जनतासँग प्रत्यक्ष सरोकार राख्ने कार्यालयहरु स्थापना गरिएको बताए। उनले मेहलकुनामा केही दिनभित्रै इलाका प्रहरी कार्यालय पनि औपचारिक रुपमा स्थापना हुने बताए। जनतासँग प्रत्यक्ष सरोकार राख्ने कार्यालयहरु एकै ठाउँमा स्थापना गरेर पूर्वी सुर्खेतका नागरिकहरुलाई आफ्नै ठाउँबाट सेवा पाउन भन्ने चाहना थियो, उपप्रधानमन्त्री खड्काले भने, त्यो चाहना अहिले पूरा हुँदै गएको छ। उपप्रधानमन्त्री खड्काले नवीन तरिकाले तिब्र बेगमा जनताको विकास निर्माणको चाहना र महत्वाकांक्षालाई सम्बोधन गर्ने गरेर काम भइरहेको बताए।"
एमालेको सचिवालय बैठक जारी,"काठमाडौं : प्रमुख प्रतिपक्षी दल नेकपा एमालेको सचिवालय बैठक जारी रहेको छ। पार्टी संगठनात्मक कामको अवस्था र समसामयिक राजनीतिक विषयमा छलफल गर्न पार्टी मुख्यालय च्यासलमा बैठक बसेको हो। पूर्वप्रधानमन्त्री एवम् एमाले अध्यक्ष केपी शर्मा ओलीले उपाध्यक्षहरूसँग छलफल गरेपश्चात सचिवालय बैठक बोलाइएको हो। एमालेले केन्द्रीय कमिटीका पदाधिकारी एवं सदस्यहरूको फरक भूगोलमा कार्य विभाजन गरेर काम गरिरहेको छ। केन्द्रीय कमिटीको बैठकमा प्राप्त सुझावका आधारमा केन्द्रीय सचिवालय बैठकले केन्द्रीय कमिटीका पदाधिकारी एवं सदस्यहरुको कार्यविभाजनमा व्यापक हेरफेर गरेको हो। एमालेले सदस्यता शुद्धीकरण, नवीकरण, विस्तार र तथ्यांक शुद्धीकरणको अभियानसमेत सञ्चालन गरेको छ। आजको सचिवालय बैठकमा केन्द्रीय कमिटीका नेताको कार्य विभाजन पछिको प्रभावकारिताको प्रारम्भिक समीक्षा र उपलब्धिका विषयमा छलफल हुने बताइएको छ। बैठकमा साउन ७ गते पुष्पलाल स्मृति दिवस मनाउने विषयमा पनि छलफल हुँदैछ।"
मिटरब्याजसम्बन्धी विधेयकलाई छिट्टै अघि बढाउँछौं : गृहमन्त्री,काठमाडौं : उपप्रधानमन्त्री तथा गृहमन्त्री नारायणकाजी श्रेष्ठले मिटरब्याजसम्बन्धी विधेयकलाई छिट्टै अघि बढाउने बताएका छन्। चितवनमा आयोजित पत्रकार सम्मेलनमा उनले सदनमा रहेको विधेयकलाई नै अघि बढाउने प्रक्रियामा छलफल भइरहेको र छिट्टै अघि बढ्ने बताए। उनले यसअघि संसद् अवरोधका कारण विधेयक पारित हुन नसकेको उल्लेख गर्दै उनले अब बस्ने संसद् बैठकबाट यसलाई अघि बढाउने जिकिर गरे। मिटरब्याजी विरुद्धको उजुरी नलिने र छानबिनका क्रममा पीडितको पक्षमा न्याय हुने काम नरोकिने उनको भनाइ छ। त्यस्तै उनले ललिता निवास प्रकरणमा व्यक्ति हेरेर नभई प्रहरीले तथ्य र प्रमाणका आधारमा अनुसन्धान गर्ने बताए। हस्तक्षेप मुक्त भएर अनुसन्धान गरेर अपराधिलाई दायरामा ल्याउन निर्देशन दिएको उनले बताए। त्यस्तै श्रेष्ठले समाजवादी मोर्चामा डा बाबुराम भट्टराई बाहिर बस्नुपर्ने कुनै कारण नभएको भन्दै उनलाई पनि मोर्चामा सहभागी गराउन छलफल भइरहेको उल्लेख गरे।
एमालेको बागमती इन्चार्जको जिम्मेवारी गुरु बराललाई,काठमाडौं : नेकपा एमालेको बागमती प्रदेशको इन्चार्जको जिम्मेवारी स्थायी कमिटी सदस्य गुरु बराललाई दिने निर्णय गरेको छ। एमालेको सचिवालय बैठकलले केही नेताहरूको जिम्मेवारी हेरफेर गरिएको पार्टी उपमहासचिव प्रदीप ज्ञवालीले जानकारी दिए।
एमाले अध्यक्ष ओली कम्बोडिया भ्रमणमा जाँदै,काठमाडौं : नेकपा एमाले अध्यक्ष केपी शर्मा ओली कम्बोडिया भ्रमणमा जाने भएका छन्। पार्टी उपमहासचिव प्रदीप ज्ञवालीले साउन २ देखि ६ गतेसम्म अध्यक्ष ओलीले कम्बोडियाको भ्रमण गर्ने तय भएको जानकारी दिए। एमालेको सचिवालय बैठकले पार्टी सदस्य नवीकरणको म्याद असार मसान्तभित्र सम्पन्न हुने भएकाले साउन १५ भित्र सबै विवरणलाई अध्यावधिक गरेर प्रमाणीकरण गर्ने निर्णय गरेको बताए।
कानुन मन्त्रीको दाबी एकपछि अर्को भ्रष्टाचारको फाइल खुल्छ,"काठमाडौं : कानुन, न्याय तथा संसदीय मामिलामन्त्री धनराज गुरुङले मुलुकलाई सुशासनतर्फ अघि बढाउन एकपछि अर्को भ्रष्टाचारका फाइल खोल्दै जाने बताएका छन्। काठमाडौंमा आयोजित एक कार्यक्रममा मन्त्री गुरुङले विगतदेखि नै भ्रष्टाचारका कारण मुलुक अघि बढ्न नसकेको भन्दै अब मुलुकलाई सुशासनतर्फ अघि बढाउन एकपछि अर्को भ्रष्टाचारका फाइल खोल्दै जाने बताए। उनले यसअघि भ्रष्टाचारका मुद्दामा अनुसन्धान अघि बढाउँदा दलहरूकै नेता मुछिएपछि अनुसन्धान नै रोकिने गरेकाले अब भने भ्रष्टाचारका फाइल खोल्दा कसैको अनुहार नहेर्ने स्पष्ट पारे। अहिले अनुसन्धान अघि बढाएका फाइलहरू यसअघि जस्तो बिचैमा बन्द नहुने उनको भनाइ छ। उनले भ्रष्टाचारीहरू मिलेर हटाउन खोजेपछि त्यसको सामना गर्न तयार रहेको बताए। मन्त्री गुरुङले आफ्नो अनुहारमा दाग बोकेर ऐना पुछ्ने प्रवृतिले राजनीतिमा समस्या बढेको भन्दै अनुहारको दाग पुछ्ने काममात्रै भए पनि नेपालको राजनीति सुध्रने बताए। उनले राजनीतिमा लागेका व्यक्तिहरुले जनताको निराशालाई आशामा बदल्न सक्नुपर्ने भन्दै बदल्न नसके राजनीतिक छाड्न तयार हुनुपर्ने पनि धारणा राखे।"
भक्तपुरमा यसरी मनाइयो गठेमंगल (फोटो फिचर),"काठमाडौं : काठमाडौं उपत्यकालगायत देशभरका नेवार समुदायले शनिबार घण्टाकर्ण पर्व मनाएका छन्। घण्टाकर्ण पर्वलाई काठमाडौं उपत्यकाका नेवार समुदायले गठेमङ्गल पर्वका रूपमा मनाउने गर्छन्। हरेक वर्ष साउन शुक्ल चतुर्दशीमा नास्तिक गठांमुगःलाई दाहसंस्कार गरी घण्टाकर्ण अर्थात् गठांमुगः चःह्रे मनाउने गरिन्छ। भक्तपुरमा मनाइने गठेमङ्गलको छुट्टै आकर्षण छ। त्यहाँ टोलटोलमा नर्कट, छ्वाली, नाङ्लो, हाँडीबाट मानवरुपी तीनखुट्टे, गठांमुगः को पुत्ला बनाइन्छ। टोलटोलमा अघिल्लो दिन साँझ नै नर्कटमा छ्वाली बेरेको मानवरुपी गठांमुगःको पुत्ला बनाइ हाँडीमा नाक, मुख र कान बनाइन्छ। टोलटोलमा बनाइएको गठांमुगःलाई टोलबासी मिलेर नजिकको दोबाटोमा लगेर जलाइन्छ। चोक दोबाटोमा बसेर बालबालिका चोर्ने र मारेर खाने घण्टाकर्णलाई टोलबासी मिलेर मारी दाहसंस्कार गरेको पर्वका रुपमा गठांमुगः चःह्रे मनाइँदै आएको छ। त्यस्तै मध्यपुरको थिमिस्थीत बालकुमारीमा रहेको पोखरीमा राँगाको खुट्टा खोज्ने प्रचलन छ। भक्तपुरको सांस्कृतिक पर्वहरुलाई जगेर्ना गर्न नगरपालीका पनि सक्रिय रहेको मध्यपुर थिमि नगरपालीकाका प्रमुख सुरेन्द्र श्रेष्ठले बताए। यस दिन नेवार समुदायले आफ्नो घरगृह शान्तिको कामना गर्दै आफ्ना परिवारलाई रोगव्याधी नलागोस् भनेर घण्टाकर्णको पूजा गरी घरघरबाट भूतप्रेत मन्छाउने गर्छन्। भक्तपुरमा यसरी मनाइयो गठेमंगल"
माओवादी केन्द्रको निमन्त्रणामा चिनियाँ कम्युनिस्ट पार्टीको उच्च स्तरीय टोली नेपाल आउँदै,काठमाडौं : सत्तारुढ दल नेकपा माओवादी केन्द्रको निमन्त्रणामा चिनियाँ कम्युनिस्ट पार्टी (सीपीसी)का उच्च स्तरीय टोली नेपाल आउने भएको छ। सीपीसीको केन्द्रीय कमिटी बैठकले पोलिटव्युरो सदस्य एवं चोङ्गिङ नगरका पार्टी सचिवसमेत रहेका युयान च्याच्युन नेतृत्वको टोलीलाई नेपाल पठाउने निर्णय गरेको हो। युयानको टोली जुलाई १६ देखि २५ तारिखबीच नेपालसहित अन्य दुई देशको यात्रा गर्नेछ। सो अवधिमा युयानको टोली सिंगापुर र श्रीलंका हुँदै नेपाल आइपुग्नेछ। सिंगापुर सरकार र पिपुल फ्रन्ट पार्टीको निमन्त्रणामा युयानको टोली सिंगापुर र श्रीलंकाको भ्रमण गर्नेछ। युयानको टोली साउन ७ गते नेपाल आइपुग्ने माओवादीका एक नेताले बताए। नेपालमा रहँदा युयानको टोलीले माओवादी केन्द्रका अध्यक्ष पुष्पकमल दाहालसहित शीर्ष नेताहरूसँग भेटवार्ता गर्नुका साथै ऐतिहासिक स्थलहरूको भ्रमण गर्ने ती नेताको भनाइ छ। पछिल्लो समय सीपीसी र माओवादी केन्द्रबीचको सम्बन्धमा बढोत्तरी भएको देखिन्छ। केही समयअघि सीपीसीको निमन्त्रणामा पूर्वसभामुखसमेत रहेका माओवादी नेता अग्निप्रसाद सापकोटाको नेतृत्वमा माओवादी नेताहरू चीन भ्रमण गरेका थिए। त्यसलगत्तै राष्ट्रियसभाका अध्यक्ष गणेसप्रसाद तिमिल्सिनाको नेतृत्वमा सांसदहरूको टोलीले पनि चीन भ्रमण गरेको थियो। प्रधानमन्त्री पुष्पकमल दाहालको चीन चीन भ्रमणको तयारी भइरहेका बेला सीपीसी नेताहरूको नेपाल भ्रमणलाई अर्थपूर्णरूपमा हेरिएको छ। प्रधानमन्त्री दाहालको चीन भ्रमण सेप्टेम्बरमा हुने भनिए पनि आधिकारिक मिति अझै तय भएको छैन। भ्रमण तयारीका लागि प्रधानमन्त्री दाहालले परराष्ट्रमन्त्री र अर्थमन्त्रीलाई एजेण्डा तय गर्न निर्देशन दिइसकेका छन्। यसबीचमा परराष्ट्र मन्त्रालय र नेपालस्थित चिनियाँ दूतावासले पनि प्रधानमन्त्री दाहालको भ्रमणबारे आवश्यक तयारी गरिरहेको स्रोतको भनाइ छ। चीनले प्रधानमन्त्रीका भ्रमणका बेला बिआरआई परियोजना कार्यन्वयनको ठोस खाकाका विषयमा तयारी गरिरहेको बताइएको छ।
हरेक कालखण्डमा भएका भ्रष्टाचारका मुद्दाको फाइल खोल्न रास्वपा सभापतिको चुनौती,"काठमाडौं : राष्ट्रिय स्वतन्त्र पार्टी (रास्वपा)का सभापति रवि लामिछानेले भ्रष्टाचारविरोधी फाइल खोल्ने कामलाई सरकार र सत्ता टिकाउने खेलमात्र बनाउन नहुने बताएका छन्। शनिबार काठमाडौंको बुढानीलकण्ठ नगरपालिकामा आयोजित रास्वपाको नगर भेलामा सभापति लामिछानेले हरेक कालखण्डमा भएका भ्रष्टाचारका मुद्दा सक्न सरकार तयार भए रास्वपाले साथ दिने स्पष्ट पारे। रास्वपा अन्य राजनीतिक दलको प्रभावमा नपरेको उल्लेख गर्दै उनले जनताको मुद्दामा निःस्वार्थ र निःसर्तरूपमा सरकारलाई सहयोग गर्ने प्रतिबद्धता व्यक्त गरे। सभापति लामिछानेले रास्वपाका सांसद तथा नेताका अभिव्यक्तिको गलत व्याख्या नगर्न आग्रह पनि गरे। उनले पार्टी पङ्क्तिलाई संयमित, शिष्ट र अनुशासित बन्न आह्वान गर्दै आलोचकलाई समेत संयमित र मर्यादित भएर आलोचना गर्न आग्रह गरे। उनले रास्वपाले निर्वाचनका बेला जनतासँग गरेको बाचा नभुलेको पनि बताए।"
राजनीतिमा सबै समुदायको भूमिका आवश्यक छ : कांग्रेस सभापति देउवा,"काठमाडौं : नेपाली कांग्रेसका सभापति शेर बहादुर देउवाले नेपालको राजनीतिमा सबै समुदायको भूमिका आवश्यक रहेको बताएका छन्। शनिबार काठमाडौंमा तमु(गुरुङ) संघ, नेपालको बागमती प्रदेश भेला उद्घाटन गर्दै सभापति देउवाले नेपाल आदिवासी, जनजाति, दलित, थारू, मुस्लिम सबैको देश भएकाले राजनीतिमा सबै समुदायको भूमिका आवश्यक रहेको बताए। उनले सबै समुदायलाई राजनीतिका साथै हेरेक स्थानमा समावेश गर्न आवश्यक रहेको पनि बताए। सभापति देउवाले कांग्रेस पनि सबै समुदायको पार्टी भएकाले सबैलाई साथमा लिएर हिँड्नुपर्ने बताए। कांग्रेसमा सवै समुदाय जनताको आवश्यकता रहेको उनको भनाइ छ। कार्यक्रममा अर्थमन्त्री एवं कांग्रेस नेता डा प्रकाशशरण महतले पार्टीले गरेका राम्राका कामको प्रचार हुन नसकेकाले नै कांग्रेसले गरेका कामहरुको जस अरुले लिएको बताए। उनले हरेक वर्ग क्षेत्र समुदायको पहुँचमा देशको आर्थिक उन्नती पुग्नुपर्छ भन्ने लक्ष्य कांग्रेसको रहेको बताए। त्यस्तै अन्य कांग्रेस नेताहरूले पार्टीलाई बलियो बनाउन र जनतामाझ पुर्याउन भातृसंगठनको भूमिका महत्वपूर्ण रहेको बताए।"
मिटरव्याजसम्बन्धी विधेयकबारे एमालेको गम्भीर ध्यानाकर्षण,"काठमाडौं : नेकपा एमालेले मिटरव्याजसम्बन्धी विधेयक एमालेले रोकेको भन्ने भ्रामक प्रचारप्रति गम्भीर ध्यानाकर्षण जनाएको छ। पार्टी कार्यालयमा बसेको सचिवालय बैठकले अविलम्व नयाँ विधेयक ल्याउन सरकारको ध्यानाकर्षण गरेको एमाले उपमहासचिव प्रदीप ज्ञवालीले जानकारी दिए। बैठकले सत्ता गठबन्धनले विभिन्न स्वायतः र गैरराजनीतिक संस्थाहरूमाथि निरन्तर हस्तक्षेप गरेको र संस्थाहरूलाई आफ्नो नियन्त्रणमा राख्ने क्रियालाप गर्दै आएको भन्दै भर्त्सना गरेको छ। सचिवालय बैठकले प्राकृतिक प्रकोपको घटनाका कारण ठूलो जनधनको क्षति भएकाले घरबार गुमाएकाहरुलाई तत्काल पुनःस्थापित गर्न, राष्ट्रिय राजमार्गसहित सडक पूर्वाधारको यथाशिघ्र पुननिर्माण र जनजीवनलाई स्वभाविक अवस्थामा फर्काउन माग गरिएको उपमहासचिव ज्ञवालीले बताए। त्यस्तै बैठकले देशैभरि फैलिएको लम्पी स्कीन रोग नियन्त्रणका लागि प्रभावकारी कदम चाल्न, बिमा रकम तत्काल भुक्तानी गर्न र राहत दिन सरकारसँग माग गरेको उनले बताए।"
ललिता निवास प्रकरणमा न्यायाधीश पनि जोडिएको दाबी,"पूर्वप्रधानमन्त्री माधवकुमार नेपाल र डा बाबुराम भट्टराई यो प्रकरणमा संलग्नता रहेको अख्तियारले पुष्टि पनि गरिसकेको छ। पूर्वप्रधानमन्त्री नेपाल जग्गा प्रकरणमा संलग्न भएको पुष्टि गरे पनि उनीविरुद्ध मुद्दा चलाउन अख्तियार पन्छिएको छ। काठमाडौं : संखुवासभाका युवराज कोइराला पेसाले कानुन व्यवसायी हुन्। उनी चर्चित ललिता निवास प्रकरणका दसी प्रमाण संकलनकर्ता पनि हुन्। ललिता निवासको जग्गा व्यक्तिको नाममा हडपेको भन्दै उनले भूमिसुधार, मालपोत कार्यालय, अख्तियार, राजनीतिक दलको नेतृत्वदेखि गृह मन्त्रालय, प्रधानमन्त्री कार्यालयलगायत विभिन्न सरकारी अड्डामा दर्जनौं उजुरी गरे। अख्तियार र प्रहरीको केन्द्रीय अनुसन्धान विभाग (सीआईबी) लाई प्रमाण पनि जुटाइदिए। त्यही प्रमाण जुटाएका कारण आफूमाथि ज्यान लिने धम्की आएकोले भाग्दै हिँड्नु परेको उनको भनाइ छ। अधिवक्ता कोइरालाका अनुसार यस प्रकरणमा सर्वोच्च अदालतका पूर्वप्रधानन्यायाधीशदेखि बहालवाला न्यायाधीशसमेत संलग्न छन्। भूमाफियाहरू राज्य संयन्त्रलाई हातमा लिन सफल भएको देखिन्छ, उनी भन्छन, पूर्वप्रधानन्यायाधीशदेखि बहालवाला न्यायाधीश कुनै न कुनै रूपमा संलग्न छन्। एक दर्जन बढि न्यायाधीशहरू कतैकतै रूपमा जोडिएका छन्। अख्तियारका पूर्वपदाधिकारीसमेत संलग्न छन्। कार्यपालिका, व्यवस्थापिका र न्यायपालिकामा नेतृत्व गरेकाहरूसमेत जग्गा काण्डमा संलग्न रहेको उनको अध्ययनले देखाएको छ। उनीहरू सबै भूमाफियाको चंगुलमा परेको कोइराला बताउँछन्। कतिपय वरिष्ठ अधिवक्ताको समेत संलग्नता रहेको उनको भनाइ छ। तत्कालीन प्रधानमन्त्री केपी शर्मा ओली नेतृत्वको सरकारले पूर्वसचिव शारदाप्रसाद त्रितालको संयोजकत्वमा अध्ययन समिति बनाएपछि अनुसन्धान पुनः सुरु भएको हो। अख्तियारले नेता, कर्मचारी र सरकारी जग्गा हडप्ने व्यक्तिहरूविरुद्ध दायर गरेको भ्रष्टाचार मुद्दा विशेष अदालतमा विचाराधीन छ। पूर्वउपप्रधानमन्त्री विजय गच्छदार र तीन पूर्वमन्त्रीसहित १ सय ७५ जनाविरुद्ध विशेष अदालतमा मुद्दा दायर भएको छ। विचाराधीन मुद्दामा अख्तियारकै पूर्वप्रमुख, पूर्वसचिवलगायतका व्यक्ति प्रतिवादी छन्। अहिले प्रहरीले सत्ता र शक्तिसँग निकटहरूलाई धमाधम पक्राउ गरिरहेको छ। यसमा उनी जति खुसी छन्, उत्तिकै असुरक्षित महसुस गरिरहेका छन्। मैले मात्र अनुसन्धान गरेको दाबी गर्दिनँ। प्रहरी र अन्य निकायले पनि अनुसन्धान गरेका छन्, उनी भन्छन्, सर्वसाधारण नागरिकको तर्फबाट ललिता निवास जग्गा प्रकरणमा गहन ढंगले खोजी गर्ने सूत्रधार मै हुँ। अधिवक्ता कोइरालाका अनुसार गृह मन्त्रालयले छानबिन गरी मन्त्रिपरिषद्को निर्णयपछि मात्र फिर्ता दिनुपथ्र्यो। उनी भन्छन्, यही बेला भूमाफियाको चलखेल सुरु भयो। भूमाफियाको संलग्नतामा गृह मन्त्रालयलाई थाहै नदिई मालपोत कार्यालयले अधिकार क्षेत्र मिच्यो। बिना आधार र कारण सरकारी जग्गा व्यक्तिलाई दिइयो। पूर्वप्रधानमन्त्री माधवकुमार नेपाल र डा बाबुराम भट्टराई यो प्रकरणमा संलग्नता रहेको अख्तियारले पुष्टि पनि गरिसकेको छ। २०६६ चैत २९ गते तत्कालीन प्रधानमन्त्री माधवकुमार नेपालको पालामा ललिता निवासको जग्गामा विशिष्ट व्यक्ति को निवास विस्तार गर्ने निर्णय भएको थियो। यही बेला व्यक्तिको नाममा दर्ता, नक्कली मोही खडा र क्षेत्राधिकार मिचिएको उनले बताए। मानौं वन मन्त्रालयले नागरिकता दिएजस्तो गरी क्षेत्राधिकार मिचिएको छ, उनले भने, निर्णय गर्ने अधिकार नै छैन। पूर्वप्रधानमन्त्री नेपाल जग्गा प्रकरणमा संलग्न भएको पुष्टि गरे पनि उनीविरुद्ध मुद्दा चलाउन अख्तियार पन्छिएको छ। वरिष्ठ अधिवक्ता बालकृष्ण नेउपानेले पूर्वप्रधानमन्त्री नेपाल र डा बाबुराम भट्टराईलाई मुद्दा चलाउनु पर्छ भन्दै सर्वोच्च अदालतमा मुद्दा हालेका छन्। डा भट्टराई प्रधानमन्त्री हुँदा २०६९ असोज १८ गते पशुपति टिकिन्छा गुठीका नाममा जग्गा कायम गर्ने निर्णय भएको थियो। डा भट्टराई नेतृत्वको मन्त्रिपरिषद्को निर्णयले सरकारी जग्गा गुठीतिर गएको छ। अनधिकृत रूपमा मोही कायम गर्ने निर्णय डा भट्टराईको पालामा भएको देखिन्छ उनले भने। तत्कालीन प्रधानमन्त्री शेरबहादुर देउवाको अप्रत्यक्ष संलग्नता रहेको उनको दाबी छ। देउवाकै पालामा सीआईबीले तीन वर्ष लगाएर अनुसन्धान गरेको थियो। अनुसन्धान प्रतिवेदन २०७८ पुस २२ गते सरकारी वकिल कार्यालयमा बुझाएको थियो। अनुसन्धान पूरा नभएको भन्दै पुनः अनुसन्धान गर्न सरकारी वकिल कार्यालयले पुस २६ मा प्रतिवेदन सीआईबीमै फिर्ता पठाएको थियो। तत्कालीन प्रधानमन्त्री केपी शर्मा ओलीको पालामा ललिता निवासको जग्गा अतिक्रमणको विषयमा अनुसन्धान गर्न पूर्वसचिव शारदाप्रसाद त्रितालको संयोजकत्वमा समिति बन्यो। सीआईबीले चार सयभन्दा बढीलाई प्रतिवादी बनाएको छ।"
किसानलाई मल पाउनै सकस,"गोरखा : जिल्लाभरका खेतमा रोपाइँ गर्ने यसबेला, किसानले मल नपाउँदा चिन्तामा परेका छन्। उनीहरू मल पाउँदा जति पनि मूल्य तिर्न तयार भए पनि पाउनै मुस्किल परेको सुनाउँछन्। सिरानचोक गाउँपालिका ४ चोरकाटेकी इन्दिरा पोखरेलले यो रोपाइँमा ५० केजी मलको माग गरेकी थिइन््, तर पाइनन्। उनको भागमा पाँच केजीमात्रै पर्यो। उनी आबद्ध जन्मभूमि बहुउद्देश्यीय सहकारी संस्थाका करिब १४ सय किसान सदस्यले सयसय किलो मल मागेका छन्। तर अहिलेसम्म पालिकाले पाँचपाँच किलो मात्र उपलब्ध गराएको छ। मल तेब्बर बढी मूल्य तिरेर पसलमै किनेर चलाउनु परेको छ, सहकारीकी व्यवस्थापकसमेत रहेकी पोखरेल भन्छिन्, सहकारीले १८ सय बोरा मल माग गरेको छ। तर अहिलेसम्म जम्मा ६६ बोरा मात्र पाइएको छ। अनुदानको मल पाउन नसक्दा किसानले प्रतिकिलो २५ रुपैयाँमा पाइने युरिया मललाई ७५ रुपैयाँसम्म तिर्नु परेको उनले सुनाइन्। व्यापारीले सीधै नारायणगढबाट ल्याएर प्रतिकिलो ७५ रुपैयाँमा बेच्छन्, उनी भन्छिन्, किसानलाई चोट्टे परेको छ, सरकार दिन सक्दैन। अनि जति पनि तिरेर किसान किन्न बाध्य छन्। अनुदानको मल कृषि सामग्री संस्थानले प्रतिबोरा ७ सय ५० र साल्ट ट्रेडिङले प्रतिबोरा ८ सयमा उपलब्ध गराउँछ। व्यापारीले नारायणगढको पसलबाट प्रतिबोरा १८ सयमा ल्याएर २४ सयमा बेच्ने गरेको उनले सुनाइन्। पालुङटार नगरपालिका ९ बिर्दीको खहरे कृषि सहकारी संस्थाले युरिया मल पाएको छैन। संस्थाले पाएको २३ बोरा डीएपी मल प्रहरी राखेर ८५ किसानलाई वितरण गरेको अध्यक्ष उमेश ढकालले बताए। प्रतिबोरा २५ सय २० रुपैयाँमा ल्याएर प्रतिकिलो ५८ रुपैयाँका दरले वितरण गर्यौं, उनले भने, युरिया मल भने अझै आएको छैन। खाँचो परेका बेला बर्सेनि मलको हाहाकार हुन्छ। पालुङटार नगरपालिकामा अहिलेसम्म आधाजसो मात्रै रोपाइँ भएको छ। पर्याप्त पानी नपरेको र बाँध कुलोका प्रशस्त पानी नभएकोले पनि रोपाइँ हुन नसकेको हो। यसअघि मलको वितरण गर्दै आएको उपभोक्ता सहकारी संघले पनि हात झिकेको अध्यक्ष ऋषिराज धौरालीले बताए। किसान पैसा जति परे पनि तिर्छौं, बोराबोरा मल चाहिन्छ भन्छन्, तर सरकारले दिने मल हात्तीको मुखमा जिराजस्तो मात्रै हुन्छ, उनले भने, हामीले जति कराए पनि काग कराउँदै गर्छ, पिना सुक्दै गर्छ जस्तो मात्र भएको छ। किसानको मलको माग पनि पूरा गर्न सकिएन। कुनैबेला सहकारीले प्रतिबोरा ११ सय रुपैयाँमा उपलब्ध गराएको मल अहिले २४ सयमा कालोबजारी भइरहेको उनले बताए। अहिलेसम्म गोरखा नगरपालिकाले युरिया ९३१५ टन र डीएपी ५४ टन पाएको छ। पालुङटार नगरपालिकाले १०१०५ टन युरिया र ४८५ टन डीएपी पाएको छ। त्यस्तै गण्डकी गाउँपालिकाले ८१३५ टन युरिया र ५४ टन डीएपी प्राप्त गरेको छ। सहिद लखन गाउँपालिकामा ५५९५ टन युरिया, २७७ टन डीएपी, भीमसेन थापा गाउँपालिकामा ४१ टन युरिया र ३५२५ टन डीएपी, आरुघाट गाउँपालिकामा ३५१५ टन युरिया र २१ टन डीएपी प्राप्त भएको छ। त्यस्तै सिरानचोक गाउँपालिकामा ४६७५ युरिया र २३ टन डीएपी, बारपाक सुलिकोट गाउँपालिकामा २४२ टन युरिया र ११६५ डीएपी मल प्राप्त भएको कृषि ज्ञान केन्द्र गोरखाले जनाएको छ।"
"ललिता निवास प्रकरण : दसी प्रमाण संकलनकर्ता लुक्दै, हिँड्दै","काठमाडौं : संखुवासभाका युवराज कोइराला पेसाले कानुन व्यवसायी हुन्। उनी चर्चित ललिता निवास प्रकरणका दसी प्रमाण संकलनकर्ता पनि हुन्। ललिता निवासको जग्गा व्यक्तिको नाममा हडपेको भन्दै उनले भूमिसुधार, मालपोत कार्यालय, अख्तियार, राजनीतिक दलको नेतृत्वदेखि गृह मन्त्रालय, प्रधानमन्त्री कार्यालयलगायत विभिन्न सरकारी अड्डामा दर्जनौं उजुरी गरे। अख्तियार र प्रहरीको केन्द्रीय अनुसन्धान विभाग (सीआईबी) लाई प्रमाण पनि जुटाइदिए। त्यही प्रमाण जुटाएका कारण आफूमाथि ज्यान लिने धम्की आएकोले भाग्दै हिँड्नु परेको उनको भनाइ छ। शिक्षण पेसाबाट वकालती पेसामा लागेका कोइराला आफूलाई अभियन्ताका रूपमा परिचित गराउन चाहन्छन्। ललिता निवास प्रकरणका कतिपय दसी प्रमाण संकलनका लागि आफूले राणा परिवारमा काम गर्ने कामदारको पनि सहयोग लिएको उनी बताउँछन्। सरकारी जग्गा हिनामिना गर्नेविरुद्ध लाग्ने क्रममा अदालतमा बहस गर्न छोडेको छु, उनले भने। के ले प्रेरित भए कोइराला ? सुवर्ण शमशेरका कान्छा छोरा रुक्मशमशेरले ललिता निवासको जफत भएको जग्गामा मोही लगत कट्टा गरी पाउँ भन्दै २०५४ सालमा भूमिसुधार कार्यालय काठमाडौंमा निवेदन दिए। २०५५ मा भूमिसुधार कार्यालयले मोही जनिएको जग्गामा लगत कट्टा नहुने ठहर गर्यो। त्यसविरुद्ध राणाले तत्कालीन पुनरावेदन अदालत पाटनमा मुद्दा हाले। २०५६ सालमा पुनरावेदन अदालतले भूमिसुधार कार्यालयकै निर्णयलाई सदर गर्यो। यो मुद्दा सर्वोच्च अदालतसम्म पुग्यो। यसै क्रममा अधिवक्ता कोइरालाले मुद्दाको फाइलबारे जानकारी पाए। उनी दसी प्रमाण खोज्न थाले, २०५६ सालमा। खोज्दै जाँदा २०४९ सालमा नै १०२४ र १०२५ नम्बरको मिसिल गायब पारिएको सुइँको पाए, अधिवक्ता कोइरालाले। २०६३०६४ सालदेखि उनी प्रमाण संकलनमा मरिमेटी लागेको बताउँछन्। अहिले मलाई ठूलै व्यक्तिहरूले सिध्याउन खोजेका छन्। पहिलेपहिले बाँच्ने मन छैन ? भन्दै धम्की दिए, अन्नपूर्ण पोस्ट्सँग उनले भने, मुलुकको लागि काम गरेको हुँ। मार्छन् भने मारून्। जनताले त सम्झेलान् नि। मारे भने इतिहास त बन्ला। राणाकी इष्टदेवी हुन्, ललिता भीमशमशेरले विभिन्न व्यक्तिबाट खरिद गरेको जग्गामा बनाएको दरबार हो, ललिता निवास। राणाहरूकी इष्टदेवी हुन्, ललिता। इष्टदेवीकै नामबाट निवासको नामकरण गरिएको अधिवक्ता कोइराला बताउँछन्। भीमशमशेरले किनेको जग्गा हिरण्यशमशेर (भीमशमशेरका छोरा) हुँदै पुख्र्यौली रूपमा हस्तान्तरण हुँदै आयो। सुवर्णशमशेर राणा (नाति)ले पाएको जग्गा हो, २ सय ९९ रोपनी। उनले श्रीमती श्वेतप्रभा राणालाई ५८ रोपनी र छोराहरू कनकशमशेर, कञ्चनशमशेर र रुक्मशमशेरलाई प्रतिव्यक्ति ५७ रोपनीका दरले बकसपत्र गरिदिए। लगत कट्टागरी ६१ रोपनी ११ आना जग्गा आफ्नै नाममा राखे। २०१७ साल पुस १ गते महेन्द्रले निर्वाचित सरकार अपदस्थ गरे। सुवर्णशमशेर प्रजातन्त्र पुनस्र्थापनामा सक्रिय भए। पञ्चायतविरुद्ध लागेका कारण तत्कालीन राजा महेन्द्र सुवर्णसँग रिसाएका थिए। सुवर्णशमशेरलगायतका नेताको सर्वस्वहरण गरे। जग्गा जफत एवम् अधिग्रहण गरियो। २०२२ सालमा सरकारले जग्गा अधिग्रहण गरेको सूचना गोरखापत्रमा प्रकाशित भयो। अधिवक्ता कोइरालाका अनुसार त्यतिबेला सुवर्णशमशेरका जेठा छोरा कनकशमशेर तत्कालीन शाही (नेपाली सेना) मा कर्णेल थिए। आफ्नो सबै जग्गा अधिग्रहण भएको उल्लेख गर्दै बसोबासका लागि जग्गा पाउँ भन्दै राजासमक्ष बिन्तीपत्र चढाए। २०२२ साउन ४ गते सरकारले खरिद गरेकै मोलमा ८ रोपनी जग्गा बिक्री गर्ने निर्णय गर्यो। २०२२ सालदेखि हाँडीगाउँ मौजाको लगत खारेज भयो। लगत नै खारेज भएपछि व्यक्तिको नाममा जग्गा दर्ता हुने कुरै भएन, अधिवक्ता कोइरालाले भने, यो जग्गाको स्वामित्व समरजंग कम्पनीमा आयो। श्वेतप्रभा, कनकशमशेर, कञ्चनशमशेरको जग्गा पनि सरकारी स्वामित्वमा आएको पुष्टि हुन्छ। २०२२ सालदेखि लगतको पोत र लगत कट्टा समरजंग कम्पनीको नाममा आएको उनले बताए। तत्कालीन अवस्थामा समरजंग कम्पनी शाही सेनाअन्तर्गत थियो। अहिले गृह मन्त्रालयअन्तर्गत छ। यसरी २०२४ सालमा सुवर्णशमशेरको निधन हुनुअघि नै सरकारी जग्गा कायम भयो। २०४७ सालमा तत्कालीन प्रधानमन्त्री कृष्णप्रसाद भट्टराईको अन्तरिम सरकारको पालामा महŒवपूर्ण निर्णय भयो। राजनीतिक कारणबाट जफत तथा हरण भएको जग्गाको मुआब्जा वा जग्गा फिर्ता दिने निर्णय भयो। तर, गृह मन्त्रालयले छानबिन गरी यकिन गर्ने निर्णयमा उल्लेख भएको अधिवक्ता कोइरालाले बताए। यही बेला भूमाफिया सक्रिय भए। राणा परिवारका नातेदार (सुधीरकुमार शाह, पूर्वनिर्वाचन आयुक्त) र भूमाफियाबीच सम्पर्क भएर निवेदन दर्ता भएको देखिन्छ। त्यसपछि मालपोतमा जग्गा प्रक्रियासम्बन्धी कुनै कार्य भएन। धर्मप्रसाद गौतम (तत्कालीन शाखा अधिकृत) को घरमा टिप्पणी बनाए, अधिवक्ता कोइरालाले भने, २०४९ सालका १०२४ र १०२५ नम्बरको दुई वटा मिसिल अड्डामा छैन। यी दुई मिसिल गायब गरिएको छ । जग्गा दर्ता गर्न चाहिने लगत पहिल्यै (२०२२ सालमा) खारेज भएको थियो। लगत खारेज भएको जग्गा कसरी व्यक्तिको नाममा गरियो ? के अहिले हामीले टुँडिखेल दाबी गर्न मिल्छ ? कोइरालाको प्रश्न छ। बालुवाटारस्थित ललिता निवास । लगत खारेज भएको जग्गा व्यक्तिको नाममा दर्ता गराउन कर्मचारीको मिलेमतो भयो। घुसबापत मालपोतका कर्मचारीहरूले आपसमा झन्डै २४ रोपनी जग्गा लिएको अधिवक्ता कोइरालाले बताए। तत्कालीन शाखा अधिकृत गौतमलाई अनुसन्धानको लागि प्रहरीले पक्राउ गरिसकेको छ। यही जग्गा सरकारी कर्मचारी, प्रशासक, राजनीतिक नेतृत्व, बिचौलिया मिलेर व्यक्तिको नाममा दर्ता गराउने काम भयो। केन्द्रीय प्रहरी अनुसन्धान ब्युरो (सीआईबी)को अध्ययनमा २०४९, २०६२, २०६६६७ र २०६९ मा चार पटक किर्ते गरी सरकारी जग्गा व्यक्तिका नाममा दर्ता गरेको उल्लेख छ। २०४९ सालमा मात्रै १ सय १२ रोपनी ४ आना १ पैसा जग्गा व्यक्तिको नाम दर्ता गरिएको थियो। मामाको धन, उल्फाको श्राद्ध राजनीति र नीतिगत भ्रष्टाचारको दृष्टान्त मानिएको ललिता निवास जग्गा हिनामिना प्रकरणमा संलग्न कर्मचारीहरू अनुसन्धानको दायरमा तानिएका छन्। मामाको धन, उल्फाको श्राद्ध भन्छन् नि। हो, त्यस्तै भएको छ, अधिवक्ता कोइराला भन्छन्, कान्छा महर्जनको नाममा नक्कली मोही खडा गरियो। सरकारी जग्गा व्यक्तिको नाममा गरेर कर्मचारीले घुसबापत जग्गा लिए। यो प्रकरणमा सीआईबीले कर्मचारीलाई मात्र समातेको भन्दै उनको गुनासो छ। उच्च तहका व्यक्तिलाई पनि पक्राउ गर्नुपर्छ, उनले भने। सीआईबीले पाँच सचिवसहित ४ सय ६ जनालाई पक्राउ गर्ने तयारी गरेको छ। बहस गर्न पनि वञ्चित २०७४ भदौ ११ गते सर्वोच्च अदालतमा पेसी चढेको मुद्दामा बहस गर्न अधिवक्ता कोइराला तम्तयार थिए। बहस पैरवी गर्न पाउँ भन्दै निवेदन पनि हाले। निवेदन दर्ता भयो। तर, बहस पैरवी गर्न अनुमति नदिइएको उनी बताउँछन्। सर्वोच्चले काठमाडौं महानगरपालिकाको नाममा गैर आवासीय नेपाली संघलाई ललिता निवासभित्रको जग्गामा घर बनाउन अन्तरिम आदेश दियो। अर्ध न्यायिक निकाय मालपोत कार्यालय, डिल्लीबजारमा विचाराधीन रहेका उजुरी तथा काठमाडौं जिल्ला अदालतमा विचाराधीन मुद्दालाई समेत प्रभाव पार्ने गरी आदेश भएको कोइरालाको दाबी छ। खोजी सत्य र न्यायको नामक अभियानमा संलग्न २३ जनाले अख्तियार दुरुपयोग अनुसन्धान आयोगमा संयुक्त उजुरी दिए। पूर्वकामु प्रधानन्यायाधीश दीपकराज जोशी, गैरआवासीय नेपाली संघका तत्कालीन अध्यक्ष शेष घले, काठमाडौं महानगरपालिका नक्सा फाँटका कर्मचारी, गैरआवासीय नेपाली संघका तत्कालीन भवन निर्माण समितिका संयोजक सोनम लामासहितलाई भ्रष्टाचारमा कारबाही गर्न माग गर्दै उजुरी गरे। जोशी र न्यायाधीश ईश्वरप्रसाद खतिवडा (हाल बहाल) ले सरकारी जग्गालाई निजी जग्गा बनाएको विवादित लालपुर्जालाई मात्र प्रमाणमा लिएर आदेश गरेको उनको जिकिर छ। गैरकानुनी कार्यलाई कानुनी मान्यता दिनमा न्यायाधीशद्वयको संलग्नता रहेको उनको दाबी छ। अख्तियार दुरुपयोग अनुसन्धान आयोगमा उनले २०७९ सालमा उजुरी हालेका छन्। यो उजुरी पूर्वप्रधानमन्त्री माधवकुमार नेपाललगायत उच्च पदस्थविरुद्ध छ। २०६७ मंसिर १४ गते प्रधानमन्त्री नेपालसहितको मन्त्रिपरिषद्ले सरकारी जग्गालाई अपचलन गराई राष्ट्रिय क्षति पुर्याई व्यक्तिको नाममा दर्ता गरिएको दाबी गरिएको छ। उनले उजुरी दिए पनि कारबाही भएन। अख्तियार दुरुपयोग अनुसन्धान आयोगका सबै पदाधिकारीहरूको सेटिङ रहेछ। कहाँबाट कारबाही होस् ? उनले थपे, अख्तियारमा रहेका अहिलेका पदाधिकारीबाहेक सबैको प्रत्यक्षअप्रत्यक्ष संलग्नता छ। सबैलाई अनुसन्धानको दायरामा ल्याउनुपर्छ। त्यस्तै, भूमिसुधार मन्त्रालयका तत्कालीन सचिव छविराज पन्त, भूमिसुधार मन्त्रालय, मालपोत कार्यालय, डिल्लीबजार तत्कालीन कार्यालय प्रमुख गोपाल गिरीलगायतका कर्मचारीहरूको समेत संलग्नता रहेको जिकिर उजुरीमा छ। पूर्वसचिव पन्तविरुद्ध अदालतबाट पक्राउ अनुमति (पुर्जी) प्रहरीले लिएको छ। उनी फरारको सूचीमा छन्। गिरीले सरकारी जग्गा गुठीको नाममा दर्ता गरी मोही कायम गरेको उजुरीमा जनाइएको छ। उनले दर्ता गराएको उजुरीमा भूमिसुधार मन्त्रालयका तत्कालीन उपसचिव हुपेन्द्रमणि केसीलगायतका व्यक्तिहरूको संलग्नता रहेको दाबी छ। अनुसन्धानका क्रममा केसीलाई प्रहरीले पक्राउ गरेको थियो। तर, उनले सर्वोच्च अदालतबाट पक्राउ नगर्नू भन्ने स्टे अर्डर लिएर बसेका छन्। केसीले टिप्पणी उठाएको अभियोग उजुरीमा गरिएको छ। अख्तियारका साथै केन्द्रीय प्रहरी अनुसन्धान ब्युरो (सीआईबी)लगायतका सरकारी निकायमा प्रमाणहरू बुझाएको उनी बताउँछन्। २२२३ सयको त फोटोकपी गरें। फोटोकपी गर्दै उजुरी दर्ता गराउँदै हिँडें, उनले विगत सम्झिए। प्रचण्डले भेट्नै समय दिएनन् २०७३ सालमा तत्कालीन प्रधानमन्त्री पुष्पकमल दाहाललाई भेट्न कोइराला प्रधानमन्त्री कार्यालय पुगे। जीउ ज्यान माया मारेर युद्ध लडेका व्यक्तिले पक्कै पनि सुन्छन् भन्ने लागेको थियो, कोइरालाले भने, पटकपटक गरेर तीन महिनासम्म धाएँ। भेट हुनै सकेन । प्रधानमन्त्रीसँग भेट नभएपछि हेलो सरकारमा उजुरी गरेको कोइरालाले सुनाए। त्यसअघि २०७३ पुस ३ गते माओवादीको पार्टी कार्यालय पेरिसडाँडामा पुगें। दर्ता नम्बर कण्ठै छ, २०५। तर पनि सुनुवाइ भएन, उनले थपे। अधिवक्ता युवराज कोइराला । तस्बिर : राजकरण महतो प्रजातन्त्र पुनस्र्थापनादेखि नै भूमाफियाको आँखामा परेको बालुवाटार जग्गा हडप्नेको जालो गणतन्त्रकालसम्म कायमै रह्यो। ललिता निवासका विभिन्न गोप्य प्रमाणहरू सुरक्षित गरेका कोइराला आफू भने असुरक्षित महसुस गरिरहेका छन्। खोजी सत्य र न्यायको अभियानका अभियन्ता पनि हुन्, उनी । यस प्रकरणमा उनको समूहले अख्तियारमा उजुरी दिएको थियो। अहिले अभियानका अभियन्ताहरू अर्धभूमिगत झैं जीवन बिताउन बाध्य भएको उनी बताउँछन्। जग्गा प्रकरणको अनुसन्धानमा उनीसहितको एक टिम छ। जो पहिले सानो संख्यामा थियो। यसबारे उनी विस्तृत खुलाउन चाहन्नन्। आफूहरूलाई झुट्टा मुद्दा लगाएर फसाउन खोजिएको उनको भनाइ छ। न्यायाधीश पनि जोडिएको दाबी अधिवक्ता कोइरालाका अनुसार यस प्रकरणमा सर्वोच्च अदालतका पूर्वप्रधानन्यायाधीशदेखि बहालवाला न्यायाधीशसमेत संलग्न छन्। भूमाफियाहरू राज्य संयन्त्रलाई हातमा लिन सफल भएको देखिन्छ, उनी भन्छन, पूर्वप्रधानन्यायाधीशदेखि बहालवाला न्यायाधीश कुनै न कुनै रूपमा संलग्न छन्। एक दर्जन बढि न्यायाधीशहरू कतैकतै रूपमा जोडिएका छन्। अख्तियारका पूर्वपदाधिकारीसमेत संलग्न छन्। कार्यपालिका, व्यवस्थापिका र न्यायपालिकामा नेतृत्व गरेकाहरूसमेत जग्गा काण्डमा संलग्न रहेको उनको अध्ययनले देखाएको छ। उनीहरू सबै भूमाफियाको चंगुलमा परेको कोइराला बताउँछन्। कतिपय वरिष्ठ अधिवक्ताको समेत संलग्नता रहेको उनको भनाइ छ। तत्कालीन प्रधानमन्त्री केपी शर्मा ओली नेतृत्वको सरकारले पूर्वसचिव शारदाप्रसाद त्रितालको संयोजकत्वमा अध्ययन समिति बनाएपछि अनुसन्धान पुनः सुरु भएको हो। अख्तियारले नेता, कर्मचारी र सरकारी जग्गा हडप्ने व्यक्तिहरूविरुद्ध दायर गरेको भ्रष्टाचार मुद्दा विशेष अदालतमा विचाराधीन छ। पूर्वउपप्रधानमन्त्री विजय गच्छदार र तीन पूर्वमन्त्रीसहित १ सय ७५ जनाविरुद्ध विशेष अदालतमा मुद्दा दायर भएको छ। विचाराधीन मुद्दामा अख्तियारकै पूर्वप्रमुख, पूर्वसचिवलगायतका व्यक्ति प्रतिवादी छन्। अहिले प्रहरीले सत्ता र शक्तिसँग निकटहरूलाई धमाधम पक्राउ गरिरहेको छ। यसमा उनी जति खुसी छन्, उत्तिकै असुरक्षित महसुस गरिरहेका छन्। मैले मात्र अनुसन्धान गरेको दाबी गर्दिनँ। प्रहरी र अन्य निकायले पनि अनुसन्धान गरेका छन्, उनी भन्छन्, सर्वसाधारण नागरिकको तर्फबाट ललिता निवास जग्गा प्रकरणमा गहन ढंगले खोजी गर्ने सूत्रधार मै हुँ। अधिवक्ता कोइरालाका अनुसार गृह मन्त्रालयले छानबिन गरी मन्त्रिपरिषद्को निर्णयपछि मात्र फिर्ता दिनुपथ्र्यो। उनी भन्छन्, यही बेला भूमाफियाको चलखेल सुरु भयो। भूमाफियाको संलग्नतामा गृह मन्त्रालयलाई थाहै नदिई मालपोत कार्यालयले अधिकार क्षेत्र मिच्यो। बिना आधार र कारण सरकारी जग्गा व्यक्तिलाई दिइयो। पूर्वप्रधानमन्त्री माधवकुमार नेपाल र डा बाबुराम भट्टराई यो प्रकरणमा संलग्नता रहेको अख्तियारले पुष्टि पनि गरिसकेको छ। २०६६ चैत २९ गते तत्कालीन प्रधानमन्त्री माधवकुमार नेपालको पालामा ललिता निवासको जग्गामा विशिष्ट व्यक्ति को निवास विस्तार गर्ने निर्णय भएको थियो। यही बेला व्यक्तिको नाममा दर्ता, नक्कली मोही खडा र क्षेत्राधिकार मिचिएको उनले बताए। मानौं वन मन्त्रालयले नागरिकता दिएजस्तो गरी क्षेत्राधिकार मिचिएको छ, उनले भने, निर्णय गर्ने अधिकार नै छैन। पूर्वप्रधानमन्त्री नेपाल जग्गा प्रकरणमा संलग्न भएको पुष्टि गरे पनि उनीविरुद्ध मुद्दा चलाउन अख्तियार पन्छिएको छ। वरिष्ठ अधिवक्ता बालकृष्ण नेउपानेले पूर्वप्रधानमन्त्री नेपाल र डा बाबुराम भट्टराईलाई मुद्दा चलाउनु पर्छ भन्दै सर्वोच्च अदालतमा मुद्दा हालेका छन्। डा भट्टराई प्रधानमन्त्री हुँदा २०६९ असोज १८ गते पशुपति टिकिन्छा गुठीका नाममा जग्गा कायम गर्ने निर्णय भएको थियो। डा भट्टराई नेतृत्वको मन्त्रिपरिषद्को निर्णयले सरकारी जग्गा गुठीतिर गएको छ। अनधिकृत रूपमा मोही कायम गर्ने निर्णय डा भट्टराईको पालामा भएको देखिन्छ उनले भने। तत्कालीन प्रधानमन्त्री शेरबहादुर देउवाको अप्रत्यक्ष संलग्नता रहेको उनको दाबी छ। देउवाकै पालामा सीआईबीले तीन वर्ष लगाएर अनुसन्धान गरेको थियो। अनुसन्धान प्रतिवेदन २०७८ पुस २२ गते सरकारी वकिल कार्यालयमा बुझाएको थियो। अनुसन्धान पूरा नभएको भन्दै पुनः अनुसन्धान गर्न सरकारी वकिल कार्यालयले पुस २६ मा प्रतिवेदन सीआईबीमै फिर्ता पठाएको थियो। तत्कालीन प्रधानमन्त्री केपी शर्मा ओलीको पालामा ललिता निवासको जग्गा अतिक्रमणको विषयमा अनुसन्धान गर्न पूर्वसचिव शारदाप्रसाद त्रितालको संयोजकत्वमा समिति बन्यो। सीआईबीले चार सयभन्दा बढीलाई प्रतिवादी बनाएको छ।"
एकीकृत समाजवादीको सचिवालय बैठक बस्दै,"काठमाडौं : सत्ता साझेदार एकीकृत समाजवादीको सचिवालय बैठक बस्दैछ। शुक्रबारदेखि सुरु भएको बैठक आज बिहान पनि पार्टी कार्यालय आलोकनगरमा सचिवालय बैठक बस्न लागेको हो। बैठकले मुलुकमा विकसित राजनीतिक घटनाक्रम, पार्टीले निर्वाह गर्नुपर्ने भूमिका, सङ्गठन सुदृढीकरण अभियानको समीक्षा तथा समसामयिक विषयमा छलफल हुनेछ। संगठन सुदृढीकरण विशेष अभियानसम्बन्धी जानकारी गराइएको बैठकमा वर्तमान परिस्थिति र हाम्रा कार्यभार, आगामी कामको विस्तृत योजना, कामको उद्देश्य, प्राथमिकता, कार्ययोजना, कार्य विभाजन, पार्टीका रिक्त रहेको पदाधिकारी तथा सदस्यमा कसलाई मनोनित गर्ने भन्ने विषयमा प्रस्ताव र कमिटीका समायोजन तथा थपघटबारे छलफल पनि गरिनेछ। बैठकमा जनसङ्गठन युवा र विद्यार्थी, विभागका काम र व्यवस्थापन, प्रचार विभागबारे पनि छलफल हुनेछ। पार्टी परित्याग गरी गएका चूडामणि जङ्गली, केदार न्यौपाने, मुकुन्द न्यौपानेलगायत नेताको पद रिक्त छ भने बागमती र लुम्बिनी प्रदेशमा इन्चार्ज पद पनि रिक्त छ।"
एमालेको सचिवालय बैठक आज बस्दै,"काठमाडौं : प्रमुख प्रतिपक्षी दल नेकपा एमालेको सचिवालय बैठक आज दिउँसो बस्दैछ। पार्टी संगठनात्मक कामको अवस्था र समसामयिक राजनीतिक विषयमा छलफल गर्न पार्टी मुख्यालय च्यासलमा दिउँसो १ बजे बैठक बोलाइएको हो। पूर्वप्रधानमन्त्री एवम् एमाले अध्यक्ष केपी शर्मा ओलीले उपाध्यक्षहरूसँग छलफल गरेपश्चात सचिवालय बैठक बोलाइएको हो। एमालेले केन्द्रीय कमिटीका पदाधिकारी एवं सदस्यहरूको फरक भुगोलमा कार्य विभाजन गरेर काम गरिरहेको छ। केन्द्रीय कमिटीको बैठकमा प्राप्त सुझावका आधारमा केन्द्रीय सचिवालय बैठकले केन्द्रीय कमिटीका पदाधिकारी एवं सदस्यहरुको कार्यविभाजनमा व्यापक हेरफेर गरेको हो। एमालेले सदस्यता शुद्धीकरण, नवीकरण, विस्तार र तथ्यांक शुद्धीकरणको अभियानसमेत सञ्चालन गरेको छ। आजको सचिवालय बैठकमा केन्द्रीय कमिटीका नेताको कार्य विभाजन पछिको प्रभावकारिताको प्रारम्भिक समीक्षा र उपलब्धिका विषयमा छलफल हुने बताइएको छ। बैठकमा साउन ७ गते पुष्पलाल स्मृति दिवस मनाउने विषयमा पनि छलफल हुँदैछ।"
प्रचण्डलाई समवेदना प्रकट गर्न विप्लव बालुवाटारमा,काठमाडौं : पत्नी वियोगमा रहेका प्रधानमन्त्री पुष्पकमल दाहाल प्रचण्डलाई समवेदना प्रकट गर्न नेपाल कम्युनिस्ट पार्टीका महासचिव नेत्रविक्रम चन्द विप्लवबालुवाटार पुगेका छन्। शनिबार बिहान बालुवाटार पुगेर नेकपाले प्रधानमन्त्री प्रचण्डको परिवारप्रति समवेदना प्रकट गरेका हुन्। उनीहरुले सीता दाहालप्रति श्रद्धाञ्जली अर्पण गरेका छन्। समबेदना दिन विप्लवसहित नेकपाका प्रवक्ता खड्गबहादुर विश्वकर्मा प्रकाण्डलगायत स्थायी समितिका सदस्यहरू बालुवाटार पुगेका हुन्।
झरीले आलु भित्र्याउन सकस,"सोलुखुम्बु : निरन्तरको झरीले सोलुखुम्बुको पहाडी भेगका किसानलाई आलु भित्र्याउन सकस परेको छ। खनेर भित्र्याउन ठिक्क पारिएको आलु झरीका कारण प्रभावित भएपछि यहाँका किसानमा चिन्ता थपिएको छ। जिल्लामा पुस र माघ महिनामा रोपेको आलु असारमा भित्र्याउने गरिन्छ तर यस वर्ष लगातारको वर्षले बारीमा फलेको आलु भित्र्याउन नपाउँदा चिन्ता थपिएको सोलुखुम्बु लोदिङका पासाङ शेर्पाको भनाइ छ। उनले भने, आलुको बिजोग भयो, बारीमा त फलेको जस्तै छ तर के गर्नु खन्न नपाउँदा बिग्रिएर गयो, वर्षभरीको दुःख खेर जाने भयो, दिन उग्रिने छाटकाँट छैन। सोलुखुम्बुको १० हजार १ सय २९ हेक्टर जमिनमा आलु खेती हुँदै आएको छ। अन्य वर्षको तुलनामा यस वर्ष आलु राम्रै फलेको भए पनि खन्ने बेला झरी बाधक बन्दा कुहिने खतरा बढेको सोलुखुम्बु टाक्टोरकी प्यारी माया विश्वकर्माले बताइन्। पोहोरभन्दा यो वर्ष अलिक बढी आलु फलेको थियो तर खन्ने बेलामा मौसमले साथ दिएन, अब हुँदै भएन भने बारीमै पाल टाँगेर खन्ने योजना छ, अरू उपाय नै छैन त, किसानलाई जताबाट पनि समस्यै समस्या, विश्वकर्माले भनिन्। माथिल्लो भेगको मुख्य बालीका रूपमा रहेको आलु यो वर्षा भित्र्याउने समयमा निरन्तर पानी परेपछि किसानले आलु भित्र्याउन पाएका छैनन्। केही किसानले वर्षामै खनेर भित्र्याएको आलु कुहिएर जान थालेका छन्। भित्र्याउने बेलाको आलु लामो समय बारीमै राख्दा किरा लाग्ने, कुहिने जस्ता समस्या आउन सक्ने भएकाले खनेर घाम नलाग्ने र हावा आउने ठाउँमा सुकाएर भण्डारण गर्न कृषि ज्ञान केन्द्रका कार्यालय सोलुखुम्बुका प्रमुख दुर्गाबहादुर तिरुवाको सुझाव छ। घाम लाग्ने ठाउँमा राख्दा आलु हरियो हुने भएकाले हावा छिर्ने ठाउँमा भण्डारण गर्दा हुने उनको भनाइ छ। जिल्लामा औसतमा बर्सेनि १६ लाख मेट्रिक टनभन्दा बढी आलु उत्पादन हुँदै आएको छ। पहाडी भेगका कतिपय किसानको मुख्य बाली नै आलु भए पनि भित्र्याउने बेला मौसमले साथ नदिँदा वर्षभरीको मेहनत खेर जाने होकी भन्ने चिन्ताले किसानलाई सताउन थालेको छ।"
आइतबार देशका यी स्थानमा वर्षा हुने,"काठमाडौं : आइतबार देशभर आंशिकदेखि सामान्य बदली रहनेछ। मौसम पूर्वानुमान महाशाखाका अनुसार मधेस प्रदेशका थोरै र बाँकी प्रदेशका केही स्थानहरूमा हल्कादेखि मध्यम वर्षाको सम्भावना रहेको छ। कोशी, बागमती र गण्डकी प्रदेशका एकदुई स्थानमा मेघगर्जनचट्याङसहित भारी वर्षाको समेत सम्भावना रहेको छ। आइतबार राति मधेस र लुम्बिनी प्रदेशमा आंशिकदेखि सामान्य बदली रही बाँकी प्रदेशमा सामान्यदेखि पूर्ण बदली रहनेछ। सबै प्रदेशका केही स्थानहरूमा हल्कादेखि मध्यम वर्षाको सम्भावना रहेको छ। बागमती र गण्डकी प्रदेशका एकदुई स्थानहरूमा मेघगर्जनचट्याङसहित भारी वर्षाको समेत सम्भावना रहेको छ। मधेस प्रदेश लगायत कोशी प्रदेशका तराई भूभागमा हावाहुरीको सम्भावना रहेको छ।"
योजना सम्पन्नको नक्कली कागजात तयार पारेर भुक्तानी,"जनकपुरधाम : सञ्चालनमा रहेको तथा काम नै सम्पन्न नभएका योजनाहरूको सेटिङका आधारमा रकम भुक्तानी भएको पाइएको छ। महोत्तरीको जिल्लाको एकडारा गाउँपालिका कार्यालयले सञ्चालनमै रहेका योजनाहरूको नक्कली फाइल बनाएर कार्य सम्पन्न देखाउँदै भुक्तानी गरेको भेटिएको हो। पालिकाका जनप्रतिनिधिदेखि कर्मचारीको मिलोमतोमा नक्कली कागजात तयार पारेर ठेकेदारलाई भुक्तानी गरेको रहस्य खुलेको हो। जबकी स्थानीय तहको आर्थिक वर्ष २०७९०८० को योजनाहरू असार २३ गतेसम्म कार्य सम्पन्न गरी २४ गतेसम्म भुक्तानी लिइसक्नुपर्ने कानूनी व्यवस्था छ। गाउँपालिकाका अध्यक्ष दिपनारायण मण्डल, प्रमुख प्रशासकीय अधिकृत सरोज कुमार सिंह, लेखापाल सुरेश कुसवैत, इन्जिनियर शुभाष ठाकुर र कम्प्युटर अपरेटर मिथलेश ठाकुरले ठेकेदारसँग कमिशन र भागबण्डाको सेटिङ्ग गरेर काम नै सम्पन्न नभएका योजनाहरूको पनि भुक्तानी गरिसकेको भेटिएको स्थानीय राधे महतोले बताए। एकडारा गाउँपालिका४ हलखोरी गाउँमा ४० लाखको लागतमा निर्माण भइरहेको नाला र सडक ढलान कार्य अझै सञ्चालनमा रहे पनि त्यसको नक्कली फाइल बनाएर, कार्यसम्पन्न देखाएर योजनाको भुक्तानी गरिसकिएको छ। एकडाराकै वडा नं २ मा पनि २५ लाखको लागतमा नाला निर्माण भइरहेको छ। जसको कार्य पूरा नभए पनि कमिसनका आधारमा अधुरो योजनालाई गाउँपालिकाले कार्य सम्पन्न देखाएर भुक्तान गरिसकेको स्थानीय सन्तोष यादवले बताए। पालिकाले सञ्चालन गर्ने कुनै पनि योजनाको विधिवत रुपमा सम्पूर्ण काम हुनुपर्ने, प्राविधिक इन्जिनियरले गरेको लागत इष्टिमेट बमोजिम काम गरिनुपर्ने, कामपश्चात उपाध्यक्ष वा उपमेयरको संयोजकत्वमा बनेको अनुगमन समितिले अनुगमन निरीक्षण गरी पारित गरेपश्चात मात्रै भुक्तानी दिने कानूनी व्यवस्था रहेकोमा एकडारा गाउँपालिकाले सबै नियम, कानून मिच्दै कमिशनकै लागि अधुरै रहेको योजनाहरूको पूरा भुक्तानी गरेको छ। ४० लाखको लागतमा एकडारा गाउँपालिका४ हलखोरीमा र २५ लाखको लागतमा एकडारा गाउँपालिका २ बेला गाउँमा सञ्चालनमा रहेको नाला र सडक ढलान कार्यक्रममा मापदण्ड विपरीत छड, सिमेन्ट र बालुवाको प्रयोग गरेर ठेकेदारले कमसल निर्माण कार्य गरिरहेको स्थानीय रन्जीत यादवले आरोप लगाए। उनले भने, २३ गते भित्र सम्पन्न हुनुपर्ने काम आज ३० गते सम्म पनि हुँदैछ, तर भुक्तानी पुरै भइसकेको छ। कमअसल काममा गरेर लिपपोत गर्दै सञ्चालनमा रहेको काम रोकी काम नै नभएको कामको कसरी भुक्तानी दिइयो भन्ने विषयमा छानविन हुनुपर्छ।' आर्थिक वर्ष समाप्त भइसकेको अवस्थामा पनि भ्रष्टाचार गर्ने नियतले हलखोरी गाउँमा नाला र सडक ढलान कमसल र मापदण्ड विपरीतका भइरहेकोले अख्तियारले छानबिन गरी दोषीलाई कारबाही गर्नुपर्ने एकडारा गाउँपालिका २ बस्ने भूपेन्द्र ठाकुरको भनाइ छ। उनले भने, अख्तियारले आएर तुरुन्तै सम्पूर्ण योजनाहरूको स्थलगत निरीक्षण गरेर छानबिन, अनुसन्धान र कारबाही प्रक्रिया अगाडि बढाउनुपर्छ। सञ्चालनमै रहेका योजनाहरूका भुक्तानी कसरी गरियो भन्ने सन्दर्भमा एकडारा गाउँपालिकाका प्रमुख प्रशासकीय अधिकृत सरोजकुमार सिंहले कार्य सम्पन्न भइसकेको दावी गरे पनि स्थलगत रुपमा काम सञ्चालनै रहेको छ। पालिकाका उपाध्यक्ष मजहबी खातुनले सञ्चालनमै रहेको योजनाको भुक्तानी गरिएको हो भन्ने प्रश्नमा उनले आफूले कुनै अनुगमन प्रतिवेदनमा हस्ताक्षर नगरेको र भुक्तानी सम्बन्धमा आफूलाई थाहा नभएको अन्नपूर्णकर्मीसँगको कुराकानीमा बताए। यसअघि एकडारा गाउँपालिका४ भंगैहियामा असार २५ गते राती १२ वजे ठेक्केदारले रकम निकासा गर्ने हिसाबले सडकमा ग्राभेल खसाइरहेको भन्दै स्थानीयहरूले ३ ट्रयाक्टर र १ जेसीभी आफ्नो नियन्त्रणमा लिएर पालिकामा स्थानीयहरूले तालाबन्दी समेत गरेका थिए।"
लुम्बिनी प्रदेशसभामा दुई विधेयक पेश,"काठमाडौं : लुम्बिनी प्रदेश सभाको दोस्रो अधिवेशनको शनिबार बसेको १९ औं बैठकमा दुई विधेयक पेश भएका छन् भने एउटा विधेययक फिर्ता भएको छ। शनिबारको बैठकमा मुख्यमन्त्री डिल्लीबहादुर चौधरीका तर्फबाट आन्तरिक मामिला मन्त्री सन्तोष पाण्डेले प्रदेश निजामती सेवाको गठन, सञ्चालन र देहायका सर्त सम्बन्धमा व्यवस्था गर्न बनेको विधेयक र स्वास्थ्य मन्त्री राजु खनालले स्वास्थ्य संस्था स्थापना, सञ्चालन तथा नवीकरण र स्तरोन्नति ऐन २०७६ लाई संशोधन गर्न बनेको विधेयक प्रदेश सभामा पेश गरेका हुन्। स्वास्थ्य मन्त्री राजु खनालले स्वास्थ्य संस्था स्थापना, सञ्चालन तथा नवीकरण र स्तरोन्नति ऐन २०७६ लाई संशोधन गर्न बनेको विधेयक माथि सैद्धान्तिक छलफल भएको छ। छलफलमा मन्त्री खनालले प्रदेशसभा सदस्यहरूले उठाएका प्रश्नहरूको जवाफ दिएका थिए। यसै बीच लुम्बिनी प्रदेश सरकारले यसअघि पेश गरेको एउटा विधेयक फिर्ता भएको छ। प्रदेश सभामा पेस भइ लामो समयसम्म छलफल नभई रोकिएको लुम्बिनी प्रशिक्षण प्रतिष्ठानको स्थापना, सञ्चालन तथा व्यवस्थापन सम्बन्धमा व्यवस्था गर्न बनेको विधेयक प्रदेशसभा बैठकबाट फिर्ता भएको छ। लुम्बिनी प्रदेश सभाको अर्को बैठक साउन ८ गते बस्ने प्रदेश सभा सचिवालयले जनाएको छ।"
सिन्धुलीमा कमला नदीमा डुबेर बालकको मृत्यु,सिन्धुली : सिन्धुलीमा कमला नदीमा डुबेर बालकको मृत्यु भएको छ। मृत्यु हुनेमा दूधौली नगरपालिका२ भलुवाहीका सुकदेव कुमरको छोरा ८ वर्षीय आयुष कुमर रहेका छन्। उनको घर नजिकै कमला नदीमा डुबेर शनिबार मृत्यु भएको जिल्ला प्रहरी कार्यालय सिन्धुलीका प्रवक्ता चिरञ्जीवी दाहालले बताए। घरका मानिस खेतमा काम गर्न गएको अवस्थामा आयुष नदीमा डुबेको अवस्थामा गाई गोठालोले भेटेका थिए। आयुषलाई स्थानीयले तत्काल उद्धार गरेर प्राथमिक स्वास्थ्य केन्द्र सिर्थौली लगिएको भए पनि त्यहाँका डाक्टरले मृत घोषणा गरेको दाहालको भनाइ छ। बालक आफैं नदीमा पौडी खेल्दा डुबे वा अन्य कारण खुलेको छैन। अहिले बालकको शव अस्पतालमै राखिएको छ।
स्याङ्जाका नेवार समुदायले मनाए गोठेमंगल जात्रा,"स्याङ्जा : स्याङ्जाका नेवार समुदायले शनिवार गोठेमंगल जात्रा मनाएका छन्। पुतलीबजार नगरपालिका१ प्रगतिनगरस्थित झिगु प्रगति नेवा छे को सक्रियतामा गोठेमंगल जात्रा प्रर्दशनी गरिएको हो। यहाँका नेवार समुदायले घर तथा समाज शान्तिको कामना गर्दै पूजाआजा गरी गोठेमंगल जात्रा सुरु गरेका हुन्। बाजागाजा सहित गीत गाउँदै जात्राले नगर परिक्रमा गरी नजिकको नदी तथा खोलामा लगेर जलाइएको छ। विशेषतः नेवार समुदायले आजको जात्राबाट आफ्ना घर तथा परिवारको सुख शान्ति प्राप्ती होस् भन्दै नराम्रा मन, भावनालाई भूतप्रेत संझी भगाउने र आगोमा दहन गर्ने मुख्य उद्देश्य रहेको झिगु प्रगति नेवा छे का अध्यक्ष राजेन्द्र श्रैष्ठले जानकारी दिए। पराल, छवाली, काठ, बोरा, कागज लगायत विभिन्न लत्ता, कपडा तथा जुत्ता, टोपीको प्रयोग गरी राक्षस स्वरूपमा पुरुष रूपमा (घण्टाकर्म) प्रतीक बनाइएको हुन्छ। त्यसलाई फूलपाती लगायतले सजाइएको हुन्छ। घण्टाकर्णले नेवार बस्तीमा गरेको अत्याचार गरेको र पछि उसलाई भ्यागुताले धाव भएको जमिनमा लगेर फसाएको भन्ने किंवदन्ती छ। दोबाटो चौबाटोमा बसेर दुःख दिने, पैसा असुल्ने, महिला र बालिकामाथि व्यभिचार गर्ने उसको दिनचर्या हुन्थ्यो, अध्यक्ष श्रेष्ठले भने।"
म्याग्दीको रुप्सेमा बेलिब्रिज स्थानान्तरण अन्तिम चरणमा,"जोमसोम : राष्ट्रिय गौरवको (बेनीजोमसोमकोरला)सडक अन्तर्गत म्याग्दीको अन्नपूर्ण३ रुप्सेमा बेलिब्रिज स्थानान्तरण अन्तिम चरण पुगेको छ। गत फागुन ८ गते रुप्सेमा बेलिब्रिजसहित करिब २५० मिटर सडक स्तरोन्नति गर्न सडक विभागले मुक्तिनाथ निर्माण सेवासँग ३ करोड ५९ लाखमा ठेक्का सम्झौता गरेको थियो। ठेक्का सम्झौता भएसँगै कन्ट्रक्सनले ४ महिनाको अवधिमा बेलिब्रिज पुल स्थानान्तरण सम्पन्न गर्न लागेको हो। राष्ट्रिय गौरवको सडक अन्तर्गत म्याग्दीको पोखरा बगरमा सञ्चालनमा रहेको ४८ मिटर लामो बेलिब्रिज त्यहाँ पक्की पुल बनेसँगै फाल्टु बनेको थियो। त्यही बेलिब्रिज पुललाई उप्काएर रुप्सेमा जडान गरिएको आयोजना प्रमुख जगत प्रजापतिले जानकारी दिए।सडक विभागको सम्झौता अनुसार बेलिब्रिजका लागि बेनीतर्फको क्षेत्रमा १० मिटर र जोमसोमतर्फको क्षेत्रमा ५ मिटरको ग्याविक वाल र आरसीसी वाल स्टक्चर निर्माण गरी बेलिब्रिज जडान गरिएको उनले जनाए। बेलिब्रिज फिटिङ अन्तिम चरणमा छ,एप्रोज रोड र फिनिसिङका काम बाँकी छन्,आयोजना प्रमुख प्रजापतिले भने, अब दुई दिनभित्र बेलिब्रिज जडान सकिन्छ, सवारी आउजाउ गर्न योग्य हुन्छ। म्याग्दी रुप्सेमा सडक तथा बेलिब्रिज स्थानान्तरणका लागि निर्माण कन्ट्रक्सनले १ वर्षको सम्झौता गरेको हो। रुप्से सडकको काम तोकिएको अवधिमा स्तरोन्नति सकिने आयोजना प्रमुख प्रजापतिले बताए। आयोजनाले ३ वर्षअघि रुप्सेको सोही स्थानमा पक्की पुल निर्माणको योजना अघि बढाएको थियो। तर, त्यहा निर्माणाधीन अवस्थामा रहेको पक्की पुलमा बर्खायामको बाढीले क्षति तुल्याएपछि सडक सास्ती बनेको थियो। रुप्सेमा पुल नहुँदा म्याग्दीबाट मुस्ताङ आउजाउ गर्ने सवारी साधनलाई बर्खायाममा निकै सास्ती हुने गरेको थियो। कमजोर भुवनोटका कारण म्याग्दीको मुख्य राजमार्ग सडकको संरचनामा क्षति हुने गर्छ। बेनीजोमसोम सडकको सबैभन्दा बढी सडक क्षति हुने स्थान रुप्सेमा पुल नहुँदा सडक आवागमनमा कठिनाइ हुने गरेकोमा अब केही दिन सो स्थानमा सवारी आवागमन सहज हुने सडक सुपरभाइजर इन्द्रसिंह शेरचनले जानकारी दिए। उनले बेलिब्रिज स्थानान्तरण कार्य द्रुत गतिमा भइरहेकाले २३ दिनमा पुल सम्पन्न हुने दावी गरे।"
दार्चुलामा भीरबाट खसेको ढुंगा लागेर महिलाको मृत्यु,"दार्चुला : नौगाड गाउँपालिका४ होपरीमा भीरबाट खसेको ढुंगा लागेर एक महिलाको मृत्यु भएको छ। घाँस काट्ने क्रममा भीरबाट खसेको ढुंगा टाउकोमा लागेर होपरीस्थित कसाडमेलाकी ५० वर्षीया सीतादेवी ठगुन्नाको मृत्यु भएको आफन्तले बताएका छन्। मृतक सीताका आफन्त दिपकसिंह ठगुन्नाका अनुसार घर नजिकै मेलामा घाँस काटिरहेको अवस्थामा माथिबाट खसेको ढुंगा टाउकोमा लाग्दा उनको घटनास्थलमै मृत्यु भएको थियो। मृतक सीताका पति, छोरा, बुहारी र नातिनातिना छन्। दार्चुलाका ग्रामीण भेगहरूमा घाँस काट्ने क्रममा भीरबाट लडेर बर्सेनि धेरै मानिसहरूको अकालमै ज्यान जाने गरेको छ।"
"विपद्को तयारी कागजमा, व्यवहार उस्तै","काठमाडौं : बर्खा लागेपछि बाढी, पहिरो र डुबानजस्ता विपत्का घटना सुरु हुन्छन्। पहाडमा बाढी र तराईमा डुबानले बर्सेनि ठूलो संख्यामा जनधनको क्षति गर्छ। प्राकृतिक विपत्ति रोक्न नसके पनि सरकारले पूर्वतयारी गरे क्षति कम गर्न सकिने विज्ञहरू बताउँछन्। तर, पूर्वतयारीको काम कागज र बोलीमा मात्रै सीमित हुँदा यसबाट हुने धनजनको क्षति कम गर्न नसकिएको विज्ञहरू बताउँछन्। असार २२ मा विपद् जोखिम न्यूनीकरण तथा व्यवस्थापन राष्ट्रिय परिषद्को ११औं बैठक बस्यो। परिषद्का अध्यक्ष एवं प्रधानमन्त्री पुष्पकमल दाहालले विपद्का पूर्वसूचना प्रणाली थप व्यवस्थित र प्रभावकारी बनाउन निर्देशन दिए। पूर्वसूचना प्रणाली, जनचेतना तथा आधुनिक प्रविधिको अभाव, विपद् व्यवस्थापनसम्बन्धी एजेन्सीहरूसँग समन्वयको कमी, विपद् व्यवस्थापनसम्बन्धी कोष तथा तालिमको अभाव रहेको प्रसंग प्रधानमन्त्रीले बैठकमा राखे। तर, प्रधानमन्त्रीले निर्देशन दिँदैमा सबै कुरा व्यवहारमा लागू हुन कठिन हुने देखेका छन् विपद् पूर्वतयारी तथा पूर्वसूचना प्रणालीको क्षेत्रका अध्येता दीनानाथ भण्डारीले। उनी भन्छन् विपद् प्रतिकार्यका काम निराशाजनक छ। मुख र कागजमा मात्रै पूर्वतयारी छ। व्यवहारमा छैन। तयारी शून्य जस्तो लाग्छ। दुईचार परिवार प्रभावित हुनेबित्तिकै राज्यका तर्फबाट अन्तर्राष्ट्रिय निकायमा सहयोग माग्ने प्रवृत्ति राम्रो नभएको उनले बताए। उनी भन्छन्, प्रकोप कम गर्ने कुरालाई विपद् व्यवस्थापन भन्ने गरिन्छ। सके प्रकोप कम गर्ने नत्र प्रकोप हुने स्रोत घटाउने काम हो। तर, कतिपय प्राकृतिक प्रकोपहरू मान्छेका हातमा छैनन्। प्राकृतिक रूपमा हुँदै आएको बाढीपहिरो, चट्याङ, अत्यधिक वर्षा आदि घटाउन सकिन्न। यस्तो बेला विपद्का लागि तयारी गर्नुपर्ने हुन्छ। तयारी क्षेत्रअनुसार फरक हुन्छ। रोगको लागि गर्ने तयारी र बाढीपहिरोको लागि फरक हुन्छ। पूर्वतयारीमा पहिलो काम समयमा भाग्ने, बँच्ने हुन्छ। पहिला नै खबर पाएमा मान्छेलाई बचाउन सकिन्छ। दोस्रो काम क्षति कम गर्ने हो। तेस्रोमा विपद् भइहाले पछि प्रभाव कम गर्ने काम हो। पूर्वतयारी गरेको खण्डमा घटना घटिसकेपछि पहिलाको अवस्थामा फर्किन सजिलो हुन्छ। जनधन, दैनिकीमा असर कम गर्ने उद्देश्य पूर्वतयारीको हुन्छ। तर, उनी विपद् प्रतिकार्यका काम निराशाजनक रहेको बताउँछन्। तयारी राम्रो नहुँदा अन्तर्राष्ट्रिय सहयोग माग्ने प्रवृत्ति रहेको उनले बताए। भण्डारी भन्छन्, अन्तर्राष्ट्रिय मान्यताअनुसार कुनै देशका सरकारले आफूले व्यवस्थापन गर्न नसकेपछि सहयोग आह्वान गरे मात्रै अन्तर्राष्ट्रिय सहयोग परिचालन हुन्छ। तर हाम्रोमा दुईवटा घर चर्के पनि संघसंस्थालाई सहयोग माग्ने चलन रहेको बताउँछन्। कसले, कतिसम्म विपद् हुँदा सम्बोधन गर्ने स्पष्ट छैन। कुन निकायले कति गर्ने, कसको कति जिम्मेवारी स्पष्ट हुनुपर्छ। स्थानीय तहले १५ शय्याको अस्पताल गर्नुपर्ने ऐनमा छ। ५, ६ जना बिरामीको उसैले उपचार गर्न सक्छ। भारतमा प्रदेशले काम गर्न नसके मात्रैै संघ जान्छ। तर, नेपालमा केही हुनेबित्तिकै केन्द्र सरकार नै दौडन्छ। वास्तवमा भीआईपी भ्रमणले उद्धारमा सहयोग पुयाउँदैन। झनै डिस्टर्ब हुन्छ। राजनीतिका कारणले जनताको भावना जित्ने मनशाय बोकेर त्यस्तो ठाउँमा जाने गरिन्छ। तर, भीआईपीको भ्रमणले खर्च बढ्छ। काममा अवरोध हुन्छ। सन् २०१९ मा बारा र पर्सामा आँधी आएका बेला स्थानीय तहदेखि तीनै तहका सरकारको दौडधुप थियो। तत्कालीन समयमा उद्धारकर्ता र कर्मचारीहरू ज्यादै अवरोध महसुस भएको उनीहरूले बताउने गरेको प्रसंग उनले सुनाए। विपद् व्यवस्थापकीय दक्षता छैन। विपद्को मर्म नबुझेर राजनैतिक अर्थका रूपमा हेरिएको छ। भण्डारीले भने पहिरोमा पुग्दा मानिसको भावना जित्न सकिन्छ। तर, पूर्वतयारी गरेमा त्यो अवसर हुँदैन। पूर्वतयारीका काममा प्रतिबद्ध नहुँदा राडार ल्याएर राख्ने कुरा १६ वर्षदेखि पूरा भएको छैन। एउटा स्टेसन थप्न पनि सरकारलाई समस्या छ। तर, पूर्वसूचना प्रणालीको विकासले तराईमा बाढीबाट धेरैको ज्यान जोगिएको उनी बताउँछन्। थाहै नपाई घाइते हुने, मर्ने घटना तराईमा घटेको छ। पहाडमा पहिरोको पूर्वसूचना प्रणालीमा राम्रो काम भएको छैन। राष्ट्रिय विपद् जोखिम न्यूनीकरण तथा व्यवस्थापन प्राधिकरणका प्रवक्ता ध्रुवबहादुर खड्काका अनुसार विपद्बाट औसतमा तीन हजार मानिसको प्रत्येक वर्ष मृत्यु हुने गरेको छ। विपद्भित्र हवाई दुर्घटना, चट्याङ, डुबान, बाढीपहिरोलगायत एकै ठाउँमा जोडेर हेरिएको छ। मनसुनी विपद्का लागि सरकारले बजेट छुट्ट्याएको छैन। तर, विपद् व्यवस्थापन कोष प्रत्येक जिल्लाहरूमा हुन्छन्। प्राधिकरणसँग पनि विपद् व्यवस्थापन कोष छ। त्यसमा भएको पैसा राहतमा बाहेक अरूमा खर्च गर्न नपाउने हुन्छ। विपद्मा उद्धार, जोखिम न्यूनीकरणका काम पनि हुन्छन्। प्रधानमन्त्रीको मातहतमा एउटा कोष छ। त्यसमा तीन अर्बभन्दा बढी रकम छ। प्राधिकरणसँग भएको कोषमा झन्डै दुई अर्ब छ। प्रदेश सरकारहरूसँग विपद् कोषअन्तर्गत २ अर्ब छ। समग्रमा ६ अर्ब जति विपद् कोषमा रकम छ। प्रत्येक जिल्लामा विपद् व्यवस्थापन कोषमा प्राधिकरणले रकम निकासा गर्छ। जिल्ला विकास व्यवस्थापन कोषमा तराईमा २५ लाख, पहाडमा २० र हिमाली जिल्लामा १५ लाखभन्दा कम नहुने गरी सधैं राखिराख्नुपर्ने व्यवस्था गरिएको छ। विपद् कुन बेला आउँछ थाहै हुँदैन त्यसैले उक्त रकम सुरक्षित राख्नुपर्ने खड्काले बताए। विपद् व्यवस्थापन तथा प्रतिकार्यका लागि स्थानीय तह, सरकारका सम्बन्धित निकायसँग पनि पैसा हुने उनले बताए। नेपाली सेनासँग पनि तयारीका सामानहरू हुन्छन्। भीआईपीहरू हिँड्दा आवश्यकताअनुसार कोषबाट पनि खर्च गरिन्छ। तर, सामान्यतया प्रधानमन्त्री तथा गृहमन्त्रीलाई सेनाले निःशुल्क हेलिकप्टर उपलब्ध गराउँदै आएको बताए। खड्का भन्छन् जनता हतासमा हुन्छन्। त्यस्तो बेला सरकारको उपस्थितिले जनतामा आशा जगाउँछ खड्काले थपे आँखाले देखेको कुरा प्रभावकारी हुन्छ। त्यहाँको वास्तविक अवस्था कस्तो छ भन्ने हेर्नका लागि जाने भीआईपीहरू विपद् क्षेत्रमा जान्छन्। थाहा पाएर गरेको काम प्रभावकारी, व्यावहारिक हुन्छ। विपद्मा कहिलेकाहीँ ऐन, कार्यक्रम छुट्टै ल्याउनुपर्ने हुन्छ। सरकारले स्वयं सम्बोधन गर्न नसक्ने भए अन्तर्राष्ट्रिय आह्वान गर्नुपर्ने हुन्छ। सरकारले भूकम्पमा छुट्टै ऐन ल्याएको थियो। विपद् व्यवस्थापनका लागि अझै पर्याप्त प्रविधिहरू चाहिने खड्का बताउँछन्। स्थानीय, प्रदेश र राष्ट्रिय स्तरका समस्याका लागि प्राधिकरण तयार रहेको पनि उनले बताए। राहत, खोज, उद्धारका सबै सामग्री तयारी अवस्थामा छन्। राहत बाँड्नलाई सामान उपयुक्त ठाउँमा पुर्याउँदै आएको र अन्तर्राष्ट्रिय सहयोग पनि आवश्यक पर्न सक्छ भनेर तयारी रहेको बताए। खड्काले पूर्वतयारी तथा उद्धारका काममा सरकार आफैंले गरेको र अन्तर्राष्ट्रिय सहयोग भने नमागेको बताए। पूर्वतयारी तथा पूर्वानुमानमा नेपाल नमुना बन्न सक्छ अन्तर्राष्ट्रिय एकीकृत पर्वतीय विकास केन्द्र (इसिमोड) का वरिष्ठ जलस्रोतविज्ञ मन्दिरा श्रेष्ठ भन्छिन्, विपद्का हिसाबले नेपाल जोखिममा छ। जलवायु परिवर्तनका लागि अन्तरसरकारी प्यानल (आईपीसीसी) रिपोर्टको छैटौं प्रतिवेदनमा जलवायु परिवर्तनले चरम मौसमी घटनामा तीव्रता र बारम्बारता बढाएको उल्लेख छ। वर्षात्को शैलीमा व्यापक परिवर्तन आएको छ। सन् २०२१ मा मनाङ र मेलम्चीमा आएको बाढी त्यसका दृष्टान्त हुन्। त्यतिबेला अक्टोबरमा आएको वर्षाले असामान्य बाढी ल्याएको थियो। श्रेष्ठका अनुसार विपद्का पूर्वतयारी, पूर्वसूचना प्रणालीले गर्दा विगतमा भन्दा पछिल्ला समय बाढीबाट मृत्यु हुनेको संख्या घटेको छ। जल तथा मौसम विज्ञान विभाग र राष्ट्रिय विपद् जोखिम न्यूनीकरण तथा व्यवस्थापन प्राधिकरणले यसमा धेरै काम गरेका बताइन्। विभागले बाढी पुर्वानुमान मोडलअनुसार ७२ घण्टा अगाडि नै अनुमान गर्दै आएको छ। त्यसले जोखिममा रहेकाहरूलाई सुरक्षित ठाउँमा लैजान सजिलो भएको छ। श्रेष्ठले भनिन् पहिला कम्तीमा वार्षिक तीन सयको मृत्यु हुन्थ्यो। हाल मृत्यु हुनेको संख्या सयको हाराहारीमा छ। विपद् पूर्वतयारी तथा पूर्वसूचना प्रणालीको हिसाबले नेपाल नमुना बन्न सक्ने उनको विश्वास छ। जोखिमका क्षेत्रमा नेपालले सराह्रनीय काम गरिरहेको छ। सम्बन्धित निकायहरूमा सहकार्यको वातावरण राम्रो छ। अझै सहकार्य, समन्वय भए राम्रो हुने बताइन्। प्रमुख नदीहरू कोसी, नारायणी, पश्चिम सेतीजस्ता क्षेत्रमा राखिएका पूर्वानुमान प्रविधिले बाढीबाट हुन सक्ने जोखिम न्यूनीकरण गर्न धेरै सहयोग गरेको छ। बाढीको हिसाबमा पूर्वसूचना प्रणाली तथा मौसम पूर्वानुमानमा धेरै प्रगति भएको छ। विभिन्न प्रविधिहरूमा सुधारका कारण राम्रो रिजल्ट आएको छ। उनले भनिन् तर समग्रमा पूर्वानुमान गर्न सकिए पनि अझै निश्चित क्षेत्रगत हिसाबले पूर्वानुमान गर्न सजिलो छैन। प्रविधिमा अझै लगानी गरेमा झनै राम्रो रिजल्ट आउनेछ। मौसम पूर्वानुमान स्टेसनहरू जडान गरिए पनि त्यसको सञ्चालन तथा मर्मतसम्भारमा ध्यान दिनुपर्ने हुन्छ। त्यस्ता स्टेसनहरू सुचारु गर्न दक्ष जनशक्ति पर्याप्त चाहिन्छ। उच्च ठाउँतिर पर्याप्त स्टेसनहरू जडान भएका छैनन्। त्यस्ता ठाउँमा स्टेसनहरू निर्माण गरेमा जोखिम न्यूनीकरणमा सहज हुने थियो। पूर्वानुमान तथा सूचना प्रणालीका विषयमा स्पष्ट बुझाइ हुनुपर्ने र फरक भाषामा सूचना प्रवाह हुनु पर्नेछ। जोखिमका विषयमा सूचना प्रवाह चुनौती नै छ। र यसमा मिडियाको भूमिका महŒवपूर्ण हुने उनले बताइन्।"
हाँस्नु स्वास्थ्यका लागि लाभदायक,"हाँसोले तनावका हार्मोनलाई घटाई स्वस्थ रहने रसायन बढाउनुको साथै मुटुको रक्षा गर्न सघाउने तथा दैनिक १० देखि १५ मिनेटसम्म हाँस्नाले तौल घटाउन पनि सहयोग पुग्ने हास्य कलाकार शिवशङ्कर रिजालले बताए। काठमाडौं : हाँसोले शारीरिक र मानसिक तनाव हटाउन मद्दत गर्नुका साथै प्रतिरोधी क्षमता बढाउन पनि सहयोग पुर्याउने योग विज्ञको भनाइ छ । हाँसोले तनावका हार्मोनलाई घटाई स्वस्थ रहने रसायन बढाउनुको साथै मुटुको रक्षा गर्न सघाउने तथा दैनिक १० देखि १५ मिनेटसम्म हाँस्नाले तौल घटाउन पनि सहयोग पुग्ने हास्य कलाकार शिवशङ्कर रिजालले बताए। उनी दैनिक योग गर्नुका साथै हाँस्ने गर्छन् । 'म हाँस्ने योग १५ देखि २० मिनेटसम्म गर्ने गरेको छु । म देखावटी नभई मनदेखि नै हाँस्छु । यसले स्वस्थ पनि बनाउँछ', हास्य कलाकार रिजालले भन्नुभयो । उहाँको दिनचर्या नै योग र व्यायाममार्फत सुरू हुन्छ । हाँस्दा मष्तिस्कका कोशिकाबाट निस्कने इण्डोर्फिन नामक रसायनले मुड ठीक गर्न मद्दत गर्छ । मुड ठीक हुनुको अर्थ हो जीवनका सबै कुरा राम्रो हिसाबले चल्नु । मुड ठीक हुँदा मानिसको व्यक्तिगत, सामाजिक, व्यावसायिक जीवनमा सकारात्मक प्रभाव पर्छ । हास्य कलाकार किरण केसीले हास्य विधालाई दर्शकले रोजाइको प्राथमिकतामा राखेको बताए। 'हास्य विधामा काम गर्ने कलाकार अहिले सम्पन्न भएका छन् । देशदेखि विदेशसम्म पुगेर आफ्नो प्रस्तुति दिएका छन् । यो सबै दर्शकको रोजाइका कारण सम्भव भएको हो', हास्य कलाकार केसीले भने, 'हाम्रो कामले एकैछिन भए पनि मुहार उज्यालो बनाउने काम गर्छ । त्यसैले हाम्रो काम शृङ्खलामा होस् या चलचित्रमा दर्शकले रुचाएका छन् ।' रासस"
धान रोपाइँ कम हुनुमा लम्पी स्किनको समेत प्रभाव,"प्रदेशसँगको समन्वयमा कृषि विभागले उपलब्ध गराएको तथ्याङ्कअनुसार गत वर्ष असार २९ गतेसम्म ६५ प्रतिशत रोपाइँ सम्पन्न भएको थियो। काठमाडौं : मुलुकभर अहिलेसम्म ५३ प्रतिशत धान रोपाइँ सम्पन्न भएको छ। मौसमका हिसाबले नेपालमा धान रोपाइँका लागि उपयुक्त असार महिना सकिन लाग्दासमेत यस वर्ष ५३ प्रतिशत मात्र रोपाइँ भएको कृषि तथा पशुपन्छी मन्त्रालयले जनाएको छ। प्रदेशसँगको समन्वयमा कृषि विभागले उपलब्ध गराएको तथ्याङ्कअनुसार गत वर्ष असार २९ गतेसम्म ६५ प्रतिशत रोपाइँ सम्पन्न भएको थियो। गत वर्षको तुलनामा यस वर्ष १२ प्रतिशतको हाराहारीमा कम रोपाइँ भएको मन्त्रालयका सहसचिव एव प्रवक्ता प्रकाशकुमार सञ्जेलले जानकारी दिए। मधेस प्रदेश, कोशी प्रदेश र बागमती प्रदेशमा मनसुन सुरु हुन ढिलो भएको तथा कर्णाली र सुदूरपश्चिम प्रदेशमा भने गोरुमा लम्पी स्किन रोगका कारण रोपाइँ थोरै प्रभावित भएको मन्त्रालयले जनाएको छ। विस्तारै मनसुन सक्रिय, रासायनिक मलको उपलब्धता सुनिश्चित र लम्पी स्किन रोगको प्रभाव कम हुँदै गएको खण्डमा रोपाइँको प्रतिशत क्रमशः बढ्दै जाने अपेक्षा गरिएको छ। रासस"
सात समुद्र पारी मिथिला महोत्सव,"मिथिलाको चित्र सबै तान्त्रिक प्रतीकसित परिपूर्ण छ। ती सबै जीवनको तान्त्रिक धारणाको प्रतिनिधित्व गर्छ। मिथिला लोकचित्रहरू सबैमा चित्रण गरिएको सर्वाधिक जनप्रिय तीनवटा वस्तु छन् कोबर, अरिपन र पौराणिक कथा। अमेरिकाको न्युयोर्क सिटीका मेयरले अप्रिल १५ लाई मिथिला संस्कृति तथा पर्व दिवस घोषणा गर्नु मिथिलाको भाषा संस्कृतिको ठूलो उपलब्धि हो। मिथिला सम्पदा मूल नारासहित १५ अप्रिलमा मिथिला महोत्सवको उद्घाटनको अवसरमा न्युयोर्क सिटीका मेयर एरिक आडम्सले १५ लाई मिथिला संस्कृति तथा पर्व दिवस घोषणा गर्नु धेरै महत्त्वपूर्ण मानिएको छ। मिथिला सेन्टर अमेरिकाले ज्याक्सन हाइटसमा वार्षिकोत्सव उत्सव आयोजना गर्दा नेपाली र भारतीय न्युयोर्कवासीसँग सामेल हुन पाउँदा खुसी लागेको उनको भनाइ छ। हिमालयको यस क्षेत्रले प्राचीन नेपाली र भारतीय परम्परालाई महाकाव्य रामायण र अन्य हिन्दू साहित्यको ज्ञान र कथाहरूसँग जोडेको तथा विशेषगरी कला र चित्रकलाको शताब्दी पुरानो परम्पराका लागि परिचित रहेको घोषणामा जनाइएको छ। यो वर्षको महोत्सवले संयुक्त राष्ट्रसंघको १७ दिगो विकास लक्ष्यमध्येको पाँचौ लैंगिक समानताको मर्ममा केन्द्रित रहेको र यसमा मिथिला महिलाका कलाकृति प्रस्तुत हुने मेयरको घोषणामा उल्लेख छ। महोत्सवका क्रममा अप्रिल १५ शनिबार ९ कलाकारको कला प्रदर्शनी गरिने भएको छ। जसमा भगवती सिंह, पूजा सिंह, शैलो यादव, शैली झा शिभंगी सिंह, श्यामसुन्दर यादव, सुमित्रा यादव, सुनैना कर्ण र उषा कर्ण छन्। प्रदर्शनीका लागि नेपाल, भारत र अमेरिकामा रहेका कलाकारको कलाकृति छनोट गरिएको थियो। मिथिला सेन्टर अमेरिकाको संस्थापक अध्यक्ष र मिथिला महोत्सव अमेरिकाका आयोजक अमितप्रसाद शाहले जानकारी दिए। अधिकांश महिला सहभागी कलाकार दुर्गम ग्रामीण क्षेत्रबाट रहेको र यस वर्ष महिला उद्यमशीलतालाई प्रवद्र्धन र आर्थिक सहयोग गर्नु उद्देश्य रहेको छ। मिथिला सेन्टर र अप्पन फाउन्डेसन यूएसएबाट आयोजित मिथिला महोत्सव अमेरिका २०२३ मा मिथिला कला र संस्कृतिको प्रवद्र्धन र प्रदर्शन गर्नुका साथै मिथिला कलाको माध्यमबाट संयुक्त राष्ट्रसंघीय दिगो विकास लक्ष्यको कार्यान्वयन गर्ने निरन्तर प्रयासस्वरूप कार्यक्रम आयोजना गरिएको आयोजकको भनाइ छ। प्रथम मिथिला महोत्सव सन् २०१९ न्युयोर्र्कमा चित्रकला प्रदर्शनी भयो। जुन राष्ट्रसंघको दिगो विकास हासिल गर्ने सन्दर्भमा समेत मिथिला सम्पदाबाट हुन सक्ने योगदानबारे सामुदायिक चेतना बढाउन सहयोग पुग्ने आयोजकको विश्वास छ। दक्षिण एसियामा मिथिला संस्कृतिले विशेष संस्कृतिको पहिचान बनाएको छ। रामायण र अन्य हिन्दू साहित्यमा वर्णन गरिएझैं प्राचीन नेपाली र भारतीय संस्कृतिको मिश्रण मिथिला संस्कृति हो। देवी सीता र भगवान् रामको जीवनगाथाले यस संस्कृतिमा विशेष महत्त्व बोकेको छ। हजारौं वर्षअघि मिथिला राज्यको राजधानी रहेको जनकपुरधाम जन्मभूमि भएकी सीताको विवाह अयोध्याका राजकुमार भगवान् रामका साथ भएको थियो। मिथिला संस्कृति एक जीवन्त संस्कृति पनि हो किनकि नेपाल र भारत एवं अन्य देशमा बस्ने मिथिला समुदायका व्यक्तिले संस्कृतिको मूल्य र मान्यतालाई दैनिक जीवन र व्यवहारमा अँगालेका छन्। यस प्रकारले यस समुदायले धार्मिक, सामाजिक तथा सांस्कृतिक सम्पदालाई समृद्धशाली बनाउन योगदान गर्दै आएको र मानवता, मित्रता, शान्ति र समृद्धिको मूल्य मान्यताको सम्बद्र्धन गरेको छ। अमेरिकाको न्युयोर्क र न्युजर्सीलगायत विभिन्न राज्यमा समेत हजारौंको संख्यामा मिथिला समुदायका व्यक्ति दशकौंदेखि बस्दै आएका छन्। मिथिला कला संसारभरमा प्रख्यात छ। महिला कलाकारहरूको विशेष योगदानले नै मिथिला चित्रकला विभिन्न रूपमा शताब्दीयौंदेखि अस्तित्वमा छ। घरको भित्तामा बनाइने चित्रकलाका लागि महिला कलाकार प्रख्यात छन्। सोसम्बन्धी ज्ञान उनीहरूबाटै नयाँ पिँढीमा हस्तान्तरण हुँदै आएको छ। मिथिला कलाले पौराणिक र धार्मिक विषयहरूका अतिरिक्त सामाजिक टिप्पणी र सजावट सम्बन्धमा पनि प्रस्तुत गर्छ। मिथिला चित्रकलालाई समकालीन र संकलनीय कलाको रूपमा हाल मान्यता दिइएको छ। महिला वा पुरुष कलाकारले बनाएका कागजका तैलीय चित्रहरू माटोका भित्तामा बनाइएका चित्रजस्तै छन्। विश्वका विभिन्न आर्ट ग्यालरीमा मिथिला चित्रकलाको प्रदर्शन भएको छ। यसबाट ग्रामीण समुदायका महिलाका लागि आयआर्जनको स्रोत पनि बढाउने नयाँ किसिमको घरेलु उद्योग फस्टाउने सम्भावना बढेको छ। मिथिला लोककलाको उद्गम तथा विकास सर्वविदित तथा सर्वमान्य सिद्धान्तअनुसार सबै लोककला कला हो तर सबै कला लोककला होइन। आंग्ल भाषामा यस्तो भनिएको पाइन्छः अल फल्क आर्टस् आर नट आर्टस् बट अल आर्टस् आर नट फल्क आर्टस्। मिथिला लोककला अत्यन्त प्राचीन कलाको रूपमा विशेष परिचय स्थापित गरिसकेको सन्दर्भमा यसको व्यावहारिक प्रयोगको तिथिमिति तोकिएको छैन। यो अति प्राचीन कला मानिन्छ। मिथिलाका लोकप्रिय राजा राजर्षि जनक या याज्ञवल्क्यको समयदेखि नै मिथिलामा अरिपनको परम्परा प्रचलित छ। यसको साथै भित्ती चित्रकला कोहबर पनि उत्तिनै प्राचीनकालीन कलाको रूपमा प्रयुक्त भएको पाइन्छ। कर्णाटवंशीय शासनकाल (एघारौं शताब्दी)मा मिथिलाका लागि पूर्ण जागरणकाल मानिन्छ। जसमा गृहकला या साजशृंगारका लागि विस्तृतकाल खण्डमा अरिपन र कोहबरको परम्परा तन्त्र साधनामा आधारित भएर पुनर्जीवित भएको कारणले कर्णाटवंशीय शासनकालको अविस्मरणीय अवदानको रूपमा आदृत मनिएको छ। तान्त्रिक लोकपरम्पराबारे महाकवि कालीदासका प्रसिद्ध महान् महाकाव्य मेघदूतमा यक्षको कोबर घरको मूल प्रवेशद्वारको भित्तामा कमल र शंख चित्रहरूको वर्णन पाइन्छ। यस्तै लोककला ग्रह बर्माको कोहबरमा विभिन्न देवीदेवताको अतिरिक्त कामदेवको चित्रांकनको चित्ताकर्षक वर्णनबाट यसको प्रामाणिकता एवं प्राचीनता प्रष्टिन्छ। कोहबरको सम्पूर्ण विधिविधानसित सम्बन्धित पृष्ठभूमि तन्त्रमा आधारित छ। कोहबरको तान्त्रिक पृष्ठभूमिको भित्री निहितार्थ अर्थ नवविवाहित वरवधूको दाम्पत्य जीवनका सबै प्रकारको अनिष्टको निवारणार्थ मंगल कामना गरिएको पाइन्छ। सम्पूर्ण मिथिलाञ्चलमा विभिन्न सांस्कृतिक शुभ अवसरहरूमा अरिपन दिने परम्परासित यसको लोकजीवनमा शक्तिपूजाको तान्त्रिक लोकप्रियतालाई प्रतिविम्बित गरिएको पाइन्छ। वैदिककालमा याज्ञिक अनुष्ठानद्वारा धर्मको साथमा यसको अन्तरसम्बन्ध जोडेर तन्त्रको माध्यमसँग मानव, यन्त्र, बम्ह र माया (प्रकृति)को रहस्योद्घाटन गर्ने जीवनको कल्याणकारी प्रयोजनमा उपयोग गरिने आधारमा विकसित भएको पाइन्छ। मिथिलाञ्चलमा विद्यमान परम्पराअनुसार विविध शुभअवसरमा चित्रित गर्ने अरिपनको अदिस्रोत सर्वतोभद्र मुख्यतः वैदिक यज्ञ परम्पराको द्योतक छ। अरिपनमा भूमिपूजाको रूपमा तान्त्रिक सांकेतिक सर्वाधिक महत्त्वपूर्ण चित्र मानिन्छ। यसमा पिठार चामलको पिठो र सिन्दूरको समिश्रणबाट चित्र अंकित गरिन्छ। अरिपनको शाब्दिक अर्थमा पिठार वीर्यको प्रतीक र सिन्दूर रजको प्रतीक मानिन्छ। डा शैलेन्द्रनारायण मल्लका अनुसार पारस्पारिक संस्कार गीतमा गुआपानको उल्लेख पाइन्छ। गुआपान शब्द संस्कृतको गुवाक पर्णसित बनेको छ। गुवाकको अर्थ लामो सुपारी हुन्छ। यो पुरुष जननेन्द्रिय (लिंग)को प्रतीक हुन्छ। पर्यापत्र (पानको पात) नारी जननेन्द्रियको प्रतीक हुन्छ। चूर्ण (चून) वीर्यको प्रतीक र कत्था रजको प्रतीक मानिन्छ। शैव, शाक्त र वैष्णव धर्म तन्त्रमा अरिपनको विविध आकार एवं रूप पाइन्छ। अरिपन, धर्म, अर्थ, काम, मोक्ष, कल्याण र शान्ति सिद्धिका लागि देवी देवताको श्रद्धाभावपूर्वक आह्वान गरेर पूजा आराधना गर्न भूमिमा रेखांकित एक प्रकारको तान्त्रिक आसन हुन्छ। तान्त्रिक अभिप्रायको अभिव्यक्त अर्थ यथा सर्वतोभद्र, स्वस्तिक, अष्टदल र षष्टदल आदिमा पाइन्छ। यो अनेक यन्त्र सममा त्रिकोण, षटकोण, श्रीयन्त्रको अंकन महत्त्वपूर्ण मानिन्छ। यद्यपि अरिपन शास्त्रोक्त क्रियापद्धति एवं घरायसी धार्मिक उत्सवका लागि पवित्र स्थानको प्रतिनिधित्व गर्ने जादुयी वृत्तको प्रतिनिधित्व गर्छ। यसबाट नियमबद्ध संसारको प्रतिनिधित्वमात्र होइन, चित्रसवमा प्रयुक्त प्रतीक तन्त्रको सांसारिक विचारधाराको प्रतिनिधित्व गर्छ। तान्त्रिक विश्वास, आस्था र मूल्यमान्यताको कारणबाट मिथिलाका प्रचलित अरिपन सबमा गुढ अर्थ निहित हुन्छ। सम्भवतः यसै कारणले ब्राह्मण कायस्थका महिलाहरू अरिपनको अभावमा कुनै अनुष्ठान गर्दैनन्। आफ्नो पुस्तक आर्ट अफ नेपालमा लिडिया आरेनले उल्लेख गरेकी छन्। मिथिलाको चित्र सबै तान्त्रिक प्रतीकसित परिपूर्ण छ। ती सबै जीवनको तान्त्रिक धारणाको प्रतिनिधित्व गर्छ। मिथिला लोकचित्रहरू सबैमा चित्रण गरिएको सर्वाधिक जनप्रिय तीनवटा वस्तु छन्। कोबर, अरिपन र पौराणिक कथामा आधारित दृश्यहरू कोहबर अर्थात् योनी अथवा भगमा प्रवेशोन्मुख लिंगमाथि केन्द्रित चित्र दोस्रो अरिपन अर्थात् कर्मकाण्ड तथा घरायसी धार्मिक क्रियाकलापद्वारा सम्पन्न गर्न जादुुबाट पवित्र वा छुट्ट्याइएको स्थल देखाउने जादुमयी वृत्ताकार (मण्डला) जुन ब्रह्माण्डको चित्रण गर्छ। चित्रहरूमा प्रयुक्त प्रतीक चिह्न शिव तन्त्रशास्त्रअनुसार ब्रह्माण्डको अवधारणा दृष्टिगोचर हुन्छ। तेस्रो पौराणिक सबै दृश्य जसमा प्रायः कालो र लाल रङको प्रयोग हुन्छ। संक्षेपमा धेरै वर्णन गर्ने दृश्य सबको आफ्नो विशिष्ट विषयवस्तु प्रतीकात्मक अर्थ हुन्छ। यी सबै प्रकारका चित्रमा कोहवरको स्थान मिथिला संस्कृतिमा अति विशिष्ट मानिएको छ।"
पिसाब गर्न निस्किएका वृद्ध मृत फेला,विराटनगर : मोरङको बूढीगंगा गाउँपालिका७ का एक जना वृद्ध शनिबार बिहान मृत फेला परेका छन्। मोरङ प्रहरीका प्रवक्ता डीएसपी रन्जनकुमार दाहालले ९७ वर्षीय श्रीनारायण साहलाई मृत भेटिएको जानकारी दिए। उनका अनुसार साह पिसाब गर्न भनेर शुक्रबार राति ९ बजेतिर घरबाट निस्किएको प्रारम्भिक अनुसन्धानबाट खुलेको छ। घर फर्किएर नआएपछि परिवारका सदस्यले भोलिपल्ट बिहान प्रहरीलाई खबर गरेका थिए। खोजी गर्ने क्रममा साहले प्रयोग गरेको लौरो घरबाट २५ मिटरजति उत्तरमा रहेको चतरा मूल नहरको डिलमा फेला परेको थियो। स्थानीयको सहयोगमा वृद्धको खोजीमा जुटेको प्रहरीले शनिबार बिहान ६ बजेतिर शव फेला पारेको हो। डीएसपी दाहालका अनुसार नहरबाट करिब ३ किलोमिटर पूर्वदक्षिणमा रहेको बूढीगंगा७ र ग्रामथान गाउँपालिका७ स्थित सीमा क्षेत्रमा रहेको खदम खोलामा साहलाई मृत फेला पारिएको हो। खोलाको पानीमा अल्झिएर तैरिरहेको अवस्थामा वृद्धको शव फेला परेको उनले बताए। दाहालले पिसाब गर्ने क्रममा नहरमा आएको बाढीले बगाएर वृद्धलाई खोलामा पुर्याएको प्रारम्भिक अनुसन्धानबाट खुलेको बताए। शव पोस्टमार्टमका लागि पठाएर घटनाको अनुसन्धान सुरु गरिएको जानकारी उनले दिए।
जुम्लामा चट्याङबाट ५० भेडाबाख्रा मरे,"यही असार २८ गते दिउँसो २ बजेतिर परेको चट्याङले ती भेडाबाख्रा मरेका छन् भने ७० हराएका पातारासी गाउँपालिका उपाध्यक्ष जनमाया रोकायाले जानकारी दिए जुम्ला : जुम्लाको पातारासी गाउँपालिका२ स्थित दुगाडा पाटनमा चट्याङ लागेर ५० भेडाबाख्रा मरेका छन् । यही असार २८ गते दिउँसो २ बजेतिर परेको चट्याङले ती भेडाबाख्रा मरेका छन् भने ७० हराएका पातारासी गाउँपालिका उपाध्यक्ष जनमाया रोकायाले जानकारी दिए। चट्याङले ४२ बाख्रा र आठ भेडा मरेको पातारासी गाउँपालिका भेटेरीनरी शाखाका प्रमुख गगन केसीले बताए। सो गाउँपालिकाका स्थानीयवासी कृष्ण ऐडी, र मिमबहादुर बोहोराका भेडाबाख्रा चट्याङबाट मरेका हुन् । पशु अस्पताल तथा पशु सेवा कार्यालय जुम्लाका अनुसार जिल्लाकै सबैभन्दा बढी भेडापालन हुने ठाउँ पातारासी हो । पाटन र खर्कमा व्यवस्थित भेडीगोठ नहुँदा हरेक वर्ष चट्याङबाट भेडाबाख्रामा ठूलो क्षति गर्ने गरेको कार्यालयले जनाएको छ । भेडाबाख्रा चट्याङबाट मरेपछि घर खर्च लगाउनमा समस्या भएको उनीहरुले बताए । किसान बोहोराले भने, 'यहीँ पेशाबाट आम्दानीको माध्यम बनेको थियो । घर खर्चदेखि बच्चाको पढाइ खर्च सहजरुपले धानेको थियो ।' स्थानीय सरकारले राहतको लागि माथिल्लो सरकारी निकायमा पहल गरिदिन अनुरोध गरेको भेडापालक किसान ऐडीले बताए। उनले भने, 'चट्याङबाट भेडा मरेको जानकारी गराएका छौँ । राहत र क्षतिपूर्तिका लागि सम्बन्धित निकायलाई सहयोगको अपिलसमेत गरेका छौँ ।' स्थानीय सरकारबाट हुने सहयोग गरिने पातारासी गाउँपालिकाका उपाध्यक्ष जनमाया रोकायाले जानकारी दिए। रासस"
"आज देशभर पानी पर्ने : बाढी, पहिरोको जोखिम","हाल मनसुनको प्रभावले बागमती, गण्डकी, लुम्बिनी, कर्णाली, र सुदूरपश्चिम प्रदेशका केही स्थानमा मेघगर्जनचट्याङ्ग सहित हल्कादेखि मध्यम वर्षा भइरहेको छ। काठमाडौं : हाल देशमा मनसुनी वायुको प्रभाव रहेकोले आज देशभर हल्कादेखि भारी वर्षासम्मको सम्भावना रहेको मौसम पूर्वानुमान महाशाखाले जनाएको छ। हाल मनसुनको प्रभावले बागमती, गण्डकी, लुम्बिनी, कर्णाली, र सुदूरपश्चिम प्रदेशका केही स्थानमा मेघगर्जनचट्याङ्ग सहित हल्कादेखि मध्यम वर्षा भइरहेको छ। आजदिनभर सबै प्रदेशका केही स्थानहरूमा हल्का देखि मध्यम वर्षाको सम्भावना हुने लुम्बिनी र सुदूरपश्चिम प्रदेशका एकदुई स्थानहरुमा मेघगर्जनचट्याङ्ग सहित भारी वर्षा को समेत सम्भावना रहेको महाशाखाले उल्लेख गरेको छ। भोलि मधेश प्रदेशका थोरै र बाँकी प्रदेशका केही स्थानहरूमा हल्का देखि मध्यम वर्षाको सम्भावना रहेको छ। गण्डकी र लुम्बिनी प्रदेशका एकदुई स्थानमा मेघगर्जनचट्याङ्ग सहित भारी वर्षाको समेत सम्भावना रहेको छ। त्यस्तै आइतबार मधेश प्रदेश लगायत कोशी प्रदेशका तराई भूभागमा हावा हुरीको सम्भावना रहेको छ। सोमबार पनि मनसुनी वायुको प्रभाव कायमै रहने हुँदा सबै प्रदेशका केही स्थानहरूमा हल्का देखि मध्यम वर्षाको सम्भावना रहेको छ। लुम्बिनी र सुदूरपश्चिम प्रदेशका एकदुई स्थानहरुमा मेघगर्जनचट्याङ्ग सहित भारी वर्षाको समेत सम्भावना रहेको छ। लुम्बिनी र सुदूरपश्चिम प्रदेशका एकदुई स्थानहरुमा मेघगर्जनचट्याङ्ग सहित भारी वर्षाको सम्भावना रहेको हुनाले यसबाट बाढी, पहिरोबाट बच्न आवश्यक सतर्कता अपनाउन महाशाखाको अनुरोध छ।"
नेपालभारत जोड्ने झोलुङ्गे पुलको लठ्ठा चुडिँदा आवतजावत बन्द,"जिल्ला प्रशासन कार्यालय दार्चुलाले आज एक सूचना जारी गर्दै प्राविधिक जाँचपछि मात्रै पुलमाथि आवतजावत गर्न आग्रह गरेको छ । 'झोलुङ्गे पुलको भारततर्फ लठ्ठा भाँचिएको छ, पुलको मर्मतपछि मात्र आवागमन गर्न अनुरोध गरेका छौँ', सहायक प्रमुख जिल्ला अधिकारी प्रदीपसिंह धामीले भने। दार्चुला : दार्चुलाको महाकाली नगरपालिका९ दत्तु र भारतको बालुवाकोट जोड्ने झोलुङ्गे पुलको लठ्ठा चुडिँदा आवतजावत नगर्न जिल्ला प्रशासन कार्यालय दार्चुलाले अनुरोध गरेको छ । जिल्ला प्रशासन कार्यालय दार्चुलाले आज एक सूचना जारी गर्दै प्राविधिक जाँचपछि मात्रै पुलमाथि आवतजावत गर्न आग्रह गरेको छ । 'झोलुङ्गे पुलको भारततर्फ लठ्ठा भाँचिएको छ, पुलको मर्मतपछि मात्र आवागमन गर्न अनुरोध गरेका छौँ', सहायक प्रमुख जिल्ला अधिकारी प्रदीपसिंह धामीले भने। यो नाकाबाट दैनिकरूपमा सयौँ स्थानीय आवातजावत गर्ने गर्दछन्। जिल्लाको महाकाली नगरपालिका, मालिकार्जुन, लेकम गाउँपालिकाका र शैल्यशिखर नगरपालिकाका अधिकांश बासिन्दा दैनिक उपभोग्य सामान किनमेलका लागि झोलुङ्गे पुलबाट भारतको बलुवाकोट जाने गरेका छन् । पुलमाथि आवतजावत बन्द भएपछि स्थानीयवासीलाई दैनिक उपभोग्य समान किन्न समस्या परेको स्थानीय नारद विष्टले जानकारी दिए। रासस"
मटिहानी नगरपालिकाले ल्यायो वारुणयन्त्र,"ढल्केवर : आगलागीजन्य विपद्का घटना नियन्त्रणका लागि महोत्तरीको मटिहानी नगरपालिकाले बारुणयन्त्र खरिद गरेको छ। ५९ लाख २५ हजार बजेट खर्चेर ४ हजार ५ सय लिटर क्षमताको वारुणयन्त्र खरिद गरिएको मेयर हरिप्रसाद मण्डलले बताए। मटिहानीमा गत वर्ष १ दर्जन बढी आगलागीका घटना भएको थियो। जसमा करोडौंको क्षति भएको नगरपालिकाले जनाएको छ। मटिहानी नगरपालिकासँग बारुयन्त्र नहुँदा आगलागी नियन्त्रणका लागि जलेश्वर, बर्दिबास, गौशाला, जनकपुरबाट वारुणयन्त्र बोलाउनु पर्ने बाध्यता थियो। टाढाबाट वारुणयन्त्र आउँदाआउँदा घर, पसलहरू खरानीमा परिणत हुँदै आएको थियो। करोडौंको क्षति भएर उठिबास हुँदै आएको थियो। दोस्रो पटक महिटानी नगरपालिकाको मेयरमा मण्डल निर्वाचित भएपछि १० जेष्ठ, २०७९ मा पदभार ग्रहण गर्दै उनले वारुणयन्त्र खरिद गर्ने पहिलो निर्णय गरेका थिए। आर्थिक वर्ष २०७९०८० को बजेटमा आगलागीजन्य घटना नियन्त्रणका लागि वारुणयन्त्र खरिद गर्न बजेट विनियोजन गरिएको थियो। खरिद प्रक्रियामा ढिलाइ भएकोले झण्डै १४ महिनापछि नगरपालिकामा वारुण यन्त्र आएको हो। मटिहानीमा ६ हजार ४६० घर धुरी छन्। जहाँ ३६ हजार बढीको बसोवास छ। मटिहानी महोत्तरीको प्रमुख व्यापारिक केन्द्र पनि हो। यहाँ १ हजार बढी बैंक वित्तीय संघसंस्था, पसल जस्ता व्यापारिक प्रतिष्ठानहरू छन्। यहाँ बर्सेनि आगलागीका घटनाहरू हुँदै आएको तथ्यांकले देखाएको मेयर मण्डलले बताए। हाम्रो नगरभित्रका अधिकांश घरहरू खर, काठ र बासले बनेका छन्। यस्ता घरमा आगलागी भयो भने आगो छिटो सल्किन्छ, मेयर मण्डलले भने, पसलहरूमा विभिन्न प्रज्वलनशील पदार्थहरू हुन्छन्। त्यहाँ पनि आगलागी तुरुन्तै फैलिहाल्छ। नगरपालिकामा वारुणयन्त्र नहुँदा आगलागी हुँदा क्षति धेरै हुन्थ्यो। अब नगरपालिका भित्रका हुने आगलागीका घटना नियन्त्रणमा सजिलो हुने बताउँदै मेयर मण्डलले थपें, आगलागीजन्य घटना कहीँ नहोस्। हाम्रो वारुणयन्त्रलाई थन्काएरै राख्नु परोस्। तर, यदि आगलागीजन्य विपद्का घटना भइहाले भने पनि अब नियन्त्रण गर्न सजिलो हुन्छ। क्षति कम हुन्छ। लक्ष्मीनारायण मठ परिसरमा मेयर मण्डलले शनिबार पूजापाठ गरेर नगरपालिकामा भित्र्याएको छ। जनशक्ति व्यवस्थापन गरेर छिट्टै वारुणयन्त्र सञ्चालनमा आउने मटिहानी नगरपालिकाले जनाएको छ।"
लापसे गरी सवारी साधन चलाउने १५९ चालक कारबाहीमा,"काठमाडौं : आर्थिक वर्ष २०७९८० मा लागुपदार्थ सेवन (लापसे) गरी सवारी साधन चलाउने एक सय ४९ जना सवारी चालकलाई कारबाही गरिएको छ। काठमाडौं उपत्यकाका विभिन्न स्थानमा ट्राफिक प्रहरीले गरेको जाँच अभियानका क्रममा लागुपदार्थ सेवन गरी सवारी साधन चलाउँदै गरेका चालकलाई नियन्त्रणमा लिई आवश्यक कारबाही गरिएको हो। नेपाल प्रहरी अस्पतालको प्राविधिक सहयोगमा काठमाडौं उपत्यका ट्राफिक प्रहरी कार्यालय, लागुऔषध नियन्त्रण ब्युरो र सम्बन्धित प्रहरी कार्यालयको संयुक्त प्रयासमा काठमाडौं उपत्यकाका विभिन्न स्थानमा चालकलाई जाँच अभियान थालिएको काठमाडौं उपत्यका ट्राफिक प्रहरी कार्यालयका प्रवक्ता प्रहरी वरिष्ठ उपरीक्षक राजेन्द्रप्रसाद भट्टले बताए। चालकले लागुऔषध सेवन गरी सवारी साधन चलाएचलाएको सम्बन्धमा टिएचसी किटको प्रयोग गरी विसं २०७९ साउन ९ गतेदेखि जाँच अभियान सुरु गरिएको उनले जानकारी दिए। लापसे गरी सवारी साधन चलाउने चालकमध्ये भाडाका सवारी साधन चलाउने चालक पनि रहेका भन्दै प्रहरी वरिष्ठ उपरीक्षक भट्टले यात्रु बोक्नेजस्तो संवेदनशील क्षेत्रमा काम गर्ने व्यक्तिले लागुपदार्थ सेवन गरी सवारी साधन चलाउनु निन्दनीय कार्य भएको बताए। यसले आफू र यात्रु दुवै ज्यान जोखिममा पुर्याउने उनको भनाइ थियो। लापसे सेवन गरी सवारी साधन चलाउँदा चालकको मात्र नभई यात्रुको जीवनसमेत जोखिममा पर्ने भएकाले सार्वजनिक यातायातका चालकले लागुपदार्थ तथा मादक पदार्थ सेवन गरेको शंका लागेमा तत्काल नजिकैको प्रहरी कार्यालय, ट्राफिक कन्ट्रोल रूमको हटलाइन नं १०३ वा प्रहरीको हटलाइन नं १०० मा खबर गर्नुहुन अनुरोध गरिएको छ।"
राना थारु समुदायका महिलाले तीज पर्व भदौ २ गते मनाउने,"कैलाली : कैलालीकञ्चनपुरका मुल निवासी राना थारु समुदायका महिलाले श्रावण शुक्लपक्षको तृतीया तिथिमा मनाउने तीज पर्व आगामी भदौ २ गते मनाउने भएका छन्। श्रावण महिनाको शुक्लपक्षको तृतीया तिथिमा मलमास परेपछि तीज पर्व भदौ २ गते मनाउने निर्णय गरिएको नेपाल राना थारु समाजका केन्द्रीय अध्यक्ष कृपाराम रानाले बताए। 'राना थारु समुदायको तिथि, मितिअनुसार यो वर्ष लौध (मलामास) पर्नाले तीज पर्व एक महिना पछि मनाउने निर्णय गरिएको छ', उनले भने, 'राना थारु समुदायका अगुवा भलमन्सा, पध्नालगायत अन्य सरकोरावालालाई जानकारी गराइएको छ।' तीज पर्व राना थारु समुदायका महिलाको महत्वपूर्ण पर्वका रुपमा रहेको छ। दिदीबहिनी र दाजुभाइ भतिजाको आत्मीयता बढाउने महत्वपूर्ण पर्वका रुपमा यसलाई लिईने गरिन्छ। परम्परागतकालमा राना समुदायमा बिरामी फैलिएपछि घरका कमाउने व्यक्तिको मृत्यु भई गरिबी बढेपछि दिदीबहिनीले भगवान् श्रीकृष्णको पूजाअर्चना गरेपश्चात् समाजबाट दुःख, पीडा र गरिबी हटेकाले त्यसै दिनदेखि यो पर्व मनाउँदै आएको किम्वतन्ती रहेको छ। सांस्कृतिक सामाजिक र भ्रातृत्व प्रेमले ओतप्रोत तीज पर्वमा दिदीबहिनीले दाजुभाइ भतिजाको लामो आयुको कामना गर्दै पानीसमेत नखाई व्रत बस्ने गर्दछन्। दाजु भाइले तीजपर्व आउन १५ दिनअगावै दिदीबहिनीको घरमा गएर निम्ता दिई बोलाएर ल्याउनुपर्ने चलन रहेको छ। तीज पर्वको आगमनसँगै सार्वजनिक स्थान, बगैँचा र सामूहिकरुपमा भेला हुने ठाउँमा दाजुभाइले दिदीबहिनीका लागि डोला (पिङ) राख्ने चलन रहेको छ। उनका अनुसार परम्परागत आभूषण र पहिरनमा सजिएका महिलाले डोलामा चढेर ठूलो स्वरमा सावनका माङ्गलिक गीत गाउने गर्दछन्। महिलाको एक टोलीले गीत गाउँदै डोला मच्चाउने गर्दछन्। डोलामा चढेकाले स्वरमा स्वर मिलाउँदै सावनका गीतहरू गाउने गर्दछन्। महिलालाई उत्साह थप्नका लागि पुरुषले ठूलो स्वरमा गीत गाउने गर्दछन्। यसबाट दिदीबहिनी र दाजुभाइ भतिजाबीच आत्मीयता बढ्ने भएकाले यसलाई बढी महत्व दिइने गरिएको छ। दिदीबहिनीले पानीसमेत नपिएर निरहार बसी दाजुभाइ भतिजाको दीर्घायुको कामना गरी तीज पर्व मनाउने गरेका छन। निरहार बसेका दिदी बहिनीले प्रसादका रुपमा परम्परागत पकवान सिमही, पपरा, पुरी, गुलगुला बनाउने गर्दछन्। गडरौँदा जातको घाँसमा विवाहिताले सात गाँठा र अविवाहितले पाँच गाँठा पारी चाँदीको गहनाले काटेर नदीको बीच भागमा पुगेर बत्ति संगै बिर्षजन गर्ने चलन रहेको राना थारु संस्कृतिका जानकार नवलसिंह रानाले बताए। बिर्सजन गर्ने बेला दिदीबहिनीले दाजुभाइलाई धन सम्पत्ति, उन्नति र नदीको धारजस्तै दाजुभाइको आयु बढोस् भनी वरदान माग्ने गर्दछन्। बिर्सजन गर्न जाने बेला गाउँका युवाले दिदी बहिनीलाई बाटोमा लामो डोरीमा बेरेर घेर्ने प्रयत्न गरी हस्यौली ठट्र्यौली र मनोरञ्जन लिने गर्दछन्। जसलाई राना थारु भाषामा झुडकी छिराउने भन्ने गरिन्छ। तीजमा माइतीलाई भेट्न नपाएका दिदीबहिनी यसै अवसरको सदुपयोग गर्दै भेटघाट गर्न आउने भएकाले यसले वर्षभरिको सुख दुःख साटासाट गर्ने अवसरका रुपमा लिने गर्दछन्। तीजका अवसरमा घरघरमा बनाइएका परम्परागत पकवान सिमही, पपरा, पुरी, गुलगुला बनाई आफन्तलाई बाँड्दै घरका सबैले सँगै बसेर खाने चलन यस समुदायमा रहेको छ। रासस"
वीरगन्जमा भँगेरा चरा बचाउ अभियान,"वीरगन्ज : विश्वबाटै लोप हुँदै गइरहेको गौरैया (भँगेरा) चराको संरक्षणका लागि वीरगन्जमा एक परोपकारी संस्थाले अभियान थालेको छ। ज्वाइनिङ ह्याण्डस् फर गुड रिजन ( फोरजीआर ) नामक संस्थले लोपोन्मुख अवस्थामा रहेको भँगेरा चराको संरक्षणका लागि गौरैया (भँगेरा) बचाउ अभियान थालेको हो। त्यसका लागि संस्थामा आबद्धहरूले भँगेरा बस्ने घोसला (गुँड ) बनाएर घर घरमा वितरण गर्न सुरु गरेका छन्। पहिलो चरणमा वीरगन्ज महानगरपालिकाको सहकार्यमा ५ सय थान घोसला महानगरका विभिन्न वडाका घरधुरीमा निःशुल्क वितरण गर्न थालिएको संस्थाका सदस्य अनिशकान्त कुशवाहाले बताए। नेपाल र भारतमा हिन्दू धर्म संस्कृतिमा शुभ संकेतका रूपमा मानिने भँगेरा चरा बासस्थानको अभावमा लोप हुन थालेको अवस्था देखिएपछि उक्त चराको संरक्षणका लागि आफूहरूले अभियान नै सुरु गरेको उनले बताए। कुशवाहाले भने, भँगेरा चरा खासगरि फुसका घरहरूको छाना र पालीमा गुँड बनाएर बस्छ तर बढ्दो शहरीकरणका कारण फुसका घरहरू देखिन छाडे, जताजतै कंक्रिटका घरहरू बन्न थाले, जसका कारण बासस्थान नपाएर भँगेरा चराहरू अहिले लोप हुन थालेका छन्। त्यसैले संस्थाले पक्की घरकै बार्दली, झ्याल र भेन्टिलेसन भएका कोठा इत्यादि ठाउँमा राख्न मिल्ने भँगेरा चराले बास बस्न अनुकुल हुने खालको गुँड ((सानो घर) बनाएर वितरण गर्न थालेको कुशवाहाले बताए। पहिलो चरणमा महानगरपालिकाको सहकार्यमा ५ सय थान गुँड निःशुल्क वितरण गरिने र त्यसपछि इच्छुक व्यक्तिलाई सशुल्क वितरण गरिने संस्थाका सदस्य कुशवाहाले बताए। शुक्रबार वीरगन्जमा लागेको रात्रि बजारमा थापिएको स्टलबाट वीरगन्ज महानगरका मेयर राजेशमान सिंहले ५ सय थान गुंडका लागि अर्डर गरेको जानकारी पनि उनले दिए।"
पिथौरागढमा नेपालभारत समन्वय बैठक,"बैतडी : भारतको पिथौरागढमा सम्पन्न नेपालभारत समन्वय बैठकमा झुलाघाट नाका बिहान ६ बजे खोल्ने सहमति भएको छ। नेपालको बैतडी र दार्चुला तथा भारतको पिथौरागढ जिल्लाका प्रमुख जिल्ला अधिकारी सम्मिलित बैठकले बैतडीसँग जोडिएको झुलाघाट नाका खोल्नेबारे उक्त सहमति भएको हो। यसअघि झुलाघाट नाका बिहान ७ बजेमात्रै खुल्ने गरेको थियो। बैतडीका प्रमुख जिल्ला अधिकारी सुरेश पन्थीले नेपालभारत सीमामा रहेको झुलाघाट पुल एक घन्टाअघि खोल्ने सहमति भएको जानकारी दिए। उनले भने, 'झुलाघाट पुल अब बिहान ६ बजे खुल्ने र साँझ ७ बजे बन्द हुनेछ। यसले दुवै देशका नागरिकलाई सहज हुनेछ।' यसअघि बिहान ७ बजे नाका खुला दुवै देशका नागरिकलाई समस्या हुने गरेको थियो। भारतमा उपचार र किनमेलका लागि जाने नेपाली नागरिकलाई बढी समस्या हुने गरेको थियो। त्यस्तै विपद् उद्धार तथा प्रतिकार्यका लागि महाकाली नदीमा रबर बोट तथा डुंगा सञ्चालन गर्न सकिने सहमति र विपद्को समयमा दुवै देशका सुरक्षा निकाय मिलेर उद्धार तथा अन्य कार्यमा सहकार्य गर्ने, महाकाली नदीलाई स्वच्छ राख्न महाकाली नदीमा फोहर नफाल्ने, सीमा क्षेत्रमा हुनसक्ने मानव तस्करी, वन्यजन्तु तस्करीलगायतका गैरकानुनी क्रियाकलाप रोक्नका लागि संयुक्त गस्ती गर्ने, आपसी सहयोग र सहकार्य गर्ने, झुलाघाटस्थित सयौं वर्ष पहिला बनेको झोलुङ्गे पुलको मर्मतसम्भारका लागि दुवै देशले प्राविधिक समिति गठन गरेर त्यसको मर्मतसम्भार गर्नेसमेत सहमति भएको प्रजिअ पन्थीले जानकारी दिए। त्यसैगरी झुलाघाटमा बन्ने मोटरेबल पुलको डिपिआर बनिसकेको र भारतको केन्द्र सरकारलाई पठाइसकेको बैठकमा भारतीय पक्षले जानकारी दिएको छ। प्रधानमन्त्री पुष्पकमल दाहाल प्रचण्डको भारत भ्रमणको समयमा भारतीय प्रधानमन्त्री नरेन्द्र मोदीले झुलाघाट नाकामा मोटरेबल पुल निर्माणको घोषणा गरेका थिए। त्यसपछि झुलाघाटमा पाँच सय ५० मिटर लम्बाइको मोटरेबल पुल निर्माणका लागि काम अघि बढिसकेको छ। उक्त पुल निर्माण कार्यलाई छिटोभन्दा छिटो अगाडि बढाउने विषयमा पनि सहमति भएको प्रजिअ पन्थीले बताए। त्यस्तै बैठकमा भारतीय अधिकारीले धारचुलामा पानीको अभाव भएकाले महाकाली नदीबाट लिफ्टिङ गरेर पानीको व्यवस्थापन गर्ने कुरा उठाएको र यो विषयमा केन्द्र सरकारलाई जानकारी गराउने, भारतबाट लागुऔषध र नशालु औषधि नेपालमा बिक्री हुने गरेको गुनासो आएकाले त्यसलाई रोक्नका लागि भारतीय पक्षले पहल गर्ने, दार्चुलाको व्यासमा बिजुली नभएकाले जेनेरेटर चलाउन इन्धन ल्याउन दिने विषयमा समेत छलफल भएको दार्चुलाका प्रमुख जिल्ला अधिकारी किरण जोशीले जानकारी दिए। सीमा क्षेत्रमा द्विपक्षीय सहयोग आदानप्रदानका लागि आयोजना गरिएको बैठकमा नेपालका तर्फबाट बैतडीका प्रमुख जिल्ला अधिकारी पन्थी, दार्चुलाका प्रमुख जिल्ला अधिकारी जोशी, जिल्ला प्रहरी कार्यालय बैतडीका प्रहरी नायब उपरीक्षक प्रेमबहादुर शाही, दार्चुलाका प्रहरी नायव उपरीक्षक तर्कराज पाण्डे, सशस्त्र प्रहरी बल बैतडीका प्रमुख गंगादत्त पन्त, सशस्त्र प्रहरी बल दार्चुलाका प्रमुख डम्बर विष्ट, अनुसन्धान कार्यालय बैतडीका प्रमुख अर्चना सिंह, भारतका तर्फबाट पिथौरागढ जिल्लाका जिल्ला अधिकारी रिना जोशीलगायत सुरक्षा निकायका प्रमुख सहभागी थिए।"
विकासमा दक्षिण कोरिया झैं पाइला चाल्दैछ नेपाल,"काठमाडौं : नेपालका लागि दक्षिण कोरियाली राजदूत पार्क थेयङ्ले आफू नेपाल र दक्षिण कोरियाबीच स्थापित जनस्तरको सम्बन्धलाई थप उचाइ दिने प्रयासमा रहेको बताएका छन्। नेपालमा कार्यभार सम्हालेको डेढ महिनामा अन्नपूर्ण मिडिया नेटवर्क मुख्यालयको भ्रमणका क्रममा गरिएको अन्तरक्रियामा उनले नेपाल र कोरियाबीच धेरै कुरामा समानता रहेको उल्लेख गरे। राजदूत पार्कलाई अन्नपूर्ण मिडिया नेटवर्कका अध्यक्ष क्याप्टेन रामेवर थापा, अन्नपूर्ण पोस्ट्का प्रधानसम्पादक अखण्ड भण्डारीलगायत नेटवर्कअन्तर्गतका मिडियाका सम्पादकीय नेतृत्वले स्वागत गरेका थिए। स्वागतका क्रममा अध्यक्ष थापाले नेपालकोरिया दौत्य सम्बन्ध थप मजबुत बनाउन नेटवर्कका मिडियामार्फत महत्त्वपूर्ण भूमिका निर्वाह भइरहेको उल्लेख गरे। कोरिया हाम्रो अनन्य मित्र मुलुक हो। दुई देशबीचको कूटनीतिक सम्बन्धको ५० वर्ष पुग्दै गरेको छ। नेपालकोरिया भाइचारा झन् प्रगाढ भइरहेको छ, अध्यक्ष थापाले भने, कोरियाका राजदूतलाई मिडिया हाउसमा स्वागत गर्न पाउँदा हामी हर्षित छौं। त्यसपछि अन्नपूर्ण मिडियाअन्तर्गतका सम्पादकहरूसँग भएको अन्तरक्रियामा राजदूत पार्कले दौत्य सम्बन्ध स्थापनाको ५० वर्षबीच उल्लेख्य उपलब्धि भएको उल्लेख गरे। उनले कोरिया सरकार नेपाललाई विकास सहायता गर्न सधैं तत्पर रहेको भन्दै कोरियाली लगानीकर्तालाई नेपाल आउन प्रोत्साहन गरिरहेको बताए। कोरियाको लगानीमा दुई जलविद्युत् निर्माण भएको र एउटा निर्माणाधीन रहेको परिवेशमा कोरियाली लगानीकर्ता प्रसारण लाइन निर्माणमा पनि आकर्षित रहेको जानकारी दिए। कोरियाली कम्पनीहरू अन्य क्षेत्रमा भन्दा नेपालको जलविद्युत् क्षेत्रमा लगानी गर्न बढी उत्साहित छन्, उनले भने, कोरियाली कम्पनीको लगानी रहेको दुई वटा जलविद्युत् निर्माण सम्पन्न भएको छ भने २१६ मेगावाट क्षमताको माथिल्लो त्रिशूली१ जलविद्युत् आयोजना निर्माणाधीन छ। उक्त आयोजना सन् २०२७ मा निर्माण सम्पन्न हुनेछ। यसले नेपालको विद्युत् क्षेत्रमा ठूलो योगदान गर्नेछ। जलविद्युत् उत्पादनमा मात्र नभएर प्रसारण लाइन निर्माण गर्न पनि इच्छुक छौं। यसका लागि ऊर्जा मन्त्रालय, नेपाल विद्युत् प्राधिकरणसँग पनि समन्वय भइरहेको छ, राजदूत पार्कले भने। उनले विकासशील राष्ट्र बन्नुअघि कोरियालीले पनि वैदेशिक रोजगारीमा पसिना बगाएको सम्झना गर्दै नेपालीले विदेशमा आर्जन गरेको रकम र सीप उद्योग स्थापना तथा रोजगारी सिर्जनामार्फत देश विकास गर्न उपयोगी हुने धारणा राखे। नेपालसँग सुदृढ श्रमशक्ति रहेको चर्चा गर्दै पार्कले कोरियालीहरूले पनि खाडी मुलुक र जर्मनीमा वैदेशिक रोजगारी गरी सीप तथा आम्दानी आर्जन गरेको र देश विकासमा परिचालन गरेको चर्चा गरे। आज नेपाली नागरिकहरू कोरियालगायत विभिन्न मुलुकमा रोजगारीको क्रममा हुनुहुन्छ। त्यहाँबाट आर्जन सीप र आम्दानी नेपाललाई कोरिया झैं विकसित मुलुक बनाउन उपयोग हुनेछ, उनले भने। उनले आफू नेपालका लागि कोरियाली राजदूत बनेर काठमाडौं आएको केही दिनमै नेपाली सञ्चारमाध्यममा कोरियाबाट फर्किएका एक जनाले उद्योग खोलेर आम्दानी गरेको र रोजगारी पनि सिर्जना गरेको समाचार पढेर हर्षित भएको सम्झना गरे। त्यतिबेला कोरियामा उद्योग थिएनन्, रोजगारी थिएन। नेपालीझैं कोरियालीहरू पनि वैदेशिक रोजगारीमा जान्थे, उनले भने, मेरो आफ्नै बुवाले खाडी मुलुकमा निर्माण मजदुरको रूपमा काम गर्नुभयो। कोरियाली नागरिकहरू साहुजी बनेर नामदार राख्ने सपना देखे, सोहीअनुसार मिहिनेत गरे। नेपालीमा पनि सोही ऊर्जा पाएको छु।"
बागलुङमा पुरुषको शव फेला,प्रहरीका अनुसार आज बिहान ८ बजे खरबारीको बाटो नजिकै स्थानीयले शव देखेपछि प्रहरीलाई खबर गरेका थिए । मृतक पुन श्रीमतीसँगै गलकोट नगरपालिका३ हटियामा डेरा गरी बस्दै आएका थिए। बागलुङ : बागलुङमा एक पुरुषको शव फेला परेको छ । गलकोट नगरपालिका५ भैँसेस्थित खरबारीमा ताराखोला गाउँपालिका५ सानो हिलेका ४० वर्षीय झलिराम पुन मगरको शव फेला परेको इलाका प्रहरी कार्यालय गलकोटले जनाएको छ । प्रहरीका अनुसार आज बिहान ८ बजे खरबारीको बाटो नजिकै स्थानीयले शव देखेपछि प्रहरीलाई खबर गरेका थिए । मृतक पुन श्रीमतीसँगै गलकोट नगरपालिका३ हटियामा डेरा गरी बस्दै आएका थिए। पुन मगरले मदिरा सेवन गरेर भिरबाट लडेको हुन सक्ने आशङ्का गरिएको गलकोट नगरपालिका५ का वडाअध्यक्ष पवन हमालले बताए। प्रहरी र स्थानीयको रोहवरमा शवपरीक्षणका लागि गलकोट नगर अस्पतालमा लगिएको अध्यक्ष हमालले जानकारी दिए। घटनाबारे थप अनुसन्धान भइरहेको प्रहरीले जनाएको छ ।
मनाङमा मितेरी पर्व मनाइयो,"मनाङ ङिस्याङ गाउँपालिका५ भ्राकामा रहेको मिलेरेपा गुफामा लामाले ग्रन्थ पढेर पूजापाठ गरी मितेरी लगाउने कर्मा छिरिङ गुरुङले जानकारी दिए । उनका अनुसार तत्कालीन सात गाउँ वा मनाङ ङिस्याङ गाउँपालिकाको सबै वडाका स्थानीयको सहभागितामा पर्व मनाउने गरिन्छ । मनाङ : हिमाली जिल्ला मनाङमा स्याकुम (छेटुअर्थात् मितेरी) पर्व मनाइएको छ । भ्रातृत्व, दिदीबहिनीका साथै आफन्तमा एकता कायम गराउने पर्वका रुपमा मितेरी पर्व मनाउने गरिन्छ । यस पर्व विशेषतः महिलाको संलग्नतामा २० गतेदेखि मनाउने प्रचलन छ । चारपाँच दिनसम्म गुफामा बसोबास गरी पूजाआजा गर्ने र दुई दिन मितेरी लगाउने प्रचलन रहेको छ । छेटु मेला सकिएपछि मितेरी लगाउने चलन रहेको स्थानीय बताउँछन् । गुफामा पुगेर आमा समूहको सक्रियतामा कार्यक्रम आयोजना गरिन्छ । मरेपछि पनि छिटो भेटिने विश्वासका साथ मितेरी तथा गुफामा पूजाआजा गर्ने प्रचलन रहेको स्थानीय माया गुरुङले बताए। मनाङ ङिस्याङ गाउँपालिका५ भ्राकामा रहेको मिलेरेपा गुफामा लामाले ग्रन्थ पढेर पूजापाठ गरी मितेरी लगाउने कर्मा छिरिङ गुरुङले जानकारी दिए । उनका अनुसार तत्कालीन सात गाउँ वा मनाङ ङिस्याङ गाउँपालिकाको सबै वडाका स्थानीयको सहभागितामा पर्व मनाउने गरिन्छ । छेटुमा मेला हेर्न र मितेरी गाँस्नका लागि जिल्लावासीको सहभागिता रहने विशेष गरी मनाङ जिल्लावासीकै सहभागिता रहन्छ । नाचगानसहित यो पर्व मनाउने प्रचलन रहेको छ । गुफामा नाचगानसहित लामाले ग्रन्थ वाचन गरी लुगाकपडालाई पुजेर सकाएपछि मितेरी लगाउने कार्य प्रारम्भ हुने गुरुङले बताए। उनले भने, 'लामाले पुजेर सकाएपछि पुज्न राखेको कपडा लामाले दुई जनाको कपडा उचाल्दा जसको कपडा भागमा पर्छ, उसैसँग छेटु वा मितेरी लगाउने गरिन्छ ।' भगवान्लाई पुजेर नै मितेरी गाँसेर एकापसको सम्बन्ध जोडिन्छ । यसरी मितेरी साइनो गाँसिदा सम्बन्धमा प्रगाढता कायम रहने धार्मिक विश्वास रहेको छ । मित्रताको प्रतीकरुपमा मिलेरेपा गुफालाई लिइन्छ । परापूर्वकालमा राजाले सिकार खेल्दै जाँदा मिलेरेपासँग भेट भएर हत्या, हिंसाको अन्त्य गर्न सफल भएको किम्वदती रहेको छ । हिंसात्मक घटनाको अन्त्य गरिएको र मितेरी सम्बन्ध कायम भएकाले यस गुफालाई सदासर्वदा सहिष्णुता कायम गर्न भूमिका खेल्ने किम्वदन्ती रहेको छ ।"
प्रदेश र स्थानीय सरकारको सहयोगमा सुपथ मूल्य पसल सञ्चालन,"उदयपुर : एकल महिलाका क्रियाकलापमा सघाउ पुर्याउन उदयपुरको सदरमुकाम गाईघाटमा सुपथ मूल्य पसल सञ्चालनमा ल्याइएको छ। कोसी प्रदेश सरकार सामाजिक विकास मन्त्रालय, त्रियुगा नगरपालिका, गाईघाट एकल महिला समूह र वडा नम्बर ११ को सहकार्यमा ७ लाख ३७ हजार ५ सयको लागतमा खाद्यान्न तथा किरानाको सुपथ मूल्य पसल सञ्चालनमा ल्याइएको हो। पसल व्यवस्थापक तथा अध्यक्ष सानुमैया कार्कीका अनुसार मन्त्रालयले उपलब्ध गराएको ५ लाखमध्ये ३ लाख ५० हजार, नगरपालिकाको २ लाख र गाईघाट एकल महिला समूहको १ लाख ८७ हजार ५ सय बिउपुँजीका रूपमा रहने छ। बाँकी मन्त्रालयले उपलब्ध गराएको १ लाख ५० हजार उद्यमशीलता तालिम सञ्चालन गरी उद्यमी उत्पादन गरिएको उनले बताइन्। सुपथ मूल्य पसलको उद्घाटन गर्दै कोसी प्रदेशका उपसभामुख सृजना दनुवारले एकल महिलालाई समाजले हेर्ने दृष्टिकोण सकारात्मक नभइरहेको अवस्थामा यस्ता कृयाकलापले थोरै भए पनि आर्थिक समृद्धीको यात्रामा सघाउ पुर्याउने बताइन्। उनले भनिन्, अहिले पनि एकल महिलालाई विभिन्न लाञ्छना लगाएर चौघेरामा राख्ने र केही गर्न नदिने परम्परा र संस्कार छ। त्यसले अझ उनीहरू आर्थिक रूपले समस्यामा छन्। यसलाई सघाउ पुर्याउन उद्यमी र व्यवसायी बनाउन जरुर छ। मुलुक परिवर्तनका लागि विभिन्न कालखण्डमा ज्यान गुमाएका महान पुरुषको स्मरण गर्दै उनले भनिन्, घरको गर्जो टार्ने अभिभावक समय नपुग्दै गुमाउनु पर्यो, केही गरौं भन्दा समाजले देखिसहँदैन, त्यसैले जुन पसल सञ्चालन गर्ने तपाईंहरूले क्रान्तिकारी हिम्मत गर्नु भएको छ, म सम्मान गर्न चाहान्छु।' प्रदेश सांसद गितादेवी रेग्मीले एकल महिलाको जीवनस्तर उकास्ने गरी सिप विकास र आयआर्जनका कार्यक्रम ल्याउनुपर्ने बताइन्। उनले भनिन्, यो तपाईंहरूले गरेको एउटा क्रान्तिकारी कदम हो, अब तपाईंहरू एक्लै छु भन्ने कहिले फिल नगर्नुस् तपाईंहरूको साथमा सधैं हामी छौं।' त्रियुगा नगरपालिका११ स्थित एकल महिला समूहमा आवद्ध रहेकाहरूको व्यवसायतर्फको आकर्षण बढाउन र आर्थिकस्तरमा सुधार ल्याउने उद्देश्यले सरकारसँगको साझेदारीमा सुपथ मूल्य पसल सञ्चालनमा ल्याइएको एकल महिला जिल्ला सञ्जालका अध्यक्ष शोभा दाहालले बताइन्। उनका अनुसार तरकारी बजार क्षेत्रमा सञ्चालनमा ल्याइएको पसलमा दैनिक उपभोग्य सामग्रीहरू राखिएका छन्। अन्य पसलको तुलनामा सामग्रीहरू सस्तो र सुपथ मूल्यमा पाइने छ,' उनले भनिन्, हामीले खरिद गरेको मूल्यको निश्चित प्रतिशत मुनाफा राखेर सामानहरू उपभोक्तालाई उपलब्ध गराउँछौं।' कम्प्युटर प्रणालीमा स्रेस्ता राखिएको पसलमा दुई जना कर्मचारी रहने छन्। यसबाट आएको आम्दानीले एकल महिलाकै आयस्तर वृद्धि हुने अन्य कार्यक्रमहरू सञ्चालन गरिने अध्यक्ष दाहालले बताइन्। मन्त्रालयले उपलब्ध गराएको ३ लाख ५० हजार बिउपुँजी तीन वर्षपछि अर्को वडाका एकल महिलाका गतिविधिमा उपलब्ध गराइने बताइन्। व्यवस्थापक कार्कीका अनुसार वडा कार्यालयबाट पसल घेराबारमा एक लाख सहयोग र चार वर्षसम्म सटरको भाँडा निःशुल्क उपलब्ध हुने प्रतिबद्धता रहेको छ। उनले पसलको निरन्तरतासँगै उपभोक्ताले खोजे अनुसारको सामग्रीहरू उपलब्ध गराउने गरी व्यवसायलाई वृद्धि गरिने बताइन्।"
प्रवासमा झन् प्यारा भानु,"इलाम : आदिकवि भानुभक्त आचार्यलाई नेपालीले सम्झन्छन् एक दिन। अर्थात्, उनको जन्मजयन्तीमा। राजधानी काठमाडौंलगायत देशका केही स्थानमा फाट्टफुट्ट कार्यक्रम पनि हुन्छन्। त्यसपछि सबैले बिर्सन्छन्। उनको चर्चाका लागि अर्को वर्ष कुर्नुपर्छ, भन्दा अत्युक्ति नहोला। तर, सिमाना पारिको दार्जिलिङको चौरस्तले वर्षभरि नै भानुलाई सम्झाइरहन्छ। यहाँका नेपालीभाषीका लागि भानुभक्त आचार्य कविमात्र हैनन्, एकताका दूत हुन्। त्यसैले स्वदेशमा भन्दा प्रवासमा भानु अझ प्यारा छन्भन्दा फरक नपर्ला। भानु जयन्तीका अवसरमा सिक्किममा शुक्रबार दिनभरि झाँकी र सभा आयोजना भए। भाषा र साहित्यलाई माया गर्ने छिमेकका नेपालीभाषी भारतीयहरू सधैं भानु जयन्तीलाई उत्सवका रूपमा मनाउने गरेको दार्जिलिङकी नीरा शर्मा बताउँछिन्। नेपालीभाषी भारतीयहरू भानुलाई साहित्यका सकल तीर्थ मान्दछन्। पहिले चौरस्तरमा मात्र मनाइने भानु जयन्ती अचेल गाउँ पुगेको छ। विद्यालय, संघसंस्था र साहित्यिक प्रतिष्ठानहरूले उनको सम्झनामा बहस चलाउँछन्, रामायण र उनका अन्य कृतिका श्लोकहरू वाचन गर्छन्। दार्जिलिङ, सिक्किमलगायतका क्षेत्रमा भानु जयन्तीलाई पर्वका रूपमा मनाइने गरिन्छ। बंगालकी मुख्यमन्त्री ममता बेनर्जीदेखि वडा तहका नेतासमेतले भानुको जन्मजयन्तीमा कुनै न कुनै रूपमा सहभागिता जनाएर भानुको कदलाई स्विकार गरे। ममता बेनर्जीले नेपाली भाषामा निस्कने दैनिक पत्रिकामा शुभकामना प्रकाशन गरेर भानु जयन्तीको शुभकामना बाँडिन् भने अन्य नेताले समारोहमै पुगेर भानुभक्तप्रति सम्मान व्यक्त गरे। २१०औं भानु जयन्तीको अवसरमा शुक्रबार बिहानै नेपालीभाषीको बाहुल्य रहेको सिक्किमका मुख्यमन्त्री पीएस तामाङले आदिकवि भानुभक्त आचार्यको सालिकमा माला लगाउँदै सम्मान व्यक्त गरे। भानु जयन्तीको पावन अवसरमा आदरणीय सिक्किमका जनतालगायत विश्वभरिका आदरणीय नेपालीभाषी अनि नेपाली भाषाप्रेमी जनसमुदायलाई हार्दिक बधाई तथा शुभकामनासँगै आरोग्य, सुखशान्ति, समृद्धि अनि उत्तरोत्तर प्रगतिको मंगलमय कामना गर्न चाहन्छु, उनले शुभकामना दिए। उनले भानु जयन्ती विश्वभरिका विभिन्न स्थानमा मनाइने एक वार्षिक उत्सव रहेकाले यसले गहिरो सांस्कृतिक, बौद्धिक अनि पारम्पारिक महत्त्व राख्ने उल्लेख गरे। मुख्यमन्त्री गोलेले भानुभक्तलाई सम्झँदै भने, आदिकवि भानुभक्त आचार्य साहित्यकारहरूका लागि मात्र नभई स्थानीय भाषाको शक्ति र महत्त्वको वकालत गर्ने सबैका लागि प्रेरणाका स्रोत हुनुहुन्छ। नेपाली साहित्यमा आदिकवि भानुभक्त आचार्यको अमूल्य योगदान र नेपाली साहित्यलाई अग्रस्थानमा पुर्याउन उनले निर्वाह गरेको महत्त्वपूर्ण भूमिकालाई कसैले बिर्सन नहुने पनि उनले बताए। सिक्किम डेमोक्रेटिक फ्रन्ट (एसडीएफ) का अध्यक्ष पवन चाम्लिङले पनि आदिकवि भानुभक्त आचार्यले रामायणलाई सरल नेपाली भाषामा लेखी नेपाली समाजलाई नयाँ दिशा दिएको बताए। उनी मात्रै नभई सिक्किम, दार्जिलिङसहितका नेपाली भाषी भारतीयको बाहुल्य रहेको क्षेत्रमा भानुभक्त आचार्यको सम्झनामा विविध कार्यक्रम सम्पन्न गरिए। सन् १९५० को दशकमा भानुको सालिक चौरस्तमा ठडिएपछि भानुको पुनर्जन्म भएको साहित्यकारहरू बताउँछन्। रामायणले भाषिक, सांस्कृतिक र सामाजिक एकीकरण गरेकोले पनि उनलाई सम्मान गर्ने गरेको शर्मा बताउँछिन्। सिक्किम, आसाम, मनीपुर नागाल्यान्ड, बिजोरम, दिल्लीसहितका गोर्खाहरू बसेको ठाउँमा भानु जयन्ती मनाउने गरेका छन्। भानु सालिकमा कर्के नजर नेपाली साहित्य सम्मेलनले निक्कै मेहनत गरेर दार्जिलिङको चौरस्तमा स्थापना गरेको भानुको अर्धकदको सालिक तीन दशकअघि शिर काटेर बेपत्ता पारिएको थियो। यो घटनाले नेपालीभाषीलाई चोट पुर्यायो। दार्जिलिङका साहित्यकारहरू अहिले पनि त्यही सालिक खोजिरहेका छन्। त्यो ठाउँमा पूर्ण कदको सालिक बनेको छ। पहिलेको सालिक सूर्यविक्रम ज्ञवालीको प्रयासमा १७ जुलाई १९४९ निर्माण भएको थियो। उनले मेहनत गरेर जग्गा सरकारसँग मागेर ८८ फुटको सालिक बनाउने चाँजो मिलाएका थिए। त्यहाँ नर्वेली कलाकारले अर्ध कदको सालिक बनाइदिएका थिए। यही समयदेखि भानु जयन्ती पर्वकै रूपमा मनाउन थालियो। नेपाली भाषालाई माया गर्नेहरूका लागि चौरस्त तीर्थजस्तै बन्न थाल्यो।"
श्रमिकको पारिश्रमिक निर्धारणमा भइरहेको ढिलाइप्रति आपत्ति,"विराटनगर : मजदुर आवद्ध संघ संगठनले श्रमिकको पारिश्रमिक निर्धारणमा भइरहेको ढिलाइप्रति आपत्ति जनाएका छन्। श्रमिकका लागि जतिसक्दो चाँडो उचित पारिश्रमिक निर्धारण गर्नुपर्ने माग उनीहरूको छ। उनीहरूले प्रत्येक मजदुरको मासिक पारिश्रमिक २५ देखि २६ हजार रूपैयाँ तोकिनुपर्ने माग पनि राखेका छन्। संयुक्त ट्रेड युनियन समन्वय केन्द्र (जेटीयूसीसी) कोसी प्रदेशले शनिबार विराटनगरमा पत्रकार सम्मेलनको आयोजना गर्दै जीवन धान्न पुग्ने गरी आम्दानीमा वृद्धि नभएसम्म न्यून आय भएका श्रमिकको जीवनस्तर माथि उठ्न नसक्ने उल्लेख गरेको छ। जेटीयूसीसीका प्रदेश अध्यक्ष किशोर धमलाले श्रमिकहरूको साझा मुद्दा उठान गर्न र समस्याको साधानतर्फ केन्द्रित हुने विषयमा आफूहरू सदैव सक्रिय रहेको बताए। प्रत्येक दुई वर्षमा पारिश्रमिक पुनरावलोकन गर्नुपर्ने कानुनी व्यवस्था छ। त्यसअनुरूप यही असारभित्र आगामी दुई वर्षका लागि न्यूनतम पारिश्रमिक निर्धारण गरी सक्नुपर्छ, उनले भने, तर, यसमा भइरहेको ढिलासुस्तीप्रति हामी ट्रेड युनियनकर्मीहरू चिन्ता व्यक्त गर्दछौं। बिना भेदभाव पारिश्रमिक वृद्धि गर्न खबरदारी गर्दछौं। नेपाल ट्रेड युनियन महासंघ (जिफन्ट)का प्रदेश अध्यक्षसमेत रहेका धमलाले रोजगारदातासँगको सहमतिमा श्रमिकका लागि श्रम ऐन २०७४ जारी भएको स्मरण गराए। तर, ऐनका प्रावधान लागू नहुनु दुःखद भएको उनको भनाइ छ। असल श्रम सम्बन्ध विकास र असल कार्य वातावरण निर्माण गर्न श्रम कानुन कार्यान्वयन अनिवार्य सर्त रहेको धमला बताउँछन्। ऐन नियमहरूको परिपालना भएमा औद्योगिक शान्ति र आपसी सहकार्य दीगो हुन्छ। त्यसैले श्रम ऐन नियम कार्यान्वयन गर्ने कुरामा रोजगारदाताबाट कुनै बार्गेनिङ हुन हुँदैन, उनले भने, पुँजीको ब्याज र लगानीको मुनाफा भएजस्तै श्रमको प्रतिफल ज्याला नै हो। श्रमिकको ज्याला वृद्धिमा कसैले अवरोध गर्न हुँदैन। नेपालको संविधान २०७२ को धारा ३३ को उपाधारा (१) मा रोजगारीको हक तथा धारा ३४ को उपधारा (१) र (२) मा सबै श्रमिकहरूलाई उचित श्रम अभ्यास तथा उचित पारिश्रमिक, सुविधा र योगदानमा आधारित सामाजिक सुरक्षाको हक हुनेछ भनेर उल्लेख गरिएको छ। श्रम ऐन २०७४ को दफा १०७ मा हरेक दुईदुई वर्षमा श्रमिकहरूको पारिश्रमिक निर्धारण गर्नुपर्ने व्यवस्था छ। तर, व्यवस्थाविपरीत दुई वर्षमा पारिश्रमिक निर्धारण हुन नसक्नु दुःखद् भएको धमलाको भनाइ छ। उनका अनुसार सरकारले यसअघि श्रमिकको न्यूनतम पारिश्रमिक २०७७ साल साउनबाट लागू हुने गरी निर्धारण गर्नुपर्ने थियो। तर, २०७८ सालमा मात्रै पारिश्रमिक निर्धारण गरेर १५ हजार कायम गरिएको उनले बताए। नयाँ पारिश्रमिक निर्धारण गर्नुपर्नेमा मूल्यवृद्धि र महँगीलाई आधार मानेर न्यूनतम पारिश्रमिक कायम गरिँदै आएको जानकारी धमलाले दिए। उचित पारिश्रमिक नपाउँदा श्रमिकको क्रयशक्ति कमजोर बन्दै गइरहेको छ। आम्दानीले धान्नै नसक्ने गरी खाद्यवस्तु, शैक्षिक क्षेत्र, घर भाडा, यातायात भाडा र स्वास्थ्य सेवा लगायतमा मूल्यवृद्धि भएको छ, उनी भन्छन्, योगदानमा आधारित सामाजिक सुरक्षा कोषमा आवद्ध गर्न नसकेका कारण महँगो स्वास्थ्य सेवामा श्रमिकको पहुँच पुग्न सकेको छैन। मजदुरले उपचार खर्चको अभावमा अकाल मृत्यु स्वीकार गर्नुपर्ने र रोग पालेर बस्नपर्ने बाध्यता छ। नेपाल सरकार तथा रोजगारदातासँग सम्पूर्ण ज्यालाजीविको न्यूनतम पारिश्रमिक नेपाल सरकारको कार्यालय सहायक (प्रथम श्रेणी)को पारिश्रमिक बराबर बनाउनुपर्ने लिखित प्रस्ताव जेटीयूसीसीले न्यूनतम पारिश्रमिक निर्धारण समितिको बैठकमा पेश गरेको जानकारी धमलाले दिए। यही प्रस्ताव अनुसार श्रमिकको पारिश्रमिक वृद्धि गर्नुपर्ने माग उनले राखेका छन्। नेपाल ट्रेड युनियन कांग्रेसका कोसी प्रदेश अध्यक्ष नारायणबाबु कार्कीले रोजगारदाताहरूले पनि सहज संवादको माध्यमबाट निष्कर्ष दिनुपर्ने बताए। न्यूनतम पारिश्रमिक निर्धारण गर्ने काममा ढिलाइ गर्नु श्रमिकमाथिको अन्याय हो, उनले भने, औपचारिक तथा अनौपचारिक क्षेत्रमा काम गर्ने सबै श्रमिकको पारिश्रमिक अविलम्ब वृद्धि गर्नुपर्छ। कार्कीले ऐन र कानुनअनुसार मजदुरको पारिश्रमिक वृद्धिको विषयमा सरकार तथा रोजगारदाता उदासिन बनेको बताए। दैनिक ज्याला, पिस रेट, करार तथा ठेक्कामा काम गर्ने श्रमिकका ज्याला र पारिश्रमिक वृद्धि गर्दै स्वरोजगार श्रमिकलाई व्यवसाय गर्न उचित स्थान यथाशीघ्र सुनिश्चित गर्नुपर्ने माग उनको छ। अध्यक्ष कार्कीले श्रम डेक्सको स्थापना, श्रमिक पञ्जीकरण, श्रम आयोगको गठन आफूहरूको मुख्य मुद्दा रहेको जानकारी पनि दिए। श्रमिकको पारिश्रमिक समयमै वृद्धि नगरिएमा प्रदेशका हजारौं श्रमिक आन्दोलनमा उत्रिन बाध्य हुने चेतावनी उनले दिएका छन्। पारिश्रमिक र सामाजिक सुरक्षा हरेक देशको सामाजिक, आर्थिक परिवर्तन तथा श्रमिकहरूको जीवनस्तरसँग गाँसिएको विषय हो, उनले भने, गाँस, बास, कपास, स्वास्थ्य र शिक्षाजस्ता आधारभूत आवश्यकताबाट बञ्चित हुने अवस्था सिर्जना नहोस् भन्नका लागि सरकार र सभ्य समाजको कर्तव्य हुन जान्छ। न्यूनतम आवश्यकता पूरा गर्नसक्ने गरी आम्दानी वृद्धि र सहज जीवन निर्वाहको सुनिश्चितताले मात्रै श्रमिकको जीवनस्तर सुधार हुने कार्कीले बताए। रोजगारदाताले थोरै पैसा दिएर काम लगाउने र धेरै नाफा कमाउने उद्देश्य लिएका हुन्छन्, उनले भने, त्यसरी उनीहरू मोटाउँदा श्रमिकको अवस्था नाजुक बनिरहेको छ। कोरोना, आर्थिक मन्दीलगायतका बहानामा श्रमिकमाथि शोषण गर्नु उचित नहुने कार्कीको भनाइ छ।"
गौशाला नगरपालिका नगरसभाको निर्णय कार्यान्वयन नगर्न सर्वोच्चको आदेश,"जनकपुरधाम : गौशाला नगरपालिकाको नगरसभाको निर्णय कार्यान्वयन नगर्न नगराउन सर्वोच्च अदालतले अल्पकालिन अन्तरिम आदेश जारी गरेको छ। गौशाला नगरपालिकाकी उपप्रमुख रेणुकुमारी महतोले नेपालको संवैधानिक अधिकार बमोजिम उपप्रमुखको अधिकारको उल्लंघन गरी जबरजस्ती योजना तर्जुमा, नीति तथा कार्यक्रम तथा नगरसभा गरेको भनि दिएको रिटमा सर्वोच्च अदालतले अल्पकालिन अन्तरिम आदेश जारी गरेको हो। सर्वोच्च अदालतकी न्यायाधीश सपना प्रधान मल्लको एकल इजलासले यसमा के कसो भएको हो ? निवेदकको माग बमोजिम जादेश किन जारी हुनु नपर्ने हो ? आदेश जारी हुनु नपर्ने भए आधार कारणसहित यो आदेश भएको मितिले १५ दिन भित्र विपक्षी गौशाला नगरपालिकाको मेयरलाई सर्वोच्चमा उपस्थित हुन आदेश गरेको हो। सर्वोच्चले आदेशमा भनिएको छ, निवेदकले आन्तरिम आदेश जारी गरिपाउँ भनी माग गरेकोमा दुवै पक्ष राखी छलफल गराई अन्तरिमा आदेश जारी नहुने सम्बन्धमा विचार उपयुक्त देखिएकोले २०८० श्रावण १४ गते छलफलको लागि पेसी तोकिएको छ। आदेशमा थप भनिएको छ,छलफलको टुङ्गो नलागेसम्म विपक्षी गौशाला नगरपालिकाको मिति २०८० अषाढ १५ गते भएको नगरसभाको निर्णय कार्यान्वयन नगर्नुनगराउनु तथा यथास्थितिमा राख्नु भनी विपक्षीहरुको नाममा सर्वोच्च अदालत नियमावली २०७४ को नियम ४९ (२)(ख) बमोजिम अल्पकालिन अन्तरिमा आदेश जारी गरिदिएको छ। गौशाला नगरपालिकाले अषाढ १५ गते दशौं नगरसभाको उद्घाटन समारोहमा समाजवादी पार्टीका अध्यक्ष उपेन्द्र यादवलाई कार्यक्रमको प्रमुख अतिथि बनाएर नीति तथा कार्यक्रम तथा कार्यक्रम मेयर दिपेन्द्र महतो र आर्थिक वर्ष २०८००८१ को वजेट वडाध्यक्ष बद्रिप्रसाद सिंह दुनुवारले प्रस्तुत गरेका थिए। यता उपमेयर महतोले आन्तरिक राजश्व परिचालन समितिको संयोजक आफू भएपनि जानकारी विनै आन्तरिक आयव्ययको श्रोत, परिचालन तथा योजना तर्जुमा लुकाएर, सूचनाबिनै गरेको दाबी गरेकी छन्। उपमेयर महतोले भनिन्,उपमेयरलाई नेपालको संविधानले दिएको वाञ्छनीय अधिकार समेत कार्यान्वयन गर्न अवरोध गरेपछि बाध्य भएर अदालतको ढोका ढकढक्याउनु परेको छ।"

शीर्षक,विवरण
"अयोग्यलाई पैसा होइन, पेसा","आज तिनै अयोग्यलाई राहतस्वरूप प्रतिव्यक्ति दुई लाख रुपैयाँ बाँड्न प्रधानमन्त्री पुष्पकमल दाहालले कार्यविधि पारित गरी प्रक्रिया अघि बढाएका छन्। कति भ्रममा परे, कति प्रलोभनमा लोभिए। खासमा माओवादीले थुप्रै नाबालिग र किशोरकिशोरीलाई सपनाको जालमा पारे। माओवादी स्वयं शान्ति प्रक्रियामा आएपछि जसै लडाकुको व्यवस्थापन सुरु भयो, हजारौं किशोरकिशोरी अयोग्य लडाकु प्रमाणित भए। ४ हजार ८ जनालाई अयोग्यता प्रमाणित त्यतिखेरको सरकारले गरेको थिएन, संयुक्त राष्ट्रसंघीय नेपाली मिसनले गरेको थियो। जसको अनुगमन र छानबिनलाई स्वयं माओवादीले अस्वीकार गरेको होइन। आज तिनै अयोग्यलाई राहतस्वरूप प्रतिव्यक्ति दुई लाख रुपैयाँ बाँड्न प्रधानमन्त्री पुष्पकमल दाहालले कार्यविधि पारित गरी प्रक्रिया अघि बढाएका छन्। जबकि सरकार कर्मचारीलाई तलब खुवाउन पुग्ने राजस्व संकलन गर्नसमेत असफल हुन लागेको छ। कुनै बेला माओवादीले भ्रममा पारेर गरेको गल्ती वा ती नाबालक र किशोरकिशोरीमाथिको अन्यायको भुर्ताल आज राज्यको ढुकुटीबाट गर्नुपर्ने स्थिति कुनै पनि मानेमा जायज छैन। माओवादी र तत्कालीन विद्रोही सुप्रिमोसँग इमान्दारी हुन्थ्यो भने उति बेलै ती किशोरकिशोरीलाई जालमा पार्नु हुन्थेन। जब अयोग्य सावित भए, त्यसपछि पार्टीले नै उचित रेखदेख गर्ने, इलम सिकाउने र उद्यमशील बनाउने कर्तव्य पूरा गर्नुपर्थ्यो। राजनीतिको रोटी सेक्न उनीहरूलाई मोहोरा बनाउने तर सजायचाहिँ त्यसका लागि पसिना बगाइबगाई अरूले कर तिर्नुपर्ने ?"
अर्थतन्त्रको कन्तबिजोक तथ्यांकमा छरपस्ट,"काठमाडौं : अर्थतन्त्रमा मूल्य अभिवृद्धि गर्ने क्षेत्रमै संकुचन आएपछि उच्च आर्थिक वृद्धि गर्ने सरकारको लक्ष्यमा धक्का लागेको छ। अर्थतन्त्रमा अधिकतम मूल्य अभिवृद्धि गर्ने सवारीसाधन, थोक तथा खुद्रा क्षेत्र, निर्माण र उद्योग क्षेत्र खुम्चिँदा चालु आर्थिक वर्षमा सरकारको लक्ष्यको एक चौथाइका दरले मात्र आर्थिक वृद्धि हुने भएको छ। सरकारले आर्थिक वर्ष २०७९८० मा ८ प्रतिशतको आर्थिक वृद्धि गर्ने महत्वाकांक्षी लक्ष्य राखेको थियो। तर, राष्ट्रिय तथ्यांक कार्यालयले राष्ट्रिय लेखा तथ्यांक सार्वजनिक गर्दै २१६ प्रतिशतले मात्र आर्थिक वृद्धि हुने प्रारम्भिक अनुमान गरेको हो। यो वृद्धिदर देशको अर्थतन्त्रलाई नजिकबाट नियाल्ने विश्व बैंक र एसियाली विकास बैंकजस्ता दातृ निकायको अनुमानको आधामात्र हो। अपेक्षा गरेभन्दा न्यून दरको उपलब्धि अर्थतन्त्रमा देखिनुको मुख्य कारण औद्योगिक क्षेत्र विस्तार नहुनु, निर्माण गति सुस्ताउनु, विभिन्न वस्तुमा गरिएको आयात प्रतिबन्धका कारण राजस्वमा कमी आउनु आदि मानिएको छ। राजस्व संकलन गत वर्षको तुलनामा घट्दा सरकारी खर्च व्यापक दरमा कटौती गर्नुपरेको थियो। जसकारण निर्माण क्षेत्र अघिल्लो आर्थिक वर्षको तुलनामा सानो भएको छ। वनस्पति, तोरी, भटमास तथा सूर्यमुखी तेल र फलाम तथा स्टिलजन्य उत्पादनमा आएको कमीले उद्योग क्षेत्रको मूल्य अभिवृद्धि २०४ प्रतिशतले घटेको छ। यस्तै, सार्वजनिक तथा निजी निर्माण कार्यमा आएको शिथिलता, निर्माण सामग्रीको आयात र आन्तरिक उत्पादनमा आएको कमीले निर्माण क्षेत्रको मूल्य अभिवृद्धि २६२ प्रतिशतले घटेको छ। राष्ट्रिय तथ्यांक कार्यालयका अनुसार अनुमान गरिएको चालु आवको आर्थिक वृद्धिदर कोरोना महामारी पछिको सबैभन्दा कम हो । कार्यालयका अनुसार गत आवको आर्थिक वृद्धि ५२६ प्रतिशतले हुने संशोधित अनुमान तथा अघिल्लो आवको आर्थिक वृद्धिदर ४४९ प्रतिशत हुने अन्तिम अनुमान छ । कोभिड महामारीले आक्रान्त पारेको वर्ष नेपालको अर्थतन्त्रको आकार २४ प्रतिशतले सानो भएको थियो । राष्ट्रिले लेखा तथ्यांकअनुसार नेपाल अब कृषिप्रधान देश रहेन । अर्थतन्त्रमा सेवा क्षेत्रले करिब दुईतिहाइ हिस्सा सेवा क्षेत्रले ओगटिसकेको तथ्यांकले देखाउँछ । अर्थतन्त्रमा सेवा क्षेत्रको योगदान सबैभन्दा बढी ६२४ प्रतिशत छ । यसैगरी कृषिको योगदान २४६ प्रतिशत रहँदा उद्योग क्षेत्रको योगदान झनै घटेर १२९ प्रतिशतमा खुम्चिएको छ । कार्यालयका अनुसार कोभिड अवधिपछि कृषि क्षेत्रको वृद्धिदर गैरकृषिभन्दा बढी छ । प्राथमिक अर्थात् कषि क्षेत्रको वृद्धिदर २७३ प्रतिशतले हुने अनुमान रहँदा गैरकृषि क्षेत्रको वृद्धिदर १९२ प्रतिशतले हुनेछ । यता होटल तथा पर्यटन क्षेत्रमा देखिएको सुधारलाई चाँदीको घेरा मानिएको छ । यस क्षेत्र १८५६ प्रतिशतले विस्तार हुने अपेक्षा गरिएको छ । यस्तै विद्युत्, ग्यास, स्टिम र एयर कन्डिसनिङ आपूर्ति १९३६ प्रतिशतले विस्तार हुने अनुमान सरकारको छ । राष्ट्रिय लेखा तथ्यांक सार्वजनिक गर्दै प्रमुख तथ्यांक अधिकृत रामप्रसाद थपलियाले सार्वजनिक तथ्यांकले नेपाललाई बिग्रिने छुट नभएको संकेत गरेको बताए । उनले भने, आफ्नै विधि र अन्तर्राष्ट्रिय मापदण्डअनुसार आर्थिक सूचक सार्वजनिक गरेका छौं । यो तथ्यांकका आधारमा सरकारले खर्चको प्रणाली सुधार, प्राथमिकताको क्षेत्र छनोट र उपयुक्त बजेट विनियोजनको प्रक्रिया अबलम्बन गर्न सकिने उनको तर्क छ । अर्थतन्त्रको आकार ५३ खर्ब ८१ अर्ब, प्रतिव्यक्ति आय १३९९ अमेरिकी डलर राष्ट्रिय तथ्यांक कार्यालयका अनुसार नेपाली अर्थतन्त्रको आकार ५३ खर्ब ८१ अर्ब रुपैयाँको भएको छ । आधारभूत मूल्यमा आर्र्थिक वृद्धिदर २१६ प्रतिशतले हुने भने पनि उपभोक्ता मूल्यमा आर्थिक वृद्धि अर्थात् कुल गार्हस्थ्य उत्पादनको वृद्धिदर १८६ प्रतिशतमात्र छ । कार्यालयले हालका दिनमा नेपालमा कोभिड महामारीको प्रभाव नरहेको आधारमा आर्थिक गतिविधिको हिसाब निकालेको हो । तर, विश्वका अन्य देशमा भएका घटनाले विश्वव्यापी रूपमा आपूर्ति शृंखला खलबलिएको तथा पेट्रोलियम पदार्थलगायत वस्तुमा भएको मूल्य वृद्धिको असर नेपालको अर्थतन्त्रमा परेको कार्यालयको ठहर छ । कार्यालयका अनुसार नेपालको प्रतिव्यक्ति कुल राष्ट्रिय उत्पादन (आय) १३९९ अमेरिकी डलर (१ लाख ८२ हजार ३ सय ८३ रुपैयाँ) पुगेको छ । नेपालको कुल गार्हस्थ्य उत्पादन (जीडीपी)मा कृषि, वन तथा क्षेत्रको हिस्सा सबैभन्दा बढी २४१२ प्रतिशत छ । यस्तै सवारीसाधनसमेत थोक तथा खुद्रा व्यापारको योगदान १५३९ प्रतिशत छ । शिक्षा, सार्वजनिक प्रशासन तथा रक्षा, घरजग्गा कारोबार, वित्तीय तथा बिमा, यातायात तथा भण्डारण, निर्माण र उद्योग क्षेत्रको योगदान पनि ५ प्रतिशतभन्दा बढी छ ।"
सत्ता स्वार्थले संकट,"राजेन्द्र लिङदेन पढेलेखेका युवाहरू अवसरका खोजीमा छन्। तर, स्वदेशमै अवसर नपाएपछि देश छोड्नेको ताँती छ। डाक्टरलगायत अन्य पेसाकर्मीसमेत पलायन हुँदै छन्। बैंक ऋण चर्को छ। व्यवसायीले समेत बैंक तथा वित्तीय संस्थाको ब्याज तिर्न सकेका छैनन्। आमजनता दिक्क छन्। यसतर्फ सरकारको कुनै चासो र चिन्ता छैन। मुलुकको अवस्था बाहिर सतहमा देखेजस्तो सामान्य छैन। हाम्रो राजस्वले चालु खर्च पनि धान्न सकेको छैन। कर्मचारीलाई तलब खुवाउन मात्रै पनि ऋण लिनुपर्ने अवस्था छ। अहिले राज्यले निर्माण व्यवसायीलाई भुक्तानी दिन पनि ८० अर्ब रुपैयाँभन्दा बढी छ। अन्य दायित्वहरूसमेत हेर्ने हो सरकारले भुक्तानी दिनुपर्ने झन्डै डेढ खर्बको हाराहारीमा छ। सरकारको राजस्व असुली सुधारको कुनै कार्यक्रम देखिँदैन। अर्थतन्त्र चलायमान गराउने अन्य कुनै सरकारी नीति कार्यक्रम अबलम्बन गरेको छैन। सरकार स्वयं सत्ता दुरुपयोगमा केन्द्रित भएको अवस्था छ। भ्रष्टाचारजन्य क्रियाकलाप पनि रोकिएको छैन। मुलुकको अवस्था जर्जर भएकोमा राजनीतिक दलहरू जिम्मेवार महसुस गरेका छैनन्। राजनीतिक दलहरू गैरजिम्मवार देखिएका छन्। खासगरी, सरकार अस्थिर छ। अस्थिरताको कारक प्रधानमन्त्री पुष्पकमल दाहाल प्रचण्ड स्वयं देखिनु भएको छ। प्रधानमन्त्री दाहालका विचार र क्रियाकलाप स्थिर छैनन्। यी सबै घटनाक्रमले देश सही दिशातर्फ गइरहेको छैन। राजनीति लेनदेनमा परिणत भएको छ। व्यक्तिगत फाइदा, आफ्नो सुरक्षा र स्थायित्वमा मात्र केन्द्रित भएको विभिन्न घटनाक्रमहरूले के प्रमाणित गरेका छन्। भ्रष्टाचारलाई सुरक्षित बनाउने र संस्थागत गर्ने सरकारी क्रियाकलाप देखिन्छ। अख्तियारसम्बन्धी विधेयक आएको छ। पाँच वर्षसम्म उजुरी नलाग्ने, भ्रष्टाचारमा कारबाही हुन नसक्ने भन्नुको मतलब के हो ? यी सबै घटनाबाट प्रष्ट हुन्छ कि भ्रष्टाचार नियन्त्रणमा सरकार गम्भीर छैन। आफ्ना अकर्ममण्य क्रियाकलाप ढाकछोप गर्ने दिशामा सरकार लागेको छ। सत्ता स्वार्थमा मात्र सरकार केन्द्रित छ। अहिले संसद्मा विभिन्न सिद्धान्त भएका दलहरूको उपस्थिति छ। तर, कसैको बहुमत छैन। पहिलो दल नेपाली कांगे्रस र दोस्रो दल नेकपा एमालेको संयुक्त सरकार बने बेग्लै कुरा हो। अन्यथा धेरै दलहरू मिलेर मात्रै सरकार बनाउन सक्ने अवस्था छ। अर्थात् सबै मिलेर अघि बढ्नु पर्ने अहिलेको जनादेश छ। त्यसैअनुरूप राप्रपा सरकारमा गएको हो। सर्वसाधारण जनताले सरकार र राजनीतिक दलबाट धेरै ठूलो अपेक्षा गरेका छैनन्। राष्ट्रियता सुदृढ होस् भन्ने छ। विश्वसामु गरिबी देखाउन नपरोस् भन्ने चाहना छ। मुलुकको निर्णायकत्व जनताकै हातमा होस् भन्ने छ। सरकारले विकास, सुशासनजस्ता विषय प्राथमिकता देओस् भन्ने छ। नियमित कामका लागि पनि घुस खुवाउन नपरोस् भन्ने छ। कर तिर्नका लागि घुस खुवाउनु पर्ने अवस्थाको अन्त्य जनताले चाहेका छन्। विकास निर्माणले गति लेओस्। विकास निर्माण पहुँचको आधारमा भन्दा पनि प्राथमिकताका आधारमा होस् भन्ने जनचाहना छ। आवश्यकताका आधारमा योजनाको छनोट होस्। शिक्षा र स्वास्थ्यजस्ता आधारभूत आवश्यकताहरू अधिकारका रूपमा स्थापित होस्। सेवा प्रवाह चुस्त दुरुस्त होस् भन्ने नै जनताको चाहना हो। आमजनताको चाहना यति नै हो। यसतर्फ सरकार र जिम्मेवार राजनीतिक दलहरूको कुनै ध्यान पुग्न सकेको देखिँदैन। मुलुकको यो समस्या आउनुमा पुराना र ठूला भनिएका राजनीतिक दलहरू नै मुख्य कारक हुन्। ती दलहरूले ल्याएको व्यवस्था पनि कारक हो। राज्यका हरेक निकायमा नियुक्तिमा योग्यताको कदर गरिएको छैन। न्यायाधीश नियुक्तिमा समेत स्वच्छता छैन। त्यसैले सबै सरोकारवाला पक्षहरू गम्भीर हुनुपर्ने परिस्थिति निर्माण भएको छ। (लिङदेन, राष्ट्रिय प्रजातन्त्र पार्टीका अध्यक्ष हुन्।)"
डुंगा संरक्षणमा जुटे माझी समुदाय,"रामेछाप : जिल्लाको सुनकोसी र तामाकोसी नदी किनारमा बस्दै आएका अति सीमान्तकृत माझी समुदायको मौलिक पेसा लोप हुँदै गएपछि समुदाय नै पेसा संरक्षणमा जुटेको छ। कोसीमा डुंगा चलाउने र माछा मारेर जीविकोपार्जन गर्दै आएका माझी समुदाय पेसा नै लोप भएपछि चिन्तित रहेका थिए। कोसी र माझीबीच मामाभान्जाको सम्बन्ध रहेको किंवदन्ती रहेको छ। कोसीलाई नै आफ्नो आम्दानीको माध्यम बनाएका माझी समुदाय पेसा लोप हुँदै गएपछि गुजारा चलाउन समेत गाह्रो भएको खाँडादेवी गाउँपालिका१ का माझी अगुवा बिरबल माझी बताउँछन्। पुर्ख्यौली पेसा बन्द भएपछि नयाँ पेसा गर्न गाह्रो भएको र आफ्नो पेसा प्रतिचिन्ता भएको अनि बिरबल बताउँछन्। आफ्नो पेसालाई पर्यटनसँग जोडेर निरन्तरता दिने र आयआर्जनका रूपमा विकसित गर्दै लैजाने मन्थली नगरपालिका८ का हरि माझी बताउँछन्। पुर्ख्यौली पेसा बन्द भएपछि माझी समुदायका महिला झन् समस्यामा परेको मन्जु माझीको भनाइ छ। शिक्षाको पहुँच कम भएको र माझी महिलाले के गर्न सक्छन् र भन्ने सोच बढेको मन्जु बताउँछिन्। पछिल्लो पुस्ताले संस्कृत, परम्परा र पेसा बिर्सन लागेको हुँदा यसलाई निरन्तरता दिन आफूले तालिम दिएको शंकर माझी बताउँछन्। सीमान्तकृत माझी समुदायको पेशा र संस्कृति संरक्षणमा मन्थली नगरपालिकाले आवश्यक सहयोग गर्ने जनाएको छ। माझी समुदायको संस्कृति र परम्परा झल्कने संग्रहालय र होमस्टे बनाउन आग्रह गरेको र समुदायलाई उचित बजेट व्यवस्थापन गरिदिने मन्थली नगरपालिका प्रमुख लब श्रेष्ठले बताए। रामेछाप जिल्लाभरि २९ वटा घाटमा डुंगा सञ्चालन हुँदै आएको भए पनि सेलेकाटमा १३ वर्षदेखि र अन्य घाटमा बिगत ५ वर्षदेखि सबै बन्द छन्। डुंगा व्यावसाय सञ्चालन गर्दै आएका दर्जनौं माझी बेरोजगार जस्तै भएका छन्। पुख्र्याैली पेसा संरक्षण गर्ने उद्देश्यले सोमबार माझी उत्थान संघ रामेछापले निर्माण गरेको काठको डुंगा तामाकोसीमा परीक्षण गराइएको थियो।"
बन्दीले बनाएका मुढा चीनतर्फ,"हेटौंडा : मकवानपुको भीमफेदी कारागारका कैदीबन्दीले बाँसबाट बनाएका मुढा चीन निर्यात हुन थालेको छ। विश्वव्यापी कोरोना संक्रमण फैलिँदा बन्द रहेको रसुवागढी नाका खुलेसँगै कैदीबन्दीले बनाएका मुढाले पनि चीनमा नयाँ बजार पाएको हो। रसुवागढी नाका हुँदै कैदीबन्दीले बनाएका १० हजार ८० थान बाँसका मुढा चीनतर्फ निर्यात भएको भीमफेदी कारागारका प्रमुख तीर्थराज पौडेलले बताए। उनका अनुसार कारागारबाट ४ लाख ३२ हजार रुपैयाँबराबरको ७ ट्रक मुढा चीनमा निर्यात भएको छ। बाँसका मुढा सस्तो र बलियो हुने भएकाले चीनमा माग बढी छ, उनले भने। दुईवटा ब्लकमा रहेका चार सयभन्दा बढी कैदीबन्दीले दिनहुँ मुढा बनाउने भएकाले मासिक २६ सयभन्दा बढी मुढा उत्पादन हुने गरेको छ। निर्यात रोकिँदा कैदीबन्दीका उत्पादन कारागारमै थन्काएर राख्नु परेको अवस्थामा अहिले निर्यात खुलेपछि तिब्बतबाट माग आउन थालेको उनले बताए। कारागारमा रहेका करिब एक हजार कैदीबन्दीमध्ये चार सय कैदीबन्दीले मुढा बनाउन गर्छन्। कैदीबन्दीले हातबाट बनाएका मुढा व्यापारीहरू संकलन गर्न कारागार नै पुग्ने गरेका छन्। बाँसबाट बनाइएका मुढाहरू सस्तो र बलियो हुने भएकाले चीनको ल्हासा, सिगात्से, न्यालम र धिग्रीबाट माग धेरै आउने गरेको छ। चिनियाँले चाडपर्वको समयमा पाहुनालाई मुढा तथा हस्तकलाका सामग्री उपहार दिने गरेका छन्।"
विश्वमै नमुना नेपाली वन,"सामुदायिक वनमा नेपाल विश्वमै नमुना मानिन्छ। सामुदायिक वनले ढाकिएको क्षेत्रफल ४५३१ प्रतिशत पुगेको छ। राष्ट्रिय निर्धारित प्रतिबद्धता (एनडीसी) अनुसार सन् २०३० सम्म नेपालले वन व्यवस्थापन गर्ने र वनक्षेत्रबाट हुने उत्सर्जन शून्य बनाउने लक्ष्य राखेको छ। वन व्यवस्थापन गर्दै सन् २०४५ सम्म कार्बन नेगेटिभमा जाने बताएको छ। वन तथा भूसंरक्षण विभागका उपमहानिर्देशक नवराज पुडासैनीका अनुसार सन् २०१० देखि २०१४ सम्म वनले ढाकेको क्षेत्र ४४७४ प्रतिशत थियो। उक्त तथ्यांक सरकारले फरेस्ट रिसर्च एसेसमेन्ट कार्यक्रममार्फत सार्वजनिक गरेको थियो। फेरि नेसनल ल्यान्ड कभर मोनिटरिङ सिस्टमले २००० देखि २०१९ सम्मको तथ्यांक व्यस्थापन गर्यो। त्यसले वनको वास्तविक तथ्यांक ४५३१ प्रतिशत पुगेको तथ्य निकाल्यो। विभिन्न विधिहरू अपनाएर निकालिएको यस तथ्यांक आधिकारिक मानिएको पुडासैनीले बताए। नेपालमा वनको क्षेत्रफल बढ्नुमा झाँडी तथा वन बाहिरका क्षेत्र (अदर उड ल्यान्ड) ले पनि भूमिका खेलेको उनले बताए। वन बाहिरका क्षेत्र सन् २००० मा ३५७ प्रतिशत थियो। तर, सन् २०१९ मा उक्त क्षेत्र बढेर ३६२ पुग्यो पुडासैनीले भने त्यसले वनको क्षेत्र १७ प्रतिशतले बढेको देखायो। हाल नेपालको वनको क्षेत्र ४५३१ प्रतिशत छ। जंगल बढ्नुमा सामुदायिक बन समूहका मानिसहरूले वन व्यवस्थापन गरेका छन्। वन विनाश घटेको छ। केही मात्रामा बसाइँसराइले पनि योगदान गरेको उनको भनाइ छ। सरकारको वन नीति तथा वन कार्यालयले प्राविधिक रूपमा सक्रियता बढाएकाले पनि वनको क्षेत्र बढेको दाबी विभागले गरेको छ। पुडासैनीका अनुसार विभिन्न प्रकारका वन छन्। सामुदायिक वन (२२ हजार ६ सय ८२) साझेदारी वन (३१ वटा) कबुलियती वन (सात हजार ९ सय ७६) धार्मिक वन (१ सय ८६) निजी वन (५ हजार ४ सय ६०) नेपालमा समुदायमा आधारित वन ३८ प्रतिशत छन् भने। ३० लाख घरधुरी संलग्न रहेको उनले बताए। वन अनुसन्धान तथा प्रशिक्षण केन्द्रका उपसचिव विमलकुमार आचार्यले विभिन्न खालका ल्यान्ड कभर मध्ये वन सबैभन्दा महत्वपूर्ण रहेको बताए। जलाशय, घाँसेमैदान, कृषि क्षेत्र, सिमसार, हिउँले ढाकिएको क्षेत्र लगायतका ११ वटा ल्यान्ड कभर क्षेत्रलाई वर्गीकरण गरेर वन अनुसन्धान तथा प्रशिक्षण केन्द्रले काम गर्दै आएको बताए । उनले भने, हामीले काम गरेको मध्ये वन सबैभन्दा प्रमुख क्षेत्र हो। यस क्षेत्रमा नयाँ प्रजातीको विकास गर्ने विषयमा काम गरिरहेका छौं। जलवायु परिवर्तनको हिसाबले मिचाहा प्रजातिहरू आएको र कुनैकुनै प्रजातिहरू सर्दै गएको पनि बताए। वन तथा वातावरण मन्त्रालयअन्तर्गत रहेको रेड कार्यान्वयन केन्द्रका उपसचिव यज्ञमूर्ति खनालका अनुसार जंगलले ढाकिएको क्षेत्रको आधारमा ४५ प्रतिशत पुगेको हो। समुदायले व्यवस्थापन गरेको हिसाबले नेपालको वन उदाहरण भएको हो। तर, जंगलले जति ढाकिएको भए पनि जंगलबाट उत्पादनको लाभ लिन सकेको छैन। विगतमा दिगो रूपमा वैज्ञानिक वन व्यवस्थापनको नामबाट पनि वन व्यवस्थापन गर्ने प्रयास भएको थियो । खनालले भने, पहिला रणनीतिक हिसाबले स्पष्ट पार्नुपर्यो। कुन वनबाट काठ निकाल्ने, कुन संरक्षण गर्ने, कुन सुन्दरताका लागि राख्ने वर्गीकरण गरेर उपयोग गर्दा राम्रो हुन्छ। अन्यथा जंगल जति बढे पनि प्रयोगविहीन हुनेछ। राष्ट्रिय निकुन्ज र संरक्षण क्षेत्रमा वर्गीकरण गरिएको छ। तर, बाहिरको वनलाई संरक्षणमुखी र उत्पादनमुखी वन भनेर वर्गीकरण गरेर व्यवस्थापन नगरुन्जेल वनबाट उत्पादन हुँदैन। भएका काठ कुहिने, व्यवस्थापनमा झमेला आउने समस्या रहिरहने उनले बताए। बाहिरबाट काठ आयात गर्नुपर्ने र व्यवस्थापन नहुँदा कार्बन भन्डारण क्षमतामा पनि समस्या आउनसक्ने उनले बताए। उनका अनुसार लुम्बिनी प्रदेशमा सबैभन्दा धेरै वन व्यवस्थापन अगाडि छ। उत्पादनमुखि वनका हिसाबले तराई र मध्यपहाडलाई राम्रो मानिएको छ। प्रदेश स्तरले पनि दिगो वन व्यवस्थापनको काम अगाडि बढाएको छ। वन व्यस्थापनबाट कार्बन भण्डारण खनालका अनुसार कार्बन उत्सर्जन न्युनिकरण गर्ने सबैभन्दा उत्तम स्रोत जंगल व्यवस्थापन हो। यसलाई सबैभन्दा सस्तो र सजिलो माध्यम पनि मानिन्छ। बिरुवा जति बढ्यो त्यसले खाना बनाउनका लागि वायुमण्डलमा भएको कार्बन सोस्छ। कार्बन सोस्ने उत्कृष्ट विकल्प वनजंगल व्यवस्थापनलाई मानिन्छ। रेड कार्यान्वयन केन्द्रले जंगल ब्यवस्थापन गर्दै कार्बन व्यापारका लागि कामसमेत अघि बढाएको छ। सन् २०१८ देखि २०२४ सम्म भण्डारण गरेको कार्बन विश्व बैंकलाई बेच्ने काम अघि बढाइसकेको छ। रेडको ०७७ को वार्षिक प्रतिवेदनमा नेपालको वनमा १ अर्ब ५ करोड ५० लाख टन कुल कार्बन सञ्चिति रहेको जनाएको छ। औसतमा प्रतिहेक्टर १७६९ टन हुन आउँछ। नेपालले सन् २०२४ सम्ममा ९० लाख टन कार्बन बेचेर ४५ अर्ब रुपैयाँ कमाउने लक्ष्य लिएको छ। औसतमा प्रतिहेक्टर १७६९ टन हुन आउँछ। यस कार्यक्रमले कार्बन उत्सर्जन न्यूनीकरण कार्यक्रम सञ्चालन गरेर २०२८ सम्ममा ३ करोड ४२ लाख टन कार्बन उत्सर्जन कम गर्ने लक्ष्य लिएको छ विश्वव्यापी रूपमा हेर्दा जलवायु परिवर्तनको हिसाबले १७ देखि १९ प्रतिशत उत्सर्जन वनको हुन्छ। नेपालमा ५९ लाख ६२ हजार हेक्टर भूभाग जंगलले ओगटेको छ। जुन नेपालको कुल क्षेत्रफलको ४०३६ प्रतिशत हुन आउँछ । पारिवारिक निजी वनका केन्द्रीय अध्यक्ष, जोगराज गिरीका अनुसार करिब ३० वर्षको अन्तरालपछी सामुदायिक वनको अवस्था सुध्रिएको हो। अस्तव्यस्त र उराठ लाग्दो अवस्थामा रहेको वन समुदायलाई हस्तान्तरण गरेपछि सुधारिएको दाबी गरे। यस अवधीमा सामुदायिक वनको अवधारणा आएपछि ३९ बाट ४४७५ प्रतिशत वनको क्षेत्र बढेको हो। सामुदायिक वनमा अध्यक्ष पुरुष भएमा महिला सचिव हुनुपर्ने, ५० प्रतिशत महिला हुनुपर्ने लगाायतका प्रावधान छन्। जसकारण महिला, दलित, विपन्न समुदाय विभिन्न ओहदामा पुगेका छन्। खानेपानी, मठमन्दिर, बाटोघाटो बनाउने लगायतका विकासका काममा सामुदायिक वन अग्रसर रहेको उनले बताए। हरियाली कायम गर्ने, बाढीपहिरो न्यूनीकरण, उत्सर्जन न्यूनीकरण लगायतका काम गरेर जलवायु परिवर्तनविरुद्ध सकारात्मक काम गरेको बताए। बाइस हजार सामुदायिक वनमा कम्तीमा ६ हजारले रोजगार पाएको गिरीले जनाए। समुदायले व्यवस्थापन गरेको वनमा सरकारले विभिन्न बहानामा अधिकार भने खोसेको आरोप गिरीको छ। जडीबुटी, वन पैदावरको संभावना भए पनि नियमावलीहरूले अवरोध गरेको बताए। वन उपभोग नगरी अर्बौंको काठ आयात गर्नुपरेकोमा उनले आपत्ति जनाए। निजी र पारिवारिक निजी वन गिरीले विश्व बैंकको परिभाषा उदृत गर्दै भने ०५ हेक्टरदेखि १० हेक्टर भएमा पारिवारिक वन हुन्छ। तर, १० हेक्टरभन्दा माथिलाई निजी वन भनिन्छ। त्यस्ता धनी व्यक्तिहरूको स्वामित्वमा छ। नेपालमा २०११ मा ५४ लाख घरधुरीमा थिए। त्यसमा ०१ हेक्टरदेखि १० हेक्टर भएको निजी वन भएको घरधुरी १३ लाखभन्दा माथि छ। गिरीले भने भने गएको वर्ष ६ करोड क्युफिट काठ उत्पादन भएको छ। वन विभागका अनुसार त्यसको ७० प्रतिशत निजी वनबाट आएको छ। सम्पति माथिको हकमा सरकारी हस्तक्षेप भएको भन्दै विरोध जनाएका छन्। वन मन्त्रालयले मौलिक अधिकारमा हस्तक्षेप गरेको आरोप लगाए। उनले भने सरकारलाई मालपोत तिरेर बेच्न, किन्न, बाँझो राख्न र जंगल लगाउन सकिन्छ तर रूख काट्न पाइन्न। पारिवापरिक निजी वन ६५ जिल्लामा छन्। यसका १० हजार घरधुरी सदस्य छन्। सातै प्रदेशमा कमिटी छन्। निजी पारिवारिक वनको योगदानले नै सामुदायिक वनमा प्रगति भएको देखिएको हो। यसले राज्यलाई बेवास्ता गरेको गुनासो गरे। वन व्यवस्थापन गर्नेहरूलाई वेवास्ता गरेको र उनीहरूको मुल्यांकन नभएको गुनासो गरे। नेपालको कार्बन उत्सर्जन शून्य दशमलव ३ प्रतिशत छ। वनजंगलको उचित व्यवस्थापन गरेर कार्बन घटाउन सम्भाव्यता रहेको छ।"
७८ वर्षीया महिलालाई करणी गरी हत्या गर्ने व्यक्ति कारागार चलान,जोमसोम : मुस्ताङमा ७८ वर्षीया महिलालाई करणी गरी हत्या गरेको आरोपमा एक जना पुर्पक्षका लागि कारागार चलान भएका छन्। वृद्धालाई करणी गरी हत्या गरेको आरोपमा म्याग्दी जिल्ला धौलागिरी गाउँपालिका५ मल्कावाङका ४४ वर्षीय हिराबहादुर कामी कारागार चलान भएका हुन्। मुस्ताङ जिल्ला अदालतले पुर्पक्षका लागि थुनामा राख्ने आदेश दिएको जिल्ला प्रहरी कार्यालय मुस्ताङले जनाएको छ। यसअघि ती महिला आफ्नै घरको कोठामा मृत फेला परेकी थिइन्। घटनाबारे प्रहरी अनुसन्धान टोलीले अनुसन्धान गर्दै जाँदा करणी गरी हत्या गरेको आरोपी कामीलाई प्रहरी परिचालन गरी म्याग्दीको बेनी बजारमाट पक्राउ गरिएको थियो। अभियुक्त आरोपी कामीले मादक पदार्थ सेवन गरी जबर्जस्ती करणी गरी घाँटी च्यापेर हत्या गरेको र हत्यापछि वृद्धले लगाएको घाँटीको गहना रिङ (दुई थान) समेत चुडालेर लगेको तथ्य सप्रमाण खुल्न आएकाले अदालतबाट सम्पूर्ण अनुसन्धान तथा कानुनी प्रक्रिया पूरा गरी मंगलबार पुर्पक्षका लागि मुस्ताङ कारागार चलान भएको जिल्ला प्रहरी कार्यालय मुस्ताङका सूचना अधिकारी धर्म बहादुर अधिकारीले जानकारी दिए।
पिकअप दुर्घटनामा २ जनाको मृत्यु,विराटनगर : मोरङको लेटाङ नगरपालिका७ भिरिङखामा बुधबार साँझ पिकअप गाडी दुर्घटना हुँदा चालकसहित २ जनाको मृत्यु भएको छ। मृतकमध्ये १ जना वृद्ध पुरुष छन्। दुर्घटनामा १ जना गम्भीर घाइते भएका छन्। घाइतेको धरानमा उपचार भइरहेको छ। भित्री सडकखण्ड हुँदै उत्तरबाट दक्षिणतर्फ आइरहेको प्रदेश १०२००१ ज ३९५३ नम्बरको पिकअप दुर्घटनामा परेको जानकारी साँझ ५:३० बजेतिर प्राप्त भएको प्रहरीले जनाएको छ। मोरङ ट्राफिक प्रमुख प्रहरी निरीक्षक सुनीलकुमार श्रेष्ठका अनुसार दुर्घटनामा चालक मोरङको पथरीशनिश्चरे नगरपालिका घर भएका ३० वर्षीय मनोज दियाली (बिक) र पिकअपमा सवार लेटाङ३ का ७४ वर्षीय जीवन श्रेष्ठको मृत्यु भएको छ। गम्भीर घाइते दुवै जनाको उपचारका क्रममा बीपी कोइराला स्वास्थ्य विज्ञान प्रतिष्ठान धरानमा राति ८:१० बजेतिर मृत्यु भएको उनले बताए। दुर्घटनामा लेटाङ६ का अन्दाजी ५५ वर्षीय रुद्र लम्साल गम्भीर घाइते भएका छन्। स्ट्रिङ फेल भएर अनियन्त्रित हुँदा गाडी दुर्घटनामा परेको हुनसक्ने प्रहरीको अनुमान छ। प्रहरीका अनुसार गाडी सडकबाट अन्दाजी २ सय मिटर तल झरेको थियो। घटनाको अनुसन्धान सुरु गरिएको प्रहरीले जनाएको छ।
बिहीबार देशका यी स्थानमा हुने छ वर्षा,"काठमाडौं : बिहीबार देशका पहाडी भूभागमा आंशिकदेखि सामान्य बदली रही बाँकी भूभागमा आंशिक बदलीदेखि मौसम सामान्यतया सफा रहने छ। मौसम पूर्वानुमान महाशाखाका अनुसार कोशी, मधेस र बागमती प्रदेश लगायत देशका पहाडी भूभागका थोरै स्थानहरू तथा बाँकी भूभागमा एकदुई स्थानमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। बिहीबार राति देशको पहाडी भूभागका एकदुई स्थानमा मेघ गर्जनचट्याङसहित क्षणिक वा हल्का वर्षाको सम्भावना रहेको छ।"
सगरमाथाबाट २५० किलो फोहोर नाम्चे झारियो,"सोलुखुम्बु : विश्वको सर्वोच्च शिखर सगरमाथाबाट २५० किलो फोहोर सोलुखुम्बुको नाम्चे झारिएको छ। नेपाली सेनाको हिमाल सफाई अभियान टोलीले संकलन गरेको २५० किलो फोहोर सोमबार नाम्चे झारिएको सगरमाथा प्रदूषण नियन्त्रण समिति (एसपीसीसी)का अध्यक्ष लामाकाजी शेर्पाले जानकारी दिए। उनका अनुसार नेपाली सेनाले क्याम्प एक सम्म संकलन गरेको टेन्ट, बोतल, प्लाष्टिक, आल्मोनियम लगायतका फोहोर हेलिकोप्टर मार्फत नाम्चे ल्याएको हो। नाम्चेस्थित नेपाली सेनाको क्यारेकमा राखिएको उक्त फोहोर जल्ने र नजल्ने विभाजन गरि जल्ने फोहोर एसपीसीसीको जिम्मा लगाइने र नजल्ने फोहोर हेलिकप्टर मार्फत काठमाडौं लैजाने नेपाली सेनाले जनाएको छ। नेपाली सेनाको प्रमुख सेनानी किशोर अधिकारीको नेतृत्वमा १३ जनाको तालिम प्राप्त टोली गत चैत्र १७ गतेदेखि सगरमाथा सफाई अभियानमा खटिएका छन्। जेठ १४ गतेसम्म जारी रहने सफाई अभियानमा करिब ४ हजार किलो फोहोर सगरमाथा क्षेत्रबाट संकलन गर्ने नेपाली सेनाले लक्ष्य लिएको एसपीसीसीले जनाएको छ। सगरमाथासहित ल्होत्से, बरुञ्चे र अन्नपूर्ण हिमाल सफाईको लागि सेनाको जनशक्ति खटिएका छन्। सेनाको अगुवाइमा जैविक विविधता तथा पर्यावरण संरक्षण गर्ने उद्देश्य सञ्चालन हुने सफा हिमाल अभियान २०२३ अन्तर्गत २०७९ चैत्र १४ गते प्रधान सेनापति प्रभुराम शर्माबाट फ्ल्याग अफ सेरोमोनी हस्तान्तरण गरिएको जनसम्पर्क तथा सूचना निर्देशनालयले जनाएको छ। सगरमाथा, ल्होत्से, अन्नपूर्ण र बरुञ्चे हिमालबाट यस वर्ष करिब ३५ टन फोहर सङ्कलन गर्ने लक्ष्य छ। अभियानले विश्वव्यापी चुनौतीका रूपमा रहेको वातावरणीय प्रदूषण तथा विश्व तापमानको असरलाई न्यून गर्न सचेतना अभिवृद्धि हुने विश्वास लिइएको छ।"
मर्यादित र विश्वसनीय पत्रकारिताको अभियान सञ्चालन गरौँः मन्त्री श्रेष्ठ,"हेटौंडा : बागमती प्रदेशका आन्तरिक मामिला तथा कानूनमन्त्री गंगानारायण श्रेष्ठले मर्यादित र विश्वसनीय पत्रकारिताको अभियान सञ्चालन गर्न आग्रह गरेका छन्। विश्व प्रेस स्वतन्त्रता दिवसको उपलक्ष्यमा पत्रकारहरूसँग अन्तरक्रिया गर्दै मन्त्री श्रेष्ठले प्रेस स्वतन्त्रतासँग नागरिक अधिकार र अभिव्यक्ति स्वतन्त्रतासमेत जोडिएको भन्दै यसलाई मर्यादित बनाउने सन्दर्भमा बागमती प्रदेश सरकार सहकार्य गर्न तयार रहेको बताए। मन्त्री श्रेष्ठले पछिल्लो समय पत्रकारिताको नाममा डिजिटल मिडियामार्फत् भइरहेका विकृति नियन्त्रण गर्न आवश्यक रहेको उल्लेख गर्दै पत्रकारितालाई स्वनियमनमा लैजान प्रोत्साहित गर्ने बताए। हामी पत्रकारितालाई स्वनियमनमा लैजान प्रोत्साहित गर्न चाहान्छौँ, नियन्त्रण होइन। मिडिया हाउसलाई स्वतन्त्र र निश्पक्ष ढंगबाट सूचना समाचार प्रकाशनप्रशारणमा सहयोग पुर्याउने हाम्रो नीति छ। पत्रकारहरूको भौतिक सुरक्षाप्रति पनि हामी संवेदनशील र जिम्मेवार छौँ। व्यवसायिक सुरक्षाको प्रत्याभूति दिलाउन पनि पहल गरिरहेका छौँ, उनले भने। उनले श्रमजीवी पत्रकारको क्षमता विकास गर्न सिप विकासका कार्यक्रम सञ्चालनलाई प्राथमिकताका साथ अगाडि बढाउने बागमती सरकारको नीति रहेको उल्लेख गरे। मुलुकमै पहिलो पटक बागमती प्रदेशले बनाएको प्रदेश सञ्चार माध्ययम व्यवस्थापन ऐन २०७५ बमोजिम प्रेस रजिष्ट्रारको कार्यालय स्थापना गरी सञ्चार संस्था र पत्रकारको हित प्रवद्र्धन हुने गरी काम गरिरहेको उनले उल्लेख गरे। उनले क्रियाशील सञ्चारकर्मी तथा अभिव्यक्ति स्वतन्त्रताका पक्षधरलाई प्रेस स्वतन्त्रता दिवसको उपलक्ष्यमा शुभकामना समेत दिए। कार्यक्रममा सञ्चारकर्मीहरूको जिज्ञासालाई प्रेस रजिष्ट्रार रेवती सापकोटाले सहजीकरण गरेका थिए।"
मेट्रो रेलको पहल,"आधुनिक सहरको मुख्य कडी होमेट्रो रेल। सम्पन्न र विकसित मुलुकका अधिकांश सहरमा मेट्रो रेल गुड्छन्। सार्वजनिक यातायातबाटै सर्वसाधारणले यात्रा गर्ने गर्छन्। छोटो समयमा धेरै यात्रुलाई गन्तव्य पुर्याउनका लागि मेट्रो रेल अति आवश्यक मानिन्छ। त्यसैकारण काठमाडौं उपत्यकाको चर्को ट्राफिक जाम घटाउन र सवारीको सही व्यवस्थापनका लागि मेट्रो रेल अति आवश्यक भएको विज्ञहरू बताउँछन्। रेलको विकासका लागि विभाग पनि स्थापना भएको छ। यसले उपत्यकाको मेट्रो रेलको सम्भाव्यता अध्ययन पनि गरेको छ। सम्भाव्यता प्रतिवेदनमा उपत्यकामा मेट्रो रेल र मोनो रेल सञ्चालन गर्न सकिने लेखिएको थियो। केही महिनाअघि मेट्रो रेल सञ्चालनका लागि काठमाडौं महानगरपालिका र ललितपुर महानगरका मेयरहरूबीच छलफल पनि चलेको थियो। सरकारी सहयोग भए दुवै महानगरपालिका मेट्रो रेल परियोजना अगाडि बढाउने तयारीमा छन्। ललितपुर महानगरपालिका प्रवक्ता राजु मर्हजन उपत्यकामा मेट्रो रेल रहरभन्दा पनि अति आवश्यकता भएको बताउँछन्। सबै नगरपालिका मिलेर मात्रै मेट्रो रेल सञ्चालन संभावना छ। काठमाडौंको जामले गर्दा ललितपुरमा समेत असर पर्छ। जतापनि काठमाडौंकै जामले असर परिरहेकाले जाम र सवारी चाप हटाउन रेलको विकल्प छैन। काठमाडौं महानगरपालिकाका प्रवक्ता नवीन मानन्धर भन्छन्, मेट्रो रेल कुनै नगरले चाहने र नचाहनेभन्दा पनि अहिलेको ट्राफिक व्यवस्थापन गर्न अति आवश्यक छ। बस्ती नै बस्तीले भरिएको उपत्यकामा सडक र सवारीको व्यवस्थापनका लागी मेट्रो रेल जरुरत हो। यसका लागि महानगरपालिका, केन्द्रीय सरकार, निजी क्षेत्र र विदेशी सहायता सबैको आवश्यकता छ। सरोकारवाला सबैको समन्वयले उपत्यकावासीको मेट्रो रेल सपना पूरा हुन सक्छ। रेल वे विभागका महानिर्देशक रोहितकुमार विसुराल उपत्यकामा कोटेश्वरकलंकी, कलंकीमहाराजगन्ज, महाराजगन्जकोटेश्वर, बूढानीलकण्ठसूर्यविनायक र चाबहिलकलंकी गरी ५ खण्डमा रेल सेवा सञ्चालन गर्न सकिने अध्ययन प्रतिवेदन सार्वजनिक भएको जानकारी दिए। मेट्रो रेल सञ्चालनका लागि सरकारको कुनै पनि ठोस निर्णय र प्रतिबद्धता आवश्यक छ। उपत्यकामा हरेक दिन जनघनत्व र सवारी चाप अत्यधिक बढ्दै गएकाले यो मासलाई समेट्ने सवारी साधन भनेकै मेट्रो रेल भएकाले रेल रहर र संभावना मात्रै नभएर सहरको आवश्यक्ता भएको उनले बताए। पूर्वाधारविज्ञ सूर्यराज आर्चायले उपत्यकाको सवारी चाप कम गर्न र व्यवस्थित सहरको परिकल्पना गर्न मेट्रो रेल आवश्यकता र बाध्यता दुवै भएको जानकारी दिए। यसका लागि केन्द्रीय सरकारले नै प्रभावकारी कलम चाल्नुपर्ने हुन्छ। काठमाडौं उपत्यकामा बढ्दै गएको सहरीकरण र जनघनत्वको अवस्थालाई हेर्दा मेटो रेल धान्छ कि धान्दैनभन्दा पनि यो अनिवार्य भएको आर्चायको तर्क छ। भन्छन्, कत्रो साइजको रेल चाहिने भन्ने बहसको विषय होला तर प्राथमिक मेरुदण्डीय बूढानीलकण्ठदेखि भैंसेपाटी र अर्को सूर्यविनायकदेखि कंलकी हुँदै थानकोटसम्मको रेल वे निर्माण आवश्यकता हो। अबको २० वर्षभित्रमा ३ वटा रेल वे निर्माण भएनन् उपत्काका सहरी वातावरण निकै भयावह हुने उनको आंशका गरे। उनी भन्छन्, हाम्रो अर्थतन्त्रले धान्न सक्दैन भनेर सरोकारवाला पन्छिरहेको देख्छौं हामी तर यो अपुरो बुझाई हो। मेट्रो रेल लगानी उठ्नका लागि गरिने बिजनेस हैन। रेलमा लगानी गरेर लगानी उठेको केही देशमा अपवाद होला तर सबै ठाउँमा संभव छैन। रेल सञ्चालन गरेर टिकट बेचेर नाफा कमाउने कन्फम छैन। टिकट बेचेर रेल सञ्चालन गर्न पुग्यो भने यसलाई सफल परियोजना भन्न सकिन्छ। आचार्यका अनुसार सहरहरूको पूर्वाधार पुनर्निर्माणका लागी, शहर सुन्दर बनाउनका लागि जनताको अधिकार संरक्षण गर्नका लागि राज्यले गर्ने लगानी हो। जसरी सरकारले सडक बनाउँछ, विद्यालय, विश्वविद्यालय बनाउँछ, स्वास्थ्य क्षेत्र र अस्पताल बनाउँछ त्यसरी नै रेलमा लगानी गर्न आवश्यक छ। पैसा धेरै भएर रेल बनाउने भन्ने मान्यता नै गलत हो। आवश्यकता भएर बनाउने हो। उपत्यका योजनाबद्ध सहर हैन। थोरै क्षेत्रफलको सडकमा लगानी छ। सडक पूर्वाधार सीमित भएको ठाउँमा थोरै ठाउँ ओगटेर धेरै मानिस बोक्ने सार्वजनिक सवारी निर्माण गर्न अति आवश्यकता भएका कारण मेट्रो रेलको अवधारणा अघि सारिएको हो। काठमाडौं बढी जनघनत्व भएको सहरका रूपमा पर्छ। एउटै रेल वे भएको लाइनले धेरै जनसंख्या समेट्न सक्छ। सार्वजनिक यातायात चढ्न मानिसहरू लालायित छन्। व्यक्तिगत सवारी चलाएर यात्रा गर्न सकिने अवस्था छैन। जति धेरै व्यक्तिगत सवारी साधन भयो सहरको ट्राफिक उति नै बढी हुन्छ। यसैले पनि सार्वजनिक सवारीका लागि मेट्रो रेल आवश्यक छ। अन्य क्षेत्रको लगानी घटाएर भए पनि रेल वे निर्माणमा लगानी सरकारले बढाउनुपर्ने पूर्वाधारविज्ञ आर्चायको सुझाव छ। वार्षिक साढे ५ लाखभन्दा बढी सवारी साधन देशमा भित्रिरहेको जानकारी दिँदै उनले देशले मेट्रोजस्ता सार्वजनिक यातायात प्रणाली सञ्चालनमा ल्याएर सवारी, पार्टपुर्जा र इन्धनमा विदेसिने गरेको रकम जोगाउन सक्ने दाबी गरे। यात्राको गुणस्तर र सुरक्षा, छोटो समयमा गन्तव्य पुग्न सकिने, एकै पटक धेरै यात्रु बोक्न सकिने, प्रदूषण नियन्त्रण, मानव स्वाथ्य, ट्राफिक व्यवस्थापन र आयात निरुत्साहन जस्ता फाइदा लिनको लागि मेट्रो प्रविधि अति आवश्यक हो। ट्राफिक व्यवस्थापन सहज भएमा पर्यटन उद्योगमा समेत सकारात्मक प्रभाव पार्न सकिने विज्ञहरू बताउँछन्। रेल विभागका प्रवक्ता अमन चित्रकारले रेल सम्भाव्यता अध्ययनले एलिभेटेड रेल बनाउनका लागि सडकको बीचबाट २ मिटर अग्लापिलर उठाउनुपर्छ भने जमिनमुनि रेल बनाउन कम्तिमा सतहबाट २० मिटर तलबाट मात्र पूर्वाधार बनाउन सकिने प्रतिवेदन बुझाएको जानकारी दिए। उपत्यकाको मेट्रो रेल पूर्वाधार तयार गर्न ५ खर्ब ५३ अर्व २० करोड लागत लाग्ने अनुमान रेल विभागको छ। चित्रकार भन्छन्, रेल विभागले ठोस कार्य केही सुरु गरेको छैन। तर, उपत्यकामा जमिनको सतहमा भने मेट्रो रेल कुदाउन नसकिने प्रतिवेदन छ।"
रासायनिक मलको वितरण प्रक्रिया सहज बनाउन आपूर्तिमन्त्रीको निर्देशन,"वीरगन्ज : उद्योग वाणिज्य तथा आपूर्तिमन्त्री रमेश रिजालले रासायनिक मलको वितरण प्रकृया सहज र व्यवस्थित बनाउन निर्देशन दिएका छन्। बुधबार वीरगन्ज स्थित साल्ट ट्रेडिङ कर्पोरेसन प्रादेशिक कार्यालयको स्थलगत निरीक्षणपछि आपूर्तिमन्त्री रिजालले कार्यालय प्रमुख अमोज लामिछानेलाई यस्तो निर्देशन दिएका हुन्। मन्त्री रिजालले गृहजिल्ला पर्साका लागि विद्यमान रासायनिक मलको कोटा अपुग रहेकोले यसलाई बढाउन पनि निर्देशन दिए। उनले भने, पर्सा जिल्लाका लागि अहिले जुन कोटा छ त्यो अपुग छ, यसलाई बढाउनुपर्छ, त्यसका लागि तपाईं पनि लाग्नुस् म आफैले पनि मन्त्रालयमार्फत पहल गर्छु।' त्यसअघि मन्त्री रिजालले साल्ट ट्रेडिङ कर्पोरेसन प्रादेशिक कार्यालय प्रमुख लामिछानेसँग मलको मौज्दात अवस्था, वितरण प्रक्रिया, आयातका क्रममा रहेको मलको अवस्थाबारे जानकारी लिएका थिए। त्यस क्रममा कार्यालय प्रमुख लामिछानेले साल्ट ट्रेडिङले आयात गर्ने कूल मलको ३० प्रतिशत कोटा मधेस प्रदेशका लागि छुट्याउने गरिएको जानकारी गराए। मधेस प्रदेशका लागि छुट्याइएको मध्ये पर्सा जिल्लाको हकमा भने ९५३ प्रतिशत मात्रै पर्ने गरेको जानकारी उनले मन्त्री रिजाललाई गराए। पर्सा जिल्लाका लागि छुट्याइएको अहिलेको कोटा मागको तुलनामा कम भएको गुनासो किसानहरूले आफूलाई पनि सुनाउँदै आएको उनले बताए। तर यो समस्या पर्सा जिल्लाका लागि मात्रै नभइ देशभरकै लागि भएको उनले बताए। मागको तुलनामा आपूर्ति नै कम हुँदै आएका कारण आपूर्तिमा समस्या हुने गरेको गुनासो उनले मन्त्री रिजाललाई सुनाए। लामिछानेका अनुसार गत फागुनमा आयात भएको मल मध्ये पर्सा जिल्लालाई उपलब्ध भएको १४ हजार बोरा युरिया र ११ हजार बोरा डीएपी मध्ये हालसम्म ९० प्रतिशत मल किसानलाई वितरण भइसकेको छ। मन्त्री रिजाललाई जानकारी गराउँदै लामिछानले भने, साल्ट ट्रेडिङले आयात गर्न लागेको मध्ये २६ हजार ५ सय मेट युरिया र २५ हजार मेट डिएपी पाइप लाइनमा छ, यी दुवै मल वैशाखको अन्तिम सातादेखि जेठको पहिलो साता सम्म वीरगन्ज आइपुग्छ।' यसका अतिरिक्त २७ हजार मेटन युरिया र २० हजार मेट डिएपी मल खरिदका लागि टेण्डर पनि भइसकेको जानकारी उनले गराए।"
वायुसेवा निगमका अध्यक्ष अधिकारीलाई प्राधिकरणले सोध्यो स्पष्टीकरण,"काठमाडौं : नियामक निकाय नेपाल नागरिक उड्डयन प्राधिकरणले नेपाली ध्वाजावाहक नेपाल वायुसेवा निगमका अध्यक्ष युवराज अधिकारीलाई तीन दिने स्पष्टीकरण सोधेको छ। प्राधिकरणले आजबाट तीन दिनभित्र आफै उपस्थित भई स्पष्टीकरण दिन अधिकारीलाई निर्देशन दिएको हो। प्राधिकरणले लागू गरेको विमानस्थल सेवा शुल्क नियमावली २०७८ लाई कार्यान्वयन नगरेको भन्दै निगम अध्यक्षलाई स्पष्टीकरण साधेको हो। निगमले त्रिभुवन अन्तर्राष्ट्रिय विमानस्थल र गौतमबुद्ध अन्तर्राष्ट्रिय विमानस्थलमा अन्य अन्तर्राष्ट्रिय उडान गर्ने स्वदेशी तथा विदेशी वायुसेवा कम्पनीहरूलाई ग्राउण्ड ह्याण्डलिङ सेवा उपलब्ध गराउँदै आएको छ। प्राधिकरणले गत वर्ष नियमावली संशोधन गर्दै भुमस्थ प्रबन्ध सेवा(ग्राउन्ड ह्यान्डलिङ) वापत संकलन गर्न पाउने संशोधित सेवा शुल्क लागू गर्न पत्राचार गरेको थियो। प्राधिकरणले गत असोज ८ गते पहिलो पटक र गत चैत्र १७ गते २ पटक गरी निगमलाई संशोधित सेवा शुल्क लागू गर्न निर्देशन दिएको थियो। तर, निगमले संशोधित सेवा शुल्क र प्राधिकरणको निर्देशक पालना नगरेको भन्दै निगम अध्यक्ष युवराज अधिकारीका नाममा स्पष्टीकरण सोधेको हो। प्राधिकरणले मन्त्रिपरिषदबाट स्वीकृत भएको नियमावलीको नीतिगत व्यवस्था हालसम्म कार्यान्वयन नगुर्नको कारण निगमसँग सोधेको छ। यस्तै, संशोधित ग्राउन्ण्ड ह्याडलिङ शुल्क र सो शुल्कमा ५० प्रतिशत छुट दिई नयाँ सञ्चालनमा आएका अन्तर्राष्ट्रिय विमानस्थलमा उडान गर्ने वायुसेवाहरूलाई आकर्षित गर्न गरिएको प्रयास कार्यान्वयन नहुँदा वायुसेवा कम्पनी र विमानस्थलहरूले व्यहोरेको क्षतिको जिम्मेवारी कसले लिने भनेर निगम कार्यकारीलाई प्रश्न सोधेको छ। प्राधिकरणले गरेको नीतिगत निर्णय कार्यान्वयनमा निगमले गरेको ढिलासुस्ती तथा अवज्ञाको मुख्य जिम्मेवार व्यक्तिलाई निगमका कार्यकारी अध्यक्षबाट किन नहटाउने भनेको छ। निगमले भने सो सम्बन्धमा प्राधिकरणलाई जवाफ पहिला नै पठाएको बताएको छ। गौतमबुद्ध विमानस्थलको सम्बन्धमा ग्राउन्ड ह्यान्डलिङमा ५० प्रतिशत छुट दिँदा त्यसको क्षतिपूर्तिका सम्बन्धमा प्राधिकरण जवाफदेही नभएको बताएको छ। एउटा जहाज पनि आउँछ, ग्राउन्ड ह्यान्डलिङ गर्दा लाग्ने खर्च नै उठ्दैन कसरी ५० प्रतिशत छुट दिने, निगम स्रोतले भन्यो।"
बाँके सिँचिने सिक्टा,"बाँकेमा ५२ हजार हेक्टर खेतीयोग्य जमिन छ। ३६ हजार हेक्टरमा धान खेती हुन्छ। अधिकांश आकासे पानीमा भर पर्नुपर्छ। कुलो, डिपबोरिङ र अन्य स्रोतबाट गरी २७ प्रतिशत किसानले मात्र सिँचाइ सुविधा पाएको कृषि ज्ञान केन्द्र बाँकेको अभिलेखमा छ। जिल्लामा कृषि क्षेत्रबाट समृद्धिको आधार हुने राष्ट्रिय गौरवको सिक्टा सिँचाइ आयोजना निर्माणाधीन छ। आयोजनाका डिभिजनल इन्जिनियर विशाल यादवका अनुसार पश्चिमी नहरबाट ३३ हजार ७ सय ६६ र पूर्वी नहरबाट ९ हजार हेक्टर गरी ४२ हजार ७ सय ६६ हजार हेक्टर जग्गामा सिँचाइ सुविधा पुर्याउने लक्ष्य छ। बाँके जिल्लाको खेतीयोग्य ऊर्वर जमिनमा सिँचाइ सुविधा पुर्याएर किसानको प्रतिव्यक्ति आय १ हजार ४ सय ९२ रुपैयाँमा बढाएर ४ हजार ५ सय ६५ रुपैयाँ पुर्याउने लक्ष्यसाथ सिक्टा सिँचाइ आयोजना सुरु भएको थियो। अहिले सिक्टाबाट कति किसानले सिँचाइ सुविधा पाएका छन् त ? पश्चिमी नहरबाट १६ हजार हेक्टर र पूर्वी नहरबाट पनि लक्ष्यको आधा किसानले सिँचाइ सुविधा पाएका छन्, इन्जिनियर यादवले प्रष्ट पारे, पश्चिमी मूलनहर ४५२५ किलोमिटर निर्माण भइसकेको छ। त्यहाँ पानी नियमित रूपमा छोडिएको छ। पूर्वी नहरको ५३५ किलोमिटरमध्ये ३९६७५ किलोमिटरको काम सम्पन्न भइसकेको छ। पूर्वी नहरमा १४९ क्युमेक्स पानी छोडिएको छ। लुम्बिनी प्रदेश सरकारका निवर्तमान मन्त्री कृष्णा केसी नमुनाको उपस्थितिमा गत १८ चैतमा सिक्टा सिँचाइको पूर्वी नहरमा पानी छोडेर परीक्षण गरिएको थियो। १४ क्युमेक्स क्षमताको नहरमा पूरै पानी छोडिएको थियो। नहरमा अहिले पनि नियमित पानी छोडिएको छ। लुम्बिनी प्रदेशसभा सदस्य नमुना सिक्टा सिँचाइ बाँकेका किसानको भविष्यसँग जोडिएकाले समयमै काम सम्पन्न गर्न दबाब दिँदै आएकी छन्। निर्माणमा हुने अवरोधमा उनले सहजीकरण गरिरहेकी छन्। उनी भन्छिन्, कुनै पनि बाहानामा सिक्टाको निर्माण रोक्नु हुँदैन। बाँकेका किसानको भाग्य र भविष्यसँग जोडिएको राष्ट्रिय गौरवको आयोजना भएकाले हामीले सहजीकरण गरिरहेका छौं। सिक्टाको पानी आउनेबित्तिकै बाँकेको खेतीयोग्य जमिनबाट तीन बाली लगाएर जिल्लालाई समृद्ध बनाउन मद्दत मिल्नेछ। लुम्बिनी प्रदेश सरकारले जिल्लाका हरेक निर्वाचन क्षेत्रमा एकएकवटा स्मार्ट कृषि गाउँ बनाएर तीन बालीको अभ्यास गरिसकेको छ। प्रदेश सरकारको स्मार्ट कृषि गाउँ कार्यक्रम सम्पन्न भए पनि किसानले तीन बालीको अभ्यास छोडेका छैनन्। सिक्टाको सिँचाइ पुगेपछि फत्तेपुरका किसानले मकै खेतीमा सिँचाइ गरेर लाभ लिएका छन्। निर्माण सम्पन्न भइसकेको पश्चिमी मूल नहरको ४५२५ किलोमिटर क्षेत्रमध्ये करिब १७ किलोमिटर क्षेत्रमा चर्किने र भत्किने समस्या छ। घुलनशील माटोका कारण बालापुर क्षेत्रको करिब ६ किलोमिटर क्षेत्रको अधिकांश नहरको प्यानल चर्किएका छन् भने किनारमा भ्वाङ परेका छन्। प्रतिसेकेन्ड ५० हजार लिटर (५० क्युमेक्स) पानी बग्ने क्षमताको भनेर निर्माण गरिएको सिक्टाको पश्चिमी मूल नहरले परीक्षणकालमै प्रतिसेकेन्ड चार हजार लिटर पानीको दबाब थेग्न सकेन। १४ असार २०७३ मा पहिलो पटक ढकेरीमा मूल नहर भत्किएको थियो। ७ साउन २०७५ मा ढकेरीको चंगाई खोलानजिकै दोस्रो पटक मूल नहर भत्किएको थियो। त्यसैले अहिले पनि पश्चिमी नहरमा पूर्ण क्षमतामा पानी छोड्न सकिएको छैन। आयोजनाले पश्चिमी नहरमा बढीमा ७ क्युमेक्ससम्म पानी छोडेको छ। ठाउँठाउँमा मर्मत सम्हार गर्दै पानी छोडिरहेको छ। २०७० साल माघभित्र १२ अर्ब ७० करोड लागतमा सम्पन्न गर्ने लक्ष्य साथ २०६२ सालमा सिक्टा सिँचाइ आयोजनाको काम सुरु गरिएको थियो। आयोजनाको गुरुयोजना पटकपटक संशोधन भएर लागत बढाइँदै गएको छ। राप्तीसोनारीका केही वडा र नरैनापुर गाउँपालिकाका सबै वडामा सिँचाइ पुर्याउन पूर्वी नहरको ९ हजार हेक्टर क्षेत्रमा सिँचाइ सुविधा विस्तार गर्ने गरी पहिलो गुरुयोजना संशोधन भएको थियो। गुरुयोजना परिमार्जन गरेर आर्थिक वर्ष २०७६ ७७ सम्ममा २५ अर्ब २ करोड लागतमा काम पूरा गर्ने लक्ष्य राखिएको थियो। दोस्रोपटक निर्धारण गरिएको लक्ष्यअनुरूप काम नभएपछि तेस्रोपटक आयोजनाको लागत र समयसीमा बढाएर अब ५२ अर्ब ८९ करोडको लागत पुर्याइएको छ। इन्जिनियर यादव भन्छन्, तेस्रो फेजको गुरुयोजना अनुसार अब आर्थिक वर्ष ०८९९० मा सिक्टा सिँचाइ आयोजनाको काम सम्पन्न गर्ने लक्ष्य राखिएको छ। तेस्रो फेजबाट नहर, मूल नहर, शाखा, प्रशाखा निर्माण गर्ने मात्र नभइ सिँचित क्षेत्र बचाउको कार्यक्रम पनि राखिएको छ। सिक्टा सिँचाइ आयोजनाको काम सम्पन्न भएमा पश्चिमी नहरबाट बाँकेको राप्तीसोनारी गाउँपालिका, कोहलपुर नगरपालिका, बैजनाथ गाउँपालिका, जानकी गाउँपालिका, खजुरा गाउँपालिका, डुडुवा गाउँपालिका र नेपालगन्ज उपमहानगरपालिकाको ३३ हजार ७६६ हेक्टर र पूर्वी नहरबाट राप्तीसोनारीका केही वडा र नरैनापुर गाउँपालिकाको गरी ९ हजार हेक्टर गरी ४२ हजार ७६६ हेक्टर कृषियोग्य खेतमा पानी पुग्नेछ। ४६ हजार ७ सय १५ किसान परिवारले वर्षभरि नै सिँचाइ सुविधा पाउनेछन्। उत्पादकत्वमा करिब २ गुणा वृद्धि हुने अपेक्षा गरिएको छ।"
एमाले सचिव टोपबहादुर रायमाझीका छोरा सन्दीप बुटवलबाट पक्राउ,"बुटवल : नेकपा एमालेका सचिव टोपबहादुर रायमाझीका छोरा सन्दीप रायमाझी पक्राउ परेका छन्। सन्दीपलाई बुटवलबाट पक्राउ गरी भैरहवा लगिएको प्रहरी प्रमुख भरत विकले जानकारी दिए। उनको स्वास्थ्य परीक्षण गरी जिप्रका रूपन्देहीमा राखिएको र भोलि काठमाडौं पठाउने तयारी छ। नक्कली भुटानी शरणार्थी प्रकरणमा सांसद टोपबहादुर रायमाझी र उनका छोरा सन्दीपविरुद्ध पनि पक्राउ पुर्जी जारी भएको थियो। जिल्ला प्रहरी परिसर काठमाडौंका प्रमुख एसएसपी दानबहादुर कार्कीले नक्कली भुटानी शरणार्थी प्रकरणमा रायमाझीका बाबु छोराविरुद्ध पक्राउ पुर्जी जारी भएको अन्नपूर्णलाई जानकारी दिए। सोही घटनामा संलग्न रहेको आरोपमा उपराष्ट्रपति कार्यालयका सचिव टेकनारायण पाण्डे पक्राउ परेका छन्। उनीसँग सोधपुछ भइरहेको प्रहरीले जनाएको छ। यसअघि मंगलबार मात्रै तत्कालीन गृहमन्त्री रामबहादुर थापाका सुरक्षा सल्लाहकार इन्द्रजित राई प्रक्राउ परेका थिए । राईका छोरा निरजविरुद्ध पनि पक्राउ पुर्जी जारी भएको छ। तर,उनी फरार छन्। नक्कली भुटानी शरणार्थी प्रकरणमा राईका बाबु छोरा र रायमाझीका बाबु छोराको संलग्न रहेको प्रहरीको प्रारम्भिक अनुसन्धानले देखाएको छ। प्रहरीले सन्दीपको नाममा काटिएको डेढ करोडको चेक पनि प्रमाणको रुपमा फेला पारेको उच्च स्रोतले जनाएको छ। प्रहरीको अनुसन्धानमा भुटानी शरणार्थी बनाएर अमेरिका लैजाने भन्दै ८७५ नेपालीसँग १० देखि ५० लाखसम्म उठाउने गरेको आरोप पक्राउ परेकामाथि छ। भुटानी शरणार्थी भन्दै नक्कली कागजात बनाएर नेपाली नागरिकलाई अमेरिका पठाउने धन्दामा हाई प्रोफाइल व्यक्तिको पनि संलग्नता देखिएपछि प्रहरीले अनुसन्धान तीव्र पारेको हो। जिल्ला प्रहरी परिसर काठमाडौंका प्रवक्ता सिताराम रिजालले शरणार्थी बनाएर अमेरिका पठाउने कार्यमा संलग्न भएको भन्दै दुई जनाको उजुरी परिसरमा दर्ता भएको छ उजुरीका आधारमा हालसम्म ७ जना पक्राउ परेका छन्। सोही घटनामा रायमाझीका सहयोगी सानु भण्डारी, कांग्रेस नेतृ सुजाता कोइरालाका पूर्वस्वकीय सचिव केशव दुलाल, सागर थुलुङ, टंक गुरुङ र सन्देश शर्मा पोख्रेल पक्राउ परिसकेका छन्। संगठित अपराधको कसुरमा उनीहरूविरुद्ध अनुसन्धान भइरहेको छ ।"
गढीमाई मन्दिरमा पाँच दलका नेता र मन्त्रीलाई प्रवेश निषेध,"वीरगन्ज : पाँच दलीय गठबन्धनका नेता र सरकारका मन्त्रीहरूलाई बाराको गढीमाई मन्दिरसँगै महागढीमाई नगरपालिका क्षेत्रमा प्रवेशमा रोक लगाइएको छ। महागढीमाई नगरपालिकाका मेयर उपेन्द्र प्रसाद यादवले बुधबार दिउँसो सामाजिक सञ्जाल फेसबुकमा स्टाटस लेख्दै महागढीमाई नगरपालिका र यस नगरपालिकामै पर्ने गढीमाई मन्दिरमा गठबन्धन दलका नेता र संघीय सरकारका मन्त्रीहरूलाई प्रवेश निषेध गरिएको बताएका हुन्। फेसबुक पेजमा उनले लेखेका छन्, बारा जिल्ला क्षेत्र नम्बर २ मा महागढीमाई नगरपालिकाअन्तर्गत श्री गढीमाई मन्दिरको प्रांगणमा तथा यस नगरपालिका क्षेत्र भित्र पाँच दलीय गठबन्धनका नेतागण तथा मन्त्रीज्यूहरूको प्रवेश निषेधित गरिएको कुरा सबैमा जानकारी गराउन चाहन्छु। धन्यवाद। बारा क्षेत्र नम्बर २ मा वैशाख १० मा भएको उपनिर्वाचनमा पाँच दलीय गठबन्धनका उम्मेदवार जसपा अध्यक्ष उपेन्द्र यादवलाई जिताउन अहोरात्र खटिएका मेयर यादवले बुधबार सामाजिक सञ्जालमा यस्तो पोष्ट गरिएपछि यसले चौतर्फी चर्चा पाएको छ। २०७९ वैशाख ३० मा भएको स्थानीय तह निर्वाचनमा महागढीमाई नगरपालिकाको मेयरमा नेपाली कांग्रेसबाट उम्मेदवारी दिएर यादव मेयरमा निर्वाचित भएका थिए। २०७४ मा पनि उनी कांग्रेसबाटै मेयरमा निर्वाचित भएका थिए। नगरपालिकामा संघीय मामिला तथा स्थानीय प्रशासन मन्त्रालयले तीन महिनादेखि प्रमुख प्रशासकीय अधिकृत नपठाएको आक्रोशमा मेयर यादवले महागढीमाइ नगरपालिका क्षेत्र र गढीमाई मन्दिरभित्र गठबन्धन दलका नेता र मन्त्रीहरूलाई प्रवेश निषेध गरिएको भन्दै सामाजिक सञ्जालमा पोष्ट गरेका हुन्। उक्त पोष्टमा मेयर यादव आफैले कमेन्ट गर्दै लेखेका छन्, 'नगरपालिकामा प्रमुख प्रशासकीय अधिकृत नभएको तीन महिना बितिसक्यो। अहिले पनि अतोपत्तो छैन। यसको कारणले नगरपालिकाका सम्पूर्ण कामकाज बन्द हुनका साथै कर्मचारी लगायत स्थानिय बासीहरूको जीवन कष्टकर हुने भएको अवस्था छ। महागढीमाई नगरपालीकाको विकासको लागि गठबन्धनका नेता र मन्त्रीज्यूहरूले वाचा गरेपनि अहिले सम्म हाकिम नपठाएर विजोगको अवस्था सिर्जना भएकाले आज म यो कदम उठाउन बाध्य भएको छु।' मेयर यादवका अनुसार गत फागुनको सुरुमै तत्कालीन प्रमुख प्रशासकीय अधिकृत महम्मद शेरे मुस्तफा सरुवा भई अन्त गएपछि महागढीमाई नगरपालिकाको कार्यालय तीन महिनादेखि प्रमुख प्रशासकीय अधिकृतवीहिन् छ। मन्त्रालयले अर्को प्रमुख प्रशासकीय अधिकृत नपठाइदिँदा नगरपालिकाका कर्मचारीहरूले तलब समेत खान नपाएको, आर्थिकदेखि प्रशासनिक कामहरू ठप्प नै भएको, सेवाग्राहीहरूको काम नहुँदा कर्मचारी र जनप्रतिनिधिले गालीगलौज सुन्नु परेको गुनासो मेयर यादवको छ। प्रमुख प्रशासकीय अधिकृतका लागि मन्त्रालयमा आफू तीन महिनादेखि धाइरहेको भएपनि आश्वासन मात्र पाएको तर हालसम्म प्रमुख प्रशासकीय अधिकृत कार्यालयमा नआएको मेयर यादवले बताए। यादवले भने, मन्त्रालयमै धाएर पटक पटक ताकेता गर्दा गर्दै थाकेपछि विकल्प नदेखिएपछि बाध्य भएर बुधबार फेसबुकमा यस्तो स्टाटस पोष्ट गरेको हुँ।'"
नहेपौं जुटलाई !,"मोरङको रंगेली जुट खेतीका लागि उर्वरभूमि मानिन्छ। कुनै समय यहाँका अधिकांश किसान यसको खेती गर्थे। तर, अहिले खेती घट्दै गएको छ। आम्दानीभन्दा खर्च धेरै हुँदा जुटतर्फ किसान उत्साहित छैनन्। उनीहरू वैकल्पिक बालीतर्फ आकर्षित भइरहेका छन्। नगदे बालीका रूपमा चर्चित जुट खेतीमा किसानलाई टिकाइराख्ने नयाँ योजना पनि सरकारसँग छैन। जुटतर्फ आकर्षण घट्दै जाँदा त्यसको प्रत्यक्ष असर जुट उद्योगहरूमा परेको छ। कोसी प्रदेशको कृषि मन्त्रालयका अनुसार मोरङबाहेक झापाको पाठामारी र गौरीगन्ज तथा सुनसरीको देवानगन्जलगायतका केही भूभागमा गुणस्तरीय जुट उत्पादन हुन्छ। पछिल्लो समय तीनवटै जिल्लामा जुट खेतीको अवस्था निराशाजनक छ। बर्सेनि खेती खुम्चिँदै छ। दक्ष मजदुर, मल र बिउ अभावको सामना गर्न नसकेपछि किसान विकल्पतिर लागेका छन्। जुटका ठाउँमा अन्य बाली लगाउँदै छन्। रंगेली नगरपालिका८ दर्बेसाका श्रवणकुमार सरदार पाँच वर्षअघिसम्म डेढ बिघामा जुट खेती गर्थे। अहिले ७ कट्ठामा सीमित भएको छ। सरकारबाट प्रोत्साहन भएन। लगानी उठ्न नै मुस्किल पर्यो, उनी भन्छन्, जुटमा कृषकको आकर्षण घट्न थालेको छ। मल, बिउ, जन सबैको भाउ बढ्यो। जुटको मूल्य बढे पनि महँगीलाई धान्न सक्ने अवस्था नरहेको गुनासो उनको छ। भलसरियादेवी सरदारले पनि एक बिघामा जुट लगाउँथिन्। अहिले पाँच कट्ठामा लगाउने गरिएको उनले सुनाइन्। लगानी उठाउन मुस्किल परेपछि अन्य बाली लगाउन थालें, उनले भनिन्, काम गर्ने मान्छे पाइँदैन भने मल र बिउ पनि अभाव हुन्छ। जुटतर्फ सरकारले प्रोत्साहन नगरेको गुनासो उनले पोखिन्। सरकारले सहयोग गर्ने हो भने जुटबाट सम्भावना धेरै रहेको भलसरियादेवीको भनाइ छ। खेती घटेपछि जुटको कच्चा पदार्थ पनि अभाव हुन थालेको छ। मोरङ र सुनसरीमा ६ वटा जुट उद्योग सञ्चालनमा छन्। १५ वर्षअघिसम्म कोसी प्रदेशमा १२ वटा थिए। ती उद्योगका भरमा किसान जुटको खेती गर्थे। उद्योगले किनिदिँदा किसानले राम्रै फाइदा लिएका थिए। सरकारी स्वामित्वका सहित ६ उद्योग बन्द हुँदा किसानले पनि धमाधम खेती छाड्न थाले। अहिले निजी क्षेत्रबाट रघुपति, अरिहन्त, बाबा, स्वस्तिक, नेपाल र चन्द्रशिव गरेर ६ वटा उद्योग सञ्चालनमा रहेको नेपाल जुट मिल्स एसोसियसनका अध्यक्ष राजकुमार गोल्छाले बताए। ती उद्योगले २ सय ३० मेट्रिकटन उत्पादन क्षमता राख्ने गरेको उनको भनाइ छ। सञ्चालनमा रहेका उद्योग पनि आधुनिकीकरणमा जान सकिरहेका छैनन्। उद्योगीका अनुसार १९ औं शताब्दीका मेसिनका भरमा चलेका उद्योगले हाल अन्तर्राष्ट्रिय बजारमा प्रतिस्पर्धा गर्न सक्ने अवस्था छैन। उत्पादन धेरै र लागत कम पर्ने भएकाले उद्योगलाई आधुनिकीकरणतर्फ लैजाने प्रयास भइरहेको छ, रघुपति जुट मिल्सका सञ्चालकसमेत रहेका गोल्छाले भने, त्यसमा सरकारबाट सहयोग हुनुपर्छ। नेपालमा उत्पादित जुटका सामग्री महँगो पर्ने हुँदा अन्तर्राष्ट्रिय प्रतिस्पर्धामा गाह्रो परिरहेको उनको भनाइ छ। अर्कोतर्फ कच्च पदार्थको अभाव हुँदा उद्योग धराशायी हुने अवस्थामा पुगेका छन्। भारत र बंगलादेशबाट कच्चा पदार्थ आयात गर्नुपर्ने उनले बताए। मोरङ र सुनसरीका उद्योगलाई वार्षिक लगभग ६० हजार मेट्रिकटन कच्चा पदार्थ आवश्यक पर्छ, गोल्छा भन्छन्, नेपालमा उत्पादितले २० प्रतिशत मात्रै धानेको छ। अरू बाहिरबाट ल्याउनुपर्छ। कच्चा पदार्थ अभाव हुँदा जुटको खेती बढाउने पहल भइरहेकाले त्यसमा सरकारले साथ दिनुपर्ने उनी बताउँछन्। बाहिरी मुलुकबाट मगाउँदा महँगो पर्छ। स्थानीय स्तरमा उत्पादन बढाउन सकियो भने उद्योगलाई सहज हुने थियो, उनी भन्छन्, जुट उत्पादनका लागि गुणस्तरीय बिउ चाहियो। बिउ र रेटिङको व्यवस्था मात्रै सरकारले गरिदियो मात्रै पनि राम्रो हुने थियो। सरकारी साथ पाएमा जुटतर्फ कृषक आकर्षित भएर मुलुककै अर्थतन्त्र र समृद्धिमा सहयोग पुग्ने तथा रोजगारीको अवस्था सिर्जना हुने गोल्छाको भनाइ छ। अर्कोतर्फ बढी अक्सिजन दिने भएकाले जुटको खेती वातावरणीय हिसाबले पनि राम्रो मानिन्छ। जुटको पात कुहिँदा अरू बालीका लागि मल पनि राम्रोसँग पुग्छ, उनले भने, जुटको सन्ठी दाउराका रूपमा प्रयोग गर्न सकिन्छ। प्रदेशको कृषि मन्त्रालयका प्रवक्ता पशुपति पोखरेल पहिले भारतीय मजदुर पर्याप्त पाउँदा जुटको खेती फस्टाएको बताउँछन्। २०४५ सालसम्म खेती राम्रैसँग हुन्थ्यो। त्यसपछि क्रमशः घट्दै गयो, उनले भने, नेपालमा मजदुर पनि पाइन छाडे। वैकल्पिक खेतीतर्फ लागेका कारण जुटतर्फ कृषकको उत्साह देखिँदैन। उनका अनुसार जुट प्रत्येक वर्ष चैत र वैशाखमा लगाएर साउन अन्तिममा काट्न सकिन्छ। जुटमा आधारित उद्योगलाई कच्चा पदार्थ तयार पार्ने प्रक्रिया अलि झन्झटिलो भएकाले पनि कृषकमा आकर्षण नदेखिएको पोखरेलको भनाइ छ। जुटको खेतीबाट कच्चा पदार्थ उत्पादन हुन्छ। उद्योगबाट उत्पादित जुटका झोला र बोरा निर्यात गर्न सकिन्छ। कृषकलाई आकर्षित गराउन सकियो भने मुलुकको अर्थतन्त्रलाई फाइदा पुग्छ। जुटबाटै समृद्धि सम्भव छ, वरिष्ठ कृषि विकास अधिकृत पोखरेलले भने, जुट खेती बढ्यो भने कच्चा पदार्थ बाहिरबाट ल्याउन पर्दैन। नेपाली पैसा बाहिरिँदैन। उल्टै निर्यात गर्दा फाइदा पुग्छ। जुट खेती मुलुकका लागि बहुउपयोगी र धेरै फाइदाजनक हुन्छ। जुटमा सम्भावना धेरै रहेका कारण त्यसबाट फाइदा लिन कृषक एवं उद्योगलाई प्रोत्साहन आवश्यक पर्ने उनको भनाइ छ। उनका अनुसार हाल मोरङ, सुनसरी र झापामा ६ हजार ९ सय ६२ हेक्टरमा जुट खेती हुने गरेको छ। आर्थिक वर्ष २०७८०७९ मा ९ हजार ९ सय १६ मेट्रिकटन उत्पादन भएको थियो। पछिल्लो समय खेती गर्ने क्षेत्रफल घटेर गएको छ। क्षेत्रफल घटेपछि उत्पादन घट्ने नै भयो, उनले भने, उत्पादन बढाउन विशेष योजना चाहिन्छ। त्यसले मुलुकलाई हित गर्छ। यसवर्ष मोरङमा ५ हजार ७० र सुनसरीमा १ हजार ३ सय ३२ हेक्टर क्षेत्रफलमा जुट खेती लगाइएको छ। अघिल्लो वर्षको तुलनामा ७० हेक्टर क्षेत्रफलमा कम जुट लगाइएको पोखरेलले बताए। उनका अनुसार अघिल्लो वर्ष २ हजार ८ सय रुपैयाँ प्रतिमन पर्ने जुट अहिले ३ हजार ९ सय ५० रुपैयाँसम्ममा बिक्री हुन्छ। जुट खेती कम हुन थालेपछि उद्योगमा चाहिने कच्चा पदार्थको लागि भने परनिर्भरता हुने क्रम बढेको उद्योगीको भनाइ छ। जसका कारण धेरै मजदुरलाई रोजगारी दिने उद्योगसमेतलाई समस्या पर्दै गएको छ। नेपालमा ४० को दशकसम्म जुट विकास संस्थान थियो। जसले जुट उत्पादन वृद्धिलगायतका विषयमा अध्ययन अनुसन्धान गर्दै किसानलाई प्रविधिको बारेमा तालिम दिने गरेको थियो। तर, सरकारले संस्थानलाई जुट व्यापार कम्पनीमा परिणत गर्यो। पछि घाटामा गएपछि खारेज गरिदियो। त्यसपछि भने जुट खेतीप्रति किसान निराश भए। उत्पादनमा ह्रास आयो। अहिले सुनसरीको तरहरामा रहेको जुट अध्ययन केन्द्रले जुटको विकासमा सक्रियतापूर्वक काम गर्न नसकेको मन्त्रालयले जनाएको छ। कर्मचारी र साधनस्रोतको अभाव छ। मन्त्रालयका प्रवक्ता पोखरेल सम्भावना धेरै रहेका कारण अध्ययन एवं अनुसन्धान गरेर किसानलाई प्रविधि र उन्नत तथा गुणस्तरीय बिउमा सहयोग गरी जुट खेतीलाई प्रोत्साहन गर्नुपर्ने सुझाव दिन्छन्। उनले अरू बालीजस्तै जुट खेतीलाई प्राथमिकतामा राखी अनुदान दिएर किसानलाई सहयोग र सहुलियत दिने योजना बनाइनुपर्ने बताए। उनका अनुसार धेरैभन्दा धेरै रोजगारी सिर्जना, उत्पादन र प्रयोग दुवै वातावरणमैत्री, कच्चा पदार्थ उत्पादन आदि यसका फाइदाहरू हुन्। सुनसरी र मोरङमा रहेका जुट उद्योगले १२ हजारभन्दा बढीलाई रोजगारी दिएका छन्।"
दार्चुला हिमपहिरो : दुई महिलासहित तीनजनाको शव भेटियो,दार्चुला : दार्चुलाको व्यास गाउँपालिका१ मा हिमपहिरोमा परेर सम्पर्कविहीन रहेका पाँचजनामध्ये दुई महिला र एक पुरुषको शव फेला पारेको छ । मंगलबारदेखि हिमपहिरोमा परेर सम्पर्कविहीन भएका यार्सा सङ्कलकमध्ये सातजनाको सशस्त्र प्रहरीले उद्दार गरेको थियो भने पाँचजना सम्पर्कविहीन थिए । दार्चुलाको छाङरुमा रहेको सशस्त्र प्रहरी बल ५० नम्बर गुल्मका गुल्मपति सशस्त्र प्रहरी नायब उपरीक्षक ईश्वरीदत्त भट्टले केहीबेर अघि बेपत्ता भएको ठाउँबाट झन्डै अढाइ किलोमिटर तल तीनजनाको शव भेटिएको जानकारी दिए । उनले शव भेटिएपनि पहिचान भने नखुलेको जानकारी दिए। अझै दुईजना बेपत्ता छ्न् । उनीहरूको खोजी कार्य भइरहेको प्रमुख जिल्ला अधिकारी किरन जोशिले बताइन् । अहिले पनि मुसलधारे पानी परेकोले उद्दार कार्यमा कठिन भएको उद्दारमा खटिएको टोलिले जानकारी दिएको छ। शव जिल्ला सदरमुकाम ल्याउने तयारी भएपनि पानी परिरहेकाले समस्या भएको छ।
चाइनिज स्याउ तस्करी प्रकरण : सशस्त्रले सुरू गर्यो छानबिन,"झापा : दक्षिणी झापाको कचनकवल गाउँपालिका ४ स्थित पूर्वी लोदावारि नाकाबाट चाइनिज स्याउ भारत तस्करी भएको घटनाबारेमा सशस्त्र प्रहरी बल नेपाल कोसी प्रदेश बराह बाहिनी मुख्यालय सुनसरीले छानबिन सुरू गरेको छ । सशस्त्र प्रहरी बल बराह बाहिनी मुख्यालय सुनसरीका डीआइजी अञ्जनीकुमार पोखरेलले चाइनिज स्याउ तस्करी घटनाको बारेमा बराह बाहिनी मुख्यालय सुनसरीका एसपी विक्रम हुमागाईँको नेतृत्वमा तीन सदस्य छानबिन समिति गठन गरेका छन्। एसपी हुमागाईँ नेतृत्वमा खटाइएका टोली मंगलबार नै झापामा आएर छानबिन सुरु गरेको डीआइजी पोखरेलले अन्नपूर्णलाई जानकारी गराए । एसपी हुमागाईँ टोलीले सशस्त्र प्रहरी बल नेपाल प्रस्तावित सीमा सुरक्षा गुल्म घेरावारिका डीएसपी सुमन शर्मा र सशस्त्र प्रहरी बल नेपाल बोर्डर आउट पोस्ट केचनाका इन्स्पेक्टर ओकिल धानुकसँग स्याउ तस्करी घटनाको बारेमा सोधपुछ गरेका छन् । सीमा सुरक्षा गुल्म घेरावारिका डीएसपी शर्माको मातहत नै बिओपी केचना पर्छ । बिओपी केचना नजिकैको पूर्वी लोदावारि नाकाबाट ठूलो मात्रामा स्याउ तस्करी भएको थियो । सीमामा तैनाथ सशस्त्र प्रहरीले आइतबार बेलुका ७ बजेर ४५ मिनेटमा मे १ ज २८०४ नम्बरको योद्धा पिकअप गाडीमा लोड गरिएको ११५ कार्टुन चाइनिज फुजि स्याउ बरामद गरेको थियो । स्याउ लोड गरिएको गोदामको पनि पहिचान भएपछि राजश्व अनुसन्धान कार्यालय इटहरीको टोली पनि घटनास्थल पुगेको थियो। राजश्वका अनुसन्धान अधिकृत विनोद पोखरेलको टोलीले पूर्वी लोदावारिस्थित जयनारायण साहको गोदाममा छापा मारेर थप ४५६ कार्टुन चाइनिज स्याउ बरामद गरेको थियो। बरामद गरिएको जम्मा ५७१ कार्टुन स्याउ र गाडीको ५ लाख गरी १५ लाखमा राजश्वलाई बुझाइसकेको छ । यता राजश्वले पनि स्याउ घटनाको बारेमा छानबिन सुरु गरिसकेको राजश्व अनुसन्धान कार्यालय इटहरीका प्रमुख सुरेश आचार्यले जानकारी दिए । कृषिजन्य वस्तु कुहिने भएकाले स्याउ लिलामको प्रक्रियामा जान्छ,त्यो सँगसँगै आवश्यक छानबिनको पनि हुन्छ,उनले भने । बिहार अररिया जिल्ला फारबिसगंजका फिरतोस मियाँसँग मिलेर कचनकवलका कारोबारीहरू तिलक,जब्बर,जयनारायणलगायतले सशस्त्र र नेपाल प्रहरीसँग सेटिङ मिलाएर स्याउको लाइन (तस्करी) चलाएको स्रोतको दाबी छ ।"
सरर सेती लोकमार्ग,"चन्दले अघि सारेको सेती लोकमार्गको अवधारणा २४ वर्षपछि अर्थात् २०६६ मा तत्कालीन प्रधानमन्त्री माधवकुमार नेपाल नेतृत्वको सरकारले नीति तथा कार्यक्रममा समेट्यो। आर्थिक वर्ष २०६६०६७ यता सेती लोकमार्ग सरकारको नीति तथा कार्यक्रममा छुटेको छैन। दक्षिणको छिमेकी भारत र उत्तरको चीनको ताक्लाकोट सीमा नाका जोड्ने त्रिदेशीय महत्त्वको सेती लोकमार्गको चर्चा २०४२ सालमा सुरु भयो। सुदूरपश्चिम घर भएका तत्कालीन प्रधानमन्त्री लोकेन्द्रबहादुर चन्दले पहिलो पटक प्रधानमन्त्री हुँदा उत्तरदक्षिण सीमा जोड्ने सेती लोकमार्गको अवधारणा ल्याए। चार पटकसम्म प्रधानमन्त्री भएका चन्दले अघि सारेको सेती लोकमार्गको अवधारणा लामो समय चर्चामै सीमित बन्यो। चन्द २०३९, २०४६, २०५३ र २०५८ गरी चारपटक प्रधानमन्त्री बने। चन्दलाई समेत उछिन्दै सुदूरपश्चिमबाटै शेरबहादुर देउवा पाँच पटक प्रधानमन्त्री बने। २०५१, २०५७, २०६१, २०७३ र २०७७ गरी पाँच पटक प्रधानमन्त्री बनेका देउवाकै कार्यकालमा समेत सेती लोकमार्गले गति लिन सकेन। चन्दले अघि सारेको सेती लोकमार्गको अवधारणा २४ वर्षपछि अर्थात् २०६६ मा तत्कालीन प्रधानमन्त्री माधवकुमार नेपाल नेतृत्वको सरकारले नीति तथा कार्यक्रममा समेट्यो। आर्थिक वर्ष २०६६०६७ यता सेती लोकमार्ग सरकारको नीति तथा कार्यक्रममा छुटेको छैन। तथापि सेती लोकमार्ग निर्माण सुुरु भएको झन्डै १४ वर्ष ट्र्याक खोल्नमै सीमित छ। कैलालीको टीकापुरदेखि बझाङको उरै भन्ज्याङ हुँदै तिब्बतको (ताक्लाकोट) सीमा नाकासम्म ३ सय ५९ किलोमिटर लामो सेती लोकमार्गको हालसम्म १ सय ८७ किलोमिटर मात्रै ट्र्याक खोलिएको छ। सेती लोकमार्ग निर्माणलाई तीव्रता दिन भन्दै सरकारले उत्तरी र दक्षिणी खण्ड गरी दुई वटा योजना कार्यालय स्थापना गरेको छ। दक्षिणी खण्डका लागि अछामको साँफेबगर र उत्तरी खण्डका लागि बझाङको चैनपुरमा छुट्टाछुट्टै योजना कार्यालय राखिएका छन्। टीकापुरदेखि चैनपुरसम्म दक्षिणी खण्डमा पर्ने २ सय ४२ किलोमिटरमध्ये १ सय ४७ किलोमिटर र चैनपुरदेखि ताक्लाकोटसम्म उत्तरी खण्डमा पर्ने १ सय १७ किलोमिटरमध्ये ४० किलोमिटरमात्रै ट्र्याक खोलिएको छ। सेती लोकमार्ग दक्षिणी खण्ड सडक डिभिजन कार्यालय साँफेबगरका सूचना अधिकारी इन्जिनियर केशव मिश्रले दिएको जानकारीअनुसार दक्षिणी खण्डमा पर्ने टीकापुरदेखि बौनियाँसम्म १५ किलोमिटर, बौनियाँदेखि ठूलीगाडसम्म ३७ किलोमिटर ट्र्याक खोलिएको छ। त्यस्तै अछामको सेती र बुढीगंगा दोभानदेखि साँफेबगरसम्म २४ किलोमिटर र साँफेबगरघुघुरकोटबिडासैनसम्म ३३ किलोमिटर ट्र्याक खोलिएको छ। दक्षिणी खण्डअन्तर्गत पर्ने बझाङको रानागाउँदेखि तमेल हुँदै चैनपुरसम्म ३८ किलोमिटर सडकको ट्र्याक खोलिएको छ। दक्षिणी खण्डमा पर्ने बौनियाँदेखि ठूलीगाडसम्म २० किलोमिटर, डोटीको ठूलीगाडदेखि सेतीबुढीगंगा दोभानसम्मको ४० किलोमिटर अझै ट्र्याक खोल्न बाँकी छ। त्यस्तै, अछामको सेती बुढीगंगा दोभानदेखि साँफेबगरसम्म आठ किलोमिटर, घुघुरकोटबिडासैनसम्मको १५ किलोमिटर र बाजुरामा पर्ने बिडासैनदेखि रानागाउँसम्मको १२ किलोमिटर ट्र्याक खोल्न बाँकी छ। सेती लोकमार्ग उत्तरी खण्ड सडक डिभिजन कार्यालय चैनपुरका सूचना अधिकारी इन्जिनियर पंखसिंह धामीले दिएको जानकारीअनुसार बझाङको चैनपुरदेखि उरै भन्ज्याङ ताक्लाकोटसम्म पर्ने १ सय १७ किलोमिटर उत्तरी खण्डमध्ये चैनपुरदेखि पाल्ती भीरसम्म ४० किलोमिटर ट्र्याक खोलिएको छ। सो खण्डको ७७ किलोमिटर ट्र्याक खोल्न अझै बाँकी छ। कैलालीको मोहन्यालका ७१ वर्षीय प्रजे मगरले सेती लोकमार्गको चर्चा सुनेको वर्षौं भएको बताए। उमेर ढल्किनै लाग्दासमेत लोकमार्गको ट्र्याकसमेत नखोलेपछि सडक चुनावी नारा मात्रै भएझैं लागेको छ। हामी जवान हुँदै यो सडकको चर्चा सुनेका हौं, अहिलेसम्म ट्र्याकसमेत खुलेको छैन निराश हुँदै उनले भने, यो सडक नेताहरूको चुनावी एजेन्डा मात्रै हो कि जस्तो लाग्छ। कैलाली र डोटी जिल्लाको पूर्वी भाग, अछाम, बाजुरा र बझाङ जिल्लाका महत्त्वपूर्ण धार्मिक तथा पर्यटकीय गन्तव्य लोकमार्गसँग जोडिएका छन्। विशेषतः हिन्दु धर्मावलम्बीका लागि आस्थाको केन्द्र मानिने कैलाश मानसरोवरसम्म पुग्न सेती लोकमार्ग पश्चिमभरिमा सबैभन्दा छोटो र कम लागत लाग्ने महत्त्वपूर्ण आयोजना हो। मान्यताअनुसार कैलाश मानसरोवर जान भारतको नैमिसारण्डदेखि सुरु गर्नुपर्छ। सेती लोकमार्गले नैमिसारण्डदेखि भारतको तिकुनियाँहुँदै टीकापुर, डोटीको पूर्वीभाग, अछामको वैद्यधानधाम, बझाङको खप्तड हुँदै ताक्लाकोटबाट कैशाल मानसरोवर जान सकिन्छ। राष्ट्रिय योजना आयोगका पूर्वसदस्य डा जनकराज शाह सेती लोकमार्ग सुदूरपश्चिमको आर्थिक, धार्मिक र पर्यटकीय दृष्टिकोणले लाइफलाइन भएको बताउँछन्। कैलालीको पूर्वी भाग, यातायात सुविधाबाट वञ्चित रहेको डोटीको पूर्वीक्षेत्र, अछामको वैद्यनाथ धाम, बाजुरा र बझाङको खप्तड हुँदै उरै भन्ज्याङसम्म जोड्ने यो सडक दूरी र लागतका हिसाबले धेरै सहज आयोजना हो डा शाहले भने। उनले उत्तरदक्षिण जोड्ने यो सडक आर्थिक रणनीतिक मार्ग मात्रै नभएर सुदूरपश्चिमको लाइफलाइन भएको बताए। यसले यहाँको जनजीवन एउटा स्तरमा पुर्याउनेछ डा शाहले भने। उनी राष्ट्रिय योजना आयोगको सदस्य हुँदा निर्माण सुरु भएको यो सडकको प्रगति सुस्त रहेकोमा उनले दुःख व्यक्त गरे। आयोजनाको काम सुस्त हुन थालेपछि अछाम क्षेत्र नं १ बाट निर्वाचित प्रतिनिधिसभा सदस्य शेरबहादुर कुँवरले वैशाख ५ गतेको प्रतिनिधिसभा बैठकमा बोल्दै सरकारको ध्यानाकर्षण गराए। भारतको उत्तर प्रदेशको १८ करोड जनसंख्याको १० प्रतिशत मात्रै पर्यटक मानसरोवरसम्म यही मार्ग भएर ल्याउन सकिने विश्वासका साथ सुरु गरिएको आयोजना हो सांसद कुँवरले भने। सुदूरपश्चिमको पर्यटन विकास, पहाडी जिल्लाहरूको बसाइँसराइ रोक्न र यहाँको आर्थिक रूपान्तरणका लागि सेती लोकमार्ग महत्त्वपूर्ण छ। यसमा कुनै प्रकारको बहानाबाजी, आलटाल हाम्रा लागि सैह्य हुने छैन। पटकपटक ध्यानाकर्षण गराउँदासमेत अन्तर मन्त्रालय समन्वयको अभावमा आयोजना निर्माणमा ढिलाइ भइरहेको उनले बताए। चार वर्षसम्म वन मन्त्रालयका कारण रूख कटान गर्नुपर्ने कैलाली र डोटीमा वातावरणीय प्रभाव मूल्यांकन नै हुन सकेन पूर्वमन्त्रीसमेत रहेका कँुवरले भने। अहिले कामले केही गति लिएको छ। कैलालीमा रूख कटान सुरु हुँदैछ, डोटीमा छपान कार्यको अनुमति आएको छ। हाल धनगढीबाट साँफेबजर पुग्न २ सय ७० किलोमिटरमा कम्तीमा १० घण्टा समय लाग्छ। टीकापुरदेखि सेती लोकमार्ग हुँदै साँफेबगरसम्मको दूरी १ सय ३५ किलोमिटर अवस्था ठ्याक्कै आधा छ। सेती लोकमार्ग निर्माण भए तीन घण्टामै साँफेबगर पुग्न सकिने कुँवरले बताए। यसले ढुवानीको लागतसमेत कम हुन जान्छ भने साँफेबगर पुग्ने समयमा बझाङको चैनपुरसम्म सजिलै पुग्न सकिन्छ। बझाङको चैनपुरदेखि ताक्लाकोटसम्म पर्ने उत्तरी खण्डको निर्माण आर्थिक वर्ष २०८४०८५ मा सम्पन्न गर्ने लक्ष्य रहेको उत्तरी खण्ड आयोजना प्रमुख तुलाराम शर्माले बताए। कडा चट्टान भएर ब्लास्ट गर्नुपर्ने हुँदा निर्माणमा केही ढिलो भए पनि निर्धारित समयमै आयोजना सम्पन्न गर्ने गरी काम भइरहेको छ शर्माले भने। कुल १ सय १७ किलोमिटर ट्र्याकमध्ये ४० किलोमिटरभन्दा बढी ट्र्याक खोलिसकेका छौं। यता, बझाङको चैनपुरदेखि टीकापुरसम्म हेर्ने सेती लोकमार्ग दक्षिणी खण्ड सडक डिभिजन कार्यालय साँफेबगरका योजना प्रमुख रमेश भट्टराईले वन मन्त्रालयले रूख कटान आदेश दिनमै समय खर्चिएको बताए। चार वर्षसम्म रूख कटानका लागि वातावरणीय प्रभाव मूल्यांकन नै हुन सकेन उनले भने। अहिले कैलालीमा रूख कटान सुरु भएको छ भने डोटीमा छपानको कार्य भइरहेको छ। कैलालीको धनगढीस्थित त्रिनगर नाकाको विकल्पका रूपमा भारतीय तिकुनियाँ हुँदै खक्रौला नाकालाई उत्तरी सीमावर्ती चीनसँग जोड्ने छोटो मार्गका रूपमा रहेको सेती लोकमार्ग निर्माणमा ध्यान दिन जरुरी छ। त्रिदेशीय नाकाबाट हुन सक्ने व्यापार, सुदूरपश्चिमको पर्यटन विकास, आर्थिक रूपान्तरण र देशकै लागि चिन्ताको विषय बनेको पहाडी जिल्लाको बसाइँसराइ नियन्त्रणका लागि यो आयोजना कोसेढुंगा सावित हुनेछ।"
अवैध गोलियाका काठसहित ट्याक्टर नियन्त्रण,झापा : झापाको हल्दीबारीबाट प्रहरीले ६ थान अवैध गोलियाका काठसहित एउटा ट्याक्टर नियन्त्रणमा लिएको छ। जिल्ला प्रहरी कार्यालय झापाबाट खटिएको प्रहरी टोलीले हल्दीबारी गाउँपालिका४ स्थित मंगलबारेमा नम्बर प्लेट नभएको ट्याक्टरमा सखुवाको गोलिया काठ लोड गरी लैजाँदै गरेको अवस्थामा शंका लागेर रोकेका थिए। प्रहरीलाई देख्न साथ चालक काठसहित ट्याक्टर छाडेर भागेका थिए। यता बरामद गरिएको ६ थान सखुवा जातको गोलिया काठसहित ट्याक्टर जिल्ला डिभिजन वन कार्यालय झापा बुझाइसकेको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। पछिल्लो समयमा जलथल जंगलमा काठ तस्करी मौलाएसँगै प्रहरीले त्यस क्षेत्रमा निगरानी बढाएको डीएसपी रिजालको भनाइ छ।
हुइँकिँदै हुलाकी मार्ग,"तराईमधेसको लाइफलाइन हो हुलाकी राजमार्ग। जिल्ला सदरमुकामलाई गाउँ तथा केन्द्रसँग जोड्न राणा शासनकालमै हुलाकी सडकको अवधारणा ल्याइएको थियो। तर, यो राजमार्गले अझै पूर्णता पाएको छैन। राणाकालीन समयदेखि नै चिठ्ठीपत्र आदानप्रदान गर्न मधेसको बस्ती हुँदै पूर्वमेचीदेखि पश्चिम महाकालीसम्म हुलाकीहरू हिँड्थे। त्यसैले यसलाई हुलाकी राजमार्ग नामाकरण गरिएको हो। हुलाकी राजमार्ग अन्तर्गत पूर्वदेखि पश्चिमसम्मको सडक ९७५ किलोमिटर छ। यस्तै राजमार्गबाट मधेसको सदरमुकामसम्म जोड्ने करिब ३२ वटा सडकहरू ८ सय १७ किलोमिटर बराबरका छन्। यसरी सबै सडकको कुल लम्बाइ करिब १८ सय किलोमिटर छ। धेरैलाई हुलाकी राजमार्ग पूर्वपश्चिम मात्र फैलिएको भन्ने छ तर महेन्द्र राजमार्गबाट तराईका सदरमुकाम, पुराना सहर र बजार केन्द्रहरू जोड्ने ३२ वटा उत्तरदक्षिण सहायक मार्गहरूलाई पनि हुलाकी राजमार्ग भनिन्छ। लामो समय बित्दा पनि हुलाकी राजमार्ग कच्ची हालतमै छ। जताततै ठूलाठूला खाडल छन्। पुलहरू बन्न सकेका छैनन्। कमला नदीमा अघिल्लो वर्ष बनेको पुल समेत बाढीले भासिँदा राजमार्ग अवरुद्ध छ। पछिल्लोपटक कालोपत्रे एवं पुल निर्माणको शिलान्यास गरेपनि खासै प्रगति भएन्। एउटै हुलाकी सडक र पुलको पटकपटक मन्त्रीले शिलान्यास गरे पनि अवस्था उही रह्यो। तत्कालीन राजा महेन्द्रले चुरे फेदीको सेरोफेरोबाट पूर्व मेचीदेखि पश्चिम महाकालीसम्म महेन्द्र राजमार्ग खोलेपछि हुलाकी सडक (राजमार्ग) राज्य स्तरबाट उपेक्षामा परेको जनकपुरका नागरिक अगुवा तथा वरिष्ठ पत्रकार विष्णुमणि खनाल बताउँछन्। तराईमधेसका सदरमुकाम जोड्न जुद्ध शमशेरकै पालामा हुलाकी सडक खोलिएको हो, खनालले भने, पछि पूर्वपश्चिम राजमार्गको शिलान्यास भएपछि हुलाकी सडकले कहिल्यै स्तरोन्नतिको मौका पाएन। हुलाकी सडक हिउँदमा धुलाम्मे तथा वर्षायाममा हिलाम्मे हुने हुँदा स्थानीयले निकै कष्ट बेहोर्नुपर्छ। सवारी साधनले उडाउने धुलोबाट स्थानीय आजित छन्। धनुषा र महोत्तरीमा भारतीय सीमा नजिक र आसपासमा ५० भन्दा बढी ग्रामीण बस्तीलाई छुने हुलाकी सडक जीर्ण हुँदा आफूहरू निकै समस्यामा परिरहेको स्थानीय सञ्जिव साह बताउँछन्। हुलाकी सडकको स्तरोन्नति नहुँदा निरन्तर यात्रा गर्नुपर्ने मान्छेहरूले कष्ट बेहोर्नु परिरहेको छ। हरेक वर्षायाममा महोत्तरीको भ्रमपुरा, औरही, देउरी, परवाहालगायत खोलाको बाढीले हुलाकी सडक क्षतविक्षत छन्। जसका कारण वर्षायाममा सदरमुकाम जलेश्वरसम्म आकस्मिक उपचारका लागि बिरामी लैजानसमेत समस्या हुन्छ। २०६५ मा सुरु गरिएको योजना २०७५ मा सम्पन्न हुने अनुमान थियो। पछि तीन वर्ष थपेर २०७८ सम्ममा निर्माण सम्पन्न गर्ने लक्ष्य थियो। तर २०८० आइपुग्दासम्म पनि निर्माण सम्पन्न भएको छैन। १ हजार ६ सय ६३ किलोमिटर कालोपत्र सडक र १ सय २५ वटा पुल निर्माण हुने अनुमान छ। आयोजनाको कुल लागत ४७ अर्ब २७ करोड अनुमान गरिएकोमा हुलाकी राजमार्ग निर्देशनालय जनकपुरधामबाट १० अर्ब लागतका २३ वटा योजना सञ्चालित छन्। हुलाकी राजमार्ग आयोजनाका प्रमुख कृष्णकुमार महतोका अनुसार घरटहरा हटाउन स्थानीयले नमानेका कारण अधिकांस स्थानमा सडकले गति लिन नसकेको हो। समस्या नभएको कुनै ठाउँ नै छैन, उनले भने, जताततै समस्या छ, कहीँ घरटहरा हटाउन अप्ठ्यारो छ त कतै अदालतले घरटहरा नहटाउन निषेधाज्ञा जारी गरेको छ। कतै स्थानीय अवरोध गछर्न। यस्तो समस्या गाउँपिच्छे छ। सडक सबैलाई चाहिने तर सडकको लागि थोरै उदार नहुँदा समस्या भएको हो। प्रमुख महतोले मुख्यतया साइट क्लियर नभएको कारण आयोजनामा समय लागिरहेको दाबी गरे। साविकको फिल्ड बुकमा एक ठाउँमा छ, तर नक्सामा हुलाकी सडक अर्कैतिर छ, उनले भने, यस्तो अवस्थामा स्थानीयवासीले विरोध गर्छन्। काम रोकिन्छ, अनि ढिलाई हुनु स्वाभाविक हो। हुलाकीको सुखद प्रभाव वर्षौंदेखि तराईका जनताले केन्द्र सत्ताले आफूहरूलाई विकास निर्माणमा पछि पारेको, हेपेको र तराई मधेसको विकास प्रतिराज्य उदासीन र गैरजिम्मेवार रहेको आरोप लगाउँदै आएका छन्। महेन्द्र राजमार्गको निर्माणले उनीहरूले पालेको यो सोंचलाई अझ बढी दृढ बनायो र राज्यप्रति असन्तुष्टिलाई समेत मलजल गर्ने काम गर्यो। तर, हुलाकी राजमार्गको पक्कीसडक आफ्नो घरआँगन र टोलसम्म आइपुग्न थालेपछि राज्य र केन्द्र सत्ताप्रति तराईका जनताहरूको सोंचमा क्रमशः परिवर्तन आउन थालेको छ। हुलाकी सडकको पहुँचसँगै दैनिक जनजीविकामा परेको सकारात्मक प्रभावले राज्यप्रतिको अपनत्व बोध समेत देखिन थालेको छ। राजनीतिक व्यक्तित्व, समाजसेवी, पत्रकार र बुद्धिजीवीहरूले हुलाकी राजमार्गको निर्माणमा निरन्तर खबरदारी गरिरहेका छन्। नागरिक स्तरबाट समेत हुलाकी राजमार्ग संघर्ष समिति र विभिन्न कार्यक्रमहरूमार्फत राज्यलाई झकझक्याउने काम भइरहेका छन्। हुलाकी राजमार्गले तराईवासीमा ल्याएको यो सकारात्मक सोंच र ऊर्जा एउटा सुखद परिणाम हो। जसले प्रभाव क्षेत्रीय राजनीति र तराईको सामाजिक आर्थिक विकासमा चिरकालसम्म रहिरहने छ। ढिला भए पनि हुलाकी राजमार्गको निर्माणले गति लिएको छ। निर्माण सम्पन्न भएका खण्डहरूमा यसको सामाजिक आर्थिक प्रभाव देखा पर्न थालिसकेको छ। महेन्द्र राजमार्गको निर्माणपश्चात् सुनसान भएका सीमावर्ती तराईका बजार र सहरहरूमा आर्थिक चहलपहल सुरु भएको छ भने स्थानीय जीवनस्तरमा समेत स्तरोन्नति भएको छ। केही वर्ष अगाडिसम्म लामो धुले र ग्राभेल सडक हिँडेर जानुपर्ने ठाउहरू अब पक्की सडकले जोडिएका छन। हुलाकी राजमार्गको अभावले एक जिल्लाबाट अर्को जिल्ला जाँदा या आफ्नै जिल्लाको सदरमुकाम र मुख्य सहरबजार जानुपर्दा महेन्द्र राजमार्ग भएर लामो र घुमाउरो बाटो तय गर्नुपर्ने झन्झटबाट तराईवासीहरू क्रमशः मुक्त हुन थालेका छन्। स्थानीय कृषि उपजहरूले सहज रुपमा बजारसम्म पहुँच पाउन थालेका छन्। सडक र यातायातको अभावमा हुलाकी राजमार्गको दक्षिणी भेगका किसानहरू आफ्ना उत्पादन बेच्नबाट वन्चित थिए। नजिकैको हाटबजार भारतमा पर्ने भएकाले कडा सुरक्षा निगरानीका कारण दूध, दही, घिउलगायत कृषिका अन्य उत्पादन ती हाटबजारमा बेच्न लान निक्कै झन्झट व्यहोर्नुपर्ने अवस्था थियो। तर, हुलाकी राजमार्गको निर्माणसँगै अब ग्रामीण भेगका किसानहरूको तराईका बजार केन्द्र र ठूला सहरहरूसम्म सहज पहुँच स्थापित हुन थालेको छ। राजमार्गको पहुँचसँगै हुलाकी कोरिडोरका ग्रामीण भेगमा घरेलु तथा साना उद्योगहरूको संख्या क्रमशः बढ्न थालेको छ। स्वास्थ्य र शिक्षाजस्ता सेवाहरूमा ग्रामीण भेगका बासिन्दाहरूको सहज पहुँच स्थापित हुँदै गइरहेको अवस्था छ। तराई मधेसका ५५ प्रतिशत खेतीयोग्य उर्वर भूमि, वनजंगल, ऐतिहासिक साँस्कृतिक धरोधरहरूका साथै ६० प्रतिशतभन्दा बढी उद्योग कलकारखानाहरू हुलाकी राजमार्ग कोरिडोर मै रहकाले यसको निर्माणले तराई मधेशको मात्र नभएको समग्र देशकै आर्थिक उन्नती र समृद्धिमा महत्वपूर्ण योगदान दिनेछ। हुलाकी राजमार्ग पूर्वमा झापा जिल्लाको सदरमुकाम भद्रपुरबाट शुरु भै पश्चिममा कन्चनपुर जिल्लाको भारतीय सीमासम्म फैलिएको छ। यसले तराईका २० वटै जिल्लाहरू र पूर्वपश्चिम महेन्द्र राजमार्गबाट दक्षिणमा अवस्थित १८ वटा जिल्ला सदरमुकाम, ३७ वटा नगरपालिका, पुराना सहर र बजार केन्द्रहरूलाई पनि जोडेको छ।"
बुद्धम् शरणम्,"सन् २०१९ मा लुम्बिनीको बौद्ध संसार हेर्न आउने तेस्रो मुलुकका पर्यटकको संख्या १ लाख ७४ हजार १५ जना थियो। २ लाख ६ हजार १ सय ७१ भारतीय र ११ लाख ७८ हजार १ सय ४८ जना नेपालीले सोही वर्ष लुम्बिनी भ्रमण गरे। लुम्बिनी पुगेका यी १५ लाख बढी पर्यटकमध्ये धेरैले बढीमा तीन घण्टा लुम्बिनी बिताए होलान्। मायादेवीको मन्दिर दर्शन, सेन्ट्रल क्यानेलको बोट, सेतो गुम्बा लुम्बिनी पुग्ने धेरैको रोजाई क्षेत्र हो। तर, लुम्बिनी पुग्ने धेरै मानिसहरूलाई थाहा छैन कि लुम्बिनीमा यीबाहेक अरू धेरै आकर्षक र बौद्ध संस्कृतिले भरिपूर्ण क्षेत्र छन्। बौद्ध संस्कृतिका रुपमा हेर्दा लुम्बिनी नै संसार हो। जहाँ बौद्ध संस्कृति भएका विश्वका मुलुकहरूले बिहार, गुम्बा बनाएर कला संस्कृतिको प्रदर्शन गरेका छन्। मायादेवी मन्दिर क्षेत्र बुद्ध लुम्बिनीमा जन्मिएका हुन भन्ने प्रमाणको विशेष भूमि हो। ती बाहेकका अन्य संरचना बौद्ध संस्कृति प्रबद्र्धनका लागि निर्माण गरिएको छ। विश्वका मुलुकका बौद्ध संस्कृति देखिने संरचना बनाउनकै लागि केन्जो टाँगेको गुरुयोजनामा ४५ वटा प्लट निर्माण गरिएको छ, जहाँ थेरबाद र महायान सम्प्रदायका बिहार र गुम्बाहरू छन्। ईसापूर्व ६२३ मा लुम्बिनी जन्मिएका सिद्धार्थ गौतमले ३५ वर्षको उमेरमा बोधी (ज्ञान) प्राप्त गरे। उनले ज्ञान बाढ्दै ४५ वर्ष बिताए। कुशीनगरमा महापरिनिर्वाण प्राप्त गर्दै गर्दा बुद्धले शिष्यलाई भनेका थिए, जीवनमा एकपटक म जन्मिएको, बुद्धत्व प्राप्त गरेको, पहिलोपटक ज्ञान बाढेको र प्राण त्यागेको स्थानमा अवश्य पुग्नु। (त्यति पनि नसके जन्मेको स्थान लुम्बिनी पुग्नु।) हो, त्यही धार्मिक महत्वको क्षेत्र हो लुम्बिनी। बुद्धको महापरिनिर्वाणपश्चात् धर्मका विषयमा अनेक विवाद भए। बौद्ध संघ अर्थात् भिक्षुभिक्षुणीहरू सय वर्षपछि नै दुई वर्गमा विभाजित भए। स्थविरवाद र महासांघिक। त्यसपछिका बिभिन्न कालखण्डहरूदेखि अहिलेसम्म डेढदर्जन सम्प्रदाय जन्मिए। बुद्ध, धम्म र संघ यी तीन महत्वपूर्ण पक्ष नै लुम्बिनीको खास पहिचान हो। चार दशकअघि प्रोफेसर केन्जो टांगेले लुम्बिनी गुरुयोजना कोरे। लुम्बिनी रुपन्देहीको दक्षिणी क्षेत्रमै रहेको प्रमाण अशोक स्तभ हो। जहा हिदबुद्धजाते अर्थात् बुद्ध यही जन्मिएका हुन भन्ने सहितका लिखित प्रमाणसहितको स्तम्भ छ। त्यही प्रमाणका आधारमा युनेस्कोले विश्वसम्पदा सूचीमा राखेको लुम्बिनी टाँगेको गुरुयोजनापछि धार्मिक केन्द्रका रूपमा विकसित हुँदैछ। मुलुककै मुख्य पर्यटकीय केन्द्र लुम्बिनीमा तीन प्रकृतिमा पर्यटकहरू आउँछन्। अध्येता, दर्शनार्थी र दर्शक। अहिले सबैभन्दा बढी दर्शक (नेपालसहित विदेशी पनि), दर्शनार्थी र अध्येता आउँछन्। दर्शक वा सामान्य घुमफिर गर्न आउनेलाई लुम्बिनी के हो पत्तो छैन। यहाँ भएको संरचनाहरूले के अर्थ दिन्छन् भन्ने जानकारी नै नपाई फर्किन्छन्। न त धर्म दर्शनका बारेमा ज्ञान छ न त पुरातत्वको बारेमा। बुझ्न चाहनेका लागि लुम्बिनी नै बौद्ध दर्शनको सवथोक हो। लुम्बिनी सानो बौद्ध विश्व नै हो, लुम्बिनी विकास कोषका उपाध्यक्ष भिक्षु मैत्तेय भन्छन्धेरैलाई यो कुरा थाहा छैन, कतिले बुझ्न चाहानुहुन्न। लुम्बिनी मिनि बुद्धिष्ट वल्र्ड रहेकाले तेस्रो मुलुकका धेरैभन्दा धेरै पर्यटकहरू लुम्बिनी ल्याउन सकिने ठूलो सम्भावना छ। पछिल्लोपटक कोरोना महामारीले पर्यटकको संख्या खुम्चिएको छ। सन् २०२२ को अन्त्यपछि केही संख्या बढ्दै गएको छ। प्रदेश सरकारले लुम्बिनीलाई नै केन्द्रमा राख्दै पर्यटनबाटै आर्थिक समृद्धि हुने दीर्घकालीन रणनीति सार्वजनिक गरेको छ। यसकारण लुम्बिनी बौद्ध संसार बुद्धको महापरिनिर्वाण अर्थात ईसापूर्व चौथो शताब्दीमा बुद्ध संघमा विभाजन सुरु भयो। बहुसम्प्रदाय निर्माण भए। ईसापूर्वको दोस्रो शताब्दी अर्थात सम्राट अशोकको कालमा बौद्ध धर्मले विश्वव्यापी प्रचारको मौका पायो। त्यसपछिका समयमा बौद्ध धर्म विश्वका धेरै मुलुकमा पुग्यो। थेरबाद, महायानसहित बज्रयान, हिमालय बौद्ध समुदायसहितका सम्प्रदायहरू निर्माण भए। फरकफरक देशमा आआफ्नै बौद्ध सस्कृति छ। फरक कला छ। बुद्धकै उपदेश ग्रहण, धर्मदेशना, प्रजज्या, पूजा पाठको आफ्नै संस्कृति छ। अहिलेका अध्यताहरू यी संस्कृतिको गहन अध्ययन गर्न चाहान्छन। त्यसका लागि धेरै देश चहार्नुपर्ने बाध्यता छ। तर, लुम्बिनी त्यस्तो स्थान हो, जहा बौद्धमुलुक र बौद्ध धर्म पनि मान्ने मुलुकको संस्कृति बुझ्न सकिन्छ। गुरुयोजनामा टांगेले चार दशकअघि नै यसको कल्पना गरेका थिए। लुम्बिनी प्रवेशद्वारबाट नै लुम्बिनीग्रामको सुरुआत हुन्छ। पर्सा हुँदै बसपार्कबाट लुम्बिनी प्रवेश गर्ने मूलद्वार हो। जहाँको उत्तरतर्फ थेरबाद र दक्षिणतर्फ महायान सम्प्रदायका विहारहरू छन्। यो गुरुयोजनाले अध्ययनको एक आसन र बौद्ध धर्मको प्राणको अनुभव गर्ने स्थान प्रदान गरेको छ, वरिष्ठ पुरातत्वविद बसन्त बिडारीले आफ्नो मौन आह्वान पुस्तकमा लेखेका छन् यसले पश्चिम नेपालको सामाजिक आर्थिक उत्थानमा महत्वपूर्ण भूमिका खेलेको छ र सांस्कृतिक पर्यटनको विकासमा बल पुग्नेछ। विहारैपिच्छे फरक संस्कृति लुम्बिनीको मूल नहरको पूर्वपश्चिममा ४२ वटा विहारका लागि प्लट बनाइएको छ। राजकीय थाई विहार, क्यानेडियन बुद्धिष्ट संस्था, महावोधि मन्दिर भारत, कम्बोडियन मन्दिर, श्रीलंका महाविहार, नेपाल थेरबाद मन्दिर, म्यानमार स्वर्ण मन्दिरसहित विपश्यना केन्द्र उत्तरी विहार क्षेत्रमा बनेका छन्। यसको अध्ययनले थेरबाद के हो ? संस्कृति र कला के हो। कुन देशको कला कस्तो भन्ने पूर्ण ज्ञान दिन्छ। एकै स्थानमा धेरै संस्कृति बुझ्न सक्ने वातावरण विश्वका कुनै स्थानमा छैन, विकास कोषका उपाध्यक्ष भिक्षु मैत्तेय भन्छन् लुम्बिनीमा यी सबै मुलुकको संस्कृति अध्ययन गर्न सकिन्छ। संस्कृतिको विषयमा अध्ययन गर्नेहरूको संख्या बढ्दै गएकोमा उनी विश्वस्त छन्। नहरको दक्षिणतर्फ २९ वटा विहार छन्। जहा महायानी सम्प्रदायपछिका उपसम्प्रदायका पनि गुम्बा बिहारहरू निर्माण भएका छन्। नेपाल, सिंगापुर, फ्रान्स, जर्मनी, जापान, भारत, क्यानडा, भियतनाम, मंगोलिया, भुटान, स्विट्जरल्यान्ड, चीन, दक्षिण कोरिया, म्यानमार तथा हिमाली बौद्ध समुदायको संस्कृति झल्किने कलात्मक गुम्बा बिहारहरू निर्माण भएका छन्। यी मुलुकमा हुने बौद्ध गतिविधि, संस्कृति र कलाको अनुपम संगम नै लुम्बिनीमा रहेकाले यसलाई मिनि बुद्धिष्ट वल्र्ड भनिएको हो। संस्कृति विद् डा गितु गिरी भन्छन् बौद्ध संस्कृति र कला बुझ्नका लागि लुम्बिनी विश्वकै महत्वपूर्ण गन्तव्य हो। यसलाई विश्वभर प्रचार गर्न आवश्यक छ। पर्यटन प्रवद्र्धन समयसमयमा पर्यटन व्यवसायीले लुम्बिनीभित्र बनेका बिहार गुम्बाहरू होटलका रूपमा प्रयोग भएको गुनासो गर्दै आएका छन्। तर, त्यो गुनासोभन्दा पनि महत्वपूर्ण कुरा यिनै विहारगुम्बाले नै लुम्बिनीको अन्तर्राष्ट्रिय प्रवद्र्धन गरेका छन्। झन्डै ४० वटा बौद्ध गुम्बा र बिहारमै बसेका भिक्षुभिक्षुणीबाट नै ती मुलुकमा लुम्बिनीको प्रचार प्रसार भएको छ। पर्यटक लुम्बिनी ल्याउनमा समेत यी बिहारको महत्वपूर्ण योगदान छ। विकास कोषका उपाध्यक्ष मैत्तेय यी गुम्बामा बस्नेहरूलाई पर्यटन दूतको संज्ञा दिन्छन्। नेपाल सरकारले गर्न नसकेको पर्यटन प्रवद्र्धनमा यहाका बिहारको महत्वपूर्ण योगदान छ, उनले भने पर्यटकहरूलाई लुम्बिनी डोर्याउने काममा ठूलो सहयोग छ। लुम्बिनीको सन्दौर्यताका लागि पनि बिहार महत्वपूर्ण हुन्। पर्यटक टिकाउने युक्ति लुम्बिनी आउने पर्यटकले रात नकटाएसम्म आर्थिक विकासमा टेवा पुग्दैन। तेस्रो मुलुक र भारतबाट आउने पर्यटकहरू बास बस्न भारतमै जाने प्रवृत्ति छ। यसलाई रोक्न लुम्बिनीका हरेक विहारका साथै तिलौराकोट र रामग्राम प्याकेज निर्माण गर्नुपर्ने सुझाव विज्ञहरूको छ। लुम्बिनीलाई घुमिरहने थलो बनाउनुपर्छ, पूर्वसदस्यसचिव विमलबहादुर शाक्य भन्छन्विकास कोषलाई राजनीतिबाट मुक्त पारी पर्यटन प्रवद्र्धनमा केन्द्रित गर्नुपर्छ। जसका लागि अपनत्व, वफादारिता र सदाचारिता विकास कोषका पदाधिकारीमा हुनुपर्ने उनी बताउँछन्। वातावरणीय प्रदूषण, मायादेवी मन्दिर परिसरमै अमानवीय क्रियाकलाप, बिहारभित्रका गुप्त गतिविधि र बाह्य समुदायले अपनत्व नलिनु लुम्बिनीका मुख्य चुनौती हुन्।"
मध्यपश्चिम विश्वविद्यालय : उपकुलपति निवास अगाडि विद्यार्थीको रिले अनसन,"वीरेन्द्रनगर : विश्वविद्यालयले सरकारी शिक्षालाई निजीकरण बनाउन खोजेको आरोप लगाउँदै सुर्खेतमा विद्यार्थीहरूले अनसन थालेका छन्। मध्यपश्चिम विश्वविद्यालयका उपकुलपति निवास अगाडि विभिन्न पाटी निकटका संयुक्त विद्यार्थी संगठनले गेटमा कालो ब्यानर टाँगेर रिले अनसन थालेका हुन्। नेपाल विद्यार्थी संघ, अनेरास्ववियु अखिल क्रान्तिकारी, अनेरास्ववियू, अखिल क्रान्तिकारी, अखिल छैठौं र नेपाल क्रान्तिकारी विद्यार्थी संगठनले मध्यपश्चिम विश्वविद्यालयका उपकुलपति नन्दबहादुर सिंहको निवास अगाडि गेटमा कालो ब्यानर टाँगेर रिले अनसन बसेका छन्। विश्वविद्यालयले चैत्र २९ गते सम्बन्धन सम्बन्धी आवेदन खुला गरिएको सूचना तत्काल रद्द गर्नुपर्ने, विश्वविद्यालयको केन्द्रीय क्याम्पस र आंगिक क्याम्पसहरूको गुणस्तर सुधारको अभियान थालनी गर्नुपर्ने लगायतका मागको सम्बोधन नभएसम्म अनसन नतोड्ने अखिल क्रान्तिकारी विद्यार्थी संगठनकी केन्द्रीय सदस्य ममता अधिकारीले बताइन्। उनले भनिन्, मध्यपश्चिम विश्वविद्यालयका नेतृत्व विद्यार्थीहरूका माग प्रति सम्वेदनशील भएन्। विश्वविद्यालय कर्णालीको शैक्षिक केन्द्र हो। यहाँ निहित मान्छेहरूको स्वार्थ पूरा गर्ने थलो बनाउन खोजिएको छ। यसका विरुद्ध हाम्रो खबरदारी हो।"
राजधानीलाई दोस्रो फन्को,"सहरी विकास मन्त्रालयले काठमाडौं उपत्यकालाई जोड्दै व्यवस्थित सहरीकरण गर्ने लक्ष्यका साथ तत्कालिन सहरी विकास मन्त्री अर्जुननरसिंह केसीले २०७४ वैशाख १३ गते सम्पूर्ण निर्णय प्रक्रियालाई पूर्णरूप दिएका थिए। मन्त्रालयका तत्कालिन प्रवक्ता डा रमेशप्रसाद सिंहले बाहिरी चक्रपथ निर्माणको घोषणा तथा नयाँ नगरहरूको भौतिक विकास योजना कार्यान्वयनबारे जारी गरिएको प्रेस विज्ञप्तिमा तत्कालीन समयमा संघीय राजधानी काठमाडौं उपत्यकाका तीनवटै पुराना सहर र अन्य नवघोषित नगरपालिकाहरूलाई एउटै सडक सन्जालको माध्यमबाट आपसमा जोडेर व्यवस्थित सहरीकरण गर्ने दीर्घकालीन सोचअनुरुप तयार हुने र यो चक्रपथ आयोजना जग्गा विकास (ल्यान्ड पुलिङ) प्रविधि र प्रक्रिया अपनाएर निर्माण गर्न लागिएको नेपालकै पहिलो सडक हुनेछ भनिएको थियो।पहिलो चरणका रूपमा तीन वर्षअगाडि नै बाहिरी चक्रपथ निर्माणको चोभार, गाम्चा र सतुंगल खण्डको ६ दशमलव ६ किलोमिटरमा काम सुरु गर्ने भनिए पनि अहिलेसम्म कुनै पनि प्रक्रिया अगाडि बढेको छैन। सहरी विकास मन्त्रालयअन्तर्गत काठमाडौं उपत्यका विकास प्राधिकरणले बाहिरी चक्रपथ निर्माणको जिम्मा पाएको थियो। तर, काम अगाडि बढाउन नसकेको प्राधिकरणले बताएको छ। कुल लम्बाइ ७१९३ किमि हुने यस चक्रपथको निर्माणका लागि प्रथम चरणका रुपमा चोभार, गाम्चा र सतुंगल खण्डको ६६ किलोमिटरमा निर्माण सुरु हुनेछ। प्रथम चरणको निर्माण खण्डमा पर्ने उक्त स्थानमा करिब ८ हजार रोपनी क्षेत्रफल र करिब १४ हजार जग्गाधनी रहेका छन्। चक्रपथको कुल लम्बाइमध्ये काठमाडौंमा ३५०८ किलोमिटर, ललितपुरमा १५८० किलोमिटर र भक्तपुरमा २१०५ किलोमिटर हुनेछ। बाहिरी चक्रपथको ५० मिटर अधिकार क्षेत्रसहितको मूल सडकको सम्पूर्ण निर्माण खर्च नेपाल सरकारबाट ब्यहोरिने भएको छ भने ५०० मिटर (दायाँबायाँ २५०२५० मिटर सडकको किनारबाट) चौडा क्षेत्रमा जग्गा एकीकरण (ल्यान्ड पुलिङ) प्रविधिद्वारा व्यवस्थित सहरीकरण गरिने छ। ८ लेन सडकसहित साइकल लेन, हरियाली बेल्ट, फुटपाथ तथा आपांग मैत्री पेटीको समेत व्यवस्था गरिएको छ। भनिएको छ। काठमाडौंको त्रिभुवन राजपथबलम्बुलाई शून्य किलोमिटर मानेर सुरु हुने यो चक्रपथको निर्माण पूरा भएपछि नैकाप भञ्ज्याङ, थापागाउँ आसपास, स्युचाटार, सीतापाइला, बाहिरी स्वयम्भू, वनस्थली, बालाजु औद्योगिक क्षेत्रको छेउ तथा बाइपास, गोंगबु, हिलेडोल, मनमैजु, बालुवाटारको छेउ, टोखासरस्वती क्षेत्र, चपली, चुनीखेल, टुसाल गाउँ, गोकर्णेश्वर, बामथली, नयाँपाटी हुँदै जानेछ। सीतापाइलाबाट हलचोक, गैरीगाउँ (इचंगुनारायण बाहिर), दौडिनेपानी, नेपालटार, फुटुङ्लाई चिर्दै १३ किलोमिटर क्षेत्रको टोखासरस्वती क्षेत्रमा मिलाउने गरी थप १५ किलोमिटर सडक निर्माण गर्ने योजना रहेको अवस्थामा बाहिरी चक्रपथको कुल लम्बाइ ८६ किलोमिटरभन्दा बढी हुन जाने देखिन्छ। भक्तपुर क्षेत्रमा थलीडाँछी, चाँगुनारायण क्षेत्र, फुयाँलगाउँ, दुवाकोट, रोकागाउँ, हनुमानटार, लुकुन्डोल, पकाउने पाटी, खरीपाटी, सुडाल, यङ्डोल, जगाती (इँटा टायल कारखानाको छेउ), भक्तपुर नगरपालिका, हनुमन्ते खोलाको छेउ, अरनिको राजमार्ग, सिर्जनानगर, सल्लाघारी, त्रिभुवन विमानस्थलको बाहिरी क्षेत्र, दधीकोट, गाम्चा भएर निर्माण कार्य अगाडि बढाइने छ। ललितपुरमा लुभु, विष्णुडोल, हरिसिद्धि, दशघर, धापाखेल, ठेचो, जावलाखेल, बुङ्मती, खोकना, कार्यविनायक, बागमतीपुल (चोभार क्षेत्र), पुरानो सिमेन्ट कारखानाको छेउ, कीर्तिपुर क्षेत्र, गाम्चा, मच्छेगाउँ हुँदै, तीनथानाको दक्षिण हुँदै सतुंगलसम्म पुगेर चक्रपथ बनाइने छ। १४ वैशाख २०७४ मा मन्त्री केसीको अध्यक्षतामा बसेको काठमाडौं उपत्यका विकास प्राधिकरणको भौतिक विकास समितिको बोर्ड बैठकमा सहरी विकास मन्त्रालय, ऊर्जा मन्त्रालय, भूमिसुधार तथा व्यवस्था मन्त्रालय, तथा सञ्चार तथा सूचना मन्त्रालयका सचिवलगायत अर्थ मन्त्रालयका सहसचिव तथा काठमाडौं, ललितपुर र भक्तपुर जिल्लाका जिल्ला विकास समितिका स्थानीय विकास अधिकारीहरू र काठमाडौं, ललितपर, भक्तपुर तथा मध्यपुरठिमीका कार्यकारी अधिकृतहरू समेतको उपस्थिति रही तपसिल विषयहरूमा छलफल भई निर्णय गरेको थियो। तत्कालीनमन्त्री अर्जुननरसिंह केसी बिग्रँदै गएको शहर र शहरी व्यवस्थापनलाइ व्यवस्थित गर्न बाहिरी चक्रपथको योजना अगाडी बढाएको स्वीकार्छन्। तर, काम हुन नसेकोमा उनलाई दुःख लागेको बताए। हो , मेरो पालामा निर्णय गरेका हौ, तर काम हुन सकिरहेको छैन्, देशको अर्थतन्त्रका सगै देशको राजधानीलाई सफा बनाउने दुरगामी योजना साकार हुन सकेन्।, अब त प्रदूषित सहरको सूचीमा देश परिसक्यो। व्यस्थित सहर बनाउने उद्देश्यले आफूमन्त्री हुँदा गरेका गतिला निर्णयहरू सफल हुन नसकेकोमा उनी दुःख लागेको बताउँछन् । काठमाडौं उपत्यका विकास प्राधिकरणका आयोजना प्रमुख भन्छन्, नयाँ कार्यक्रम कुनै छैन्, पुरानै अपडेट हो। मुआब्जासम्बन्धी विषयमा सूचना अधिकारी सौरव ढकाल भन्छन्, विवाद छ चक्रपथ निर्माण सुरु नहँुदै वरपर धमाधम घर निर्माण हुन थालेका छन्। ठूलो लगानीको आयोजना भएकाले स्रोत पनि जुटाउनुपर्ने प्राधिकरणले बताएको छ। १४ वैशाख २०७१ मा तत्कालीन सहरी विकासमन्त्री अर्जुननरसिंह केसीको अध्यक्षतामा बसेको काठमाडौं उपत्यका विकास प्राधिकरणको भौतिक विकास समितिको बोर्ड बैठकमा सहरी विकास मन्त्रालय, ऊर्जा मन्त्रालय, भूमिसुधार तथा व्यवस्था मन्त्रालय, तथा सञ्चार तथा सूचना मन्त्रालयका सचिवलगायत अर्थ मन्त्रालयका सहसचिव तथा काठमाडौं, ललितपर र भक्तपुर जिल्लाका जिल्ला विकास समितिका स्थानीय विकास अधिकारीहरू र काठमाडौं, ललितपर, भक्तपुर तथा मध्यपुर ठिमीका कार्यकारी अधिकृतहरू समेतको उपस्थितिको बैठकले ३ बुँदे निर्णय गरेको थियो। पूर्वाधार विज्ञ सूर्यराज आचार्य बाहिरी चक्रपथ अत्यान्तै महत्वपूर्ण भएको बताउँछन्। सहरी चक्रपथको भूमिका लामो दूरीका गाडी मेन बाटो नगई किनार किनारै जाने उद्देश्य हो। जसले उपत्यकाभित्र भीडभाड हँुदैन। यसले सहरी क्षेत्रका बस्ती विकास हुने संभावना हो। जसले देशको अर्थतन्त्र र विकासमा टेवा गुग्छ। नवीन प्रंणालीको उपभोग हँुदै यो के कारणले रोकियो दुभाग्यपूर्ण हो। अझै पनि जति सक्दो छिटो गर्दा यसले देशको समृद्धि अर्थतन्त्र सँगै सहर व्यवस्थित गर्न मद्दत गर्छ आचार्यले भने।"
"बन्दीपुरमा ट्रक पल्टिएर घरमा ठोकिँदा तीन जनाको मृत्यु, पाँच घाइते","तनहुँ : बन्दीपुरमा ट्रक पल्टिएर घरमा ठोकिँदा तीन जनाको मृत्यु भएको छ। पाँच जना घाइते भएका छन्। मृत्यु हुनेमा बन्दिपुर गाउँपालिका१ बस्ने १२ वर्षीय आयुश भुजेल, ५० वर्षीय चेतबहादुर घर्ती, ६९ वर्षीय सनबहादुर भुजेल रहेका छन्। तीनै जनाको पुरानो मेडिकल कलेज भरतपुरमा उपचारका क्रममा मृत्यु भएको प्रहरी नायव उपरीक्षक मोहनबहादुर खाँडले बताए। पृथ्वीराजमार्ग अन्तर्गत तनहुँको बन्दिपुर गाउँपालिका५ आधिखोला नजिकै ट्रक अनियन्त्रित भई पल्टिएर घरमा ठोकिएको थियो। डुम्रेबाट मुग्लिनतर्फ जादै गरेको ना ४ ख १९७३ नम्बरको ट्रक अनियन्त्रित भई राजमार्ग छेउ रहेको सुनमाया भुजेल र सनबहादुर भुजेलको घरमा ठोकिन्न पुगेको प्रहरीले जनाएको छ। दुर्घटनामा परी ८ जना घाइते भएका थिए। घाइते हुनेमा सोही ठाउँका ६ वर्षीया आयुशा भुजेल, १० वर्षीया जस्मिन भुजेल, १० वर्षीय ईश्वर भुजेल, ८ वर्षीय समिर भुजेल र ५ वर्षीय सन्तोष भुजेल रहेका छन्। दुर्घटनापछि स्थानीयले चार घण्टा पृथ्वी राजमार्ग पूर्ण रूपमा बन्द गराएका थिए। अहिले प्रहरीले राजमार्ग खुलाएको छ।"
आगलागीबाट मृत्यु भएका परिवारलाई पालिकाको सहयोग,"स्याङ्जा : कालीगण्डकी गाउँपालिकाका३ लसर्घा देउरालीका इन्द्र थापाको परिवारलाई आगलागी पीडितलाई एक लाख रुपैयाँ उपलब्ध गराइएको छ। आगलागीका कारण मृत्यु भएका थापाको परिवारलाई पालिकाले आर्थिक सहयोग उपलब्ध गराएको हो। थापाका छोरी जस्मिन थापालाई गाउँपालिकाका अध्यक्ष खिमबहादुर थापा, उपाध्यक्ष सावित्रा कोइराला लगायतले सहयोग हस्तान्तरण गरे। उनी आलमदेवी नजिकको जंगलमा लागेको आगो निभाउने क्रममा ३७ वर्षीय थापा जलेर गम्भीर घाइते भएका थिए। घाइते उनको उपचारका क्रममा एक सातापछि मृत्यु भएको हो। चैत २९ गते आगोले गम्भीर घाइते भएका थापाको वैशाख ६ गते उपचारका क्रममा बर्न अस्पताल कीर्तिपुरमा मृत्यु भएको थियो। जंगलमा लागेको आगो गाउँमा पस्न नदिनका लागि आगो नियन्त्रण गर्न खोज्दा ज्यानै जोखिममा परेको हो। आर्थिक अवस्था कमजोर रहेको परिवारलाई केही राहत दिनका लागि सहयोग गरेको अध्यक्ष थापाले बताए।"
आफ्नै आविष्कार,"राष्ट्रिय आविष्कार केन्द्रले ड्रोन, बायोमेडिकल, कृषि, शिक्षा, स्वास्थ्य लगायतका २० भन्दा बढी क्षेत्रमा नयाँनयाँ अनुसन्धानको काम गरिरहेको छ। यो केन्द्र विशुद्ध जनस्तर र विदेशी तथा विदेशमा बस्ने नेपालीको सहयोगबाट सञ्चालन भइरहेको छ। केन्द्रका अध्यक्ष हुन्, महावीर पुन। कीर्तिपुरस्थित आविष्कार केन्द्र परिसरको रौनक नै वेग्लै छ। त्यहाँ पुग्ने जोकोहीले बाहिरबाट नै विभिन्न मेसिनहरूको आवाज सुन्न सक्छ। ट्याङटुङ र टुङटुङ अनि ध्वारर घुररको आवाजसँगै युवाहरू विभिन्न काममा व्यस्त भएको देख्न सकिन्छ। यो केन्द्रले केही नयाँ काम गर्न सोच भएका युवाहरूलाई निःशुल्क अध्ययन र अनुसन्धानको वातावरण निर्माण गरेको छ। त्रिभुवन विश्वविद्यालयले दिएको जग्गामा राष्ट्रिय आविष्कार केन्द्रलाई हुर्काइरहेका बैज्ञानिक महावीर पुन सामाजिक अभियान्ताका रूपमा परिचित छन्। अमेरिकाको नेब्रास्का विश्वविद्यालयबाट विज्ञानमा स्नातकोत्तर गरेका पुन देशलाई विकासको गतिमा डोर्याउने कर्ममा सक्रिय छन्। वायरलेस प्रविधिद्वारा देशका ग्रामीण क्षेत्रमा सूचना प्रवाह तथा इन्टरनेट सञ्जाल विस्तार गरेको योगदान स्वरूप उनले अमेरिकाको चर्चित रोमन म्यागासेसे पुरस्कार प्राप्त गरेका छन्। आविष्कार केन्द्रबाट उनी नयाँ सोच भएका युवालाई उद्यमी बन्न र मुलुकको आर्थिक विकासमा योगदान दिन प्रेरित गर्दै निःशुल्क अध्ययन, अनुसन्धानको वातावरणसमेत मिलाउँदै आएका छन्। लामो समयदेखि बन्द भएको वीरगन्जस्थित कृषि औजार केन्द्र सञ्चालन गर्नका लागि सरकारले आविष्कार केन्द्रलाई जिम्मा दिएको छ। महावीर पुनकै नेतृत्वमा उक्त केन्द्रमा रहेका पुराना मेसिन तथा औजारहरू पुनः प्रयोगमा ल्याउन केन्द्रले काम गरिरहेको छ। आविष्कार केन्द्रमा रहेको सामान्य आवासगृहमा बस्ने पुन सादगी जीवनका पर्याय हुन्। उनले आफूले लगाउने कपडासमेत वर्षांैदेखि किनेका छैनन्। उनी भन्छन्, साथीहरूले दिएका कपडा लगाएरै मैले ३० औ वर्ष धानेको छु। अमेरिकामै पढेका र उतै अध्यापन गराएका पुन आविष्कारको क्षेत्रमा केही गर्ने नयाँ हुटहुटी बोकेर नेपाल फर्किएका हुन्। कामको सिलसिलामा उनी विश्वको २८ देश पुगिसकेका छन्। भने नेपालको २८ बढी जिल्ला घुमिसकेका छन्। विभिन्न विषयमा पढ्दै गरेका युवाहरू व्यावहारिक ज्ञानका लागि राष्ट्रिय आविष्कार केन्द्रमा पुग्ने गर्छन्। पुनकै अगुवाइमा विभिन्न मेसिन तथा कृषि औजार निर्माणमा जुट्ने गर्छन्। यो आविष्कार केन्द्रले कोरोनाको समयमा स्वास्थ्यउपकरण समेत निर्माण गरेको थियो। कृषि औजार, घरायसी सामग्री तथा विभिन्न अत्याधुनिक मेसिनहरू पनि निर्माण गर्दै आइरहेको छ। अहिले नेपालमै बनेको विद्युतीय मोटरसाइकल यात्रीलाई सरकारी मान्यता दिलाउनका लागि महावीर पुनले नेतृत्व गरिरहेका छन्। पुन भन्छन्, आविष्कार केन्द्र प्रतिभाशाली युवाहरूको साथ दिने र काम गर्न वातावरण मिलाउने एउटा संस्था हो। यो सबैका लागि खुला छ। जोसँग क्षमता छ र काम गर्ने जागर छ, यहाँ आउनुहोस् हामी केही सीप सिकाएर पठाउँछौं। विकासको क्षेत्रमा समृद्ध नेपाल बनाउने मेरो सपना छ। लक्ष्य पनि यही हो। नेपालमै केही गरौं। अहिलेसम्म केही आविष्कार गरेको छैन भन्दै उनी भन्छन्, विशेष आविष्कार गर्छु नै भनेर आएको पनि होइन। समाज सेवा गर्ने उद्देश्यले म नेपालमा बसेको हो। समाजसेवाका क्रममा विभिन्न सामाजिक विकासका काममा सक्रिय भएको उनले बताए। देश समृद्ध बनाउने सपना देखेको कारण निकै दुःखले आविष्कार केन्द्रको स्थापना गरिएको उनले सुनाए। राष्ट्रिय आविष्कार केन्द्र महावीर पुनको परिकल्पना हो। युवाका लागि आविष्कार गर्न दिने प्लेटफर्मका रूपमा यो केन्द्र सञ्चालित भएको छ। पुनका अनुसार यो केन्द्रमा अहिले एकैपटक १८ वटा प्रोजेक्टहरू सञ्चालन भइरहेका छन्। यहाँ आउने जोसुकैले काम गर्नुपर्छ। निःशुल्क रूपमा योगदान दिनुपर्छ। हरेक युवा आफैं इन्जिनियर, आफैं वैज्ञानिक त आफंै आविष्कारक। यहाँ आउने जोकोही आफैं मेसिन चलाउछन्, सिलाउँछन्, हम्बर पिट्छन् । समृद्ध देशको सपना बोकेर हिँडेका महावीर पुन नवप्रवद्र्धन र आविष्कारको क्षेत्रमा सरकारले चासो नदेखाएको बताउँछन्। मुलुकलाई चाहिने नुनदेखि सुनसम्म विदेशबाट आयात गर्ने नेपालले यहीको उत्पादनलाई भने प्राथमिकतामा नराख्ने उनको गुनासो छ। बजेटको केही रकम आविष्कारको क्षेत्रमा लगानी गर्नका लागि सरकारसमक्ष उनको अनुरोध छ। आविष्कार केन्द्रमा अहिले सेलरोटी बनाउने मेसिन तयारी अवस्थामा छ। यो मेसिनको माग बजारमा उच्च छ। हरेक दिन सेलरोटी बनाएर वेच्ने होटलहरूमा यो मेसिनको प्रयोगले छिटो र सहज तरिकाले रोटी निर्माण गर्न सहज बनाउनेछ। यस्तै सानोबच्चालाई तातो बनाइ राख्ने बेबी वार्मर पनि तयार भइरहेको छ। सानो बच्चालाई निमोनियाबाट बचाउनका लागि बेबी वार्मर निकै उपयोगी हुने पुनले अपेक्षा गरेका छन्। यही केन्द्रमा सक्रिय युवाहरूले औषधि बोक्ने ड्रोनको निर्माण गरिरहेका छन्। औषधि बोक्ने ड्रोनको परीक्षण गरी यही वर्षदेखि नै सञ्चालनमा ल्याइने उनले बताए।"
डेढ अर्बको लागतमा लिफ्टिङ खानेपानी आयोजना सुरु,"उदयपुर : जिल्लाको तीनवटा पालिकामा डेढ अर्बभन्दा बढीको लागतमा लिफटिङ खानेपानी आयोजना सुरु गरिएको छ। खानेपानी मन्त्रालय अन्तर्गत संघीय खानेपानी तथा ढल व्यवस्थापन आयोजना कार्यालय विराटनगरको रेखदेखमा २०८२ असार ३० गते सम्पन्न गर्ने गरी वृहत् लिफटिङ सुनकोसी खानेपानी आयोजना निर्माण सुरु गरिएको हो। एक अर्ब ५८ करोड ९६ लाखको लगानीमा निर्माण सुरु गरिएको आयोजनाबाट ताप्ली, रौतामाई र लिम्चुङबुङ गाउँपालिकाका ६ हजार ३२७ घरधुरीका ३७ हजार २० जना उपभोक्ता लाभान्वित हुने फिल्ड इन्जिनियर सुजित महतोले बताए। उनका अनुसार आयोजना जलवायु अनुकूलित हुने छ। दुई वटा स्किममा विभाजन गरिएको आयोजनाको स्किम १ बाट लिम्चुङ्बुङ गाउँपालिका वडानं १ देखि ५ सम्म र रौतामाई गाउँपालिको वडानं १ देखि ३ सम्मका ३ हजार २७२ घरपरिवार समेटिने छन्। त्यसैगरी स्किम २ बाट ताप्ली गाउँपालिकाको वडानं १ देखि ५ सम्मका ३ हजारभन्दा बढी घरधुरीपरिवार लाभान्वित हुने महत्तोले जानकारी दिए। स्किम २ अन्तर्गत ताप्ली गाउँपालिकाका विभिन्न स्थानमा रिजर्भ ट्यांकी निर्माण, पाइपका लागि नाला खन्ने, गार्ड हाउस निर्माण तथा पाइपहरू ढुवानी लगायतका काम भईरहेको पालिका अध्यक्ष ढुङराज विश्वकर्माले बताए। उनका अनुसार ताप्लीका १७ हजार ८७९ जना उपभोक्ताले ६ हजार ३२७ वटा धारा मार्फत स्वच्छ खानेपानीको सुविधा उपभोग गर्न पाउने छन्। तीनवटै पालिकाका उपभोक्तालाई लक्षित गरी सुरु गरिएको आयोजनाका लागि एक प्रतिशत रकम स्थानीय उपभोक्ताले नगद जम्मा गर्नुपर्ने प्रावधान राखिएको छ। सोही अन्तर्गत ताप्ली गाउँपालिकाका उपभोक्ताले एक करोड ५८ लाख ९६ हजार ५५२ रुपैयाँ संकलन गरी जम्मा गरिदिएपछि योजना अघि बढेको अध्यक्ष विश्वकर्माले बताए। भौगोलिक विकटता र स्थानीयको आम्दानीलाई हेरी केही रकम पालिकाबाट सहयोग हुने उनले बताए। आयोजना प्रमुख चोकप्रसाद धितालका अनुसार स्किम १ मा आठ ठाउँमा पम्पिङ गरी प्रतिसेकेन्ड १७ दशमलव ५ लिटर र स्किम २ मा सात ठाउँमा पम्पिङ गरी प्रतिसेकेन्ड १६ दशमलव ५ लिटर पानी तानेर रिजर्व ट्यांकीमा जम्मा गरिनेछ। ट्यांकीबाट उपभोक्तालाई पाइपमार्फत घरघरमा पानी वितरण गरिने उनले बताए। आयोजना सञ्चालन हुँदा स्थानीयले स्वच्छ पानीको काकाकुल जीवन बिताउनु नपर्ने ताप्ली गाउँपालिकाका उपाध्यक्ष धनम मगरले बताइन्। पिउने पानीकै लागि २३ घण्टाको यात्रा गर्नुपर्ने, घरमा ल्याएको पानीको जोह गर्नु पर्ने समस्याबाट स्थानीयले मुक्ति पाउने उनको भनाइ छ। ग्रामीण भेगमा पिउने पानीको अभावकै कारण बसाइसराई हिँड्नुपर्ने समस्याको समेत समाधान हुने उपाध्यक्ष मगरले बताइन्।"
घुससहित उपभोक्ता समितिका अध्यक्ष अख्तियारको नियन्त्रणमा,"काठमाडौं : अख्तियार दुरूपयोग अनुसन्धान आयोगले घुससहित सडक खण्ड मर्मत तथा निर्माण उपभोक्ता समितिका अध्यक्षसहित तीनजनालाई नियन्त्रणमा लिएको छ। गोकर्णेश्वर नगरपालिका वडा३ स्थित राजाडिल सडक खण्ड मर्मत तथा निर्माण उपभोक्ता समितिका अध्यक्ष लक्ष्मण अधिकारी,सदस्य मोहन प्रसाद कुइकेल र बालुवा डिपो सञ्चालक सुसान्त कुइकेललाई १ लाख घुससहित पक्राउ गरेको अख्तियारका प्रवक्ता भोला दाहालले जानकारी दिए। नगरपालिकाबाट मर्मत तथा निर्माणको काम लिइ ठेक्का लगाएपछि सेवाग्राहीबाट बाटो स्तर उन्नति योजनाको निर्माण कार्य सम्पन्न भइ उपभोक्ता समितिमार्फत् भुक्तानी हुन बाँकी रकम दिने क्रममा घुस मागेको भन्ने सूचनाका आधारमा अनुसन्धान गर्दा रकम लिइसकेको अवस्थामा उनीहरू पक्राउ परेको अख्तियारले जनाएको छ। उनीहरूविरुद्ध थप अनुसन्धान भइरहेको अख्तियारले जनाएको छ।"
हिमपातले यार्सागुम्बा संकलनमा समस्या,"जोमसोम : मुस्ताङको उच्चलेंकमा यार्सा संकलन सुरु भएको छ। जिल्लाको कोवाङ, टुकुचे र जोमसोमका उच्चलेंकमा यार्सा संकलन सुरु भएको हो। राष्ट्रिय प्रकृति संरक्षण कोष, अन्नपूर्ण संरक्षण क्षेत्र आयोजना (एक्याप) मातहतको इलाका संरक्षण कार्यालय जोमसोम अन्तर्गतका ९ वटा र इलाका संरक्षण कार्यालय लोमान्थाङ अन्तर्गत सातवटा स्थानीय संरक्षण व्यवस्थापन समिति छन्। यिनै समितिहरूले एक्यापको कार्यविधि र मापदण्डमा रहेर वन तथा वातावरणका साथै उच्चलेंकको जैविक विविधता संरक्षणमा योगदान दिँदै आइरहेका छन्। यो समितिले वनजंगलको संरक्षणसँगै हिमाली जटिबुटी यार्सा गुम्बा संकलन तथा व्यवस्थापनको काम पनि गर्ने गर्छ। संरक्षण व्यवस्थापन समितिले धमाधम यार्सा गुम्बा संकलनका लागि पुर्जी दिन थालेको एक्याप जोमसोमका कार्यालय प्रमुख अशोक सुवेदीले जानकारी दिए। उनका अनुसार थासाङको १ र २ अन्तर्गत कोवाङ र टुकुचे र घरपझोङ गाउँपालिका४ को जोमसोम संरक्षण व्यवस्थापन समितिले वैशाख १३ देखि असार १५ गतेसम्मका लागि यार्सा संकलन पुर्जी दिन थालेका हुन्। कोवाङको मुली लेंक, पोलो खर्क र श्रीखर्क, टुकुचेको बतासे र संयुक्त मार्चे लेंक र जोमसोमको नमखुलेंकमा यार्सा संकलन गर्न सम्वन्धित समितिहरूले पुर्जी फुकुवा गरेको एक्यापका कार्यालय प्रमुख सुवेदीले बताए। उनका अनुसार वारागुङ मुक्तिक्षेत्रको झोङ, मुक्तिनाथ र कागबेनी संरक्षण समितिले जेठबाट मात्र यार्सा संकलन पुर्जी दिनेछन्। तर,उपल्लो मुस्ताङमा यार्सा संकलन नहुने भएकाले त्यहाँको संरक्षण समितिले यार्सा संकलनको पुर्जी फुकुवा गर्दैनन्। यार्सा संकलन गर्न जाने व्यक्तिहरूले सम्वन्धित स्थानीय संरक्षण समितिले यार्सा संकलन पुर्जीको रकम निर्धारण गर्छन्। थासाङको कोवाङ संरक्षण व्यवस्थापन समितिले स्थानीय यार्सा संकलकलाई २५ सय र जिल्ला बाहिरका यार्सा संकलकलाई ५ हजार शुल्क लिएर पुर्जी दिएको कोवाङ संरक्षण व्यवस्थापन समितिका अध्यक्ष जीवन थकालीले बताए। यसपटक यार्सा संकलन गर्न उच्चलेंक जाने व्यापारीलाई समेत शुल्क तिरेर पुर्जी लिनुपर्ने व्यवस्था गरिएको संरक्षण समितिका अध्यक्ष थकालीले जानकारी दिए। कोवाङको उच्चलेंकमा यार्सा टिप्न स्थानीय र बाहिरका ३५ जनाले पुर्जी लिइसकेको उनले उल्लेख गरे। मुस्ताङमा यार्सा संकलन गर्न स्थानीयसहित रोल्पा, दाङ, रुकुम, गोर्खा, धादिङ, बाग्लुङ र म्याग्दीका मानिस आउने गर्छन्। जैविक विविधता मध्येको बहुमूल्य प्राकृतिक हिमाली जटिबुटीको स्वदेश तथा विदेशमा उत्तिकै माग हुनेगर्छ। एउटै यार्सा गुम्बा गोटाको २ सय देखि २ हजारसम्म पर्ने गर्छ। हिमाली यार्सा प्रति केजी मूल्य २५ लाखदेखि ४० लाखसम्म पर्ने गर्छ।"
अर्घाखाँचीमा ढुंगाले लागेर महिलाको मृत्यु,"अर्घाखाँची : अर्घाखाँचीको सुपा देउराली मन्दिर परिसरमा माथिबाट खसेको ढुङ्गाले लागेर एक महिलाको मृत्यु भएको छ । मन्दिर परिसरमा पसल सञ्चालन गर्दै आएकी सन्धिखर्क नगरपालिका७, बागमारा निवासी ३५ वर्षीय कल्पना थापाको ढुंगाले लागेर मृत्यु भएको वडाअध्यक्ष चुरा बहादुर केसीले जानकारी दिए। वितग ३ वर्षदेखि उनले मन्दिर परिसरमा पुजाका सामग्रीको व्यवसाय गर्दै आएकी थिइन् । पसल बाहिर बसिरहेको अवस्थामा माथिबाट खसेको ढुंगाले लागेर घटनास्थलमै ज्यान गएको प्रहरीले जनाएको छ ।"
उपराष्ट्रपति कार्यालयका सचिव टेकनारायण पाण्डे पक्राउ,"काठमाडौं: उपराष्ट्रपति कार्यालयका सचिव टेकनारायण पाण्डे पक्राउ परेका छन्। नक्कली भुटानी शरणार्थी प्रकरणमा पाण्डे पक्राउ परेका हुन्। बयानका क्रममा पक्राउ परेकाहरूले पाण्डेको नाम मुछेपछि सोधपुछका लागि पाण्डेलाई पक्राउ गरेको प्रहरीले जनाएको छ। उनी गृहसचिव हुँदा नक्कली भुटानी शरणार्थी बनाउन संलग्न भएको प्रहरीको प्रारम्भिक अनुसन्धानले देखाएको छ। पाण्डे गृह मन्त्रालयको सचिव रहेका बेला नेपालीलाई भूटानी शरणार्थी बनाउने गिरोहसँग मिलेमतो गरेको आरोप लागेको छ । यसअघि मंगलबार मात्रै नक्कली भुटानी शरणार्थी बनाएर अमेरिका पठाउने ठगी धन्दामा संलग्न भएको आरोपमा तत्कालीन गृहमन्त्री रामबहादुर थापा (बादल) का सुरक्षा सल्लाहकार इन्द्रजित राई पक्राउ परेका थिए। पक्राउ परेका व्यक्तिहरूले बयानमा पाण्डेको संलग्नता रहेको बताएपछि उनी पक्राउ परेका हुन्। त्यसअघि प्रहरीले सोही घटनामा संलग्न केशव दुलाल,टंककुमार गुरूङ,सानु भट्टराई र सागर राईलाई पक्राउ गरिसकेको छ। पक्राउ परेकाहरूले ५ देखि ४५ लाखसम्म रुपैयाँ उठाएर भुटानी शरणार्थी बनाइ अमेरिका पठाउने गरेको उनीहरूमाथि आरोप छ ।"
देश उजिल्याउने स्विच,"नेपाल विद्युत् प्राधिकरणका अनुसार चालु आर्थिक वर्षमा विद्युत्को कुल जडित क्षमता करिब ३ हजार मेगावाट पुग्दैछ। नेपालको अहिले विद्युत्को उच्च माग करिब १८ सय मेगावाट छ तर एभरेज माग भने १५ सयको हाराहारीमा छ। यसरी हेर्दा अबको वर्षायाममा करिब १५ सय मेगावाट बिजुली धेरै हुँदैछ। तत्काल आन्तरिक खपत बढाउन सक्ने अवस्था छैन। प्राधिकरण किन र लिउ(टेक अर पे) मा आधारित भएर निजी प्रबद्र्धकहरूसँग विद्युत् खरिद सम्झौता गरेको छ। बिजुलीको खपत भए पनि नभए पनि प्राधिकरणले निजी प्रवर्द्धकलाई पैसा तिर्नेपर्छ। प्राधिकरणको पैसा खेर जानु भनेको सरकारको कोषबाट रकम घट्नु हो। यसकारण धेरै भएको बिजुली बेच्नुको विकल्प छैन। ऊर्जा मन्त्रालयले २०७२ सालमा जारी गरेको श्वतपत्रमा पनि १० वर्षमा १० हजार मेगावाट निर्माण गर्ने, त्यसमा ५ हजार आफुले खपत गर्ने र बाँकी बेच्ने भन्ने छ। १ युनिट बिजुलीले १० युनिटसम्मको प्रतिफल दिने भनिन्छ। यसका लागि अन्तरदेशीय प्रसारणलाइन चाहिन्छ। अहिले ४ सय केभी क्षमताको ढल्केवरमुज्जफपुर अन्तरदेशीय प्रसारणलाइनबाट ६ सय मेगावाटसम्म विद्युत् आयातनिर्यात भइरहेको छ। त्यसबाट ८ सय मेगावाटसम्म विद्युत् व्यापारका लागि भारत सरकार समक्ष प्रस्ताव पेस गरिएको प्राधिकरणका प्रसारलाइन निर्देशनालय प्रमुख दीर्घायु श्रेष्ठ बताउँछन्। ढल्केवरमुज्जफपुर सञ्चालन त भइसकेको छ तर यसको निश्चित क्षमता मात्र भएकाले पर्याप्त नभएको पूर्वऊर्जा सचिव देवेन्द्र कार्की बताउँछन्। केही गरी यो प्रसारणलाइन बिग्रियो भने अर्को व्यवस्था नै छैन। यसको विकल्प चाहिने भइसकेको छ, भन्दै कार्कीले ऊर्जा सुरक्षाका लागि पनि थप अन्तरदेशीय प्रसारणलाइन आवश्यक भएको बताए। निर्माणाधीन दोस्रो अन्तरदेशीय प्रसारणलाइन बुटवलगोरखपुर आगामी २ वर्षमा सञ्चालन आउने गरी काम भइरहेको प्राधिकरणले जनाएको छ। यसका लागि नेपालतर्फको १८ किलोमिटर प्रसारणलाइन मिलिनियम च्यालेन्ज कर्पोरेसन(एमसीसी) ले निर्माणको काम अघि बढाइसकेको छ। भारत सिमाबाट गोरखपुरसम्म १ सय किलोमिटर लाइन निर्माणका लागि भारत सरकारको स्टेटग्रिड कर्पोरेसन र प्राधिकरणबीच ५०५० प्रतिशतको इक्विटीमा जेभि(संयुक्त लगानी) कम्पनी गठन भएर प्रसारणलाइनको टेन्डरको आह्वान भइसकेको छ। ठेकेदार नियुक्तिको अन्तिम चरणमा रहेको यो आयोजना सन् २०२५०२६ मा सकाउने भन्ने छ। नेपाल र भारतबीच विद्युत्् आयातनिर्यातका लागि रणनीतिक महत्वका थप दुई अन्तरदेशीय प्रसारणलाइन पाँच वर्षभित्र बनाइने भनिएको छ। दुई देशका ऊर्जासचिवस्तरीय बैठकमा यी प्रसारणलाइन तोकिएकै अवधिमा पूरा गर्ने सहमति जुटेको थियो। जसमध्ये पूर्वमा इनरुवापूर्णिया र पश्चिममा लम्कीबरेली ४ सय केभी क्षमताका आयोजना छन्। इनरुवापूर्णिया सन् २०२७२८ र लम्कीबरेली २०२८२९ सम्म बनाइसक्ने सहमति भएको छ। तर, यी प्रसारणलाइन समयसिममा निर्माण सम्पन्न गर्न गाह्रो पर्ने प्रसारणलाइन प्रमुख श्रेष्ठ बताउँछन्। किनभने अहिलेसम्म अध्ययन भइसकेको छैन । भारतले काम अघि बढाउन सहमति दिएपछि मात्र अध्ययनको काम सुरु हुन्छ। यी ४ सयकेभि क्षमताका ठूला अन्तरदेशीय प्रसारणलाइन हुन्। अर्को अरुण तेस्रो जलविद्युत् आयोजना बनाइरहेको भारतको सतलज कम्पनीले पनि एउटा डेडिकेटेड लाइन बनाउँदै छ। अरुणबाट ढल्केवर हुँदै सितामणिसम्मको ४ सय केभी लाइनको भारततर्फको काम सम्पन्न भइसकेको छ। नेपालतर्फको काम बाँकि छ। यो लाइनबाट अरुणको बिजुलीको व्यापार मात्र जाँदा पर्याप्त नहुने भएकोले अरू विद्युत् प्रसारका लागि पनि प्रयोग गर्न सकिने भनिएको छ। यसका लागि भारत समक्ष प्रस्ताव राखिएको श्रेष्ठले जानकारी दिए। पूर्वको धेरै भएको बिजुली पूर्वबाट नै र पश्चिमको बिजुली पश्चिमबाटनै भारत निर्यातका लािग अरू अन्तरदेशीय प्रसारणलाइन आवश्यक भइसकेको पूर्वसचिव देवेन्द्र कार्की बताउँछन्। यी बाहेक विहारसँग विद्युत् व्यापार गर्न १३२ (किलोभोल्टकेभी)का चार प्रसारणलाइन छन्। जसमा रक्सौलपरवानीपुर, कुशाहाकटैया, नानपाराकोहलपुर र मैनियानौतनवा छन्। यसअघि यी लाइनबाट आयात मात्र गरिरहेकामा आगामी वर्षादेखि निर्यात पनि गर्ने नेपालको प्रस्तावमा भारत सकारात्मक भएको बताइएको छ। यसका लागि भारतको केन्द्रीय विद्युत्् प्राधिकरण (सीईए)ले नेपालको प्राधिकरण र भारतको विहार राज्य सरकारसँग छलफल गरी प्रक्रिया मिलाएर आगामी वर्षासम्म निर्यात गर्ने गरी काम गर्ने भनिएको छ। साथै टनकपुरबाट नेपालले विद्युत्् आयात मात्र गर्दै आएकोमा अब निर्यात पनि गर्न पाउने सहमति भइसकेको छ। टनकपुरमहेन्द्रनगर १३२ केभी सिंगल सर्किटबाट अप्रिलदेखि जुनसम्म ७० र जुलाईदेखि मार्चसम्म ८० मेगावाट दुवैतर्फ प्रवाह गर्न सहमति भएको हो। भारतसँगै अर्को छिमेकी मुलुक चीनसँग पनि प्रसारणलाइनको काम अघि बढाइँदै छ। प्रस्तावित रातमाटेरसुवाकेरुङ प्रसारण लाइनको छलफलका लागि नेपालचीन संयुक्त कार्यदल (ज्वाइन्ट वर्किङ गु्रप) को बैठक पनि बसेको छ। यो प्रसारण लाइन सुरुमा ४ सय (किलोभोल्टकेभी) को बनाउने भन्ने थियो। तर, अहिले नेपाल र चीनबीच हुन सक्ने विद्युत्् व्यापारलाई आधार मानेर सोही भोल्टेजमा बनाउने वा सिंगल सर्किट २२० केभीमा झार्ने सम्बन्धमा अध्ययन गर्न आवश्यक रहेको उक्त कार्यदलले सुझाएको छ। ४०० केभिमा जोड्ने कि चिलिमसम्म निर्माणाधीन २२० केभीमा जोड्ने भन्ने छ। किनभने उनीहरूको पनि गेलुङसम्म २२० केभी निर्माण भइसकेको छ। यस कारण चाइना सरकारले अहिले २२० केभिमा नै जोड्ने कि भन्ने प्रस्ताव ल्याएको छ, श्रेष्ठले भने। चीनभन्दा पनि विजुली व्यापारका लागि सहज देखिन्छ। भारत हुँदै बंगलादेशसम्म र अन्य एसियाली मुलुकसम्म विद्युत् बेच्न सकिने पूर्वसचिव कार्की बताउँछन्। अहिलेको नारा नै वान ग्रिड वान वल्र्ड भन्ने छ। बिजुली निर्यातसँगै रोजगारी लगायत अन्य अवसर खुल्छन् भने, मुलुकको आर्थिक सम्वृद्धिका लागि विद्युत् व्यापार गर्नुपर्ने र यसका अन्तरदेशिय प्रसारणलाइन चाहिने हो। तर, प्रसारणलाइनमा निर्माणमा ठूलो रकम लाग्ने, स्रोतको सुनिश्चिता, अर्को देशको पनि अनुमति, लिनुपर्ने मुअब्जा, जग्गा प्राप्तिका प्रकिया, वातावरणीय मूल्यांकन, अन्य मन्त्रालयसँगको समन्वय लगायतका कारणले लामो समय लाग्ने हुन्छ। यसमा सरकार नै लाग्नुपर्ने र उच्च प्राथमिकतामा राख्नुपर्ने तर्क पूर्वसचिव कार्कीको छ। ऊर्जा मन्त्रालयले अन्तरदेशीय विद्युत्लाई पहुच दिने सन्दर्भमा एउटा संयन्त्र बनाएको जानकारी दिए। विद्युत् व्यापार अनुमति दिने व्यवस्थाको मस्यौदा मन्त्रालयले तयार पारेको छ। विद्युत् व्यापार अनुमति दिने व्यवस्था स्वीकृत भए पछाडि त्यसलाई हामीले एक्टिभ बनाउला, उनले भने। यसका लागि अहिलेका ऐनलाई संशोधन गर्न पनि सरकार समक्ष प्रस्ताव पठाइएको छ। अल्पकालीन रूपमा भारतसँग बिजुली निर्यात पनि भइरहेको छ। दीर्घकालीन रूपमा बिजुली निर्यातका लागि दीर्घकालीन सरकारी सहमति गर्न सरकारलाई भारतसँग पहल गर्दै आएको मन्त्रालयले बताएको छ। ठूला विद्युत् आयोजनाको लगानीको प्रतिफल सुनिश्चित गर्न मन्त्रालयले भारतलाई प्रोभिजनको मस्यौदा पठाएको जानकारी दिए। संसद् भंगपछि फिर्ता आएको विद्युत् विधेयकलाई फेरि अगाडि बढाउने प्रक्रिया मन्त्रालयले सुरु गरेको भेटुवालले बताए।"
कानुन मिचेर चिकित्सकको परामर्श शुल्क वृद्धि,"काठमाडौं : आउँदो जेठ १ गतेदेखि कार्यान्वयनमा आउने गरी चिकित्सकहरूको परामर्श शुल्क वृद्धि गरिएको छ । स्वास्थ्य तथा जनसंख्यामन्त्री नभएको मौका छोपी कानुन विपरित चिकित्सक र निजी अस्पतालहरूको संस्था (अफिन) ले परामर्श शुल्क बढाउने निर्णय गरेसँगै विरोध सुरू हुन थालेको हो । यो निर्णय कानुनसम्मत नभएको स्वास्थ्य तथा जनसंख्या मन्त्रालयका अधिकारीहरूले स्पष्टोक्ति दिएका छन् । स्वास्थ्य संस्था संचालन मापदण्ड २०७७ मा चिकित्सक शुल्क निर्धारणसम्बन्धी व्यवस्था भएपनि यो मापदण्ड विपरित मनोमानी शुल्क तोकिएको छ । अत्यावश्यक वस्तु वा सेवाको मूल्य तोक्ने अधिकार नेपाल सरकारलाई हुने नीतिगत व्यवस्था छ । यसअघि पनि चिकित्सकले २०७७ फागुनमा शुल्क बढाउन खोज्दा तत्कालिन स्वास्थ्यमन्त्री हृदयेश त्रिपाठीले चिकित्सकको परामर्श शुल्क वृद्धिप्रति असहमति जनाउँदै कार्यान्वयन नगर्न भनेका थिए । उमेश श्रेष्ठ स्वास्थ्य राज्यमन्त्री भएको बेला उनले नेपाल चिकित्सक संघलाई चिकित्सक परामर्श शुल्क बढाउन दिनेसम्मको अख्तियारी दिएका थिए । श्रेष्ठले संघलाई पठाएको पत्रमा भनिएको छ,२०७८ भदौ को (राज्यमन्त्रीस्तरीय) निर्णयअनुसार नेपाल चिकित्सक संघको २०७८ भदौ ३ गतेको पत्रअनुसार सहमति दिने सम्बन्धमा मन्त्रालयबाट ओपीडी शुल्क पुनरावलोकन तथा निर्धारण नहुन्जेलसम्म ओपीडी सेवा शुल्क नेपाल चिकित्सक संघले वैज्ञानिक तथा सरोकारवाला निकायहरूको परामर्शको आधारमा तोक्न सकिने व्यहोरा अवगत गर्दछु । यसैलाई टेकेर चिकित्सक संघले मूल्य वृद्वि गरेको हो । संघका अध्यक्ष डाअनिल विक्रम कार्कीले स्वास्थ्य मन्त्रालयका प्रतिनिधिसहितको छलफलबाट शुल्क तोकिएको बताए । उनले भने,हामीले सबैसँगको सल्लाहबाट नै चिकित्सक शुल्क परामर्श निर्धारण गरेका हौं । मनपरी शुल्क तोकेका होइनौं । मापदण्डमा चिकित्सक संघका प्रतिनिधिहरू समेत शुल्क निर्धारण समितिमा रहने प्रावधान छैन । श्रेष्ठले अस्पतालमा चिकित्सकहरूको ओपीडी शुल्क तोक्ने स्वास्थ्य सचिवको अधिकार कानुन विपरित खोसेका थिए । पत्रमा यो निर्णय ओपीडी शुल्क पुनरावलोकन तथा निर्धारण नहुन्जेलसम्म लागू हुने भनिएको छ । स्वास्थ्य मन्त्रालयका कानुन उपसचिव रेश्मीराज शर्माले मापदण्डलाई टेकेर नै चिकित्सक शुल्क निर्धारण हुनुपर्ने बताउँछन् । यसअघि पनि चिकित्सकले २०७७ फागुनमा शुल्क बढाउन खोज्दा तत्कालिन स्वास्थ्यमन्त्री हृदयेश त्रिपाठीले चिकित्सकको परामर्श शुल्क वृद्धिप्रति असहमति जनाउँदै कार्यान्वयन नगर्न भनेका थिए । उनले पुरानै शुल्क कायम रहेको समेत बताएका थिए । तर,अहिले मन्त्री नभएको मौका छोपेर शुल्क बढाइएको भन्दै कार्यान्वयन गर्न नहुने सरोकारवालाहरूले बताउँदै आएका छन् । स्वास्थ्य संस्था सञ्चालन मापदण्ड २०७७ मा शुल्क निर्धारणसम्बन्धी व्यवस्था छ । सर्वसाधारणलाई उचित मूल्यमा गुणस्तरीय स्वास्थ्य सेवा पुर्याउने प्रयोजनको लागि स्वास्थ्य संस्थाले प्रदान गर्ने स्वास्थ्य सेवाको गुणस्तरको आधारमा त्यस्तो स्वास्थ्य संस्थाले लिन सक्ने सेवा शुल्कसम्बन्धी मापदण्ड निर्धारण गर्न सक्ने प्रावधान छ । जसको अध्यक्ष स्वास्थ्य मन्त्रालयका सचिव रहन्छन् । यस्तै,मन्त्रालयका गुणस्तर मापन तथा नियमन महाशाखा प्रमुख,स्वास्थ्य सेवा विभागका महानिर्देशक,अफिन अध्यक्ष,औषधि व्यवस्था विभागका महानिर्देशक,उपभोक्ता महासंघका प्रतिनिधि सदस्य रहने व्यवस्था छ । उपभोक्ता अधिकारकर्मी ज्योति बानीयाँले कानुन विपरित परामर्श शुल्क बढाइएको बताए । बानियाँले भने,जसले शुल्क लिन्छ,त्यसैले शुल्क तोक्ने भन्ने कहिँ कतै पनि हुँदैन । सरकार दरो भएको भए यस्तो हुँदैनथ्यो । हामीलाई शुल्क वृद्धि गर्दा जानकारी गराइएन । स्वास्थ्य सेवा विभागको उपचारात्मक सेवा महाशाखा प्रमुख सदस्य सचिव रहने प्रावधान छ । समितिले आवश्यकतानुसार सम्बन्धित विषयका विशेषज्ञलाई समितिको सदस्यको रुपमा आमन्त्रण गर्न सक्ने मापदण्डमा भनिएको छ । देशभर करिब पाँच सय निजी अस्पताल छन् । स्वास्थ्य मन्त्रालयका कानुन उपसचिव रेश्मीराज शर्माले मापदण्डलाई टेकेर नै चिकित्सक शुल्क निर्धारण हुनुपर्ने बताउँछन् । उनले भने,कानुन बमोजिम नै शुल्क तोक्नुपर्छ । कानुनभन्दा बाहिर कोहि पनि जान मिल्दैन । कानुनमा जे छ त्यो नै कार्यान्वयन हुनुपर्छ । स्वास्थ्य मन्त्रालयका एक अधिकारीले समेत यो निर्णयप्रति आपत्ति जनाएका छन् । स्वास्थ्य मन्त्रालयका ती अधिकारीले अन्नपूर्णसँग भने,चिकित्सकहरूले जथाभावी शुल्क लिन थालेपछि नियमनका लागि सरकारले शुल्क परामर्श समिति गठन भएको थियो । त्यसपछि शुल्क निर्धारण हुँदै आएको थियो । तर,अहिले जो सेवा दिने निकाय हो । त्यसले आफूखुसी बढाएको देखियो । समितिले शुल्कसम्बन्धी सिफारिस गर्नुपर्नेमा अस्पताल र एसोसीयसनले शुल्क तोक्न मिल्दैन । उपभोक्ता अधिकारकर्मी ज्योति बानीयाँले कानुन विपरित परामर्श शुल्क बढाइएको बताए । बानियाँले भने,जसले शुल्क लिन्छ,त्यसैले शुल्क तोक्ने भन्ने कहिँ कतै पनि हुँदैन । सरकार दरो भएको भए यस्तो हुँदैनथ्यो । हामीलाई शुल्क वृद्धि गर्दा जानकारी गराइएन । २०७९ चैत १८ गते बसेको संघ र अफिनको संयुक्त बैठकबाट नेपाल राष्ट्र बैंकको मुद्रा स्फीति दर तथा शुल्क निर्धारण समितिको सिफारिसलाई आधार मानी नयाँ परामर्श शुल्क सार्वजानिक गरेको थियो २०७९ चैत १८ गते बसेको नेपाल चिकित्सक संघ र एसोसिएसन अफ प्राइभेट हेल्थ इन्ष्टिच्युसन नेपाल (अफिन) को बैठकले अस्पतालको बहिरंग (ओपीडी) शुल्क वृद्धि गर्ने निर्णय गरेको हो । चिकित्सकको अनुभव र योग्यताका आधारमा ४२० देखि ९४० सम्म शुल्क लिन पाउने गरी निर्णय भएको जनाएको छ । संघ र अफिनको संयुक्त बैठकबाट नेपाल राष्ट्र बैंकको मुद्रा स्फीति दर तथा शुल्क निर्धारण समितिको सिफारिसलाई आधार मानी नयाँ परामर्श शुल्क सार्वजानिक गरेको थियो । एमबीबीएस र बीडीएस चिकित्सकहरू ५ वर्ष अनुभव भएकाले ४२० र ५ वर्षभन्दा बढी अनुभव भएकाहरूले ५१५ रुपैयाँ परामर्श शुल्क लिन पाउनेछन् । यस्तै,डिप्लोमा चिकित्सकहरू ५ वर्ष अनुभव भएकाले ५९० र त्यसभन्दा बढी अनुभव भएकाहरूले ६७० शुल्क लिन पाउनेछन् । यस्तै,एमडी,एमएस र एमडीएस चिकित्सकहरू ५ वर्ष अनुभव भएकाले ७५० र त्यसभन्दा बढी अनुभव भएकाहरूले ८०० रुपैयाँ शुल्क लिन पाउनेछन् । डीएम तथा एमसीएच गरी ५ वर्ष अनुभव भएकाहरूले परामर्श शुल्कवापत ८८० रुपैयाँ लिन पाउनेछन् । डीएम तथा एमसीएच गरी ५ वर्षभन्दा बढी अनुभव भएका तथा एमडी एमएस,एमडीएस गरी १० वर्षभन्दा बढी अनुभव भएकाहरूले ९४० रुपैयाँ परामर्श शुल्क लिन पाउनेछन् ।"
सोलुकाठमाडौं जीप भाडा २० प्रतिशतले घट्यो,"सोलुखुम्बु : पर्यटकीय जिल्ला सोलुखुम्बु सदरमुकाम सल्लेरीदेखि संघीय राजधानी काठमाडौंको जीप भाडादर २० प्रतिशतले घटाइएको छ । जिल्ला प्रशासन कार्यालयले जनप्रतिनिधि र यातयात व्यवसायीसहितको बैठकबाट २ हजार ३ सय ७५ रुपैयाँ रहेको सल्लेरीकाठमाडौं जीप भाडादर २० प्रतिशत घटाउँदै १ हजार ९ सय कायम गरेको हो । इन्धनको मुल्य घटेपनि वर्षौअघि तोकिएको सवारी भाडा कायम हुँदा यात्रु मर्कामा परेको भन्दै प्रशासनले भाडा समायोजकन गरेको हो । समायोजित जीप भाडादर अनुसार सल्लेरीविराटनगर २ हजार १ सय ७० निर्धारण रुपैयाँ निर्धारण गरिएको छ । यसअघि सल्लेरीविराटनगर २ हजार ५ सय रुपैयाँ रहेको थियो । सल्लेरीधरान २ हजार ४ सय रुपैयाँबाट घटाएर २ हजार १ सय २०,सल्लेरीकटारी १ हजार ८ सय रुपैयाँबाट घटाएर १ हजार ४ सय ६० रुपैयाँ र सल्लेरीओखलढुंगा ७ सय रुपैयाँबाट घटाएर ५ सय रुपैया निर्धारण गरिएको छ । बैठकले स्थानीय तहसँगको समन्वयमा जिल्लाभित्र सञ्चालन हुने जीपको भाडा पनि समायोजन गरेको छ । सल्लेरीछेस्काम १ हजार ८ सय रुपैयाँबाट घटाएर १ हजार ४ सय, सल्लेरीसोताङको १ हजार ३ सय रुपैयाँबाट घटाएर ९ सय रुपैयाँ कायम गरिएको छ । जिल्ला भित्रका लागि सञ्चालित सवारी भाडाको हकमा सोलुदुधकुण्ड नगरपालिका बाहेक अन्य सबै पालिकाको भाडादर समायोजन गरिएको प्रमुख जिल्ला अधिकारी बसन्त भट्टराईले बताए । उक्त भाडादर पालिकाले सिफारिस गरेको आधारमा कायम गरिएका हो भने नगरपालिकाले भाडादर सिफारिस गर्न नसकेको भट्टराईले बताए । यद्यपी समायोजन गरिएको नयाँ भाडादर बैशाख २५ गतेबाट मात्रै लागू गर्ने निर्णय भएको जिल्ला प्रशासन कार्यालयले जनाएको । इन्धनको मुल्य १० रुपैयाँ सम्म घटबढ भएको खण्डमा समेत उक्त भाडादर नै यथावत रहने निर्णय गरिएको छ । प्रमुख जिल्ला अधिकारी बसन्त भट्टराईको अध्यक्षतामा बसेको जिल्ला भाडादर निर्धारण समितिको उक्त बैठकमा सोताङ गाउँपालिका अध्यक्ष खिलाराज बस्नेत,सोलुदुधकुण्ड नगरपालिका उपमेयर गान्धी माया तामाङ,थुलुङ दुधकोशी गाउँपालिका ७ का वडाध्यक्ष भोजराज कार्की,यातयात व्यवसायी समिति,जिल्लास्थित सुरक्षा निकायका प्रमुख तथा प्रतिनिधि,सञ्चारकर्मीलगायतको उपस्थिती थियो ।"
भरत ताल मालामाल,"मधेस प्रदेश घुम्न आउने स्वदेशी तथा विदेशी पर्यटकको पहिलो रोजाइ बन्दैछ, भरत ताल। बोटिङ गर्न, पिकनिङ मनाउन र रमाइलो गर्नका लागि भरत ताल पहिलो रोजाइमा पर्ने गरेको छ। पछिल्ला दिनमा छिमेकी भारतबाट समेत यहाँ ठूलो संख्यामा पर्यटक आउने गरेका छन्। बागमती नगरपालिका वडा नं ४ र १२ मा भरत ताल पर्छ। १ सय २१ बिघामा फैलिएको तालमा बोटिङ गर्न र पिकनिक मनाउनका लागि दैनिक हजारौं पर्यटक आउने गरेका छन्। सुरुमा माछापालनका लागि पोखरी खनिएको थियो। पछि, तालकै रूपमा विकास गरियो। बागमती नगरपालिकाका मेयर भरतकुमार थापाले २०७६ सालदेखि बागमती माछापोखरी भनेर बाँझो जमिनमा पोखरी खन्ने काम सुरु गरेका थिए। पोखरी बनाउँदै जादाँ पछि तालमा परिणत गरियो। पोखरीलाई आकर्षण बढाउन फुटपाथ र बगंैचा बनाइएका छन्। बाँझो र बागमती नदीको बगरको रूपमा रहेको खाली जमिनलाई पर्यटकीय क्षेत्र बनाएका छौं, मेयर थापाले भने, सबै खाले अनुसन्धान गरेर ताल बनाउने काम गरिएको हो। संघीय सरकार, प्रदेश सरकार र स्थानीय तहको बजेटबाट ताल बनाउने काम गरेका हांै। ताल बनेपछि आर्थिक समृद्धिका साथै बागमती नगरपालिका, सर्लाही जिल्ला र सिंगो मधेस प्रदेशकै नाम भारतमा समेत चर्चामा रहेको थापाको भनाइ छ। तालमा अहिले आन्तरिकदेखि लिएर बाह्य पर्यटकहरू आउने गरेका छन्। पर्यटकलाई सेवासुविधा दिनका लागि बोटिङ र सुविधासम्पन्न होटल खुलेका छन्। सौन्दर्यकरणको काम पनि अहिले भइरहेको छ। वाटर फ्लाईलगायतका काम पनि हुँदैछन्। पर्यटकलाई सेवासुविधा दिनका लागि तालकै बीचमा सुविधा सम्पन्न होटल निर्माणाधीन अवस्थामा छ। तालमा पानीको कमी कहिल्यै हुँदैन, मेयर थापाले भने, पानी कम भयो कि बागमती नदीको पानी हाल्ने गरेका छौं। पानी हाल्ने र निकाल्ने सुली गेट बनाएका छौं। एकातिरबाट पानी हाल्ने र अर्कोतिरबाट निकाल्ने गर्दा तालको पानी पनि फोहोर हुँदैन। पानी हाल्दा तालमा जमेको पानी बाहिर जाने र अर्को पानी आउने हुँदा दुर्गन्धित हुने सम्भावना पनि हुँदैन। भरत ताल बनेपछि ताल घुम्ने र बोटिङ गर्न रहर बुनेकाहरूलाई सयौं किलोमिटर जानुपर्ने बाध्यता टरेको छ। ताल बनेपछि अहिले सर्लाही आसपासका जिल्ला तथा भारतका बिहार प्रान्तका सयौं पर्यटकहरू बिदा मनाउन बागमती आउने गरेका छन्। लेक साइडको अनुभूति दिने भरत ताल बनेपछि पर्यटकहरू रमाएर जाने गरेको स्थानीयहरू बताउँछन्। चुरे पर्वतको फेदी र सधैं बगिरहने बागमती नदीको किनारमा अवस्थित भरत ताल अहिले जिल्लाको मात्रै नभई मधेस प्रदेशकै पहिचानको रूपमा स्थापित भएको छ। प्रकृतिको काखमा अवस्थित मानव निर्मित ताल झट्ट हेर्दा समुद्रको अनुभूति दिलाउने गरेको छ। तालको वरिपरि रहेको बगैंचाले पर्यटकहरूको मन झनै लोभ्याउने गरेको छ। बिदाको दिन पिकनिक मनाउन आउने पर्यटकहरूको घुइँचो लाग्ने गर्दछ। हावाको बेगसँगै छल्किने तालको पानी, नजिकैबाट देखिने हरिया चुरे पर्वत र तालको छेउ भएर निरन्तर कलकल गर्दै बगिरहेको बागमती नदीको पानीको आवाजले अझै पर्यटकलाई लोभ्याउने गरेको छ। दिउँसो गर्मीले त्यति पर्यटक नआए पनि बिहान र बेलुका टिकटक बनाउने, फोटो खिच्नेहरूको ठूलो भीड लाग्ने गर्छ। भरत ताल नवविवाहिता जोडीहरूदेखि लिएर युवायुवतीहरूको घुम्ने पहिलो रोजाइको थलो बनेको छ। पूर्वपश्चिम लोकमार्गबाट तीन किलोमिटर दक्षिणमा रहेको ताल सामाजिक सञ्जालमा पनि चर्चामा ल्याइएको छ। ताल पुग्नका लागि पूर्व पश्चिम राजमार्गबाट दुईवटा बाटा छन्। मेयर भरतकुमार थापाको नेतृत्वमा पोखरी बनाउने काम भएकाले स्थानीयवासी तथा आसपासबाट आउने पर्यटकहरूले भरत ताल भनेर नामकरण गरेका छन्। सामाजिक सञ्जालमा भरत ताल भनिएर प्रचारप्रसार हुनुको साथै ताल आसपासका कतिपय पसलहरूको नाम पनि भरत नै राखिएको छ। जानेबाटोदेखि लिएर तालमा सञ्चालित बोटहरूमा समेत भरत ताल लेखिएपछि तालको नाउँ अझै प्रख्यात बनेको छ। तालको दक्षिण र पश्चिम भागमा बाँझो रहेको जमिनमा बगैंचा बनाउने काम हुँदैछ। ९० बिघामा बगैंचा बनाउने काम भइरहेको छ। ताल वरिपरि आँप, लिचीलगायतका बिरुवा रोपिएका छन्। तालको निर्माण भएपछि छेउछाउका गाउँहरूमा सिँचाइ सुविधा पनि पुगेको मेयर थापाले बताए। ताल बनेपछि करिब एक हजार जनाले रोजगारी पाएका छन्। ताल छेउका होटल पनि भरिभराउ हुन थालेका छन्। पर्यटक बढेसँगै अटो रिक्सा व्यवसाय पनि सुरु भएको छ। युवाहरूले बोट चलाउने रोजगार पाएका छन्। तालबाट वार्षिक १ करोडभन्दा बढीको आम्दानी आर्थिक वर्ष २०७५०७६ बाट ताल बनाउन सुरु गरिएको हो। २०७८०७९ बाट ताल सञ्चालनमा आएको हो। तालबाट वार्षिक एक करोडभन्दा बढीको आम्दानी भइरहेको बागमती नगरपालिकाको प्रमुख प्रशासकीय अधिकृत विमलप्रसाद पोख्रेलले बताए। बोटिङबाट मात्र अहिले करोडभन्दा बढी आम्दानी छ। दुई भागमा रहेको तालको एक भाग अर्थात् उत्तरी खण्ड मात्र सञ्चालनमा छ। दक्षिणी खण्डमा निर्माणको काम भइरहेको छ। दुई खण्ड पूर्ण रूपमा निर्माण भएपछि आम्दानीको स्रोत अझै बढ्ने पोख्रेलले बताए। ताल बनेपछि बागमती नगरपालिकालगायत आसपासका करिब पाँच सय जनाले प्रत्यक्ष र अप्रत्यक्ष रोजगारी पाउने नगरपालिकाले जनाएको छ। पर्यटकलाई बस्नका लागि तालमै सुविधासम्पन्न होटल पनि पालिकाले बनाउँदै छ। करिब ७ करोडको लागतमा होटेल बनाउने काम भइरहेको छ। बिदाको बाहेक औसत रूपमा करिब २ हजारभन्दा बढी पर्यटक तालमा आउने गरेको छ। बोटिङबाट लाखौं आम्दानी पर्यटकलाई आनन्दित पार्नका लागि तालमा अहिले २६ वटा इलेक्ट्रोनिक्स बोट राखिएको बोटिङ टिकट काउन्टरका सरोज श्रेष्ठले बताए। तालमा भीएसएलको एउटा ठूलो बोट र २६ वटा स्ट्रिम बोट छन्। बोटबाट हरेक दिन लाखौं आम्दानी हुने गरेको श्रेष्ठले बताए। बिदाको दिनमा राम्रो कमाइ हुन्छ। अन्य दिनमा एक लाखसम्मको टिकट बिक्री हुने गरेको श्रेष्ठले बताए। शनिबार र बिदाको दिनमा दुई हजार न्दा बढी व्यक्तिले बोटिङ गर्ने गरेको तथ्यांक छ। ताल बनेपछि कृषि कार्य गर्दै आएका स्थानीय युवा सन्तोषकुमार एस्मालीले बोट चलाउने काम पाएका छन्। त्यसबापत उनले महिनामा २५ हजार जति कमाइ हुने गरेको बताए। आफ्नै गाउँघरमा रोजगारी पाएको छु, उनले भने। ताल घुम्न टाढा जानु परेन जिल्ला छेउमै ताल बनेपछि अन्य टाढाटाढा जानुपर्ने बाध्यताको अन्त्य भएको रौतहट यमुनामाई नगरपालिका४ का वडा सदस्य ५५ वर्षीया दीपिया देवीले बताइन्। पहिलो कार्यकालमा निर्वाचित बनेपछि ताल घुम्नका लागि पोखरा गएको दीपियाले बताइन्। यस पटक आफ्नो जिल्ला छेउमै आएको उनले सुनाइन्। ताल घुम्न पाउँदा रमाइलो लागेको छ, उनले भनिन्। बाराको सिमराबाट घुम्न आएका चन्देश्वर चौधरीले ताल घुम्ने रहरलाई भरत तालले पूरा गरेको बताए।"
दार्चुलाको हिमपहिरोमा बेपत्ता भएकाको पहिचान खुल्यो,"दार्चुला : मंगलबार दार्चुलाको हिमपहिरोमा परी बेपत्ता भएकाको पहिचान खुलेको छ। जिल्लाको व्याँस गाउँपालिका१ भोलिन भन्ने स्थानमा हिमपहिरोमा परेर ७ जनाको सकुशल उद्दार गरिएको छ भने ५ जना अझै बेपत्ता छन्। बेपत्ता हुनेमा दार्चुलाको दुहुँ गाउँपालिका ४ पोक्सेका ३६ वर्षीया कमला कुँवर, उनका छोरा १८ वर्षीय प्रवीण कुँवर, डोटीको जोरायल गाउँपालिका २ बुडरका ४५ वर्षीया नक्की दोमा थापा, सोही ठाउँका २८ वर्षीया ईश्वरी थापा र १५ वर्षीया छिम्मी थापा रहेका जिल्ला प्रहरी कार्यालय दार्चुलाका प्रवक्ता प्रहरी निरीक्षक ज्ञानेन्द्रबहादुर सिंहले जानकारी दिए । आज बिहानैदेखि सशस्त्र प्रहरीको टोली र नेपाल प्रहरीको टोली गएर उद्दार गर्ने प्रमुख जिल्ला अधिकारी किरन जोशीले बताइन्। दार्चुलाको हिमपहिरोमा पाँच जना बेपत्ता, ७ जनाको सकुशल उद्धार दार्चुला हिमपहिरो : निरन्तर हिउँ परेपछि उद्धारमा कठिनाइ"
साहसिक पर्यटन प्याराग्लाइडिङ,"साराङ्गकोटको डाँडाबाट उडेको प्याराग्लाइडिङ माच्छापुच्छे, अन्नपूर्ण, धौलागिरिको हिमशृंखला हेर्दै फेवातालको आँगनमा टेक्ने पुग्छ यो दृश्यले कस्लाई मोहित नबनाउला र ? बाह्य तथा आन्तरिक पर्यटकलाई उडौंउडौं लाग्ने मात्रै होइन उढेपछि आनन्दको अनुभूति दिन्छ। यति मात्र होइन यसले देशलाई चिनाउने काम पनि गरेको छ। नेपालको आर्थिक विकास देशको समृद्धिका लागि पर्यटन क्षेत्रबाट प्याराग्लाइडिङ महत्वपूर्ण पाटो हो। प्याराग्लाइडिङ पोखराको मुख्य पर्यटकीय आकर्षणमध्ये एक हो। पोखराको आकाशमा सन् १९९९ बाट व्यावसायिक रूपमा पहिलो पटक सराङकोटबाट प्याराग्लाइडिङ उडान सुरु भएको थियो। पर्यटन व्यवसायी बिरु बमजन र बेलायतका नागरिक एडम हिलले सन् १९९६ देखि पोखरामा प्याराग्लाइडिङ खेलका गतिविधि सुरु गरेका थिए। नेपाली पहिलो पाइलट राजेश बमजनले सञ्चालनमा ल्याएको प्याराग्लाइडिङले नेपाललाई देश विदेशमा चिनाएको छ। उडने अनुभूतिका लागि मात्रै पनि कैयौं विदेशी नेपालमा आउँछन्। नेपाल हवाई खेलकुद संस्थाका अध्यक्ष सुनीलबहादुर भट्टराईका अनुसार अहिले पोखराका ५४ प्याराग्लाइडिङ कम्पनी सञ्चालनमा छन्। देशको अर्थतन्त्र सुधारमा पर्यटनको महत्वपूर्ण भूमिका भनी रहँदा पर्यटनको एउटा पाटो प्याराग्लाइडिङ भएको उनी बताउछन्। उनका अनुसार पोखरामा नै व्यवसायी रुपमा प्याराग्लाइडिङ फस्टाएको छ। पोखराभन्दा बाहिर धरान काठमाडौंमा लगायत गरी १० वटा कम्पनी सञ्चालनमा छन्। नेपालमा पाइलट लाइसेन्स लिने करिव ३७५ छन्। २ सय ६० देखि ७० ले उडान भरेका छन्। प्याराग्लाइडिङ क्षेत्रमा करिब दुई अर्बको लगानी छ। करिब दुई हजारले रोजगारी पाएका व्यवसायीको दाबी छ। पोखरामा नयाँ विमानस्थल सञ्चालन आएसँगै नेपाल नागरिक उड्डयन प्राधिकरणले अहिलेकै स्थान प्याराग्लाइडिङ र अन्तर्राष्ट्रिय विमानस्थलको उडान हुन नसक्ने बताएपछि अन्यत्र सारिएको छ। अर्थतन्त्र र पर्यटनमा यसको भूमिका अध्यक्ष भट्टराईले प्याराग्लाइडिङमा क्यानको सहयोग रहे पनि पछिल्लो समय ठाउँ व्यवस्थापनमा समस्या आएको उनको भनाइ छ। निवर्तमान अध्यक्ष कृष्ण भण्डारीका अनुसार नेपालको पर्यटन चलायमान बनाउने मध्येको प्याराग्लाडिङ महत्वपूर्ण विधा हो। चाइना, बंगलादेश र फिलिपिन्सलगायतका देशहरूबाट प्याराग्लाइडिङ गर्न कै लागि पर्यटन पोखरा आउँछन्। विश्वका ५ उत्कृष्ट गन्तव्यमध्ये पोखरा तेस्रोमा पर्छ। पारदर्शी ढंगले वार्षिक करोडौं राजस्व तिर्ने गरेको उनको भनाइ छ। प्याराग्लाइडिङ कम्पनीहरूले संसारको आँखामा पर्ने गरेको पोखराको प्याराग्लाइडिङ सरकारको आँखामा पर्न नसकेको व्यवसायीहरूको गुनासो छ। पोखरा नयाँ एयरर्पोट सञ्चालन सँगै विस्पाति हुन अवस्थामा पुगेको यो व्यवसायलाई सरकारले ठाउँ तोके पनि नयाँ ठाउँ व्यवस्थापन गर्न सहयोग नगरेको गुनासो छ। नेपालमा व्यावसायिक रूपमा प्याराग्लाइडिङ उडानको इतिहास साडे दुई दशक पुगेको छ। विश्वका कतिपय देशमा जहाज उडानसँगै एयर स्पोट्र्स गतिविधि हुने गरेकाले आधुनिक छन्। प्रविधिको प्रयोग गरेर ती देशमा भएका अभ्यासको अध्ययन गरेर अनुशरण गर्नुपर्ने देखिन्छ। नेपालमा साहसिक मनोरञ्जनात्मक खेलकुदमध्ये पर्यटकमाझ सर्वाधिक लोकप्रिय बनेको प्याराग्लाइडिङ उडानलाई कसरी थप व्यवस्थित र सुरक्षित बनाउन सकिन्छ भन्नेमा पोखराका व्यवसायीको चासो छ। नयाँ विमानस्थल बनेपछि हटाइएको सराङकोटबाट हुने उडान अहिले पोखराको मान्द्रेढुंगा र पामे क्षेत्रको आकाशका उडान भर्दै आएका छन्। ८७ जना चिनियाँ पर्यटकले एकैपटक गरे प्याराग्लाइडिङ सराङकोटबाट उडान भएर फेवाताल किनारमा अवतरण हुँदै आएको प्याराग्लाइडिङ सराङकोटदेखि ५ किलोमिटर पर मान्द्रेढुंगामा सरेको छ। विमान चार्टर गरी नेपाल घुम्न आएका एक १८० जना चिनियाँ पर्यटकमध्ये मंगलबार ८७ जना चिनियाँ पर्यटकल गत मंगलबारे प्याराग्लाइडिङ गरेका थिए। प्याराग्लाइडिङकै लागि पनि चिनियाँ पर्यटक पोखरा आउने गरेको र प्याराग्लाइडिङ लगायत पर्यटन व्यवसाय फस्टाउने विश्वास रहेको अध्यक्ष भट्टराईले बताए। कोभिडपछि पहिलोपटक यति ठूलो संख्यामा चिनियाँ पर्यटक पोखरामा आएका थिए।"
गौरवशाली गौतमबुद्ध,"दैनिक १६ हजार यात्रुहरूलाई सेवा दिने दीर्घकालीन योजनासहित भैरहवामा गौतमबुद्ध विमानस्थल निर्माण भएको छ। यो राष्ट्रिय गौरवको आयोजनामध्ये सबैभन्दा पहिला सकिएको आयोजना हो। यो विमानस्थललाई पर्यटकीय हवाईद्वारका रूपमा लिइएको छ। लुम्बिनीमा आउने हवाई पर्यटकहरूलाई सीधै गौतमबुद्ध विमानस्थलमा ल्याउने योजना सरकारको छ। मुलुकका बौद्ध मुलुकहरूमा सीधा हवाई उडान भर्नका लागि कसरतहरू भइरहेका छन्। विनाशकारी भूकम्प, कोरोना महामारीका कारण यो विमानस्थलको निर्माण भने केही ढिला गरी सकिएको हो। यो विमानस्थल आगामी ५० वर्षसम्म अन्तर्राष्ट्रिय स्तरको उडान गर्न सक्ने क्षमताको रहेको छ। मुलुकको एकमात्रै अन्तर्राष्ट्रिय विमानस्थल त्रिभुवन विमानस्थलमा आउने सबै विमानहरू भैरहवा विमानस्थलमा उडान अवतरण गराउन सकिन्छ। फोर ई स्तरको यो विमानस्थलमा एयरबस३३०, बोइङ७७७ लगायतलाई सहज रूपमा उडान अवतरण गराउन सकिन्छ। दैनिक १६ हजार यात्रुलाई सेवा दिने दीर्घकालीन लक्ष्य राखेको यो विमानस्थलमा त्रिभुवन अन्तर्राष्ट्रिय विमानस्थलभन्दा टर्मिनल भवन मात्र केही सानो भए पनि अन्य भौतिक संरचनाहरू अत्याधुनिक र स्तरीय रहेको छ। सरकारले यो विमानस्थललाई त्रिभुवन अन्तर्राष्ट्रिय विमानस्थलको वैकल्पिक विमानस्थलको रूपमा लिएको छ। अन्तर्राष्ट्रिय नागरिक उड्डयन संगठनको मापदण्डअनुसार यो विमानस्थल फोर ई स्तरको विमानस्थल हो। वार्षिक ६० लाख यात्रु व्यवस्थापन गर्न सकिने लक्ष्यसहित निर्माण गरिएको छ। यो विमानस्थल निर्माणमा झन्डै ४० अर्ब लागत परेको छ। मुआब्जासहित गर्दा लागत बढेको हो। गौतमबुद्ध विमानस्थललाई पर्यटन विमानस्थलका रूपमा चित्रण यस क्षेत्रका पर्यटन व्यवसायीहरूले गरेका छन्। यो विमानस्थललाई पर्यटकीय मार्गकै रूपमा अगाडि लैजानुपर्छ, उद्योग वाणिज्य महासंघका केन्द्रीय सदस्य उज्ज्वल कसजूले भने। भैरहवामा गौतमबुद्ध विमानस्थल निर्माण सकिएपछि मुलुकमै उत्साह छ। तर अहिलेसम्म भने फुल फेजमा चल्न नसक्दा विमानस्थलको संरचना कर्मचारीले कुरेर बस्नेमा मात्रै सीमित भएको छ। अन्तर्राष्ट्रिय उडानका लागि चाहिने हवाई रुटको अनुमति प्राप्त भइसकेको छैन। अझै आवश्यक उपकरण जडानमा काम बाँकी छन्। भैरहवा विमानस्थलको प्रमुख समस्या हवाई रुट हो। यो विमानस्थलको गत जेठ २ गते उद्घाटन भएको थियो। कुवेतको जजिरा एअरवेजले उद्घाटन उडान गर्दै कात्तिकसम्म सातामा दुई उडान गर्यो। जाडो मौसमसँगै भैरहवा विमानस्थलका सबै अन्तर्राष्ट्रिय उडानहरू ठप्प भए पनि अहिले सुचारु भएका छन्। जजिराले नै सातामा तीन वटा उडान भरेको छ। यद्यपि यो विमानस्थलमा मौसम खराबीका कारण अन्तर्राष्ट्रिय उडान भारतको लखनउ विमानस्थलमा विमान डिभाइर्ट गर्नुपर्दा समस्या कायमै छ। भैरहवा विमानस्थलबाट कुवेतको जजिरा एअरवेजले नियमित उडान र हिमालयन एअरलाइन्सले चार्टर उडान भर्दै आएका छन्। अहिले नेपाल एयरलायन्सले दुई अन्तर्राष्ट्रिय उडानको तयारी गरेको छ। मलेसिया र भारतको राजधानी दिल्लीमा सीधा उडान भर्ने तयारी नेपालय एयरलायन्सको रहेको छ। गौतमबुद्ध अन्तर्राष्ट्रिय विमानस्थलमा महाप्रबन्धकबाट भर्खर सरुवा भएका गोविन्दराज दाहाल विमानस्थलमा उडान थपका लागि छलफलहरू भइरहेको बताउँछन्। जाडोको समयमा मौसमका कारण उडानहरू प्रभावित हुनेबाहेक भैरहवा विमानस्थलमा अन्य कुनै अवरोधहरू नहुने उनको भनाइ छ। अब नियमित उडानका तालिकाहरू बन्दै जाने उनले बताए। विमानस्थलमा क्याटोगरी १ को आईएलएस उपकरणहरूका साथै क्याटोगरी २ का उपकरण पनि प्रयोग गरिएको छ। आईएलएस क्याटोगरी १, क्याटोगरी २, क्याटोगरी ३ को ए, बी, सी उपकरणले पनि क्रमशः खराब मौसममा पनि विमानलाई उडानअवतरण गर्नमा सहजता प्रदान गर्ने हो। क्याटोगरी २ मा केही थप उपकरण जडान गरेर खराब मौसममा पनि विमानस्थल सञ्चालन गर्न सकिने विषय भए पनि आईएलएस सुचारु गर्दा भारतको भूमिमा रेन्ज पुग्ने हुँदा उक्त कार्य गरिएको छैन। अनुमति बिना उक्त कार्य गरिएमा विमान दुर्घटना वा कुनै समस्याको क्षतिपूर्तिको दाबी गर्न नमिल्ने दाहाल बताउँछन्। सरकारबाट अनुमतिका लागि भने गम्भीर रूपमा भारतसँग छलफल भएको छैन। प्रधानमन्त्री पुष्पकमल दाहालको आसन्न भारत भ्रमणमा यस विषयमा छलफल हुने अपेक्षा गरिएको छ। अर्बाैं ऋणमा बनेको विमानस्थल सञ्चालनमा भइरहेको दैनिक लाखौं रुपैयाँको खर्च धान्नका लागि पनि विमानको संख्या बढाउन आवश्यक देखिएको छ। गौतमबुद्धबाट उडान भर्नका लागि २०२५ वटा मुलुकका विमान कम्पनीहरूले छलफल गरेका छन् । सुविधा, सुरक्षा, नाफालगायतका विषयमा उनीहरूले ग्यारेन्टी खोजिरहेका छन्। बुद्ध जन्मस्थल लुम्बिनीको छेउमा रहेकाले यहाँलाई पर्यटकीय हवाई मार्गकै रूपमा अघि बढाउने योजना सरकारले ल्याउनुपर्ने सुझाव व्यवसायीहरूको छ। नेपाल उद्योग परिसंघका लुम्बिनी प्रदेश अध्यक्ष टंकप्रसाद पोखरेलले भैरहवा विमानस्थलले यस क्षेत्रकै आर्थिक विकासमा ठूलो टेवा पुग्ने बताउँछन्। विमानस्थललाई लक्षित गरी भैरहवामा अर्बौ रुपैयाँ लगानी भइसकेको छ। गौतमबुद्धमा अहिलेसम्म जजिरा र हिमालयन मात्र आएको अवस्था छ, अन्य विदेशी कम्पनी ल्याउनुपर्छ, सिद्धार्थ उद्योग वाणिज्य संघका पूर्वअध्यक्ष भीष्म न्यौपाने भन्छन्, विदेशी कम्पनी नआएको अवस्थामा अर्बांै लगानीमा निर्माण भएको विमानस्थल र यो क्षेत्र चलायमान बनाउनका लागि राष्ट्रिय ध्वजावाहक नेपाल एअरलाइन्सले भए पनि उडान भर्नुपर्छ। एअर रुट सीधा नभएको, बी ३४५ टु वे हुन नसक्नु हाल वान वे मात्र भएको, नो अब्जेक्सन लेटर भारतीय नागरिकलाई विमानस्थलबाट अन्तर्राष्ट्रिय उडान गर्नका लागि आवश्यक पर्नेमा सो नभएकाले त्यस्ता समस्या समाधान हुनुपर्ने विमानस्थल कार्यालयको भनाइ छ। राष्ट्रिय योजना आयोगका पूर्वउपाध्यक्ष डा गोविन्दराज पोखरेलले विमानस्थललाई पूर्ण क्षमतामा चलाउनुको विकल्प नहुने बताउँछन्। मन्त्रालय, मन्त्री र सचिवहरूले विमानस्थल सञ्चालनका लागि विशेष जोड दिनुपर्छ, उनले भने। भैरहवामा विमानस्थल सञ्चालनका लागि के के गर्नुपर्ने हो सरकारले गरिहाल्नुपर्छ। विश्वका धेरै विमानस्थलहरू निजी क्षेत्रले चलाएका छन्। यो योजना चलाउँछु भन्ने जिम्मेवारीबोध सम्बन्धित मन्त्री, सचिवमा हुनैपर्छ। उहाँहरूको क्षमता छैन भने विज्ञबाट सुझाव लिएर भए पनि काम गर्नुपर्छ, उनले भने। विस २०२३ सालमा निर्मित गौतमबुद्ध विमानस्थललाई स्तरोन्नति गरी अन्तर्राष्ट्रिय स्तरको बनाउन चिनियाँ निर्माण कम्पनी नर्थ वेस्ट एभियसनले ६ अर्ब २२ करोड ५१ लाख २० हजार २ सय २७ रुपैयाँमा ठेक्का पाएको थियो। थपिँदैछन् तारे होटल विमानस्थल निर्माण नसकिँदै लुम्बिनी आसपासका क्षेत्रमा तारे होटल निर्माण सुरु गरिएका थिए। ती होटलहरू तयारी अवस्थामा छन्। नयाँ थालिएका निर्माण भइरहेका छन्। सिद्धार्थ होटल व्यवसायी संघका सीपी श्रेष्ठका अनुसार लुम्बिनी आसपास भैरहवा, बुटवल, तिलोत्तमा क्षेत्रमा ३० अर्बभन्दा बढी लगानीमा तारे होटल बनिरहेका छन्। लुम्बिनीकै छेउमै तारे होटल तयार भएका छन्। विमानस्थलबाट आउने पर्यटकको स्वागतमा बसेका होटलले आर्थिक विकासमा टेवा पुर्याउने अपेक्षा गरिएको छ।"
जहाँ छ पुण्यधाम,"भारतको उडिसाबाट सपरिवार पशुपति आएका श्याम अग्रवाल पशुपति मन्दिर दर्शनपछि भन्दै थिए भगवान् मे धन्य हुवा। उनी भारतका सबै तीर्थाटन सकेर पशुपतिमा दर्शन गर्न आइपुगेका थिए। पशुपतिका बारेमा प्रतिक्रिया दिँदै भने, बहुत अच्छे से दर्शन हुवा मन्दिर व्यवस्थापन मे पाशुपत क्षेत्र अब्बल देखा (अर्थात् राम्रोसँग भगवानको दर्शन भयो। व्यवस्थापन पनि राम्रो रहेछ।) यो त भारतीय पर्यटकको अनुभव हो। तर, नेपालीहरूकै लागि पनि पशुपतिनाथ अहिले जानैपर्ने र पुग्नै पर्ने क्षेत्रका रूपमा चिनिएको छ। नेपालीहरू जन्मदिनदेखि लिएर नयाँ जीवनको सुरुवात, र सामान्य व्रतलगायतमा पनि पशुपति पुग्ने प्रचलन बढ्दो छ। बैतडीबाट वृद्घ आमाको दर्शन गर्न ल्याएका राजु बलाएर ५ बर्ष अघि पशुपति आउँदा र अहिले प्रशस्तै फरक पाए। उनी भन्छन्, अहिले त भारतका ठूलाठूला मन्दिर गएको जस्तो अनुभव भयो। एकदमै सुन्दर, सफा आनन्द लाग्ने भएछ। बागमती नदीबाहेक अन्य क्षेत्र सफा देख्दा गरे हुने रैछ भन्ने महसुस भयो। पशुपतिलाई अहिलेको अवस्थामा ल्याउन पशुपति क्षेत्र विकास कोषको व्यवस्थापनका कारणनै सम्भव भएको हो। कोषले कोषका कार्यकारी निर्देशकमार्पत विभिन्न ५ ओटा महाशाखाअन्तर्गत काम विभाजन गरेको छ। त्यसोत अहिलेका संस्कृति पर्यटन तथा नागरिक उड््यन मन्त्रालयका मन्त्री सुदन किरातीले सफा पशुपति स्वच्छ पशुपति भन्ने अभियान सुरु गरेका छन्। अहिले पशुपतिमा मन्त्रालय मातहतका ३० वटा संस्था पशुपति सफाइ अभियानमा जोडिएका छन्। ती संस्थाले शनिबार बिहान ८ बजेदेखि १० बजेसम्मको समयमा पशुपतिमा जुटेर सफाइ अभियानमा लाग्छन्। स्वयंसेवी कलाकार यो अभियानमा जोडिएका छन्। त्यसो त पशुपति सफाइका लागि पशुपति क्षेत्र विकास कोषको पनि आफ्नै जनशक्ति छ। सँगसँगै बैंकहरूले पनि सामाजिक उत्तरदायित्वअन्तर्गत जनशक्ति खटाएका छन्। ७० जनाको आसपासमा कोषले हरेक दिन पशुपति सफाइका लागि खटाउँदै आएको छ। त्यो समूहले पिंगलास्थानदेखि मित्रपार्क बाहिरी रोडदेखि बनकारी गुह्ेश्वरीसम्म सफाइ गर्छ। सिंगो पशुपति क्षेत्र दैनिक ३ पटक सफाइ गरिन्छ। पशुपति क्षेत्रमा भूकम्पपछिको पुनर्निर्माण करिब ९० प्रतिशत सम्पन्न भइसकेका छन्। मूल शिवालय मन्दिरभन्दा दक्षिणतर्पका शिवालय र सत्तल पुनर्निर्माणका चरणमा छन्। पशुपति क्षेत्र विकास कोषका प्रवक्ता रेवतीरमण अधिकारीका अनुसार पहिलो र दोस्रो प्राथमिकतामा भएका देवालयहरू निर्माण भइसकेका छन्। तेस्रो प्राथमिकतामा परेका देवालय, पार्टी पौवाहरू निर्माण हुने चरणमा छन्। कोषले आफ्नोतर्पबाट मात्र सफाइ गरेर नहुने हुँदा भक्तजन नै सचेत नभई अभै पशुपति सफा नहुने बताउँछन्। उनी भन्छन्, हेर्दाखेरि एकातिर सेवाको कुरा छ। अर्कोतिर हामी अभै जिम्मेवार भइसकेका छैनौं। पशुपति मेरो हो भन्ने सबै भक्तजनमा पनि आभाष हुनु आवश्यक छ। मैले पनि त्यहाँ गएर फोहोर गर्नुहुँदैन भन्ने भावनाको अभाव देखिन्छ। पशुपतिमा गएको शिवरात्रीमा मात्र ८० लाखदेखि १ करोडसम्म खर्च भएको प्रवक्ता अधिकारी बताउँछन्। कोषले सबै चाडपर्वलाई उत्तिकै महत्वका साथ हेरेको छ, तीज, बाला चतुर्दशी, साउनका शनिबार, बुद्ध जयन्ती, नयाँ वर्षहरू उत्तिकै महत्वपूर्ण हुन थालेका छन्। अहिले कोभिडपछि त हरेक सोमबार र शनिबारमा मन्दिरमा खुट्टा राख्ने ठाउँ छैन, अधिकारी भन्छन्। पशुपतिमा क्षेत्र सीमित छ। क्षेत्र विस्तारितको आवश्यकता छ। मन्दिरमा जानेलाई पार्किङको समस्या यथावत् छ। जुत्ता चप्पल गेट अगाडि नै खोलेर आउनुपर्ने सिस्टम छ। त्यो गर्दा म मन्दिर आइपुगेँ भन्ने आभाष दिन खोजेका छौं, अधिकारी भन्छन्। अहिले पनि पशुपतिमा सोमबार शनिबार १५ देखि २० हजारको संख्यामा भक्तजन आउने गरेका छन्। कोभिडपछिको सबैभन्दा भक्तजनको फ्लो यो शिवरात्रीको २, ३ दिन अगाडि र २, ३ पछाडिसम्म उत्तिकै रहेको कोषको तथ्यांक छ। भारतीयहरूले पनि जति भारतका चारधाम भने पनि पशुपति नपुगी तीर्थाटन पूर्ण हुँदैन भन्ने आस्था छ। प्रवक्ता अधिकारीका अनुसार मित्रराष्ट्र भारतको राजस्थान राज्यले २ हजार ज्येष्ठ नागरिकहरूलाई नेपाल एयरलायन्समार्पत दर्शन गर्न पठायो। त्यसरी पठाएकाहरूले दर्शन गरिसकेका छन्। उहाँहरू यहाँ आइपुगेपछि मन्दिर अगाडि उभिएर फेरिफेरि आउन सकिन्छ कि सकिँदैन यहाँ आएर धन्य भइयो हामी स्वर्ग जाने भयौं भन्दै धुरुधुरु रुनुहुन्छ। उहाँहरूको पशुपतिनाथको अगाडि उभिएर बोल्नेनै त्यही हो, अधिकारीले भने। क्षेत्र विकास कोषले पशुपतिमा इलेक्ट्रिक पुजाको तयारी पनि गरेको छ। टेक्निकल व्यवस्थापन ट्रान्सपरेन्सीका लागि हामी लागि परेका छौं। ईपूजाको सिस्टम धेरै पटक सुरु गर्न खोज्यौं तर त्यो अलिक सहज देखिएन त्यसपछि हामीले सुरु गर्न सकेका छैनौं, प्रवक्ता अधिकारी भने। पशुपति प्रविधिमैत्री हुने क्रममै छ। सीसी क्यामरा मन्दिरका सबैतिर राखिएको छ। केही हदसम्म प्रविधिमैत्री बन्ने प्रयासमा छौं। अभै पूर्णरूपमा बन्न बाँकी छ। पशुपति सिंगो मन्दिर परिसरमा आएको भान दिने खालका बत्तीहरू लगाउने तयारी छ। जसका लागि विद्युत् प्राधिकरणसँग सहकार्य भएको छ, प्रवक्ताले भने। पशुपति क्षेत्रलाई थप व्यवस्थित पार्न स्थानिय सरकारबाट पनि पूर्ण सहयोग छ। पशुपति क्षेत्र विकासको अतिक्रमणका विषयमा पनि स्थानीय सरकारले कोषलाई सहयोग गर्दै आएको छ। काठमाडौं महानगरपालिका८ का वडाध्यक्ष दिनेश डंगोल भन्छन्, विश्वसम्पदा सुचीमा रहेको पशुपतिलाई सुन्दर सफा र व्यवस्थित बनाउने जिम्माको एउटा पाटो बन्न पाउँदा सुखानुभूति हुन्छ। हामीले सकेको सहकार्य पशुपति क्षेत्र विकास कोषसँग गरेका छौं। कोषले अहिले घाट क्षेत्र सुधारका लागि टेण्डर दिइसकेको छ। बागमती नदी सफाइका लागि पहल गरे पनि बागमती मूलबाटै ढल मिसिएर आउने गरेकाले समस्या देखिन्छ। घाटको कारण हुने फोहोरलाई पनि पशुपतिले व्यवस्थापन गर्दैछ। पशुपति क्षेत्र विकासको कोषको गुरुयोजना २०५५ मा स्वीकृत भएको थियो। जुन १० वर्षका लागि थियो। अर्को १० वर्ष नि नाघिसक्यो। पशुपति क्षेत्रको नयाँ गुरुयोजना बनिसकेको छ। उक्त गुरुयोजना नेपाल सरकार बाट स्वीकृत भएर आउन बाँकी छ। कोषका प्रवक्ता अधिकारी भन्छन्, पुरानै गुरुयोजनाले बोकेका लक्ष्य योजना उद्देश्यलाई अहिलेको नयाँ गुरुयोजनाले समेटेको छ। नयाँ गुरुयोजनामा घाट क्षेत्र व्यवस्थापनलगायतका विषयमा इलेक्ट्रिक घाट क्षेत्र थप्ने प्रयासका कुरा यथावत् छन्। परम्परागत रूपमा भएका कुरा पूर्णरूपमा नहटाउने र तिनलाई सिम्बोलिक रूपमा अगाडि बढाउने पहल भएको पनि उनले बताए। नयाँ योजनामा सत्तल पार्टी पौवा पुनर्निर्माण अभै गर्दै जाने र थप्दै जाने योजना पनि छ। पशुपतिमा थप पशुपति संग्रहालय स्थापना भएको छ। वनकाली उद्यान सर्बसाधारणका लागि वैशाख १ गतेदेखि खुला भएको छ। यही आर्थिक बर्ष भित्रमा संग्रहालय सुचारु गरिने तयारी रहेको कोषले जानकारी दिएको छ।"
आज विश्व प्रेस स्वतन्त्रता दिवस मनाइँदै,"राष्ट्रसङ्घको यो निर्णयसँगै आजको दिनलाई प्रेस तथा अभिव्यक्ति स्वतन्त्रताका पक्षधरले महत्वपूर्ण दिनका रूपमा लिन्छन्। आज संसारभर प्रेस स्वतन्त्रताको महत्वका बारेमा चर्चा गरिँदै छ। काठमाडौं : नेपालसहित विश्वभर आज विश्व प्रेस स्वतन्त्रता दिवस मनाइँदै छ। युनेस्कोको आयोजनामा अफ्रिकी राष्ट्र नामिबियाको विन्डहक शहरमा भएको पत्रकारहरूको सम्मेलनले बहुलवादी र स्वतन्त्र प्रेसको लागि विण्डहक घोषणापत्र जारी गरेको थियो। त्यसैको सम्झनामा सन् १९९३ देखि संयुक्त राष्ट्रसङ्घले यो दिवस मनाउने निर्णय गरेको हो। राष्ट्रसङ्घको यो निर्णयसँगै आजको दिनलाई प्रेस तथा अभिव्यक्ति स्वतन्त्रताका पक्षधरले महत्वपूर्ण दिनका रूपमा लिन्छन्। आज संसारभर प्रेस स्वतन्त्रताको महत्वका बारेमा चर्चा गरिँदै छ। वरिष्ठ पत्रकार, पत्रकारिताका प्राध्यापक र स्वतन्त्रताका पक्षपातीको सहभागितामा तयार पारिएको बहुलवादी र स्वतन्त्र प्रेसको लागि विण्डहक घोषणापत्र मा प्रेस तथा अभिव्यक्ति स्वन्त्रताको पक्षमा बलियो प्रतिबद्धता जनाइएको थियो भने स्वतन्त्र र बहुलवादी प्रेसका पक्षमा सो सम्मेलनले आफूलाई प्रष्ट रूपमा उभ्याएको थियो। यो वर्षका लागि युनेस्कोले 'भविष्यको अधिकार सुनिश्चितता : मानव अधिकारको संवाहक अभिव्यक्ति स्वतन्त्रता' नारा तय गरेको छ। नागरिकले आफूलाई अभिव्यक्त गर्न सक्यो भने मात्र उसले सबै प्रकारका मानव अधिकारको प्रयोग गर्न सक्नेछ भन्ने भावका साथ यो नारा तय गरिएको छ। अभिव्यक्ति स्वतन्त्रतालाई बढीभन्दा बढी प्रचलनमा ल्याउन र नागरिकलाई अभिव्यक्त गर्न प्रोत्साहित गर्न सञ्चार क्षेत्रले नै भूमिका निर्वाह गर्नसक्छ। त्यसकारण अधिकारको प्रयोगको दिशामा एउटा फड्को नै मार्ने गरी सञ्चार क्षेत्रले आफूलाई अझ क्रियाशील बनाउनका लागि काम गर्न यो वर्षको युनेस्कोले तय गरेको नाराले अपिल गरेको छ।"
"सुरुङभित्र ढुङ्गा खसेर अरुण तेस्रोमा कार्यरत एक मजदुरको मृत्यु, दुई घाइते",मकालु गाउँपालिका५ आमाराङस्थित अडिट२ को सुरुङभित्र माथिबाट ढुङ्गा खसेर सिलिचोङ गाउँपालिका५ का २७ वर्षीया प्रेम राईको मृत्यु भएको हो। खाँदबारी : सङ्खुवासभामा निमार्णाधीन ९ सय मेगावटको अरुण तेस्रो जलविद्युत आयोजनाको सुरुङ्मा एक कामदारको मृत्यु भएको छ । मकालु गाउँपालिका५ आमाराङमा रहेको अडिट २ को सुरुङभित्र माथिबाट खसेको ढुङ्गाले लागेर सिलिचोङ गाउँपालिका५ का २७ वर्षीय प्रेम राईको मृत्यु भएको जिल्ला प्रहरी कार्यालय सङ्खुवासभाले जनाएको छ । मंगलबार राति सुरुङभित्र काम गर्ने क्रममा माथिबाट खसेको ढुङ्गाले लागेर घाइते भएका राईको उपचारका क्रममा बुधबार बिहान मृत्यु भएको जिल्ला प्रहरी कार्यालयका प्रहरी निरीक्षक सरोज खनालले बताए । राईको जिल्ला अस्पताल खाँदवारीमा उपचारका क्रममा मृत्यु भएको हो । सुरुङभित्र काम गर्ने क्रममा अन्य दुईजना मजदुर समेत घाइते भएको प्रहरीले जनाएको छ । भारतको आसाम गुवाहाटीका २३ बर्षीय साइमुदिन अली र २३ बर्षीय सममती वलिता घाईते भएका छन् ।
महान् मिथिला,"नेपालमा क्षेत्रफलको आधारमा सबैभन्दा ठूलो जानकी मन्दिरले मैथिली सभ्यता र संस्कृतिलाई विश्वमै चिनाउने काम गरेको छ। जहाँजहाँ पैर परल रघुबरके, ओ अई पावन धाम मिथिलाके यसको नेपाली अर्थ हो, जहाँजहाँ भगवान् श्रीरामको खुट्टा पर्यो, त्यो सबै मिथिलाको पावन धाम बन्यो। बृहत्तर मिथिलाको अवधारणा रामायणसँग जोडिएको छ। अयोध्याका राजा दशरथका छोरा भगवान् श्रीराम आफ्ना भाइहरूसँगै जनकपुर आइपुग्दा उनले जुनजुन स्थान भएर यहाँ प्रवेश गरे ती सबै मिथिलाको धामहरू हुन् भन्ने जनविश्वास छ। यसै आस्था र विश्वासले गर्दा मिथिलामा १५ दिवसीय बृहत् मिथिला मध्यमा परिक्रमासमेत हुन्छ। नेपालमात्र नभई भारतको बिहार राज्यसँग जोडिएका थुप्रै क्षेत्रहरू पनि बृहत् मिथिलाअन्तर्गत नै पर्छन्। नेपाल र भारतको गरी १ सय ३३ किलोमिटर लामो यस परिक्रमाको पैदल यात्रामा हजारौंको संख्यामा श्रद्धालुहरू सहभागी हुने गर्छन्। पवित्र धार्मिक स्थलहरूको परिक्रमा गर्दा दुःख कष्टको निवारण भई पाप नस्ट हुने जनविश्वास रहेको छ। बृहत्तर मिथिलालाई विस्तार गर्न सकियो भने यसले धार्मिक पर्यटनको सुनौलो बाटो खोल्न सक्ने बृहत्तर जनकपुर क्षेत्र विकास परिषद्का अध्यक्ष शीतल साह बताउँछन्। मिथिलामा पर्यटनको पर्याप्त सम्भावना छ। राम र सीताको विवाहसँग जोडिएका धार्मिक स्थलहरूलाई यदि एकै ठाउँमा जोडेर बृहत् पर्यटन क्षेत्रका रूपमा विकास गरियो भने यसले एकातर्फ देश विदेशका पर्यटकलाई आकर्षित गर्छ भने अर्कोतर्फ राष्ट्रिय समृद्धि र विकासमा पनि टेवा पुर्याउँछ। यसका लागि ठोस गुरुयोजनाको आवश्यकता रहेको छ। बृहत्तर मिथिलाको सबैभन्दा महत्वपूर्ण थलो हो जनकपुरको जानकी मन्दिर। जनकपुरको जानकी मन्दिर वर्तमान समयमा विश्व प्रख्यात छ। आदर्श जोडी राम र सीताको वैवाहिक थलो जनकपुरसँग जोडिएको आस्था र विश्वासकै कारण यस मन्दिरको प्रसिद्धि पनि निकै बढी छ। पछिल्लो समय नेपाल आउने पर्यटकहरूका लागि जनकपुर र जानकी मन्दिर घुम्नै पर्ने महत्वपूर्ण गणतव्य स्थल बन्दै गएको छ। जानकी मन्दिरलाई पवित्र हिन्दू धर्मस्थलका रूपमा चिनिन्छ। मुगल शैलीमा बनाइएको ख्याति प्राप्त यस मन्दिरलाई कलाको उत्कृष्ट नमुना मानिन्छ। भारत मध्यप्रदेशस्थित टिकमगढकी राजकुमारी वृषभानु कुँवरीले ९ लाख चाँदीका असर्फी खर्चेर यो मन्दिर निर्माण गराएकी थिइन्। त्यसैले यो मन्दिरलाई नौला पनि भनिन्छ। सन् १८९४ मा शिलान्यास भई सन् १९११ मा मन्दिरको निर्माण पूरा भएको थियो। यो मन्दिर मिथिलाञ्चलवासीका लागि सांस्कृतिक धरोहर रहेको छ। जनकपुरधामको मध्यभागमा रहेको यो मन्दिर मानव वास्तुकलाको उत्कृष्ट नमुना हो। ४९ हजार ५ सय ५५ वर्गफिटमा फैलिएको मन्दिर परिसरमा ६० वटा कोठा छन्। प्राचीनकालमा मिथिला, विदेह र तिरहुत पनि भनिने जनकपुर जनकवंशी राजाहरूको राजधानी पनि थियो। यसबारे रामायण, वेद, पुराणलगायतका उपनिषद्हरूमा उल्लेख गरिएको छ। नेपालमा क्षेत्रफलको आधारमा सबैभन्दा ठूलो मन्दिर रहेको जानकी मन्दिरले मैथिली सभ्यता र संस्कृतिलाई विश्वमै चिनाउने काम गरेको छ। यस मन्दिरभित्र स्थापित रामजानकीको प्रतिमा झन्डै सात सय वर्ष पुरानो भएको संस्कृतिविद्हरूको भनाइ छ। विसं १४१७ मा भारतको राजस्थानस्थित लोहागढबाट जनकपुर आएका महन्थ सुरकिशोरदास वैष्णवले यो रामजानकीको प्रतिमा फेला पारेको बताइन्छ। सुरकिशोर दासजी घुम्दाघुम्दै यस पावन भूमिमा आइपुगे। पहिला त यो सबै क्षेत्र जंगलहरू थियो। सन्त सुरकिशोरले सपनामा माता सीतालाई हेर्थे र उनले स्वप्नकै आधारमा एउटा सानो झोपडी बनाएर त्यहाँ सीतारामको प्रतिमा स्थापना गरि पूजापाठ गर्न थाले, जानकी मन्दिरका महन्थ रामतपेश्वरदास वैष्णव भन्छन्, सो बेला सानो झुपडीनै माता सीताको मन्दिर थियो। सो मन्दिरमा गरेका भाकलहरू पूरा हुँदै गएपछि जनविश्वास बढ्न थाल्यो र मन्दिरको प्रचारप्रसार पनि बढ्यो। पछि टिकमढकी महारानी वृषभानु कुँवरले पनि यस मन्दिरको महत्वबारे थाहा पाइन्। उनी निःसन्तान थिइन्। उनले भाकल गरिन् यदि मैले सन्तान पाए भने म यस स्थानमा भव्य मन्दिर निर्माण गराउने छु। साँचो मनले गरेको महारानीको भाकल पूरा भयो र उनी पुत्रवती भइन्। छोरा पाएको खुसीमा उनले ९ लाख खर्चेर जानकीजीको मन्दिर निर्माण गरिन्। १७८४ मा मकवानपुरका राजा मानिक सेनले जानकी मन्दिरको नाउँमा १४ सय बिघा जग्गा दान दिएको लिखत प्रमाण आजसम्म पनि सुरक्षित छ। जनकपुरको आस्था, सान र वैभवका रूपमा रहेको जानकी मन्दिरलाई विश्व सम्पदा सूचीमा सूचीकृत गराउन सकियो भने यसले नेपालकै समृद्धि र विकासमा ठूलो योगदान पुर्याउन सक्ने अभियानीहरू बताउँछन्। यस मन्दिरलाई विश्व सम्पदा सूचीमा सूचीकृत गराउनका लागि हस्ताक्षर संकलन अभियानसहित विभिन्न दबावमूलक कार्यक्रमहरूसमेत सञ्चालन गरेको भोर नामक संस्थाका प्रमुख राजकुमार महतो मन्दिरलाई चौतर्फी आक्रमण र प्रभावहरूबाट बचाएर सरकारको तर्फबाट संरक्षण गर्नु अत्यन्त आवश्यक रहेको बताउँछ्न। जानकी मन्दिर एउटा जीउँदो सभ्यता हो। रामायणकालको संस्कृति, संस्कार र विरासतलाई जनकपुरवासीले यहीँ मन्दिरको माध्यमबाट जोगाएर राखेका छन्। रामनवमी, जानकी नवमी, विवाहपञ्चमी महोत्सवलगायत विभिन्न मेला र पर्वहरूमा लाखौंको संख्यामा श्रद्धालुहरू यस मन्दिरमा दर्शन गर्न आउँछन्। यस क्षेत्रको व्यापार, व्यवसाय सबै यसै मन्दिरको कारणले चलायमान छ। एक हिसाबले भन्ने हो भने जनकपुरको लाइफ लाइननै जानकी मन्दिर हो। तर, यति धेरै महत्व बोकेको यो मन्दिर भए पनि यसको संरक्षण र सम्बद्र्धनमा खासै ध्यान दिइएको छैन, युवा अभियानी सरोजकुमार मिश्र भन्छन्, यस मन्दिरलाई विश्वसम्पदा सूचीमा सूचीकृत गराउनका लागि जस्तो खालको पहल स्थानीय नगरपालिका र प्रदेश सरकारले गर्नु पथ्र्यो त्यस्तो केही हुन सकेको छैन। यसको सम्बद्र्धनका लागि बृहत् योजना र बलियो इक्छाशक्तिको आवश्यकता छ। जनकपुरमा जानकी मन्दिर मात्र नभई प्योगोडा शैलीमा बनेको राम मन्दिर पनि कलात्मक र निकै सुन्दर छ। यस मन्दिरभित्र रहेको पंचायन मूर्ति, लक्ष्मीनारायण, विष्णु दशावतारको मूर्ति, सातवटा घोडायुक्त रथमा विराजमान सूर्य भगवान र अन्य देवी देवताका मूर्तिहरूको संरक्षण र सम्बद्र्धन उचित रूपमा हुनु आवश्यक छ। धार्मिक तथा ऐतिहासिक महत्व बोकेको जनकपुर र यससँगै जोडिएको बृहत्तर मिथिलालाई प्रचारप्रसार तथा उचित रुपमा व्यवस्थापन गर्न सकियो भने यो नेपालका लागि मात्र नभई विश्वकै हिन्दूहरूका लागि घुम्नै पर्ने महत्वपूर्ण थलो बन्ने प्रचुर सम्भावनाले युक्त रहेको छ। यस क्षेत्रको विकासप्रति खासै ध्यान नदिइएकै कारण सम्भावना भएर पनि यो क्षेत्र ओझेलमा पर्दै गएको हो। पछिल्लो समय मधेस प्रदेश सरकारले जानकी मन्दिरको सम्बद्र्धनका लागि केही कदम चाले पनि ति पर्याप्त होइनन्। यसको विकास र समृद्धिले देशकै विकासमा टेवा पुग्ने निश्चित छ।"
"१२ बण्ड, १८ खण्ड","१२ बण्ड १८ खण्ड को नामले परिचित छ अछामको रामारोशन। धर्तीको स्वर्ग यो क्षेत्र रामारोशन गाउँपालिकाको वडा नम्बर ५ मा अवस्थित छ। रामारोशन क्षेत्र पर्यटनको दृष्टिकोणले प्रचुर सम्भावना बोकेको एक महत्त्वपूर्ण प्रकृतिको बरदान हो। उच्च लेकाली भेगमा रहेको यो क्षेत्रमा विभिन्न आकृतिका १२ वटा ताल र १८ घाँसे मैदान छन्। त्यसैले रामारोशनलाई १२ बण्ड १८ खण्ड भनिएको हो। रातो, सेतो, गुलाबी रंगका गरी ९ प्रकारका लालीगुराँस र राष्ट्रिय चरा डाँफे पाइन्छन्। त्यहाँ जाने आन्तरिक तथा बाह्य पर्यटकहरूको मन रामारोशनको मनमोहक दृश्यले लोभ्याउने गरेको छ। विभिन्न प्रजातिका जडीबुटीको भण्डार मानिने रामारोशनमा लोपोन्मुख वन्यजन्तुको समेत बासस्थान छ। यहाँ थुप्रै सुन्दर तालहरू छन्। जसले सबैको मन लोभ्याउँछ। करिब १० बिघाभन्दा बढी क्षेत्रफलमा मैदान र ३ वटा ताल फैलिएका छन्। एक दिनमा घुमेर सकिँदैन रामारोशन क्षेत्र। यसको लागि करिब दुई दिन लाग्छ। एउटा मात्र ताल परिक्रममा गर्न घण्टौं लाग्छ। रामारोशन क्षेत्र पुग्ने जो कोहीको पनि एकै क्षणमा लामो यात्राको थकान मेटिन्छ। नयाँ वर्षको समय रामारोशन घुम्नका लागि अनुकूल मानिन्छ। यहाँका बाटुल्ले ताल, लामी दह, तल्लो धाउने, रगाडे, लिस्सेडाली, गाग्रे, ताउले, दल्याना, डउठे, बाउले गडा, रामे ताललगायतका तालले समेत रामारोशन क्षेत्रको आकर्षण बढाएका छन्। यहाँ तालहरू मात्रै छैनन्, अग्ला अनि उत्तिकै आकर्षक मैदानहरू पनि छन्। विभिन्न जिल्लाबाट साँफेबगर र मंगलसेनबाट कच्ची सडकमा जिपको यात्रा गरी त्यहाँ पुग्न सकिन्छ। वसन्त ऋतु र नयाँ वर्षमा रामारोशन घुम्न आउने पर्यटकलाई सन्तुलित वातावरण र अनुकूल मौसम पाइन्छ। साना ठूला तालवरपरका मैदानमात्रै होइन, रामारोशनको परिचय र पहिचान झल्काउनका लागि यहाँ अन्य थुप्रै प्राकृतिक स्रोत रहेका छन्। रामारोशन क्षेत्रभित्र लोपोन्मुख जंगली जनावरदेखि बहुमूल्य जडीबुटी पनि प्रशस्तै पाइन्छ। रामारोशन क्षेत्रमा घुमन्ते चरा, माछा, उभयचर, कीटपतंग र बोटका लागि महत्त्वपूर्ण मानिन्छ। रामारोशन पर्यटनसँगै धार्मिक रूपले पनि उत्तिकै महत्त्वपूर्ण रहेका छ। त्यहाँका तालहरूलाई देवी मान्ने गरिन्छ। कैलाश खोलाको मुहान रामारोशन भएकाले पनि शिवको रूपमा मान्ने चलन रहेको छ। किनिमिनी पाटनलाई कृष्ण भगवान् स्वरूप मान्ने गरिएको स्थानीयको भनाइ छ। पर्यटनको प्रचुर सम्भावना बोकेको रामारोशन क्षेत्रका ताल संरक्षणको अभावमा सुक्दै जान थालेका छन्। पछिल्लो समय तालको संरक्षण र रामारोशन क्षेत्रको विकासका लागि सबैको ध्यानाकर्षण भए पनि पर्याप्त लगानी नहुँदा यस्तो समस्या भएको हो। सुदूरपश्चिमकै प्रमुख पर्यटकीय क्षेत्रमध्येको एक अछामको रामारोशन यतिबेला आन्तरिक तथा बाह्य पर्यटकको पर्खाइमा छ। यहाँ सडकको पहुँच मात्र राम्रो हुने हो भने थुपै्र बाह्य पर्यटकहरूलाई भित्त्याउन सकिने स्थानीय पुष्प विष्ट बताउँछन्। उनी भन्छन्, भौतिक पूर्वाधारहरू खडा गर्न सके मात्र रामारोशनले देशकै अर्थतन्त्रमा ठूलो सहयोग पुग्छ, अहिले सडकको राम्रो पहुँच नहुँदा पनि पर्यटकहरूको आगमन भइरहेको छ, सडक राम्रो भए मात्र पनि यहाँ घुम्न आउनेको ओइरो लाग्छ। यहाँका स्थानीयहरूले सानो सानो होमस्टे सञ्चालन गरेका छन्। पर्यटकहरूलाई खान बस्नका लागि समस्या नै छैन अहिले त। अर्गानिक खाना पाइन्छ। रामारोशनमा पर्यटकीय क्षेत्रको रूपमा विकास गर्न लागी थुपै बजेट आए पनि सहि सदुपयोग भने हुन नसकेको उनले बताए। पर्यटकीय क्षेत्रको नाममा कति बजेट आयो भन्ने यकिन विवरण कुनै पनि निकायसंँग नरहेको विष्ट बताउँछन्। विगत १५ वर्षदेखि गेस्ट हाउस सञ्चालन गर्दे आएका स्थानीय इन्द्रबहादुर रोकायाले रामारोशनको नाममा आएको बजेट सही ढंगले प्रयोग भएको भए यस ठाउँको कायापलट भइसक्ने बताए। यो ठाउँको विकासका लागि आएको बजेट व्यक्ति विशेषले ल्याए पनि आफ्नै गाउँको विकासका लागि हो भन्ने बुझ्न पर्यो, तबमात्र विकास हुने हो, यहाँका जनप्रतिनिधि, नेताहरू भाषण गर्दा रामारोशनलाई पर्यटकीय क्षेत्र बनाउन ज्यान दिएर लाग्छौं भन्छन् तर उनीहरू कार्यकर्ता पाल्नका लागि योजनाहरू हाल्ने, काम नगर्ने, काम नगर्नेलाई संरक्षण गरिरहनेजस्ता व्यवहारले यो ठाउँ पछाडि परेको छ रोकाया भन्छन्। नयाँ वर्षको तीन दिनको अवधिमा मात्र ५५ हजार राजस्व संकलन भएको छ। वैशाख १ गतेदेखि ३ गतेसम्म हजारभन्दा बढी पर्यटकहरूले रामारोशनको भ्रमण गरेको र ५५ हजार राजस्व संकलन भएको रामारोशन क्षेत्र पर्यटन विकास समितिकी कार्यकारी निर्देशक गंगा कँुवर बुढाले बताइन्। उनले भनिन्, गाउँ, वडा, पालिका जिल्ला हँुदै देश समृद्ध हुने हो, देशकै मुहार फेर्ने हो भने राज्यले यस्ता दूरदराजमा रहेका पर्यटकीय क्षेत्रहरू लगानी गर्नुपर्छ। एउटा पालिकाको बजेटले मात्र भ्याउँदैन। यस क्षेत्रमा बजेटका लागि प्रदेश, संघ सरकारसँग धाएका धायै छौं। तर सुनुवाइ हुँदैन, कुराले मात्र देश बन्दैन, पिछडिएको क्षेत्रसम्म पनि सरकारको नजर पुग्नु पर्यो। २०७७ भदौ २ गते आएको बाढीले सबै ध्वस्त बनायो। भएका अलिअलि भौतिक संरचनाहरूसमेत बाढीले क्षत्विक्षत बनाएपछि फेरि रामारोशनको विकास केही वर्षपछाडि धकेलिएको बुढाले बताइन्। रामारोशनमा पूर्वाधार विकास कार्यालय साँफेबगरमार्फत अहिले सडक निर्माणको काम भइरहेको छ। सडक निर्माणको काम तीन चरणमा भइरहेको छ। पहिलो चरणको सडक निर्माण काम जयगढदेखि कैलाश खोलाको पक्की पुलसम्मको बज्र गुरु कन्स्ट्रक्सन, पक्कीपुलदेखि रामारोशनको मुजाबगरमा रहेको प्रवेशद्वारसम्म जयदेवी एसएस निर्माण सेवा र प्रवेशद्वारदेखि वडा कार्यालयसम्म पीएस बानियाँ जेभीले गरिरहेको छ। रामारोशनलाई पर्यटकीय क्षेत्रको रूपमा विकास गर्नका लागि आएको बजेटको सही सदुपयोग गर्न सकिए यस क्षेत्रको कायापलट हुनेछ। देशको अर्थतन्त्रमा टेवा पुर्याउन, देश मुहार फेर्न र मुलुकलाई समृद्ध बनाउन रामरोशनले महत्त्वपूर्ण योगदान गर्न सक्छ। त्यसैले व्यक्ति पिच्छे र पहुँचको आधारमा आएको बजेट र कामको अनुगमन हुन जरुरी छ।"
बझाङमा यार्सा टिप्न गएका थप एक पुरुषको कठ्याङ्ग्रिएर मृत्यु,बझाङ : यार्सागुम्बा संकलन गर्न बझाङको हिमाली क्षेत्रमा गएका थप एक जना पुरुषको मृत्यु भएको छ । जिल्लाको सुर्मा गाउँपालिका वडा नं ४ बस्ने अन्दाजी ४५ वर्षीय प्रमु बोहराको मंगलबार यार्चागुम्बा संकलनका क्रममा अत्यधिक हिमपात र पानी परेपछि घर आउने बेलामा चिसोले कठ्याङ्ग्रिएर बाटोमै मृत्यु भएको हो । बोहरा यार्सागुम्बा संकलन गर्न चुफी वनतिर गएका थिए । चुफी वनबाट मंगलबार हिमपात भइरहँदा घर फर्किंदै गर्दा तितापानी भन्ने स्थानमा चिसोले कठ्याङ्ग्रिएर ज्यान गएको स्थानीयले बताएका छन् । उनको मृत्यु भएको खबर प्राप्त भएको र यस विषयमा थप अनुसन्धार भइरहेको जिल्ला प्रहरी कार्यालय बझाङले जनाएको छ । यसअघि सोमबार मत्रै सुर्मा गाउँपालिकाकै वडा नं ५ सैन गाउँका ३३ वर्षीय कलक बोहराको चिसोले कठ्याङ्ग्रिएर ज्यान गएको थियो । मंगलबार नै सुर्मा गाउँपालिकाकै ३३ वर्षीया झल्लादेवि बोहरा मंगलबार हिमपहिरोमा परेर बेपत्ता भएकी छन् । यो पनि पढ्नुहोस बझाङमा यार्सागुम्बा टिप्न गएका युवकको चिसोले कठ्याङ्ग्रिएर मृत्यु यार्सागुम्बा संकलन गर्न गएकी महिला हिमपहिरोमा बेपत्ता वर्षा र हिमपातका कारण यार्सागुम्बा संकलन गर्ने घर फर्कँदै

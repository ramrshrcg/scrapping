शीर्षक,विवरण
प्रदेश विकासमा बजेट बेथिति,"सबका सब विकृति र अराजनीतिक रत्यौली प्रदेशहरूमा मञ्चन हुँदा ठूलो संघर्षले ल्याएको व्यवस्थाको साख क्षय भएको छ। सुदूरपश्चिम सरकारले सांसदहरूलाई पाँच करोड रुपैयाँसम्म विकास बजेट दिने सौदाबाजी गरेर बजेट पास गयो। नीति निर्माता सांसदहरूले बजेट आँखा लगाउनु गैरसंसदीय अभ्यासमात्रै होइन, स्रोतमाथिको दोहन पनि हो। आफ्नो हात जगन्नाथ गर्दै सांसदले बजेट नपाएसम्म बजेटको हलो अड्काएर संघीय व्यवस्थाकै धज्जीमात्रै उडाएका छैनन्, प्रदेश संरचना चाहिन्न भनेर बलिरहेको सानातिनो आगोमा झन् घिउतेल थपेका छन्। यस्तो उल्टो बाटो हिँड्न सत्ता र प्रतिपक्ष दुवैको चोचोमोचो मिल्नु निम्नकोटीको राजनीतिक सौदाबाजी हो। बजेटमा मनलाग्दी प्रदेशहरूको महारोगकै रूपमा देखा परेको छ। गण्डकी प्रदेशका तत्कालीन भौतिक पूर्वाधार विकास मन्त्री रामशरण बस्नेतले सडकै नभएका ठाउँमा पुल निर्माण गरी बजेटको सत्यनास पारे। जसमा तत्कालीन सचिव र अधिकृतहरू अख्तियार दुरुपयोग अनुसन्धान आयोगबाट दायर मुद्दामा परेका छन्। तर मन्त्रीलाई भने उन्मुक्ति दिइएको छ। गण्डकीकै तत्कालीन आन्तरिक मामिला मन्त्री हरिबहादुर चुमानले सेती जलविद्युत् आयोजनाको जलाशयको पानीले डुब्ने गरी ङाल्दीघाटमा पुल निर्माणको योजना पारे। ती सबै बजेटका बेथितिमात्रै होइन, स्रोतको सत्यानाश हो। गण्डकीकै सांसदहरूलाई विकास बजेट नदिँदा गतवर्ष बजेटमाथिको छलफल हुन सकेन। पारितै नहुने स्थिति भएपछि त्यहाँ पनि सांसदलाई बजेट राखेपछिमात्रै प्रदेश सभा चल्न सक्यो। मधेस र कर्णालीमा बेरुजु उस्तै छ, तर विकास बजेट आधा पनि खर्च भएको छैन। सुदूरको विकास बजेटको हालत पनि सन्तोष गर्नलायक पनि भएन। सबै प्रदेशहरूले संघीय सरकारमै जस्ता बजेटमा बेरुजु र विकास खर्चमा अकर्मण्यता देखाएका छन्। बेरुजु अनि रकमान्तरको रोगले सबै प्रदेशलाई गाँजेको छ। गण्डकी प्रदेशमा मात्रै गएका ३ वर्षमा ५६ करोड रुपैयाँ गाडी किन्न खर्च गरी बजेटको सत्यानास पारिएको छ। ती गाडी पनि रकमान्तर गर्दै खरिद गरिएका छन्। सम्प्रभु जनताका प्रतिनिधिले पारित गरेको बजेटभन्दा बाहिर गई रकमान्तर गर्नु आफैंमा गलत बाटो हो, त्यसमाथि सञ्चालन खर्चहरू बढ्ने गरी भएका खरिदले स्रोतको दोहन र दुरुपयोग बढाएको छ। नचाहिने ठाउँमा बजेट हाल्ने, अनावश्यक बोझिला संरचनामा खर्च गर्ने हुँदा नै जनताको जीवनस्तर उकास्न प्रदेश सरकारहरूले प्रभावकारी उपस्थिति देखाउन नसकेका हुन्। सबका सब विकृति र अराजनीतिक रत्यौली प्रदेशहरूमा मञ्चन हुँदा ठूलो संघर्षले ल्याएको व्यवस्थाको साख क्षय भएको छ।"
"असार सकियो, सकिएन रोपाइँ","नेपालको पहाडमा चाँडै र तराईमा केही ढिला गरी रोपाइँ हुने भए पनि असार अन्त्यसम्ममा रोपाइँ पनि सकिनुपर्ने हो। तर, यसपटक पनि खडेरी, गोरुमा रोग र मल अभाव कै कारण समयमा रोपाइँ सकिएन। मुख्य खाद्यान्न बाली हो धान। कृषि विज्ञका अनुसार असार महिनाभित्रै यसलाई रोपे उत्पादन राम्रो लिन सकिन्छ। नेपालको पहाडमा चाँडै र तराईमा केही ढिला गरी रोपाइँ हुने भए पनि असार अन्त्यसम्ममा रोपाइँ पनि सकिनुपर्ने हो। तर, यसपटक पनि खडेरी, गोरुमा रोग र मल अभाव कै कारण समयमा रोपाइँ सकिएन। लगभग मुलुकभर आधार मात्रै रोपाइँ असार महिनामा सकियो। गत आर्थिक वर्षको सोही अवधिमा ६५ प्रतिशत धान रोपाइँ भएको थियो। मधेस, कोसी र बागमती प्रदेशमा मनसुन सुरु ढिलो भएका कारण तथा कर्णाली र सुदूरपश्चिम प्रदेशमा घरपालुवा पशुहरूमा लम्पी स्किन रोगले सताएका कारण धान रोपाइँमा असर देखिएको कृषि तथा पशुपन्छी मन्त्रालयले जनाएको छ। अन्न भण्डार मानिने मधेस प्रदेशमा अझै करिब ९० प्रतिशत खेत बाँझै छ। अन्य प्रदेशको तुलनामा सुदूरपश्चिम प्रदेशमा मात्रै सबैभन्दा बढी अर्थात् ९५ प्रतिशत रोपाइँ भएको छ। मुलुककै सबैभन्दा बढी धान उत्पादन हुने झापामा असार मसान्तसम्म ६५ प्रतिशत मात्र रोपाइँ भएको छ। दोस्रो बढी धानखेती हुने जिल्ला कैलालीमा हालसम्म ९५ प्रतिशत रोपाइँ सकिएको छ। सुदूरकै अर्को जिल्ला बझाङमा भने सतप्रतिशत रोपाइँ भएको छ। समयमा वर्षा नभएकै कारण खेत बाँझो भएकोमा महोत्तरीका किसान चिन्तित छन्। सिँचाइको वैकल्पिक व्यवस्था नहुँदा अकाशे पानीको भरमा खेतीपाती गर्नुपर्ने बाध्यताले यहाँ अझै छ। चितवनमा बोरिङबाट रोपाइँ गर्न खेत तयार गर्दै स्थानीय कामदार। तस्बिर : अनिल ढकाल मनसुनमा पनि आवश्यक मात्रामा वर्षा नहुँदा अधिकांशको खेती साउन लागिसक्दासमेत बाँझो नै रहेको गौशाला नगरपालिका८ बेलगाछीका रवीन्द्रकुमार कुशवाहा बताउँछन्। भन्छन्, अचेल अकाशमा त कालो बादल जहिले नि मडारिन्छ। तर, वर्षा हुँदैन। किसानको खेत बाँझो छ। वैकल्पिक व्यवस्थापन गरी किसानले खेतमा रोपे पनि गोपो क्रमिक रूपमा सुकिरहेको छ। वर्षभरि के खानेः बालबच्चाको भरणपोषण कसरी गर्ने भन्ने चिन्ता छ। स्थानीय सरकार किसानमैत्री नहुँदा किसानहरू प्रत्यक्ष मारमा परेको सोनमा गाउँपालिका८ का किसान युगल यादव बताउँछन्। गतवर्ष साढे दुई बिघा क्षेत्रफलमा धान खेती गरेका गौशाला नगरपालिका११ का कृषक दिनेश महतोको अधिकांश खेतहरू अझै बाँझै छ। उनले भने, समयमा वर्षा नहुँदा एक बिघाका लागि लगाएको धानको बेर्ना क्रमिक रूपमा बुढो हुँदै गएको छ। कृषि ज्ञान केन्द्र महोत्तरीका अनुसार जिल्लामा १५ प्रतिशत क्षेत्रफलमा मात्र धान खेती भएको छ। केन्द्रका प्रमुख रामचन्द्र यादवका अनुसार तत्काल रोपाइँ प्रतिशत कम देखिए पनि अहिले नै निराश हुनुपर्ने अवस्था छैन। उनले थपे, मधेसका जिल्लामा साउन १५ सम्म रोपाइँ हुने गरेको छ। त्यति बेलासम्म वर्षा हुने र रोपाइँले गति लिन सक्ने सम्भावना छ। पर्याप्त पानी नपर्दा मधेस प्रदेशमा यस वर्ष अपेक्षाकृत रोपाइँ हुन सकेको छैन। मधेस प्रदेशमा अझै ९० प्रतिशत खेत बाँझो रहेको भूमिव्यवस्था, कृषि तथा सहकारी मन्त्रालयले जनाएको छ। प्रदेशका आठै जिल्लामा ३ लाख ५४ हजार ३८३ हेक्टर क्षेत्रफलमा रोपाइँ हुने अनुमान गरिए पनि हालसम्म ३३ हजार ७७३ हेक्टर क्षेत्रफलमा मात्र रोपाइँ हुन सकेको छ। उता बाँकेमा खडेरीका कारण ५० प्रतिशत मात्र रोपाइँ भएको छ। कृषि ज्ञान केन्द्र बाँकेका प्रमुख सकिल अहमदका अनुसार यो वर्ष त असार १५ मा १५ प्रतिशत मात्र धान रोपाइँ भएको थियो। असार मसान्तसम्म ५० प्रतिशत मात्र रोपाइँ भएको छ। असारको वर्षामा अधिकांशले बीउ राखिसकेका छन्। ठूलो वर्षा भयो भने चाँडै रोपाइँ हुनेछ। जल तथा मौसम विज्ञान विभागले यो वर्ष धेरै वर्षा नहुने भनेकाले सबै किसानले धान रोप्न पाउँछन् जस्तो लाग्दैन, प्रमुख अहमदले भने। कृषि ज्ञान केन्द्रका अनुसार सिँचाइ सुविधा भएका राप्तीसोनारी, बैजनाथ, डुडुवा, खजुराका केही वडा र सिक्टा सिँचाइ आयोजनाको नहर आसपास क्षेत्रमा मात्र रोपाइँ भएको छ। जिल्लामा ५० प्रतिशत किसानको रोपाइँ सकिएको छ, उनले भने, गत वर्ष यो अवधिमा नरैनापुर गाउँपालिका बाहेक अरू सबै पालिकामा रोपाइँ सकिएको थियो। यो वर्ष पनि नरैनापुरमा सबैभन्दा कम रोपाइँ भएको छ। यस्तै बागलुङमा ६५ प्रतिशत रोपाइँ सकिएको छ। कृषि ज्ञान केन्द्र बागलुङका अनुसार जिल्लामा ५ हजार ८ सय ८३ हेक्टर क्षेत्रफलमा धान खेती हुँदै आएको छ। असार ३१ गतेसम्म बागलुङमा ३ हजार ८ सय २४ हेक्टर क्षेत्रफलमा धान रोपाइँ सम्पन्न भएको कृषि ज्ञान केन्द्र बागलुङका प्रमुख भानुभक्त भट्टराईले जानकारी दिए। जिल्लामा स्थानीय, हाईब्रिड, जेठो बुढो, गौरिया, जेठोबुढो, राधा, खुमलटार जातका धानखेती हुँदै आएको छ। केही स्थानमा उन्नत जातको धान खेती गरिन्छ। बागलुङको तमानखोला र ताराखोला गाउँपालिकाबाहेक अन्य पालिकामा धेरै क्षेत्रमा धान लगाउने गरिन्छ। कोसीमा ५६ प्रतिशत रोपाइँ कोसी प्रदेशमा हालसम्म ५६ प्रतिशत धान रोपाइँ सकिएको छ। कृषि विकास निर्देशनालय विराटनगरका अनुसार अघिल्लो वर्षको तुलनामा यो ७ प्रतिशतले बढी हो। निर्देशनालयका प्रमुख प्रकाशकुमार डाँगीका अनुसार उच्च पहाडमा ५०, मध्यपहाडमा ४७ र तराईमा ६० प्रतिशत रोपाइँ सकिएको छ। कोसीको उच्च पहाडमा ताप्लेजुङ, संखुवासभा र सोलुखुम्बु एवं मध्यपहाडमा इलाम, पाँचथर, भोजपुर, तेह्रथुम, धनकुटा, ओखलढुंगा, खोटाङ र उदयपुर तथा तराईमा झापा, मोरङ र सुनसरी जिल्ला पर्छन्। मोरङको विराटनगर महानगरपालिका क्षेत्रको खेतमा रोपाइँ गर्दै स्थानीय । गत वर्ष यही समयसम्ममा ४९ प्रतिशत रोपाइँ सकिएको थियो। अहिले समग्र प्रदेशभरि ५६ प्रतिशत रोपाइँ भइसकेको छ, डाँगीले भने, यसवर्ष ७ प्रतिशत धेरै रोपाइँ भइसकेको छ। रोपाइँको अवस्था उत्साहजनक छ। रोपाइँ सुरु भएपछि २४ दिन खडेरीले समस्या भए पनि अहिले त्यस्तो अवस्था नरहेको उनको भनाइ छ। मध्यपहाडमा असार पहिलो सातादेखि दोस्रो सातासम्ममा धान रोप्न सुरु गरिन्छ। मध्यपहाडको लेकमा साउन पहिलो साता र बेंसीमा साउनको अन्तिम सातासम्ममा रोपाइँ सकिन्छ। गर्मी धेरै हुने फाँटिला बेंसीहरूमा भदौ पहिलो सातासम्मै रोपाइँ हुन्छ, उनले भने। तराईमा भने भदौ दोस्रो सातासम्म रोपाइँ हुने गरेको जानकारी डाँगीले दिए। कृषि ज्ञान केन्द्र उदयपुरका अनुसार जिल्लामा ३५ प्रतिशत रोपाइँ भएको छ। यही हिसाबले खडेरी लाग्ने हो भने मुस्किलले ६० प्रतिशत रोपाइँ हुने कार्यालय प्रमुख योगेन्द्र यादव बताउँछन्। उनले भने, साउन अन्तिमसम्म मनसुन सक्रिय रहे ९० प्रतिशत रोपाइँ हुन सक्छ अन्यथा ६० देखि ७० प्रतिशतमा रोकिनुपर्ने अवस्था छ। देशमै सबैभन्दा बढी धान उत्पादन हुने झापा जिल्लामा असार मसान्तसम्म ६५ प्रतिशत मात्र रोपाइँ भएको छ। गत आर्थिक वर्ष २०७८७९ को असार मसान्तसम्म ७२ प्रतिशत रोपाइँ भएको झापामा यस वर्ष ७ प्रतिशतले रोपाइँ कम भएको कृषि ज्ञान केन्द्र झापाका प्रमुख सागर विष्टले जानकारी दिए। जिल्लामा ८७ हजार ५ सय हेक्टर जमिनमा धान खेती हुँदै आएको छ। अहिलेसम्म ५६ हजार ८७५ हेक्टर जमिनमा रोपाइँ भइसकेको छ। कोसी प्रदेशमा खेतीयोग्य जमिन ८ लाख २६ हजार ६ सय ४६ हेक्टर क्षेत्रफल छ। जसमध्ये ३ लाख ४० हजार ८ सय २९ हेक्टर क्षेत्रफलमा धान उत्पादन हुने गरेकोमा यस वर्ष १ लाख ९१ हजार हेक्टर क्षेत्रफलमा रोपाइँ भइसकेको छ। कर्णालीमा ७३ प्रतिशत कर्णालीमा साउन १ गतेसम्म ७३ प्रतिशत रोपाइँ सकिएको छ। प्रायः हरेक वर्षहरूमा असार अन्तिमतिर ९० प्रतिशत रोपाइँ गरिने कर्णालीमा यस वर्ष समयमै वर्षा नहुँदा रोपाइँ ढिलो भएको हो। कृषि विकास निर्देशनालय सुर्खेतका सूचना अधिकारी तिलक पाण्डेले कर्णालीमा साउन १ गतेसम्म ७३ दशमलव ७९ प्रतिशत रोपाइँ सकिएको बताए। सुर्खेतमा १५ हजार २ सय ४० हेक्टर जमीनमा धान रोपाइँ हुँदै आएकोमा हालसम्म १० हजार २३ हेक्टर जमिनमा रोपाइँ सकिएको छ। जो कुल धान खेती हुने जमिनको ६५ प्रतिशत मात्र हो। बाँकी ३५ प्रतिशत खेतमा धान रोपाइँ हुन बाँकी छ। यस्तै दैलेखमा कुल धान खेती हुने जमिन ८ हजार ५ सय १२ हेक्टरमध्ये हालसम्म ४ हजार ५ सय ११ हेक्टर जमिनमा रोपाइँ सकिएको छ। रुकुम पश्चिममा धान खेती हुने जम्मा ३ हजार ४८ हेक्टर जमिनमा २ हजार ५ सय ११ हेक्टरमा रोपाइँ सकिएको छ। जाजरकोटमा धान खेती हुने जम्मा ३ हजार ६५ हेक्टर जमिनमा २ हजार ६ सय ५ हेक्टरमा सकिएको छ। सल्यानमा कुल ७ हजार ७२ हेक्टरमा धान खेती हुँदै आएकोमा हालसम्म ६ हजार ३ सय ६४ हेक्टरमा धान रोपिएको छ। हिमाली जिल्ला डोल्पामा जम्मा २ सय ७६ हेक्टर जमिनमा धान खेती हुँदै आएकोमा हालसम्म २ सय ७६ हेक्टरमा रोपाइँ सकिएको छ। यस्तै मुगुमा कुल ९ सय २१ हेक्टर जमिनमा धान खेती हुँदै आएकोमा हालसम्म ६ सय ९० हेक्टर जमिनमा धान रोपाइँ सकिएको छ। जुम्लामा २ हजार ९ सय ५० हेक्टर जमिनमा धान खेती हुँदै आएकोमा हालसम्म २ हजार ८ सय ६१ हेक्टरमा सकिएको छ। कालिकोटमा जम्मा ३ हजार १९ हेक्टर जमिनमा धान खेती हुँदै आएकोमा हालसम्म २ हजार ५ सय ५० हेक्टर जमिनमा रोपाइँ सकिएको छ। यस्तै हुम्लामा १ हजार २ सय ८४ हेक्टर जमिनमा धान खेती हुँदै आएकोमा हालसम्म १ हजार ८२ हेक्टर जमीनमा रोपाइँ भइसक्यो। कालिकोटको ताडीमा धान रोपाइँ गर्दै स्थानीय किसानहरू। यस्तै कर्णालीका दसवटै जिल्लामा प्रतिशतका आधारमा सुर्खेतमा ६५, दैलेखमा ५३, जाजरकोटमा ८५, रुकुममा ८३, सल्यानमा ९०, हिमाली जिल्ला डोल्पामा १००, हुम्लामा ८४, मुगुमा ७५, जुम्लामा ९७, कालिकोटमा ८४ प्रतिशत रोपाइँ सकिएको छ। गण्डकीमा ६६७१ प्रतिशत गण्डकी प्रदेशमा असार २९ सम्म ६६७१ प्रतिशत धान रोपाइँ भएको छ। गत वर्ष असार ३० सम्म ७९४५ प्रतिशत धान रोपाइँ भएकोमा यस वर्ष सोही अवधीमा कम रोपाइँ भएको हो। गण्डकीमा धेरैजसो कृषि भूमि आकाशे पानीको भरमा खेती हुने गरेको कृषि विकास निर्देशनालय गण्डकीका अधिकारीले बताएका छन्। यस वर्ष मनसुन ढिला भएको र मनसुन सक्रिए भए पनि धेरै समय निरन्तर पानी नपरेकाले यो समस्या आएको गण्डकी प्रदेश सरकार कृषि तथा भूमि व्यवस्था मन्त्रालय कृषि विकास निर्देशनालय गण्डकीका कार्यालय प्रमुख बासुदेव रेग्मीले बताए। गण्डकी प्रदेशमा ३७ प्रतिशत कृषि भूमिमा मात्र सिँचाइ सुविधा छ। गण्डकी प्रदेशका ११ जिल्लामा हिमाली जिल्ला मनाङ र मुस्ताङबाहेक ९ जिल्लामा धान खेती हुन्छ। असार २९ गतेसम्म गोरखा जिल्लामा ५० प्रतिशत क्षेत्रफलमा धान रोपाइँ भएको कृषि विकास निर्देशनालय गण्डकीको तथ्यांक छ। यसैगरी लमजुङमा ६५ प्रतिशत, तनहुँमा ६८ प्रतिशत, पर्वतमा ६५ प्रतिशत, स्याङ्जा जिल्लामा ४० प्रतिशत, बागलुङमा ६५ प्रतिशत, कास्कीमा ८० प्रतिशत र नवलपुरका ८५ प्रतिशत क्षेत्रफलमा रोपाइँ भएको बताइएको छ। प्रदेशका बजारका सिँचाइ सुविधा भएका कृषि भूमिमा घडेरी बन्ने र सहर बस्ने क्रम बढेको छ। ग्रामीण क्षेत्रका कृषि भूमिमा सिँचाइ सुविधा नहुँदा वर्षा हुँदा भलपानी छोपेर खेती गर्ने, मूल कहिले फुट्छ भनेर कुर्नुपर्ने अवस्था भएकाले यस वर्ष समयमै मनसुन सक्रिय नहुँदा रोपाइँ कम भएको रेग्मीले सुनाए। केही क्षेत्रफलमा भने मकै र चैते धान भित्र्याएर बर्खे धान रोप्नुपर्ने भएकाले पनि ढिला भएको उनले बताए। असार २९ गते सम्मको तथ्यांकअनुसार गण्डकीमा ६५ हजार २ सय ७७ हेक्टरमा मात्र धान रोपाइँ भएको पनि उनले बताए। सुदूरमा सबैभन्दा बढी सुदूरपश्चिममा असार मसान्तसम्म ९२ प्रतिशत रोपाइँ सकिएको छ। सुदूपश्चिम प्रदेश कृषि निर्देशनालयका अनुसार आइतबारसम्ममा प्रदेशका ९ वटै जिल्लामा ९२ प्रतिशत रोपाइँ सकिएको हो। निर्देशनालयका सूचना अधिकारी केशवराज पाण्डेले प्रदेशभरिमा सबैभन्दा बढी धानखेती हुने कैलालीमा ९५ प्रतिशत रोपाइँ सकिएको बताए। कैलालीमा ९५ प्रतिशत र कञ्चनपुरमा ९१ प्रतिशत रोपाइँ सकिएको छ। यसपालि तराईमा राम्रो वर्षा भएको छ। आकाशे पानीको भरमा रोपाइँ गर्ने किसानहरूले पनि रोपाइँ सकेका छन्, सूचना अधिकारी पाण्डेले भने। सुदूरपश्चिममा कैलाली र कञ्चनपुर गरी दुईवटा तराईका जिल्ला छन्। बैतडी, डडेल्धुरा, दार्चुला, डोटी, अछाम, बझाङ र बाजुरा गरी ८ पहाडी जिल्लामा भने तीनचार दिनदेखि वर्षा भइरहेको छैन। पहाडी जिल्लामा सिँचाइ सुविधा नभएका किसानको भने रोपाइँ बाँकी रहेको निर्देशनालयले जनाएको छ। पहाडी जिल्लामा तीनचार दिनदेखि वर्षा भइरहेको छैन। त्यसैले रोपाइँ सकिएको छैन। अबको एक साताभित्र सुदूरपश्चिममा सतप्रतिशत रोपाइँ सकिने अनुमान गरिएको छ, सुदूरपश्चिम कृषि निर्देशनालयका निर्देशक यज्ञराज पाण्डेले भने, यसपालि रोपाइँ समयमा सकिने देखिएको छ।सुदूरपश्चिमका ९ जिल्लामा १ लाख ७९ हजार हेक्टरमा धानखेती गरिन्छ। सबैभन्दा कम बाजुरा र अछाममा ८५ प्रतिशत रोपाइँ सकिएको छ भने बझाङमा सतप्रतिशत रोपाइँ सकिएको छ। डडेल्धुरा र दार्चुलामा ९० प्रतिशत, डोटीमा ८८ प्रतिशत र बैतडीमा ९८ प्रतिशत रोपाइँ सकिएको निर्देशनायले जनाएको छ। कैलाली नेपालभरिमै दोस्रो बढी धानखेती हुने जिल्ला हो। कुल खेतीयोग्य जमिन ८६ हजार ४५० हेक्टरमध्ये यस जिल्लामा ६९ हजार ४४० हेक्टर क्षेत्रफलमा धान खेती गरिन्छ। त्यसमध्ये असार मसान्तसम्ममा ६५हजार ९७० हेक्टर क्षेत्रफलमा रोपाइँ सकिएको निर्देशनालयले जनाएको छ। शिवराज भट्टधनगढी, मनिका झाजनकपुरधाम, किशोर बुढाथोकीविराटनगर , शंकरप्रसाद खनालनेपालगन्ज, कृष्णमणि बरालपोखरा, भरत खड्काउदयपुर, बिस्नप्रसाद न्यौपानेवीरेन्द्रनगर , पार्थ मण्डलझापा , धनवीर महतोमहोत्तरी, अर्जुन कार्कीबागलुङ"
बैठक लाइभ गर्ने देउवाको प्रस्तावले पार्टीमा हलचल,"नक्कली भुटानी शरणार्थी प्रकरण र ललिता निवास प्रकरणमा मुछिएका कांग्रेसका दुई प्रभावशाली नेता पूर्वगृहमन्त्रीहरू बालकृष्ण खाँण र विजयकुमार गच्छदारको विषयमा अदालतले दोषी प्रमाणित ठहर नगरेसम्म निलम्बन गर्ने पक्षमा देउवा नदेखिएको कांग्रेसका एक पूर्वपदाधिकारीले बताए। काठमाडौं : नेपाली कांग्रेसको पदाधिकारी र पूर्वपदाधिकारीको बैठक चलिरहेको थियो। बैठक सुरु भएको केही समयमै पार्टी सभापति शेरबहादुर देउवाले बैठकमा उपस्थित पदाधिकारीले सोचेभन्दा फरक प्रस्ताव अगाडि सारे। प्रस्ताव सुन्नेबित्तिकै बैठकमा उपस्थित सबैले मुखामुख गर्न थाले। देउवाको प्रस्ताव थियो, केन्द्रीय समितिको बैठक पार्टीकै फेसबुक पेजमार्फत प्रत्यक्ष प्रसारण गर्ने। बैठकको सुरुवातमै देउवाले केन्द्रीय समितिको बैठक लाइभ गरिदिऊँ भन्ने प्रस्ताव अगाडि सारेका थिए। देउवाको भनाइ उध्रित गर्दै कांग्रेसका सहमहामन्त्री फरमुल्लाह मन्सुरले भने, छलफल सुरु भएको केहीबेरमै सभापतिजीले उक्त प्रस्ताव ल्याउनुभयो। उक्त कुरा सुन्नेबित्तिकै सबैको बीचमा के भन्ने खालको वातावरण सिर्जना भयो। तर, बैठक लाइभ गर्ने भन्ने विषयमा दुई थरी कुरा आएको मन्सुरले सुनाए। भने, एक थरीले पार्टीको बैठक लाइभ गर्ने खास प्रचलन छैन भन्ने कुरा गर्नुभयो। अर्को थरीले गरौंगरौं भन्ने पनि कुरा आएको छ। लाइभ गर्ने नगर्ने विषयमा बैठक सुरु हुनु अगावै टुंगो लाग्ने पार्टीका महामन्त्री विश्वप्रकाश शर्माले बताए। उनले भने, सभापतिजीले प्रस्ताव ल्याउनुभएको छ। त्यसमा छलफल हुन्छ। आईटीमा नेपाली कांग्रेस पार्टी अग्रस्तानमै छ। यद्यपि लाइभ गर्दा पनि सबै गर्ने कि प्रस्तावित समयको मात्र गर्ने, यी विषयमा के गर्दा राम्रो हुन्छ त्यसमा छलफल हुन्छ। पार्टीका पदाधिकारीले नै कांग्रेसले गर्ने निर्णयहरूमा हामीसँग छलफल गरिएन। सभापति एक छत्र ढंगले अगाडि बढ्नुभयो भनिरहेको बेलामा सभापतिले ल्याएको उक्त प्रस्ताव एकदमै जायज भएको सहमहामन्त्री किशोरसिंह राठोर बताउँछन्। देउवा निकटका एक पदाधिकारी भन्छन्, विशेषगरी महामन्त्रीजीहरूले सभापतिजीलाई लगाउँदै आएको आरोप कांग्रेस कार्यकर्ता र सबै जनतामा छर्लंग होस् भन्ने पनि उहाँको चाहना हुन सक्छ। उहाँले बारम्बार मेरो यो अन्तिम कार्यकाल भनिराख्नुभएको छ। पार्टीलाई हानी पुग्ने खालका निर्णय उहाँ गर्नुहुन्न। जसरी हुन्छ पार्टीलाई राम्रो बनाएर छोडम् भन्ने उहाँको चाहना छ। कांग्रेसको विधानअनुसार हरेक २ महिनामा गरिनुपर्ने केन्द्रीय समितिको बैठक ११ महिनामा बस्न लागेको छ। केन्द्रीय कार्यसमितिको बैठकका लागि देखिने १० वटा एजेन्डा तय भएको छ। यद्यपि बैठकमा यी बाहेकका अरू विषयमा पनि विस्तारमा छलफल गर्ने तयारीमा देउवा छन्। अर्का एक केन्द्रीय सदस्यका अनुसार सभापति देउवाले केन्द्रीय समितिको बैठकको मौका पारेर कोषाध्यक्ष मनोनीत तयारीमा पनि छन्। ती नेताले भने, कोषाध्यक्ष मनोनीत गर्ने विषय करिब तय भएको छ। एजेन्डामा नल्याइएको मात्र हो। भ्रष्टाचारमा मुछिएर कारबाहीमा परेका नेताको विषयमा पनि छलफल हुन सक्ने ती नेताले बताए। छलफल गर्न दिने तर निलम्बन नै गर्ने पक्षमा देखिनुहुन्न। छलफल मजाले हुन्छ, उनले भने। नक्कली भुटानी शरणार्थी प्रकरण र ललिता निवास प्रकरणमा मुछिएका कांग्रेसका दुई प्रभावशाली नेता पूर्वगृहमन्त्रीहरू बालकृष्ण खाँण र विजयकुमार गच्छदारको विषयमा अदालतले दोषी प्रमाणित ठहर नगरेसम्म निलम्बन गर्ने पक्षमा देउवा नदेखिएको कांग्रेसका एक पूर्वपदाधिकारीले बताए। ललिता निवास प्रकरणमा १८ महिनाअघि देउवा नेतृत्वकै सरकारले रोकेको ललिता निवास प्रकरणसम्बन्धी अनुसन्धानको फाइल यतिबेला पुनः अगाडि बढेको छ। कांग्रेसका तत्कालीन उपसभापति विजयकुमार गच्छदारको संलग्नता जोडिएको छ। अख्तियारले ०७८ सालमै गच्छदारविरुद्ध भ्रष्टाचार मुद्दा दायर गरेको थियो। लामो समय फरार रहेका गच्छदार देउवा प्रधानमन्त्री भएको भोलिपल्टै ०७८ असार ३० मा विशेष अदालतमा उपस्थित भएका थिए। अदालतले उनलाई १० लाख धरौटीमा रिहा गरेको थियो। यतिबेला उनै गच्छदार कांग्रेसले केन्द्रीय समितिको बैठकमा आफ्नो विषय कसरी उठाउँछ भन्ने पर्ख र हेरको अवस्थामा छन्। गच्छादार यतिबेला कांग्रेसको बैठकमा निलम्बनको विषय उठ्यो र सभापतिले उक्त प्रस्ताव पारित गरे भने पार्टी छोड्नका लागि तयारी अवस्थामा पनि छन्। गच्छदार निकट एक नेताले अन्नपूर्णसँग कुरा गर्दै भने, यदि गच्छदारजीलाई निलम्बनको प्रस्ताव पार्टीले ल्यायो भने। गच्छदारजीलगायत हामीले कांग्रेस भित्रकै केही चौधरीलगायत अन्य केही साथीहरूले एकमुष्ट राजीनामा दिएर नयाँ पार्टी खोल्ने तयारी पनि हाम्रो छ। उनले अगाडि भने, कांग्रेसबाट निस्किसकेपछि अन्य दलबाट पनि हाम्रा साथीहरू आउन तयारी अवस्थामा हुनुहुन्छ। हामी नयाँ दल खोलेर जनता समक्ष जान्छौं। सभापतिजीले के गर्नुहुन्छ त्यो हेर्न बाँकी छ। मंगलबारदेखि बस्ने कांग्रेसको बैठकका लागि पार्टी सभापति देउवा निवास धुम्बाराहीमा सोमबार साँझ पदाधिकारी तथा पूर्वपदाधिकारीको बैठक बसेको थियो। कांग्रेसका अर्का सहमहामन्त्री जीवन परियार कांग्रेसमा कुनै पनि विषयमा छलफल हुने नहुने भन्ने अवरोध नहुने बताउँछन्। परियार भन्छन्, कांग्रेस प्रजातान्त्रिक पार्टी हो। त्यसैले यसमा सबै किसिमका विषयमा छलफल हुन्छ। नक्कली भुटानी शरणार्थी, ललिता निवासको विषयमा नबोल्ने भन्ने हुँदैन। सबै विषयमा विस्तृत छलफल हुन्छ। केन्द्रीय समितिको बैठक पार्टीकै फेसबुक पेजमार्फत प्रत्यक्ष प्रसारण गर्ने देउवाको प्रस्ताव थियो। यस्ता छन् कांग्रेसका १० एजेन्डा"
राजनीतिमा महिलालाई अवरोध,"आर्थिक, राजनीतिक र सांस्कृतिक अधिकारमा महिलाको समान सहभागिता भन्दै कुर्लेरमात्र केही हुँदैन। राज्य, राजनीतिक पार्टी, नेता वा समाज जोबाट भए पनि महिलामाथि हुने विभेद अन्तरसम्बन्धित हुन्छन्। अझ राजनीतिक रूपमा हुने विभेदले समाजमा पनि त्यसको प्रभाव पर्छ नै। देशमा संघीय लोकतान्त्रिक गणतन्त्र स्थापना भए पनि महिलालाई दोस्रो दर्जाका रूपमा हेर्ने सोचको अन्त्य अझै हुन सकेको छैन। राजनीतिबाट महिलालाई पाखा लगाउँदा एकल प्रभुत्व कायम गर्न सकिन्छ भन्ने एकखाले पुरुषवादी मानसिकता अझै पनि प्रस्ट देखिन्छ। पछिल्लो समय कुनै न कुनै बहाना निकालेर महिलालाई होच्याउने, थर्काउने, दबाउने र तर्साउने गतिविधि बढेर गएको छ। महिला नेतृविरुद्ध योजनाबद्ध रूपमा शृंखलाबद्ध आक्रमण भइरहेको देखिन्छ। आरोप र छेडखानीको लामो शृंखला छ। यसैको निरन्तरता स्वरूप पछिल्लो समय कांग्रेसनेतृ डा आरजु राणा देउवामाथि आक्रमणको जाल बुनिएको छ। यो किन र कसको स्वार्थमा भइरहेको छ भन्ने तथ्य प्रस्टै छ। धेरै भनिरहनु आवश्यक छैन। मनोविज्ञानमा पीएचडी गर्ने पहिलो महिला जसले आईयूसीएनलगायत थुप्रै अन्तर्राष्ट्रिय संस्थामा देशको प्रतिनिधित्व गरेर मुलुकको शान बढाएकी छन्। क्षमताका हिसाबले नेपालका महिलाहरू पनि कम छैनन् भन्ने छाप बाहिरी जगत्मा उनले पार्न सकेकी छन्। राणा कसैको निगाहाले एकाएक राजनीतिमा आएकी होइनन्। पारिवारिक राजनीतिक वातावरणका बीच सन् १९९६ देखि नै उनको राजनीतिक यात्रा सुरु भएको हो। २०६१ सालमा नेपाली कांग्रेसको महासमिति सदस्य, २०६४ र २०७० मा संविधानसभा सदस्य, कांग्रेसको चौधौं महाधिवेशनपछि केन्द्रीय सदस्य र प्रतिनिधिसभामा सांसद हुँदै महिला नेतृका रूपमा स्थापित भएकी हुन्। संविधानसभा सदस्य रहेका बेला राज्यको पुनर्संरचना र राज्यका सबै अंगमा महिलाको समानुपातिक प्रतिनिधित्वको व्यवस्था हुनुपर्ने भन्दै राणाले चर्को आवाज उठाएकी थिइन्। उनका केही आधारभूत अवधारणा कार्यान्वयनमा संविधानसभा बाध्यकारी भएको थियो। प्रत्येक अंगमा उचित प्रतिनिधित्व भएमात्र मुलुकको सन्तुलित विकास हुने विश्वासका साथ राणाले चालेको अभियानले एक हदसम्म सार्थकता पनि पाएको छ। वास्तवमा उनलाई गुड म्यानेजरको रूपमा पनि हेरिन्छ। शिक्षा, चेतना र दृष्टिकोणमा सक्षम महिला हुन् उनी। राजनीतिमा नाताभन्दा योग्यता हेरिनुपर्ने मान्यतामा उनी अडिग छन्।पितृसत्तात्मक अवस्थाको अन्त्य हुनुका साथै महिलामाथि हुने हिंसाविरुद्धका कानुन कार्यान्यवन हुनुपर्छ भनेर अग्रपंक्तिमा रहेर आवाज उठाउने को थियो भनेर इतिहास हेरे थाहा हुन्छ। महिला प्रतिनिधित्वको समान सुनिश्चितताले नै महिला हिंसाको अन्त्य सम्भव छ भनेर बुलन्द गरिएका आवाजलाई कसैले थुनेर थुनिन सम्भव छैन। महिलाका सबालहरूलाई प्राथमिकताका साथ छलफलमा ल्याइनु पर्छ। महिला समानताको आन्दोलन सशक्त बनाएर लैजानुपर्छ। राजनीतिक पार्टीमा महिलाको समान सहभागिता हुनुपर्छ। सरकारका निकाय र हरक्षेत्रमा बराबरी हिस्सा चाहिन्छ भनेर अग्रपंक्तिमा बोल्ने को थियो भनेर रेकर्ड हेरे पुग्छ। महिलालाई राजनीतिक मूलधारमा ल्याई सबै महिलाको समान सहभागिता हुनुपर्छ। सबै महिलाले आफ्नो खुट्टामा उभिएर आफ्नो पहिचान खोज्नु पर्छ। पछाडि पारिएका महिलाको राजनीतिमा अर्थपूर्ण सहभागिता बनाइनुपर्छ जस्ता विषयमा बोलिएको थिएन। यही दृढ विचार, जुझारुपन, सामाजिक सेवा, महिला सशक्तीकरण, विकास एवं राजनीतिक रूपमा एकसाथ देखिएको सक्रियता कतिपय व्यक्तिको आँखामा बिझाएको चाहिँ पक्कै हो। राजनीतिमा केही महिलामात्र मुस्किलले अगाडि आउँछन्, जो क्षमता, योग्यता र मिहिनेतले पहिचान बनाउन खोज्छन्। तिनलाई रोक्न सारा शक्ति हिजो र आज पनि एक ठाउँमा उभिन्छ। महिला भएकै कारण उदाउँदो राजनीतिक यात्रामा अवरोध गर्नुपर्छ भन्ने विषयमा सबै दल, नागरिक समाज र हाम्रो सामाजिक मानसिकता एक भएको देखिन्छ। आरजु राजनीतिमा संलग्न हुनु के कारणले अपराध भयो ? कतिपय रेडिकल फेमिनिस्ट देखिन खोज्ने प्रतिपक्षी केही महिला सांसदले समेत सस्तो लोकप्रियताका लागि भ्रष्टाचारीलाई लिंगका आधारमा छुट दिन नहुने भन्दै संसद्मा अलाप गरेको देखियो। हो, भ्रष्टाचार गर्ने छुट कसैलाई छैन। यसो भन्दै कुनै एक महिला नखाएको विषको सिकार हुनुपर्ने हो ? अनि आफूमाथि लागेका आरोपको प्रतिवाद गर्ने अधिकार महिलालाई छैन ? कुरा यहाँ विरोधको भन्दा पनि नियतको हो। हेक्का रहोस्। सामाजिक सञ्जाल र सञ्चारमाध्यममा कसैविरुद्ध आक्रामक ढंगले मनलाग्दी बोलेर लोकप्रिय हुने कसैले सोच पालेको छ भने त्यो अवस्था आफैंले भोग्नुपर्ने हुन सक्छ। सोविता गौतम र तोसिमा कार्कीहरूले त कम्तीमा यो बुझिसके होलान्। त्यही माध्यमबाट आफू प्रताडित हुँदा कस्तो महसुस भयो होला ? भनिरहनु पर्दैन। इतिहास हेरौं, तत्कालीन राष्ट्रपति विद्यादेवी भण्डारीलाई लगाउन बाँकी कुनै आरोप रहेनन्। कांग्रेस नेतृहरू मंगलादेवी सिंह र शैलजा आचार्यलाई पनि पछिल्लो समय राजनीतिमा ब्रेक लगाउने हर्कत गरिएकै थियो। तत्कालीन प्रधानमन्त्री डा बाबुराम भट्टराईकी पत्नी हिसिला यमीलाई संसारकै भ्रष्ट महिला घोषणा गरेर लखेट्ने समाज पनि यही हो। पम्पा भुुसालले त्यही नियति भोग्नुपयो। रेणु दाहालको क्षमता कसले हेर्छ ? उनको झन् प्रचण्डको छोरीका रूपमा जन्मिनु नै अपराध भएको छ। कसैको पति वा बुवा प्रधानमन्त्री हुनु के महिलाको दोष हो ? सत्तामा पुगेर भ्रष्टाचारको आरोप नलागेका पुरुष नेताहरू सायदै होलान्। तर उनीहरू यही समाजमा ससम्मान बाँचेका छन्। अझ भ्रष्टाचारको आरोपमा जेल गएका कतिपय नेतालाई यही समाजले फूलमालाले स्वागत गरेको छ। कुनै आरोप पुष्टि नभएका महिलालाई विभिन्न नाम र बहानामा यसरी लखेटिन्छ मानौं समाजका सबै अपराध र भ्रष्टाचारको जड तिनै हुन्। राजनीतिमा केही महिलामात्र मुस्किलले अगाडि आउँछन्, जसले आफ्नो क्षमता, योग्यता र मिहिनेतले पहिचान बनाउन खोज्छन्। तिनलाई रोक्न सारा शक्ति हिजो र आज पनि एक ठाउँमा उभिएका छन्। उनीहरूका लागि तपार्इं कसरी अपवाद हुन सक्नुहुन्छ ? समाजले आरोप लगाउन बाँकी राखेका महिलाहरू को छन् ? तर कुन आरोप अहिलेसम्म पुष्टि भए ? हुन त महिलाको हकमा आरोप पुष्टि नै हुनुपर्छ भन्ने पनि कहाँ छ र ? अर्को प्रश्न उठ्छ के आरजु राणाहरूको आवाज बन्द गर्न उद्यत् मुट्ठीभर व्यक्तिका लागिमात्र हो यो मुलुक ? जो महिलालाई कहिल्यै मान्छे ठान्दैनन्। जो महिलालाई अघि बढेको रुचाउँदैनन्। जो महिलाले क्षमता प्रदर्शन गरेर पहिचान बनाएको मन पराउँदैनन्। उनीहरू चाहन्छन्, महिला घरभित्रै चुपचाप बसिरहुन्। पछिल्लो प्रवृत्ति महिलालाई राजनीतिबाट पलायन गराउन विवश बनाउने खालको छ। जुन नेपाली राजनीतिमा अत्यन्त घातक छ।राजनीतिमा महिला स्वयं विभेद गर्न राजनीतिक दलका पुरुष नेताभन्दा महिला नेतृ भनिनेहरू नै एक कदम अघि हुनुलाई त झनै दुर्भाग्य भन्नुपर्छ। बौद्धिक जमात भनिनेसमेत मिडिया र सामाजिक सञ्जालमा हात धोएर लागेको देख्दा उदेक लाग्छ, दयाभाव पलाउँछ। यस्तो अपमान कतिञ्जेल ? के यस्तो क्रियाकलापले भोलिको नेपाललाई सही दिशातर्फ लैजान मद्दत पुग्ला ? यसकारण अरूको आत्मसम्मानपूर्ण राजनीतिक संस्कृतिको निर्माण गर्नपट्टी लाग्नु सबैका लागि बुद्धिमानी हुनेछ। नत्र आर्थिक, सामाजिक, राजनीतिक र सांस्कृतिक अधिकारमा महिलाको समान सहभागिता भन्दै कुर्लेरमात्र केही हुँदैन। फरक विचार, फरक राजनीति र फरक धारका महिलाको मानवअधिकारको पनि हेक्का राख्न जरुरी छ। क्षणिक तुष्टिका लागि कसैका गरिने अपमानले प्रतिअपमान र घृणाले प्रतिघृणालाई नै जन्म दिन्छ। आखिर राज्य, सरकार र देश त सबैको होइन र ?  खतिवडा, नेपाली कांग्रेसकी केन्द्रीय सदस्य हुन्।"
सीता दाहालको श्रद्धाञ्जली सभामा प्रचण्डले भने : शोकमा पाएको साथले थप जिम्मेवार हुन प्रेरित गर्यो,"काठमाडौं : प्रधानमन्त्री एवं नेकपा (माओवादी केन्द्र)का अध्यक्ष पुष्पकमल दाहाल प्रचण्ड की पत्नी सीता दाहालको सम्झनामा श्रद्धाञ्जली सभा गरिएको छ। सीता दाहालको निधन भएको सातौं दिनमा मंगलबार प्रधानमन्त्री निवास बालुवाटारमा श्रद्धाञ्जली सभा आयोजना गरिएको हो। श्रद्धाञ्जली सभामा उपराष्ट्रपति रामसहायप्रसाद यादव, सभामुख देवराज घिमिरे, राष्ट्रियसभा अध्यक्ष गणेश प्रसाद तिमिल्सिना, प्रधानन्यायाधीश हरिकृष्ण कार्की, पूर्व प्रधानमन्त्री ,विभिन्न दलका नेता, शुभेच्छुक लगाएत सहभागी भएका थिए। श्रद्धाञ्जली सभामा प्रचण्डले सीता दाहालको निधनमा समवेदना प्रकट गर्ने सबैलाई धन्यवाद प्रकट गरे। उनले शोकको घडीमा पाएको साथले पीडाबाट निस्कन मद्दत गरेको र थप जिम्मेवार हुन प्रेरित महसुस गरिरहेको उल्लेख गरे। प्रचण्डले सीता दाहाल बिरामी भएपछि राज्यबाट कुनै सुविधा नलिकन हामीले उपलब्ध र लाभदायी हुन सक्ने सबै खालको पद्धतिबाट उपचारको प्रयास पनि गरेको बताए। प्रचण्डले अन्तिम अवस्थामा आईसीयू वा भेन्टिलेटरमा पीडादायी मृत्युवरण देख्नुपर्छ कि भन्ने चिन्ता रहेको भन्दै बाँच्दासम्म अरूलाई पीडा दिन नजानेकी सीताले मृत्यु पनि निकै शान्त रोजेको बताए। लामो समयदेखि अस्वस्थ सीता दाहालको असार २७ गते काठमाडौंको नर्भिक अस्पतालमा निधन भएको थियो।"
कांग्रेस रुपान्तरण अभियानले बुझायो सुझाव प्रतिवेदन,"काठमाडौं : नेपाली कांग्रेस रुपान्तरण अभियानले सुझावसहितको प्रतिवेदन बुझाएको छ। मुख्यसचिव कृष्णप्रसाद पौडेलमार्फत् सभापति शेरबहादुर देउवालाई सुझाव प्रतिवेदन बुझाएको नेता गुरूराज घिमिरे जानकारी दिए। रुपान्तरण अभियानले केन्द्रीय समिति बैठक अघि सुझावसहितको प्रतिवेदन सभापति देउवालाई बुझाउने तयारी गरेपनि उनले अस्वीकार गरेका थिए। त्यसपछि घिमिरे नेतृत्वको टोलीले आज केन्द्रीय समितिको बैठक बस्नुअघि २१ बुँदाको सुझावसहितको प्रतिवदेन केन्द्रीय कार्यालयमा बुझाएको हो। समिति बैठक दिउँसो १ बजे बस्दैछ। प्रतिवेदन बुझाएपछि घिमिरेले भने,'सुझाव प्रतिवेदन सभापति देउवालाई बुझाउन समय माग गरेका थियौं। तर उहाँ राजनीतिक घटनाक्रमले देखिएको व्यस्तताका कारण हामीले समय पाउन सकेनौं। त्यसैले सभापतिसमक्ष पुगोस् भनेर मुख्यसचिव पौडेलमार्फत् सुझाव प्रतिवेदन बुझाएका हौं। पार्टीका अन्य नेताहरू र पदाधिकारीहरूलाई बुझाउने तयारी गरेका छौं।' उनले रुपान्तरण अभियानको एकचरण पूरा गरेको बताए। जेठ २ गते कांग्रेसका युवा नेताहरूले नेपाली कांग्रेस रुपान्तर अभियानको घोषणा गरेका थिए। नेपाली कांग्रेस केन्द्रीय सदस्य मधु आचार्य,युवा नेता गुरू घिमिरे,रञ्जित कर्ण र भुपेन्द्रजंग शाहीलगायत नेताहरूले पत्रकार सम्मेलन गरी सातै प्रदेशमा कांग्रेस रुपान्तरण अभियानको घोषणा गरेका थिए। अभियान जेठ ११ गतेदेखि ३१ गतेसम्म सातै प्रदेशमा सञ्चालन भएको थियो।"
कांग्रेसको केन्द्रीय कार्यसमिति बैठक (लाइभ),"काठमाडौं : झण्डै एक वर्षपछि नेपाली कांग्रेस केन्द्रीय कार्यसमिति बैठक सुरू भएको छ। पार्टी केन्द्रीय कार्यालय सानेपामा सुरू भएको बैठकको सामाजिक सञ्जाल फेसबुकमा प्रत्यक्ष प्रशारण गरिएको छ । बैठकमा महामन्त्री गगनकुमार थापाले पार्टीको सांगठनिक कार्ययोजना प्रस्तुत गरिरहेका छन्। बैठकमा १० वटा एजेन्डामाथि छलफल हुनेछ। मंगलबारदेखि बस्ने कांग्रेसको बैठकका लागि पार्टी सभापति देउवा निवास धुम्बाराहीमा सोमबार साँझ पदाधिकारी तथा पूर्वपदाधिकारीको बैठक बसेको थियो। सो बैठकले केन्द्रीय समिति बैठकका लागि १० वटा एजेन्डा तय गरेको हो । कांग्रेसको विधानअनुसार हरेक २ महिनामा गरिनुपर्ने केन्द्रीय समितिको बैठक ११ महिनामा बस्न लागेको छ। बैठकमा समसामयिक विषयमा छलफल, सांगठनिक कार्ययोजना र कार्यतालिका बनाइने,केन्द्रीय सदस्य बैठक बस्दा कार्यसम्पादन समितिको निर्णय प्रस्ताव, गोपालमान श्रेष्ठको संयोजकत्वमा रहेको निर्वाचन परिचालन समितिको प्रतिवेदन प्रस्तुत हुनेछ। यस्तै नीति अधिवेशनका विषयमा छलफल र खाका प्रस्ताव, विभागहरू गठन, थप र कामको व्यख्या,राष्ट्रव्यापी अभियानको घोषणा र खाका प्रस्तुत,अनुशासन समितिको प्रतिवेदन पेश,संसद्मा कांग्रेसको भूमिकाका विषयमा रमेश लेखकद्वारा प्रतिवेदन पेस, सरकारको गतिविधिबारे आन्तरिक र बाह्य गतिविधिका बारेमा छलफल हुने कांग्रेसले जनाएको छ।"
लेखापरीक्षण पेस नगर्ने दललाई पत्राचार गरिँदै,"काठमाडौं : निर्वाचन आयोगले लेखापरीक्षण पेस नगर्ने दललाई पत्राचार गर्ने तयारी गरेको छ। आर्थिक वर्ष समाप्त भएको छ महिनाभित्र लेखापरीक्षण गराई एक महिनाभित्र सो प्रतिवेदन आयोगमा पेस नगर्ने राजनीतिक दललाई जरिवानको जानकारी र सचेतसहित पत्राचारको तयारी गरेको हो। आयोगका उपन्यायधिवक्ता गुरुप्रसाद वाग्लेले आयोगको निर्णयबमोजिम ती दललाई सचेत र जरिवानाबारे बेग्लाबेग्लै पत्र पठाइ जानकारी दिने तयारी भएको बताए। राजनीतिक दलसम्बन्धी ऐन, २०७३ को दफा ४१ को उपदफा १ बमोजिम आयोगमा दर्ता कायम रहेका राजनीतिक दलले गरी लेखापरीक्षण सार्वजनिक गर्नुपर्ने व्यवस्था छ। कानुनमा व्यवस्था भए बमोजिम कार्य नगर्ने दललाई राजनीतिक दलसम्बन्धी ऐन, २०७३ को दफा ५४ बमोजिम ती दललाई सचेत तथा जरिवाना गर्न आयोगले यही साउन १ गते निर्णय गरेको थियो। सो बारे आयोगले सोमबार विज्ञप्तिमार्फत सार्वजनिक सूचना गरेको थियो। आर्थिक वर्ष २०७८७९ को लेखापरीक्षण प्रतिवेदन तोकिएको समयसीमाभित्रै सार्वजनिक गरी सोको जानकारी आयोगमा पेस नगर्ने ३९ राजनीतिक दललाई सात हजार रुपैयाँका दरले जरिवाना गर्ने र सो आवको लेखापरीक्षण प्रतिवेदन सात दिनभित्र तोकिए बमोजिम सार्वजनिक गरी सोको जानकारी सात दिनभित्र आयोगमा पेस गर्न आदेश दिइएको छ। यस्तै १२ राजनीतिक दलले तोकिएको समयसीमा व्यतित भएपछि लेखापरीक्षण प्रतिवेदन सार्वजनिक गरी सोको जानकारी आयोगमा उपलब्ध गराएकोले त्यस्ता दललाई अब उप्रान्त लेखापरीक्षण प्रतिवेदन सार्वजनिक गर्दा आयोगले तोकेको समयसिमाभित्रै सार्वजनिक गर्न सचेत गराइएको छ। लेखापरीक्षण प्रतिवेदन नबुझाउने पाँच राजनीतिक दललाई कानुन बमोजिम स्पष्टीकरण पेस गर्न आदेश दिइएकामा दुई राजनीतिक दलले तोकिएको समयभित्र स्पष्टीकरणसहित लेखापरीक्षण प्रतिवेदन पेस गरेका छन्। ती दलहरूले पेस गरेको स्पष्टीकरण व्यहोरामा उल्लेख गरेका आधार र कारण चित्तबुझ्दो नदेखिएकाले अब आइन्दा कानुनले तोकेको समयसिमाभित्रै लेखापरीक्षण प्रतिवेदन आयोगमा पेस गर्न र स्पष्टीकरणसहित आयोगमा पेस भएको लेखापरीक्षण प्रतिवेदन सात दिनभित्र तोकिए बमोजिम सार्वजनिक गरी सोको जानकारी सात दिनभित्र आयोगमा पेस गर्न आदेश दिई प्रत्येक दललाई १५ हजार रुपैयाँका दरले जरिवाना गर्ने निर्णय भएको छ। सोधिएको स्पष्टीकरणको जवाफ तोकिएको समयभित्र पेश नगर्ने बाँकी तीन राजनीतिक दललाई कानुन बमोजिम २० हजार रुपैयाँका दरले जरिवाना गरी त्यस्ता राजनीतिक दललाई छ महिनाभित्र दलको आयव्ययको लेखापरीक्षण गराई सार्वजनिक गरी सोको जानकारी सहितको लेखापरीक्षण प्रतिवेदन आयोगमा बुझाउन आदेश दिइएको छ।"
"कांग्रेस केन्द्रीय समिति बैठक : भदौ १५ भित्र विभागहरूलाई पूर्णता दिने, दुईवटा बैठक उपत्यका बाहिर गर्ने","काठमाडौं : नेपाली कांग्रेसको केन्द्रीय कार्यसमितिको बैठकको एक वर्षमा बस्ने बैठकको मिति प्रस्ताव भएको छ। मंगलबार पार्टी कार्यालय सानेपामा सुरू भएको बैठकमा महामन्त्री गगनकुमार थापाले एक वर्षमा बस्ने बैठकको मिति प्रस्ताव गरेका हुन्। उनका अनुसार केन्द्रीय कार्य समितिको बैठक प्रत्येक दुईदुई महिनामा दोस्रो महिनाको पहिलो हप्ता बस्नेछ। बैठक साउन, असोज, मंसिर, माघ, चैत्र र जेठको पहिलो हप्ता बस्नुपर्नेछ। वर्षमा न्यूनतम दुई बैठक काठमाडौं उपत्यका बाहिर बस्नेछ। यस्तै नेता थापाले विधानको धारा ३७ (१) अनुसार केन्द्रीय कार्यसमिति सदस्य प्रमुख रहेको विभागहरूको गठन हुने प्रस्ताव गरेका छन्। हालसम्म सूचना,सञ्चार तथा प्रचार विभाग बाहेक कुनै पनि विभाग गठन हुन सकेको छैन। कार्यतालिका अनुसार भदौ १५ गतेसम्म सबै विभागको गठन र पूर्णता दिइसक्नेछ। प्रत्येक विभागले आफ्नो कार्यक्षेत्र अन्तरगत कार्यक्रमहरू बनाइ कार्यतालिका सहितको वार्षिक योजना भदौ मसान्तभित्र केन्द्रीय कार्यसमितिमा पेश गर्नुपर्नेछ। प्रत्येक विभागले नियमावलीको ४७(ख) बमोजिम वर्षभरीको गतिविधिको प्रगति विवरण छछ महिनामा महामन्त्रीमार्फत् केन्द्रीय कार्यसमितिमा बुझाउनुपर्नेछ।"
कांग्रेस कार्यसमिति बैठक : गगन थापाले पेश गरेको प्रस्तावमा के छ? (पूर्णपाठ),"काठमाडौं : नेपाली कांग्रेस कार्यसमिति बैठक जारी छ। पार्टीको केन्द्रीय कार्यालयमा बसिरहेको बैठकमा विभिन्न विषयमा प्रस्ताव भइरहेका छन्। यसैक्रममा महामन्त्री गगनकुमार थापाले पार्टीको सांगठनिक कार्यतालिका प्रस्तुत गरेका छन्। उनले कार्यसमिति बैठक प्रत्येक दुईदुई महिनामा दोस्रो महिनाको पहिलो हप्ता बस्नुपर्ने प्रस्ताव अघि सारेका छन्। बैठक साउन, असोज, मंसिर, माघ, चैत्र र जेठको पहिलो हप्ता बस्नुपर्नेछ। वर्षमा न्यूनतम दुई बैठक काठमाडौं उपत्यका बाहिर बस्नेछ। यस्तै नेता थापाले विधानको धारा ३७ (१) अनुसार केन्द्रीय कार्यसमिति सदस्य प्रमुख रहेको विभागहरूको गठन हुने प्रस्ताव गरेका छन्।"
"विधेयकप्रति मिटरब्याज पीडित असन्तुष्ट, आन्दोलन जारी राख्ने",काठमाडौं : मिटरब्याज पीडितहरूले सरकारले ल्याएको मिटरब्याजसम्बन्धी नयाँ विधेयकप्रति असन्तुष्ट जनाएका छन् । मिटरब्याज तथा ठगी विरुद्धको किसानमजदुर संघर्ष समितिले मंगलबार काठमाडौंमा पत्रकार सम्मेलन गर्दै सरकारले ल्याएको विधेयकले आर्थिक अपराधमा संलग्न साहु महाजनको सम्पति छानबिन गर्न नसक्ने र हालसम्म आर्थिक अपराधबाट पीडित बनाएका किसान मजदुरहरुलाई अपराधीहरुको चंगुलबाट मुक्त घोषणा गर्न नसक्ने जनाएको छ । समितिले नयाँ कानुनले मिटरब्याज पीडितहरूको माग सम्बोधन गर्न नसकेको भन्दै आन्दोलन जारी नै रहने स्पष्ट पारेको छ । संघर्ष समितिका प्रवक्ता निर्ग नविनले अघिल्लो व्यवस्थामा पुराना लिखतहरूलाई साहुमहाजन र ऋणी वडामा गएर प्रमाणित गराउनुपर्ने भन्ने रहेपनि अहिले साहुमहाजन एकपक्ष मात्रै गए पनि हुने बनाएको भन्दै असन्तुष्ट जनाए । उनले साहुमहाजनसँग भएका कागजपत्रको छानबिन हुनुपर्ने र अनुचित लेनदेन देखिए कारवाही हुनुपर्ने बताए। संघर्ष समितिले मंगलबार नै काठमाडौंमा प्रदर्शनसहित संसद भवन घेराउ गरे । उनीहरुले नयाँ विधेयक मिटरब्याज पीडितको पक्षमा नआएसम्म आन्दोलन जारी रहने बताएका छन् । आइतबार मिटरब्याज पीडितलाई न्याय दिन ल्याइएको विधेयक प्रतिनिधिसभाबाट सर्वसम्मतिले पारित भएको छ ।
मधेसको आर्थिक र सामाजिक रुपान्तरणको कार्यक्रम तयारी गर्न एमालेले बनायो समिति,"ढल्केवर(धनुषा) : नेकपा एमालेले मधेसको आर्थिक र सामाजिक रुपान्तरणको कार्यक्रम तयारी समिति बनाएको छ। मंगलबार जनकपुरधाममा सम्पन्न नेकपा एमाले मधेस प्रदेश कमिटीको बैठकले मधेसको आर्थिकसामाजिक रुपान्तरणको तत्कालीन तथा दीर्घकालीन कार्यक्रम तयारीका लागि समिति गठन गरेको हो। पार्टीकी नेतृ जुली महतोको संयोजकत्वमा उक्त समिति गठन गरिएको मधेस प्रदेशका प्रचार विभाग प्रमुख सोमप्रसाद शर्माले अन्नपूर्णलाई जानकारी दिए। उनले विभिन्न क्षेत्रका विज्ञहरूलाई समावेश गरेर उक्त समितिलाई पूर्णता दिइने तथा प्रदेशभरी र विभिन्न विज्ञहरूसँग छलफल र अन्तरक्रिया गरी अवधारणा पत्र तयार गर्ने समेत निर्णय भएको बताए। प्रदेश, जिल्ला, पालिका र वडातहसम्म आवासीय प्रशिक्षण सञ्चालन गरिने, वडा तहसम्म पार्टी कार्यालय व्यवस्था गरी पार्टी कामलाई व्यवस्थित गर्दै जनगुनासा सुन्ने र सम्बोधन गर्ने समेत निर्णय भएको शर्माले जनाए। बैठकले मिथिला पार्टी भवन निर्माणका लागि लीला श्रेष्ठको संयोजकत्वमा जुली महतो, उमाशंकर अरगरिया, राम अवतार यादव, सरोज यादव, दीपेन्द्र ठाकुर, मनोज खड्का, राजकिशोर यादव र अशोक केसी सदस्य रहने गरी समिति गठन गरिएको उनले उल्लेख गरे। उनका अनुसार अधिवेशन गर्न बाँकी जनसंगठनहरूको प्रदेश अधिवेशन भाद्र २० गतेभित्र गर्न र जिल्ला अधिवेशन मंसिरभित्रमा गर्न निर्देशन गरिएको छ। विभिन्न पार्टीबाट एमालेमा प्रवेश गर्ने नेता तथा कार्यकर्ताको व्यवस्थापन गर्न सुमन प्याकुरेलको संयोजकत्वमा एउटा कार्यदल गठन गरिएको छ, प्रचार विभाग प्रमुख शर्माले भने बैठकबाट आगामी चैत्रभित्रमा प्रदेश कमिटी, सबै जिल्ला कमिटी, पालिका कमिटी, वडा कमिटी र टोल कमिटीहरूको अधिवेशन तथा गठन र पुनर्गठन सम्पन्न गर्ने निर्णय समेत भएको छ। पार्टी सदस्यताको नवीकरण तथा नयाँ सदस्यता आवेदन उत्साहजनक रूपमा अघि बढेको दावी गर्दै उनले सदस्यताको अभिलेखीकरण र प्रमाणीकरणको जिम्मेवारी प्रदेश अध्यक्ष राम अवतार यादव र जिल्लाका संगठन विभाग प्रमुखहरूलाई प्रदान गरिएको बताए। आउँदो असोज ५ र ६ गते जनकपुरमा आयोजना गरिने पार्टीको मधेस प्रदेश अधिवेशनको उदघाट्न अध्यक्ष केपी शर्मा ओलीले गर्ने तय भएको प्रचार विभाग प्रमुख शर्माले बताए।"
गठबन्धन सरकारलाई स्थिर र स्थायित्व बनाउने जिम्मेवारी कांग्रेसको काँधमा आएको छ : रमेश लेखक,"काठमाडौं : नेपाली कांग्रेस प्रमुख सचेतक रमेश लेखकले सत्ता गठबन्धनभित्र विश्वास सिर्जना गरेर निरन्तरता दिने जिम्मेवारी कांग्रेको भएको बताएका छन्। मंगलबार पार्टी कार्यालयमा जारी कांग्रेस कार्यसमिति बैठकमा बोल्दै नेता लेखकले विभिन्न राजनीतिक दलहरू मिलेर बनेको गठबन्धन सरकारलाई स्थिर र स्थायित्व बनाउने जिम्मेवारी कांग्रेसको काँधमा आएको बताए। प्रमुख प्रतिपक्ष आक्रमण छ। एमाले परिपक्व छ तर उसमा धैर्यको कमी देखिन्छ। अरू प्रतिपक्षीहरू आक्रमक छन्। अधैर्य छन् । अपरिपक्व छन्,'उनले भने,'यसकारण कांग्रेसले सदनमा सबैभन्दा महत्वपूर्ण भूमिका निभाउनुपर्छ।' उनले अन्य प्रतिपक्षीलाई संसदीय प्रक्रिया बुझ्न अझै समय लाग्ने बताए। सभाको प्रभावकारिता र सञ्चालनमा कांग्रेसको महत्वपूर्ण जिम्मेवारी रहेको उनको भनाइ छ।"
"कांग्रेसको केन्द्रीय कार्यसमिति बैठक आज, १० एजेन्डा तय",काठमाडौं : झण्डै एक वर्षपछि नेपाली कांग्रेस केन्द्रीय कार्यसमिति बैठक आजदेखि सुरु हुँदै छ । पार्टी केन्द्रीय कार्यालयमा दिउँसो १ बजेबाट बैठक सुरु हुने कार्यवाहक मुख्य सचिव डा प्रदिप पराजुलीले जानकारी दिए। मंगलबारदेखि बस्ने कांग्रेसको बैठकका लागि पार्टी सभापति देउवा निवास धुम्बाराहीमा सोमबार साँझ पदाधिकारी तथा पूर्वपदाधिकारीको बैठक बसेको थियो। सोमबार बसेको बैठकले केन्द्रीय समिति बैठकका लागि १० वटा एजेन्डा तय गरेको छ । यद्यपि बैठकमा यी बाहेकका अरू विषयमा पनि विस्तारमा छलफल गर्ने तयारीमा सभापति शेरबहादुर देउवा छन्। कांग्रेसको विधानअनुसार हरेक २ महिनामा गरिनुपर्ने केन्द्रीय समितिको बैठक ११ महिनामा बस्न लागेको छ। यस्ता छन् कांग्रेसका १० एजेन्डा
"अध्यक्ष ओली भन्छन् सत्ताको लोभ छैन, कांग्रेसएमाले समीकरण बन्ने सम्भावना छैन","'अहिलेको परिस्थितिमा एमालेलाई सरकार बनाउन हतार छैन। अर्को गठबन्धन पनि एमालेले बनाउँदैन,' उनले भने। यद्यपि ओलीले राजनीतिमा असम्भव भने नहुने बताए। अन्नपूर्ण मिडिया नेटवर्क आवद्ध मिडिया आउटलेटका सम्पादकहरूसँग नेकपा एमालेका अध्यक्ष केपी शर्मा ओलीले विशेष कुराकानी गरेका छन्। उनले मुलुकको पछिल्लो राजनीतिक घटनाक्रम, परराष्ट्र नीतिलगायतका विषयमा खुलेरै कुरा गरे। मुलुकको खस्किँदो अर्थतन्त्र र जनताका समस्याप्रति वर्तमान सरकार उत्तरदायी हुन नसकेको उनको आरोप छ। अध्यक्ष ओली मंगलबार राति कम्बोडिया जाँदैछन्। कम्बोडिया जानुअघि उनले अन्नपूर्ण मिडिया नेटवर्कका सम्पादकहरूसँग कुराकानी गरेका हुन्। एमाले अध्यक्ष ओलीले अन्तर्वार्ताको क्रममा राखेका मूलभुत विषयहरू अन्नपूर्णपोष्ट डटकममा राखेका छौं। उनको विशेष अन्तर्वार्ता भोलिको अन्नपूर्णपोस्ट् राष्ट्रिय दैनिकमा प्रकाशित हुनेछ। अंग्रेजी संस्करण दि अन्नपूर्ण एक्सप्रेस, एपी वान टेलिभिजन र रेडियो अन्नपूर्णमासमेत अध्यक्ष ओलीको अन्तर्वार्ता प्रकाशनप्रसारण हुनेछ। समृद्ध नेपाल, सुखी नेपाली अहिलेको सरकार गन्तव्यहीन, दिशाहीन र नीतिहीन रहेको उनको भनाइ छ। उनले भने, 'वर्तमान सरकार सत्ता केन्द्रित छ। समृद्ध नेपाल सुखी नेपाली भन्ने उद्देश्य यो सरकारले पूरा गर्न सक्दैन।' समृद्ध नेपाल, सुखी नेपाली अभियान पूर्णरूपमा कार्यान्वयनमा ल्याउन आउने ०८४ को आम निर्वाचनबाट एमालेलाई बहुमत प्राप्त हुनुपर्ने उनले बताए। अनि प्रचण्डलाई प्रधानमन्त्री बनाइदिएँमंसिर ४ को निर्वाचनमा कांग्रेस, माओवादीलगायत दलहरू गठबन्धन बनाएर चुनावमा होमिएका थिए। उनीहरूको एउटैमात्र उद्देश्य एमालेलाई पत्ता साफ गर्ने रहेको अध्यक्ष ओलीले बताए। निर्वाचनअघिको कांग्रेस सभापतिसमेत रहेका शेरबहादुर देउवा नेतृत्वको सरकारले जनताको पक्षमा काम गर्न नसकेको बताउँदै उनले गठबन्धन अपवित्र रहेको बताए। 'निर्वाचनको परिणामपछि जनताले कुनै अमुक दललाई सरकार बनाउने अधिकार दिएनन्। सरकार निर्माणमा दलहरू मिल्नुको विकल्प थिएन। मुलुक गलत बाटोमा जाँदै थियो। मुलुकलाई सही बाटोमा ल्याउन मैले माओवादी केन्द्रका अध्यक्ष पुष्पकमल दाहाल प्रचण्डलाई पुस १० मा प्रधानमन्त्री बनाउने निर्णय गरेँ,' उनले भने। त्यसबेलाको त्यो निर्णय एकदमै सही भएको उनको दाबी छ। राजनीतिक कोर्स करेक्सन गर्नकै लागि आफूले प्रचण्डलाई प्रधानमन्त्री बनाएको उनले बताए। उनले भने, 'राम्रो काम गर्लान् भनेर प्रचण्डलाई प्रधानमन्त्री बनाइदिएँ। तर ठीक उल्टो भयो। प्रचण्ड गलत दिशामा गए। एमालेसँगको सहकार्य रहिरहेको भए मुलुक सही बाटोमा जाने थियो।' एमालेसँगको सहकार्य तोडेर कांग्रेससँग जोडिन पुगेकै कारण मुलुकको अवस्था अहिले फेरि जटिल मोडमा रहेको उनले बताए। 'फेरि एकपटक कोर्स करेक्सन गर्न जरुरी छ,' उनले भने। वर्तमान सरकारप्रति ओलीको कटाक्षअध्यक्ष ओलीले जनताको पक्षमा केही गर्न नसकेको भन्दै वर्तमान सरकारको तीव्र आलोचना गरे। जनताप्रति जवाफदेही नभएको, कानुनी शासनको उपहास गरेको, प्रतिपक्षीलाई सिध्याउन अनेकौं प्रयास भइरहेको भन्दै उनले प्रचण्ड नेतृत्वको सरकारलाई आलोचना गरे। ओलीले सत्तारुढ दल नेपाली कांग्रेसका सभापति देउवा र प्रधानमन्त्री प्रचण्डसँगको पटकपटकको भेटमा जनताका समस्यहरूको बारेमा छलफल गर्नेगरेको खुलाए। 'तर प्रधानमन्त्री स्वयं जनताको पक्षमा केही बोल्नु हुन्न। उहाँ सत्ता केन्द्रित हुनुभएको छ,' ओलीले भने। उनले अहिलेको सरकारलाई देश बनाउने कनै चिन्ता नभएको आरोप लगाए। सरकारले विरोधीहरूलाई तर्साउन भ्रष्टाचारका फाइलहरू खोलेको उनको भनाइ छ। एमालेकांग्रेसको समीकरण तत्काल सम्भव छैनएमाले अध्यक्ष ओलीले एमाले सरकारमा जान नहतारिएको बताए। उनले यो सरकारको सट्टामा वैकल्पिक सरकार आवश्यक रहेको बताए पनि एमालेलाई सरकार बनाउन हतार नभएको बताए। 'अहिलेको परिस्थितिमा एमालेलाई सरकार बनाउन हतार छैन। अर्को गठबन्धन पनि एमालेले बनाउँदैन,' उनले भने। यद्यपि ओलीले राजनीतिमा असम्भव भने नहुने बताए। कांग्रेस र एमालेको समीकरण बन्नसक्छ भन्ने प्रश्नमा ओलीले भने, 'तत्काल त्यो सम्भावना देखिँदैन।' उनले आफूहरू २०८४ को आम निर्वाचनको प्रतिक्षामा रहेको बताए। गत वर्षको निर्वाचनमा एमालेलाई बहुमत नदिएर जनताले ठूलो गल्ती गरेको र अहिले त्यसको परिणाम भोगिरहेको ओलीले बताए। उनले २०८४ को निर्वाचनमा बहुमतको सरकार बनाएर समृद्ध नेपाल, सुखी नेपालीको उद्देश्य पूरा गर्न नेकपा एमाले आतूर रहेको बताए। शरणार्थी प्रकरण र ललिता निवासको छानविन हुँदा क्यान्टोनमेन्टको फाइलबारे किन मौन?सरकारले नक्कली भुटानी शरणार्थी र ललिता निवासको भ्रष्टाचारका फाइलहरू खोलेकोप्रति अध्यक्ष ओलीले सकारात्मक टिप्पणी गरे। तर उनले यी फाइलहरू खोलेर सरकारले 'पोलिटिकल स्टन्ट' गरेको त होइन भन्दै प्रश्न गरे। 'क्यान्टोनमेन्टमा अर्बौं घोटला भएको छ। तर प्रचण्ड त्यसबारे चुँइ बोल्दैनन्,' ओलीले भने। उनले भ्रष्टाचारको विषयलाई राजनीतिकरण गर्न नहुने बताए। 'वर्तमान सरकारले भ्रष्टाचारविरुद्धको अभियान चलाएकै छैन। मात्र पोलिटिक स्टन्ट चलाइरहेको छ। क्यान्टोनमेन्टको फाइल नखोल्ने अनि प्रचण्डले भ्रष्टाचारविरुद्धको अभियान भनेर धाक लगाएरमात्र हुन्छ?,' उनले प्रश्न गरे। उनले आफू प्रधानमन्त्री हुँदा ललिता निवासको अनुसन्धान सकाए पनि प्रहरीले त्यसको प्रतिवदेन दराजमा थन्काएर राखेको बताए। 'ललिता निवासबारे छानबिन गर्न मैले नै प्रहरी केन्द्रीय अनुसन्धान व्युरोलाई निर्देशन दिएको हुँ। अहिले कसैले धाक लगाएर हुन्न,' उनले भने। पक्राउ पर्नुअघि सचिव राउत गृह सचिव भट्टराईसँगै थिएसञ्चार मन्त्रालयका सचिव कृष्णबहादुर राउत पक्राउ पर्नुअघि गृह सचिव दिनेश भट्टराईबीच भेट भएको एमाले अध्यक्ष ओलीले खुलासा गरे। विराटनगर जाने क्रममा बेलुकी ५ बजे विमानस्थलबाट पक्राउ परेका थिए राउत। तर सोही दिन दिउँसो गृह सचिव भट्टराईले राउतसँग भेट गरेका थिए। त्यसबेला सचिव राउत पक्राउ पर्नेबारे गृहसचिव भट्टराईले चुँइक्क बोलेका थिएनन्। न सचिव राउतलाई उनले पक्राउबारे केही भनेका थिए। 'बहालवाला सचिव कहाँ भाग्नु हुन्थ्यो र हतारहतार पक्रिनुपर्यो?,' ओलीले प्रश्न गरे। कुन उद्देश्यले राउतलाई समाएको भन्दै ओलीले भने, 'किन आतंक मच्चाएको? वर्तमान सरकारले गर्न खोजेको के हो?' सरकारले व्यवसायीहरूलाई आतंकित पार्योएमाले अध्यक्ष ओलीले ललिता निवास प्रकरणमा भाटभटेनी सुपरमार्केटका सञ्चालक मिनबहादुर गुरुङलाई पक्राउ गरेर सरकारले व्यवसायीहरूलाई आतंकित पारेको बताए। 'मिनबहादुरजी कहीँ भाग्दै हुनुहुन्थ्यो कि? मुलुकै छोड्दै हुनुहुन्थ्यो कि? व्यवसायीलाई यसरी किन थर्काएको?,' ओलीले भने, 'यसबारे म अहिल्यै केही बोल्दिनँ। थप रहस्य खुल्दै जान्छ।' मुलुकको आर्थिक अवस्थाप्रति ओलीको चिन्ताएमाले अध्यक्ष ओलीले मुलुकको खस्किँदा आर्थिक अवस्थाप्रति चिन्ता व्यक्त गरे। 'चालु आयोजनाहरू बन्द हुने अवस्थामा छन्। निर्माण सम्पन्न भएका आयोजनाहरूको सरकारले भुक्तानी दिन सकेको छैन,' उनले भने, 'यस्तो भयावह अवस्थाबाट कसरी माथि उठ्ने भन्ने विषयमा सरकार कसैसँग छलफल गर्दैन।' उनले मुलुकको आर्थिक अवस्था अत्यन्तै अफ्ठ्यारो अवस्थामा पुगेको बताए। उनले रेमिट्यान्सबाहेक अन्य स्रोतहरू नभएको स्पष्ट पारे। रेमिट्यान्सबाट आएको सीमित पैसाले मात्र मुलुकको अर्थतन्त्र नचल्ने उनले बताए। 'म प्रधानमन्त्री भएका बेला मुलुकको अर्थतन्त्र राम्रो थियो। रोजगारको वतावरण बन्दै थियो। तर अहिले सबै आधारहरू सकिँदै गएको देखिन्छ,' उनले भने। मुलुकको अर्थतन्त्र खस्किनुमा एमालेका पनि हात छ भनिन्छ नि? भन्ने प्रश्नमा ओलीले थपे, 'हिसाब किताब गरौं न। कसको पालामा के भएको हो। म तयार छु।' कुनै सैनिक गठबन्धनमा आबद्ध हुनुहुन्नएमाले अध्यक्ष ओलीले असंलग्न परराष्ट्र नीतिलाई निरन्तरता दिनुपर्ने बताए। वर्तमान सरकार कूटनीतिक सम्बन्धमा असफलप्रायः भइसकेको उनको आरोप छ। उनले वर्तमान सरकारप्रति कूटनीतिक सम्बन्धनका धेरै अविश्वासहरू पैदा भएको बताए। नेपाल कुनै पनि मुलुकले अघि सारेका सैनिक गठबन्धनमा आबद्ध नहुने उनको भनाइ छ। 'परराष्ट्र नीतिमा सेन्टिमेन्टल कुरा गरेर हुँदैन। आफ्नो देशको स्पष्ट धारणा राख्न सक्नुपर्छ,' उनले भने, 'रुसयुक्रेन युद्धमा नेपालले युक्रेनको पक्ष लिएर गल्ती गर्यो। नेपालले युद्धको विरोध लबिङ गर्नुपर्छ।' नेपाल शान्ति चाहन्छ भनेर विश्वभर चिनाउनुपर्ने ओलीले बताए। 'नेपाल तटस्थरूपमा शान्तिको पक्षमा उभिनुपर्छ। कुनै एक पक्षमा कहिल्यै लाग्नु हुँदैन। त्यसले मुलुकको हित गर्दैन।' बिआरआई रणनीतिक परियोजना होइनएमाले अध्यक्ष ओलीले बेल्ट एन्ड रोड इनिसियटिभ (बिआरआई) विकास केन्द्रित परियोजना भएको बताए। उनले भने, 'बिआरआई विश्वका अनेकौं मुलुकहरूलाई सडक सञ्जालबाट जोड्न अघि सारेको चिनियाँ परियोजना हो। यो रणनीतिक विषय होइन।' ओलीले बिआरआई परियोजना कनेक्टिभिटीमा केन्द्रित हुने बताए। 'सबै ठाउँलाई सुगम बनाउने उद्देश्यसहित बिआरआई परियोजना अघि सारेको हो।' यस्तै इनिसियटिहरू ल्याउन अन्य मुलुकहरूलाई ओलीको आग्रह छ। ओलीले भने, 'म भारत, अमेरिका, जापान, कोरियालगायतलाई आग्रह गर्न चाहन्छु कि बिआरआईजस्ता परियोजनाहरू तपाईँहरूले पनि ल्याउनुस्। नेपालालई सहयोग गर्नुस्।' संवैधानिक परिषद्को बैठक नबस्नु रहस्यमयएमाले अध्यक्ष ओलीले प्रधानमन्त्रीले कुन स्वार्थले संवैधानिक परिषद्को बैठक नबोलाएको भन्दै आश्चर्य व्यक्त गरे। संवैधानिक परिषद्को अध्यक्ष प्रधानमन्त्री हुने व्यवस्था छ। उनले नयाँ प्रधानन्यायाधीशको निर्णय गर्ने समय गुज्रिसक्दासमेत प्रधानमन्त्रीले संवैधानिक परिषद्को बैठक नबोलाउनु आपत्तिजनक भएको बताए। संविधानतः प्रधानन्यायाधीशले अवकास पाउनु एक महिना अगाडि संवैधानिक परिषद्ले नयाँ प्रधानन्यायाधीशको टुंगो लगाउनुपर्छ। ओलीले भने, 'संवैधानिक परिषद्को बैठक पहिल्यै बोलाउनुपर्थ्यो। प्रधानमन्त्रीज्युले किन नबोलाउनुभएको हो। म आश्चर्यमा परेको छु।' कांग्रेसलाई थर्काउन समाजवादी मोर्चा एमाले अध्यक्ष ओलीले कांग्रेसलाई थर्काउन प्रचण्डले समाजवादी मोर्चा बनाएको आरोप लगाए। ओलीले भने, 'समाजवादी मोर्चा बनाएर कांग्रेसलाई साइजमा राख्ने प्रचण्डको रणनित हो। यसको अन्य कुनै उद्देश्य छैन।' समाजवादी मोर्चा आफू सत्तामा टिकिरहन प्रधानमन्त्री प्रचण्डले ल्याएको एउटा अस्त्रमात्र भएको ओलीले बताए। 'तर नेपाली कांग्रेसका सभापति देउवा यति धेरै कुरा बुझ्दाबुझ्दै किन प्रचण्डका पछि लागेका हुन्, योचाहिँ आश्चर्यको विषय हो,' उनले भने। एमाले सिध्याउँछु भनेर हिँडेका माधव नेपालको हविगत देखियो अन्तर्वार्ताकै क्रममा एमाले अध्यक्ष ओलीले नेकपा एकीकृत समाजवादीका अध्यक्ष माधवकुमार नेपालप्रति कटाक्ष गर्न छाडेनन्। ओलीले भने, 'एमाले सिध्याउँछु भनेर हिँड्नुभएको माधवजीको हविगत देखिएकै छ अहिले।' माधव नेपालको पार्टीलाई जनताले हैसियत देखाइदिएको ओलीको दाबी छ। मैले राखेको ७० वर्षे उमेर हद मैले हटाएँएमाले अध्यक्ष ओलीले पार्टीमा राखिएको ७० वर्षे उमेर हद समयानुकूल नभएकाले हटाइएको स्पष्ट पारे। 'त्यो बेला आवश्यक थियो राखेँ। अहिले आवश्यक छैन हटाएँ,' ओलीले भने, 'मैले राखेँ मैले नै हटाएँ। के फरक पर्यो।' उनले एमालेका नेताहरू र वामदेव गौतमले समेत ७० वर्षे उमेर हद हटाउन लबिङ गरेको बताए। 'मलाई पनि ठीक लागेपछि हटाउने निर्णयमा पुगेँ,' उनले भने। वामदेव गौतमलाई कहिले एमालेमा ल्याउनुहुन्छ? भन्ने प्रश्नमा उनले खासै जवाफ दिन चाहनेनन्। मात्र भने, 'पैसा र पोजिसनले धेरैलाई बिगारेको छ।'"
"महामन्त्री थापाको प्रस्ताव: महिनामा एकपटक सदस्यहरूसँग अन्तरक्रिया, वर्षमा एक पटक सम्मेलन","काठमाडौं : कांग्रेस महामन्त्री गगनकुमार थापाले महिनामा एकपटक कांग्रेस सदस्यहरूसँग अन्तरक्रिया र वर्षमा एक पटक सम्मेलन गर्ने प्रस्ताव अघि सारेका छन्। मंगलबारदेखि सुरू भएको कांग्रेस कार्यसमितिको बैठकमा महामन्त्री थापाले महिनामा एकपटक सदस्यहरूसँग अन्तरक्रिया , वर्षमा एक पटक सम्मेलन र समयम समयमा कार्यसम्पादन बैठक बस्नुपर्ने प्रस्ताव गरेका हुन्। गाउँ र नगरमा प्रत्येक महिना बैठक,६ महिनामा क्रियाशील भेला र अन्तक्रिया,प्रत्येक वर्ष गाउँनगर सम्मेलन र समय समयमा कार्यसम्पादन बैठक बस्नुपर्ने बताएका छन्।"
ललिता निवास प्रकरण : बुधबार पनि सुनुवाइ हुने,"काठमाडौं : ललिता निवास प्रकरण बन्दी प्रत्यक्षीकरणको रिट निवेदनमाथि भोलि (बुधबार) पनि सुनुवाइ हुने भएको छ। सर्वोच्च अदालतका न्यायाधीशद्वय प्रकाशकुमार ढुङ्गाना र नहकुल सुवेदीको संयुक्त इजलासमा आज बहस हुँदा हुँदै समय सकिएपछि उक्त विवादमा भोलि सुनुवाइ हुने भएको हो। उक्त प्रकरणमा किर्ते गरेको अभियोगमा सचिव कृष्णबहादुर राउत, निर्वाचन आयोगका पूर्वआयुक्त सुधिरकुमार शाह, व्यवसायी मीनबहादुर गुरुङ र मालपोत कार्यालयका पूर्वकर्मचारी धर्मप्रसाद गौतमलाई पक्राउ गरी अनुसन्धान सुरु गरेपछि सर्वोच्च अदालतमा बन्दीको रिट निवेदन दायर गरिएको थियो। सर्वोच्च अदालतले सो विवादसम्बन्धी छ थान रिट निवेदन एकै ठाउँमा राखेर सुनुवाइ गरिरहेको छ।"
लुम्बिनी प्रदेश सरकारले मुक्त कमैयाको स्वास्थ्य बिमा गर्छ : मुख्यमन्त्री चौधरी,"गुलरिया : लुम्बिनी प्रदेश सरकारले मुक्त कमैयाहरूको बिमा गर्ने लुम्बिनी प्रदेशका मुख्यमन्त्री डिल्ली चौधरीले बताएका छन्। बर्दियाको राजापुरमा आयोजित २४ औं मुक्त कमैया दिवसमा आयोजित कार्यक्रममा मुख्यमन्त्री चौधरीले प्रदेशका सबै मुक्त कमैयाहरूको स्वास्थ्य बिमा गरी उपचारमा खर्च गर्न नपर्ने बनाइने जिकिर गरेका छन्। कमैया आन्दोलनको योद्धाको नाताले देशैभरका मुक्त कमैयाका समस्या समाधान गर्न मुख्यमन्त्रीको बैठकपश्चात प्रधानमन्त्री समक्ष कुरा राख्ने उनले बताए। आफू पनि कमैयाको छोरा भएकाले मुक्त कमैयाको बाँकी पुनर्स्थापना, व्यवस्थापन र रोजगारीका बारेमा आफू सधै चिन्तित रहेको उनको भनाई छ। प्रदेशमा रहेका महिला, विपन्न लगायत लक्षित वर्गलाई रोजगारीको व्यवस्था गर्न लागेको बताउँदै प्रदेश सरकारले ४ लाख जनालाई रोजगारीमा लगाउने लक्ष्य लिएको बताए। वन्यजन्तु पीडितहरूलाई प्रदेश मार्फत वीमाको सुविधा सुरु भइसकेको स्मरण गराउँदै मुख्यमन्त्री चौधरीले प्रदेशका सबै जिल्लालाई जातीय कलष्टरका आधारमा विकास योजनामा लैजाने मोडल सार्वजनिक गरे। उनले स्थानीय जातिका सांस्कारिक परिकारलाई प्रवर्द्धन गर्दै उत्पादन मार्फत आयआर्जनमा जोड्न प्रदेश सरकारले योजना बनाएको बताए।"
'न्याय पाउने आशा मर्यो',"काठमाडौं : मिटरब्याज पीडित सिरहाकी पुनम महतो सरकारबाट न्याय पाउने आशामा थिइन्। तर संसदबाट पारित भएको मिटरब्याजसम्बन्धी विधेयकले उनको आशा निरासामा परिणत भयो। उक्त विधेयकले मिटरब्याज पीडितको माग सम्बोधन नभएको उनको गुनसो छ। मिटरब्याज साहुँसँग चन्दा उठाएर नेताहरूले चुनाव लड्छन्। जितेर सदनमा गएपछि गरिब र विपन्नको पक्षमा कानुन बन्नसक्ने अवस्था कसरी हुन्छ?,' उनको प्रश्न छ, 'रातारात नेताहरू मिलेर साहुलाई संरक्षण गर्न उनीहरूको पक्षमा कानुन बनादिए। साहुलाई संरक्षण गर्ने कानुन बनेपछि ३३ महिनादेखि आन्दोलित पीडितहरू पुनः संसद् घेराउ गर्न काठमाडौं आइपुगेका छन्। भोकै र नाङ्गै खुट्टा केन्द्रीय गृहमन्त्री श्रेष्ठले पीडितको पक्षका कानुन बन्ने आवश्वासन दिए पनि साहुहरूको पक्षमा कानुन बनाएको पीडितहरूको आरोप छ। आइतबारै मिटरब्याज साहुलाई कारबाही गर्न सरकारले सदनबाट मुलुकी ऐन संशोधनको विधेयकसमेत पास गराइसकेको छ। तर, पीडितहरुले त्यो संसोधन विधेयक राष्ट्रपतिबाट लालमोहर लागे आफूहरू झनै अन्यायमा पर्ने संघर्ष समितिका अध्यक्ष अवधेश कुशवाहाले बताए। राजनीतिक दलहरूको सेटिङमा अध्यादेश निष्क्रिय पारियो। त्यसपछि दलहरुले मिलेर चारवटा बुँदामा संशोधन गरे। मिटरब्याज साहुको पक्षमा कानुन बनाउन विधेयक पारित गराए,' उनले भने, 'यसले फेरि उठीबास र उत्पीडनमा परेका गरिब तथा विपन्नहरुले न्याय पाउँदैन। बरु अध्यादेशबाट ल्याइएको विधेयकमा हाम्रा मागहरू सम्बोधन गरिएको थियो। केही थप्न बाँकी थियो। सरकारले छलफल गरेर थप माग कानुन बन्दा छलफल गरेर पुरा गर्ने भनेको थियो। कानुन बनाउँदा छलफल त भयो तर, मिटरब्याजी साहुलाई उमकाउन संसोधन गरेर आइतबार सदनबाट विधेयक पारित भएको उनले बताए। पहिला मिटरब्याजसम्बन्धी कानुनमा लिखतहरु ऋणी र महाजन दुबै पक्ष गई वडा कार्यालयमा गएर कपाली तमसुक प्रमाणित गराउने उल्लेख थियो। तर हालै पारित भएको विधेयकमा संसोधन गरेर महाजन एक्लै गए पनि प्रमाणित गर्न सक्ने प्रवधान राखिएकाले यो कानुनले पीडितको झन् उठिबास गराउने संघर्ष समितिका प्रवक्ता नीर्ग नविनले बताए। उनले भने, साहुले विपन्न र गरिवलाई ऋण दिँदा दुईभन्दा बढी तमसुकमा सही छाप गराउने प्रवृत्ति रहेको छ। अब साहुले कानुनअनुसार ती सबै लिखत वडा कार्यालयबाट प्रमाणित गराएर अदालतमा पेस गरेर ऋणीलाई कानुनीरूपमा उठिबास लगाउने लगाउँछ। यसअघि पीडितहरूलाई झुक्याएर गराएको नक्कली तमसुक अदालतमा पेस गरेर गरिब तथा मजदुरहरुको उठिबास गराउँदै आएको थियो। पारित विधेयकले झनै साहुको मनोवल बढाउने उनले बताए। पीडितहरुलाई ऋण कम दिएर साहुहरूले धेरै उठाउने, जग्गा रजिष्ट्रेशन गरेरमात्रै ऋण दिने तर, ऋणीबाट साहुले सवाँ र ब्याज उठाउँदा पनि अदालतमा मुद्दा हालेर जग्गा जमिन लिलामी गराउँदै आएका छन्। यसअघिको विधेयकमा यस्ता साहुहरूको सम्पत्ति छानविन गरेर सम्पत्ति शुद्धीकरण कानुन आकर्षित भए कारबाही हुने प्रवधान राखिएको थियो। तर, संशोधन गरेर प्रकृति हेरेरमात्रै त्यस्ता मुद्दा चल्ने भनिएको छ। कानुनको छिद्रहरू खोजेर साहुले प्रहरी, प्रशासन र अदालतलाई प्रभावमा पारेर उम्किनसक्ने पीडितहरूले जनाएको छ।"
धरौटीमा रिहा भएका गच्छदारलाई कांग्रेसले निलम्बन गरे नयाँ पार्टी खोल्ने,"कांग्रेसमा नक्कली भुटानी शरणार्थी र ललिता निवास प्रकरणको विषयलाई केन्द्रीय कार्यसमिति बैठकको एजेन्डा बनाउने कि, नबनाउने भन्नेमा तीव्र विवाद देखिएको छ। काठमाडौं : सभापति शेरबहादुर देउवा पूर्वमन्त्रीहरू बालकृष्ण खाँण र विजयकुमार गच्छदारलाई निलम्बन नगर्ने पक्षमा उभिएका छन्। नक्कली भुटानी शरणार्थी प्रकरण र ललिता निवास प्रकरणमा मुछिएका कांग्रेसका दुई प्रभावशाली नेता पूर्वमन्त्रीहरू खाँण र गच्छदारको विषयमा अदालतले दोषी प्रमाणित ठहर नगरेसम्म निलम्बन गर्ने पक्षमा सभापति देउवा नदेखिएको कांग्रेसका एक पूर्वपदाधिकारीले बताए। ललिता निवास प्रकरणमा १८ महिनाअघि देउवा नेतृत्वकै सरकारले रोकेको ललिता निवास प्रकरणसम्बन्धी अनुसन्धानको फाइल यतिबेला पुनः अगाडि बढेको छ। कांग्रेसका तत्कालीन उपसभापति विजयकुमार गच्छदारको संलग्नता जोडिएको छ। अख्तियारले ०७८ सालमै गच्छदारविरुद्ध भ्रष्टाचार मुद्दा दायर गरेको थियो। लामो समय फरार रहेका गच्छदार देउवा प्रधानमन्त्री भएको भोलिपल्टै ०७८ असार ३० मा विशेष अदालतमा उपस्थित भएका थिए। अदालतले उनलाई १० लाख धरौटीमा रिहा गरेको थियो। यतिबेला उनै गच्छदार कांग्रेसले केन्द्रीय समितिको बैठकमा आफ्नो विषय कसरी उठाउँछ भन्ने पर्ख र हेरको अवस्थामा छन्। गच्छादार यतिबेला कांग्रेसको बैठकमा निलम्बनको विषय उठ्यो र सभापतिले उक्त प्रस्ताव पारित गरे भने पार्टी छोड्नका लागि तयारी अवस्थामा पनि छन्। गच्छदार निकट एक नेताले अन्नपूर्णसँग कुरा गर्दै भने, यदि गच्छदारजीलाई निलम्बनको प्रस्ताव पार्टीले ल्यायो भने। गच्छदारजीलगायत हामीले कांग्रेस भित्रकै केही चौधरीलगायत अन्य केही साथीहरूले एकमुष्ट राजीनामा दिएर नयाँ पार्टी खोल्ने तयारी पनि हाम्रो छ। उनले नयाँ दल खोलेर जनता समक्ष जाने बताए। उनले भने, कांग्रेसबाट निस्किसकेपछि अन्य दलबाट पनि हाम्रा साथीहरू आउन तयारी अवस्थामा हुनुहुन्छ। हामी नयाँ दल खोलेर जनता समक्ष जान्छौं। सभापतिजीले के गर्नुहुन्छ त्यो हेर्न बाँकी छ। कांग्रेसमा नक्कली भुटानी शरणार्थी र ललिता निवास प्रकरणको विषयलाई केन्द्रीय कार्यसमिति बैठकको एजेन्डा बनाउने कि, नबनाउने भन्नेमा तीव्र विवाद देखिएको छ। संस्थापन पक्ष यो विषयमा मौन छ भने संस्थापन इतर पक्ष यो विषयलाई बैठकको एजेन्डा बनाएर खाँणलाई केन्द्रीय सदस्यबाट निलम्बन गर्नुपर्ने पक्षमा छ। कांग्रेसका सहमहामन्त्री जीवन परियारले नक्कली भुटानी शरणार्थी, ललिता निवासको विषयमा नबोल्ने भन्ने नहुने बताए। परियारले भने, कांग्रेस प्रजातान्त्रिक पार्टी हो। त्यसैले यसमा सबै किसिमका विषयमा छलफल हुन्छ। नक्कली भुटानी शरणार्थी, ललिता निवासको विषयमा नबोल्ने भन्ने हुँदैन। सबै विषयमा विस्तृत छलफल हुन्छ। देउवा निकट सहमहामन्त्री किशोरसिंह राठोरले अदालतमा विचाराधीन रहेको मुद्दाको विषयमा पार्टीमा छलफल गर्नुको कुनै अर्थ नभएको बताए। अदालतमा विचाराधीन रहेको मुद्दाको विषयमा बोलेर कुनै निष्कर्षमा पुग्ने हैन, राठोरले भने, यो कुरा सबैले बुझ्नुभएको छ। यही विषयमा अड्किएर सभापतिजीले गरेका अन्य राम्रा कामका विषय छायामा पार्न खोजिएको पनि हो।"
निर्णय पालना गर्न गाह्रो पर्ने सचिवहरूको चेतावनी,"ललिता निवास प्रकरणमा दुई पूर्वप्रधानमन्त्री, ५ मन्त्री, २ मुख्यसचिवलगायतको पनि संलग्नता छ। तर, उनीहरू कसैलाई पनि प्रहरीले पक्राउ गरेको छैन। काठमाडौं : ललिता निवास प्रकरणमा कर्मचारीलाई मात्रै निशाना बनाएको भन्दै नेपाल सरकारका सचिवहरूले असन्तुष्टि जनाएका छन्। प्रहरीको केन्द्रीय अनुसन्धान ब्युरो (सीआईबी)ले वहालवाला सूचना तथा सञ्चार प्रविधि सचिव कृष्णबहादुर राउतलाई पक्राउ गरेको छ। सचिव राउतलाई पक्राउ गरेदेखि सचिवहरू असन्तुष्ठ छन्। यो प्रकरणमा दुई पूर्वप्रधानमन्त्री, ५ मन्त्री, २ मुख्यसचिवलगायतको पनि संलग्नता छ। तर, उनीहरू कसैलाई पनि प्रहरीले पक्राउ गरेको छैन। मुख्यसचिवसँग भएको बैठकमा सचिवहरूले राउतलाई पक्राउ गरेको विषयमा चासो प्रकट गरेका थिए। उनीहरूले दोष नै स्पष्ट नभएको अवस्थामा नेपाल सरकारका सचिवलाई पक्राउ गर्दा कर्मचारीतन्त्रमाथि असर पर्ने, मनोवल घट्ने, विश्वसनीयतामा प्रश्न चिन्ह लग्नेसम्म कुरा गरेका थिए। उनीहरूले निर्णय गर्नेलाई कारबाही नगर्ने र कार्यान्वयन गर्ने माथि मात्रै निशाना बनाइएको गुनासो गरेका थिए। प्रधानमन्त्रीलगायत विशिष्ट श्रेणीको निवासविस्तार गर्दा जग्गा सट्टापट्टा गर्नका लागि मन्त्रिपरिषद्बाट भएको निर्णयको तत्कालीन शाखा अधिकृत राउतले टिप्पणी उठाएका थिए। एक सचिवले राउतको विषयमा सामान्य चासोसम्म प्रकट भएको बताए। वहालवाल सचिवलाई के दोष हो भन्ने पनि निर्योल्ल नगरी पब्लिसिटीका लागि पक्राउ परेपछि चासो त भइहाल्छ नि !, उनले भने। अर्का सचिवले भने यस्तो केही नभएको बाहिर बढी हल्ला भएको प्रतिक्रिया दिए। भने, खासै केही यस्तो भएजस्तो मलाई लाग्दैन। बाहिर अनुमानका भरमा धेरै कुरा आएका छन्। सचिवको पक्राउसँगै प्रहरी प्रशासन र कर्मचारी प्रशासनकाबीचमा टकराव पनि बढेको छ। यो प्रकरणमा संलग्न राजनीतिक नेतृत्वलाई पन्छाएर कर्मचारीलाई मात्रै भटाभट पक्राउ गरेपछि कर्मचारीवृत्तमा विरोधको स्वर देखिने थालेको हो। विभिन्न कर्मचारी संगठनले यसको विरोधमा विज्ञप्तिसमेत निकालेर खुलेर नै विरोध जनाएका छन्। ललिता निवासको जग्गा व्यक्तिको नाममा बनाउनका लागि तीन पटकका सरकारले निर्णय गरेको विभिन्न तथ्यांकले देखाउँछ। पहिलो २०४७ सालमा कृष्णप्रसाद भट्टराई सरकारले राजनीतिक रूपमा हरणको भएको सम्पत्ति फिर्ता गर्ने नीतिगत निर्णय गरेका थिए। जसलाई टेकेर २०४९ सालमा मात्रै ११२ रोपनी ४ आना जग्गा व्यक्तिको नाम भयो। त्यस्तै २०६६६७ सालमा माधवकुमार नेपालको सरकारको पालामा प्रधानमन्त्री लगायतका निवासको विस्तारका नाम नक्कली मोही खडा गरेर २५ रोपनीभन्दा बढी जग्गा व्यक्तिको नाम दर्ता गर्ने, सट्टापट्टा गर्ने काम भएको थियो। त्यस्तै २०६९ सालमा प्रधानमन्त्री डा बाबुराम भट्टराईको पालामा झन्डै ५ रोपनी जग्गाको नक्कली टिकिन्छा पशुपति गुठी खडा गरेर ललिता निवासको जग्गा अतिक्रमण गरिएको थियो। पछिल्लो समयमा ललिता निवास प्रकरण सचिव राउत, पूर्वनिर्वाचन आयुक्त सुधीरकुमार शाह, भाटभटेनीका सञ्चालकसहित डेढ दर्जनलाई प्रहरी पक्राउ गरेर ठगी र किर्तेमा अनुसन्धान गरिरहेको छ। यसअघि अख्तियार दुरुपयोग अनुसन्धान आयोगले पूर्वउपप्रधानमन्त्री विजयकुमार गच्छदारसहित १ सय ७५ जनालाई भ्रष्टाचारमा मुद्दा हालेको छ। यो मुद्दा विशेष अदालतमा विचराधीन छ।"
अर्थमन्त्री डा महत र चिनियाँ अर्थमन्त्री लिउ कुनबीच भारतमा भेटवार्ता : के भयो कुराकानी ?,"काठमाडौं : भारत भ्रमणमा रहेका अर्थमन्त्री डा प्रकाशशरण महत र चिनियाँ अर्थमन्त्री लिउ कुनबीच भेटवार्ता भएको छ। भारतको गुजरातस्थित गान्धीनगरमा भइरहेको जी२० बैठकको क्रममा सोमबार अर्थमन्त्री डा महत र चिनियाँ अर्थमन्त्री कुनबीच भेटवार्ता भएको हो। उनीहरु बीचको द्विपक्षीय वार्तामा आपसी सम्बन्धका विविध विषयमा कुराकानी भएको बताइएको छ। एकअर्काको चासो र सरोकारप्रति दुवै पक्ष संवेदनशील रहेको बारेमा पनि दुवै मन्त्रीको समान धारणा रह्यो, अर्थमन्त्री डा महतको चिनियाँ समकक्षीसँगको भेटबारे उल्लेख गर्दै उनको सचिवालयले भनेको छ, मन्त्री डा महतले चीनले नेपालमा गरेको विकास सहयोगका लागि धन्यवाद व्यक्त गर्नुभयो। सन् २०१९ मा नेपाल भ्रमणका क्रममा चीनका राष्ट्रपतिले गरेको सहयोग प्रतिबद्धताबारे पनि दुई देशका अर्थमन्त्रीबीच कुराकानी भएको जनाइएको छ। नेपाल भ्रमणका क्रममा चिनियाँ राष्ट्रपतिले नेपालको समग्र आर्थिक विकासका लागि सहयोग गर्ने प्रतिबद्धता व्यक्त गरेका थिए। उक्त भेटका अवसरमा मन्त्री डा महतले नेपाल र चीनबीचका महत्त्वपूर्ण सीमा नाकाबाट दुई देश जोड्ने सडक परियोजना सहयोगको महत्त्वपूर्ण क्षेत्र हुनसक्ने र दुवै देशका सम्बन्धित निकायले यसबारेमा गृहकार्य गरी छिट्टै अगाडि बढाउने विश्वास व्यक्त गरे। सुरुङमार्गको प्रसङ्गमा टोखाछहरे सुरुङमार्ग चाँडो कार्यान्वयनमा आउने उनले आशा व्यक्त गरे। चिनियाँ अर्थमन्त्री कुनले नेपालको विकासमा सहयोगी हुन चाहेको र सहयोगका परियोजना चाँडै कार्यान्वयनमा आउने विश्वास व्यक्त गरे।  रासस"
अख्तियारद्वारा पुनरावेदनमा छलाङ,"काठमाडौं : भ्रष्टाचार नियन्त्रणका लागि नागरिकको चासो र अख्तियार दुरुपयोग अनुसन्धान आयोगको सक्रियतासँगै आयोगमा उजुरीको संख्या पनि बढेको छ। आर्थिक वर्ष २०७९८० मा साढे २७ हजार उजुरी परेको अख्तियारको तथ्यांकले देखाएको छ। उक्त तथ्यांकअनुसार बिभिन्न माध्यमबाट २० हजार ३ सय ६८ उजुरी आयोगमा परेका छन्। यसमा अघिल्लो आर्थिक वर्ष २०७८७९ बाट जिम्मेवारी सरेर आएका ७ हजार १ सय ६२ थपिँदा २७ हजार ५ सय ३० उजुरीको संख्या पुगेको अख्तियारका प्रवक्ता एवं सहसचिव भोला दाहालले जनाकारी दिए। अख्तियारमा गत अर्थिक वर्ष २४ हजार ३ सय ३१ उजुरी परेका थिए। ती उजुरीमध्ये १८ हजार २ सय ४५ उजुरी फछ्र्योट भएका छन्। जुन कुल उजुरी संख्याको करिब ६६२७ हुने दाहालले बताए। अख्यितारले यो वर्ष विस्तृत अनुसन्धानलाई पनि प्राथमिकतामा राखेको छ। १ हजार ७३ उजुरीको अख्तियारले विस्तृत अनुसन्धान गरेको छ। जबकी गतवर्ष ८ सय २३ को मात्रै विस्तृत अनुसन्धान गरेको थियो। आर्थिक वर्ष २०७९८० मा १ सय ६२ मुद्दा विशेष अदालतमा दायर भएको सार्वजनिक तथ्यांकले देखाउँछ। अघिल्लो आर्थिक वर्ष २०७८७९ मा आयोगबाट विशेष अदालतमा कुल १ सय ३१ वटा मुद्दा दर्ता भएका थिए। अघिल्लो वर्षभन्दा यो वर्ष मुद्दा दर्ता पनि बढेको छ। योपटक सबैभन्दा बढी गैरकानुनी लाभ हानीमा मुद्दा दर्ता भएका छन्। विगतका वर्षमा घुसमा बढी मुद्दा दर्ता हुने गरेका थिए। सर्वोच्च अदालतले अख्तियारले नै पैसा दिएर गरिने स्टिङ अपरेसनमा रोक लगाएपछि घुसमा मुद्दा घटेका हुन्। गैरकानुनी लाभ हानीमा ६४ मुद्दा दर्ता भएका छन् जसका प्रतिवादी ४ सय ४२ छन्। घुसमा भने ३२ मुद्दा दर्ता भएका छन्। घुसका प्रतिवादी ४६ छन्। यस्तै सार्वजनिक सम्पत्तिको हानीनोक्सानीमा २७ मुद्दा र १ सय ५० प्रतिवादी छन्। यस्तै गैरकानुनी सम्पत्ति आर्जनमा १३ मुद्दा र २९ प्रतिवादी छन्। नक्कली शैक्षिक प्रमाणपत्रमा ८ प्रतिवादीविरुद्ध ८ मुद्दा दर्ता गरिएको छ। यस्तै राजस्व हिनामिनामा ७ मुद्दा दायर भएका छन्। जसका प्रतिवादी ४६ छन्। विविधमा ११ मुद्दा, ३९ प्रतिवादी छन् भने दायर भएका १ सय ६२ वटा मुद्दामा प्रतिवादीको संख्या ७ सय ६० रहेको छ। जसमध्ये विशिष्ट श्रेणीका राष्ट्रसेवक कर्मचारी १, अन्य राष्ट्रसेवक कर्मचारी ३ सय ५५, बिचौलियामतियारलगायत अन्य १ सय ७८ जना छन् भने निर्वाचितमनोनीत पदाधिकारीहरू जम्मा २ सय २६ जना छन्। यी प्रतिवादीहरूबाट १ अर्ब ७७ करोड ५८ लाख ४६ हजार ४ सय ३७ मात्र बिगो माग दाबी गरिएको प्रवक्ता दाहालले बताए। उनका अनुसार आयोगका जम्मा ७८ वटा बैठकबाट १ हजार २ सय ४६ वटा निर्णय भएका छन्। आर्थिक वर्ष २०७९८० मा ३७ वटा रंगेहात कारबाही गरिएको आयोगले जनाएको छ। रंगेहात कारबाहीमा परेका व्यक्तिमध्ये कुल राष्ट्रसेवक कर्मचारी ४० जना छन्। त्यसैगरी, ६ जना बिचौलियामतियार र ८ जना निर्वाचितमनोनीत पदाधिकारी यो कारबाहीमा परेका छन्। इतिहासकै धेरै पुनरावेदन यो आर्थिक वर्षमा इतिहासकै धेरै मुद्दामा अख्तियार पुनरावेदन गएको छ। ठूल्ठूला काण्डमा नै विशेष अदालतले सफाइ दिएको छ। २०७९८० मा विशेषबाट ३४१ वटा फैसला प्राप्त भएकोमा आंशिक ठहर र सफाइ पाएका मुद्दामध्ये २ सय ३७ वटा मुद्दामा आयोगले पुनरावेदन गरेको प्रवक्ता दाहालले बताए। अघिल्लो आर्थिक वर्ष २०७८७९ मा आयोगले ५७ वटा मुद्दामा पुनरावेदन गरेको थियो। सिक्टा सिँचाइ आयोजना, भृकुटीमण्डप जग्गा भाडा प्रकरण, बीपी कोइराला स्वास्थ्य विज्ञान प्रतिष्ठानका उपकुलपतिविरुद्ध लगायतका मुद्दामा विशेषको फैसलाविरुद्ध अख्तियार पुनरावेदन गएको छ। अख्तियारले नेपालको संविधानको व्यवस्थाबमोजिम सार्वजनिक पद धारण गरेको व्यक्तिले भ्रष्टाचार गरी अख्तियारको दुरुपयोग गरेको सम्बन्धमा कानुनबमोजिम अनुसन्धान गर्ने वा गराउने र दोषी देखिएमा अख्तियारप्राप्त अदालतमा आरोपपत्र दायर गर्ने कार्य गर्दै आएको छ।"
१० प्रहरीलाई विशेष बढुवा गर्ने निर्णय,"काठमाडौं : नेपाल प्रहरीले आफ्ना १० प्रहरी कर्मचारीलाई विशेष बढुवागर्ने निर्णय गरेको छ। प्रहरी महानिरीक्षकले आर्थिक वर्षभरि विशेष तथा उत्कृष्ट काम गर्ने प्रहरीलाई बढुवा गर्न पाउने अधिकार प्रयोग गरी विशेष बढुवा गरेको नेपाल प्रहरीका प्रवक्ता तथा प्रहरी नायब महानिरीक्षक कुँवेर कडायतले जानकारी दिए। उनका अनुसार विशेष बढुवामा परेकामा राष्ट्रिय प्रहरी प्रशिक्षण प्रतिष्ठानमा कार्यरत प्रहरी नायब निरीक्षक तिलराम बोहरा सार्की वरिष्ठ नायब निरीक्षक भएका छन्। त्रिभुवन अन्तर्राष्ट्रिय विमानस्थल सुरक्षा कार्यालय दरबन्दी भएका प्रहरी सहायक निरीक्षक अर्जुन सेठ्ठी र अख्तियार दुरुपयोग अनुसन्धान आयोग बुटवलका वामदेव घिमिरेलाई प्रहरी नायब निरीक्षकमा बढुवा गरिएको छ। यसैगरी प्रहरी सहायक हवलदारबाट हवलदार पदमा बढुवा हुनेहरूमा जिल्ला प्रहरी कार्यालय सोलुखुम्बु दरबन्दी भएका सुवास नेपाली, केन्द्रीय अनुसन्धान ब्यूरोका लक्ष्मण सापकोटा, लागुऔषध नियन्त्रण ब्यूरोका भुदरमणि जोशी, वडा प्रहरी कार्यालय विर्ता पर्साका गनकुमार खण्डमुल, प्रहरी प्रधान कार्यालय सुरक्षा सेवा व्यवस्थापन महाशाखा अङ्गरक्षक गणका उपेन्द्र चौधरी रहेका छन्। त्यस्तै विषेश ब्यूरोमा कार्यरत प्रहरी हवलदार सविर अलि अन्सारी वरिष्ठ प्रहरी हवल्दारमा र प्रहरी प्रधान कार्यालय कार्य विभाग मर्यादा पालक एकाइ नक्सालका प्रहरी जवान लोचन अधिकारी प्रहरी सहायक हवलदारमा बढुवा भएका छन्।  रासस"
विदेश भ्रमणमा जानेले ५ प्रतिशत कर तिर्नुपर्ने,"काठमाडौं : आन्तरिक राजस्व विभागले वैदेशिक पर्यटन शुल्कसम्बन्धी कार्यविधि,२०८० जारी गरेको छ। आर्थिक ऐन, २०८० को दफा २२ मा विदेशमा पर्यटन भ्रमणका लागि जाने नेपाली पर्यटकले गर्ने भुक्तानी रकममा पाँच प्रतिशतका दरले वैदेशिक पर्यटन शुल्क लाग्ने उल्लेख थियो। उक्त व्यवस्था कार्यान्वयनका लागि विभागले कार्यविधि जारी गरेको हो। वैदेशिक भ्रमणको प्याकेज बिक्रेताले प्याकेज बिक्रीका बखत विदेशमा पर्यटन भ्रमणका लागि जाने नेपाली पर्यटकले गर्ने भुक्तानी रकममा पाँच प्रतिशतका दरले शुल्क लगानी असुल गर्नुपर्नेछ', कार्यविधिमा भनिएको छ, 'फर्म वा कम्पनीले व्यवसाय प्रवर्द्धनका सिलसिलामा आफूसम्बद्ध प्राकृतिक व्यक्तिलाई वैदेशिक भ्रमणमा लैजाँदा लाग्ने खर्च रकममा लेखांकनका बखत पाँच प्रतिशतका दरले शुल्क असुल गर्नुपर्नेछ।' प्याकेज बिक्रेता वा भ्रमणमा लैजाने फर्म तथा कम्पनीले यस्तो शुल्क करदाता सेवा कार्यालय, आन्तरिक राजस्व कार्यालय, मध्यमस्तरीय करदाता कार्यालय र ठूला करदाता कार्यालयमा बुझाउन सक्नेछन्। कार्यविधिअनुसार शुल्क असुल गर्ने र राजस्व खातामा दाखिल गर्ने प्रयोजनका लागि स्थायी लेखा नम्बर लिएको व्यक्तिले अलग्गै दर्ता गर्नुपर्ने छैन। प्याकेज बिक्रेता वा भ्रमणमा लैजाने फर्म तथा कम्पनीले सङ्कलन गरेको शुल्क सम्बन्धित कार्यालयको कोड र तोकिएको राजस्व शीर्षकमा अर्को महिनाको २५ गतेभित्र दाखिल गरिसक्नुपर्ने व्यवस्था कार्यविधिमा राखिएको छ। तोकिएको समयभित्र शुल्क दाखिल नगरेमा वार्षिक दुई दशमलव पाँच प्रतिशतका दरले हुन आउने थप रकम र वार्षिक १५ प्रतिशतका दरले ब्याज लाग्नेछ।"
"पोखराका ३ युवालाई मोरङबाट नागरिकता, योजनाकार र नक्कली बाबु कारागार चलान","विराटनगर : झुटो विवरण पेस गरेर कास्कीको पोखरा घर भएका ३ जना युवाले मोरङबाट नेपाली नागरिकताको प्रमाणपत्र लिएको फेला परेको छ। प्रहरीको अनुसन्धानबाट किर्ते गर्दै झुटा विवरण पेस गरेर पोखरा उपमहानगरपालिका१० का २१ वर्षीय रविन गुरुङ, पोखरा१२ का १९ वर्षीय प्रशान्त मगर र पोखरा१६ का २९ वर्षीय गणेश गुरुङले मोरङबाट नागरिकता लिएको पत्ता लागेको छ। रविनले सुरज लिम्बू, प्रशान्तले साजन लिम्बू र गणेशले सविन लिम्बूको नामबाट नागरिकता लिएको पाइएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार तीनै जनाले जिल्ला प्रशासन कार्यालय मोरङबाट २०७८ माघ २४ गते नागरिकता लिएका हुन्। उनीहरुले नक्कली बाबु खडा गरेर नागरिकता लिएको डीएसपी दाहालले बताए। गलत ढंगले नागरिकता लिनेहरु फरार रहेकाले खोजी जारी राखिएको उनको भनाइ छ। तीनै जनाले मोरङको बेलबारी नगरपालिका११ ठेगाना राखेर नागरिकता लिएको डीएसपी दाहालले बताए। पोखराका युवाले झुटा विवरण पेस गरेर मोरङबाट नागरिकता लिएको सुइँको पाउनसाथ यसको अनुसन्धानका लागि मोरङ प्रहरी प्रमुख एसपी दीपक पोखरेलले विशेष टोली परिचालन गरेका थिए। त्यस क्रममा असार ५ गते ताप्लेजुङको मैवाखोला गाउँपालिका४ स्थायी ठेगाना भइ मोरङको लेटाङ नगरपालिका७ मा बस्दै आएका ६१ वर्षीय सूर्यहाङ लिम्बूलाई पक्राउ परे। सूर्यहाङलाई पक्राउ गरेर अनुसन्धान थालेको मोरङ प्रहरीले असार ६ गते सुनसरीको धरान उपमहानगरपालिका११ का ६० वर्षीय सूर्यबहादुर फ्याङ्ग लिम्बूलाई पक्राउ गरेको थियो। सूर्यहाङ र सूर्यबहादुरले पोखराका युवालाई मोरङ ल्याएर नागरिकता दिलाएको अनुसन्धानबाट पत्ता लागेको एसपी पोखरेलले बताए। सूर्यहाङ र सूर्यबहादुर दुवै जना भूतपूर्व (अवकाश प्राप्त) बेलायती सैनिक हुन्। उनीहरुको चिनजान पल्टनमै भएको थियो। बेलायतका अवकाश प्राप्त सैनिक उनीहरुले बेलायती सैनिकमा भर्ना गरिदिने आश्वासन दिँदै पैसा लिएर पोखराका युवालाई नागरिकता दिलाएको अनुसन्धानबाट खुलेको छ। एसपी पोखरेलका अनुसार सूर्यहाङले नक्कली बाबु बनेर नागरिकता दिलाएको यकिन भएको छ। बाबु बनेर नागरिकता बनाइदिएवापत आफूले ५ लाख रूपैयाँ लिएको सूर्यहाङले आफ्नो बयानमा खुलाएका छन्। नागरिकता लिएर तीनै जना बेलायतको सैनिकमा भर्ती भइसकेपछि ३५ लाख रूपैयाँ पाउने भनेकाले आफू नक्कली बाबु बन्न तयार भएको उनले बताएका छन्। ३५ लाख रूपैयाँ दिने भनेपछि ठीकै छ भनेर सहमति दिएको हुँ। बाबु बनेर ३ जनालाई नागरिकता पनि दिलाएँ, बयानमा सूर्यहाङले भनेका छन्, नागरिकता बनाएदिएवापत अहिले ५ लाख राख्दै गर्नु भनेर दिएका थिए। अरु पैसा पछि (नागरिकता लिएकाहरु बेलायतको सैनिकमा भर्ती भइसकेपछि) दिने भनेका छन्। सूर्यहाङका सन्तान छोरी मात्रै छन्। छोरी मात्रै रहेकाले पनि अरुलाई छोरा बनाएर नागरिकता दिलाउन उनी सफल भएको प्रहरीको भनाइ छ। प्रहरीका अनुसार सूर्यबहादुर पोखराका युवालाई सूर्यहाङको सम्पर्कमा पुर्याउने भूमिकामा देखिएका छन्। सूर्यबहादुरसँग भने पोखरा नै घर भएका टेकबहादुर गुरुङले सुरुमा चिनजान गराएको खुलेको छ। नक्कली बाबु खडा गरेर नागरिकता लिने युवाहरुलाई टेकबहादुरले सुरुमा सूर्यबहादुरको सम्पर्कमा पुर्याएको पत्ता लागेको छ, प्रहरी स्रोतले भन्यो, त्यसपछि सूर्यबहादुरले चिनजानका साथी सूर्यहाङसम्म ती युवालाई पुर्याएका हुन्। टेकबहादुर पक्राउ नपरेका कारण ती युवाहरुसँग उनले कति पैसा लिए भनेर खुलेको छैन। तर, सूर्यबहादुरले भने नागरिकता बनाउन खोज्ने युवालाई आफूले टेकबहादुरमार्फत सूर्यहाङको सम्पर्कमा पुर्याउन समन्वय मात्रै गरिदिएको र रकम नलिएको बयान दिएका छन्। प्रहरीले सूर्यहाङ र सूर्यबहादुरविरुद्ध झुटो नागरिकता बनाएको कसूरमा अनुसन्धान गरेको थियो। अनुसन्धान सकिएपछि पक्राउ परेका सूर्यहाङ र सूर्यबहादुरसहित नागरिकता लिने ३ युवा तथा टेकबहादुरलाई फरार प्रतिवादी बनाएर प्रहरीले जिल्ला सरकारी वकिल कार्यालय मोरङमा मिसिल (अनुसन्धान प्रतिवेदन) बुझाएको थियो। वकिल कार्यालयले मिसिलका आधारमा अभियोगपत्र तयार पार्दै यस प्रकरणमा संलग्नलाई प्रतिवादी बनाएर झुटो नागरिकता बनाएको कसूरमा जिल्ला अदालत मोरङमा मुद्दा दायर गर्यो। न्यायाधीश प्रकाश कोइरालाको इजलासले पक्राउ परेका सूर्यहाङ र सूर्यबहादुरलाई पुर्पक्षका लागि थुनामा पठाउन आदेश दिएको छ। आदेशपछि दुवै जनालाई सोमबार कारागार चलान गरिएको जिल्ला अदालत मोरङका सूचना अधिकारी हेमबहादुर बुढाथोकीले जानकारी दिए। उनका अनुसार पछि ठहेर बमोजिम हुने गरी तत्काल प्राप्त प्रमाणका आधारमा दुवै जनालाई थुनामा राखेर मुद्दाको पुर्पक्ष गर्ने आदेश इजलासबाट भएको हो।"
नहरमा उद्धार गर्न गएका युवकको डुबेर मृत्यु,"टीकापुर : राष्ट्रिय गौरवको रानी, जमरा, कुलरिया सिँचाइ आयोजनाको लम्की नहर खण्डमा डुबेर एक युवकको ज्यान गएको छ। लम्कीचुहा नगरपालिका६ तिल्काका १७ वर्षीय योगेश चलाउनेको नहरमा डुबेर ज्यान गएको हो। इलाका प्रहरी कार्यालय मोतिपुरले दिएको जानकारी अनुसार स्थानीय १० वर्षीय गणेश चलाउने नहरमा नुहाउँदै गर्दा डुबेपछि उनलाई उद्धार गर्न गएका योगेशको नहरमै डुबेर ज्यान गएको हो। कार्यालयका प्रमुख प्रहरी निरीक्षक शंकर खड्काले आज दिउँसो झण्डै ४ बजेको समयमा गणेशलाई बचाउन गएका योगेशको नहरमै डुबेर ज्यान गएको बताए। प्रायः पानीको हाहाकार हुने सो क्षेत्रमा कर्णाली नदीको पानी आयोजनामार्फत् जान थालेपछि स्थानीयहरू नहरमा नुहाउँदै आएका थिए। प्रहरी निरीक्षक खड्काले आफ्ना नानीबाबुलाई नहरमा नुहाउन नदिन अभिभावकहरूलाई आग्रह गरेका छन्।"
"नालामाथि बनेका होटल, क्याम्पस र बैंकमा डोजर चलाउँदै वीरगन्ज महानगर",वीरगन्ज : वीरगन्ज महानगरपालिकाले मुख्य नालामाथि बनेका क्याम्पस र होटलमाथि डोजर चलाएर अतिक्रमण खाली गराएको छ। मुख्य नाला माथि बनेको हरिखेतान बहुमुखी क्याम्पसमाथि यसअघि गत असार २५ गते डोजर चलाएको वीरगन्ज महानगरपालिकाले मंगलबार भने आदर्शनगरस्थित मुख्य नालामै बनाइएको क्लासिक होटलमा पनि डोजर चलाएको हो। हरिखेतान बहुमुखी क्याम्पस र क्लासिक होटलको पक्की संरचना (भवन) मुख्य नालामाथि नै निर्माण गरिएका कारण मुख्य नाला सफाइमा अवरोध भएकाले निर्माण गरिएका संरचना हटाउन महानगरले डोजर प्रयोग गरेको हो। नालामाथि बनेको संरचना हटाउन पटक पटक सूचना जारी गर्दा पनि क्याम्पस सञ्चालक समिति र होटल भएको घरधनीले अटेर गरेर नहटाएपछि महानगरको टोली आफैंले डोजर लगाएर हटाउन सुरु गरेको हो। मंगलबार क्लासिक होटलमाथि डोजर चलाउनुअघि महानगरको टोलीले नालामाथि नै बनेको हरिखेतान क्याम्पसको बाँकी संचरना हटाएको थियो । नालामाथि बनेको हरिखेतान क्याम्पसको संरचना यसअघि गएको असार २५ गतेपनि डोजर लगाएर हटाइएको थियो। क्याम्पसको केही संरचना अझै पनि बाँकी रहेकाले मंगलबार फेरि क्याम्पसमा पनि डोजर लगाएर हटाइएको महानगरका प्रशासन महाशाखा प्रमुख राजकृष्ण ताम्राकारले जानकारी दिए। यसका साथै क्लासिक होटल पनि नालामाथि नै रहेकाले त्यसलाई हटाउन मंगलबार डोजर चलाइएको ताम्राकारले बताए। क्लासिक होटलको सामुन्ने रहेको कर्पोरेट डेभलपमेन्ट बैंक रहेको भवन हटाउन पनि पहिले नै सूचना दिएको तर बैंक भएको घरधनीले अटेर गरी अझैसम्म नहटएकाले अब उक्त बैंक भएको भवनलाई पनि डोजर लगाएर हटाइने उनले बताए। महानगरले अहिले मुख्य नाला सफाइलाई तीव्रता दिएको छ। जिल्ला हुलाक कार्यालयदेखि मुख्य नाला सफाइ गर्दै आएको महानगरले नाला अतिक्रमण गरेर निर्माण गरिएका संरचनाहरू हटाउँदै सफाइलाई निरन्तरता दिँदै आएको छ। होटलको उत्तरतर्फ र कर्पोरेट बैंकको दक्षिणतर्फ रहेको मुख्य नाला पूर्ण रुपमा सफाइ हुँदा पनि ती दुवै भवन नहट्दा मुख्य नाला सफाइमा अवरोध पुगेको छ। यसअघि मुख्य नालामा पर्ने एक दर्जन संरचना हटाइ सकिएको छ। वीरगन्जमा मुख्य सडकको नाला र श्रीपुर क्षेत्रबाट आउने अर्को नाला जोडिएर बनेको मुख्य नाला जिल्ला प्रशासन कार्यालय पर्साको छेउ हुँदै दक्षिणतिर बगेको छ।गीता मन्दीरदेखि आदर्शनगर हरिखेतान क्याम्पस सम्मको क्षेत्रमा मुख्य नालाको दुवैतर्फ अतिक्रमण गरेर संरचना बनेका छन्। वर्षौँदेखि मुख्य नाला सफाई नहुँदा वीरगन्ज वर्षातको समयमा डुवानमा पर्दै आएको छ। यस पटक मुख्य नाला पूर्ण रुपमा सफाइ गर्न महानगरले सबै उपाय अवलम्बन गरेको छ।
साँगुरीगढी गाउँपालिकामा भूमिहीन सुकुम्वासी तथा दलितहरूलाई निस्सा वितरण सुरु,"धनकुटा : साँगुरीगढी गाउँपालिका भरिका भूमिहीन सुकुम्वासी तथा दलितहरूलाई लाजपुर्जा वितरणका गर्नका लागि निस्सा प्रदान सुरु गरिएको छ। राष्ट्रिय भूमि आयोग जिल्ला समिति धनकुटाले गाउँपालिका भरिका ३९ घरपरिवारलाई भूमिहीन सुकुम्वासी तथा दलितहरू लालपूर्जा वितरण गर्नका लागि निस्सा प्रदान सुरु गरेको हो। मंगलबार गाउँपालिकाको सभाहलमा आयोजित एक कार्यक्रमका बीच पालिका अध्यक्ष जितेन्द्र राई, राष्ट्रिय भूमि आयोग जिल्ला समिति धनकुटाका अध्यक्ष बलबहादुर राईसहित सदस्यहरू, प्रमुख प्रशासकीय अधिकृत मनोजकुमार ठाकुर, वडाध्यक्षहरूको रोहवरमा ३० घरपरिवारलाई निस्सा वितरण गरिएको थियो। निस्सा वितरण गरिएको कुल ३९ घरपरिवार मध्ये १० घरपरिवार भूमिहीन दलित र बाँकी २९ घरपरिवार सुकुम्वासी भूमिहीन रहेको गाउँपालिका अध्यक्ष जितेन्द्र राईले बताए। उनका अनुसार निस्सा वितरण भएसँगै लालपूर्जा प्राप्तिको प्रक्रिया सुरु भएको छ। गाउँपालिकाले ३५ दिने सूचना प्रकाशित गरेर भूमिहीन सुकुम्वासी तथा दलितहरूको लगत संकलन गरेको थियो। वडा सचिवमार्फत रुजु र कम्प्युटर इन्ट्रिको काम गरिएको थियो। त्यसपछि लगत संकलनबाट प्राप्त नामावलीलाई राष्ट्रिय भूमि आयोगको निर्देशिका अनुसार कार्यपालिका वैठकले भूउपयोग स्वीकृत गरेर प्रमाणीकरण गरी ४६ जनाको नाम आयोगमा बुझाइएको प्रमुख प्रशासकीय अधिकृत मनोजकुमार ठाकुरले बताए। उनका अनुसार ४६ जनाको नाम बुझाइए पनि ३९ बाहेक सात जनाका नाममा जग्गा देखिएपछि सूचीबाट हटाइएको थियो। राष्ट्रिय भूमि आयोग जिल्ला समिति अध्यक्ष बलबहादुर राईले निस्सा पाएका लाभग्राहीहरूको थप अनुगमन गरि जग्गा वितरण गर्न नापजाँच गर्ने कार्य अगाडि बढेको र छिट्टै लालपूर्जा वितरणको कार्य सुरु हुने बताए।"
नक्कली सुन र नगदसहित दुई जना पक्राउ,"काठमाडौं : नक्कली सुन नगदसहित दुई जना पक्राउ परेका छन्। गोरखाको आरुघाट गाउँपालिका१० का ४८ वर्षीय दुर्गाबहादुर खत्री क्षेत्री र भारतको लखनउ स्थायी घर भई हाल काठमाडौं१० बस्ने ४५ वर्षीय विनय कुमार सिंह रहेका छन्। काठमाडौं३ बसुन्धारास्थित वडा एरियाअन्तर्गत विभिन्न स्थानमा नक्कली मुद्रा तथा सुनको अवैध कारोबार हुने गोप्य सूचनाका आधारमा प्रहरी वृत्त महाराजगंजबाट खटिएको प्रहरी अधिकृत सहितको टोलीले उनीहरूलाई पक्राउ गरेको हो। उनीहरूको साथबाट नक्कली नेपाली र भारतीय मुद्रा फेला पारी सोधपुछ गरी नागार्जुन नगरपालिका२ सानोभर्याङ स्थितमा रहेको दुर्गा बहादुर खत्री क्षेत्रीको कोठा खानतलासी गर्दा नक्कली सुन सहितका सामान फेला परेको हो। प्रहरी टोलीले २ हजार दरका भारतीय रुपैयाँ ४ थान, ५०० दरको ४ थान, एक हजार दरका ६ थान नेपाली रुपैयाँ बरामद गरेको छ। उनीहरू विरुद्ध मुद्रा सम्बन्धी कसुर मुद्दामा काठमाडौं जिल्ला अदालतबाट दिन ४ को म्याद थप अनुमति लिई प्रहरी वृत्त महाराजगंजबाट थप अनुसन्धान भइरहेको प्रहरीले जनाएको छ।"
लागूऔषध प्रयोग गर्ने साढे पाँच हजारभन्दा बढी पक्राउ,"काठमाडौं : गत आर्थिक वर्ष २०७९८० मा लागूऔषध कारोबार तथा सेवनमा संलग्न रहेको आरोपमा प्रहरीले पाँच हजार छ सय ११ जनालाई पक्राउ गरेको छ। उनीहरू विरुद्ध तीन हजार सात सय १२ वटा मुद्दा दर्ता गरिएको प्रहरीको लागूऔषध नियन्त्रण ब्यूरोले जनाएको छ। ब्यूरोका प्रहरी उपरीक्षक चक्रराज जोशीका अनुसार उनीहरूबाट १८ हजार २२ किलो गाँजा, पाँच सय २८ किलो चरेस, १४ किलो तीन सय ५० ग्राम हिरोइन, १४ किलो पाँच सय ६७ ग्राम कोकिन र ३४ किलो दुई सय ५८ अफिम बरामद भएको थियो। उक्त अवधिमा ६२ हजार दुई सय ७९ एम्पुल ब्रुफेन, ६७ हजार चार सय ३४ एम्पुल डियाजेपाम, ३४ हजार आठ सय २९ एम्पुल फेनारगन, एक लाख पाँच हजार चार सय १४ ट्याबलेट नाइट्राभेट १० हजार सात सय ९७ ट्रामाडोल, आठ हजार नौ सय ५१ बोतल कोरेक्स तथा डाइलेक्स एवं पाँच सय एक किलो खात बरामद गरिएको जोशीले जानकारी दिए।"
"अपहरणपछि सामूहिक बलात्कार, चार आरोपित पक्राउ","राजविराज : सप्तरीको कञ्चनरूपमा सामुहिक बलात्कार काण्डका मुख्य चार आरोपित पक्राउ परेका छन्। किशोरीलाई घरबाट अपहरण गरी ५० मिटरको दूरीमा रहेको मानिस नबस्ने घरमा पुर्याएर सामूहिक बलात्कार गरेको आरोपमा कञ्चनरूप नगरपालिका१२ धर्मपुर टोलका चार जना पक्राउ परेका हुन्। प्रहरीले ४० वर्षीय कैलाश भनिने टेकराज पोखरेल, २४ वर्षीय सुदिप भुजेल, २२ वर्षीय मनोज विश्वकर्मा र २१ वर्षीय दिपेश सुबेदी पक्राउ परेको जनाएको छ। पीडितको उजुरी, घटनास्थल मुचुल्का र स्वास्थ्य परीक्षणका आधारमा आरोपितहरूलाई पक्राउ गरिएको इलाका प्रहरी कार्यालय कञ्चनरूप सप्तरीले जनाएको छ। पीडितले बताए अनुसार सूर्य अस्ताएको थियो। गाउँ चकमन्न सुनसान हुने तरखरमा थियो। शुक्रबार राति खाना खाएर दुई साना बहिनी सुतिसकेका थिए। आमा घरधन्दा सक्ने चटारोमा थिइन्। बुवा ज्यालामजदुरी गर्न धनुषाको महेन्द्रनगरमा थिएँ। घरमा १७ वर्षीया किशोरी आफ्नी माइली बहिनीसँग बसेर पढिरहेकी थिइन्। कक्षा ९ मा अध्ययनरत किशोरीका साथीहरूसँग चिनजान भएको एक जना केटा साथी स्वाँस्वाँ गर्दै आयो। घरमा सबै जनाकै अगाडि भेटेर कुरा गर्यो र पानी माँगेर खायो। फर्किन खोजेका ती केटालाई बाहिर ढुकेर बसेका चार जना आरोपितहरूले रातिराति केटीसँग भेट्न आउने भन्दै कुटपिट गर्छन्। बाहिर रहेका किशोरी र केटालाई कोठाभित्र ल्याएर सँगै राखेर फोटो र भिडियो खिच्छन्। एउटा कोठामा केटा तथा अर्को कोठामा किशोरीकी बहिनी र आमालाई थुनेर बाहिरबाट चुकुल लगाउँछन्। किशोरीलाई मुख छोपी नियन्त्रणमा लिई ५० मिटरको दूरीमा रहेको फुसको घरमा लैजान्छन्। हात्तीले भत्काएपछि सोमबहादुर मगरको परिवार बस्न छाडेको उक्त खाली घरमा लगेर किशोरीलाई निलडाम हुने गरी कुटपिट गर्छन्। बाहिरबाट केटा बोलाएर सँगै बस्ने, सुत्ने गरेको आरोप लगाउँछन्। किशोरीले घरपरिवारकै अगाडि कुराकानी गरेको र पिउनलाई पानी दिएको तर कुनै गलत काम नगरेको भनेर स्पष्टीकरण दिन्छिन्। आरोपितहरूले आफूसँग पनि सुत्नु पर्ने शर्त राख्छन्। अन्य केटासँग राति भेटेर गल्ती गरेकाले यिनीहरूको पनि चित्त बुझाउनुपर्ने भन्दै होटल व्यवसायी टेकराजले प्रस्ताव राख्छन्। कोठामा उनीहरूले खिचेको फोटो, भिडियो सामाजिक सञ्जालमा भाइरल गर्ने धम्की दिन्छन्। किशोरीले महिनावारी भएकोले पीडामा रहेको बताउँछिन्। दिदी (मामाकी छोरी)लाई तिहारमा टिका लगाएकाले आफू पनि बहिनी नै भएको भनेर किशोरीले आरोपित दिपेशलाई स्मरण गराउँछिन्। अंकल, दाजु भनेर अनेकौ अनुनय विनय गरेपनि आरोपित तीन जनाले पालैपालो बलात्कार गर्छन्। रातभर सामुहिक बलात्कार गरेर बिहान ३ बजे घर ल्याएर छाड्छन्। घरमा बाहिरबाट लगाएको चुकुल खोलेर केटा साथीलाई कुटेर खेदाउँछन्। रातविरात केटासँग भेट्ने गरेको भन्दै किशोरीलाई नै दोषी ठहर गरेका आरोपितहरूले किशोरीकी आमा र छिमेकीहरूलाई हर्पाछन् र जान्छन्। महेन्द्रनगरबाट किशोरीका बुबा घर आएपछि आरोपितहरूले उल्टो पोल लगाउँछन्। बुवाले आइतबार राति किशोरीलाई सोधेपछि मानसिक रूपमा विक्षिप्त झै भएकी उनले मनमा गुम्सिएका सबै पीडा ओकल्छिन्। घटनाबारे सविस्तार बताएपछि बुवाले परिवारका सदस्य, आफन्तसँग सल्लाह गर्छन र सहयोग माग्छन्। आरोपितहरूले सुरुमा बलात्कार गरेको अस्वीकार गरेपनि किशोरीलाई राति लगेको, सम्झाएको र बिहान घर छाडेको कुरा चुहाउँछन्। सबैजना सोमबार इलाका प्रहरी कार्यालय कञ्चनरूप जान्छन् र उजुरी गर्छन्। सोमबार नै किशोरीको स्वास्थ्य परीक्षण हुन्छ। अहिले चारै जना आरोपितहरू पक्राउ परेका छन् र सप्तरी जिल्ला अदालतबाट अनुसन्धान गर्न म्याद थप भएको छ। होटल व्यवसायी टेकराज योजनाकार रहेको र उनकै योजना र प्रत्यक्ष संलग्नतामा घटना भएको गाउँलेले बताएका छन्।"
सुदूरपश्चिममा ११ अर्ब बजेट फ्रिज,"धनगढी : सुदूरपश्चिममा हरेक आर्थिक वर्ष जस्तै यसपाली पनि ११ अर्बको बजेट खर्च भएन। आर्थिक वर्ष २०७९८० को पुँजीगत तर्फको ७ अर्ब र चालु तर्फको ४ अर्ब रकम खर्च नभएको हो। ३५ अर्बको कुल बजेटमा २४ अर्ब मात्रै खर्च भएको प्रदेश लेखा नियन्त्रण कार्यालयले जनाएको छ। सुदूरपश्चिम प्रदेश सरकारले आर्थिक वर्ष २०७९८० का लागि कुल ३५ अर्ब ८ करोडको बजेट विनियोजन गरेको थियो। त्यसमध्ये चालु तर्फको ४ अर्ब र पुँजीगत अथवा विकास बजेटको ७ अर्ब रकम खर्च नभएको हो। २२ अर्ब ८४ करोड पुँजीगत बजेटमा १५ अर्ब र चालु तर्फको १२ अर्ब ३ करोडमा ८ अर्ब मात्रै खर्च भएको प्रदेश कोष लेखा नियन्त्रक वासुदेव जोशीले बताए। प्राविधिक कर्मचारीको अभावका कारण योजनाहरूको समयसमयमा अनुगमन हुन सकेन, योजना बढी भए, त्यो अनुपातमा प्राविधिक कर्मचारी भएनन, त्यसैले खर्च कम भयो जोशीले भने। समानीकरण अनुदान र सशर्त अनुदानको रकम कम खर्च भएको देखिएको छ। प्रदेश सरकारले स्थानीय तहका भन्दा साना योजनामा बजेट विनियोजन गर्दै आएको छ। आव २०७९८० मा भौतिक पुर्वाधार मन्त्रालय तर्फ मात्रै ३ लाख देखि ५ करोडसम्मका ६ हजार २ सय योजना थिए। कार्यकर्तामुखी बजेट विनियोजन गरिन्छ, कार्यकर्तालाई उपभोक्ता समितिमा राखेर कमिशन खाने परम्परा बसेको छ, अनि कसरी पुँजीगत खर्च बढ्छ त ? प्रमुख प्रतिपक्षी दल नेकपा एमालेका संसदीय दलका नेता राजेन्द्र सिंह रावलले भने। मन्त्रालयगत तथ्यांक अनुसार पुँजीगत तर्फ सबैभन्दा बढी उद्योग पर्यटन बन तथा वातावरण मन्त्रालयले ७९ प्रतिशत र मुख्यमन्त्री तथा मन्त्रिपरिषदको कार्यालयले सबैभन्दा कम ४९ प्रतिशत रकम खर्च गरेको छ। यस्तै भौतिक पूर्वाधार मन्त्रालयले ७३ प्रतिशत, सामाजिक विकास मन्त्रालयले ७१ प्रतिशत, आर्थिक मामिला तथा योजना मन्त्रालयले ६५ प्रतिशत, भूमि व्यवस्था कृषि तथा सहकारी मन्त्रालयले पनि ६५ प्रतिशत र आन्तरिक मामिला तथा कानून मन्त्रालयले ५६ प्रतिशत मात्रै पुँजीगत खर्च गरेको छ। प्रदेश सरकारको यो दोस्रो कार्यकाल हो। पछिल्ला ५ वर्षमा पनि ६० देखि ६५ प्रतिशत मात्रै बजेट कार्यान्वयन भएको छ। आव २०७५७६ मा ५९ प्रतिशत, २०७६७७ मा ६२ प्रतिशत, ०७७७८ मा ६४ प्रतिशत र ०७८७९ मा ६६ प्रतिशत बजेट मात्रै कार्यान्वयन भएको थियो। सुदूरपश्चिम प्रदेशका आर्थिक मामिला मन्त्री नरेश बहादुर शाहीले भने, टुक्रे योजना थिए, कर्मचारीको अभाव थियो। प्राविधिक कर्मचारी कम थिए, तर अब टुक्रे योजना बन्द गरेका छौं, स्थानीय तहले बनाउने योजनाको अख्तियारी यसैलाई दिने गरी बेट विनियोजन भएको छ। यसपाली राम्रो बजेट खर्च हुन्छ। आर्थिक वर्ष २०७०८० को बजेटको २५ प्रतिशत अथवा पौने ९ अर्ब रकम असारमा मात्रै खर्च भएको छ। प्रदेश सरकार, गठन भएको एकदुई वर्ष मातहतका अड्डा र कर्मचारीको अभाव देखाउँदै पन्छिने गरेको थियो। तर अब भने प्रदेश सरकारसँग यसरी पन्छिने छुट पनि छैन।"
संघीय संसद् सचिवालयलाई चीनद्वारा सवारीसाधन सहयोग,काठमाडौं : चीन सरकारले संघीय संसद् सचिवालयलाई सहयोग स्वरूप आठवटा अत्याधुनिक विद्युतीय सवारीसाधन उपलब्ध गराएको छ। एक वर्षअघि नेपाल भ्रमणमा आएका चीनको जनकांग्रेसका स्थायी समितिका अध्यक्ष लि चान्सुले तत्कालीन सभामुख अग्निप्रसाद सापकोटासँगको भेटमा सचिवालयलाई सहयोग गर्ने प्रतिबद्धता अनुरूप ती सवारी साधन प्राप्त भएको हो। अध्यक्ष चान्सुको सहयोग गर्ने चाहना तथा तत्कालीन सभामुख सापकोटाको पहल र अनुरोधमा तीन वटा एयुभी र पाँच वटा विद्युतीय कार प्राप्त भएको राज्य व्यवस्था तथा सुशासन समितिका सचिव सुरजकुमार दुराले जानकारी दिए। करिब तीन करोड रुपैयाँ मूल्य बराबरका ती सवारीसाधन चीनले केही दिनअघि संसद् सचिवालयका कर्मचारी टोलीलाई नेपालचीन सीमा नाका केरुङमा हस्तान्तरण गरेको थियो। हाल ती सवारी साधन संसद् भवन परिसरमा रहेको र नम्बर प्लेट र दर्ताको काम भइरहेको जानकारी दिइएको छ। यसअघि चीनले सन् २०१६ मा पनि सचिवालयलाई सहयोग स्वरूप केही सवारी साधन उपलब्ध गराएको थियो। विसं २०७९ भदौ २७ देखि नेपाल भ्रमणमा आउँदा भएको भेटघाटका सिलसिलामा भएको कुराकानीपछि सहयोग गर्ने चाहना राखेपछि सचिवालयले उक्त प्रस्ताव गरेको थियो।
रुपन्देहीमा टीभीआरएस लागू,"भैरहवा : रुपन्देहीमा ट्राफिक भायोलेसन रेकर्ड सिस्टम (टीभीआरएस) लागू भएको छ। ट्राफिक नियम उल्लंघन कसुरहरूको जरिवाना बापतको राजस्व संकलनलाई बैंकिङ प्रणालीमा जोड्ने योजना अनुरूप ट्राफिक भायोलेसन रेकर्ड प्रणाली लागू गरिएको जिल्ला ट्राफिक प्रहरी कार्यालय रुपन्देहीका प्रमुख एवं प्रहरी निरीक्षक साकार राज पन्तले जानकारी दिए। प्रणाली लागुले राजस्व संकलनलाई बैंकिङ प्रणालीमा जोड्नुका साथै ट्राफिक नियम उल्लंघनको घटनामा पनि कमी आउने ट्राफिक प्रहरीको विश्वास छ। उनका अनुसार तत्कालका लागि राष्ट्रिय वाणिज्य बैंकको शाखा नजिक रहेको क्षेत्र भैरहवा, बेलहिया, मंगलापुर, बेलहिया र रन्यौरा क्षेत्रमा यो प्रणाली लागू भएको छ। जिल्ला ट्राफिक प्रहरी कार्यालय रुपन्देहीको अन्तर्गत बुटवल र देवदह बाहेक अन्य क्षेत्र पर्दछ। तत्काललाई बैंकमा भौचर मार्फत कसुर अनुसारको जरिवाना रकम बुझाउने व्यवस्था रहे पनि हप्ता दिनमा बैंक साथै मोबाइलइन्टरनेट बैंकिङ (अनलाइन भुक्तानी) मार्फत पनि जरिवाना बुझाउन सक्ने गरी कार्य भइरहेको प्रहरी निरीक्षक पन्तले बताए। अनलाइनमार्फत जरिवाना बुझाउन सक्ने कार्य सुरु भएपश्चात समग्र जिल्लामा उक्त प्रणाली लागु हुने उनले बताए। ट्राफिक प्रहरीले सवारी चालक र सवारी साधनको कागजपत्र नियन्त्रणमा लिएर उल्लंघन गरिएको कसुर उल्लेखित २४ घण्टे पुर्जी (चिट) सम्बन्धित सवारी चालकलाई दिने गर्दछन्। त्यसपछि ट्राफिक प्रहरीले उक्त चिटको विवरण प्रणालीको सफ्टवेयरमा इन्ट्री गर्छन्। त्यसपछि कसुर गरेको चालकले बैंक मार्फत सफ्टवेयरमा इन्ट्री अनुसारको उल्लेखित कसुर अनुसारको जरिवाना दाखिला गरेपछि नियन्त्रणमा लिइएको कागजात फिर्ता पाउने गरेका छन्।"
किसानहरूको आर्थिक वृद्धिका लागि सोहजन आन्दोलन,"ढल्केवर : किसानहरूको आर्थिक वृद्धिका लागि सर्लाहीको चन्द्रनगर गाउँपालिकामा सोहजन आन्दोलन गरिने भएको छ। किसानहरूको आम्दानी बढाउन चन्द्रनगर गाउँपालिकाले सोहजन खेतीको अवधारणा ल्याएको हो। गाउँपालिकाका अध्यक्ष राजकुमार महतोले एक कार्यक्रमका बीच सोहजन आन्दोलनको घोषणा गरेका छन्। सम्मानित जीवन समृद्ध चन्द्रनगर नारा दिई चन्द्रनगरबाट सुरु गरिएको सोहजन आन्दोलन तराईका २२ जिल्लामा समेत फैलिने दावी गरिएको छ। सोहजन खेतीबाट चन्द्रनगरका किसानहरूले आर्थिक लाभ लिएर चन्द्रनगरलाई समृद्ध बनाउने योजना छ, अध्यक्ष महतोले भने यो खेती आन्दोलनको रूप लिई तराई मधेसको जिल्लामा पनि पछि विस्तार भएर मधेसकै अर्थतन्त्र रुपान्तरण गर्ने हामीले विश्वास लिएका छौं। चन्द्रनगरमा सोहजन खेती गरेर सोहजन उद्योग तथा अनुसन्धान केन्द्र खोलेर गाउँपालिकालाई समृद्ध बनाउने अध्यक्ष महतोले बताए। उनले चन्द्रनगरमा सोहजनको पातको चूर्ण, फेसवास, साबुन, तथा विभिन्न औषधीहरू उत्पादन तथा प्रशोधन गरी उद्योग मार्फत राष्ट्रिय, अन्तर्राष्ट्रिय बजारीकरण गरी चन्द्रनगरलाई समृद्धिको दिशातर्फ लगिने उल्लेख गरे। मधेसको हावापानी र मौसममा मात्र सोहजनको बिरुवा हुर्किने भएकोले सिंगो मधेसलाई नै उन्नतिको दिशामा लग्न सकिने उनको दावी छ। सोहजनका बारेमा धेरै पुस्तकहरू लेखिएको छ। देश विदेशमा पनि सोहजनको फल, बिउ, पात, तेल तथा ठाठहरूको माग बढेको छ। भारतबाट पश्चिम देशहरूले सोहजन आयात गर्ने गर्छन, अध्यक्ष महतोले भने नेपालमै सोहजनको पर्याप्त मात्रामा उत्पादन भएपछि विदेशमा निर्यात गरेर हामी आर्थिक लाभ लिन सक्छौं। सोहजन पोषण, स्वास्थ्य, सौन्दर्य, वातावरण तथा समुद्धिका लागि बहुउपयोगी बिरुवा हो। सोहजनलाई अंग्रेजीमा मोरिंगा ओलियफेरा भन्निछ। सोहजनमा ९२ किसिमको पोषक तत्व हुन्छ। यसले कुपोषण अन्त्य गर्दछ। क्यान्सर रोग, मधुमेह रोग, कोलस्टोरल, दम रोग, लगायत ३ सय रोगको रोकथाम तथा उपचार सोहजनको फल, फूल, बिउ, डाढ, पातले गर्ने गरिन्छ। सोहजनले वातावरण पनि स्वच्छ बनाउने विज्ञहरू बताउँछन्। सोहजन खेतीका विज्ञ देवनारायण मण्डलले सोहजन आम्दानीको हिसाबले किसानको लागि उत्तम भएको बताउँछन्। एक कठ्ठामा ४४ वटा विरुवा ८८ फिटको दुरीमा रोप्दा सोहजन खेतीबाट राम्रो आम्दानी लिन सकिने मण्डलको भनाइ छ।"
शुल्क लिने निर्णय कार्यान्वयन नगर्न आदेश,"काठमाडौं : सर्वोच्च अदालतले काठमाडौं उपत्यकाको फोहोर व्यवस्थापनमा शुल्क लिने ककनी गाउँपालिकाको निर्णय तत्काल कार्यान्वयन नगर्न अन्तरिम आदेश गरेको छ। न्यायाधीश ईश्वरप्रसाद खतिवडाले शुल्क लिनु संविधानको धारा २२८ (२) धारा २३६, फोहरमैला व्यवस्थापन ऐन २०६८, दफा १८ र स्थानीय सरकार सञ्चालन ऐन, २०७४ को दफा ६२ विपरीत देखिएको उक्त आदेश गरेको हो। ककनी गाउँपालिकाले गत असार १९ काठमाडौँबाट बञ्चरेडाँडा ल्याण्डफिल साइटमा फोहर लिएर सानो गाडीसँग प्रतिखेप रु एक हजार र ठूला गाडीसँग रु १५ सय लिने निर्णय गरेको थियो। आदेशमा भनिएको छ, 'ककनी गाउँपालिकाको निर्णय तत्काल कार्यान्वयनमा ल्याइएमा फोहरमैला व्यवस्थापनमा जटिलता पैदा हुन जानेसमेत देखिएको हुँदा सुविधा सन्तुलनको दृष्टिले प्रस्तुत निवेदनको अन्तिम टुंगो नलागेसम्म मिति २०८० असार १९ को गाउँपालिकाको उक्त निर्णय र पत्र कार्यान्वयन नगरी यथास्थितिमा राख्नु।' ककनी गाउँपालिकाको उक्त निर्णय विरुद्ध फोहरमैला व्यवस्थापन सङ्घले सर्वोच्च अदालतमा रिट निवेदन दायर गरेको थियो।"
बाघको आक्रमणबाट तीन जना घाइते,"चितवन : बाघको आक्रमणबाट तीन जना घाइते भएका छन्। माडी नगरपालिका३ मा बाघको आक्रमणबाट तीन जना घाइते भएका हुन्। जिल्ला प्रहरी कार्यालय चितवनका प्रहरी उपरीक्षक रामेश्वर कार्कीका अनुसार घाइते हुनेमा माडी नगरपालिका३ बैराठ निवासी ४१ वर्षीय मोहन सहनी, ४२ वर्षीय उमेश सहनी र ५५ वर्षीय रामनाथ माझी रहेका छन्। निकुञ्जबाट निस्किएको बाघले स्थानीयको खोरमा पालिएको बाख्रा खान थालेपछि धपाउन गएका उनीहरूलाई बाघले आक्रमण गरेको हो। बाघको आक्रमणबाट घाइते उनीहरूको बघौडा अस्पतालमा उपचार हुन नसकेपछि भरतपुर ल्याइएको छ।"
कर्णालीमा पुल मर्मत : नदी तर्न र पुलमा चढ्न भर्याङ आवश्यक नपर्ने,"वीरेन्द्रनगर : कालिकोट जिल्लाको जिते बजारमा कर्णाली नदी तर्ने भाइरल पुल मर्मत गरिएको छ। गत वर्षको बाढीले पुल बगाएपछि नदी तर्न पुलमा चढ्न भर्याङ बनाइएपछि सामाजिक सञ्जालमा भाइरल भयो। गत कात्तिक १६ गते अन्नपुर्ण पोस्ट् दैनिकमा कर्णालीमा पुल भत्किन्छन् राजनीतिले देख्दैनन् भन्ने समाचार प्रकाशित भएपछि उक्त पुलका विषयमा छलफल भयो। त्यसपछि कालिकोटका प्रतिनिधिसभा सदस्य महेन्द्रबहादुर शाही र प्रदेशसभा 'ख' का सांसद हिक्मत बहादुर बिष्टको पहलमा प्रदेश सरकार मार्फत १९ लाख ७० हजार बजेट विनियोजन गरी मर्मत गरेर पुल नियमित सञ्चालनमा ल्याइएको हो। जिते बजारलाई कर्णालीको गेटवेका रूपमा लिइन्छ। सुर्खेतबाट दैलेख हुँदै कर्णाली आउने हरेक मान्छेहरू कालिकोटको जिते बजार भएर नै जुम्ला, मुगु, बाजुरादेखि हुम्लासम्म जाने गर्छन्। कालिकोटबाट बाजुरा हुँदै हुम्लासम्म जाने मुख्य राजमार्ग कर्णाली करिडोर पनि यही बाटो भएर जान्छ। गाडीका लागि खुलालुमा केही समय अगाडि मात्र सञ्चालनमा आएको पक्की पुल छ भने पैदल यात्रीहरूका लागि यो जिते बजारको झुलुङ्गे पुल नदी तर्ने एक मात्र विकल्प हो। बाढीले पुल बगाएपछि यहाँ हिँड्ने यात्रुहरूलाई निकै सास्ती भयो। वर्षाको बेला जताततै बाढी पहिरोले कर्णाली करिडोर अवरुद्ध भएको र पैदलयात्रा गरेर आउने यात्रुहरूले खुलालु पुल वा लालिघाटको पुलबाट भीरको बाटो घुमेर यात्रा गर्न त्यति सहज थिएन। तर पनि नदीले बगाउन बाँकी रहेको पुलको ३० मिटर भागसम्म सहजै र बाँकी जीर्ण भएको पुलबाटै मानिसहरू यात्रा गर्न थाले। फलामको लठ्ठामा झुण्डिएर कतिले वारपार गरे। सम्भावित अन्य जोखिमबाट मानिसहरूलाई बचाउन प्रहरीले यो पुल जीर्ण अवस्थामा रहेकाले यात्रा नगर्न भने सूचना टाँस्यो। तर पनि मानिसहरूले त्यहाबाट यात्रा गर्न छाडेनन्। त्यसपछि हुल्म र जितेमा रहेका यातायात समितिका मानिसहरू पुलको निरीक्षणमा गए। पुललाई मर्मत गर्न सकिन्छकी भनेर प्रयास गरे। तर सकेनन्। उनीहरूले यो पुललाई मर्मत गरी मानिसहरूको आवतजावतलाई सहज बनाउन छलफल गरिरहेका बेला हुल्म बजारका नरजंग मल्लले ५० हजारको ठेक्का दिएमा मर्मत गरी सञ्चालनमा ल्याइदिन्छु भनेका थिए। त्यसपछि पुलको मर्मत थालियो। जिते बजारको पुलमा भर्याङ जडान गरी सञ्चालनमा ल्याएपछि त्यो पुल सामाजिक सञ्जालमा निकै चर्चाको विषय बन्यो। अहिले उक्त पुल मर्मत गरेपछि यात्रुहरूलाई निकै सहज भएको स्थानीय ऐनबहादुर मल्ले बताए।"
लमजुङमा सुनको सिक्री लुट्ने युवक पक्राउ,बेंसीसहर : लमजुङमा महिलाको घाँटीबाट सुनको सिक्री लुट्ने एक युवक पक्राउ परेका छन्। पक्राउ पर्नेमा तनहुँको भानु नगरपालिका७ घर भएका ३० वर्षीय श्याम चन्द्र खतिवडा रहेका छन्। उनले साउन १ गते सोमबार राइनास नगरपालिका६ स्थित जंगलमा सुन चोर्ने मनसायले ढुकेर बसी एक महिलाको घाँटीबाट सुनको सिक्री लुटेर भागेका थिए। साँझ साढे ४ बजेको समयमा लक्ष्मी नेपालीको पिछा गरी उनको घाँटीबाट १ तोला २१ लालको सुनको सिक्री लुटेर भागेको प्रहरीले जनाएको छ। नेपाली पोखरादेखि राइनास माइती जान लागेकी थिइन्। घट्ना लगत्तै पीडित महिला र स्थानीयहरुले स्थानीय प्रहरी चौकीमा खबर गरेपछि केहीबेरको खोजतलासमै घटनास्थलबाट नजिकैको जंगलबाट पक्राउ गरिएको जिल्ला प्रहरी कार्यालयका प्रमुख डीएसपी प्रकाश श्रीमलले बताए। उनका अनुसार खतिवडालाई मंगलबार लमजुङ जिल्ला अदालतबाट ७ दिनको म्याद थप गरी अनुसन्धान अघि बढाइएको छ।
ललिता निवास जग्गा प्रकरण : बन्दी प्रत्यक्षीकरणको रिटमाथि सुनुवाइ जारी,"काठमाडौं : ललिता निवास प्रकरणमा बन्दी प्रत्यक्षीकरणको रिट निवेदनमाथि सुनुवाइ सुरू भएको छ। सर्वोच्च अदालतका न्यायाधीशद्वय प्रकाशकुमार ढुङ्गाना र नहकुल सुवेदीको संयुक्त इजलासमा रिटको सुनुवाइ भइरहेको छ। सोमबार बहस हुँदाहुँदै समय सकिएपछि आजका लागि हेर्दाहेर्दैमा राखिएको थियो। ललिता निवास जग्गा हिनामिना प्रकरणमा कीर्ते गरेको अभियोगमा सचिव कृष्णबहादुर राउत, निर्वाचन आयोगका पूर्वआयुक्त सुधीरकुमार शाह, व्यवसायी मीनबहादुर गुरुङ र मालपोत कार्यालयका पूर्वकर्मचारी धर्मप्रसाद गौतम प्रहरी हिरासतमा छन्। विना कारण थुनेको भन्दै पक्राउ परेकाहरूले असार १३ गते सर्वोच्च अदालतमा बन्दी प्रत्यक्षीकरणको रिट निवेदन दायर गरेका थिए। सर्वोच्चले सो विवादसम्बन्धी छ थान रिट निवेदन एकै ठाउँमा राखेर सुनुवाइ गरिरहेको छ । सोही प्रकरणमा मुछिएका तर सर्वोच्चबाट स्टेअडर लिएका कलाधर देउजा, सुरेन्द्रमान कपाली र हुपेन्द्रमणि केसीलाई कागज गरेर छाडिएको थियो। विसं २०४९ देखि २०६९ सम्ममा सरकारको स्वामित्वमा रहेको बालुवाटारस्थित ललिता निवासको जग्गा विभिन्न व्यक्तिका नाममा नामसारी भएको फेला परेको थियो। सोही प्रकरणमा प्रहरीको केन्द्रीय अनुसन्धान ब्युरो (सीआइबी)ले अनुसन्धान गरिरहेको छ।"
मकवानपुरमा दुई जनाको शव फेला,"हेटौंडा : मकवानपुरमा दुई जनाको शव फेला परेको छ । जिल्ला प्रहरी कार्यालय मकवानपुरका अनुसार दुई छुट्टाछुट्टै स्थानमा सोमबार साँझ शव फेला परेको हो । इन्द्रसरोबर गाउँपालिका वडा नम्वर४ पुरण्डिमा युवतीको र मकवानपुरगढी७ सातकन्या पाखामा पुरुषको शव भेटिएको हो । इन्द्रसरोवरमा भेटिएको शव थाहा नगरपालिका५, दामन निवासी २४ वर्षीया स्वस्तिका डिमडुङको रहेको प्रहरीले जनाएको छ । उनको शव आफ्नै माइती घरको बलोमा सलको पासोमा झुण्डिएको अवस्थामा भेटिएको हो । यस्तै, मकवानपुरगढीमा भेटिएको शव स्थानीय ५५ वर्षका वीरबहादुर मोक्तानको रहेको प्रहरीले जनाएको छ । मोक्तान घरबाट अन्दाजी १५० मिटर पूर्व खनायोको रुखमा झुण्डिएको अवस्थामा भेटिएका थिए । दुवै घटनाबारे आवश्यक अनुसन्धान भइरहेको जिल्ला प्रहरी कार्यालय मकवानपुरका प्रहरी नायव उपरीक्षक टेकबहादुर कार्कीले जानकारी दिए ।"
आपतकालीन कार्य सञ्चालन केन्द्र स्थापना,"बागलुङ : बागलुङ नगरपालिकाले आपत्कालीन कार्य सञ्चालन केन्द्र स्थापना गरेको छ। केन्द्रमा एम्बुलेन्सका साथै दमकल, शववाहन, डोजर, ब्याक लोडर, उद्धार तथा राहतका लागि आवश्यक सामग्रीका साथै फायर सिलिन्डरलगायत सामग्री तयारी अवस्थामा राखेको छ। नगरभित्र सडक पुगेका सबै बस्तीमा पुगेर बिरामीको उद्धार गर्ने उद्देश्यले नयाँ आर्थिक वर्षको सुरुवातसँगै केन्द्र स्थापना गरी केन्द्रबाट निःशुल्क एम्बुलेन्स सेवा सुरु गरिएको नगरपालिकाले जनाएको छ। आर्थिक वर्ष २०७९८० मा विनियोजित बजेटबाट नगरपालिकाले वडा नं २ मा आवश्यक उपकरण राख्ने र कर्मचारी बस्ने गरी ट्रस भवन निर्माण गरेको छ। नगर क्षेत्रमा हुने विपद् व्यवस्थापन गर्न पालिकाले पूर्वतयारीका लागि संरचना निर्माण गर्नुका साथै आवश्यक सामग्री तयारी अवस्थामा राखेको नगर प्रमुख वसन्तकुमार श्रेष्ठले बताए। एम्बुलेन्स सेवा सञ्चालनमा आएसँगै अब कोही पनि नागरिक एम्बुलेन्स नपाएर अस्पताल नपुग्दै बाटोमै ज्यान गुमाउनु नपर्ने उनले बताए। नगरभित्र हुने जुनसुकै विपद्मा परेकाको तत्काल उद्धार गर्ने गरी सम्यन्त्र तयार पारिएको नगरप्रमुख श्रेष्ठले जानकारी दिए। दमकलका लागि १२ हजार लिटरसम्मको पानी १२ मिनेटमै भर्ने व्यवस्था गरिएको भन्दै उनले आगलागी, बाढी पहिरो र अन्य विपद्बाट हुने क्षति कम गर्न नगरपालिकाले पूर्वतयारी गरेको बताए। उनका अनुसार नेपाली सेना, सशस्त्र प्रहरी र नेपाल प्रहरीको सहयोगमा आपतकालीन कार्य सञ्चालन केन्द्र स्थापना गरी व्यवस्थापन गरिएको हो। 'बजार क्षेत्र होस् वा ग्रामीण क्षेत्र जुनसुकै ठाउँमा विपद् आइलाग्न सक्छ, त्यसबाट बच्नका लागि पूर्वतयारी त गर्नैपयो। सचेत हुँदा हुँदै पनि कहिलेकाहीँ अप्रत्याशित विपद् आइलाग्ने हुँदा हामीले अहिले आपत्कालीन कार्य सञ्चालन केन्द्र स्थापना गरेका छौँ', नगर प्रमुख श्रेष्ठले भने, 'अहिले निःशुल्क एम्बुलेन्स सेवा सञ्चालन गरेका छौँ, दमकल र शववाहन पनि केन्द्रमा छन्। शववाहन प्रयोग गरेबापत केही शुल्क उठाउने छौँ, तर अति विपन्न र गरिबलाई भने यो सेवा पनि निःशुल्क हुनेछ।' उपप्रमुख राजु खड्काले केन्द्रबाट चौबिसै घण्टा सेवा प्रदान हुने बताए। आवश्यक साधन र कर्मचारीलाई नवनिर्मित भवनमै व्यवस्थापन गरेको भन्दै उनले नगर क्षेत्रभित्र जहाँ समस्या आइपर्छ, त्यहाँबाट तत्काल टोल फ्री नं १८१०५०००१७० मा सम्पर्क गरेर सेवा लिन सकिने जानकारी दिनुभयो। आपत्कालीन कार्य सञ्चालन केन्द्र सञ्चालनका लागि करिब ४० लाख बढी खर्च भएको खड्काले बताए। बाढी पहिराले सडक अवरुद्ध हुँदा डोजर, बिरामीका लागि एम्बुलेन्स र आगलागी हुँदा दमकल आवश्यक पर्ने हुँदा नगरपालिकाले कर्मचारीसहित आवश्यक सामग्री तयारी अवस्थामा राखेको उनको भनाइ थियो। यो सेवाको अहिले सुरुआती चरण रहेको भन्दै यसलाई थप व्यवस्थित बनाउनका लागि कार्यविधि बनाएर आगाडि बढ्ने योजना रहेको उपप्रमुख खड्काले बताए।"
काठमाडौं महानगरमा व्यवसायिक भवनले सेवाग्राहीसँग पार्किङ्ग शुल्क लिन नपाउने,"व्यावसायिक रुपमा सवारी साधन पार्किङ्ग प्रयोजनका लागि भवन निर्माण गरेमा भवन निर्माण सम्पन्न भएको मितिले पार्किङ्ग प्रयोजनका लागि प्रयोग हुने क्षेत्रको १० वर्षसम्म सम्पत्ति कर छुट हुनेछ व्यवस्था गरिएको छ। काठमाडौं : काठमाडौं महानगरपालिकाले व्यवसायिक भवनमा सेवाग्राहीलाई निःशुल्क पार्किङ्ग सेवा उपलब्ध गराउनु पर्ने नियम ल्याएको छ। महानगरपालिकाको आर्थिक ऐन २०८० का प्रावधानका विषयमा जानकारी दिँदै प्रमुख बालेन्द्र शाह (बालेन) ले आवासीय वा व्यावसायिक भवन (निजी मार्ट, रेष्टुरेन्ट, सपिङ् कम्प्लेक्स), अस्पताललगायत स्वास्थ्य सेवा प्रदायकलाई सेवाग्राहीसँग सवारी साधन पार्किङ्ग बापतको शुल्क संकलन गर्न निषेध गरिएको जानकारी दिए। प्रमुख शाहकाअनुसार व्यावसायिक रुपमा सवारी साधन पार्किङ्ग प्रयोजनका लागि भवन निर्माण गरेमा भवन निर्माण सम्पन्न भएको मितिले पार्किङ्ग प्रयोजनका लागि प्रयोग हुने क्षेत्रको १० वर्षसम्म सम्पत्ति कर छुट हुनेछ व्यवस्था गरिएको छ। पार्किङ्ग प्रयोजन देखाई नक्सा स्वीकृत गरेका भवनको पार्किङ्ग क्षेत्रलाई अन्य प्रयोजनमा प्रयोग गरेकाको हकमा भने महानगरपालिकाले प्रचलित कानुन र निर्णय बमोजिम कारवाही गर्नेछ। यस्ता स्थानबाट सम्पति करसहित सम्बन्धित अन्य कर असुल गरिनेछ। सार्वजनिक सडकहरुमा सवारी साधन पार्किङ्ग सञ्चालन गर्न अनुमति दिइने छैन। काठमाडौं महानगरपालिका आफैँले निश्चित अवधि तोकेर दिएको कुनै सवारी साधनलाई पार्किङ्ग सुविधा उपलब्ध गराएबापत निश्चित सवारी साधन पार्किङ्ग शुल्क लगाइ असुल गरिनेछ। निजी भवन वा जग्गामा पार्किङ व्यवसाय सञ्चालन गर्ने व्यक्ति वा संस्थाले महानगरपालिकाबाट पूर्वअनुमति लिएको हुनु पर्छ। महानगरपालिकाले अन्य सम्भावित क्षेत्र पहिचान गरेर पैदल मार्ग (फुटपाथ) बाहेक सवारी आवागमनमा अवरोध नहुने गरी नगर कार्यपालिकाले मापदण्ड तोकेर पार्किङ्ग सुविधा उपलब्ध गराउन सक्ने ऐनमा व्यवस्था गरिएको छ। यो ऐन जारी भएकाबखत महानगरपालिकाले अवधि तोकेर पार्किङ्ग सुविधा उपलब्ध गराएका स्थानका लागि क्षेत्र तोकेर शुल्क निर्धारण भएको छ। पार्किङ्ग गराउँदा क्षेत्रगत आधारमा स्पष्ट रेखाङ्कन गरेर प्रवेश र बहिर्गमन फरक फरक हुने गरी प्रविधि प्रयोग गरेर व्यवस्थापन गर्नु पर्नेछ। क्षेत्र र समयका आधारमा महानगर आफैँले वा निजी क्षेत्रको सहयोगमा पार्किङ्ग सञ्चालन व्यवस्थापन हुनेछ। कति छ शुल्क निर्धारण ? न्यूरोड, धर्मपथ, कान्तिपथ, दरवारमार्गलगायतका भित्री सहरी क्षेत्र (त्रिपुरेश्वर, रत्नपार्क, भोटाहिटी, केशरमहल लैनचौरसम्म) काठमाडौँको मध्य भागका तोकिएका स्थानलाई क्षेत्र नं १ मा राखिएको छ। यस क्षेत्रमा सवारी साधन पार्किङ्ग गरेवापत २ पाङ्ग्रेका लागि पहिलो आधा घण्टासम्म १५ रुपैयाँ र प्रति घण्टा २५ रुपैयाँ कायम गरिएको छ। यसैगरी ४ पाङ्ग्रेका लागि पहिलो आधा घण्टासम्म ५० रुपैयाँ र प्रति घण्टा ८० रुपैयाँ कायम गरिएको छ। क्षेत्र नम्बर १ मा उल्लेख गरिएका स्थानबाहेकका महानगरपालिका क्षेत्रभित्रकाका अन्य ठाउँलाई क्षेत्र नम्बर २ मानिएको छ। यी क्षेत्रमा २ पाङ्ग्रे सवारी साधन पार्किङ्ग गरेवापत प्रति घण्टा १५ रुपैयाँ, ४ पाङ्ग्रेका लागि ४० रुपैयाँ र ४ पाङ्ग्रेभन्दा ठूला सवारीका लागि प्रति घण्टा १०० रुपैयाँ कायम गरिएको छ। निजी क्षेत्रवाट निजी स्वामित्वको घरजग्गामा व्यावसायिक रुपमा सञ्चालित पार्किङ्गमा २ पाङ्ग्रे सवारी साधनमा पहिलो आधा घण्टाका लागि १५ रुपैयाँ, पहिलो १ घण्टाका लागि २५ रुपैयाँ र त्यसपछि हरेक १५ मिनेटका लागि ५ रुपैयाँ थप शुल्क लिन सकिनेछ। यस्तै ४ पाङ्ग्रे सवारी साधनका लागि पहिलो आधा घण्टाका लागि ४० रुपैयाँ, पहिलो एक घण्टाका लागि ७५ रुपैयाँ र त्यसपछि प्रत्येक १५ मिनेटका लागि थप १५ रुपैयाँ शुल्क लिन सकिनेछ। लिफ्ट वा आधुनिक प्रविधि प्रयोग गरी एकै स्थानमा धेरै सवारी साधन पार्किङ्ग गर्ने गरी सञ्चालन गरिने व्यावसायलाई व्यवसाय करमा ५ वर्षसम्म शतप्रतिशत छुट प्रदान हुने व्यवस्था गरिएको छ। महानगरपालिका आफैँले वा निजी क्षेत्रको सहयोगमा आधुनिक प्रविधियुक्त पार्किङ्गको व्यवस्था गर्ने ऐनमा उल्लेख गरिएको छ। यसका लागि निजी क्षेत्रलाई पार्किङ् स्थल निर्माण गर्न प्रोत्साहित गरिनेछ। सवारी साधन पार्किङ्ग गर्ने क्षेत्र र निषेधित क्षेत्र काठमाडौं महानगरपालिका, नगर कार्यपालिकाले तोक्न सक्नेछ। अपाङ्गता भएका व्यक्तिहरुले प्रयोग गर्ने सवारी साधनहरुलाई पार्किङ्ग शुल्क लाग्ने छैन। यस्तै आपतकालीन सेवाका सवारी साधन र महानगरपालिकाले तोकेको अन्य सवारी साधनलाई निशुल्क पार्किङ्गको व्यवस्था हुनेछ।"
"नागपोखरी र गैह्रीधारामा ट्राफिक जाम,बालुवाटार जाने सवारीलाई डाइभर्सन","काठमाडौं : उपत्यकास्थित नागपोखरी,एकेडेमीमोड र गैह्रीधारामा ट्राफिक जाम भएको छ। विशेष कारण बस बालुवाटार हुँदै चल्ने सवारी साधनको संख्या बढेका कारण सवारीको चाप बढेको ट्राफिक प्रहरीले जनाएको छ। लाजिम्पाटस्थित रानीबारीमोड र पानीपोखरी पेट्रोलपम्प अगाडिको भित्रीबा बाटोबाट बालुवाटार जाने चार पाङ्ग्रे सवारी साधनलाई भने डाइभर्सन गरिएको छ। यसैबीच नक्साल,बालुवाटार र एकेडेमीमोड हुँदै सञ्चालन हुने सवारी साधानका चालकलाई बैकल्पिक मार्गको प्रयोग गर्न ट्राफिक प्रहरीले अनुरोध गरेको छ। बिहानको पिक आवरमा बढेका सवारी साधनका कारण काठमाडौं उपत्यकाका नारायणगोपालचोक,चाबहिल,गौशाला,मित्रपार्क ,ग्वार्को, जडीबुटी, कोटेश्वर, केशरमहल, लैनचौर, सोह्रखुट्टे, डिल्लिबजार, चारखाल, पुतलीसडक, त्रिपुरेश्वर, थापाथली र टेकु लगायतका चोकहरूमा सवारी साधन क्युमा चलिरहेका छन् । क्यु रहेका स्थानमा ट्राफिक प्रहरीले सवारी आवागमन सहज बनाउने प्रयास गरिहरेका छन् । विभिन्न नाकाहरू हुँदै काठमाडौं उपत्यका भित्रिने तथा बाहिरिने सवारी साधनको आवागमन भने सामान्य रहेको छ ।"
कोसी प्रदेशमा बैंकबाट ट्राफिक जरिवाना भुक्तानीको व्यवस्था,"विराटनगर : कोसी प्रदेशमा पहिलोपटक सोमबारदेखि बैंकबाट ट्राफिक जरिवाना भुक्तानीको व्यवस्था मिलाइएको छ । ट्राफिक नियम उल्लंघन गरी सवारीसाधन चलाउने चालक र सवारी धनीले यसअघि ट्राफिक कार्यालयमा नगदी रसिदमार्फत् जरिवाना भुक्तानी गर्दै आएका थिए । नगदी रसिदबाट हुँदै आएको भुक्तानीलाई प्रविधिमैत्री,पारदर्शी र व्यवस्थित बनाउन सुनसरीको इटहरीस्थित नेपाल प्रहरी राजमार्ग सुरक्षा तथा ट्राफिक व्यवस्थापन कार्यालयले बैंकमार्फत दाखिला गर्नुपर्ने व्यवस्था मिलाएको हो । कोसी प्रदेशका ट्राफिक प्रहरी प्रमुख एसपी श्यामकुमार महतोका अनुसार पहिलो चरणमा विराटनगर, धरान, इटहरी, बिर्तामोड र दमक क्षेत्रभित्र जरिबाना भुक्तानीमा बैंकिङ प्रणाली लागू गरिएको छ । नियम उल्लंघन गरेवापत ट्राफिक प्रहरीले जारी गर्ने २४ घण्टे पूर्जीमा उल्लेख गरिएको राजस्ववापतको रकम राष्ट्रिय वाणिज्य बैंकमार्फत् दाखिला गरेपछि मात्रै कारबाहीका लागि खिचिएका कागजपत्र फिर्ता गरिने जानकारी उनले दिए । सवारी चालकले नियम उल्लंघन गरेको अभिलेख व्यवस्थित गर्न ट्राफिक भाइलेन्स रेकर्ड सिस्टमसमेत लागू गरिएको एसपी महतोले बताए । यो प्रणालीअन्तर्गत अभिलेखमा चालकले पटकपटक गरेका कसूरको विवरण उल्लेख हुने उनको भनाइ छ । ५ पटकभन्दा बढी सवारी नियम उल्लंघन गर्ने चालकको सवारी चालक अनुमतिपत्र (लाइसेन्स) निलम्बन गरिने जानकारी उनले दिए । महतोका अनुसार ५ पटकभन्दा बढी नियम उल्लंघन गरेमा चालकको लाइसेन्स निलम्बन हुने कानुनी व्यवस्था छ । सवारी तथा यातायात व्यवस्था ऐन, २०४९ र प्रदेश सवारी तथा यातायात व्यवस्था ऐन २०७६ बमोजिम प्रत्यायोजित अधिकार प्रयोग गरेर बैंकमार्फत जरिबाना भुक्तानी एवं ट्राफिक नियम उल्लंघनको अभिलेख व्यवस्थित बनाउने प्रणालीलाई प्रदेशका अन्य स्थानमा विस्तार गर्दै लगिने उनको भनाइ छ । सुनसरीको इटहरीस्थित नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय । तस्बिर :अन्नपूर्ण"
दोलखाको कफी फ्रान्स निर्यात,"दोलखा : कृषि सहकारीले दोेलखाका किसानले उत्पादन गरेको कफी अन्तर्राष्ट्रिय बजारमा पठाउन थालेको छ। दोलखाको कालिञ्चोक ८, सुनखानीको नीलकमल कृषि सहकारीले परम्परागत रूपमा कफी खेती गर्दै आएका कृषकबाट संकलन गरेर कफी विदेश निर्यात गर्न सुरु गरेको हो। कुष्ठ प्रभावित र अपांगता भएका व्यक्तिको उत्थानका लागि लेप्रोसी मिसन नेपालको सहयोगमा २०६७ सालमा ऋङ्गेश्वर स्वंय सहायता समूह गठन भएको थियो। उक्त संस्था नै २०७० सालमा नीलकमल कृषि सहकारी संस्थाको रूपमा रूपान्तरित भएर कृषकलाई व्यावसायिक बनाउने अभियानमा लागेको हो। हाल उक्त सहकारीले कालिञ्चोक गाउँपालिका वडा नं ७, ८ र ९ कार्यक्षेत्र बनाएर सेवा दिंदै आएको छ। कफी बजार व्यवस्थापनका लागि द फेस्को हिमालयन कम्पनी काठमाडौंसँंग व्यापार सम्झौता गरेर सहकारीको नाम र लोगोसहितको कफी इटली र फान्सलगायतका देशमा निर्यात सुरु भएको सहकारीका संस्थापक अध्यक्ष टहल आचार्यले बताए। गाउँघरमा सजावटका लागि दुई चारबोट कोेही कोहीले रोप्ने, फलेर त्यतिकै खेर जाने कफीलाई जम्मा गरेर गत वर्ष सहकारीले खरिद गरी परीक्षणका लागि काठमाडौं पठाउन थालेको थियो। यो वर्ष धेरै सदस्यले चासो देखाएपछि सहकारीका सदस्यको आयआर्जनमा टेवा पुगोस् भन्ने उद्देश्यले हिमालयन कम्पनीसँग सम्झौता गरेको उनको भनाइ छ। संस्थाका सेयर सदस्यले उत्पादन गरेको साढे दुई क्विन्टल कफी सहकारीले प्रतिकेजी पाँच सय रुपैयाँमा खरिद गरी हिमालयन कम्पनीलाई प्रतिकेजी ५ सय ७५ का दरले १ लाख ४३ हजार रुपैयाँको कफी बिक्री गरेको हो। कफीको उत्पादन र बजारको सम्भावनालाई अध्ययन गरेर सहकारीले यस वर्ष सहकारीका १७ सय सेयर सदस्यमध्ये कफी उत्पादन गर्दै आएका सदस्यलाई छनोट गरी ५१ कृषक सदस्यलाई कफी उत्पादन, गुणस्तर व्यवस्थापन तथा बजारीकरणसम्बन्धी तीनदिने तालिम पनि दिइएको थियो। सहकारीले ६ हजार कफीका बिरुवासमेत वितरण गरेको जनाएको छ। कृषकको मागलाई ध्यानमा राखेर यो वर्षबाट सहकारी आफैंले कफीको नर्सरी गर्ने योजनासमेत बनाएको संस्थापक अध्यक्ष आचार्यको भनाइ छ। कफी बाँदरले पनि बिगार नगर्ने, खेती प्रविधि सहज र बजार व्यवस्थापनकै कारण कृषकहरू यस खेतीतर्फ आकर्षित भएका सहकारीका अध्यक्ष कल्पना खरेलले बताइन्। विगतका वर्षमा सहकारीले १५ रोपनी क्षेत्रफलमा अदुवा खेती गरेको थियो। अदुवा राम्रो उत्पादन भए पनि बजार व्यवस्थापनको अभावले अदुवा खेती प्रभावकारी नभएपछि पछिल्लो समय विकल्पको रूपमा कफी खेती छनोट गर्नु परेको अध्यक्ष खरेलको भनाइ छ।"
ललिता निवास जग्गा प्रकरण : आज पनि सुनुवाइ हुने,"काठमाडौं : ललिता निवास प्रकरणमा बन्दी प्रत्यक्षीकरणको रिट निवेदनमाथि आज पनि सुनुवाइ हुने भएको छ। सर्वोच्च अदालतका न्यायाधीशद्वय प्रकाशकुमार ढुङ्गाना र नहकुल सुवेदीको संयुक्त इजलासमा सोमबार बहस हुँदाहुँदै समय सकिएपछि आज रिटमाथि सुनुवाइ हुने भएको हो । उक्त प्रकरणमा कीर्ते गरेको अभियोगमा सचिव कृष्णबहादुर राउत, निर्वाचन आयोगका पूर्वआयुक्त सुधीरकुमार शाह, व्यवसायी मीनबहादुर गुरुङ र मालपोत कार्यालयका पूर्वकर्मचारी धर्मप्रसाद गौतम प्रहरी हिरासतमा छन्। विना कारण थुनेको भन्दै पक्राउ परेकाहरूले असार १३ गते सर्वोच्च अदालतमा बन्दी प्रत्यक्षीकरणको रिट निवेदन दायर गरेका थिए। सर्वोच्चले सो विवादसम्बन्धी छ थान रिट निवेदन एकै ठाउँमा राखेर सुनुवाइ गरिरहेको छ । सोही प्रकरणमा मुछिएका तर सर्वोच्चबाट स्टेअडर ल्याएका कलाधर देउजा, सुरेन्द्रमान कपाली र हुपेन्द्रमणि केसीलाई कागज गरेर छाडिएको थियो। विसं २०४९ देखि २०६९ सम्ममा सरकारको स्वामित्वमा रहेको बालुवाटारस्थित ललिता निवासको जग्गा विभिन्न व्यक्तिका नाममा नामसारी भएको फेला परेको थियो। सोही प्रकरणमा प्रहरीको केन्द्रीय अनुसन्धान ब्युरो (सीआइबी)ले अनुसन्धान गरिरहेको छ।"
उपत्यकाको फोहोर व्यवस्थापनमा आज पनि अवरोध,काठमाडौं : काठमाडौं उपत्यकाको फोहोर व्यवस्थापनमा ल्याण्डफिल साइटका स्थानीयले अवरोध गरेका छन्। स्थानीयको अवरोधका कारण सोमबारदेखि काठमाडौं उपत्यकाको फोहोर व्यवस्थापन हुन सकेको छैन। सर्वोच्च अदालतले सोमबार बञ्चरेडाँडामा फोहोर विर्सजन नगर्न सरोकारवालाहरूलाई आदेश दिएको थियो। तर सर्वोच्चको आदेशको अवज्ञ गर्दै स्थानीयहरू बिहानैदेखि फोहोरका गाडीमा अवरोध गरेका छन्। सोमबार बिहान फोहोर बोकेर ल्याण्डफिल्ड साइटमा जाँदै गरेका गाडी स्थानीयबासीको अवरोधका कारण बञ्चरेडाँडा र सिसडोलको बीचमै रोकिए थिए। आफ्ना माग पूरा नभएसम्म फोहोर फाल्न नदिने भन्दै बिहानैदेखि स्थानीयहरू सडकमा भेला भएका थिए। यसअघि काठमाडौं महानगरपालिकासँग भएको सहमति कार्यन्वयन नभएको भन्दै नुवाकोटको ककनी गाउँपालिका र धादिङको धुनीबेँसी नगरपालिकाका केही बासिन्दाले अवरोध गरेकाले आज उपत्यकाका १८ स्थानीय तहको फोहोर व्यवस्थापन हुन नसकेको हो । स्थानीयका अनुसार सहमति भएको एकवर्ष वितिसक्दासम्म महानगरले स्थानीयबासीको मागप्रति व्यवास्ता गरेकाले फोहोर व्यवस्थापनमा रोक लगाइएको हो। स्थानीयबासीले सहमतिका नाममा आफूहरूलाई झुक्याइएको आरोप लगाएका छन् । कामपाले यसअघि कुहिने र नकुहिने फोहोर वर्गीकरण गरेर कुहिने फोहोर मात्र व्यवस्थापन गर्नेलगायत सहमति ल्याण्डफिल्ड साइट पीडित क्षेत्रका बासिन्दासँग गरेको थियो । विगतका वर्षमा पनि स्थानीयबासीकै अवरोधका कारण उपत्यकाको फोहोर महिनौं सडकमै थुप्रने गरेको थियो । कामपाले यसवर्ष वर्ष फोहोर व्यवस्थापनमा कुनै समस्या हुँदैन भने पनि साउन महिना लागेसँगै फोहोर रोकिन थालेको छ । लामो समयदेखि काठमाडौं उपत्यकाको फोहोर सिसडोलमा व्यवस्थापन हुँदै आएको थियो। सिसडोल भरिएपछि गत भदौ सातदेखि बञ्चरेडाँडामा व्यवस्थापन हुँदै आएको छ ।
बागलुङमा ६५ प्रतिशत रोपाइँ सकियो,"बागलुङ : बागलुङमा ६५ प्रतिशत रोपाइँ सकिएको छ । कृषि ज्ञान केन्द्र बागलुङका अनुसार असार सकिदासम्म बागलुङमा ६५ प्रतिशत मात्रै रोपाइँ सकिएको हो । असार अन्तिमसम्म पनि मुलफुट्ने पानी नपरेपनि समय समयमा परिरहेको वर्षाको पानीको भरमा कृषक यतिबेला धान रोपाइँमा व्यस्त छन् । जिल्लामा ५ हजार ८ सय ८३ हेक्टर क्षेत्रफलमा धान खेति हुँदै आएको छ । असार ३१ गतेसम्म बागलुङमा ३ हजार ८ सय २४ हेक्टर क्षेत्रफलमा धान रोपाइँ सम्पन्न भएको कृषि ज्ञान केन्द्र बागलुङका प्रमुख भानुभक्त भट्टराईले जानकारी दिए । बागलुङका दश स्थानीय तहमध्ये गलकोट नगरपालिकामा सबैभन्दा छिट्टै रोपाइँ सुरु भएको थियो । प्रमुख भट्टराईले बागलुङ नगरपालिका, जैमिनी नगरपालिका र काठेखोला गाउँपालिकाका केहि स्थानमा रोपाइँ बाँकी रहेको बताए । ढिलागरी रोपाइँ सुरु भएका तीन पालिकाका सिंचाइ नभएका स्थानमा धान रोप्न बाँकी रहेको बताए । खोलानाला भएका क्षेत्रमा यो वर्षको रोपाइँ सकिएको छ, प्रमुख भट्टराईले भने,धान फल्ने खेत धेरै भएकाले र आकाशे पानी तथा मुलको पानीको भर पर्नुपर्ने खेतहरूमा बल्ल रोपाइँ सुरु भएको छ । उनले राम्रोसँग वर्षा नहुँदा यसपटक रोपाइँ सक्न साउन महिना पुग्नुपरेको बताए । जिल्लामा स्थानीय, हाइब्रिड, जेठो बुढो, गौरिया, जेठोबुढो, राधा, खुमलटार जातका धानखेती हुँदै आएको छ । केही स्थानमा उन्नत जातको धान खेति गरिन्छ । बागलुङको तमानखोला र ताराखोला गाउँपालिकाबाहेक अन्य पालिकामा धेरै क्षेत्रमा धान लगाउने गरिन्छ । बागलुङमा हाल अधिकांशले परम्परागत धान लगाउने गरेका छन् । प्रमुख बाली धान भएपनि खडेरीका कारण रोप्ने काम ढिला भएको हो । बागलुङमा गत आर्थिक वर्षमा १८ हजार ६ सय ९० मेट्रिक टन धान फलेको कृषि ज्ञान केन्द्र बागलुङले जनाएको छ।"

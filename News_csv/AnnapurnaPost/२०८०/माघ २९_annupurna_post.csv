शीर्षक,विवरण
उद्योगी डुब्दा सरकार चल्न सक्दैन : मुख्यमन्त्री कार्की,"विराटनगर : मुख्यमन्त्री केदार कार्कीले सरकार र व्यवसायी साझेदार नभई एक रथका दुई पाङ्ग्रा भएको बताएका छन्। नेपाल उद्योग वाणिज्य महासंघ कोशी प्रदेशको छैठौं प्रदेश सभामा उनले साझेदार छुटिएर जानसक्छ तर पाङ्ग्रा छुटिँदा रथ चल्न नसके जस्तै सरकार र व्यवसायी रहेको बताएका हुन्। 'कर बिनाको सरकार चल्न सक्दैन, व्यवसायी डुब्यो भने सरकार चल्न सक्दैन,' उनले भने, 'बैंक डुब्यो भने रोजगारी पाउने अवस्था हुँदैन त्यसैले कोशी सरकारले उद्योगी व्यवसायीलाई प्रोत्साहन गर्नका लागि योजना कार्यान्वयनमा ल्याउनै लागेको छ।' महासंघको यो सभाले प्रदेशको दिगो विकासमा केन्द्रित हुन्छ भन्नेमा विश्वस्त रहेको बताएका छन्। प्रदेशको उद्यमशिलतालाई अगाडि बढाउन उद्योग दर्तासम्बन्धी नियमावली ल्याएर अनलाइनबाट नै उद्योग दर्ता, नवीकरणलगायतको काम सुरु भइसकेको मुख्यमन्त्री कार्कीले बताएका हुन्। 'अलैंचीको व्यापार भारतमात्रै होइन, तेस्रो मुलुक निकासीका लागि प्रक्रिया अगाडि बढेको छ,' उनले भने, 'कुनै पनि विषयमा दुःख दिने खालको निकास नखोजौं, भारतमा मात्रै अलैंची निकासी गर्दा मूल्यमा कमी आएको बेला यहाँका किसानलाई घाटा व्यहोर्नु पर्छ।' कानुन डर, त्रास देखाउने हतियार नभइ सहजीकरण गर्ने माध्ययम भएकोले उद्योगी व्यवसायीहरूलाई नडराउन उनले आग्रह गरेका छन्।"
मंगलबार देशका यी स्थानमा हुने छ वर्षा,काठमाडौं : मंगलबार देशभर आंशिकदेखि साधारणतया बदली रहनेछ। देशको पहाडी भूभागका एकदुई स्थानमा छिटपुटदेखि हल्का वर्षाको सम्भावना रहेको छ। देशको उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको छ। मंगलबार राति देशभर आंशिकदेखि साधारणतया बदली रहनेछ। देशको पहाडी भूभागका एकदुई स्थानमा छिटपुटदेखि हल्का वर्षाको सम्भावना रहेको छ। देशको उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको छ।
राष्ट्रपति रनिङ शिल्ड प्रतियोगिताको उपाधि छेडागाडलाई,"जाजरकोट : जाजरकोटको कार्कीगाँउमा भएको जिल्ला स्तरीय १४ औं राष्ट्रपति रनिङ शिल्ड प्रतियोगिताको उपाधि पुनः छेडागाड नगरपालिकाले जितेको छ। गत वर्षको शिल्ड विजेता छेडागाड नगरपालिकाले यसपटकको शिल्ड पनि उचालेको हो। छेडागाड नगरपालिका कार्कीगाँउ स्थित नारायणी माविको खेल मैदानमा सोमबार सम्पन्न प्रतियोगितामा १० स्वर्ण, १० रजत र ११ कास्य गरी जम्मा ३१ पदकसहित छेडागाड नगरपालिका प्रथम भएको हो। प्रतियोगितामा ९ स्वर्ण, ५ रजत र २ कास्यसहित शिवालय गाउँपालिकाले दोस्रो स्थान हासिल गरेको छ भने ८ स्वर्ण २ रजत र ६ कास्य सहित भेरी नगरपालिकाले तृतीय स्थान हासिल गरेको छ। नलगाड नगरपालिकाले १ स्वर्ण, ५ रजत र ६ कास्य जितेको छ भने बारेकोट गाउँपालिकाले १ स्वर्ण, ६ रजत र २ कास्य जितेको छ। त्यसैगरी कुशे गाउँपालिकाले १ स्वर्ण, २ रजत र ४ कास्य जितेको छ जिल्लाका ७ वटा पालिकामध्ये ६ वटा पालिकाले प्रतियोगितामा सहभागिता जनाएका थिए। बजेट अभाव रहेको भन्दै जुनिचादे गाउँपालिकाले भने प्रतियोगितामा सहभागी जनाएन। प्रतियोगितामा भलिबल, कबड्डी, मार्सल आर्ट र एथलेटिक्स तर्फका खेलहरूमा अन्तरपालिकाबीच प्रतिस्पर्धा गराइएको थियो। जिल्ला स्तरीय प्रतियोगितामा पालिकाबाट छनौट कक्षा ८ देखि १२ सम्मका १८ वर्षमुनिका ३ सय ५० बढी विद्यार्थी खेलाडी सहभागी भएका जिल्ला खेलकुद विकास समितिका अध्यक्ष नरबहादुर बस्नेतले जानकारी दिए।"
६ महिनामा ५ लाख ६० हजार विदेशी पर्यटकले नेपाल घुमे,काठमाडौं : नेपालमा विदेशी पर्यटकको आगमन बढेको छ। सोमबार सार्वजनिक भएको आर्थिक वर्ष २०८०८१ को बजेटको अर्धवार्षिक मूल्यांकन प्रतिवेदनअनुसार नेपालमा पर्यटक आगमन बढेको देखिएको हो। प्रतिवेदन अनुसार आर्थिक वर्ष २०८०८१ को पौष महिनासम्ममा ५ लाख ६० हजार विदेशी पर्यटकले नेपाल भ्रमण गरेका छन्। गत आर्थिक वर्षको यसै अवधिमा यो संख्या ३ लाख ८४ हजार मात्र रहेको थियो।
डोल्पाको जुफाल विमानस्थल बन्द गर्न सिफारिस,"डोल्पा : हिमाली जिल्ला डोल्पामा रहेको जुफाल विमानस्थल बन्द गर्न सिफारिस गरिएको छ। ठुलीभेरी नगरपालिकाका प्रमुख सुवर्ण बुढाको अध्यक्षतामा नागरिक उडड्यन प्राधिकरणको कार्यालय जुफालमा बसेको जिल्लास्थित सरोकारवालाहरूको बैठकले विमानस्थल एक महिना बन्द गर्न सिफारिस गरेको हो। विमानस्थलको धावनमार्ग मर्मत गनुपर्ने भएकाले फागुन १० गतेदेखि चैत १० गतेसम्म बन्द गर्न नेपाल नागरिक उडड्यन प्राधिकरणलाई सिफारिस गरिएको नगर प्रमुख बुढाले बताए। अहिले डोल्पासम्मको सडक मार्गको पहुँच राम्रो भएकाले यात्रुलाई आवतजावत गर्न मर्का नपर्ने भएकाले लागिएको उनको भनाइ छ। डोल्पामा यातायातको छिटो छरितो र भरपर्दो माध्यामका रूपमा रहेको हवाई यातायात नै रहेको छ। नागरिक उड्ययन प्राधिकरण जुफालका प्रमुख अमित चौरासियाले धावनमार्ग मर्मत गर्न अत्यावश्यक भएकाले एक महिना बन्द गर्न लागिएको बताए। धावन मार्गको केही भाग बसेको र उठेको भएकाले पनि नेपालगञ्ज सुर्खेत लगायतका विमानस्थलबाट आउने जहाजहरूलाई अवतरणमा समस्या हुँदै आएको उनको भनाइ छ। विकट हवाई रुट भएको र विमानस्थल जोखिम भएकाले सरकारी तथा निजी एयरलाइन्स कम्पनीहरूले मर्मत गर्न आग्रह गर्दै आएका थिए। धावनमार्ग मर्मत गरेपछि जुफाल विमानस्थलमा सुरक्षित रूपमा यात्रुहरूले आवतजावत गर्ने सक्ने उनको भनाइ छ। बैठकमा सहायक प्रमुख जिल्ला अधिकारी दामोदर ज्ञवाली,नेपाल प्रहरी,नेपाली सेना,सशस्त्र प्रहरी,राष्ट्रिय अनुसन्धान लगायत सरोकारवालाहरुको उपस्थिति रहेको थियो।"
क्यान्सर र ब्रेन ट्युमरका बिरामीलाई आर्थिक सहायता गर्ने गण्डकी प्रदेशको निर्णय,"बागलुङ : गण्डकी प्रदेश सरकारले क्यान्सर र ब्रेन ट्युमर रोगबाट पीडित बिरामीहरूलाई राहत रकम दिने भएको छ। बागलुङको धार्मिक पर्यटकीयस्थल सर्वसिद्धिधाम पञ्चकोटमा सोमबार बसेको गण्डकी प्रदेशको मन्त्रिपरिषद बैठकले प्रदेशभित्रका ७० जना क्यान्सर र ब्रेन ट्युमर रोगबाट पीडित बिरामीहरूलाई आर्थिक सहायता रकम उपलब्ध गराउने निर्णय गरेको हो। मन्त्रिपरिषदको निर्णय सार्वजनिक गर्दै गण्डकी प्रदेशकी ऊर्जा, जलश्रोत तथा खानेपानी मन्त्री सरस्वती अर्याल तिवारीले क्यान्सर र ब्रेन रोगबाट पीडित बिरामीहरूलाई आर्थिक सहायता उपलब्ध गराउनका लागि उक्त निर्णय गरिएको बताइन्। उनले प्रदेश निजामती सेवा पुरस्कारका लागि सिफारिस समितिलाई पूर्णता दिन सामाजिक विकास तथा स्वस्थ्य मन्त्रालयका सचिव प्रकाश पौडेल र सदस्यमा नेपाल सरकारका पूर्व सहसचिव विरेन्द्रबहादुर हमाललाई नियुक्त गरिएको बताइन्। उनले १० सदस्य समितिमा दुई जनालाई सोमबार निर्णय गरिएको जानकारी दिइन्। यस्तै प्रदेश सरकारले सीमा विवाद रहेको मनाङको नासोँ गाउँपालिकाको सिमाना संशोधनका लागि नेपाल सरकारलाई सिफारिस गरेको छ। मन्त्री तिवारीले नासोँ गाउँपालिकाका केही वडाहरूमा सीमाको विवाद रहेकाले सिमाना संशोधनको लागि नेपाल सरकारलाई सिफारिस गर्ने निर्णय गरिएको बताइन्। गण्डकी प्रदेश सरकारले समपुरक तथा विशेष अनुदानअन्तर्गत आयोजना कार्यक्रम समावेश गर्न नेपाल सरकार मार्फत राष्ट्रिय आयोजना आयोगमा अनुरोध गर्ने निर्णय गरेको छ। बैठकले प्रदेश आन्तरिक लेखा परीक्षण निर्देशन २०८० स्वीकृत गरेको छ। उद्योग पर्यटन वन तथा वातावरण मन्त्रालयले गण्डकी प्रदेश साझेदारी फर्मको नियम तथा व्यवस्थापन गर्नका लागि बनेको विधेयक तर्जुमाको लागि सैद्धान्तिक स्वीकृति दिने निर्णय गरेको मन्त्री तिवारीले बताइन। मन्त्री तिवारीले गण्डकी प्रदेश प्राइभेट फर्म दर्ता ऐन, २०७८ लाई संशोधन गर्न बनेको विधेयक, २०८० र सार्वजनिक सडक निर्माण, विस्तार तथा मर्मत सम्भार गर्ने सम्बन्धमा व्यवस्था गर्न बनेको विधेयक, २०८० प्रदेशसभामा पेस गर्ने मन्त्रिपरिषद बैठकले निर्णय गरेको जानकारी दिइन्। मन्त्रिपरिषद बैठकले समग्र गण्डकी प्रदेशको पर्यटन प्रवर्द्धन गरी स्थानीय जनसमुदायलाई आर्थिक सामाजिक समुन्नतिमा टेवा पुर्याउने उद्देश्यले फागुन ९ गतेदेखि २३ गतेसम्म बागलुङको सर्वसिद्धिधाम पञ्चकोटमा आयोजित अनन्तश्री ब्रह्माण्डीय महायज्ञ २०८० मा आवश्यक सहयोग र सक्रिय सहभागिताका लागि प्रदेश सरकारले अनुरोध समेत गरेको छ।"
"वैदेशिक रोजगारीमा जानेको संख्यामा कमि, रेमिट्यान्समा वृद्धि","काठमाडौं : आर्थिक वर्ष २०८०८१ को ६ महिनामा रेमिट्यान्स आयातमा वृद्धि भएको छ। यस अविधिमा ७ खर्ब ३३ अर्ब २२ करोड रुपैयाँ रेमिट्यान्स नेपाल भित्रिएको हो। आर्थिक वर्ष २०८०८१ को बजेटकोअर्धवार्षिक मूल्यांकन प्रतिवेदनअनुसार विप्रेषण आप्रवाह २५३ प्रतिशतले वृद्धि भएको हो। समीक्षा अवधिमा खुद ट्रान्सफर २४ प्रतिशतले वृद्धि भई ७ खर्ब ९९ अर्ब ५१ करोड पुगेको छ। अघिल्लो वर्षको सोही अवधिमा यस्तो ट्रान्सफर २२७ प्रतिशतले बढेको थियो। समीक्षा अवधिमा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको संख्या २४६ प्रतिशतले कमी आई २ लाख ७ हजार ९ सय ७० कायम भएको छ। त्यसैगरी, वैदेशिक रोजगारीका लागि पुनः श्रम स्वीकृति लिने नेपालीको संख्या समीक्षा अवधिमा ५ प्रतिशतले कमी भई १ लाख ३५ हजार ४ सय ३५ पुगेको प्रतिवेदमा उल्लेख छ। अघिल्लो वर्षको सोही अवधिमा यस्तो संख्या ९५ प्रतिशतले बढेको थियो। यसरी वैदेशिक रोजगारीमा जानेको संख्या अघिल्लो वर्षको ६ महिनाको तुलनामा १७९ प्रतिशतले घटेको छ।"
धान उत्पादन २ दशमलव ६ प्रतिशत घट्यो (अर्धवार्षिक मूल्यांकन प्रतिवेदनसहित),काठमाडौं : आर्थिक वर्ष २०८००८१ को प्रथम ६ महिनाको अवधिमा गत वर्षको तुलनामा धान उत्पादन घटेको छ। यसअवधिमा ४ दशमलव ३ प्रतिशत धान उत्पादन भएको हो। जुन गत वर्षभन्दा २६ प्रतिशत कम हो। नेपाल राष्ट्र बैंकले सोमबार सार्वजनिक गरेको आर्थिक वर्ष २०८००८१ को बजेटको अर्धवार्षिक मूल्यांकन प्रतिवेदनमा सो अवधिमा धान उत्पादन ४३ प्रतिशतले बढेको उल्लेख छ। जुन गत आर्थिक वर्षको यस अवधिमा ६ दशमलव ९ प्रतिशतले बढेको थियो। चालु आर्थिक वर्षको पुस महिनासम्ममा शोधान्तर स्थितिमा उल्लेख्य सुधार भएको छ। अघिल्लो वर्ष ९२ अर्ब १५ करोड बचत रहेको शोधान्तर स्थित अहिले २ अर्ब ७३ करोडले बचतमा रहेको छ। यसैगरी सो अवधिमा उपभोक्ता मूल्य सूचांकमा आधारित औसत मुद्रास्फीति ६४७ प्रतिशत रहेको छ। पूर्ण पाठ:
बलात्कार आरोप लागेपछि फरार रहेका युवा पक्राउ,राजविराज : बजारमा मोबाइल बनाउन दिएर घर फर्किँदै गरेकी महिलालाई बलात्कार गरेको आरोप लागेपछि फरार भएका युवक नौ महिनापछि सोमबार पक्राउ परेका छन्। पक्राउ पर्नेमा सप्तरीको महादेवा गाउँपालिका५ मझौरा टोलका ३२ वर्षीय मो कुर्बान मियाँ रहेका छन्। हनुमाननगर कंकालिनी नगरपालिका१ भारहदमा मोबाइल बनाउन दिएर घर फर्किँदै गर्दा जेठ ७ गते राति हनुमाननगर कंकालिनी नगरपालिका१२ स्थित महादेवा र भारदहको बीच बेलहा पुल छेउमा आरोपितले समातेर मकै बारीमा लगेर बलात्कार गरेको र रातभर राखेको २५ वर्षीया महिलाले बताएकी छिन्। उम्किएर भाग्न खोज्दा ज्यान मार्ने धम्की दिएका आरोपितले भोलिपल्ट भारत हिँड्न दवाव दिएको पीडितले बताइन्। आफ्नो सानो छोरा ल्याई दिने सर्त राखेपछि आरोपित बच्चा लिन महिलाको घर गएपश्चात पछि लागेर घर पुगेकी महिलाले होहल्ला गरेपछि आरोपित फरार भएका थिए। महिलाको सात वर्षीया छोरी तथा चार र साढे एक वर्षीय छोरा छन्। घटनापछि गाउँघरमा छलफल गरेर पञ्चेती गर्न खोजिएको स्थानीयले बताए। गाउँसमाजकै सल्लाहमा प्रहरीमा उजुरी परेको गाउँलेहरुले बताए। जिल्ला प्रहरी कार्यालयमा जेठ १४ गते उजुरी दर्ता भएको थियो। सप्तरी जिल्ला अदालतबाट जेठ २९ गते पक्राउ पुर्जी जारी भएको थियो। खोजी गर्ने क्रममा फरार आरोपित गाउँघरबाटै पक्राउ परेपछि हिरासतमा राखेर अनुसन्धान थालिएको इन्स्पेक्टर प्रमोद खड्काले बताए।
"शतक प्रहार गरेका अनिल भन्छन् अट्याकिङ खेलेको होइन, रियाक्ट गरेको हो","काठमाडौं : क्यानडाविरुद्ध शतक प्रहार गरेपछि अनिल साहको चर्चा झनै चुलिएको छ। शनिबार क्यानडाविरुद्ध कीर्तिमानी अर्धशतक प्रहार गरेपछि अनिलले राष्ट्रिय टोलीमा उत्कृष्ट पुनरागमन गरेका थिए। दोस्रो खेलमै उनले शतक प्रहार गर्दै आफूलाई अब्बल ब्याटरको रूपमा छाप छोडेका छन्। टियु क्रिकेट मैदानमा सोमबार उत्कृष्ट सुरुवात गरेका अनिलले मध्यक्रममा सम्हालिएर खेलेका थिए। उत्कृष्ट फिनिसिङ गर्दै अनिलले शतक प्रहार गरे। १२४ बल खेलेका अनिलले १२ चौका र २ छक्काको मद्दतमा ११२ रनमा अविजित रहे। यहाँसम्म आइपुग्न धेरै 'हार्ड वर्क' गरेको आयोजित पत्रकार सम्मेलनमा अनिलले बताए। राष्ट्रिय टोलीमा यसअघि दुई खेल खेलेको उनले स्मरण गरे। तर टिममा नपर्दा आफूले गरेको मेहनत भनिसाध्य नभएको उनले बताए। 'राष्ट्रिय टोलीमा छिटो आए कि ढिलो थाहा भएन। तर पाँच वर्षका दौरानमा मैले दुई खेलमात्र खेले। यसबीचमा मैले धेरै हार्ड वर्क गरे। नेटमा धेरै अभ्यास गरे। त्यही मेहनतले आज खेल्न सजिलो भएको छ,' उनले भने। उनले मैदानमा उत्रिसकेपछि टिमलाई जिताउनु नै ठूलो जिम्मेवारी हुनेगरेको बताए। उनले शतक प्रहार गर्न पाएकोमा खुसी व्यक्त गरे। 'खुसी छु। टिमको लागि जति धेरै रन बनाउन सक्यो, त्यति राम्रो हो नि। अरु खेल पनि बाँकी छन्। हेर्दै जाउँ कस्तो हुन्छ,' उनले भने। 'मैले अट्याकिङ खेलेको होइन, रियाक्ट गरेको हो। दिमागलाई शून्यमा राखेर सर्ट हेरेर रियाक्ट गरेको हुँ अनिल साह। अनिलको पारीलाई सबैले अट्याकिङ भनेर ब्यख्या गरे। पहिलो खेलमा पनि कप्तान रोहित पौडेलले 'टी२० खेलिरहनुभाथ्यो कि क्या हो दाइ' भनेर जिस्काएका थिए। अनिलले जता हाने पनि बाउन्ड्री जान थालेपछि त्यसरी खेलेको बताएका थिए। अनिलले आफूले अट्याकिङ नखेलेको प्रष्ट पारेका थिए। आफूले जोडले नभई प्लेसमेन्ट हेरेरमात्रै हान्ने गरेको उनको प्रतिक्रिया थियो। 'मैले अट्याकिङ खेलेको होइन, रियाक्ट गरेको हो। दिमागलाई शून्यमा राखेर सर्ट हेरेर रियाक्ट गरेको हुँ,' उनले भने। उनले टिमको रणनीति पनि 'वान बल ब्याटल' रहेको भन्दै जोसुकै बलर आए पनि दिमागलाई एक ठाउँमा राखेर हान्नेगरेको बताए। उनले रन बन्दा र नबन्दा दिमागलाई कसरी सन्तुलित राख्ने विषय आफ्नो लागि मुख्य कुरा भएको बताए। 'अहिले रन बनिरहेको छ। पछि रन नबन्न पनि सक्छ। बन्दा कसरी र नबन्दा कसरी दिमागलाई ठीक ठाउँमा राख्ने भन्ने पनि मुख्य कुरा छ मेरो लागि,' उनले भने। उनले शतक बनाउँदा भीम सार्कीले ठूलो सहयोग गरेको बताए। 'शतक बनाउन भीमले पनि धेरै सहयोग गरे। उनले लामो इनिङ खेल्नुपर्छ भन्थे। हामी दुवै फोकस भएर खेल्यौं। अनि नतिजा पनि हाम्रो पक्षमा आयो,' उनले भने। तेस्रो नम्बरमा आएर शतक प्रहार गरेका भीमले आफ्नो लागि अवसर भएको बताए। खेलाडीलाई हरेक म्याच महत्वपूर्ण हुनेगरेको उनको भनाइ छ। उनले सबै खेलाडी नहुँदासमेत जितिरहेको भन्दै नेपालको खेल एकदमै राम्रो बताएको बताए।"
आर्थिक अनुशासन नभए अर्थतन्त्र सुध्रिन्न : अर्थमन्त्री,"काठमाडौं :अर्थमन्त्री डा प्रकाशशरण महतले मुलुकको आर्थिक अवस्था सुध्रिदै गएको बताएका छन् । अर्थमन्त्रालयले सोमबार आयोजना गरेको पत्रकार सम्मेलनमा बजेटकाे अर्ध वार्षिक समीक्षा गर्दै अर्थमन्त्री महतले राजस्व वृद्धिदर ९ दशमल ६७ प्रतिशतले बढेको बताए । जुन यसअघि ऋणात्मक थियो । 'राजस्व संकलन वृद्धि हुने गरी सरकारले काम गरिरहेको छ ,'अर्थमन्त्रीले भने,' राजस्व बढाउनेबारे सरकारले समिति नै गठन गरेर अध्ययन गरिररहेको छ।' उनले विदेशी सहयोग समेत बढने दावी गरे । विदेशी लगानीको वातावरण समेत बन्दै गएको उनको भनाइ छ। केन्द्र सरकारसँग बजेट धेरै छैन, बजेट स्थानीय तह र प्रदेश तहमा बाँडिएको छ ,तर विकास माग्न चाँहि सबैजना केन्द्रमा आउनुहुन्छ , 'अर्थमन्त्री महतले भने,'विकास खोज्न प्रदेश र स्थानीय तहमा पनि जानुपर्यो । लक्ष्यअनुरुपको आम्दानी हुने अवस्था नभएको भन्दै अर्थमन्त्री महतले अर्थतन्त्र सुधार्न आर्थिक अनुशासन जरुरी रहेको जिकिर गरे।"
"ठेकेदार दोषी छैनन्, ठेक्का लगाउने बढी दोषी छन् : अर्थमन्त्री","काठमाडौं : अर्थमन्त्री प्रकाशशरण महतले गलत मान्छेहरूले ठेक्का दिँदा राज्यमाथि दायित्व बढेको बताएका छन्। सोमबार सिंहदरवारमा भएको पत्रकार सम्मेलनमा उनले ठेकेदारहरूलाई बचाउ गर्दै राज्य संयन्त्रमाथि नै प्रश्न उठाएका हुन्। 'ठेकेदारले काम गरे, त्यो उनीहरूको दोष होइन। स्रोत नभई जसले ठेक्का दिए उनीहरूको दोष हो,' उनले भने। कतिपय योजनाको मिति पुग्दासमेत पूरा हुन नसकेको र ठेकेदारहरूले समेत काम गरेको रकम नपाएको सन्दर्भमा अर्थमन्त्री महतले सो कुरा बताएका हुन्। उनले कुनै पनि काम भन्नेलाई नभएर गर्नलाई भन्ने गरेको बताए। तर राज्यका कतिपय नीतिले समस्या पैदा गर्ने गरेको उनको भनाइ छ। 'कतिपय हाम्रै नीतिका कारण काम गर्न समस्या पैदा हुन्छ। समस्या हुने ठाउँहरूमा सुधारका काम भइरहेको छ। धेरै सुधारका कार्यक्रम कार्यान्वयनमा पनि लगेका छौं। सुधारका इन्डिकेटर छिट्टै देखिन्छ,' उनले भने।"
विवाहेत्तर सम्बन्धका कारण प्रमिलाको हत्या,काठमाडौं : प्रहरीले काठमाडौंको विजय चोकस्थित सिराहाधनुषा गेष्ट हाउसमा प्रमिला दमाईको हत्या गरेको अभियोगमा एक जनालाई पक्राउ गरेको छ। जिल्ला प्रहरी परिसर काठमाडौंले सोमबार पत्रकार सम्मेलन गर्दै प्रमिला दमाईको हत्या गरेको अभियोगमा दोलखा बैतेश्वर घर भइ काठमाडौं बस्ने कुमार श्रेष्ठलाई पक्राउ गरेको जनाएको हो। गत शनिबार होटलमा एक महिला मृत फेला परेको भन्ने जानकारी प्राप्त भएपछि प्रहरी वृत्त गौशाला र जिल्ला परिसर काठमाडौंको संयुक्त टोलीले अनुसन्धान गरेको थियो। मृतक प्रमिला होटलमा एक पुरुषसँग बस्दै आएको प्रारम्भिक अनुसन्धानबाट खुलेको र थप अनुसन्धान गर्दै जाँदा होटलमा सँगै बस्ने व्यक्ति कुमार श्रेष्ठ रहेको खुलेको जिल्ला प्रहरी परिसर काठमाडौंका एसएसपी भूपेन्द्रबहादुर खत्रीले बताए। कुमार र प्रमिलाबीच लामो समयदेखि प्रेम सम्बन्ध रहेको र उक्त सम्बन्धका बारेमा दुवै परिवारलाई समेत जानकारी रहेको प्रहरीले जनाएको छ। प्रमिलाले कुमारलाई विवाह गर्न भने पनि नमानेको र त्यही विषयलाई लिएर पटकपटक झगडासमेत हुने गरेको एसएसपी खत्रीले जानकारी दिए। त्यही विषयलाई लिएर प्रमिलाको घाँटीमा कसेर हत्या भएको अनुसन्धानबाट खुलेको थियो। हत्या गरेर फरार भएका कुमार श्रेष्ठलाई काठमाडौंको बुद्धनगरबाट आइतबार पक्राउ गरिएको प्रहरीले जनाएको छ। प्रतिवादीबाट घटना हुँदा लगाएको टिसर्ट च्यातिएको अवस्थामा बरामद गरिएको छ भने घटना हुँदा प्रयोग गरिएको भनिएको टिसर्ट सीसीटिभीबाट समेत पुष्टि भएको प्रहरीले जानकारी दिएको छ।
अनिल साहले क्यानडाविरुद्ध हाने शतक,काठमाडौं : अनिल साहले क्यानडाविरुद्ध शतक प्रहार गरेका छन्। टियु क्रिकेट मैदानमा एक दिवसी खेलको अन्तिम खेलमा अनिलले ११६ बलमा शतक प्रहार गरेका हुन्। उनले ११ चौका र १ छक्कासहित १०० रन बनाएका हुन्। अनिलको यो पहिलो अन्तर्राष्ट्रिय शतक हो। यसअघि क्यानडाविरुद्धकै खेलमा अनिलले कीर्तिमानी अर्धशतक प्रहार गरेका थिए। उनले १९ बलमै ५० रन बनाएर कीर्तिमान बनाएका थिए।
"कोकिल मिडियाको कारोबार रोक्का गर्ने विज्ञापन बोर्डको निर्णय, दस हजार जरिवाना तिराइयो","काठमाडौं : विज्ञापन बोर्डले 'कोकिल मिडिया' एजेन्सीलाई कारबाही गरेको छ। मनपरी सेवा शुल्क तोकेपछि बोर्डको बैठकले कोकिल मिडियालाई १० हजार जरिवानासहित असार मसान्तसम्म कारोबार रोक्का गर्ने निर्णय गरेको हो। नसर्ने रोग रोकथाम तथा नियन्त्रणसम्बन्धी विज्ञापन प्रसारण गर्न राष्ट्रिय स्वास्थ्य शिक्षा, सूचना तथा सञ्चार केन्द्रसँग उक्त एजेन्सीले गत असोज १२ मा गरेको सम्झौतामा विपरीत शुल्क लिने तयारी गरेको पाइएको छ। बोर्डका प्रवक्ता निशानराज गौतमका अनुसार कोकिल मिडियाले उल्लेखित रकमभन्दा अत्यधिक सेवा शुल्क लिनेगरी विज्ञापन प्रसारणको आदेश दिएको पाइएकाले कारबाही गरिएको बताए। कोकिलले केन्द्रसँग विज्ञापन प्रसारणबापत प्रति स्पट रु१०६।६१ मा सम्झौता गरी एफएम रेडियोमा प्रति स्पट रु ११ । ११ मा प्रसारण आदेश दिई प्रति स्पट रु९८।५० अर्थात् ९८६५८ प्रतिशत सेवा शुल्क लिने तयारी गरेको पाइएपछि बोर्डले कारवाहीको गरेको प्रवक्ता गौतमले बताए। त्यतिमात्र होइन, कोकिल मिडियाले ५२ वटा एफएम रेडियोबाट विज्ञापन प्रसारण गर्नुपर्नेमा २० वटा एफएम रेडियोमा मात्र विज्ञापन प्रसारणको आदेश दिएको पाइएको छ। 'बोर्डको माघ १९ गते बसेको बैठकले विज्ञापन (नियमन गर्ने) नियमावली २०७७ (पहिलो संशोधनसमेत) को नियम ११ख को उपनियम (१) बमोजिम २०८१ साल असार मसान्तसम्म उक्त एजेन्सीको विज्ञापन कारोबार रोक्का राख्ने र सो अवधिसम्म उक्त एजेन्सीलाई विज्ञापन बोर्डमा सूचीकरणसमेत नगर्ने निर्णय गरेको छ। कोकिल मिडियाले अत्याधिक सेवा शुल्क राखी कालोबजारी गरेको छानविनका क्रममा पाइएपछि कारबाही गरिएको हो,' बोर्डले जारी गरेको विज्ञप्तिमा भनिएको छ। मनपरी शुल्क लिने तयारी गरेपछि एफएम रेडियोहरूले गत असोज १८ गते विज्ञापन बोर्डमा उजुरी दिएका थिए। उक्त उजुरीउपर छानविन गर्न बोर्डले असोज २३ गते तीन सदस्यीय छानविन समिति बनाएर अनुसन्धान गरेको थियो। अनुसन्धानको क्रममा अत्याधिक सेवा शुल्क लिने, तोकिएका सबै सञ्चार माध्यममा विज्ञापन प्रसारण नगर्ने तथा नियमानुसार सूचीकृत भएका विज्ञापन एजेन्सी र सञ्चारमाध्यमसँग मात्र विज्ञापन कारोबार गर्नुपर्नेमा त्यसो गरेको नपाइएपछि कोकिल मिडियालाई कारबाही गरिएको बोर्डले जनाएको छ।"
मुगुको खत्याड गाउँपालिकामा पनि जनयुद्ध दिवसमा सार्वजनिक बिदा,मुगु : मुगुको खत्याड गाउँपालिकामा पनि सर्वोच्च अदालतको आदेशको अवज्ञा गर्दै जनयुद्ध दिवसमा सार्वजनिक बिदा दिने निर्णय गरेको छ। खत्याड गाउँपालिकाका कार्यवाहक अध्यक्ष भरतबहादुर शाहीले हस्ताक्षर गरेको विज्ञप्तिअनुसार जनयुद्ध दिनलाई स्मरण गर्दै सार्वजनिक बिदा दिने निर्णय गरिएको हो। दिवसका दिन गाउँपालिका अन्तर्गतका सबै सरकारी तथा गैरसरकारी संस्था बन्द रहने छन्।
संवैधानिक कानुनका विज्ञ भन्छन् 'सर्वोच्चको आदेशविरुद्ध कार्य गर्नु अदालतको अवहेलना',"काठमाडौं : संवैधानिक कानुनका विज्ञहरूले सर्वोच्च अदालतको आदेशका आधारमा गृह मन्त्रालयले फागुन १ गते सार्वजनिक बिदा नरहेको प्रष्ट पार्दासमेत केहि स्थानीय निकायहरूले बिदा घोषणा गर्नु अराजकता को संज्ञा दिएका छन्। सर्वोच्च अदालतको आदेश विपरीत नेकपा माओवादी केन्द्रले जितेका दुई दर्जन बढी स्थानीय तहले जनयुद्ध दिवस भन्दै फागुन १ गते सार्वजनिक बिदाको घोषणा गरेका छन्। सर्वोच्च अदालतमा फागुन १ गते जनयुद्ध दिवस मनाउने सरकारको निर्णयविरुद्ध रिट निवेदन परेको थियो। सर्वोच्चका न्यायाधीशद्धय डाआनन्दमोहन भट्टराई र महेश शर्मा पौडेलको संयुक्त इजलासले रिट निवेदनमाथि सुनुवाई गर्दै बिदा दिने निर्णय गत पुस १३ गते नै बदर गरेको थियो। संवैधानिक कानुनका विज्ञ पूर्णमान शाक्यले सर्वोच्चको फैसला नमान्ने स्थानीय तहलाई अदालतको अवहेलनामा मुद्दा चलाउन सकिने बताए। सर्वोच्च अदालतको फैसला पालना गर्नु बाध्यकारी भए पनि त्यसको अटेर गर्दै सार्वजनिक बिदा दिएका निकायहरूलाई अदालतको अवहेलना भएको संवैधानिक कानुनका विज्ञले टिप्पणी गरेका छन्। संवैधानिक कानुनका विज्ञ पूर्णमान शाक्यले सर्वोच्चको फैसला नमान्ने स्थानीय तहलाई अदालतको अवहेलनामा मुद्दा चलाउन सकिने बताए। स्थानीय तहले कुनै चाडबाडको सम्बन्धमा बिदा दिनु अर्कै कुरा हो, सर्वोच्च अदालत बार एसोसियसनका पूर्व अध्यक्ष शाक्यले भने, यो त राष्ट्रिय विषय (इस्यु ) हो। त्यसैले स्थानीय तहले हामी मान्दैनौं भन्न मिल्दैन। सर्वोच्चको फैसला र गृह मन्त्रालयको निर्देशन नमान्नु स्थानीय निकायको अराजकता हो। पूर्वमहान्यायाधीवक्ता एवं बरिष्ठ अधिवक्ता रमेश बडालले सर्वोच्चको फैसलाविरुद्ध स्थानीय निकायले बिदा दिन नमिल्ने बताए। उनले थपे,अदालतको अवहेलनाजन्य विषय भएकाले सार्वजनिक बिदा दिने स्थानीय निकायलाई कारवाही हुनसक्छ। संविधानप्रतिको बुझाइमा एकरुपता जरुरी लुम्बिनी प्रदेशको रोल्पाका सुनछहरी गाउँपालिका, रोल्पा नगरपालिका, माडी गाउँपालिका, सुनील स्मृति गाउँपालिका र परिवर्तन गाउँपालिकाले सार्वजनिक बिदा दिने निर्णय गरेका हुन्। रोल्पा नगरपालिका र चौंरीदेउरालीले माघ २५ गते र माडी गाउँपालिकाले माघ २४ सूचना निकालेका थिए। प्यूठानको माण्डवी गाउँपालिकाले पनि फागुन १ गते बिदा दिएको छ। बागमती प्रदेशको काभ्रेको चौंरीदेउराली गाउँपालिका, सिन्धुपाल्चोकको लिसंखु पाखर गाउँपालिका, चौतारा साँगाचोकगढी गाउँपालिका र धादिङको बेनीघाट रोराङ गाउँपालिकाले सूचना निकालेर बिदा दिने निर्णय गरेका हुन्। धादिङको गजुरी गाउँपालिकामा भने गाउँपालिका अध्यक्षले बिदाको सूचना निकालेपछि उपाध्यक्षले जनयुद्ध दिवसका नाममा फागुन १ गते सार्वजनिक बिदा नभएको सूचना जारी गरेकी छन्। रोल्पा नगरपालिकाले लुम्बिनी प्रदेशको राजपत्र अनुसार स्थानीय तहको आवश्यकतालाई मध्यनजर गरी स्थानीय तहको निर्णयबाट १ दिन सार्वजनिक बिदा दिन मिल्ने प्रावधान अनुसार बिदा दिएको जनाएको छ। त्यस्तै अन्य दुईदुई गाउँपालिकाले भने गाउँ कार्यपालिकाको निर्णय अनुसार बिदा दिइएको उल्लेख गरेका छन्। यसैगरी कर्णाली प्रदेशको कालीकोटको कालीकोटकोपँलाता गाउँपालिका,राष्कोट नगरपालिका,पँचालझरना गाउँपालिका र महावै गाउँपालिकाले फागुन १ गते जनयुद्ध दिवसमा सार्वजनिक बिदा दिने निर्णय गरेका छन्। जाजरकोटको नलगाड नगरपालिका, डोल्पाको मुड्केचुला गाउँपालिका, हुम्लाको सिमकोट गाउँपालिका र ताजाकोट गाउँपालिका, सल्यानको कुमाख गाउँपालिका१ ले पनि फागुन १ मा सार्वजनिक बिदा दिने निर्णय गरेका छन्। रुकुमपश्चिमको आठबिसकोट नगरपालिका, चौरजहारी नगरपालिका, त्रिवेणी गाउँपालिका, सानीभेरी गाउँपालिका र बाँफीकोट गाउँपालिकामा पनि बिदा दिइएको छ। काठमाडौं महानगरपालिकाका कानुनी सल्लाहकार समेत रहेका अधिवक्ता अर्यालका अनुसार संघ,प्रदेश र स्थानीय तह (समन्वय तथा अन्तरसम्बन्ध ऐन २०७७ विपरीत विवाद उत्पन्न हुने गरि स्थानीय तहले काम गर्न नपाउने बताए। कोशी प्रदेशको सोलुखुम्बुको थुलुम दूधकोशी गाउँपालिका, उदयपुरको लिम्चुङबुङ गाउँपालिकाले पनि जनयुद्ध दिवसको नाममा सार्वजनिक बिदा दिने घोषणा गरेको छ। गण्डकी प्रदेशको गोरखाका तीनवटा गाउँपालिकाले पनि जनयुद्ध दिवसका नाममा फागुन १ मा सार्बजनिक बिदा दिने निर्णय गरेका छन्। अजीरकोट,गण्डकी र भीमसेनथापा गाउँपालिकाले जनयुद्ध दिवसका नाममा बिदा दिएका हुन्। यसैगरी बागलुङको ताराखोला गाउँपालिकाले पनि फागुन १ गते सार्वजनिक बिदा दिएको छ। सुदूरपश्चिम प्रदेशको कैलालीको मोहन्याल गाउँपालिकाले जनयुद्धका नाममा बिदा दिने घोषणा गरेको छ। संवैधानिक कानुन व्यवसायी मञ्चका अध्यक्ष ओमप्रकाश अर्यालका अनुसार सर्वोच्चले संविधानको मर्मअनुरुप फैसला गरेकाले सबै निकायले पालना गर्नुपर्ने बताए। संविधानको मर्म, भावनाअनुरुप फैसला भएको हो। यो फैसलाको पालना सबैलाई बाध्यकारी हुन्छ,अर्यालले भने, स्थानीय तहले पालना नगर्नु भनेको अराजकता हो। सर्वोच्च अदालतको आदेश विपरीत नेकपा माओवादी केन्द्रले जितेका दुई दर्जन बढी स्थानीय तहले जनयुद्ध दिवस भन्दै फागुन १ गते सार्वजनिक बिदाको घोषणा गरेका छन्। काठमाडौं महानगरपालिकाका कानुनी सल्लाहकार समेत रहेका अधिवक्ता अर्यालका अनुसार संघ,प्रदेश र स्थानीय तह (समन्वय तथा अन्तरसम्बन्ध ऐन २०७७ विपरीत विवाद उत्पन्न हुने गरि स्थानीय तहले काम गर्न नपाउने बताए। अधिवक्ता अर्यालले थपे,संविधान,कानुनप्रतिको बुझाइमा तीनै तहबीच (संघ,प्रदेश र स्थानीय) एकरुपता हुनुपर्छ। सर्वोच्च अदालतले भने जनयुद्ध शब्दमा राष्ट्रिय सहमति नभएको तथा सङ्क्रमणकालीन न्यायमा समेत यसले प्रभाव पर्ने ठहर गर्दै दिवस बदरको आदेश दिएको छ। २०७९ माघ २९ गते प्रधानमन्त्री पुष्पकमल दाहाल 'प्रचण्ड 'नेतृत्वको मन्त्रिपरिषद्ले फागुन १ गते जनयुद्ध दिवस मनाउने र सो दिन सार्वजनिक बिदा दिने निर्णय गरेको थियो। सर्वोच्चले संविधानले नचिनेको जनयुद्ध शब्दको प्रयोग गरी दिवस भनी सार्वजनिक बिदा दिने सरकारको निर्णय संवैधानिक व्यवस्था,संविधानमा प्रयोग भएका शब्द,संवैधानिक नैतिकता,संविधानको मर्म र भावनाअनुकूल नदेखिएको ठहर छ।"
"निर्यात ७२ प्रतिशत, आयात ३८ प्रतिशतले घट्यो",काठमाडौं : आर्थिक वर्ष २०८००८१ को पहिलो ६ महिनामा निर्यात र आयातमा कमी आएको छ। पुस महिनाको अवधिमा कूल वस्तु निर्यातमा ७२ प्रतिशत र आयातमा ३८ प्रतिशतले कमी आएको हो। अर्थमन्त्रालयमा आयोजित पत्रकार सम्मेलनमा अर्थमन्त्री डाप्रकाशशरण महतले निर्यातमा कमी हुनुमा उत्पादन कम्पनीहरूले गति लिन नसक्नु् नै मुख्य कारण रहेको बताए। अर्थमन्त्री महतले आयातमा कमीबारे सम्बन्धित निकायसँग छलफल भइरहेको जानकारी दिए। यसैगरी यो अवधिमा २४ अर्ब ४८ करोड मूल्य बराबरको थप धितोपत्र सूचीकृत भएको छ। बजार पूँजीकरण ३३ खर्ब ३० अर्ब ७५ करोड रहेको अवस्था रहेको उक्त प्रतिवेदनमा उल्लेख छ। यो अवधिमा विप्रेषण आप्रवाह (नेपाली मुद्रा) २५३० प्रतिशतले बढेको छ। यो ७ अर्ब ३३ अर्ब २२ करोड पुगेको अवस्था हो। अघिल्लो वर्षको सोही अवधिमा विप्रेषण आप्रवाह २४३ प्रतिशत बढेको थियो।
नेपालले क्यानडाविरुद्धको शृङ्खला गर्यो क्लिन स्वीप,काठमाडौं : नेपालले क्यानडाविरुद्धको एक दिवसीय शृङ्खला क्लीन स्वीप गरेको छ। अनिल साह र भीम सार्कीको कीर्तिमानी साझेदारीसँगै नेपालले क्यानडाविरुद्धको अन्तिम खेलमा ९ विकेटको शानदार जित हात पारेको हो। नेपालका लागि अनिल र भीमले शतक प्रहार गरे। ओपनर अनिलले १२४ बलमा १२ चौका र २ छक्कासहित ११२ रनमा अविजित रहे भने १२९ बल खेलेका भीम ११ चौका र १ छक्कासहित १०१ रनमा अविजित रहे। यसअघि ओपनर कुशल भुर्तेल १३ रन बनाएर आउट भएका थिए। नेपालले पहिलो खेलमा ७ रनको रोमाञ्चक जित हात पारेको थियो भने दोस्रो खेल ४ विकेटले जितेको थियो। त्यस्तै नेपालले फागुन ३ गतेदेखि आइसीसी लिग २ को खेल खेल्दैछ। नेपालले नामिबिया र नेदरल्यान्ड्ससँग आइसीसी लिग २ को खेल खेल्नेछ। त्यसलगत्तै नामिबिया र नेदरल्यान्ड्ससँगै टी२० सिरिज खेल्नेछ।
नेपालमा मानवअधिकारको अवस्था खस्किँदै गएकोमा अधिकारवादीहरूको चिन्ता,"तानसेन : नेपालमा मानवअधिकारको अवस्था खस्किँदै गएकोप्रति अधिकारवादीहरूको चिन्ता व्यक्त गरेका छन्। नेपाल मानवअधिकार संगठनको १५ औं राष्ट्रिय सम्मेलनलाई सम्बोधन गर्दै मानव अधिकारकवादीहरूले चिन्ता व्यक्त गरेका हुन्। संविधानमा उत्कृष्ट मानवअधिकारको व्याख्या गरे पनि सरकार चलाउनेहरूले मानवअधिकारको धज्जी उडाएको उनीहरूको आरोप छ। उनीहरूले संविधानमा सबै किसिमको मानवअधिकारको ग्यारेन्टी गरिए तापनि व्यवहारमा लागू नगरिएको बताए। राजनीतिक दलका शीर्ष नेताहरू आआफ्नो फाइदाका लागि जस्तोसुकै गलत काम गर्न, कानुनको छिद्र प्रयोग गरेर मानवअधिकारको उल्लंघन गरी जघन्य अपराधमा सक्रिय भएकाले नेपालको मानवअधिकारको अवस्था दयनीय भएको अधिकारकर्मीको निष्कर्ष छ। महिलाका नाममा अधिकांस राजनीतिक दलका श्रीमतीहरू सांसद भएको, हत्या हिंसा आतंक, भ्रष्टाचार, अनियमिता, घूसखोरी लगायतका काम गर्नेलाई फूलमाला लगाउने, अपराध गर्दा समेत मनोबल बढाउने घटनाहरूले नेपालको मानवअधिकारको अवस्था उजागर गरेको मानव अधिकारवादीहरूले जोड दिएका छन्। मानवअधिकारवादीहरू प्रा डा कपिल श्रेष्ठ, सुदिप पाठक, चरण पसाई, इन्द्रप्रसाद अर्याल, बाबुराम गिरी, दिनेश त्रिपाठी, महामुनिश्वर आचार्य, त्रिलोचन पौडेल लगायतले विश्वमा नेपाल मानवअधिकारको क्षेत्रमा धेरै तल झरेको बताए। लुम्बिनी प्रदेशका सभामुख तुलाराम घर्तीमगरले नियम कानुन हातमा लिने, नैतिकता, इमान्दारिता, अनुशासन सबै तोडेर स्वेच्छाचारी ढंगबाट चल्ने प्रवृत्ति उच्च तहका नेताहरूमा रहेको कारण मानवअधिकारको अवस्था नाजुक हुँदै गएको बताए। संघीय सांसद ठाकुरप्रसाद गैरेले अहिलेको गठबन्धन सरकारले नेपाल ऐन शंसोधन गरी राजनीतिक आन्दोलनमा भएका हत्या हिंसालाई आम माफी दिन सक्ने व्यवस्थाको तयारी गरिरहेको तथा संक्रमणकालीन न्याय सम्बन्धी विधेयक बहुमतका आधारमा संसदबाट पास गर्ने तयारी भइरहेकोले खबरदारी गर्न मानवअधिकारवादी संघ संस्थाहरूलाई अनुरोध गरे। लुम्बिनी प्रदेश सांसद वीरबहादुर रानाले राजनीति आड तथा सत्ता र शक्तिको आडमा मानवअधिकार हनन, स्वेच्छाचारी, भ्रष्टाचार अनियमिता बढेको बताए । ८ सदस्यीय नेतृत्व चयन तानसेनमा सम्पन्न सम्मेलनबाट इन्द्रप्रसाद अर्यालको अध्यक्षतामा ८ सदस्यीय नेतृत्व चयन गरेको छ। सम्मेलनले कोशी प्रदेशबाट हिराबहादुर निरौला, मधेश प्रदेशबाट विमल ठाकुर, बागमती प्रदेशबाट राजु निरौला, गण्डकी प्रदेशबाट लक्ष्मीदेवी जिसी, लुम्बिनी प्रदेशबाट त्रिलोचन पौडेल, कर्णाली प्रदेशबाट लिलाराज रोकाया र सुदूरपश्चिम प्रदेशबाट दिनेशराज जैसी चयन भएका छन्।"
वीरगन्जमा झण्डै डेढ करोडको सामानसहित दुईवटा ट्रक नियन्त्रण,"वीरगन्ज : वीरगन्जबाट प्रहरीले भन्सार राजश्व छलेको आशंकामा १ करोड ३९ लाखभन्दा बढीको सामानसहित दुईवटा मालवाहक ट्रक नियन्त्रणमा लिएको छ। औषधि,लत्ताकपडा तथा अन्य खुद्रा सामान बोकेर वीरगन्जबाट भैरहवा र झापातर्फ जाँदै गरेका दुई वटा ट्रक प्रहरीले नियन्त्रणमा लिएको हो। पर्साका प्रहरी प्रवक्ता तथा प्रहरी नायब उपरीक्षक कुमार विक्रम थापाका अनुसार वीरगन्जबाट भैरहवातर्फ जाँदै गरेको ना ५ ख ८५६५ नम्बरको मालवाहक ट्रक वीरगन्ज २१ परवानीपुरमा प्रहरीले रोकेर चेकजाँच गरेको थियो। त्यस क्रममा उक्त ट्रकबाट बिलबिजक शंकास्पद रहेको ७० लाख ४३ हजार ७०५ रुपैयाँ बराबरको सामान फेला परेपछि नियन्त्रणमा लिइएको प्रहरी नायब उपरीक्षक थापाले जानकारी दिए। यस्तै वीरगन्जबाटै अर्को मालवाहक ट्रक पनि नियन्त्रणमा लिइएको थापाले बताए। उनका अनुसार वीरगन्जबाट झापातर्फ जाँदै गरेको प्रदेश १०१००१ ख ३९१५ नम्बरको ट्रक वीरगन्ज१४ गण्डक चोकमा प्रहरीले रोकेर चेकजाँच गर्दा उक्त ट्रकबाट पनि बिलबिजक शंकास्पद रहेको ६९ लाख १५ हजार १६९ रुपैयाँ बराबरको लत्ताकपडा तथा औषधि बरामद गरिएको थापाले बताए। नियन्त्रणमा लिइएका दुवै मालवाहक ट्रकलाई आवश्यक अनुसन्धान र कारबाहीका लागि राजस्व अनुसन्धान कार्यालय पथलैया बारामा बुझाइएको थापाले जानकारी दिए।"
कालीकोटका चार स्थानीय तहमा जनयुद्धका नाममा सार्वजनिक बिदा,"कालीकोट : कालीकोटको चारवटा स्थानीय तहले पनि सर्वोच्च अदालतको आदेशको अवज्ञा गर्दै जनयुद्ध दिवसमा सार्वजनिक बिदा दिने निर्णय गरेका छन्। जिल्लाको पँलाता गाउँपालिका, राष्कोट नगरपालिका, पँचालझरना गाउँपालिका र महावै गाउँपालिकाले फागुन १ गते जनयुद्ध दिवसमा सार्वजनिक बिदा दिने निर्णय गरेका हुन्। जनयुद्ध दिवसमा सार्वजनिक बिदा दिने निर्णय गरेपछि आलोचना हुन थालेको छ। पलाँता गाउँपालिका५ का वडाध्यक्ष तिलक बमले सर्वोच्च आदेश नमानेर बिदा दिनु उचित नभएको बताए। उनले पालिकाले बिदा दिएको भए पनि वडाका कार्यालय बन्द नहुने बताए। पँचालझरना गाउँपालिकाका अध्यक्ष देवराज शाही अग्नीले कार्यपालिकाको बैठक बसेर बिदा दिने निर्णय गरिएको बताए। यसअघि जनयुद्ध दिवसका अवसरमा फागुन १ गते सार्वजनिक बिदा दिने सरकारी निर्णयविरुद्ध परेको रिटमाथि शुक्रबार सुनुवाइ गर्दै न्यायाधीश आनन्दमोहन भट्टराई र महेश शर्मा पौडेलको इजलासले यस्तो आदेश दिएको थियो। जनयुद्ध शब्दमा राष्ट्रिय सहमति बनिनसकेको र संक्रमणकालीन न्यायका काममा संलग्न संस्थाको भावी काममा समेत प्रभाव पर्नसक्ने ठहर गर्दै सर्वोच्चले सरकारको सो निर्णय कार्यान्वयन नगर्न सर्वोच्च अदालतले गत पुस १३ गते आदेश दिएको हो।"
भीम सार्कीले पनि हाने शतक,काठमाडौं : भीम सार्कीले क्यानडाविरुद्ध शतक प्रहार गरेका छन्। टीयु क्रिकेट मैदानमा क्यानडाविरुद्धको अन्तिम एक दिवसीयमा भीमले शतक प्रहार गरेका हुन्। उनले १२७ बलमा ११ चौका र १ छक्कासहित १०० रन बनाएका हुन्। यसअघि ओपनर अनिल साहले शतक प्रहार गरेका थिए।
संसदीय टोलीले प्रधानमन्त्रीलाई बुझायो चीन भ्रमणको प्रतिवेदन,"काठमाडौं : चीन भ्रमणबाट फर्किएको संसदीय टोलीले प्रधानमन्त्री पुष्पकमल दाहालसमक्ष प्रतिवेदन बुझाएको छ। प्रधानमन्त्री तथा मन्त्रिपरिषद्को कार्यालयमा सोमबार नेकपा माओवादी केन्द्रका मुख्य सचेतक हितराज पाण्डे नेतृत्वको टोलीले प्रधानमन्त्रीलाई भेटेर प्रतिवेदन बुझाएको हो। भ्रमण टोलीले सरकारलाई १४ वटा सुझाव समेत दिएको छ। प्रतिवेदन बुझ्दै प्रधानमन्त्री दाहालले आगामी वर्षको नीति तथा कार्यक्रममा सुझावहरूलाई समेट्ने प्रतिबद्धता जनाएका छन् । औपचारिक भ्रमणबाट तपाईंहरुले दिनुभएका सुझावलाई नीति तथा कार्यक्रममा समेट्ने प्रयास गर्नेछौं,प्रधानमन्त्रीले भने,भ्रमणमा सिकेका कुरा नेपालमा पनि कार्यान्वयनमा लैजानुपर्छ भन्ने भ्रमण टोलीको सुझावप्रति सकारात्मक छु । चीनको वाणिज्य मन्त्रालय अन्तर्गतको एकेडेमी फर इन्टरनेसनल बिजनेस अफिसियल्स (एआईबीओ) को निमन्त्रणमा नेपाली सांसदको टोली पुस २ गतेदेखि १४ गते चीन भ्रमणमा गएको थियो। प्रतिनिधि सभाका १४, राष्ट्रिय सभाका ३ र संघीय संसद सचिवालयका सचिव सुदर्शन खड्का समेत ३ जना अधिकृतहरू चीन भ्रमणमा गएका थिए। प्रतिवेदन बुझाएपछि भ्रमण टोलीका नेता पाण्डेले लिखित प्रतिवेदन सभामुख, राष्ट्रिय सभाका अध्यक्ष, संघीय संसद सचिवालय र नेपाल सरकारलाई बुझाएर कार्यान्वयनका लागि आग्रह गरिएको बताए । भ्रमण टोलीले सरकारलाई दिएका सुझावहरू जनता केन्द्रित विकासको मोडलले नै विकास र समृद्धि ल्याउने देखिन्छ । नीतिगत निरन्तरता आवश्यक हुने देखिन्छ । दुई देश वीच भएका विगतका समझदारीहरुलाई इमान्दारिताका साथ कार्यान्वयन गर्नु पर्ने देखिन्छ । विकासका लागि भूमि माथि राज्यको अधिकार बलियो हुनु पर्ने देखिन्छ । चिनियाँहरुलाई लगानीको वातावरण निर्माण गर्नु पर्ने देखिन्छ । चिनियाँ पर्यटकलाई आकर्षण गर्ने कार्यक्रमहरु ल्याउनु पर्ने देखिन्छ । गरिवी निवारणमा चीनले प्राप्त गरेको सफलताबाट नेपालले पाठ सिकी ग्रामीण वस्तीहरुलाई सडक सञ्जालले जोड्ने, किसानहरुलाई मल, बीउ, उपकरण उपलब्ध गराउने, पर्यटकीय सम्भावना भएका गाउँहरुको विकास गर्ने, नयाँ गाँउहरुको विकास गर्ने, सूचना प्रविधि र अन्य सुविधाहरु उपलब्ध गराउने कार्य गर्नु पर्दछ । विकास र वातावरणलाई संग संगै लैजानु पर्दछ । भ्रमण कार्यक्रमबारे समयमा नै सम्बन्धित पक्षले संसद सचिवालयलाई जानकारी गराउनु पर्दछ र भ्रमणको पूर्वतयारी राम्ररी गरेरमात्र भ्रमण कार्यक्रम तय हुनुपर्दछ । भ्रमण पूर्वसम्बन्धित मुलुकका विविध पक्षबारे जानकारी गराउने प्रि विफिङ्ग कार्यक्रम गरिनु पर्दछ । भ्रमणलाई संस्थागत गर्नुपर्दछ । चीनसँगका सीमा नाकाहरु खोल्ने,व्यवस्थित गर्न जोड दिनुपर्दछ । चीनस्थित नेपाली राजदूतावासको भवन बनाउन आवश्यक बजेट व्यवस्थापन गर्नुपर्ने देखिएको छ । चीन भ्रमण र अनुभव आदान प्रदानका लागि संस्थागतरुपमा नै संघ, प्रदेश तथा स्थानीय तहलाई पनि समेट्नुपर्दछ ।"
रुपान्तरण अभियानमा कम खट्ने कार्यकर्तालाई माओवादीले कारवाही गर्ने,"काठमाडौं : नेकपा माओवादी केन्द्रले सञ्चालन गरेको चार महिने 'जनतासँग माओवादी विशेष रुपान्तरण अभियान' को समीक्षा गरेको छ। राष्ट्रिय सभागृहमा दुई दिनसम्म चलेको माओवादी केन्द्रको केन्द्रीय कमिटी बैठकले अभियानमा खट्ने कार्यकर्ताको मूल्यांकनको आधारमा समूह विभाजन गरी कम खट्ने कार्यकर्तालाई कारवाही गर्ने निर्णय गरेको छ। पार्टीका उपाध्यक्ष एवं प्रवक्ता अग्निप्रसाद सापकोटाले चार महिने अभियानमा खटेका कार्यकर्तालाई मूल्यांकनको आधारमा चारवटा समूहमा विभाजन गरेको जानकारी दिए। 'अभियानमा खटेको मूल्यांकनको आधार तय भएको छ। मूल्यांकनको आधारमा चार समूहमा कार्यकर्तालाई वर्गीकरण गरिएको हो, 'उनले भने, 'सय प्रतिशतसम्म खट्ने कार्यकर्तालाई प्रशंसा पत्र दिने,७५ देखि ८० प्रतिशतसम्म खट्ने कार्यकर्तालाई धन्यवाद ,५० देखि ५५ प्रतिशतसम्म खट्नेहरूलाई अझ खट्नुपर्छ भनेर निर्देशन पत्र दिने र १५ प्रतिशतभन्दा कम खट्नेहरूलाई कारवाही गर्ने निर्णय भएको छ।' माओवादीले कार्य क्षेत्रमा नजाने कार्यकर्तालाई स्पष्टिकरण लिइसकेपछि चेतावनी वा निलम्बन गर्ने भएको छ। सापकोटाले भने,' १५ प्रतिशतभन्दा कम खट्नेहरूलाई कारवाही गर्ने कुरा भएको छ। स्पष्टिकरण लिइसकेपछि चेतावनी पनि हुनसक्छ,निलम्बन पनि हुनसक्छ वा पद घटुवा पनि हुनसक्छ।' यसैगरी बैठकले रुप परिवर्तन गरेर नयाँ अभियान सञ्चालन गर्ने निर्णय गरेको छ। तराई मधेश जागरण अभियान ठूला सहरमा एक खालको गर्ने र त्यसपछि पूर्वपश्चिम, उत्तर दक्षिण अभियान चलाउने निर्णय भएको सापकोटाले जानकारी दिए।"
अनिल साहको लगातार दोस्रो अर्धशतक,काठमाडौं : अनिल साहले लगातार दोस्रो अर्धशतक प्रहार गरेका छन्। क्यानडाविरुद्धको अन्तिम एक दिवसीय खेलमा अनिलले ५१ बलमा अर्धशतक प्रहार गरेका हुन्। यसअघि उनले शनिबार राष्ट्रिय टोलीमा पुनरागमन गर्दै क्यानडाविरुद्ध कीर्तिमानी अर्धशतक प्रहार गरेका थिए। उनले १९ बलमै ५० रन बनाएका थिए। नेपालले क्यानडाले दिएको २३३ रनको लक्ष्य पछ्याइरहेको छ। १७ ओभरको खेलमा नेपालले एक विकेटको क्षतिमा ९७ रन बनाएर खेलिरहेको छ। नेपालका लागि अनिल ५४ र भीम सार्की २४ रन बनाएर खेलिरहेका छन्। यसअघि कुशल भुर्तेल १३ रन बनाएर आउट भएका थिए।
अष्ट्रेलियामा मनाइयो सोनाम ल्होसार,"अष्ट्रेलिया : एडिलेडसहित अष्ट्रेलियाका विभिन्न शहरहरुमा सोनाम ल्होछार मनाइएको छ। तामाङ समुदायले प्रत्येक वर्ष माघ शुक्ल प्रतिपदाका दिन नयाँ पर्वका रुपमा सोनाम ल्होसार मनाउने गर्दछन्। मञ्जुश्री पात्रोअनुसार शनिबारबाट २८६० औं वर्ष सुरु भएको छ। मुसा, गाई, बाघ, खरायो, ड्रागन (मेघ), सर्प, घोडा, भेडा, बाँदर, चरा, कुकुर र सुँगुर गरी १२ वर्गमा सोनाम ल्होसारलाई विभाजन गरिएको छ। पर्वको अवसरमा एक कार्यक्रमको आयोजना गरी तामाङ सोसाइटी अफ साउथ अष्ट्रेलियाले खरायो वर्षलाई बिदाई गरी ड्रागन (मेघ) वर्षलाई स्वागत गरेको हो। कार्यक्रमलाई सम्बोधन गर्दै साउथ अष्ट्रेलिया संसदमा विपक्षी दलकी नेतृ जिङ लीले संस्कृति परम्पराहरुलाई जोगाउदै नयाँ पुस्तालाई हस्तान्तरण गर्नुपर्ने बताइन्। परम्परा अनुसार लामाद्वारा मन्त्रोउच्चारणसहित भगवान बुद्धको प्रतिमामा पूजा गरेर शुरु गरिएको कार्यक्रममा नेतृ लि ले दीप प्रज्वलन गरेकी थिइन्। सोसाईटीकी अध्यक्ष अनु घिसिङको सभापतित्वमा भएको कार्यक्रममा तामाङसहितका नेपालका विविधता झल्कने सांस्कृतिक प्रस्तुतिहरु प्रस्तुत गरिएको थियो। सोसाइटीले २०१३ देखि एडिलेडमा सोनाम ल्होसार मनाउँदै आएको छ। घिसिङले प्रवासमा पनि मौलिक संस्कृतिको संरक्षण र प्रचार प्रसारका लागि कार्यक्रम आयोजना गरिएको बताइन्। कार्यक्रममा ऐतिहासिक र सांस्कृतिक महत्व राख्ने भाक्पा नृत्य प्रदर्शन गरिएको थियो। नृत्यलाई गुरु रिम्पोचेको नृत्यका रुपमा लिने गरिन्छ। यसैगरी सिड्नी, मेलवर्न तथा पर्थमा समेत विविध सास्कृतिक कार्यक्रम गरेर सोनाम ल्होसार मनाइएको तामाङ सोसाइटीका अगुवा छेदा लामाले जानकारी दिए।"
अख्तियारलाई राजनीतिक हस्तक्षेपमुक्त बनाउनुपर्छ: जितेन्द्रदेव,"काठमाडौं : राष्ट्रिय सभाका सदस्य जितेन्द्र नारायण देवले जनतालाई सन्तुष्ट पार्न नसकेका कारण व्यवस्थामाथि असन्तुष्टि पैदा भएको बताएका छन्। राष्ट्रियसभाको सोमबारको बैठकको विशेष समयमा बोल्दै देवले व्यवस्था परिवर्तन भएपनि जनतालाई सन्तुष्टि दिन नसकेकाले व्यवस्थामाथि असन्तुष्टि पैदा सिर्जना भएको बताएका हुन् । अहिले मुलुकमा गम्भीर संकट आएको भन्दै नयाँ परिवर्तन ल्याउने राजनीतिक दलहरु गम्भीर हुनुपर्ने उनले बताए । उनले सुशासन कायम गर्न पूर्णरुपमा भ्रष्टाचार नियन्त्रण गर्नुपर्ने,रोजगारीको सिर्जना गर्नुपर्ने र जनताको असन्तुष्टिलाई सम्बोधन गर्न सक्नुपर्ने धारणा राखे। भ्रष्टाचार नियन्त्रणमा प्रधानमन्त्रीले देखाएको इच्छाशक्तिलाई पुरा गर्न राजनीतिक दलहरु गम्भीर हुनुपर्नेमा जोड दिए। उनले नेताहरूले भ्रष्ट कार्यकर्ताहरूलाई टिकट दिन र मन्त्री बनाउन नहुनेमा जोड दिए। त्यस्तै उनले मुलुकमा भ्रष्टाचारमा जति राजनीतिक नेताहरू जिम्मेवार छन् त्यति नै कर्मचारीतन्त्र पनि जिम्मेवार हुनुपर्ने बताए। सांसद देवले अख्तियारको संरचनामा पुनर्विचार गर्नुपर्ने र राजनीतिक हस्तक्षेमुक्त बनाउनुपर्ने सुझाव दिए । उनले जनतालाई विश्वासमा लिएर देश बनाउने संकल्प गर्नुपर्ने धारणा राखे।"
सम्पत्तिको स्रोत खुल्न नसकेको र अपराध नदेखिए कर तिर्दा व्यक्तिको सम्पत्ति वैध : कानुनमन्त्री,काठमाडौं : कानुन न्याय तथा संसदीय मामिलामन्त्री धनराज गुरुङले आर्थिक तथा वित्तिय अपराध नियन्त्रणका लागि कडा कानून बनाउनुपर्ने बताएका छन्। सोमबार राष्ट्रियसभा बैठकमा सम्पत्ति शुद्धिकरण (मनि लाउण्डरिङ्ग) निवारण तथा व्यावसायिक वातावरण प्रवर्द्धन सम्बन्धी केही ऐनलाई संशोधन गर्न बनेको विधेयकमाथि विचार गरियोस भन्ने प्रस्तावमाथि उठेका प्रश्नको जवाफ दिँदै मन्त्री गुरुङले अपराध नियन्त्रण गर्न विधेयक ल्याइएको बताएका हुन्। उनले मुलुकको आर्थिक तथा वित्तिय अवस्थालाई सुदृढ बनाउँदै विधेयक ल्याइएको धारणा राखे। मुलुकमा वित्तीय पारदर्शीता र लगानीको वातावरण बनाउन विधेयक महत्वपूर्ण हुने उनको दाबी छ। उनले सहकारी क्षेत्रलाई व्यवस्थित गर्न र सुपरिवेक्षण राष्ट्र बैंकले गर्न सक्ने व्यवस्था गरिएको धारणा राखे। मन्त्री गुरुङले अन्तराष्ट्रिय मापदण्ड बमोजिम कुनै व्यक्तिको सम्पत्तिको स्रोत पनि खुल्न नसकेको र अपराध पनि नदेखिएको सन्दर्भमा राज्यलाई कर तिराएर सम्पती वैध गर्न सकिने व्यवस्था गरिएको बताए। उनले विधेयकमा कुनै गलत नियत नराखिएको र कसैको कालोधनलाई वैध बनाउन नखोजिएको स्पष्ट पारे। त्यसअघि बैठकमा विधेयकमाथिको छलफलमा क्रममा अवैध सम्पत्तिलाई वैध गर्न बाटो खुल्ला गर्न नहुनेमा जोड दिएका थिए। राष्ट्रियसभा बैठकले उक्त बैठकमाथि विचार गरियोस् भन्ने प्रस्ताव सर्वसम्मतिले स्वीकृत गरेको छ।
गृह मन्त्रालयले भन्यो  फागुन १ मा सार्वजनिक बिदा छैन,"काठमाडौं : नेकपा माओवादी केन्द्रले जितेका केही पालिकाहरूले जनयुद्ध दिवसको अवसर भन्दै फागुन १ मा सार्वजनिक बिदाको घोषणा गरेपछि गृह मन्त्रालयले उक्त दिन सार्वजनिक बिदा कायम नरहेको स्पष्ट पारेको छ। गृहमन्त्रालयले सोमबार एक विज्ञप्ति जारी गर्दै सर्वोच्च अदालतको फैसलाका आधारमा फागुन १ मा कुनै सार्वजनिक बिदा नरहेको स्पष्ट पारेको हो। ' मन्त्रिपरिषद्को मिति २०८०१०२५ गतेको बैठकको निर्णयअनुसार नेपाल राजपत्र खण्ड ७२, संख्या ६५, भाग ५, मिति २०७९१२०२ मा प्रकाशित संवत् २०८० फागुन १ गते मंगलबारका लागि निर्धारण गरिएको सार्वजनिक बिदा कायम नरहेको व्यहोरा सम्वद्ध सबैको जानकारी गराइन्छ, 'मन्त्रालयका सहसचिव नारायणप्रसाद भट्टराईले जारी गरेको विज्ञप्तिमा भनिएको छ। यसअघि पुष्पकमल दाहाल 'प्रचण्ड' नेतृत्वको संघीय सरकारले जनयु्द्ध दिवसका अवसरमा फागुन १ गतेलाई सार्वजनिक बिदा दिने निर्णय गरेको थियो। चौतर्फी विरोधपछि सो निर्णयविरुद्ध सर्वोच्च अदालतमा रिट परेको थियो। सर्वोच्चले उक्त रिटमाथि सुनु्वाइ गर्दै जनयुद्ध दिवसको नाममा फागुन १ मा दिएको सार्वजनिक बिदा संविधानको भावना र मर्मविपरीत ठहर गर्दै खारेज गरिदिएको थियो। तर,अदालतको आदेशविपरीत माओवादी केन्द्रले जितेका विभिन्न स्थानीय तहले जनयुद्ध दिवसको नाममा फागुन १ मा धमाधम सार्वजनिक बिदा घोषणा गरेका छन्। स्थानीय तहले बिदा दिन थालेपछि पुन: आलोचना सुरू भएको छ।"
कुटनीतिज्ञको उपस्थितिमा तिब्बती समुदायले मनाए ल्होसार (तस्बिरसहित),"काठमाडौं : शरणार्थीको रुपमा नेपालमा बसोवास गर्दै आएका तिब्बती समुदायले तिब्बती नयाँ वर्ष तथा ल्होसार पर्व मनाएका छन्। काठमाडौंको जाउलाखेलमा सोमबार बिहान तिब्बती समुदायले नयाँ वर्ष २१५१ (ड्यागन वर्ष) मनाएका हुन्। तिब्बतीको नयाँ वर्ष शनिबारबाट सुरु भएको हो। तिब्बती समुदायका सिमित व्यक्ति र कूटनीतिक क्षेत्रका प्रतिनिधिलाई निमन्त्रणा गरिएको कार्यक्रममा धार्मिक नेता दलाई लामाको तस्बिरमा अनुयायीले पूजा गरेका थिए। कार्यक्रममा तिब्बती परम्पराका नृत्यहरु देखाइएको थियो। कार्यक्रममा अष्ट्रेलिया, बेलायतलगायत मुलुकका कुटनीतिक नियोगका प्रतिनिधिहरुको उल्लेख्य उपस्थिति थियो। तस्बिर : अभिषेक महर्जन"
क्यानडाविरुद्ध भीम सार्कीको अर्धशतक,काठमाडौं : भीम सार्कीले क्यानडाविरुद्ध अर्धशतक प्रहार गरेका छन्। टीयु क्रिकेट मैदानमा क्यानडाविरुद्धको अन्तिम एक दिवसीयमा भीमले अर्धशतक प्रहार गरेका हुन्। उनले ७८ बलमा ५ चौकासहित ५० रन कटाएका हुन्। भीमको एक दिवसीय अन्तर्राष्ट्रियमा यो चौथो अर्धशतक हो। यसअघि ओपनर अनिल साहले अर्धशतक प्रहार गरेका थिए। क्यानडाले दिएको २३३ रनको लक्ष्य पछ्याएको नेपालले ३२ ओभरको समाप्तिमा एक विकेटको क्षतिमा १५० रन बनाएर खेलिरहेको छ। अनिल ७७ रनमा अविजित छन्। कुशल भुर्तेल भने १३ रन बनाएर आउट भएका थिए।
६६ लाखको लागतमा स्वास्थ्य प्रयोगशाला निर्माण हुँदै,वीरगन्ज : वीरगन्ज महानगरपालिकाले वडा नम्बर २३ सबैठवामा स्वास्थ्य प्रयोगशाला निर्माण सुरु गरेको छ। सामान्य स्वास्थ्य जाँचका लागि पनि मुख्य बजार धाउनुपर्ने बाध्यता हटाउन र नागरिकलाई गाउँघरमै सेवा प्रदान गर्न महानगरपालिकाले सबैठवामा साढे ६६ लाख रुपैयाँको लागतमा स्वास्थ्य प्रयोगशाला निर्माण सुरु गरेको हो। सोमबार शिलान्यास भएको प्रयोगशालाको निर्माण कार्य आगामी असारमा सकिने छ। भवनको पर्सा क्षेत्र नम्बर १ का सांसद प्रदीप यादव र महानगरपालिकाका मेयर राजेशमान सिंहले संयुक्त रुपमा शिलान्यास गरेका हुन्।
सूचीकृत कम्पनीमा विदेशी लगानी कत्तिको बढ्ला ?,"राष्ट्र बैंकले विदेशी लगानी तथा विदेशी ऋण व्यवस्थापन विनियमावली २०७८ मा संशोधन गरी नेप्सेमा सूचीकृत कम्पनीसँगै रुग्ण कम्पनीमा हुने विदेशी लगानीमा बाटो खुला गरेको छ। काठमाडौं : नेपाल राष्ट्र बैंकबाट पूर्वस्वीकृित लिने झन्झट हटेपछि नेपाल स्टक एक्सचेन्ज (नेप्से)मा सूचीकृत कम्पनीमा विदेशी लगानी आकर्षण बढ्ने अपेक्षा गरिएको छ। हाल नेप्सेमा २ सय ४९ वटा सूचीकृत धितोपत्र छ। यस्तै प्रमोटर सेयरमा २ सय ८३ कम्पनी सूचीकृत छन्। जसमा बैंक तथा वित्तीय संस्था, बिमा, जलविद्युत्, होटल, सिमेन्ट उद्योगलगायतका विभिन्न समूहगत कम्पनी सूचीकृत रहेका छन्। यसरी नेप्सेमा सूचीकृत भएका कम्पनीका हकमा वैदेशिक लगानी ल्याउन केन्द्रीय बैंकबाट पूर्वस्वीकृति लिन नपर्ने व्यवस्था भएको छ। यद्यपि राष्ट्र बैंकले नेप्सेमा सूचीकृत कम्पनीसहित तीन क्षेत्रमा वैदेशिक लगानी ल्याउन बाटो खुला गरेको छ। केन्द्रीय बैंकले सूचीकृत कम्पनीमा लगानी गर्न सहज बनाइदिएको हो। यसले नेप्सेको दोस्रो बजारको टीएमएसमा रहेर खरिद तथा बिक्रीमा प्रवेश गर्ने भनेको होइन। यद्यपि यसले सूचीकृत कम्पनी भएकोमा विदेशी लगानीको वातावरण भित्रिन सहयोग गर्दा अप्रत्यक्ष रूपमा भने पुँजी बजारका लागि सकारात्मक सन्देश हो। राष्ट्र बैंकले शुक्रबार विदेशी लगानी तथा विदेशी ऋण व्यवस्थापन विनियमावली २०७८ मा संशोधन नेप्सेमा सूचीकृत कम्पनीसँगै रुग्ण कम्पनीमा हुने विदेशी लगानीमा बाटो खुला गरेको हो। यसअनुसार अब नेपाल स्टक एक्सचेन्ज (नेप्से)मा सूचीकृत कम्पनीले लगानी भित्र्याउन चाहेका राष्ट्र बैंकको स्वीकृति लिनु पर्दैन। जसअन्तर्गत भनिएको छ, केन्द्रीय बैंकले तोकेको अवस्थामा सेयर स्वामित्व परिवर्तन भई गरिने विदेशी लगानीमा राष्ट्र बैंकको स्वीकृति आवश्यक पर्ने छैन। सोका लागि उपविनियम (१) र (२) को प्रक्रिया पुर्याई सम्बन्धित कम्पनी वा उद्योगको खातामा विदेशी लगानीबापतको रकम जम्मा हुनेछ। उक्त व्यवस्थाअनुसार अब नेपाली उद्योगमा कायम रहेका कुल नेपाली सेयरधनीको सेयर धारण अनुपात नघट्ने गरी हुने विदेशी लगानी, धितोपत्र बजारमा सूचीकृत कम्पनीमा हुने विदेशी लगानी र औद्योगिक व्यवसाय ऐन, २०७६ बमोजिमको रुग्ण उद्योगका लागि विदेशी लगानी भित्र्याउन पूर्वस्वीकृत लिनु पर्दैन। तर यसबाहेकका अन्य क्षेत्रमा भने सेयर स्वामित्व परिवर्तन भई गरिने विदेशी लगानीबापतको विदेशी मुद्रा नेपाल पठाउन वा भित्र्याउन राष्ट्र बैंकको पूर्वस्वीकृति लिनुपर्नेछ। सोका लागि विदेशी लगानी हुने उद्योगकम्पनी वा विदेशी लगानीकर्ताले तोकिएअनुसार उल्लिखित कागजातसाथ एकाइमा निवदेन पेस गर्नुपर्नेछ। यसैक्रममा राष्ट्र बैंकका प्रवक्ता डागुणाकर भट्ट यो व्यवस्थाले नेपालको पुँजीबजारको विकासलाई सहयोग पुर्याउनेछ। वैदेशिक पुँजी भित्र्याउन पनि यसले सहयोग हुने र गैरआवासीय नेपालीलाई नेपालमा गर्ने लगानीमा पनि प्रोत्साहन गर्न खोजिएको बताउँछन्। उनी भन्छन्, यसले वैदेशिक पुँजी आप्रवाह भित्र्याउन मद्दत पुग्छ। लगानीकर्तालाई प्रक्रियागत झन्झट नहोस् भनेर सजिलो बनाइदिएको हो। लगानी गर्दा सहज गरेपछि प्रतिफल फिर्ता लैजानमा त्यस्तो समस्या नहुने उनको भनाइ छ। किनभने अहिलेसम्ममा लगानी गरेकाहरूले प्रक्रिया अपनाएर लाभांश फिर्ता लगिरहेकै छन्। यसर्थ यो व्यवस्थाले झन्झट हटाएर सहजीकरण गर्न खोजिएको डा भट्ट बताउँछन्। केन्द्रीय बैंकले गरेको यो व्यवस्थाले विशेष गरेर विदेशी कम्पनीको प्राइभेट इक्विटी भेन्चर क्यापिटलहरू जस्तै डोल्मा, बिजनेस अक्सिजनलगायतका कम्पनीलाई सहज हुने देखिन्छ। किनभने यी कम्पनीले बिजनेसबाट आएको लगानीले नेपालको नेप्सेमा सूचीकृत कम्पनीमा पैसा हालिरहेका छन्। उनीहरूले खरिद बिक्री गर्न राष्ट्र बैंकमा स्वीकृत लिन गइरहनु पथ्र्यो, प्रक्रियागत झन्झटहरू थियो। अब त्यस्ता कम्पनीले राष्ट्र बैंकमा स्वीकृति लिन नपर्दा थप आकर्षित तथा लाभान्वित हुने देखिन्छ। यद्यपि यस्ता कम्पनीहरू प्रायः दीर्घकालीन रूपमा लगानी गरेर नबस्ने र ५६ वर्षमा बाहिरिने प्रवृत्ति देखिएको गैरआवासीय नेपालीनेपाल विकास कोषका प्रमुख कार्यकारी अधिकृत (सीईओ) अनलराज भट्टराई बताउँछन्। उनका अनुसार ती कम्पनीको सेयर बिक्री गरेर बाहिरिँदा थुप्रै प्रक्रियाहरू थिए, अहिले राष्ट्र बैंकले यस्ता झन्झटिला प्रक्रियामा सहजीकरण गर्दिएको छ। यस्तै, बाहिरबाट पैसा आउँदा विदेशी विनिमयका कारणले तलमाथि हुँदा कहिलेकाहीँ अप्ठ्यारो पथ्र्यो। अब राष्ट्र बैंकको यो व्यवस्थाले सहजीकरण गरेको छ। यदि कम्पनीले सेयर संरचना परिवर्तन नभएमा अर्थात् जसले जति बेच्न खोजेको हो, त्यति नै खरिदबिक्री हुने हो। आज कसैले एक लाख कित्ता सेयर खरिद गरेको छ, अब उसले १० हजार कित्ता सेयर चाहिँ बेच्छु भन्न पाउँदैन, सीईओ भट्टराईले अन्नपूर्णसँग भने। यदि ठूलाठूला लगानीकर्ता आएका छन् भने ती कम्पनीलाई धेरै सजिलो हुने भट्टराई बताउँछन्। बाहिरबाट लगानी ल्याउनका लागि सेयर संरचना परिवर्तन नहुने अवस्थामा लगानी ल्याउन अर्थात् भित्र्याउन फरक नपर्ने भन्ने हो। यद्यपि पहिला पनि यस्तो व्यवस्था थियो, तर केवल अहिले स्वीकृत प्रक्रियामा मात्रै खुकुलो बनाइदिएको हो। वैदेशिक लगानी अनुमोदन (अप्रुबल) को प्रक्रिया त गर्नै पर्छ। राष्ट्र बैंक भनेको अन्तिम लेखांकन गर्ने ठाउँमात्रै हो। नेपालमा कानुनी रूपमा लगानी स्वीकृति विदेशी लगानी तथा प्रविधि हस्तान्तरण ऐन (फिटा) अन्तर्गत हुन्छ। ६ करोड रुपैयाँसम्म उद्योग विभागबाट र त्यसमाथि लगानी बोर्डबाट स्वीकृत लिनैपर्छ र राष्ट्र बैंकमा अन्तिममा गएर लेखांकन गर्ने र कुनै केशमा पूर्वस्वीकृति लिनुपर्ने हो। राष्ट्र बैंकले नियमन गर्ने बैंक तथा वित्तीय संस्थाका लागि केन्द्रीय बैंकले नै गर्छ। नेपाल स्टक एक्सचेन्ज (नेप्से)को दोस्रो बजारमा संस्थागत सेयर खरिदका लागि पनि फिटाअन्तर्गत नै जानुपर्ने उनले बताए। सीईओ भट्टराई भन्छन्, अहिले हामीले गैरआवासीय नेपालीको लगानीका लागि नेपाल सरकारबाट ब्ल्याङकेट स्वीकृत लिएर यसअनुसार काम गर्दैछौं। प्रक्रिया सबै राम्रो छ। तर अर्को निकायबाट स्वीकृत भएपछि फेरि राष्ट्र बैंकमा स्वीकृत लिन जानु परेन भन्ने मात्रै हो।, तर कुनै एक सूचीकृत बैंकमा विदेशी बैंकले सेयर राखेको छ भने त्यो खरिदबिक्री गर्न राष्ट्र बैंकबाट स्वीकृत लिनु परेन। नियामकीय स्वीकृति बैंकहरूले लिनै पर्यो तर अब सेयर खरिद बिक्रीलाई भने स्वीकृत लिनु परेन। केन्द्रीय बैंकको नियमनमा नपरेका जलविद्युत्, होटललगायतका सूचीकृत कम्पनीको सेयर खरिदका लागि सहज हुने हो। यदि नेपालभित्र भएको सेयर संरचना परिवर्तन नहुने हो र विदेशी पैसा नै ल्याएर विदेशी मुद्रामा खरिदबिक्री गर्ने हो भने अब राष्ट्र बैंकले स्वीकृति गरिरहनु परेन। केन्द्रीय बैंकबाट नलिए पनि रकमको सीमाअनुसार उद्योग विभाग वा लगानी बोर्डबाट स्वीकृति लिनु नै पर्छ। यी दुई ठाउँबाट स्वीकृति लिएपछि राष्ट्र बैंकबाट लिन नपर्ने व्यवस्था पहिल्यै गर्नुपर्ने तर ढिलै गरे पनि अब सहजीकरण हुने भट्टराईले औंल्याए। यो व्यवस्थाले पुँजीबजारलाई बढाउने भन्नेजस्ता प्रत्यक्ष मतलव राख्दैन। यता सेयर विज्ञ दुर्गानन्द झा राष्ट्र बैंकले झन्झटिलो व्यवस्था हटाएको सकारात्मक पक्ष भएको बताउँछन्। उनका अनुसार विदेशी लगानी भएका एसबीआई बैंक, एभरेस्ट बैंक, स्ट्यान्डर्ड चार्टर्ड, युनिलिभरजस्ता कम्पनी दोस्रो बजारमा सूचीकृत छन् भने तिनीहरूकोमा नेपालीको सेयर होल्डरको अनुपात भने परिवर्तन हुनु भएन। यो परिवर्तन भएन भने प्रक्रियागत रूपमा यो व्यवस्था धेरै सहज भएको उनको भनाइ छ। यसले सूचीकृत कम्पनीको नाममा विदेशी लगानी भित्रिन प्रोत्साहन हुन्छ। विदेशी मुद्रा भित्रिँदा माग पक्ष बलियो बन्दै जान्छ। यसले बजारमा राम्रै काम गर्न मद्दत पुग्छ। गैरआवासीय नेपालीले पनि सूचीकृत कम्पनीको दोस्रो बजारमा लगानी गर्दा प्रमोटर र पब्लिक कम्पनीको रेसियो नबिग्रनेगरी लगानी गर्न पाइने भनेको छ, उनले अन्नपूर्णसँग भने, यस आधारमा गर्दा माहोल राम्रो बन्छ। भारतमा पनि सूचीकृत कम्पनीमा विदेशी लगानीकर्ताले राम्रो लगानी गरेका छन्। त्यस्ता कम्पनीहरू यत्तिकै आउँदैनन्। मुलुकको स्थिरतालगायतका सबै पक्षहरू हेर्छन्। वैदेशिक लगानी भित्र्याउनमा मात्रै सहजीकरण गरेर भएन लगानी फिर्ता (रिप्याट्रेसन)मा समस्या नहुने व्यवस्था गर्न पनि सेयर विज्ञ झा सुझाव दिन्छन्। नेपाल धितोपत्र बोर्डले पनि गैरआवासीय नेपालीलाई लगानी गर्न दिनेबारे एक अध्ययन गरेको थियो। पुँजीबजारलाई अझै राम्रो बनाउन यस्तो अध्ययन मात्रै गरेर नहुने यसलाई नीतिगत व्यवस्था गरेर अघि बढाउन जरुरी भएको औंल्याए। यसैबीच आगामी वैशाख १६ र १७ मा नेपालमा तेस्रो लगानी सम्मेलन पनि हुँदैछ। यसबेला अब बोर्डले पनि छिटो काम गरे राम्रै सन्देश जाने भन्दै सेबोनको ध्यानाकर्षण गरे। यसैक्रममा नेपाल धितोपत्र बोर्डका हाल अध्यक्षको जिम्मेवारी सम्हालेका कार्यकारी निर्देशक डा नवराज अधिकारी गैरआवासीय नेपालीबाट विदेशी लगानी भित्र्याउन सकेसम्म खुकुलो, सहजीकरणको व्यवस्था हुनुपर्नेमा जोड दिएको बताउँछन्। डाअधिकारी भन्छन्, धितोपत्र बोर्डको ऐन, नियमावली, निर्देशिकामा व्यवस्था गर्ने नै हो। विदेशी लगानीलाई अवरोध गर्ने खालको व्यवस्था हुनु भएन। एनआरएनलाई संस्थागत लगानीकर्ताको रूपमा भूमिका रहोस् भन्ने चाहेका छौं। बोर्डले गैरआवासीय नेपालीको लगानी भित्र्याउन अध्ययन गरेर तयार प्रतिवेदन तत्कालीन अध्यक्ष रमेश हमाललाई बुझाइसकेको उनले जनाए। यो व्यवस्थाले नेपालको पुँजीबजारको विकासलाई सहयोग पुर्याउनेछ। वैदेशिक पुँजी भित्र्याउन पनि यसले सहयोग हुने र गैरआवासीय नेपालीलाई नेपालमा गर्ने लगानीमा पनि प्रोत्साहन गर्न खोजिएको हो। लगानीकर्तालाई प्रक्रियागत झन्झट नहोस् भनेर सजिलो बनाइदिएको हो। डागुणाकर भट्ट, प्रवक्ता, नेपाल राष्ट्र बैंक गैरआवासीय नेपालीबाट विदेशी लगानी भित्र्याउन सकेसम्म खुकुलो, सहजीकरणको व्यवस्था हुनुपर्नेमा जोड दिएका छौं। विदेशी लगानीलाई अवरोध गर्ने खालको व्यवस्था हुनु भएन। एनआरएनलाई संस्थागत लगानीकर्ताको रूपमा भूमिका रहोस् भन्ने चाहेका छौं। डा नवराज अधिकारी, कामु कार्यकारी निर्देशक, नेपाल धितोपत्र बोर्ड बाहिरबाट लगानी ल्याउनका लागि सेयर संरचना परिवर्तन नहुने अवस्थामा लगानी ल्याउन अर्थात् भित्र्याउन फरक नपर्ने भन्ने हो। यद्यपि पहिला पनि यस्तो व्यवस्था थियो, तर केवल अहिले स्वीकृत प्रक्रियामा मात्रै खुकुलो बनाइदिएको हो। अर्को निकायबाट स्वीकृत भएपछि फेरि राष्ट्र बैंकमा लिन जानु परेन भन्ने मात्रै हो। नेपाल स्टक एक्सचेन्ज (नेप्से)को दोस्रो बजारमा संस्थागत सेयर खरिदका लागि पनि फिटाअन्तर्गत नै जानुपर्छ। अनलराज भट्टराई, सीईओ, गैरआवासीय नेपालीनेपाल विकास कोष राष्ट्र बैंकले झन्झटिलो व्यवस्था हटाएको सकारात्मक पक्ष हो। यसले सूचीकृत कम्पनीको नाममा विदेशी लगानी भित्रिन प्रोत्साहन हुन्छ। विदेशी मुद्रा भित्रिँदा माग पक्ष बलियो बन्दै जान्छ। यसले बजारमा राम्रै काम गर्न मद्दत पुग्छ। गैरआवासीय नेपालीले पनि सूचीकृत कम्पनीको दोस्रो बजारमा लगानी गर्दा प्रमोटर र पब्लिक कम्पनीको रेसियो नबिग्रनेगरी लगानी गर्न पाइने भनेको छ। यस आधारमा गर्दा माहोल राम्रो बन्छ। दुर्गानन्द झा, सेयर विज्ञ"
जेसीबीको दक्षिण एसिया क्षेत्रको उत्कृष्ट डिलरको अवार्ड मोरङ अटोलाई,"काठमाडौं : नेपालका लागि जेसीबीको आधिकारिक वितरक मोरङ अटो वर्क्सले जेसीबी बेस्ट साउथ एसिया रिजन डिलर्स अवार्ड२०२३ पाएको छ। उक्त अवार्ड शुक्रबार पोर्चुगलको लिस्बनमा भएको जेसीबी वार्षिक डिलर सम्मेलन २०२४ मा प्रदान गरिएका हो। 'हामीले सन् २०२३ का लागि उत्कृष्ट दक्षिण एसिया क्षेत्र डिलरको अवार्ड जितेका छौं भन्ने घोषणा गर्न पाउँदा हामी अत्यन्तै खुसी छौं पुरस्कार प्राप्त गरेपछि मोरङ अटो वर्क्सका प्रबन्ध निर्देशक विष्णु अग्रवालले भने, 'म मेरो टोली र सबैलाई धन्यवाद दिन्छु। सरोकारवालाहरूले हामीलाई यो उचाइमा पुग्न मद्दत गर्नुभयो। हामी भविष्यमा ठूला उपलब्धिहरूको अपेक्षा गर्दछौं।'"
"नेप्से परिसूचक १३ अंकले बढ्यो, साढे ३ अर्बको सेयर कारोबार","काठमाडौं : यो साता पनि सेयर बजारमा उचारचढाव देखिएको छ। पहिलो कारोबार दिन आइतबार १०५० अंकले घटेको नेप्से आज १३ अंक बढिले वृद्धि भएको छ। आज नेप्से परिसूचक १३७० अंकले बढेर २०९९५२ विन्दुमा कायम भएको छ। सेन्सेटिभ इण्डेक्स ०३० प्रतिशतले बढेर ३७५८८ विन्दुमा पुगेको छ। नेप्से बढेपनि कारोबार रकम भने अघिल्लो कारोबार दिनभन्दा घटेको छ। यसदिन ३१४ कम्पनीको ९९ लाख १ हजार ६५२ कित्ता सेयर ३ अर्ब ५० करोड ४८ लाख १८ हजार ७३० रुपैयाँमा खरिदबिक्री भए। आइतबार ४ अर्ब बढि रुपैयाँको सेयर कारोबार भएको थियो। दोहोरो अंकले बढेको सेयर बजारमा चार कम्पनीको मूल्य सकारात्मक सर्किट लेभलमा कारोबार भयो। बोटलर्स नेपाल, समाज लघुवित्त वित्तीय,कुथेली बुखारी स्माल हाइड्रोपावर र चिर्खुवा हाइड्रोपावरको सेयर सकारात्मक सर्किट लेभलमा कारोबार भएको हो। ३ अर्ब बढि मूल्यको सेयर कारोबार भएको बजारमा एनआईसी एसिया ग्रोथ फण्ड२ का लगानीकर्ताले भने गुमाए। सो कम्पनीको ८८९ प्रतिशतले घटेको हो। कारोबार रकमका आधारमा हिमालयन रिइन्स्योरेन्स अग्रस्थानमा रह्यो। सो कम्पनीको २३ करोड बढि मूल्यको सेयर कारोबार भयो। यसैगरी एनआरएन इन्फ्रास्टक्चर एन्ड डेभलपमेन्टले १६ करोड,एनआईसी एसिया बैंकले १३ करोड,नेपाल इन्स्योरेन्सले ११ करोड र सोनापुरले १० करोड मूल्य बराबरको सेयर कारोबार गरे। १२ उपसमूहको सूचक सकारात्मक देखिदा एक उपसमूहको सूचक मात्रै ओरालो लागेको हो। मनु एण्ड प्रो उपसमूहको सूचक सर्वाधिक २२२ प्रतिशतले बढेको हो। आज कारोबारमा आएका कम्पनीमध्ये १९९ को मूल्य बढ्दा ४५ वटाको घट्यो भने बाँकी ४ को मूल्य स्थिर ह्यो।"
जग्गा भाडामा लिएर ट्रमा सेन्टर बनाउँदै बर्दघाट,"परासी: नवलपरासीको बर्दघाट नगरपालिकामा ट्रमा सेन्टर निर्माण हुने भएको छ । सरकारबाट रकम सुनिश्चितता भएसँगै ट्रमा सेन्टर बन्ने पनि सुनिश्चित भएको हो । त्यसका लागि नगरपालिकाले जग्गाको व्यवस्थापन गरिसकेको नगर प्रमुख शम्भुलाल श्रेष्ठले जानकारी दिए । पूर्वपश्चिम राजमार्गमा बढी दुर्घटना हुने गरेको ट्राफिक प्रहरीको तथ्यांकमा उल्लेख छ । राजमार्गमा हुने सडक दुर्घटनामा परेका घाइतेहरूलाई तत्काल उपचार उपलब्ध गराउनका लागि ट्रमा सेन्टर निर्माण गर्न लागिएको हो । सेन्टर निर्माणका लागि मन्त्रिपरिषद्को निर्णयअनुसार अर्थ मन्त्रालयले पत्र पठाएपछि माघ १८ गते स्वास्थ्य तथा जनसंख्या मन्त्रालयले बहुवर्षिय ठेक्काअन्तरगत १५ करोड रुपैयाँ सुनिश्चित गरेको हो । नगरपालिकाले २० करोड माग गरेपनि १५ करोड रुपैयाँ सुनिश्चित भएको हो । स्वास्थ्य मन्त्रालयले सहरी विकास तथा भवन निर्माणलाई पत्र पठाएपछि बर्दघाटमा नै ट्रमा बन्ने सुनिश्चित भएको छ,'नगर प्रमुख श्रेष्ठले भने । ट्रमा सेन्टर २५ बेडको निर्माण हुने छ । ट्रमा सेन्टर निर्माण गर्नका लागि अघिल्लो वर्ष १० करोड र गत वर्ष ४ करोड रुपैयाँको स्रोत सुनिश्चितता भएको थियो । तत्कालीन स्वास्थ्यमन्त्री हृदयेश त्रिपाठीको पहलमा बर्दघाटमा ट्रमा सेन्टर निर्माण गर्न पहिलो पटक रकम सुनिश्चित गरिएको थियो । रकम सुनिश्चित भएपनि जग्गा प्राप्ति हुन नसकेकाले रकम फ्रिज भएको नगरपालिकाले जनाएको छ । जग्गा नहुँदा यसअघि आएको दुईदुई पटकको रकम फ्रिज भएर गयो,अहिले जग्गाको व्यवस्था भइसकेको र रकमको समेत सुनिश्चितता भइसकेकाले ट्रमा सेन्टर बन्ने पनि सुनिश्चित भएको छ,' नगर प्रमुख श्रेष्ठले भने । सेन्टर निर्माणका लागि वडा नं २ स्थित चिसापानी अस्पताल नजिक रहेको राष्ट्रिय आवास कम्पनीको डेढ बिघा जग्गा नगरपालिकाले भाडामा लिएको छ । वार्षिक साढे तीन लाख भाडा दिने गरी नगरपालिकाले आवास कम्पनीको जग्गा भाडामा लिएको हो । सघन सहरी तथा भवन निर्माण आयोजना चितवनमार्फत यसै चालु आर्थिक वर्षदेखि निर्माणको काम सुरु हुने नगरपालिकाले जनाएको छ । ट्रमा सेन्टरका लागि प्रकृया अघि बढेका सघन सहरी तथा भवन निर्माण आयोजनाले जनाएको छ । आवाससहित ट्रमा सेन्टर निर्माण गर्न २० करोडको लागत पठाइएको थियो । अहिले १५ करोड सुनिश्चितता भएकाले उक्त रकमबाट आवासबाहेकको भवन निर्माण पूरा गछौं,' आयोजना प्रमुख इन्जिनिरयर झपटबहादुर थापाले भने,'दुई वर्षभित्र काम सक्ने गरी प्रकृया अघि बढाएको छौं । स्टिमेट भइरहेकाले अबको दुई हप्ताभित्र भवन निर्माणका लागि ठेक्का आव्हान गर्छौं । भवन निर्माण यसैवर्षदेखि सुरु हुने आयोजनाले जनाएको छ ।"
"क्यानडाविरुद्ध नेपाललाई चौथो सफलता, ललितले लिए विकेट","काठमाडौं : क्यानडाविरुद्धको एकदिवसीय सिरिजमा नेपाललाई चौथो सफलता मिलेको छ। नेपाललाई ललितनारायण राजवंशीले चौथो सफलता दिलाएका हुन्। २६ औं ओभरको अन्तिम बलमा ललितको बलमा नवनीत धालिवाललाई आकाश चन्दले क्याच आउट गराएका हुन्। यस अगाडि कुशल मल्लले निकोलस किर्तोनलाई, श्रीमन्थ विजयेन्तेलाई आकाश चन्दको बलमा कप्तान रोहित पौडेलले क्याच गरेका थिए। त्यसैगरी पाली सिनियर राष्ट्रिय क्रिकेट टोलीबाट ओडीआई डेब्यु गरेका बलर हेमन्त धामीले क्यानडाको पहिलो विकेट लिए। आरोन जोनसोन धामीको बलमा देव खनालबाट क्याच आउट भएका हुन्। ३० ओभरको समाप्तिमा अहिले क्यानडा ४ विकेटको क्षतिमा १०९ रन बनाएर खेलिरहेको छ। टस हारेर क्यानडाले ब्याटिङको निम्तो पाएको हो।"
प्रधानमन्त्रीले बुझाए राष्ट्रपतिलाई राष्ट्रिय सुरक्षा परिषदको प्रतिवेदन,"काठमाडौं : राष्ट्रपति रामचन्द्र पौडेलसमक्ष प्रधानमन्त्री तथा राष्ट्रिय सुरक्षा परिषद्का अध्यक्ष पुष्पकमल दाहालप्रचण्डले राष्ट्रिय सुरक्षा परिषद्को वार्षिक प्रतिवेदन पेस गरेका छन्। संविधानको धारा २६६ को उपधारा (३) बमोजिम राष्ट्रिय सुरक्षा परिषद्को आर्थिक वर्ष २०७८०७९ को वार्षिक प्रतिवेदन राष्ट्रपतिसमक्ष प्रधानमन्त्री दाहालले पेश गरेको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिए। नेपालको संविधानको धारा २६६ को उपधारा ३ मा राष्ट्रिय सुरक्षा परिषद्ले आफ्नो काम कारबाहीको वार्षिक प्रतिवेदन राष्ट्रपतिसमक्ष पेस गर्नुपर्ने व्यवस्था छ । उक्त समारोहमा उपप्रधानमन्त्री तथा रक्षामन्त्री पूर्णबहादुर खड्का, उपप्रधानमन्त्री तथा गृहमन्त्री नारायणकाजी श्रेष्ठ,अर्थमन्त्री डा प्रकाशशरण महतलगायत परिषद् सदस्यहरूको उपस्थिति थियो ।"
बोनसपछि ८० प्रतिशत हकप्रद,"काठमाडौं : हिमालयन रिइन्सुरेन्सले बोनस सेयर प्रस्ताव पारित गर्न फागुन २० गते वार्षिक साधारणसभा बोलाएको छ। सभा राष्ट्रिय सभागृह प्रदर्शनीमार्ग काठमाडौंमा बिहान ११ बजे सुरु हुनेछ। सभाले कम्पनीको सञ्चालक समितिले प्रस्ताव गरेअनुसार आर्थिक वर्ष २०७९०८० को नाफाबाट सेयरधनीलाई ४ प्रतिशत बोनस सेयर र कर प्रयोजनका लागि ०२१ प्रतिशत नगद गरी कुल ४२१ प्रतिशत लाभांश वितरण गर्ने प्रस्ताव पारित गर्नेछ। साथै, सभामा आर्थिक वर्ष २०७९८० को वार्षिक प्रतिवेदन, नाफानोक्सान तथा नगद प्रवाह विषयमा पनि छलफल हुनेछ। यसैगरी आर्थिक वर्ष २०८०८१ का लागि लेखापरीक्षक नियुक्ति गर्ने र निजको पारिश्रमिक निर्धारण गर्ने अर्को एजेन्डा पनि छ। यता बोनस सेयर वितरणपश्चात् कायम हुने पुँजीमा ८० प्रतिशत हकप्रद सेयर निष्कासन गर्ने सम्बन्धमा विशेष प्रस्ताव पेस हुनेछ। सभा प्रयोजनका लागि कम्पनीले फागुन ७ गते बुक क्लोज हुनेछ। तसर्थ, फागुन ६ गतेसम्म कायम सेयरधनीले सभामा भाग लिन र प्रस्तावित लाभांश पाउन सक्नेछन्। नियामक निकाय बिमा प्राधिकरणले पुनर्बिमा कम्पनीहरूको न्यूनतम चुक्तापुँजी २० अर्ब पुर्याउन निर्देशन दिएपछि हिमालयनले हकप्रदको बाटो रोजेको हो। प्राधिकरणको निर्देशनअनुसार पुनर्बिमा कम्पनीले २०८१ माघ मसान्तअघि चुक्ता पुँजी २० अर्ब रुपैयाँ पुर्याउनु पर्नेछ।"
छोरीसँगको 'सम्बन्ध' टुटाउन युवकको हत्या,"दोलखा : दोलखाको शैलुङ गाउँपालिका ४ मागापौवामा ढेड महिनाअघि मृत फेला परेका १८ वर्षीय युवकको हत्या मृतकको प्रेमीकाको परिवारले गरेको खुलेको छ । गत पुस ११ गते हत्या गरिएका भिष्म भण्डारीको शव पुस १६ गते भेटिएको थियो । मृतकको टाउको छुट्याएको ,नाक काटेको,औंला छिनेको अवस्थामा शव फेला परेको थियो ।आइतबार दोलखा प्रहरीले हत्यामा संलग्न तीनजनालाई पक्राउ गरी सार्वजनिक गरेको छ । उनीहरूलाई सोमबार अदालत पेश गर्ने तयारी रहेको प्रहरीले जनाएको छ । कक्षा ७ मा पढ्दै गरेकी १६ वर्षीया किशोरीको भण्डारीसँग प्रेम सम्बन्ध रहेको थियो । उनीहरूको गाउँको मेलापात जानेक्रममा चिनजान भएको थियो । भण्डारीलाई आफ्नो छोरीसँग एउटै कोठामा भेटेपछि बालिकाको बुवा शैलुङ गाउँपालिका वडा नम्बर५ काटाकुटीका पुष्कर नेपाली,काका पर्ने ईश्वर दर्जी र दाजु विशाल नेपालीले धारिलो हतियार प्रहार गरी विभत्स हत्या गरेको खुलेको दोलखाका प्रहरी प्रमुख प्रहरी नायव उपरीक्षक दिपक खड्काले बताए । शव भेटिएपछि दोलखा प्रहरीले बागमति प्रदेश प्रहरी र नेपाल प्रहरीको केन्द्रीय अनुसन्धान ब्यूरो (सीआईवी) को सहयोगमा अनुसन्धान सुरू गरेको थियो । सो क्रममा माघको पहिलो साता बालिकाको बुवा,काका, दाजुलगायतलाई पक्राउ गरी सोधपुछ गरेको थियो । भण्डारीलाई आफ्नी छोरीसँग एउटै कोठामा भेटाएपछि उनलाई घरबाट निकालेका थिए। सोही क्रममा भण्डारीको प्रेमीकाको बुबा पुष्कर र काका ईश्वरसँग विवाद बढेपछि काका ईश्वरले धारिलो हतियार प्रहार गरी भण्डारीको हत्या गरेको अनुसन्धानबाट खुलेको प्रहरी नायव उपरीक्षक खड्काले बताए। घाइते भएका भिष्मलाई केही पर धारामा लगेर बालिकाको बुबा पुष्कर र काका ईश्वरले टाउको गिडेका थिए । त्यसरी भण्डारीको विभत्स हत्या गरेपछि बालिकाको बुबा पुष्कर र काका ईश्वरले बालिकाको दाजु विशालको समेत सहयोगमा शव नजिकको बजिनिको खोल्सामा फालिदिएको प्रहरीको अनुसन्धानबाट खुलेको छ।"
"प्रधानमन्त्रीलाई अल्लोको टोपी उपहार, स्थानीय उत्पादनलाई बजारीकरण गरिदिन आग्रह","कालिकोट : अल्लो खेती गर्ने उद्यमीहरू यतिबेला खुशी छन् । आफूहरूले उत्पादन गरेका अल्लोका टोपी,खादा,दोसल्ला,कोट,दौरा सुरुवाल सिलाउने काचो कपडाबाट बनेका सामानहरूको स्थानीय सरकारले राष्ट्रियरुपमै प्रचारप्रसार तथा प्रवर्द्धनमा जोड दिएपछि उनीहरू खुशी भएका हुन् । नरहरीनाथ गाउँपालिकाका सम्पूर्ण जनप्रतिनिधिहरू यतिबेला अल्लोको प्रचार गर्न काठमाडौंमा केन्द्रित छन् । उनीहरूले काठमाडौंमा प्रधानमन्त्री पुष्पकमल दाहाल 'प्रचण्ड'सँग भेटघाट गरेका छन्। सोही क्रममा गाउँपालिकाका अध्यक्ष नगेन्द्रबहादुर विष्टले प्रधानमन्त्री पुष्पकमल दाहाल 'प्रचण्ड'लाई अल्लोबाट बनेको टोपी र दोसल्ला उपहार दिए। प्रधानमन्त्रीलाई उपहार दिँदै अध्यक्ष विष्टले भने,' हाम्रा किसानले उत्पादन गरेका सामानहरूको बजारीकरण गरिदिन भेट्न आएका हौं ।' प्रधानमन्त्री दाहालले आफ्नो शिरको टोपी झिकेर अल्लोको टोपी लगाउँदै भने,' म खुशी छु । कालीकोट जिल्लाको नरहरीनाथ गाउँपालिकाको अल्लोको कपडाले बुनेको टोपी,खादा नासोको रुपमा देशको प्रधानमन्त्रीकहाँ पुग्नु मेरा लागि गौरवको विषय हो । मैले कालीकोटको नरहरीनाथमा रहेको सुनथराली बिमानस्थलमा प्लेन लिएर आफैं जान खोजेको हो । अब योभन्दा अगाडि ढाँटेजस्तो भएपनि फागुन महिनामै प्लेन लिएर आउनेछु, ढुक्क रहनुहोला ।' प्रधानमन्त्रीले सरकारकातर्फबाट गरिने गौरवका आयोजनामा कुनै कमी हुन नदिने आश्वासन दिए। उनले स्थानीय सरकारले आफूलाई जनमुखी र लोकतान्त्रिक बनाउनुपर्नेमा जोड दिए। प्रधानमन्त्रीसँगको भेटमा जनप्रतिनिधिहरूले अल्लोबाट उत्पादित वस्तुको प्रचारप्रसार तथा विस्तार गर्न सके रोजगारी सिर्जना गर्नका साथै अर्थतन्त्रलाई आत्मनिर्भर बनाउने दिशामा अगाडि बढाउन सहयोग मिल्ने बताए। नरहरीनाथ गाउँपालिकाले आयातित वस्तुमा बन्देज लगाउँदै स्थानीयस्तरबाट उत्पादित सामानको प्रयोगमा जोड दिएको छ। गाउँपालिकाका उपाध्यक्ष कमल विक्रम शाहले भने बजारका खादा खरिद गर्दा प्रत्येक वर्ष गाउँपालिकाको लाखौं बजेट खर्च हुने गरेको बताए। 'स्थानीयस्तरमा उत्पादित सामानको प्रयोग हुँदै आएको छ। प्रधानमन्त्री प्रचण्डलाई भेट्न गएका नरहरीनाथ गाउँपालिकाका सम्पूर्ण जनप्रतिनिधिहरूले अल्लोको टोपी,फेटा,कोट,दौरा सुरुवाल, स्टकोट लगाएर एकै पहिरनको पोशाकमा गाउँपालिकाको परिचय दिएका छौं । 'उनले स्थानीय तहमा आयोजना हुने हरेक कार्यक्रममा प्रयोग हुने सामानहरु स्थानीय उत्पादनलाई प्राथमिकतामा राखेको बताए। गाउँपालिकाका प्रवक्ता प्रदिप बोहोराले जिल्लामा सडक निर्माण,जलविद्युत ,अस्पताललगायत अति आवश्यक विषयमा छलफल गर्न गाउँपालिकाको टोली राजधानी काठमाडौं गएको बताए। उनले भने,'निर्माण भइसकेको एयरपोर्टमा चिलगाडी बसाल्ने, लालिघाट, कोटबाडा, कुमालगाउ, रुप्सा, माल्कोट, लालुहुँदै खुलालु जोड्ने रिंगरोड निर्माणका लागि बजेट व्यवस्थापन गर्नुका साथै सडक निर्माणमा लाग्ने बिस्फोट पदार्थको टुंगो लगाउन, मान्म कोटदरवार कोटवाडा जोड्ने केवलकार,१५ शैह्याको अस्पताल निमार्णका विषयमा घचघचाउने,अन्तरप्रदेशिय सडक निर्माणका विषयमा बजेटको व्यवस्थापन गर्ने,तीन वर्ष अगाडि शिलान्यास भएको धाँचुखोला जलविद्युत निर्माणको कार्य सञ्चालन गर्ने लगायतका विषयहरूमा छलफल तथा भेटघाट गर्न गाउँपालिकाको टोली प्रत्येक मन्त्रालय पुगेको छ।' आर्थिक वर्ष २०७९८० का लागि उपभोक्ता हित संरक्षण कार्यालय कालीकोटले तालिम सञ्चालन गर्न एक लाख पचास हजार अल्लो उद्यमीहरूलाई आर्थिक सहयोग गरेको उद्योग विकास शाखा प्रमुख दिपेन्द्र विष्टले बताए । गरिवी निवारणका लागि लघु उद्यम विकास कार्यक्रम मार्फत् नरहरीनाथ गाउँपालिकाअन्तरर्गत उद्योग विकास शाखाको वार्षिक कार्यक्रम अनुसार नरहरीनाथ गाउँपालिका वडा नं४ भाटगाउँमा रहेको नन्दामाता अल्लो प्रशोधन लघुउद्यमी समूहलार्ई गाउँपालिकाले अनुदानमा अल्लो प्रशोधन मेसिन लगाउतका सामानहरू उपलब्ध गराएको छ। स्थानीय किरण विष्टका अनुसार उत्पादन गरेका अल्लोका सामानहरू गाउँपालिकाले खरिद गरेर रोजगारीको सृजना समेत गरेको बताए। यस्तै अन्य ठाउँमा पनि गाउँपालिकाले बेरोजगार युवाहरूको समूह गठन गरि कार्यक्रमहरू उपलब्ध गराएको खण्डमा युवा पलायन रोक्न सकिने बताए। चालु आर्थिक वर्षमा करिब एक हजार टोपी,एक हजार पाँच सय खादा,दोसल्ला,काचो कपडा उत्पादन भएका छन् । पछिल्लो समय अल्लोका टोपी,खादा अन्य जिल्लामा पनि माग भएको छ ।"
क्यानडाले नेपाललाई दियो २३३ रनको लक्ष्य,"काठमाडौं : नेपालविरुद्ध क्यानडाले २३३ रनको लक्ष्य प्रस्तुत गरेको छ। त्रिवि क्रिकेट मैदानमा सोमबार नेपालविरुद्ध जारी एकदिवसीय सिरिजको अन्तिम तथा तेस्रो खेलमा क्यानडाले निर्धारित ओभरमा ८ विकेटको क्षतिमा २३२ रन बनाएको हो। टस हारेर पहिला ब्याटिङको निम्तो पाएको क्यानडाका लागि नभनीत धालीवालले सर्वाधिक ५० रन बनाए। त्यसैगरी निखिल दुत्तले ४५ रन र हर्ष ठाकरले २९ रन, श्रेयास मोभाले २५ बनाए। साद बिन जफरले ३१ रन बनाएर अविजित रहे। अन्यले दोहोरो अंक जोड्न सकेनन्। नेपालका लागि ओडिआईमा डेब्यु गरेका हेमन्त धामीले ३ विकेट, कुशल मल्लले २ विकेट, ललितनारायण राजवंशी र आकाश चन्दले ११ विकेट लिए। नेपालले केहीबेरमा जवाफि ब्याटिङ गर्नेछ। क्यानडाविरुद्धको एकदिवसीय सिरिजमा नेपाललाई क्लिन स्विप गर्ने मौका रहेको छ। नेपालले सिरिजको पहिलो खेलमा ७ रन र दोस्रो खेलमा ४ विकेटले जित हात पारेको थियो।"
डीडीए नहुँदा पुनर्निर्माणमा ढिलाइ,"भूकम्प गएको सय दिन बितिसक्दा पनि सरकारले स्थायी पुनर्निर्माणको काम अघि बढाउन सकेको छैन। पुनर्निर्माणमा भइरहेको ढिलाइले भूकम्पपीडित थप मर्कामा परेका छन्। जाजरकोट : भूकम्पले पुर्याएको क्षतिको विस्तृत विवरण डिटेल ड्यामेज एसेसमेन्ट (डीडीए) नहुँदा पुनर्निर्माणको काम अघि बढ्न सकेको छैन। जाजरकोटको रामीडाँडालाई केन्द्रबिन्दु बनाएर गएको भूकम्पबाट भएको क्षतिको अहिलेसम्म डीडीए हुन सकेको छैन। भूकम्प गएको सय दिन बितिसक्दा पनि सरकारले स्थायी पुनर्निर्माणको काम अघि बढाउन सकेको छैन। सरकारले अस्थायी आवास बनाउने अलमल गर्दा विपद् जोखिम न्यूनीकरण तथा व्यवस्थापन प्राधिकरणले डीडीएको काम नहुँदा पुनर्निर्माणमा ढिलाइ भएको हो। पुनर्निर्माणमा भइरहेको ढिलाइले भूकम्पपीडित थप मर्कामा परेका छन्। जाजरकोटका प्रमुख जिल्ला अधिकारी सुरेश सुनारले पुनर्निर्माणको काममा ढिलाइ भएको स्वीकार गरे। डीडीए संकलनको काम र पुनर्निर्माणका आवश्यक कार्यविधि नबन्दा अहिलेसम्म पुनर्निर्माणको काम अघि बढ्न नसकेको प्रजिअ सुनारले बताए। उनले स्थायी पुनर्निर्माणको कार्यविधि तत्काल ल्याउन विपद् जोखिम न्यूनीकरण तथा व्यवस्थापन प्राधिकरणसँग आग्रह गरिएको बताए। हिउँद सकिन लाग्दासम्म पनि लाभग्राही कायम भएका आधाभन्दा बढी जाजरकोटका भूकम्पपीडितले अस्थायी आवास बनाउन सकेका छैनन्। जिल्लामा हालसम्म कायम भएका ४२ हजार ५ सय २४ लाभग्राहीमध्ये १९ हजार ७ सय १ जनाले मात्र अस्थायी आवास निर्माण गरेका छन्। करिब २३ हजार अस्थायी आवास बन्न बाँकी छ। ३२ हजार ९ सय ८ जनाले सम्झौता गरेकोमा ३१ हजार ९ सय ६१ लाभग्राहीको खातामा पहिलो किस्ताको रकम पठाइएको जिल्ला प्रशासन कार्यालय जाजरकोटले जनाएको छ। १० हजार ५ सय ६३ परिवारले पहिलो किस्ताको रकमसमेत पाउन सकेका छैनन्। सरकारले अस्थायी आवास बनाउने अलमल गर्दा विपद् जोखिम न्यूनीकरण तथा व्यवस्थापन प्राधिकरणले डीडीएको काम नहुँदा पुनर्निर्माणमा ढिलाइ भएको हो। जिल्ला विपद् न्यूनीकरण तथा व्यवस्थापन समितिले पालिकाको खातामा पहिलो किस्ताका लागि रकम पठाइसकेको भएपछि पालिका र बैंकको ढिलासुस्तीले १० हजार बढी परिवारले पहिलो किस्ताकै रकम पाउन नसकेको छेडागाड नगरपालिका१३ का शान्तबहादुर बस्नेतले बताए। पहिलो किस्ता पाएका पीडितले पनि अस्थायी आवास बनाउन अलमल गरिरहेको उनले बताए। उनका अनुसार केही पीडित मजदुरीका लागि कालापार (भारत) गएका छन्। गाउँमा कामदार नै पाइँदैनन्। जसले गर्दा अस्थायी आवास निर्माणमा ढिलाइ भइरहेको छ। हिउँदको चिसोमा भूकम्पपीडित त्रिपालमै रात कटाउन बाध्य छन्। सरकारी ढिलासुस्ती र प्रक्रियागत झन्झटका कारण अस्थायी आवास निर्माणका साथै पुनर्निर्माणमा ढिलाइ भइरहेको बारेकोट४ का मालबहादुर सिंहले बताए। जिल्ला प्रशासन कार्यालयका अनुसार भेरी नगरपालिकामा १ हजार ७ सय, नलगाडमा ७ हजार ५ सय १७ वटा आवास निर्माण भएका छन्। छेडागाडमा २ हजार ६ सय १५, बारेकोटमा ३ हजार १ सय ३७, कुशेमा २ हजार ५ सय ८५, जुनीचाँदेमा ५ सय ७२ र शिवालय गाउँपालिकामा १ हजार ५ सय ७५ अस्थायी आवास निर्माण भएका छन्। अहिलेसम्म सरकारी बजेटबाट १८ हजार ९ सय २३ र संघसंस्थाले ७ सय ७८ अस्थायी आवास निर्माण गरेको र करिब १० हजार अस्थायी आवास निर्माणाधीन रहेको प्रमुख जिल्ला अधिकारी सुरेश सुनारले बताए। पालिकाको खातामा रकम जम्मा भए पनि लाभग्राहीले नपाउँदा पीडित अझै त्रिपालमुनि बस्न बाध्य छन्। पीडितका लागि आएको रकम झन्झटिलो प्रक्रिया र बैंकले समयमा निकासा नदिँदा पीडितहरू झन् समस्यामा परेका छन्। भूकम्पपछिको पुनर्निर्माण र पुनस्र्थापनामा ढिलाइ भएको भेरी नगरपालिका४ का राजेन्द्रविक्रम शाहले बताए। उनले पुनर्निर्माणमा सरकार उदासीन रहेको भन्दै तत्काल पुनर्निर्माणका काम सुरु गर्नुपर्ने सुझाव दिए। उनले भूकम्पपीडितको वर्गीकरणा गरी सोहीअनुसार आवश्यक सहायता प्रदान गर्नुपर्नेमा जोड दिँदै निजी आवास, सरकारी भवन, विद्यालय भवन र ऐतिहासिक दरबारलगायत पुरातात्विक संरचनाको पुनर्निर्माणमा सरकार उदासीन रहेको आरोप लगाए। पीडित परिवार त्रिपालमै बस्नुपर्ने अवस्थाको अन्त्य कहिले हुन्छ ?, उनले सरकारसँग प्रश्न गरे। बैंकहरूको ढिलासुस्ती, स्थानीय तहको अलमल, अस्पष्ट कार्यविधि र प्रक्रियागत झन्झटलगायतका कारण पुनर्निर्माणमा ढिलाइ भएको बताउँदै भेरी नगरपालिका४ का अर्का पीडित बालकुमार शर्माले तत्काल स्थायी पुनर्निर्माणको काम थाल्न आग्रह गरे। त्रिपालबाट अस्थायी आवासमै सार्न ढिलाइ भइरहेको छ। केही महिनापछि वर्षा सुरु हुन्छ। त्योभन्दा अघि नै स्थायी पुनर्निर्माणका काम अघि बढाउन सकेनौं भने पीडितको अवस्था झन विजोग हुन्छ, उनले भने, पुनर्निर्माणको काममा ढिलो नगरौं। स्थायी पुनर्निर्माणको प्रक्रिया छिटो सञ्चालन गरौं। अहिलेसम्म दोस्रो किस्ताको रकम कुनै पनि पालिकाले वितरण गर्न सकेका छैनन्। अस्थायी आवास बनेपछि दोस्रो किस्ता २५ हजार रुपैयाँ दिने प्रावधान छ। पुनर्निर्माणको प्रक्रिया अघि नबढ्दा दुई दर्जन बढी सरकारी कार्यालय र दुई सय बढी विद्यालय समस्यामा छन्। केही संघसंस्थाको पहलमा बनाइएका सिकाइ केन्द्र र भूकम्पले चर्चिएकै जोखिमपूर्ण भवनबाट कक्षा सञ्चालन भइरहेको शिक्षा विकास तथा समन्वय इकाई प्रमुख रमेश मल्लले बताए। यस्तै ऐतिहासिक जाजरकोट दरबार, शिवालय मन्दिर, कालिका मन्दिरलगायतका पुरातात्विक सम्पदाहरू पनि पुनर्निर्माणको पर्खाइमा छन्।"
मिलेर सिध्याओ,"उनले भनें, विषयको ज्ञान नै नभएको मान्छे किन जान लागेको बेकारमा। अरू सांसद होलान् त्यसो भए त्यस विषयमा ज्ञान भएका ? प्रष्ट्याउँदै भनें, त्यसो हैन। जे भए पनि घुम्न पाइन्छ, डलरमा भत्ताा पाइन्छ। उपलब्धि नै हुन्छ। मलाई सुपर्णखासँग मित्रता तोडेर नयाँ आफू सुहाउँदो मित्र बनाउँदा फाइदा नै भएको हो। उनीजस्तो सिद्धान्तनिष्ठ, इमान्दार मानिस मेरा लागि के काम ? त्यसमाथि सधैं मेरै आलोचना गर्छन्। त्यसैले उनी अचेल न मकहाँ आउँछन्, न म उनीकहाँ जान्छु। त्यति हुँदाहुँदै पनि अचम्म यस्तो भयो कि मलाई मनको कुनामा कता कता उनको याद आउन थाल्यो। शायद बालसखा भएर होला। उनको सम्झना मार्न खोज्दा पनि सकिएन। अति भएर राति नै भेट्न गएँ। अघिपछि त उनीलाई भेट्नै गाह्रो। उनले प्रसन्नता देखाएरै मेरो स्वागत गरे। उनको मनमा कुनै विषादको त्यान्द्रो देखिएन। स्वागत गर्दै कोठामा लगेर भने, खुसी लाग्यो तिमी आयौ। मैले मुस्कुराउँदै भनें, हेर, आज एउटा खुसीको कुरा तिमीलाई सुनाउँछु। त्यसै भएर म आएको। उनले भने, के कुरा हो भनन। मैले हौसिँदै भनें, हेर, नेपालका केही ठाउँमा बाँदरले किसानलाई बाली खाएर र तहसनहस गरेर अत्यन्त दुःख दिइरहेको त तिमीले पनि थाहा पाएकै छौ। बिचरा किसान कति दुःख, कष्ट भोगिरहेका छन्। अब तिनका दुःख, कष्ट तथा वेदना हामीबाहेक अरू को छ र बुझ्ने ? त्यसैले हामी केही सांसद तिनका पिर दूर गर्न विदेश भ्रमणमा जाँदै छौं। कुरा नसकिँदै सुपर्णखाले सोधे, हैन, बाँदरले दुःख दिएको ठाउँमा सम्बन्धित विशेषज्ञ लिएर गै त्यसको समाधान दिनुपर्नेमा विदेश गएर के गर्ने त ? ती बाँदरलाई विदेश निर्यात गर्ने हो ? फेरि निर्यात नै गर्ने हो भने पनि सांसद किन जानुपर्यो र ? एक दुईजना कर्मचारी गए हुन्न ? उनको अबुझपन बुझेर मलाई हाँसो उठ्यो। तैपनि आफूलाई सम्हालेर नहाँसी भनें, कस्तो कुरा नबुझेको ? बाँदर निर्यात गर्न पनि कहीं हामी जान्छौं त ! कुरो बुझाउन त, उनले भने। गमक्क पर्दै भनें, बाँदरको बन्ध्याकरण गर्ने विषयमा अध्ययन गर्न जान लागेको पो त। कत्रो गहन जिम्मेवारी लिएर जान परेको छ। चानचुने हो र ! उनले खिसी गर्दै भने, ए, बन्ध्याकरण विषयमा अध्ययन गर्ने ? तिमीले त्यो विषय अध्ययन गरेका थियौ र ? मैले त कहिले थाहा पाइनँ। तिमीले पशुचिकित्सा पनि पढ्या थियौ ? बालशखाले त सबै कुरा भन्छन् भन्ठान्या त तिमीले यस्तो राम्रो कुरा पनि मलाई थाहा दिएका रहेनछौ। कस्तो गोप्य राख्न सकेको। विद्या हासिल गरेको कुरा पनि गोप्य राख्नुपर्छ र ? हत्तेरी, कस्तो कुरा नबुझेको ! मेरो कुन कुरा तिमीसँग गोप्य राखेको छु, ल भन त ? पढेको कुरा त झन् के गोप्य राख्थें ?, मैले भनें। ल, भैगो। स्वअध्ययन त अवश्य गरेका होलाऊ ! उनले अझै जिज्ञासा राखे। केको स्वअध्ययन ! मलाई चाख नलाग्ने त्यस्तो विषय म किन अध्ययन गर्थें। चाख लाग्नेले पढ्ने बेग्लै कुरा हो।, मैले प्रस्ट्याएँ। उनले भनें, विषयको ज्ञान नै नभएको मान्छे किन जान लागेको बेकारमा। अरू सांसद होलान् त्यसो भए त्यस विषयमा ज्ञान भएका ? मैले अझ प्रष्ट्याउँदै भनें, त्यसो हैन। जे भए पनि घुम्न पाइन्छ, डलरमा भत्ता पाइन्छ। एउटा उपलब्धि नै हुन्छ नि। तिमीलाई कि देशलाई ?, छोटकरीमा उनले व्यंग्य कसे। मैले पनि जवाफ दिहालें, एउटा सांसदलाई उपलब्धि भएपछि देशलाई उपलब्धि भएन र ? मेरो कुराले उनी सनक्क सन्किए। रौद्र रूप धारण गरे। उनको अनुहार देखेर डर पनि लाग्यो। सम्झाउने चेष्टा गर्दै भनें, आवेशमा नआउन। उनी सम्हालिए। एकछिन चुप्प लागे। अनि सम्हालिएरै भने, हेर, त्यो विषय अति आवश्यक त हुँदै हो। पहिलो कुरा त्यो विषयको ज्ञाता यहाँ छन् कि छैनन् खोज्नु पथ्र्यो। त्यो नभए सम्बन्धित कर्मचारी दुईतीनजना पठाए पुग्थ्यो। उनीहरूले राम्ररी सिकेर आउँथे। देशलाई ज्ञान र खर्च दुवै कुराले फाइदा हुन्थ्यो। दोस्रो कुरा सांसदले त नीति निर्माण गर्ने हो। बन्ध्याकरण हेर्न जाने हैन। मलाई तिम्रो कुरा चित्त बुझेन यो त अत्तो न पत्तो गोविन्द गाई आँखाको औषधि नाइटामा लाई भन्ने उखान जस्तो भो। अब म सम्हालिन सकिनँ। भनें, तिमीलाई मेरो हरेक कुराको विरोध गर्नुपर्छ ? यसो घुम्न पाउँछ साथीले अलिकति भए पनि रकम पाउँछ भनेर खुसी हुनु त परै जावस्, खाली विरोध गर्ने। तिमी पनि मित्र ? उनले पनि रिसाएरै भने, खाऊ, खाऊ। यो देश तिमीहरूको लागि दुहुनो गाई हो, सकेसम्म दोहन गर। रगत रहुञ्जेल दोहन गर। नमरुञ्जेल दोहन गर। यत्तिकै लागि रहेछ तिमीहरूले राजनीति गरेको। मेरो पनि धैर्यको बाँध टुट्ला जस्तो भयो। यसपालि जुरुक्क उठेर बोल्दै नबोली हिँड्ने पालो मेरो भयो।"
प्रहरी समायोजनका समस्या,"प्रहरीलाई सबैले चलाउन र नियन्त्रणमा लिन खोज्ने तर जवाफदेहिता नलिने प्रवृत्तिा बढ्दो छ। राम्रो काम हुँदा जस लिन सबै अघि सर्ने तर नराम्रो हुँदा प्रहरीलाई थुपार्ने चलन छ। प्रहरी समायोजनको विषय संवेदनशील विषय हुन्छ। संविधानमै व्यवस्था भएकाले पनि प्रहरीलाई समायोजन गर्नुपर्ने दबाबमा सरकार तथा संगठन दुवै हुन्छन्। समायोजन बाध्यकारी तर निर्णय गर्न नसकेको अवस्थामा छ अहिले। प्रहरी चेन अफ कमान्डमा चल्ने संगठन हो। संविधानमा प्रहरी समायोजन विषय समेटिए पनि यसलाई कार्यान्वयन गर्ने विषयमा संवेदनशील र सजकता अपनाउनुपर्छ। नागरिकलाई छिटो सेवा प्रवाह गर्न तथा सुशासन प्रदान गर्न, अपराध नियन्त्रणलगायतका विभिन्न विषयमा संविधानले प्रहरी समायोजनको परिकल्पना गरेको हो। प्रहरीलाई प्रदेशमा लगेर तीनतर्फको कमान्डको संरचनाभित्र पार्ने प्रयास भएको छ। यो नेपालको भौगोलिक अवस्था, स्रोतसाधन तथा प्रहरीको पुलिसिङ गर्नुपर्ने विषयमा अप्ठ्यारो छ। अन्य देशको शक्ति विकेन्द्रीकरण जनसंख्या, स्रोतसाधनलगायतका अवस्था हेरेर गर्ने गरिन्छ। तर, नेपालमा भौगोलिक स्थितिको आधारमा प्रदेशहरू छुट्ट्याइएका छन्। हाम्रो खुला सिमाना भएकाले पनि अपराध र ट्रान्सबोर्डर समस्या देखिइरहन्छ। अपराधीलाई सुपुर्दगी गर्ने कानुनसमेत नभएको नेपालमा अपराध अनुसन्धानमा नीतिगत समस्या आउने गर्छन्। ठूला अपराधमा विभिन्न इकाइका प्रहरीको सहकार्यमै अनुसन्धान गर्नुपर्ने अवस्था हुन्छ। प्रदेशको विभिन्न निकायको मातहतमा गएको प्रहरीको शक्ति खण्डित हुन्छ। राजनीतिक दबाबमा पर्ने सम्भावना हुन्छ। नेपाल प्रहरीको काम र सामथ्र्यमा समेत ह्रास आउँछ। गम्भीर अपराध र ठूला आर्थिक अपराध तस्कर, ड्रग होस् या साइवर अपराधमा पनि प्रदेशको स्रोतसाधनले नभ्याउने अवस्था छ। आवश्यक प्राविधिक सामग्री तथा दक्ष जनशक्तिको अभाव देखिने सम्भावना हुन्छ। समायोजनमा गएका प्रहरीलाई सिडिओ मातहत राख्ने वा प्रदेश सरकार मातहत राख्ने टुंगो लागिसकेको छैन। आईजीपीको कमान्ड कन्ट्रोलमा प्रहरी संगठन हुँदा मात्रै यसको महŒव र नियम लागू हुन्छ। नैतिक अनुशासनमा रहन्छ। तर कमान्ड पावर खण्डित हुँदा संगठनको चेनअफ कमान्डको सिस्टम नै धराशायी हुने सम्भावना छ। प्रहरीलाई सबैले प्रयोग गर्न खोज्ने, आफ्नो मातहतमा राख्ने तर जिम्मेवारी र जवाफदेहिता लिन नखोज्ने प्रवृत्ति देखा पर्छ। यसले शान्तिसुरक्षामा प्रत्यक्ष असर पर्छ। हरेक प्रदेशको बेग्लाबेग्लै नीतिनियम हुँदा यसले प्रहरीको समानतामा पनि प्रत्यक्ष असर पर्छ। प्रहरीबीचको काम, कर्तव्य र जिम्मेवारी, प्राथमिकतामा भने यसले असर गर्छ। प्रदेशअनुसारको प्राथमिकता फरकफरक हुन्छ। कुनै प्रदेशमा शान्ति सुरक्षामा खलल पुगेमा थप बल कसले पठाउने ? कुन प्रदेशबाट मगाउने ? जिम्मा कसले लिने ? हामी संयुक्त राष्ट्रसंघको सदस्य राष्ट्र हौं। अन्तर्राष्ट्रियस्तरमा हामीले केही प्रतिबद्धता गरेका छौं। यी प्रतिबद्धता पूरा गर्नबाट पछि हट्न मिल्दैन। संगठनले केन्द्रीय स्तरबाट अन्य मुलुकसँग गर्ने निश्चित व्यवहार हुन्छ। यी व्यवहारका विषयमा प्रदेशस्तरीय नै तादत्म्यता हुन जरुरी छ। प्रदेशबीच सहकार्य भएन भने समस्या हुन्छ किनकि यसमा देशकै इज्जतको कुरा जोडिएको छ। अन्तर्राष्ट्रिय स्तरमा नेपाल प्रहरीको बेग्लै छवि छ। यो छविलाई कायम राख्न पनि प्रहरीमा एकल कमान्ड जरुरी हो। नेपाल प्रहरीको कार्यक्षेत्रकै विषय पनि अस्पष्ट छ। प्रहरी नियमावलीमा लेखिएभन्दा धेरैवटा जिम्मेवारी प्रहरीले लिएको छ। प्रहरीको भूमिका निजामती सेवा ऐनले स्पष्ट व्याख्या गर्न जरुरी छ। संघीय प्रहरी ऐनले पनि प्रहरीका जिम्मेवारी र कार्यक्षेत्र स्पष्ट पार्न आवश्यक छ। अन्तर्राष्ट्रिय स्तरमा नेपाल प्रहरीको एक बेग्लै छवि छ। यो इज्जत छोटो समयमा प्राप्त गरेको हैन। लामो समयको काम, कर्तव्य र जिम्मेवारीले प्राप्त गरेको हो। अपराध अनुसन्धानमा खरो उत्रन तथा संगठित अपराध न्यूनीकरणमा नेपाल प्रहरीले राम्रो दक्खल राख्छ। प्रहरी समायोजन भएर प्रदेशमा जानेबित्तिकै संगठित अपराधलाई गर्ने उनीहरूको कार्यक्षमता र अनुसन्धानमा ह्रास आउन सक्छ। यसले प्रहरीको अन्तर्राष्ट्रिय छविसमेत धुमिलिन सक्छ। साथै प्रहरीमा अविश्वसनीयता पनि बढ्न सक्छ। जसले देशकै इज्जतमा आँच आउन सम्भावना छ। प्रहरी समायोजनको विषयमा संविधानले नेपाल प्रहरीकै नेतृत्व रहने भनेको छ। तर आईजीपीले नहेर्ने हो भने कस्को जिम्मामा रहने ? सीडीओको नेतृत्वमा भएको प्रहरीले आईजीपीको चेन अफ कमान्ड मान्छ भन्ने छैन। फेरि सीडीओले प्रहरी संगठनको नियम र अनुशासनको विषयमा जानकार छ भन्न पनि त सकिन्न। प्रहरीलाई सबैले चलाउन खोज्ने, नियन्त्रणमा लिन खोज्ने तर जवाफदेहिता नलिने प्रवृत्ति बढ्दो छ। राम्रो काम हुँदा जश लिन सबै अघि सर्ने तर नराम्रो हुँदा प्रहरीलाई थुपार्ने चलन छ। यसले संगठनमा विचलन ल्याउँछ। नैराश्यता ल्याउँछ। सरकारले नेपाल प्रहरी र सशस्त्र प्रहरीको त कार्यक्षेत्र राम्रोसँग छुट्ट्याउन सकेको छैन। बेलाबेलामा विवाद देखिन्छ। पछिल्लो समय एयरपोर्टको भन्सारमा विवाद देखिएको थियो। निजामती सेवा ऐनले सीडीओको भूमिकामा स्पष्ट व्यवस्था गर्नुपर्यो। प्रदेशले प्रदेशअन्तर्गत सीडीओ हुन्छ भनेका छन् तर गृह मन्त्रालयले गृहअन्तर्गत हुनुपर्छ भनेको छ। संघीय प्रहरी ऐनले के के अनुसन्धान गर्ने, सीआईबीको भूमिका के हुने ? अपराध अनुसन्धान गर्न जाँदा घटनास्थल विभिन्न प्रदेशमा परेको हुन्छ। यसको संरक्षण कसले गर्ने ? घटनास्थल सुरक्षित नभएर प्रमाण नष्ट हुने सम्भावना प्रबल हुन्छ। यसले अपराध अनुसन्धानमा समेत प्रत्यक्ष असर पुर्याउँछ। अपराध अनुसन्धान नै असफल हुन्छ। प्रहरी समायोजन गर्दा यस्ता विभिन्न विषय समेट्नुपर्ने हुन्छ नै। त्यसैले अप्ठ्यारो छ। अन्य मुलुकमा चलेको संघीयताको नक्कल गर्न खोज्दैछौं। हाम्रो माटो र अवस्था, जनसंख्या सुहाउँदो संघीयता र प्रणाली हुन जरुरी छ। खुल्ला सिमानाले गर्दा पनि प्रहरीलाई सुरक्षा चुनौती छ। वीरगन्ज, विराटनगर र भैरहवाका जुन सीमा नाका छन्, जसले खाद्यान्न आपूर्ति गर्छन्। जरुरी सामान आपूर्ति गर्ने विषयमा राजमार्गमा कुनै समस्या भयो भने त्यहाँदेखि काठमाडौंसम्म वा अन्य जिल्लासम्म सप्लाई गर्ने व्यवस्थामा एउटै किसिमको नियमकानुन हुनुपर्छ। एउटै कमान्डले स्थिति कन्ट्रोल गर्नुपर्ने हुँदा राजमार्ग खुलाउन नसक्ने अवस्था हुन सक्छ। प्रहरी समायोजनमा डीआईजीसम्मलाई लैजाने भन्ने छ। उहाँहरूको वृत्ति विकासका लागि पनि एउटा एसएसपी प्रदेशमा दुई ठाउँमा मात्रै बस्न पाउँछ। ६६ वर्ष एउटा एसएसपी एउटै प्रदेशमा बस्ने स्थिति पनि हुँदैन। प्रदेशमा कता जाने ? डीआईजीको सरुवा कता गर्ने ? बाँकी एसएसपी, एसपीहरू एउटै प्रदेशमा अटाउन पर्ने बाध्यात्मक परिस्थिति आउँछ। प्रहरी भर्नामा पनि समस्या हुन सक्ने अवस्था छ। प्रदेशबाटै नयाँ भर्ना हुन थालेपछि प्रदेशमै तालिम केन्द्र अब्बल हुनुपर्यो। यो तत्कालै सम्भव छैन। सीमित ठाउँमा मात्रै भर्ती केन्द्र र तालिम केन्द्र छन्। प्रदेशमा नयाँ भर्ना तत्काल गर्ने हो भने अहिलेका प्रहरीलाई कहाँ लैजाने हो ? कसरी समायोजन गर्ने हो ? विभिन्न समस्या देखा पर्छन्। तत्काल समायोजनभन्दा पनि आवश्यक कानुन निर्माण गरेर मात्रै यो प्रक्रिया सुरु गर्न जरुरी हुन्छ। प्रहरी सेवा अनुशासनमा रहनुपर्ने फोर्स हो। यसलाई समायोजन गर्दा धेरै विषयमा विचार गर्न जरुरी छ। हैन भने संगठनमा नै नराम्रो असर देखा पर्न सक्छ। (खनाल, नेपाल प्रहरीका पूर्वआईजीपी हुन्।) यो पनि पढ्नुहोस प्रहरी समायोजनमा सकस प्रहरी समायोजन पेचिलो प्रहरी समायोजन विवादको समाधान अन्तिम चरणमा"
ओडीआईमा डेब्यु गरेका हेमन्त धामीले लिए क्यानडाको पहिलो विकेट,काठमाडौं : नेपाली सिनियर राष्ट्रिय क्रिकेट टोलीबाट ओडीआई डेब्यु गरेका बलर हेमन्त धामीले क्यानडाको पहिलो विकेट लिएका छन् । क्यानडाविरुद्ध सोमबार भएको तेस्रो ओडीआई खेलमा धामीको बलमा आरोन जोनसोन आउट भएका हुन्। उनी दोस्रो ओभरको चौथो बलमा देव खनालबाट क्याच आउट भए। चार ओभरको समाप्तिमा अहिले क्यानडा १ विकेटको क्षतिमा ११ रन बनाएर खेलिरहेको छ। टस हारेर क्यानडाले ब्याटिङको निम्तो पाएको हो। यस अगाडि धामीले चोटका कारण आइसीसी यू १९ विश्वकप खेल गुमाएका थिए। तर क्यानडासँगको खेलमा नेपालले युवा खेलाडीले मैदानमा उतारेको छ।
"सुनसरीबाट १ करोड ८२ लाखभन्दा बढी नक्कली नोट बरामद, भारतीय नागरिक पक्राउ","विराटनगर : सुनसरीबाट ठूलो परिणाममा नक्कली नोट बरामद भएको छ। प्रहरीले नेपाली १ करोड ८२ लाख ५१ हजार रूपैयाँ बराबरको नक्कली नोट बरामद गरेको हो। सवारीसाधन चेकजाँचमा खटिएको ट्राफिक प्रहरीको टोलीले इनरुवा नगरपालिका४ स्थित सुनसरी खोलाको पुलनजिक आइतबार एउटा भारतीय स्कोरपियो गाडीलाई रोकेको थियो। शंकास्पद अवस्थाको बीआर ११ एक्स ३४२९ नम्बरको स्कोरपियो गाडी रोकेर खानतलासी गर्दा नक्कली नोटहरु बरामद भएको सुनसरी प्रहरी प्रमुख एसपी विपिन रेग्मीले जानकारी दिए। उनका अनुसार स्कोरपियोको पछाडिको भागमा बोराभित्र झोलामा राखेर ल्याउँदै गरेको अवस्थामा १ हजार दरका नक्कली नोटहरु बरामद गरिएको हो। स्कोरपियो चालक भारत वीरपुरका २२ वर्षीय मोहमद सैयद पक्राउ परेका छन्। प्रहरीले रोक्नसाथ गाडीभित्र रहेका अर्का एक व्यक्ति फरार बनेका थिए। फरार रहेका व्यक्तिको खोजी जारी राखिएको एसपी रेग्मीले बताए। बरामद भएको रकम, स्कोरपियो र चालकलाई नियन्त्रणमा लिएर थप अनुसन्धान अघि बढाइएको उनको भनाइ छ। उनका अनुसार भारतबाटै ठूलो परिणाममा नक्कली नोट छापेर नेपाल भित्र्याइएको हुनसक्ने अनुमान गरिएको छ। सुनसरी प्रहरीले सोमबार दिउँसो पत्रकार सम्मेलन गरेर यस विषयमा विस्तृत जानकारी दिने तयारी गरेको छ।"
स्वाहाकारी बनेका सहकारी,"बैंकिङ पहुँच गाउँगाउँमा नपुग्दा पनि सहकारी चलाउने र नियत खराब भएकाहरूले फाइदा लुटेका हुन् भन्ने सरकारले बुझ्नुपर्छ। संविधानले नै सहकारीलाई पनि नेपाली अर्थतन्त्रको एउटा खम्बा मानेको छ। देशभर ३२ हजार सहकारी संस्था छन्। तर ती सहकारी अर्थतन्त्रको खम्बा हुनुको साटो अर्थतन्त्र खल्बल्याउने र सदाचार भाँड्ने संस्था भएका छन्। सीमित व्यक्तिको मुठीमा संस्था राखेर सर्वसाधारणको अर्बाैं रुपैयाँ अपचलन भएको छ। सरकारले घोषणा गरेका १६ वटा समस्याग्रस्त सहकारीमा मात्रै सर्वसाधारणको १३ अर्ब १४ करोड रुपैयाँ डुबेको छ। तर समस्या पक्कै त्यतिमा सीमित छैन। सरकारको नियमन यति फितलो छ कि कहाँ कसले के गरिरहेको छ भन्ने भेउ नै ऊ पाउँदैन। आज सहकारीहरूमा बचत ४ खर्ब ७८ अर्ब रुपैयाँ छ, त्यसको सुरक्षाको भरपर्दाे संयन्त्र सरकारसँग छैन। अर्बौं रुपैयाँसम्म एकै व्यक्ति र समूहबाट सहकारीको रकम अपचलन भएको छ, त्यतिका बेरसम्म पनि सरकारले केही थाहा पाएन। किनभने सरकारले सहकारीहरूलाई लगाम बिना नै चल्न दियो। सर्वसाधारणले खाइनखाइ गरेको बचत संकलन गर्ने र लुट्ने ध्याउन्न भएकाहरूले सहरसहरमा सहकारी खोले। त्यसरी एकै व्यक्ति र समूहलाई सहरैपिच्छे सहकारी खोल्न दिनु नै हुँदैनथ्यो। त्यसका लागि नियमनको बाटो सरकार बनाउन चुकेकै हो। त्यसकै फाइदा लुटधन्दाको नियत भएकाहरूले उठाए। दसनंग्रा खियाएर सर्वसाधारणले गरेको बचत त्यसरी लुटेर भागेकाहरू सबैलाई पनि प्रहरीले अझै पक्रन सकेको छैन। लाखौं नागरिकको बिचल्ली सरकार टुलुटुली हेरेर बसेको छ। बचत सहकारीमा राखेर फिर्ता नपाउँदा कैयौं उपचारबाट बञ्चितमात्रै भएका छैनन्, थप बिरामी पनि परेका छन् र कतिको ज्यानै पनि गइसकेको छ। यति संवेदनशील मुद्दा सल्टाउने सरकारी प्रयास अझै पनि चित्तबुझ्दो गरी अघि बढेको आभास पीडितले गरेका छैनन्। छिटोभन्दा छिटो फरार सहकारी सञ्चालकहरूलाई पक्रने र उनीहरूले ठगीको रकम असुलेर बचतकर्तालाई फिर्ताको चाँजो मिलाउने दायित्व सरकारको हो। र, सहकारी भनेको निश्चित समूहका व्यक्तिहरूको सामूहिक हितका लागि काम गर्ने संस्थाका रूपमा सीमित गर्ने गरी नियमनको कानुनी र व्यावहारिक मेसो पनि सरकारले मिलाउनुपर्छ। उत्पादनमा केन्द्रित गराउने नियम सहकारीलाई चाहिन्छ न कि बचत तथा ऋणको काम गर्ने। बचत र ऋणको काम बैंक वित्तीय संस्थाले गर्नुपर्छ। बैंकिङ पहुँच गाउँगाउँमा नपुग्दा पनि सहकारी चलाउने र नियत खराब भएकाहरूले फाइदा लुटेका हुन् भन्ने सरकारले बुझ्नुपर्छ। सहकारीलाई स्वाहाकारी बन्न दिनु हुँदैन। यो पनि पढ्नुहोस १५ सहकारी समस्याग्रस्त, जोखिममा डेढ अर्ब सरकारलाई एमालेको प्रश्न : बैंकले मिटरब्याजीको काम गर्छ, सहकारीले बचतकर्ताको रकम खाएको छ, खै कारबाही ? ५ सय सहकारी डुब्दै, नियमनमा लापरबाही"
३ अर्बको नक्कली लाइसेन्स किनबेच भएको छ,"सेक्युरिटी प्रिन्टिङ प्रेस भनेको के हो ? सेक्युरिटी प्रिन्टिङ प्रेस कम चर्चामा छ। तर, यो जीवनमा सधैंभरि प्रयोग हुने चिज हो। यो सुतेदेखि उठेसम्म प्रयोग हुन्छ। जस्तै पैसा, ड्राइभिङ लाइसेन्स, पासपोर्ट, सर्टिफिकेट, जन्मदर्ता, मृत्यु दर्ता आदि अफिसियली भेरीफाइड डकुमेन्ट हुन्। राज्यले बनाउने भेरीफाइड डकुमेन्ट नै सेक्युरिटी प्रिन्टिङ हो। यसलाई नेपालीमा सुरक्षण मुद्रण भनिन्छ। यो विशुद्ध प्रिन्टिङ मात्रै होइन। यसमा चार प्रकारका प्रविधि हुन्छन्। प्रिन्टिङ प्रेस, ग्राफिक टेक्नोलोजी, इन्फरमेसन टेक्नोलोजी मुख्य हुन्। यसमा अफसेट प्रेस पनि थपिएको छ। सामान्य रूपमा बुझ्दा, अरूले नक्कल गर्न नसकोस भन्ने हिसाब बनाइएको डकुमेन्ट(कागजात) सेक्युरिटी प्रिन्टिङमा आउँछ। यसको आवश्यकता किन छ ? विश्वमा यसको प्रयोग व्यापक छ। तर नेपालमा भने हामीले यसको धेरै अभ्यास गरिसकेका छैनौं। यसको प्रयोगमा राज्य दुर्बल छ। मान्छे जन्मदेखि मृत्युसम्म चाहिने कागजात सेक्युरिटी प्रिन्टिङबाटै बन्छ। त्यसले रेकर्ड राख्ने र भेरिफाइड गर्ने काम पनि सँगै गर्छ। अहिले पनि नेपालमा जन्मदर्ता, मृत्यु दर्ता कागजमा लेखेर दिइन्छ तर यो सुरक्षित कागजात होइन। राज्यको आफ्नो स्टयान्डर्ड मेन्टेन हुनुपर्छ। अन्तर्राष्ट्रिय रूपमा नेपाल सबल हो भनेर देखाउने नै कागजातले हो। पहिला हस्तलिखित पासपोर्ट थियो। त्यो बेला नेपाली पार्सपोर्टको फोटो निकालेर दुरुपयोग गरेको पाइन्थ्यो। अहिले इलोक्ट्रोनिक पासपोर्ट भएपछि सुरक्षित भएको छ। के नेपालले यसको महत्व नबुझेको हो ? नेपालका सरकारी वा गैरसरकारी निकायमा सेक्युरिटी प्रिन्टिङ अति आवश्यक हो भन्ने महसुस नै भएको छैन। अर्कोतिर यो क्षेत्रमा सम्बन्धित विज्ञ नै नेपालमा छैनन्। त्यस्तो संवेदनशील विषयमा विशेषज्ञ नहुनु नेपालकै दुर्भाग्य हो। विज्ञ जनशक्ति नहुँदा के असर परेको छ ? नेपाललाई डिजिटलाइसेनमा लाने भनेर सरकारले घोषणा गर्यो। तर, सम्बन्धित विज्ञ नभए पनि डिजिटलाइसेन होइन काण्डैकाण्ड हुन थाले। अहिले सेक्युरिटी प्रिन्टिङसम्बन्धी हरेका विषयमा काण्ड बाहिर आएका छन्। काण्ड पनि धेरै आउनु विज्ञ नभएर नै हो त ? हो नि, सेक्युरिटी प्रिन्टिङ सेन्टर(सुरक्षण मुद्रण केन्द्र) स्थापना गर्यो तर त्यो कोमामा गयो। किनभने त्यहाँँ भ्रष्टाचार भयो। अख्तियारले मुद्दा नै हालिसकेको छ। सेक्युरिटी प्रिन्टिङ सेन्टर सञ्चालन आउन नसक्नुको मुख्य कारण प्राविधिक जनशक्ति अभाव नै हो। जो जुन चिजको जो जानकार हुन्छ, त्यहाँँ उसलाई नै काम गर्न दिनुपर्छ, एउटा जानकारले काम गर्न सकेन भने अर्को विज्ञ मान्छे खोज्नुपर्छ, उत्पादन गर्नुपर्छ। तर, नेपालमा आवश्यक जनशक्ति नै यो विषयमा छैन। जनशक्ति नभएपछि विदेशबाट मानिस आयात गर्नुपर्ने हुन्छ। विदेशी एजेन्टले आपू अनुकूलको काम गर्छन् अथार्त इन्फल्युन्यस् गर्छन् यो तीतो यथार्थ हो। पहिलो काम के गर्नुपर्छ ? विशेषज्ञ, दक्ष जनशक्ति उत्पादन गरेर मात्रै सेक्यिुरिटी प्रिन्टिङ प्रेसलगायतका परियोजना ल्याउनुपर्छ। नत्र आयातित एजेण्टले आफनो स्वार्थअनुसार काम गर्दा त्यस्ता परियोजना डुब्छन्। राज्यले बनाउने भेरीफाइड डकुमेन्ट नै सेक्युरिटी प्रिन्टिङ हो। अहिले पनि नेपालमा जन्मदर्ता, मृत्यु दर्ता कागजमा लेखेर दिइन्छ तर यो सुरक्षित कागजात(डकुमेन्ट) होइन। १ लाख ३ हजार नक्कली लाइसेन्स दिनेहरूलाई सिस्टमबाटै कारबाही गर्न सकिन्छ। भ्रष्टाचारको गन्ध आउनुको कारण ? सेक्युरिटी प्रिन्टिङ प्रेस जस्ता परियोजना ल्याउने नेतृत्वकर्तामा दक्ष हुनुपर्छ। उ विशेषज्ञ हुनुपर्छ। हाम्रोमा त प्रमुख व्यक्ति नै दक्ष हुँदैनन्, दोस्रो व्यक्तिमा आश्रित हुन्छन्। फेरि यो सेक्युरिटी प्रिन्टिङ भनेको नितान्त प्राविधिक विषय हो। यसको नेतृत्वमा गर्ने व्यक्ति पनि विशेषज्ञ हुनै पर्छ। जुन क्षेत्रमा जसको आवश्यकता छ त्यो व्यक्ति त्यहाँँ हुनुपर्छ। उसले लागतलाई मिनिमाइज गर्न सक्छ। समयमा काम हुन्छ। सेक्युरिटी प्रिन्टिङ प्रेसका विषयमा किन धेरै विवाद र झमेला आउँछन् त ? विवादमा आउनुको मुख्य कारण प्राविधिक जनशक्तिको अभाव नै हो। जसले टेन्डर गर्यो उसले टेक्निकल स्पेसिफिकेसनका कतिवटा टर्म भन्न सक्छ ? अहँ एउटै सक्दैन। आफू नजान्ने भएपछि त्यो जवाफ विचौलिया र एजेन्टले दिन्छन्। विदेशी टेक्निकल स्पेसिफिकेसन कपिपेस्ट गरेपछि विवाद आउने नै भयो। यसका लागि युनिक स्पेसिफिकेसन तयार गर्नुपर्छ। नेपालका लागि कुन कार्ड आवश्यक पर्छ त्योअनुसार काम गर्नुपर्छ। विदेशको कपि गरेर हुँदैन। कार्डको अनुभव, केमिकल रियाक्सनका बारेमा जान्नुपर्छ। प्रिन्टिङ मेकानिजमको विषय जान्नुपर्यो। हरेक विषयमा सबै देश एकै किसिमका हुँदैनन्। आर्ट र कल्चरको कुरा हुन्छ। त्यसको पनि विज्ञ चाहिन्छ। अहिले किन विवाद भयो ? आजभन्दा ५६ वर्ष पहिला यातायातमा ढड्डामा रेकर्ड हुन्थ्यो। सरकारले डिजिटलाइजेस सुरुवात गर्यो। डिजिटलाइजेसनमा पनि फल्टहरू भेटिए। मरेको मान्छे, विदेशमा गएको मान्छे, नफर्केको मान्छेको पनि लाइसेन्सको रेकर्ड आयो। उनीहरूको रेकर्ड हेरेर लाइसेन्स नम्बर एक्सचेन्ज गरियो। अनि बिचौलिया खडा भयो। अर्को मान्छे नाम र नम्बरबाट लाइसेन्स निस्किन थाल्यो। सिस्टममा छिरेर बदमासी भएको देखियो। हरेकको रेकर्ड ट्याम्पर गरेको देखियो। यो सिस्टमबाटै हुँदै गएको छ। यो एउटै व्यक्तिले गर्न सक्दैन। यसमा तलदेखि माथिसम्म मिलोमतोमा भएको स्पष्ट हुन्छ। राजनीतिक नेतृत्वदेखि कर्मचारीसम्म संलग्नताबाटै भएको हो। यसमा राजनीतिक नेतृत्व र कर्मचारीको नियत सफा हुनुपर्छ। नेपालको कानुन अति फितलो छ। त्यसले गर्दा पनि राजनीतिक नेतृत्व र कर्मचारीले मनपरी गरिरहेका छन्। यो नक्कली लाइसेन्सको कुरा चाहिँ के हो नि ! १ लाख ३ हजार नक्कली लाइसेन्स भन्ने कुरा यतायात विभागबाटै बाहिर आएको छ। यसमा विदेश गएका, मरेका मान्छेको लाइसेन्स इस्यु भएको देखिन्छ। यो व्यक्तिले मात्रै गर्न सम्भव छैन। सिस्टमबाट भएको हो। जसमा बिचौलिया मिलेको देखिन्छ। बिचौलियामार्फत एउटा लाइसेन्स(मरेका, विदेश गएका)को ३० देखि ४० हजार रुपैयाँमा अबैध बिक्री भएको छ भन्ने सुनिन्छ। यसको हिसाब गर्दा यो नक्कली लाइसेन्सबाट ३ अर्ब रुपैयाँ उठेको देखिन्छ। त्यो अति ठूलो भ्रष्टाचार हो। ३ अर्बमा त एउटा ठूलो परियोजना बन्छ। यसले हजारौं मान्छेले रोजगारी पाउँछन्, यसले मानिसको जीवनमा परिवर्तन ल्याउँछ। यति ठूलो विषयमा भएको भ्रष्टाचारलाई कसैले नजर अन्दाज गर्न मिल्दैन। लाइसेन्सको छानबिन समिति गठन गरेको छ। तर, छानबिन समितिको आवश्यकता नै पर्दैन। १ लाख ३ हजार नक्कली लाइसेन्स दिनेहरूलाई सिस्टमबाटै कारबाही गर्न सकिन्छ। यसमा पनि प्राविधिक जनशक्तिको आवश्यकता पर्छ। सिस्टमबाटै गलत गर्ने व्यक्ति पत्ता लगाउन सकिन्छ। सिस्टम कसले चलायो। लग इन गर्नेको लग बसेको हुन्छ। सिस्टमबाटै आन्द्राभुँडी सबै निकाल्न सकिन्छ। त्यसमा संलग्न मन्त्रीदेखि विभागीय प्रमुख, सुब्बा, खरिदार सबैको लाइनै रेकर्ड हुन्छ। यो सञ्जाल लगइनबाट भेटाउन सकिन्छ। तपाईं आफूलाई के को आधारमा सेक्युरिटी प्रिन्टिङको पहिलो विज्ञको रूपमा दाबी गर्नुहुन्छ ? मेरो दशकौंको अनुभव छ। यो क्षेत्रमा म आफूलाई पहिलो विज्ञ दाबी गर्छु। तर हामीजस्ता धेरै विज्ञ छौं। उनीहरूको राज्यले उपयोग गर्न सकेको छैन। सेक्युरिटी प्रिन्टिङका नाममा धेरै भ्रष्टाचार भएका छन्। त्यो मैले नियन्त्रण गरिदिन्छु। बिना भ्रष्टाचार म काम गरेर देखाउन सक्छु।"
जलवायु परिवर्तनको असरप्रति सजग होऔं,"जलवायु परिवर्तनमा नेपालको प्रमुख भूमिका छैन। तर, जलवायु परिवर्तनबाट उत्पन्न हुन सक्ने स्वास्थ समस्याबाट भने नेपाल अछुतो रहने अवस्था छैन। बर्सेनि देखिँदै आइरहेका मौसमी संक्रामक रोगहरू झेल्नु त परेकै थियो। अब पुराना संक्रामक रोगहरूले पुनरागमन गरिरहेको संकेतहरू देखिन सुरु भइसकेको छ। अनुसन्धान गरौं हाल डेंगु पहाडी क्षेत्रमा मात्र नभई हिमाली भेगमा समेत देखिन थालेको भन्ने सरकारी तथ्यांकले देखाउँछ। अब लामखुट्टे कुनै ठाउँ विशेषमा मात्र सीमित नभएको देखिन्छ। यसको पुष्टि गर्न थप अध्ययन अनुसन्धानबाट गर्न भने आवश्यक छ। डेंगु भाइरसलगायत अन्य भाइरसका बारेमा अनुसन्धान गर्नु अति आवश्यक छ। जनावरबाट सर्ने जोखिम जलवायु परिवर्तनले जंगली जनावरको बासस्थान अथवा आहारमा प्रत्यक्ष तथा अप्रत्यक्ष रूपमा प्रभाव परिरहेको छ। मानिस र जनावरबीचको सामिप्यता पनि बढ्दै गएको छ। जनावरबाट मान्छेमा सर्ने संक्रमणहरूको जोखिम बढ्दै गइरहेको छ। नेपालमा रेबिज रोग संक्रमित कुकुरको टोकाइबाट मात्र नभई जंगलबाट आउने स्यालको टोकाइबाट पनि हुने गरेको छ। पहिचानमा ढिलाइ नगरौं फरक भौगोलिक स्थानमा संक्रमण देखिए पनि सोको पहिचान, उपचार र रोकथाममा ढिलाइ गर्नुहुँदैन। समयमै पहिचान गरी रोकथाममा ध्यान दिनु जरुरी छ। यसो गर्न सके स्वास्थ्य जोखिमसँग डराउनु पर्दैन। मानवीय क्षति पनि हुन पाउँदैन। योजना बनाएर कार्यान्वयन गरौं जलवायुमा देखिन सक्ने परिवर्तनबाट विभिन्न स्वास्थ समस्याहरू देखिएका छन्। भविष्यमा नयाँनयाँ स्वास्थ्य समस्याहरू उत्पन्न हुने जोखिम पनि उक्तिकै छ। त्यसैले पूर्वतयारीका साथ योजना बनाइ कार्यान्वयनमा ध्यान दिनु आवश्यक भइसकेको छ। (डा पुन, शुक्रराज ट्रोपिकल तथा सरुवा रोग अस्पताल टेकुका क्लिनिकल रिसर्च युनिट संयोजक हुन्।)"
"क्यानडाविरुद्ध नेपालले टस जित्यो, पहिले फिल्डिङ गर्ने","काठमाडौं : क्यानडाविरुद्धको एकदिवसीय सिरिजमा नेपालले टस जितेर फिल्डिङ रोजेको छ। त्रिवि क्रिकेट मैदानमा नेपालका कप्तान रोहित पौडेलले क्यानडालाई ब्याटिङको निम्तो दिएका हुन्। नेपालको पौडेल र क्यानडाको साद बिन जाफरले कप्तानी गरेका छन्। नेपालले डब्लुसीएल लिग टूको तयारी स्वरुप आयोजना गरेको सिरिज खेल्न क्यानडाको टीम नेपाल आएको हो। क्यानडाविरुद्धको एकदिवसीय सिरिजको अन्तिम तथा तेस्रो खेलमा नेपालले क्लिन स्विपगर्ने लक्ष्यमा रहँदा क्यानडा भने पहिलो जितको खोजीमा रहनेछ। घरेलु दर्शक र समर्थक ठूलो संख्यामा उपस्थित भएपछि क्यानडाको टीम र क्यानडाका मुख्य प्रशिक्षक पुबुदु दाशानायकेले दबाब महसुस गरिरहेका छन्। आजको खेलमा हेमन्त धामीले डेब्यु गर्ने भएका छन्। सोमपाल कामी, आसिफ शेख, सुर्य तामाङ, रिजन ढकाल बेञ्चमा रहेका छन्। नेपालले सिरिजको पहिलो खेलमा नेपालले ७ रन र दोस्रो खेलमा ४ विकेटको जित हात पारेको थियो। नेपालको प्लेइङ ११ : अनिल शाह, कुशल भुर्तेल, रोहित पौडेल (कप्तान), देव खनाल, भीम सार्की, कुशल मल्ल, आरिफ शेख, पवन सर्राफ, आकाश चन्द, ललित नारायण राजवंशी, हेमन्त धामी नेपालले लगातार अन्तर्राष्ट्रिय प्रतियोगिता खेल्ने भएको छ। नेपालले फेब्रुअरी १५ देखि २५ सम्म टियु क्रीकेट मैदानमा नेदरल्यान्ड्स र नामिबियासँग लिग२ अन्तर्गत त्रिकोणात्मक सिरिज खेल्दैछ। त्यसलगत्तै नेपालले नेदरल्यान्ड्स र नामिबियासँग फेब्रुअरी २७ देखि ५ मार्चसम्म टि२० सिरिज खेल्ने नेपाल क्रिकेट संघ (क्यान) ले जनाएको छ।"
भ्रष्टाचारका चरित्र कस्ता कस्ता ?,"काठमाडौं : पछिल्ला वर्षमा सुशासन र भ्रष्टाचारमा शून्य सहनशीलता नारामा मात्रै सीमित भएको छ। भ्रष्टाचार नियन्त्रणको विषय नारामा सीमित हुँदा यसका चरित्र र प्रवृत्ति भने फेरिँदै गएका छन्। राष्ट्रिय तथा अन्तर्राष्ट्रिय रूपमा भ्रष्टाचारका प्रवृत्ति, प्रकृति र आयाममा परिवर्तन आएका छन्। नयाँनयाँ उपाय खोजेर भ्रष्टाचार हुन थालेका छन्। अख्तियार दुरुपयोग अनुसन्धान आयोगले यो वर्ष सुधारौं सोच, संस्कार र व्यवहारः नियन्त्रण हुन्छ भ्रष्टाचार भन्ने नाराका ३३औं स्थापना दिवस मनाएको छ। ट्रान्सपरेन्सी इन्टरनेसनले हालै प्रकाशित भ्रष्टाचार अनुभूति सूचकांकमा नेपालको अवस्थामा सामान्य सुधार भएको छ। ५० भन्दा कम अंक पाउने मुलुक भ्रष्टाचारको उच्च जोखिममा गणना हुने प्रावधान छ। ३५ अंक मात्रै पाएकाले भ्रष्टाचार नियन्त्रण र सुशासन प्रवद्र्धनमा नेपालले अझै निकै संघर्ष गर्नुपर्ने देखिएको छ। तीनै तहका सरकारमा कार्यकारी भूमिकामा रहने राजनीतिज्ञ, कर्मचारी र आमनागरिकमा सुशासनप्रतिको दायित्वबोध नहुन्जेल भ्रष्टाचार नियन्त्रणमा आशातित सफलता हासिल गर्न नसकिने अख्तियारका प्रमुख आयुक्त प्रेमकुमार राई बताउँछन्। भ्रष्टाचारका चरित्र ? १विकास निर्माण संघीयता कार्यान्वयनपछि तीनै तहका सरकारले सञ्चालन गर्ने विकास निर्माणका क्षेत्रमा भ्रष्टाचार मौलाएको छ। बजेट विनियोजन, अनुदान वितरण, सेवा प्रवाहजस्ता काममा सार्वजनिक सम्पत्तिको हानीनोक्सानी गर्ने प्रवृत्ति बढेको छ। घुस लेनदेन गर्ने, गैरकानुनी लाभ लिने बदनियत राखेर काम गर्ने र गैरकानुनी सम्पत्ति आर्जन गरेको विषयमा उल्लेख्य उजुरी पर्ने अख्तियारले जनाएको छ। पछिल्लो पाँच वर्षमा अख्तियारमा करिब एक लाख उजुरी परेको छ। प्रत्येक वर्ष उजुरीको संख्या बढेको देखिन्छ। २०७५७६ मा २४ हजार ८५ उजुरी परेको थियो भने २०७६७७ मा २५ हजार १ सय ५२ पुग्यो। कोरोना कालको दुई वर्षमा केही कम उजुरी परेको थियो। २०७७७८ मा २२ हजार ६ सय २५ र २०७८७९ मा २४ हजार तीन सय ३१ उजुरी परेका थिए। यस्तै २०७९८० मा २८ हजार ६७ उजुरी परेको अख्तियारको तथ्यांकमा उल्लेख छ। संघीयता कार्यान्वयनसँगै तीनै तहका सरकारमा भएका भ्रष्टाचारले गर्दा उजुरी बढेका अख्तियारको निष्कर्ष छ। २ खरिद पछिल्लो समय अनावश्यक खरिद गर्ने प्रचलन व्यापक भएको छ। सार्वजनिक खरिद तथा निर्माणमा प्रतिस्पर्धालाई सीमित पार्ने काम भएको छ। बिनाप्रतिस्पर्धा सोझै खरिद गर्ने क्रम पछिल्लो समय निकै बढेको छ। विपद्का नाममा त सोझै खरिद हुने गरेको छ। २०७२ को भूकम्पकको समयमा भित्रिएको त्रिपाल काण्ड अहिले पनि विवादमै छ। आयोजनामा पूर्वसम्भाव्यता अध्ययन, आवश्यकता र औचित्यताको पहिचान नगरी बजेट विनियोजन गर्ने काम पनि भइरहेको छ। यस्तै योजनाबिनै खरिद गर्ने प्रवृत्ति पनि बढेको छ। मिलोमतोमा आयोजना छनोट गर्ने र कार्यक्रम नै नगरी भुक्तानी लिनेदिने काम पनि भइरहेको अख्तियारका प्रमुख आयुक्त राईले बताउँछन्। प्राकृतिक स्रोतसाधनको उपयोगमा मापदण्डको पालना नगरी दररेट तोक्ने, वातावरणीय प्रभाव मूल्यांकन र प्रारम्भिक वातावरणीय परीक्षणमा निर्दिष्ट परिमाणभन्दा बढी अनियन्त्रित उत्खनन तथा दोहन गर्ने काम पनि अत्याधिक भइरहेको अख्तियारको अनुसन्धानले देखाएको छ। कृषि, शिक्षा, स्वास्थ्य, खानेपानी, पशुपन्छीलगायतका विषयगत क्षेत्रमा अनुदानको दुरुपयोग भएको छ। नियम, कानुन, कार्यविधि, मापदण्ड र नागरिक बडापत्रको पालनालाई बेवास्ता गरिएको छ। ३बिचौलिया सेवा प्रवाहमा बिचौलियाको प्रवेश भएको छ। बिचौलियाको जगजगीमा सेवा अवरुद्ध गराई मिलेमतोमा अनियमितता गर्ने काम भइरहेको छ। यसले तोकिएको काम समयमै पूरा नगर्ने, जिम्मेवारी र जवाफदेहिता नलिने, निर्णय नगरी थन्काएर राख्नेजस्ता प्रवृत्ति बढेको छ। ४नियुक्ति कर्मचारी नियुक्तिमा पनि भ्रष्टाचार मौलाएको छ। कतिपय सार्वजनिक संस्थालाई भर्तीकेन्द्र नै बनाइएको छ। बिना आधार र मापदण्ड बढुवा गर्ने गरिएको छ। सरकारी सवारीसाधन र इन्धनको दुरुपयोग पनि त्यस्तै छ। पूर्ण वा आंशिक स्वामित्व भएका निकाय वा संस्थाको नियमित लेखा परीक्षण गरिएको पाइँदैन। असुलउपर र नियमित गर्नुपर्नेमा काममा आलटाल गर्नेजस्ता प्रवृत्ति बढेको छ। ५ भूमि वा जग्गा भ्रष्टाचारको ठूलो चरित्रमध्ये भूमि अर्थात् जग्गा पनि एक हो। अख्तियारमा परेको भूमि र जग्गासम्बन्धी उजुरीको छानबिन गर्दा निश्चित व्यक्ति र समूहलाई फाइदा हुने गरी कौडीको भाउमा सार्वजनिक, सरकारी र वन क्षेत्रको जग्गा ८९ वर्षसम्म व्यापारिक प्रयोजनका लागि लिजमा दिएको भेटिएको जनाइएको छ। पछिल्ला दुई वर्षमा मात्रै भूमिसम्बन्धी १७७० उजुरी अख्तियारमा परेका छन्। अख्तियारका अनुसार २०७८७९ मा ५५५ र २०७९८० मा ११५५ उजुरी जग्गासम्बन्धी छन्। हदबन्दीभन्दा बढी जग्गा जफत गर्नुपर्ने कानुनी व्यवस्था कार्यान्वयन नहुँदा सार्वजनिक, सरकारी, गुठी र वन क्षेत्रको जग्गा विभिन्न व्यक्ति, क्लब र स्वार्थ समूहले अतिक्रमण र कब्जा गरी निजी प्रयोजनका लागि उपयोग गरिरहेका छन्। बाँसबारी छालाजुत्ता कारखानाको १० रोपनी जग्गा चौधरी समूहले उपयोग गरिरहेको भन्दै सीजी होल्डिङका प्रबन्ध निर्देशक अरुण चौधरी पक्राउ परेका थिए। बालुवाटारस्थित ललिता निवासको झन्डै १४३ रोपनी राजनीतिक नेतृत्व, न्यायालय, कर्मचारी, बिचौलियाको मिलोमतोमा व्यक्तिगत बनाइएको छ। नेपाल ट्रष्टको जग्गा पनि त्यस्तै दुरुपयोग भएको छ। सार्वजनिक, सरकारी र गुठीको जग्गाको दोहन गरिएको छ। सार्वजनिक, सरकारी तथा गुठीको जग्गा जिम्मेवार निकायबाट अतिक्रमण रोक्ने काममा उदासीनता देखाइएको अख्तियारका प्रमुख आयुक्त राई बताउँछन्। सरकारले सार्वजनिक र सरकारी सम्पत्ति संरक्षण गर्न नसकेको उनले बताए। विद्यालय र स्थानीय तहहरूले आफूखुसी गैरकानुनी तवरले सरकारी, सार्वजनिक जग्गा निजी प्रयोजनमा विक्री गर्ने प्रवृत्ति बढेको छ। सरकारी जग्गा गैरकानुनी रूपमा व्यक्तिका नाममा दर्ता भएका छन्। सार्वजनिक सेवालाई प्रविधिमैत्री बनाउने नाममा नीति, कानुन, संरचना, जनशक्तिलगायतका आधारभूत पूर्वाधारसमेत तयार नगरी प्रतिस्पर्धा नगरी सूचना प्रविधि र उपकरण खरिद गर्दा ठूलो रकम दुरुपयोग भएको उजुरी अख्तियारमा पर्ने गरेका छन्। ६कसुरवालालाई अवसर सरकारले कसुरदारलाई विभिन्न स्थानमा नियुक्त दिएर भ्रष्टाचारलाई प्रशय दिइरहेको छ। अख्तियारमा परेको उजुरी हेर्दा सम्बन्धित मन्त्रालयको प्रस्तावमा मन्त्रिपरिषद्बाट नियुक्त भएका कतिपय व्यक्ति कसुरदार देखिएका छन्। सार्वजनिक संस्थाका केही पदाधिकारी विदेशी मुलुकको स्थायी आवासीय अनुमति लिएका भेटिएका छन्। यस्तै अदालतबाट कसुरदार भई फरार सूचीमा रहेकाले पनि नियुक्ति पाइरहेका छन्। तोकिएको योग्यता र अनुभव नभएकालाई राजनीतिक आस्थाका आधार नियुक्ति गर्ने प्रचलन बढ्दो छ। किर्ते गरी अनुभवको प्रमाण पेश गरेकाले नियुक्ति पाइरहेका छन्। सार्वजनिक छवि कमजोर भएका व्यक्तिलाई छनोट गरी नियुक्ति दिएका धेरै उदाहरण छन्। कतिपय सार्वजनिक निकायमा निश्चित व्यक्तिलाई नियुक्ति दिनकै लागि व्यक्ति लक्षित गरी प्रतिस्पर्धा सीमित हुने गरी नियुक्तिसम्बन्धी मापदण्ड र कार्यविधि संशोधन गर्ने प्रवृत्ति पनि बढ्दो क्रममा देखिएको छ। नेपाल टेलिकममा प्रबन्ध निर्देशक नियुक्ति गर्ने कार्यविधि नै संशोधन गरिएको थियो। त्रिभुवन विश्वविद्यालयको उपकुलपति नियुक्तिका लागि पनि मापदण्ड अनुकूल बनाइएको भन्दै आलोचना भएपछि विज्ञापन नै रद्द गरेर पुनः विज्ञापन प्रकाशन गरिएको थियो। अख्तियार प्रमुख राईका अनुसार नियुक्ति हुने व्यक्तिमा उच्च नैतिक चरित्र रहेको, स्वार्थको द्वन्द्व हुने अवस्था नरहेको र जवाफदेहिता र जिम्मेवारी पूरा गर्न सक्ने क्षमता रहेको विषयमा सरकार विश्वस्त हुनुपर्छ। उनले भने, तर, सो अनुरूपको छनोट हुन सकेको छैन। नियुक्ति पाएका पदाधिकारीबाट भएका अधिकांश निर्णय, खरिद प्रक्रिया र काम कारबाहीहरूका विषयमा छानबिन गर्दा आयोगमा परेका उजुरीहरू सत्य भएको भेटिएको छ। यसरी नियुक्त भएका पदाधिकारीका काम कारबाहीले निश्चित स्वार्थ समूहलाई लाभ हुने गरेको पाइएको छ। सार्वजनिक निकायमा देखिएकायस्ता विकृति र विसंगति तत्काल अन्त्य गरी मुलुकमा सुशासन प्रवद्र्धन तथा सरकारप्रतिको नागरिकको भरोसा अभिवृद्धि गर्न राईले आग्रह गरे। ७ राजस्व चुहावट पछिल्लो समय राजस्व चुहावट बढिरहेको छ। २०७९८० मा मात्रै अख्तियारमा राजस्व चुहावटका ४९ मुद्दा दायर भएका थिए। जसको बिगो मात्रै १३ करोड २ लाख १२ हजार बढी छ। व्यक्तिगत स्वार्थका कारण बिनाआधार, कारण भन्सार र राजस्वमा छुट दिने काम भइरहेको छ। राजस्व चुहावट गर्ने, चोरी निकासी पैठारी गर्ने, न्यून बिजकीकरण गरी राजस्व छली गर्ने जस्ता क्रियाकलाप बढिरहेका छन्। यस्ता क्रियाकलापको नियन्त्रण गर्ने जिम्मेवारी लिएका निकाय र पदाधिकारीले आफ्नो कर्तव्य निर्वाह गर्न चुकेको देखिएको छ। ८ ठेक्कापट्टामा मनपरी तीनै तहका सरकारबाट स्रोतको सुनिश्चितता र पर्याप्त पूर्वतयारी बिना ठेक्का लगाइएका छन्। महत्वपूर्ण आयोजना तोकिएको समय र गुणस्तरमा सम्पन्न नै हुँदैनन्, आयोजना अलपत्र पर्ने तथा लागत र समय बढ्ने गरेको अवस्थामा समेत जिम्मेवार पदाधिकारी मुकदर्शक भएर बस्ने गरेको देखिएको छ। ९ मनपरी खरिद र पूर्वाधार निर्माण आवश्यकताको पहिचानबिना, लाभलागत विश्लेषण नगरी, सञ्चालन योजनासमेत नबनाई अनावश्यक रूपमा संरचना निर्माण गर्ने काम भइरहेको छ। कमिसनको लोभमा सामग्री, सफ्टवेयर, कच्चा पदार्थ, मालसामान, सवारीसाधन, यन्त्र उपकरणलगायत खरिद गर्ने क्रम बढेको छ। यस्तै खरिद गरिएका सामानको प्रयोग नगरी पुनः नयाँ खरिद गरेर राज्य कोषमाथि अनावश्यक आर्थिक भार थपिरहेको छ। १० ठेक्कापट्टा ठेक्कापट्टामा पनि भ्रष्टाचार र अनियमितता छ। अख्तियारमा परेका उजुरीमा ठेक्का व्यवस्थापनको विषय छानबिन गर्दा पुष्टयाइँबिना ठेक्काको म्याद थप गर्ने गरेको पाइएको छ। सम्झौताबमोजिम गर्नुपर्ने पत्राचार समयमा नगरेको भेटिएको छ। निर्णयमा ढिलाइ गर्ने, कामको स्थलगत प्रगति अभिलेख र प्रतिवेदन नबनाउने गरिएको छ। निर्माण व्यवसायीलाई समयसमयमा दिनुपर्ने निर्देशन नदिनेजस्ता कमजोरीहरू भेटिएका छन्। यस्तै परामर्शदाता वा निर्माण व्यवसायीका कारण आयोजनामा हुने ढिलाइको अभिलेख उपयुक्त तरिकाले नराख्ने कमजोरीका कारण ठेकेदारका तर्फबाट क्षतिपूर्तिको लागि दाबी पेस गर्दा राज्यले ठूलो नोक्सानी बेहोरिरहेको देखिएको छ। ठेक्का व्यवस्थापनलाई प्रभावकारी बनाई राज्यलाई क्षति हुने अवस्था आउन नदिन सम्बन्धित सार्वजनिक निकायको प्रमुख, आयोजना प्रमुख, ठेकेदार र परामर्शदातालाई कानुन बमोजिम जिम्मेवार बनाउनुपर्ने प्रमुख आयुक्त राईले बताए। ११ दिनुपर्ने बजेट नदिने, नदिनु पर्नेलाई दिने बजेट विनियोजनमा मनपरी छ। भागबन्डा हुने गरेको छ। टुक्रे आयोजनामा बजेट विनियोजन गरिएको छ। बहुवर्षीय आयोजनामा न्यून बजेट विनियोजन गर्ने गरिएको छ। न्यूनतम मापदण्ड नै नपुगेका आयोजनामा जथाभावी स्रोत सुनिश्चितता प्रदान गर्ने प्रवृत्ति छ। जसले गर्दा तीनै तहका सरकारमा असीमित बजेटरी दायित्व सिर्जना भएको छ। प्रमुख आयुक्त राईका अनुसार अबन्डामा बजेट राखी बिनाआधार र कारण अनुत्पादक क्षेत्रमा खर्च गर्ने लगायतका विकृतिहरूका कारण समग्र वित्तीय सुशासन कमजोर भएको छ। अनुत्पादक क्षेत्रमा बजेट विनियोजन गर्ने तथा अनुदान वितरण गर्दा लाभग्राही पहिचान नगर्ने जस्ता कार्यहरू हुने गरेका छन्। जसले गर्दा सार्वजनिक स्रोतको उपयोगमा अनुशासन, नियमितता र प्रतिफलसमेतको दृष्टिकोणबाट त्रुटिपूर्ण हुने हुँदा विधि र मापदण्डको पालनाका साथै मितव्ययिता र उत्पादकत्वलाई समेत आधार मानी यस्ता कार्यलाई गम्भीरतापूर्वक अनुसन्धानको दायरामा ल्याएको पनि अख्तियारका प्रमुख आयुक्त राईले बताए। १२नीतिगत भ्रष्टाचार पछिल्लो समय नीतिगत भ्रष्टाचार ठूलो समस्या बन्दै गएको छ। तीनै तहका सरकारबाट कानुनबमोजिम मन्त्रालय, विभाग, सचिवालय र विभिन्न प्रशासनिक तहबाटै निर्णय हुनुपर्ने प्रशासनिक कार्यहरूलाई समेत नीतिगत विषय भनी मन्त्रिपरिषद्बाट निर्णय गराउने प्रवृद्धि बढेको छ। यसो गर्नु प्रमुख कारण अख्तियारबाट जोगिनको लागि हो। यो विषयमा धेरै पटक सम्बन्धित सरोकार निकायलाई सुझाव दिइसकेको अख्तियारका प्रमुख आयुक्त राईले बताए। कानुनले जुन निकाय वा पदाधिकारीबाट निर्णय हुनुपर्ने व्यवस्था गरेको छ, सोही निकाय वा पदाधिकारीबाट नै उक्त निर्णयहरू हुने व्यवस्था मिलाउने सन्दर्भमा तीनै तहका सरकारले सुझबुझका साथ उपयुक्त नीति, विधि र पद्दतिको अवलम्बन गर्नुपर्छ भन्ने कुरामा आयोग स्पष्ट छ, उनी भन्छन्। ललिता निवास जग्गा हिनामिना, गिरी बन्धु टि स्टेटसम्बन्धी निर्णय जस्ता धेरै काम मन्त्रालय, विभागबाटै हुने कार्यलाई मन्त्रिपरिषदमा लगेर गराइएको छ। आफ्नो चौथो संस्थागत रणनीतिक योजना समीक्षाबाट पहिचान भएका सुधार गर्नुपर्ने विषय सम्बोधन गर्ने गरी पाँचौं संस्थागत रणनीतिक योजना तर्जुमा गरिरहेको प्रमुख आयुक्त राईले बताए। अख्तियारले सार्वजनिक खरिद कार्यलाई पारदर्शी, प्रतिस्पर्धी र गुणस्तरीय बनाउन २२ बुँदे सुझावहरू दिएको छ। नेपाल सरकारका सचिव तथा विभागीय प्रमुखहरू, सार्वजनिक संस्थानका प्रमुखहरू र नियामक निकायका प्रमुखहरूसँग विभिन्न सुझावहरू दिएको छ। ती सुझावहरूले विकास निर्माण र बजेटको कार्यान्वयनमा बाधा पुर्याएको भनी जिम्मेवार पदाधिकारीबाट भएका सार्वजनिक टिप्पणीप्रति ध्यानाकर्षण भएको पनि प्रमुख आयुक्त राईले बताए। कर्मचारी र पदाधिकारीले कार्यसम्पादन गर्दा अनिवार्य रूपमा पालना गर्नुपर्ने कानुनी प्रावधानहरू पूर्ण परिपालना हुन नसकेको तथ्यलाई मध्यनजर गरी कमीकमजोरी सच्याउन कानुनी व्यवस्थाहरू पुनःस्मरण गराउने उद्देश्यले दिइएका उक्त सुझावहरूबाट विकास निर्माण, सेवा प्रवाह र सुशासनमा बाधा पुग्ने नभई सुशासन कायम गरी विकास निर्माणलाई थप नतिजामुखी बनाउन सकिने छ। जिम्मेवार व्यक्तिहरूले आयोगको सुझाव देखाई आफ्नो जिम्मेवारी पन्छाउने, निर्णय नगर्ने, तोकिएको काम नगर्ने र कानुनी उत्तरदायित्व पूरा नगर्ने अवस्था आउनुहुँदैन। विद्यमान कानुनी प्रावधानहरूलाई नै आयोगले सुझावका रूपमा पठाएकाले यसको पूर्ण परिपालनाबाट नै मुलुकको विकास र समृद्धिमा योगदान पुग्ने छ। छानबिन र अनुसन्धानको नाममा बाधा उत्पन्न गराएको, सक्कल कागजात नियन्त्रणमा लिएको, काम रोक्न आदेश दिएको जस्ता तथ्यहीन तर्क भएको उनले बताए। कुनै पनि उजुरीको छानबिनका क्रममा सक्कल कागजात मगाउने, काम रोक्का राख्नु आदेश दिने, आयोजनामा बाधा पुर्याउने कार्य नगरेको र आगामी दिनमा समेत यस्तो कार्य नगरिनेसमेत प्रमुख आयुक्त राईले स्पष्ट पारे। सार्वजनिक पदाधिकारीले आयोगको छानबिन, अनुसन्धानलाई कारण देखाई कुनै पनि विकास निर्माण तथा सेवा प्रवाह गर्ने आफ्नो पदीय जिम्मेवारीबाट विमुख नहुनसमेत उनले निर्देशन दिएका छन्। अख्तियारका अनुसार नेपाल भ्रष्टाचारविरुद्धको संयुक्त राष्ट्रसंघीय महासन्धिको पक्ष राष्ट्र रहेको छ। यससम्बन्धी राष्ट्रिय रणनीति र कार्ययोजना एवम् सम्पत्ति शुद्धीकरण तथा आतंकवादविरुद्धको वित्तीय लगानी निवारणसम्बन्धी रणनीति र कार्ययोजना कार्यान्वयनमा समेत छन्। पारस्परिक कानुनी सहायता ऐन र सपुर्दगी ऐन जस्ता कानुन कार्यान्वयन भए पनि सम्बन्धित देशहरूसँग द्वीपक्षीय सम्झौता हुन नसक्दा मुलुक बाहिर हुने भ्रष्टाचारजन्य लेनदेनका विषयमा पारस्परिक कानुनी सहायतामार्फत आवश्यक तथ्य र सूचना संकलन गर्न समस्या देखिएकोले यथाशीघ्र आवश्यक मुलुकहरूसँग द्वीपक्षीय सम्झौता गर्नुपर्ने देखिएको छ। भ्रष्टाचारविरुद्धको संयुक्त राष्ट्रसंघीीय महासन्धिका प्रावधान र संघीयतासमेतको सन्दर्भ समेटिएको अख्तियार दुरुपयोग अनुसन्धान आयोग ऐन र भ्रष्टाचार निवारण ऐनको संशोधन विधेयक लामो समयदेखि संसद्मा विचाराधीन रहेकोमा उक्त विधेयकहरू यथाशीघ्र पारित हुने पनि उनले बताए। अनुचित कार्य, स्वार्थको द्वन्द्व, निजी र गैरसरकारी क्षेत्रमा हुने भ्रष्टाचारजन्य कार्यको अनुसन्धान गर्न कानुनी व्यवस्था गर्न समेत ढिलो भइसकेको उनको भनाइ छ। प्राप्त हुने उजुरीलाई तथ्य र प्रमाणका आधारमा छानबिन अनुसन्धान गरी अभियोजनसम्म गर्न कार्यालय स्वचालन प्रणाली प्रयोग गरिएको उनले जानकारी दिए। १३सूचना प्रविधि क्षेत्र पछिल्लो समय सूचना प्रविधिको क्षेत्रमा पनि भ्रष्टाचार हुन थालेका उजुरी पर्न थालेका छन्। अख्तियारका प्रमुख आयुक्त राईले सूचना प्रविधि क्षेत्रमा निगरानी तथा छानविन गरिरहेको बताए। अख्तियारले सुचना प्रविधि क्षेत्रमा भएका सूचना प्रविधिको विषय अति प्राविधिक हुने तथा यससम्बन्धी प्रविधिविकास पनि अति द्रुत गतिमा भइरहेको वर्तमान सन्दर्भमा यससँग सम्बन्धित वस्तु एवं सेवा खरिद तथा विकास गर्ने कार्यहरू भ्रष्टाचार संवेदनशील देखिन्छन्। सञ्चार तथा सूचना प्रविधिमा निहित प्रविधिको क्लिष्टता र सार्वजनिक क्षेत्रमा रहेको यस प्रतिको अनभिज्ञताको अनुचित उपयोग गरी गम्भीर प्रकृतिका भ्रष्टाचार जन्य कार्य हुन सक्ने देखिएको पनि अख्तियारले जनाएको छ। मुलुकको सीमित स्रोतसाधनको मितव्ययी एवं समुचित परिचालन गरी यस्ता प्रविधिको सदुपयोगबाट राष्ट्रले अधिकतम लाभ हासिल गर्न वाञ्छनीय देखिएको भन्दै अख्तियार यस क्षेत्रमा परेका उजुरीहरूको छानबिन एवं अनुसन्धान गर्न थालेको छ। भ्रष्टाचारमा संलग्न ठूला व्यक्तिलाई पनि कानुनको दायरामा ल्याउनुपर्छ राष्ट्रपति रामचन्द्र पौडेल आयोगले आफ्नो कार्यसम्पादन र भ्रष्टाचार उपर अनुसन्धान र छानबिन गर्ने क्रममा साना प्रकृतिका कसुरदारका मात्र होइनन्। ठूला प्रकृतिका कसुरदारको पहिचान गर्न र जतिसुकै ठूला व्यक्ति भए पनि उनीहरूलाई कानूनको दायरामा ल्याउन पछि पर्नुहुन्न भन्ने आमनागरिकको मत ध्यानमा राख्न सुझाव दिन्छु। अख्तियारले अनुसन्धान र मुद्दा दायर गर्दा आग्रह, पूर्वाग्रहरहित भएको सन्देश प्रवाह गर्नुपर्छ। भ्रष्टाचार नियन्त्रणका हकमा संस्थागत सुदृढीकरणका लागि राज्यका अन्य अंगहरूलाई पनि बेला बखत परामर्श तथा सुझाव दिनुपर्छ। भ्रष्टाचार अनुसन्धानमा सरकारले हस्तक्षेप गर्दैन प्रधानमन्त्री पुष्पकमल दाहाल प्रचण्ड माथिल्लो तहदेखि तल्ला तहसम्म गलत काम गर्ने, भ्रष्टाचार गर्ने जोकोही व्यक्ति, कर्मचारी वा पदाधिकारीलाई छानबिन र कारबाहीको दायरामा ल्याउन सरकार प्रतिबद्ध छ र यस्ता कार्यमा सरकारले आयोगलाई हस्तक्षेप गर्दैन। संविधानले परिकल्पना गरेको दिगो शान्ति, सुशासन, विकास र समृद्धिको आकांक्षा पूरा गर्न भ्रष्टाचार नियन्त्रण अपरिहार्य रहेको छ। सरकारले यस्ता गतिविधिप्रति शून्य सहनशीलताको नीति अवलम्बन गर्दै आएको छ। यो पनि पढ्नुहोस भ्रष्टाचारीलाई कारबाही गर्दा सरकारले अख्तियारमाथि हस्तक्षेप गर्दैन : प्रधानमन्त्री भ्रष्टाचार नियन्त्रणका लागि राजनीतिक प्रतिबद्धता हुनुपर्छ : राष्ट्रपति प्रचण्डको दाबी : ठूला भ्रष्टाचारका घटनालाई सरकारले अनुसन्धानको दायरामा ल्याइरहेको छ देशमा सुशासनमा अपेक्षित सुधार हुन सकेको छैन, तीनै तहका सरकारविरुद्ध उजुरी बढे : प्रमुख आयुक्त राई"
क्यानडाविरुद्धको एकदिवसीय सिरिज क्लिन स्विपगर्ने लक्ष्यमा नेपाल,"काठमाडौं : क्यानडाविरुद्धको एकदिवसीय सिरिजको अन्तिम तथा तेस्रो खेलमा नेपालले क्लिन स्विपगर्ने लक्ष्य राखेको छ। त्रिवि क्रिकेट मैदानमा आज बिहान सवा ९ बजेबाट सुरु हुने खेलमा नेपालले क्लिन स्विपगरेर सिरिजको उपाधि हासिल गर्ने लक्ष्यमा रहँदा क्यानडा भने पहिलो जितको खोजीमा रहनेछ। नेपालको रोहित पौडेल र क्यानडाको साद बिन जाफरले कप्तानी गर्दैछन्। नेपालले डब्लुसीएल लिग टूको तयारी स्वरुप आयोजना गरेको सिरिज खेल्न क्यानडाको टीम नेपाल आएको हो। क्यानडासँगको खेलमा नेपालले युवा खेलाडीले मैदानमा उतारेको थियो। आकाश चन्द, सूर्य तामाङ, रिजन ढकाल र अनिल शाहलगायतका युवा खेलाडी शानदार प्रदर्शन गरेका थिए। क्यानडाविरुद्धको आजको खेलमा स्क्वाडमा परेका हेमन्त धामीले खेल्न पाउने सम्भावना रहेको छ। घरेलु दर्शक र समर्थक ठूलो संख्यामा उपस्थित भएपछि क्यानडाको टीम र क्यानडाका मुख्य प्रशिक्षक पुबुदु दाशानायकेले दबाब महसुस गरिरहेका छन्। नेपालले सिरिजको पहिलो खेलमा नेपालले ७ रन र दोस्रो खेलमा ४ विकेटको जित हात पारेको थियो। नेपालले लगातार अन्तर्राष्ट्रिय प्रतियोगिता खेल्ने भएको छ। नेपालले फेब्रुअरी १५ देखि २५ सम्म टियु क्रीकेट मैदानमा नेदरल्यान्ड्स र नामिबियासँग लिग२ अन्तर्गत त्रिकोणात्मक सिरिज खेल्दैछ। त्यसलगत्तै नेपालले नेदरल्यान्ड्स र नामिबियासँग फेब्रुअरी २७ देखि ५ मार्चसम्म टि२० सिरिज खेल्ने नेपाल क्रिकेट संघ (क्यान) ले जनाएको छ।"
डीडीए नहुँदा पुनर्निर्माणमा ढिलाइ,"भूकम्प गएको सय दिन बितिसक्दा पनि सरकारले स्थायी पुनर्निर्माणको काम अघि बढाउन सकेको छैन। पुनर्निर्माणमा भइरहेको ढिलाइले भूकम्पपीडित थप मर्कामा परेका छन्। जाजरकोट : भूकम्पले पुर्याएको क्षतिको विस्तृत विवरण डिटेल ड्यामेज एसेसमेन्ट (डीडीए) नहुँदा पुनर्निर्माणको काम अघि बढ्न सकेको छैन। जाजरकोटको रामीडाँडालाई केन्द्रबिन्दु बनाएर गएको भूकम्पबाट भएको क्षतिको अहिलेसम्म डीडीए हुन सकेको छैन। भूकम्प गएको सय दिन बितिसक्दा पनि सरकारले स्थायी पुनर्निर्माणको काम अघि बढाउन सकेको छैन। सरकारले अस्थायी आवास बनाउने अलमल गर्दा विपद् जोखिम न्यूनीकरण तथा व्यवस्थापन प्राधिकरणले डीडीएको काम नहुँदा पुनर्निर्माणमा ढिलाइ भएको हो। पुनर्निर्माणमा भइरहेको ढिलाइले भूकम्पपीडित थप मर्कामा परेका छन्। जाजरकोटका प्रमुख जिल्ला अधिकारी सुरेश सुनारले पुनर्निर्माणको काममा ढिलाइ भएको स्वीकार गरे। डीडीए संकलनको काम र पुनर्निर्माणका आवश्यक कार्यविधि नबन्दा अहिलेसम्म पुनर्निर्माणको काम अघि बढ्न नसकेको प्रजिअ सुनारले बताए। उनले स्थायी पुनर्निर्माणको कार्यविधि तत्काल ल्याउन विपद् जोखिम न्यूनीकरण तथा व्यवस्थापन प्राधिकरणसँग आग्रह गरिएको बताए। हिउँद सकिन लाग्दासम्म पनि लाभग्राही कायम भएका आधाभन्दा बढी जाजरकोटका भूकम्पपीडितले अस्थायी आवास बनाउन सकेका छैनन्। जिल्लामा हालसम्म कायम भएका ४२ हजार ५ सय २४ लाभग्राहीमध्ये १९ हजार ७ सय १ जनाले मात्र अस्थायी आवास निर्माण गरेका छन्। करिब २३ हजार अस्थायी आवास बन्न बाँकी छ। ३२ हजार ९ सय ८ जनाले सम्झौता गरेकोमा ३१ हजार ९ सय ६१ लाभग्राहीको खातामा पहिलो किस्ताको रकम पठाइएको जिल्ला प्रशासन कार्यालय जाजरकोटले जनाएको छ। १० हजार ५ सय ६३ परिवारले पहिलो किस्ताको रकमसमेत पाउन सकेका छैनन्। सरकारले अस्थायी आवास बनाउने अलमल गर्दा विपद् जोखिम न्यूनीकरण तथा व्यवस्थापन प्राधिकरणले डीडीएको काम नहुँदा पुनर्निर्माणमा ढिलाइ भएको हो। जिल्ला विपद् न्यूनीकरण तथा व्यवस्थापन समितिले पालिकाको खातामा पहिलो किस्ताका लागि रकम पठाइसकेको भएपछि पालिका र बैंकको ढिलासुस्तीले १० हजार बढी परिवारले पहिलो किस्ताकै रकम पाउन नसकेको छेडागाड नगरपालिका१३ का शान्तबहादुर बस्नेतले बताए। पहिलो किस्ता पाएका पीडितले पनि अस्थायी आवास बनाउन अलमल गरिरहेको उनले बताए। उनका अनुसार केही पीडित मजदुरीका लागि कालापार (भारत) गएका छन्। गाउँमा कामदार नै पाइँदैनन्। जसले गर्दा अस्थायी आवास निर्माणमा ढिलाइ भइरहेको छ। हिउँदको चिसोमा भूकम्पपीडित त्रिपालमै रात कटाउन बाध्य छन्। सरकारी ढिलासुस्ती र प्रक्रियागत झन्झटका कारण अस्थायी आवास निर्माणका साथै पुनर्निर्माणमा ढिलाइ भइरहेको बारेकोट४ का मालबहादुर सिंहले बताए। जिल्ला प्रशासन कार्यालयका अनुसार भेरी नगरपालिकामा १ हजार ७ सय, नलगाडमा ७ हजार ५ सय १७ वटा आवास निर्माण भएका छन्। छेडागाडमा २ हजार ६ सय १५, बारेकोटमा ३ हजार १ सय ३७, कुशेमा २ हजार ५ सय ८५, जुनीचाँदेमा ५ सय ७२ र शिवालय गाउँपालिकामा १ हजार ५ सय ७५ अस्थायी आवास निर्माण भएका छन्। अहिलेसम्म सरकारी बजेटबाट १८ हजार ९ सय २३ र संघसंस्थाले ७ सय ७८ अस्थायी आवास निर्माण गरेको र करिब १० हजार अस्थायी आवास निर्माणाधीन रहेको प्रमुख जिल्ला अधिकारी सुरेश सुनारले बताए। पालिकाको खातामा रकम जम्मा भए पनि लाभग्राहीले नपाउँदा पीडित अझै त्रिपालमुनि बस्न बाध्य छन्। पीडितका लागि आएको रकम झन्झटिलो प्रक्रिया र बैंकले समयमा निकासा नदिँदा पीडितहरू झन् समस्यामा परेका छन्। भूकम्पपछिको पुनर्निर्माण र पुनस्र्थापनामा ढिलाइ भएको भेरी नगरपालिका४ का राजेन्द्रविक्रम शाहले बताए। उनले पुनर्निर्माणमा सरकार उदासीन रहेको भन्दै तत्काल पुनर्निर्माणका काम सुरु गर्नुपर्ने सुझाव दिए। उनले भूकम्पपीडितको वर्गीकरणा गरी सोहीअनुसार आवश्यक सहायता प्रदान गर्नुपर्नेमा जोड दिँदै निजी आवास, सरकारी भवन, विद्यालय भवन र ऐतिहासिक दरबारलगायत पुरातात्विक संरचनाको पुनर्निर्माणमा सरकार उदासीन रहेको आरोप लगाए। पीडित परिवार त्रिपालमै बस्नुपर्ने अवस्थाको अन्त्य कहिले हुन्छ ?, उनले सरकारसँग प्रश्न गरे। बैंकहरूको ढिलासुस्ती, स्थानीय तहको अलमल, अस्पष्ट कार्यविधि र प्रक्रियागत झन्झटलगायतका कारण पुनर्निर्माणमा ढिलाइ भएको बताउँदै भेरी नगरपालिका४ का अर्का पीडित बालकुमार शर्माले तत्काल स्थायी पुनर्निर्माणको काम थाल्न आग्रह गरे। त्रिपालबाट अस्थायी आवासमै सार्न ढिलाइ भइरहेको छ। केही महिनापछि वर्षा सुरु हुन्छ। त्योभन्दा अघि नै स्थायी पुनर्निर्माणका काम अघि बढाउन सकेनौं भने पीडितको अवस्था झन विजोग हुन्छ, उनले भने, पुनर्निर्माणको काममा ढिलो नगरौं। स्थायी पुनर्निर्माणको प्रक्रिया छिटो सञ्चालन गरौं। अहिलेसम्म दोस्रो किस्ताको रकम कुनै पनि पालिकाले वितरण गर्न सकेका छैनन्। अस्थायी आवास बनेपछि दोस्रो किस्ता २५ हजार रुपैयाँ दिने प्रावधान छ। पुनर्निर्माणको प्रक्रिया अघि नबढ्दा दुई दर्जन बढी सरकारी कार्यालय र दुई सय बढी विद्यालय समस्यामा छन्। केही संघसंस्थाको पहलमा बनाइएका सिकाइ केन्द्र र भूकम्पले चर्चिएकै जोखिमपूर्ण भवनबाट कक्षा सञ्चालन भइरहेको शिक्षा विकास तथा समन्वय इकाई प्रमुख रमेश मल्लले बताए। यस्तै ऐतिहासिक जाजरकोट दरबार, शिवालय मन्दिर, कालिका मन्दिरलगायतका पुरातात्विक सम्पदाहरू पनि पुनर्निर्माणको पर्खाइमा छन्।"
३ अर्बको नक्कली लाइसेन्स किनबेच भएको छ,"सेक्युरिटी प्रिन्टिङ प्रेस भनेको के हो ? यो विशुद्ध प्रिन्टिङ मात्रै होइन। यसमा चार प्रकारका प्रविधि हुन्छन्। प्रिन्टिङ प्रेस, ग्राफिक टेक्नोलोजी, इन्फरमेसन टेक्नोलोजी मुख्य हुन्। यसमा अफसेट प्रेस पनि थपिएको छ। सामान्य रूपमा बुझ्दा, अरूले नक्कल गर्न नसकोस भन्ने हिसाब बनाइएको डकुमेन्ट(कागजात) सेक्युरिटी प्रिन्टिङमा आउँछ। यसको आवश्यकता किन छ ? विश्वमा यसको प्रयोग व्यापक छ। तर नेपालमा भने हामीले यसको धेरै अभ्यास गरिसकेका छैनौं। यसको प्रयोगमा राज्य दुर्बल छ। मान्छे जन्मदेखि मृत्युसम्म चाहिने कागजात सेक्युरिटी प्रिन्टिङबाटै बन्छ। त्यसले रेकर्ड राख्ने र भेरिफाइड गर्ने काम पनि सँगै गर्छ। अहिले पनि नेपालमा जन्मदर्ता, मृत्यु दर्ता कागजमा लेखेर दिइन्छ तर यो सुरक्षित कागजात होइन। राज्यको आफ्नो स्टयान्डर्ड मेन्टेन हुनुपर्छ। अन्तर्राष्ट्रिय रूपमा नेपाल सबल हो भनेर देखाउने नै कागजातले हो। पहिला हस्तलिखित पासपोर्ट थियो। त्यो बेला नेपाली पार्सपोर्टको फोटो निकालेर दुरुपयोग गरेको पाइन्थ्यो। अहिले इलोक्ट्रोनिक पासपोर्ट भएपछि सुरक्षित भएको छ। के नेपालले यसको महत्व नबुझेको हो ? नेपालका सरकारी वा गैरसरकारी निकायमा सेक्युरिटी प्रिन्टिङ अति आवश्यक हो भन्ने महसुस नै भएको छैन। अर्कोतिर यो क्षेत्रमा सम्बन्धित विज्ञ नै नेपालमा छैनन्। त्यस्तो संवेदनशील विषयमा विशेषज्ञ नहुनु नेपालकै दुर्भाग्य हो। विज्ञ जनशक्ति नहुँदा के असर परेको छ ? नेपाललाई डिजिटलाइसेनमा लाने भनेर सरकारले घोषणा गर्यो। तर, सम्बन्धित विज्ञ नभए पनि डिजिटलाइसेन होइन काण्डैकाण्ड हुन थाले। अहिले सेक्युरिटी प्रिन्टिङसम्बन्धी हरेका विषयमा काण्ड बाहिर आएका छन्। काण्ड पनि धेरै आउनु विज्ञ नभएर नै हो त ? हो नि, सेक्युरिटी प्रिन्टिङ सेन्टर(सुरक्षण मुद्रण केन्द्र) स्थापना गर्यो तर त्यो कोमामा गयो। किनभने त्यहाँँ भ्रष्टाचार भयो। अख्तियारले मुद्दा नै हालिसकेको छ। सेक्युरिटी प्रिन्टिङ सेन्टर सञ्चालन आउन नसक्नुको मुख्य कारण प्राविधिक जनशक्ति अभाव नै हो। जो जुन चिजको जो जानकार हुन्छ, त्यहाँँ उसलाई नै काम गर्न दिनुपर्छ, एउटा जानकारले काम गर्न सकेन भने अर्को विज्ञ मान्छे खोज्नुपर्छ, उत्पादन गर्नुपर्छ। तर, नेपालमा आवश्यक जनशक्ति नै यो विषयमा छैन। जनशक्ति नभएपछि विदेशबाट मानिस आयात गर्नुपर्ने हुन्छ। विदेशी एजेन्टले आपू अनुकूलको काम गर्छन् अथार्त इन्फल्युन्यस् गर्छन् यो तीतो यथार्थ हो। पहिलो काम के गर्नुपर्छ ?विशेषज्ञ, दक्ष जनशक्ति उत्पादन गरेर मात्रै सेक्यिुरिटी प्रिन्टिङ प्रेसलगायतका परियोजना ल्याउनुपर्छ। नत्र आयातित एजेण्टले आफनो स्वार्थअनुसार काम गर्दा त्यस्ता परियोजना डुब्छन्। भ्रष्टाचारको गन्ध आउनुको कारण ? सेक्युरिटी प्रिन्टिङ प्रेस जस्ता परियोजना ल्याउने नेतृत्वकर्तामा दक्ष हुनुपर्छ। उ विशेषज्ञ हुनुपर्छ। हाम्रोमा त प्रमुख व्यक्ति नै दक्ष हुँदैनन्, दोस्रो व्यक्तिमा आश्रित हुन्छन्। फेरि यो सेक्युरिटी प्रिन्टिङ भनेको नितान्त प्राविधिक विषय हो। यसको नेतृत्वमा गर्ने व्यक्ति पनि विशेषज्ञ हुनै पर्छ। जुन क्षेत्रमा जसको आवश्यकता छ त्यो व्यक्ति त्यहाँँ हुनुपर्छ। उसले लागतलाई मिनिमाइज गर्न सक्छ। समयमा काम हुन्छ। सेक्युरिटी प्रिन्टिङ प्रेसका विषयमा किन धेरै विवाद र झमेला आउँछन् त ?विवादमा आउनुको मुख्य कारण प्राविधिक जनशक्तिको अभाव नै हो। जसले टेन्डर गर्यो उसले टेक्निकल स्पेसिफिकेसनका कतिवटा टर्म भन्न सक्छ ? अहँ एउटै सक्दैन। आफू नजान्ने भएपछि त्यो जवाफ विचौलिया र एजेन्टले दिन्छन्। विदेशी टेक्निकल स्पेसिफिकेसन कपिपेस्ट गरेपछि विवाद आउने नै भयो। यसका लागि युनिक स्पेसिफिकेसन तयार गर्नुपर्छ। नेपालका लागि कुन कार्ड आवश्यक पर्छ त्योअनुसार काम गर्नुपर्छ। विदेशको कपि गरेर हुँदैन। कार्डको अनुभव, केमिकल रियाक्सनका बारेमा जान्नुपर्छ। प्रिन्टिङ मेकानिजमको विषय जान्नुपर्यो। हरेक विषयमा सबै देश एकै किसिमका हुँदैनन्। आर्ट र कल्चरको कुरा हुन्छ। त्यसको पनि विज्ञ चाहिन्छ। अहिले किन विवाद भयो ? आजभन्दा ५६ वर्ष पहिला यातायातमा ढड्डामा रेकर्ड हुन्थ्यो। सरकारले डिजिटलाइजेस सुरुवात गर्यो। डिजिटलाइजेसनमा पनि फल्टहरू भेटिए। मरेको मान्छे, विदेशमा गएको मान्छे, नफर्केको मान्छेको पनि लाइसेन्सको रेकर्ड आयो। उनीहरूको रेकर्ड हेरेर लाइसेन्स नम्बर एक्सचेन्ज गरियो। अनि बिचौलिया खडा भयो। अर्को मान्छे नाम र नम्बरबाट लाइसेन्स निस्किन थाल्यो। सिस्टममा छिरेर बदमासी भएको देखियो। हरेकको रेकर्ड ट्याम्पर गरेको देखियो। यो सिस्टमबाटै हुँदै गएको छ। यो एउटै व्यक्तिले गर्न सक्दैन। यसमा तलदेखि माथिसम्म मिलोमतोमा भएको स्पष्ट हुन्छ। राजनीतिक नेतृत्वदेखि कर्मचारीसम्म संलग्नताबाटै भएको हो। यसमा राजनीतिक नेतृत्व र कर्मचारीको नियत सफा हुनुपर्छ। नेपालको कानुन अति फितलो छ। त्यसले गर्दा पनि राजनीतिक नेतृत्व र कर्मचारीले मनपरी गरिरहेका छन्। यो नक्कली लाइसेन्सको कुरा चाहिँ के हो नि ! १ लाख ३ हजार नक्कली लाइसेन्स भन्ने कुरा यतायात विभागबाटै बाहिर आएको छ। यसमा विदेश गएका, मरेका मान्छेको लाइसेन्स इस्यु भएको देखिन्छ। यो व्यक्तिले मात्रै गर्न सम्भव छैन। सिस्टमबाट भएको हो। जसमा बिचौलिया मिलेको देखिन्छ। बिचौलियामार्फत एउटा लाइसेन्स(मरेका, विदेश गएका)को ३० देखि ४० हजार रुपैयाँमा अबैध बिक्री भएको छ भन्ने सुनिन्छ। यसको हिसाब गर्दा यो नक्कली लाइसेन्सबाट ३ अर्ब रुपैयाँ उठेको देखिन्छ। त्यो अति ठूलो भ्रष्टाचार हो। ३ अर्बमा त एउटा ठूलो परियोजना बन्छ। यसले हजारौं मान्छेले रोजगारी पाउँछन्, यसले मानिसको जीवनमा परिवर्तन ल्याउँछ। यति ठूलो विषयमा भएको भ्रष्टाचारलाई कसैले नजर अन्दाज गर्न मिल्दैन। लाइसेन्सको छानबिन समिति गठन गरेको छ। तर, छानबिन समितिको आवश्यकता नै पर्दैन। १ लाख ३ हजार नक्कली लाइसेन्स दिनेहरूलाई सिस्टमबाटै कारबाही गर्न सकिन्छ। यसमा पनि प्राविधिक जनशक्तिको आवश्यकता पर्छ। सिस्टमबाटै गलत गर्ने व्यक्ति पत्ता लगाउन सकिन्छ। सिस्टम कसले चलायो। लग इन गर्नेको लग बसेको हुन्छ। सिस्टमबाटै आन्द्राभुँडी सबै निकाल्न सकिन्छ। त्यसमा संलग्न मन्त्रीदेखि विभागीय प्रमुख, सुब्बा, खरिदार सबैको लाइनै रेकर्ड हुन्छ। यो सञ्जाल लगइनबाट भेटाउन सकिन्छ। तपाईं आफूलाई के को आधारमा सेक्युरिटी प्रिन्टिङको पहिलो विज्ञको रूपमा दाबी गर्नुहुन्छ ? मेरो दशकौंको अनुभव छ। यो क्षेत्रमा म आफूलाई पहिलो विज्ञ दाबी गर्छु। तर हामीजस्ता धेरै विज्ञ छौं। उनीहरूको राज्यले उपयोग गर्न सकेको छैन। सेक्युरिटी प्रिन्टिङका नाममा धेरै भ्रष्टाचार भएका छन्। त्यो मैले नियन्त्रण गरिदिन्छु। बिना भ्रष्टाचार म काम गरेर देखाउन सक्छु।"
उद्योगी डुब्दा सरकार चल्न सक्दैन : मुख्यमन्त्री कार्की,"विराटनगर : मुख्यमन्त्री केदार कार्कीले सरकार र व्यवसायी साझेदार नभई एक रथका दुई पाङ्ग्रा भएको बताएका छन्। नेपाल उद्योग वाणिज्य महासंघ कोशी प्रदेशको छैठौं प्रदेश सभामा उनले साझेदार छुटिएर जानसक्छ तर पाङ्ग्रा छुटिँदा रथ चल्न नसके जस्तै सरकार र व्यवसायी रहेको बताएका हुन्। 'कर बिनाको सरकार चल्न सक्दैन, व्यवसायी डुब्यो भने सरकार चल्न सक्दैन,' उनले भने, 'बैंक डुब्यो भने रोजगारी पाउने अवस्था हुँदैन त्यसैले कोशी सरकारले उद्योगी व्यवसायीलाई प्रोत्साहन गर्नका लागि योजना कार्यान्वयनमा ल्याउनै लागेको छ।' महासंघको यो सभाले प्रदेशको दिगो विकासमा केन्द्रित हुन्छ भन्नेमा विश्वस्त रहेको बताएका छन्। प्रदेशको उद्यमशिलतालाई अगाडि बढाउन उद्योग दर्तासम्बन्धी नियमावली ल्याएर अनलाइनबाट नै उद्योग दर्ता, नवीकरणलगायतको काम सुरु भइसकेको मुख्यमन्त्री कार्कीले बताएका हुन्। 'अलैंचीको व्यापार भारतमात्रै होइन, तेस्रो मुलुक निकासीका लागि प्रक्रिया अगाडि बढेको छ,' उनले भने, 'कुनै पनि विषयमा दुःख दिने खालको निकास नखोजौं, भारतमा मात्रै अलैंची निकासी गर्दा मूल्यमा कमी आएको बेला यहाँका किसानलाई घाटा व्यहोर्नु पर्छ।' कानुन डर, त्रास देखाउने हतियार नभइ सहजीकरण गर्ने माध्ययम भएकोले उद्योगी व्यवसायीहरूलाई नडराउन उनले आग्रह गरेका छन्।"
रुपान्तरण अभियानमा कम खट्ने कार्यकर्तालाई माओवादीले कारवाही गर्ने,"काठमाडौं : नेकपा माओवादी केन्द्रले सञ्चालन गरेको चार महिने 'जनतासँग माओवादी विशेष रुपान्तरण अभियान' को समीक्षा गरेको छ। राष्ट्रिय सभागृहमा दुई दिनसम्म चलेको माओवादी केन्द्रको केन्द्रीय कमिटी बैठकले अभियानमा खट्ने कार्यकर्ताको मूल्यांकनको आधारमा समूह विभाजन गरी कम खट्ने कार्यकर्तालाई कारवाही गर्ने निर्णय गरेको छ। पार्टीका उपाध्यक्ष एवं प्रवक्ता अग्निप्रसाद सापकोटाले चार महिने अभियानमा खटेका कार्यकर्तालाई मूल्यांकनको आधारमा चारवटा समूहमा विभाजन गरेको जानकारी दिए। 'अभियानमा खटेको मूल्यांकनको आधार तय भएको छ। मूल्यांकनको आधारमा चार समूहमा कार्यकर्तालाई वर्गीकरण गरिएको हो, 'उनले भने, 'सय प्रतिशतसम्म खट्ने कार्यकर्तालाई प्रशंसा पत्र दिने,७५ देखि ८० प्रतिशतसम्म खट्ने कार्यकर्तालाई धन्यवाद ,५० देखि ५५ प्रतिशतसम्म खट्नेहरूलाई अझ खट्नुपर्छ भनेर निर्देशन पत्र दिने र १५ प्रतिशतभन्दा कम खट्नेहरूलाई कारवाही गर्ने निर्णय भएको छ।' माओवादीले कार्य क्षेत्रमा नजाने कार्यकर्तालाई स्पष्टिकरण लिइसकेपछि चेतावनी वा निलम्बन गर्ने भएको छ। सापकोटाले भने,' १५ प्रतिशतभन्दा कम खट्नेहरूलाई कारवाही गर्ने कुरा भएको छ। स्पष्टिकरण लिइसकेपछि चेतावनी पनि हुनसक्छ,निलम्बन पनि हुनसक्छ वा पद घटुवा पनि हुनसक्छ।' यसैगरी बैठकले रुप परिवर्तन गरेर नयाँ अभियान सञ्चालन गर्ने निर्णय गरेको छ। तराई मधेश जागरण अभियान ठूला सहरमा एक खालको गर्ने र त्यसपछि पूर्वपश्चिम, उत्तर दक्षिण अभियान चलाउने निर्णय भएको सापकोटाले जानकारी दिए।"
कुटनीतिज्ञको उपस्थितिमा तिब्बती समुदायले मनाए ल्होसार (तस्बिरसहित),"काठमाडौं : शरणार्थीको रुपमा नेपालमा बसोवास गर्दै आएका तिब्बती समुदायले तिब्बती नयाँ वर्ष तथा ल्होसार पर्व मनाएका छन्। काठमाडौंको जाउलाखेलमा सोमबार बिहान तिब्बती समुदायले नयाँ वर्ष २१५१ (ड्यागन वर्ष) मनाएका हुन्। तिब्बतीको नयाँ वर्ष शनिबारबाट सुरु भएको हो। तिब्बती समुदायका सिमित व्यक्ति र कूटनीतिक क्षेत्रका प्रतिनिधिलाई निमन्त्रणा गरिएको कार्यक्रममा धार्मिक नेता दलाई लामाको तस्बिरमा अनुयायीले पूजा गरेका थिए। कार्यक्रममा तिब्बती परम्पराका नृत्यहरु देखाइएको थियो। कार्यक्रममा अष्ट्रेलिया, बेलायतलगायत मुलुकका कुटनीतिक नियोगका प्रतिनिधिहरुको उल्लेख्य उपस्थिति थियो। तस्बिर : अभिषेक महर्जन"
भ्रष्टाचारका चरित्र कस्ता कस्ता ?,"काठमाडौं : पछिल्ला वर्षमा सुशासन र भ्रष्टाचारमा शून्य सहनशीलता नारामा मात्रै सीमित भएको छ। भ्रष्टाचार नियन्त्रणको विषय नारामा सीमित हुँदा यसका चरित्र र प्रवृत्ति भने फेरिँदै गएका छन्। राष्ट्रिय तथा अन्तर्राष्ट्रिय रूपमा भ्रष्टाचारका प्रवृत्ति, प्रकृति र आयाममा परिवर्तन आएका छन्। नयाँनयाँ उपाय खोजेर भ्रष्टाचार हुन थालेका छन्। अख्तियार दुरुपयोग अनुसन्धान आयोगले यो वर्ष सुधारौं सोच, संस्कार र व्यवहारः नियन्त्रण हुन्छ भ्रष्टाचार भन्ने नाराका ३३औं स्थापना दिवस मनाएको छ। ट्रान्सपरेन्सी इन्टरनेसनले हालै प्रकाशित भ्रष्टाचार अनुभूति सूचकांकमा नेपालको अवस्थामा सामान्य सुधार भएको छ। ५० भन्दा कम अंक पाउने मुलुक भ्रष्टाचारको उच्च जोखिममा गणना हुने प्रावधान छ। ३५ अंक मात्रै पाएकाले भ्रष्टाचार नियन्त्रण र सुशासन प्रवद्र्धनमा नेपालले अझै निकै संघर्ष गर्नुपर्ने देखिएको छ। तीनै तहका सरकारमा कार्यकारी भूमिकामा रहने राजनीतिज्ञ, कर्मचारी र आमनागरिकमा सुशासनप्रतिको दायित्वबोध नहुन्जेल भ्रष्टाचार नियन्त्रणमा आशातित सफलता हासिल गर्न नसकिने अख्तियारका प्रमुख आयुक्त प्रेमकुमार राई बताउँछन्। भ्रष्टाचारका चरित्र ? संघीयता कार्यान्वयनपछि तीनै तहका सरकारले सञ्चालन गर्ने विकास निर्माणका क्षेत्रमा भ्रष्टाचार मौलाएको छ। बजेट विनियोजन, अनुदान वितरण, सेवा प्रवाहजस्ता काममा सार्वजनिक सम्पत्तिको हानीनोक्सानी गर्ने प्रवृत्ति बढेको छ। घुस लेनदेन गर्ने, गैरकानुनी लाभ लिने बदनियत राखेर काम गर्ने र गैरकानुनी सम्पत्ति आर्जन गरेको विषयमा उल्लेख्य उजुरी पर्ने अख्तियारले जनाएको छ। पछिल्लो पाँच वर्षमा अख्तियारमा करिब एक लाख उजुरी परेको छ। प्रत्येक वर्ष उजुरीको संख्या बढेको देखिन्छ। २०७५७६ मा २४ हजार ८५ उजुरी परेको थियो भने २०७६७७ मा २५ हजार १ सय ५२ पुग्यो। कोरोना कालको दुई वर्षमा केही कम उजुरी परेको थियो। २०७७७८ मा २२ हजार ६ सय २५ र २०७८७९ मा २४ हजार तीन सय ३१ उजुरी परेका थिए। यस्तै २०७९८० मा २८ हजार ६७ उजुरी परेको अख्तियारको तथ्यांकमा उल्लेख छ। संघीयता कार्यान्वयनसँगै तीनै तहका सरकारमा भएका भ्रष्टाचारले गर्दा उजुरी बढेका अख्तियारको निष्कर्ष छ। पछिल्लो समय अनावश्यक खरिद गर्ने प्रचलन व्यापक भएको छ। सार्वजनिक खरिद तथा निर्माणमा प्रतिस्पर्धालाई सीमित पार्ने काम भएको छ। बिनाप्रतिस्पर्धा सोझै खरिद गर्ने क्रम पछिल्लो समय निकै बढेको छ। विपद्का नाममा त सोझै खरिद हुने गरेको छ। २०७२ को भूकम्पकको समयमा भित्रिएको त्रिपाल काण्ड अहिले पनि विवादमै छ। आयोजनामा पूर्वसम्भाव्यता अध्ययन, आवश्यकता र औचित्यताको पहिचान नगरी बजेट विनियोजन गर्ने काम पनि भइरहेको छ। यस्तै योजनाबिनै खरिद गर्ने प्रवृत्ति पनि बढेको छ। मिलोमतोमा आयोजना छनोट गर्ने र कार्यक्रम नै नगरी भुक्तानी लिनेदिने काम पनि भइरहेको अख्तियारका प्रमुख आयुक्त राईले बताउँछन्। प्राकृतिक स्रोतसाधनको उपयोगमा मापदण्डको पालना नगरी दररेट तोक्ने, वातावरणीय प्रभाव मूल्यांकन र प्रारम्भिक वातावरणीय परीक्षणमा निर्दिष्ट परिमाणभन्दा बढी अनियन्त्रित उत्खनन तथा दोहन गर्ने काम पनि अत्याधिक भइरहेको अख्तियारको अनुसन्धानले देखाएको छ। कृषि, शिक्षा, स्वास्थ्य, खानेपानी, पशुपन्छीलगायतका विषयगत क्षेत्रमा अनुदानको दुरुपयोग भएको छ। नियम, कानुन, कार्यविधि, मापदण्ड र नागरिक बडापत्रको पालनालाई बेवास्ता गरिएको छ। सेवा प्रवाहमा बिचौलियाको प्रवेश भएको छ। बिचौलियाको जगजगीमा सेवा अवरुद्ध गराई मिलेमतोमा अनियमितता गर्ने काम भइरहेको छ। यसले तोकिएको काम समयमै पूरा नगर्ने, जिम्मेवारी र जवाफदेहिता नलिने, निर्णय नगरी थन्काएर राख्नेजस्ता प्रवृत्ति बढेको छ। कर्मचारी नियुक्तिमा पनि भ्रष्टाचार मौलाएको छ। कतिपय सार्वजनिक संस्थालाई भर्तीकेन्द्र नै बनाइएको छ। बिना आधार र मापदण्ड बढुवा गर्ने गरिएको छ। सरकारी सवारीसाधन र इन्धनको दुरुपयोग पनि त्यस्तै छ। पूर्ण वा आंशिक स्वामित्व भएका निकाय वा संस्थाको नियमित लेखा परीक्षण गरिएको पाइँदैन। असुलउपर र नियमित गर्नुपर्नेमा काममा आलटाल गर्नेजस्ता प्रवृत्ति बढेको छ। भ्रष्टाचारको ठूलो चरित्रमध्ये भूमि अर्थात् जग्गा पनि एक हो। अख्तियारमा परेको भूमि र जग्गासम्बन्धी उजुरीको छानबिन गर्दा निश्चित व्यक्ति र समूहलाई फाइदा हुने गरी कौडीको भाउमा सार्वजनिक, सरकारी र वन क्षेत्रको जग्गा ८९ वर्षसम्म व्यापारिक प्रयोजनका लागि लिजमा दिएको भेटिएको जनाइएको छ। पछिल्ला दुई वर्षमा मात्रै भूमिसम्बन्धी १७७० उजुरी अख्तियारमा परेका छन्। अख्तियारका अनुसार २०७८७९ मा ५५५ र २०७९८० मा ११५५ उजुरी जग्गासम्बन्धी छन्। हदबन्दीभन्दा बढी जग्गा जफत गर्नुपर्ने कानुनी व्यवस्था कार्यान्वयन नहुँदा सार्वजनिक, सरकारी, गुठी र वन क्षेत्रको जग्गा विभिन्न व्यक्ति, क्लब र स्वार्थ समूहले अतिक्रमण र कब्जा गरी निजी प्रयोजनका लागि उपयोग गरिरहेका छन्। बाँसबारी छालाजुत्ता कारखानाको १० रोपनी जग्गा चौधरी समूहले उपयोग गरिरहेको भन्दै सीजी होल्डिङका प्रबन्ध निर्देशक अरुण चौधरी पक्राउ परेका थिए। बालुवाटारस्थित ललिता निवासको झन्डै १४३ रोपनी राजनीतिक नेतृत्व, न्यायालय, कर्मचारी, बिचौलियाको मिलोमतोमा व्यक्तिगत बनाइएको छ। नेपाल ट्रष्टको जग्गा पनि त्यस्तै दुरुपयोग भएको छ। सार्वजनिक, सरकारी र गुठीको जग्गाको दोहन गरिएको छ। सार्वजनिक, सरकारी तथा गुठीको जग्गा जिम्मेवार निकायबाट अतिक्रमण रोक्ने काममा उदासीनता देखाइएको अख्तियारका प्रमुख आयुक्त राई बताउँछन्। सरकारले सार्वजनिक र सरकारी सम्पत्ति संरक्षण गर्न नसकेको उनले बताए। विद्यालय र स्थानीय तहहरूले आफूखुसी गैरकानुनी तवरले सरकारी, सार्वजनिक जग्गा निजी प्रयोजनमा विक्री गर्ने प्रवृत्ति बढेको छ। सरकारी जग्गा गैरकानुनी रूपमा व्यक्तिका नाममा दर्ता भएका छन्। सार्वजनिक सेवालाई प्रविधिमैत्री बनाउने नाममा नीति, कानुन, संरचना, जनशक्तिलगायतका आधारभूत पूर्वाधारसमेत तयार नगरी प्रतिस्पर्धा नगरी सूचना प्रविधि र उपकरण खरिद गर्दा ठूलो रकम दुरुपयोग भएको उजुरी अख्तियारमा पर्ने गरेका छन्। सरकारले कसुरदारलाई विभिन्न स्थानमा नियुक्त दिएर भ्रष्टाचारलाई प्रशय दिइरहेको छ। अख्तियारमा परेको उजुरी हेर्दा सम्बन्धित मन्त्रालयको प्रस्तावमा मन्त्रिपरिषद्बाट नियुक्त भएका कतिपय व्यक्ति कसुरदार देखिएका छन्। सार्वजनिक संस्थाका केही पदाधिकारी विदेशी मुलुकको स्थायी आवासीय अनुमति लिएका भेटिएका छन्। यस्तै अदालतबाट कसुरदार भई फरार सूचीमा रहेकाले पनि नियुक्ति पाइरहेका छन्। तोकिएको योग्यता र अनुभव नभएकालाई राजनीतिक आस्थाका आधार नियुक्ति गर्ने प्रचलन बढ्दो छ। किर्ते गरी अनुभवको प्रमाण पेश गरेकाले नियुक्ति पाइरहेका छन्। सार्वजनिक छवि कमजोर भएका व्यक्तिलाई छनोट गरी नियुक्ति दिएका धेरै उदाहरण छन्। कतिपय सार्वजनिक निकायमा निश्चित व्यक्तिलाई नियुक्ति दिनकै लागि व्यक्ति लक्षित गरी प्रतिस्पर्धा सीमित हुने गरी नियुक्तिसम्बन्धी मापदण्ड र कार्यविधि संशोधन गर्ने प्रवृत्ति पनि बढ्दो क्रममा देखिएको छ। नेपाल टेलिकममा प्रबन्ध निर्देशक नियुक्ति गर्ने कार्यविधि नै संशोधन गरिएको थियो। त्रिभुवन विश्वविद्यालयको उपकुलपति नियुक्तिका लागि पनि मापदण्ड अनुकूल बनाइएको भन्दै आलोचना भएपछि विज्ञापन नै रद्द गरेर पुनः विज्ञापन प्रकाशन गरिएको थियो। अख्तियार प्रमुख राईका अनुसार नियुक्ति हुने व्यक्तिमा उच्च नैतिक चरित्र रहेको, स्वार्थको द्वन्द्व हुने अवस्था नरहेको र जवाफदेहिता र जिम्मेवारी पूरा गर्न सक्ने क्षमता रहेको विषयमा सरकार विश्वस्त हुनुपर्छ। उनले भने, तर, सो अनुरूपको छनोट हुन सकेको छैन। नियुक्ति पाएका पदाधिकारीबाट भएका अधिकांश निर्णय, खरिद प्रक्रिया र काम कारबाहीहरूका विषयमा छानबिन गर्दा आयोगमा परेका उजुरीहरू सत्य भएको भेटिएको छ। यसरी नियुक्त भएका पदाधिकारीका काम कारबाहीले निश्चित स्वार्थ समूहलाई लाभ हुने गरेको पाइएको छ। सार्वजनिक निकायमा देखिएकायस्ता विकृति र विसंगति तत्काल अन्त्य गरी मुलुकमा सुशासन प्रवद्र्धन तथा सरकारप्रतिको नागरिकको भरोसा अभिवृद्धि गर्न राईले आग्रह गरे। पछिल्लो समय राजस्व चुहावट बढिरहेको छ। २०७९८० मा मात्रै अख्तियारमा राजस्व चुहावटका ४९ मुद्दा दायर भएका थिए। जसको बिगो मात्रै १३ करोड २ लाख १२ हजार बढी छ। व्यक्तिगत स्वार्थका कारण बिनाआधार, कारण भन्सार र राजस्वमा छुट दिने काम भइरहेको छ। राजस्व चुहावट गर्ने, चोरी निकासी पैठारी गर्ने, न्यून बिजकीकरण गरी राजस्व छली गर्ने जस्ता क्रियाकलाप बढिरहेका छन्। यस्ता क्रियाकलापको नियन्त्रण गर्ने जिम्मेवारी लिएका निकाय र पदाधिकारीले आफ्नो कर्तव्य निर्वाह गर्न चुकेको देखिएको छ। तीनै तहका सरकारबाट स्रोतको सुनिश्चितता र पर्याप्त पूर्वतयारी बिना ठेक्का लगाइएका छन्। महत्वपूर्ण आयोजना तोकिएको समय र गुणस्तरमा सम्पन्न नै हुँदैनन्, आयोजना अलपत्र पर्ने तथा लागत र समय बढ्ने गरेको अवस्थामा समेत जिम्मेवार पदाधिकारी मुकदर्शक भएर बस्ने गरेको देखिएको छ। आवश्यकताको पहिचानबिना, लाभलागत विश्लेषण नगरी, सञ्चालन योजनासमेत नबनाई अनावश्यक रूपमा संरचना निर्माण गर्ने काम भइरहेको छ। कमिसनको लोभमा सामग्री, सफ्टवेयर, कच्चा पदार्थ, मालसामान, सवारीसाधन, यन्त्र उपकरणलगायत खरिद गर्ने क्रम बढेको छ। यस्तै खरिद गरिएका सामानको प्रयोग नगरी पुनः नयाँ खरिद गरेर राज्य कोषमाथि अनावश्यक आर्थिक भार थपिरहेको छ। ठेक्कापट्टामा पनि भ्रष्टाचार र अनियमितता छ। अख्तियारमा परेका उजुरीमा ठेक्का व्यवस्थापनको विषय छानबिन गर्दा पुष्टयाइँबिना ठेक्काको म्याद थप गर्ने गरेको पाइएको छ। सम्झौताबमोजिम गर्नुपर्ने पत्राचार समयमा नगरेको भेटिएको छ। निर्णयमा ढिलाइ गर्ने, कामको स्थलगत प्रगति अभिलेख र प्रतिवेदन नबनाउने गरिएको छ। निर्माण व्यवसायीलाई समयसमयमा दिनुपर्ने निर्देशन नदिनेजस्ता कमजोरीहरू भेटिएका छन्। यस्तै परामर्शदाता वा निर्माण व्यवसायीका कारण आयोजनामा हुने ढिलाइको अभिलेख उपयुक्त तरिकाले नराख्ने कमजोरीका कारण ठेकेदारका तर्फबाट क्षतिपूर्तिको लागि दाबी पेस गर्दा राज्यले ठूलो नोक्सानी बेहोरिरहेको देखिएको छ। ठेक्का व्यवस्थापनलाई प्रभावकारी बनाई राज्यलाई क्षति हुने अवस्था आउन नदिन सम्बन्धित सार्वजनिक निकायको प्रमुख, आयोजना प्रमुख, ठेकेदार र परामर्शदातालाई कानुन बमोजिम जिम्मेवार बनाउनुपर्ने प्रमुख आयुक्त राईले बताए। बजेट विनियोजनमा मनपरी छ। भागबन्डा हुने गरेको छ। टुक्रे आयोजनामा बजेट विनियोजन गरिएको छ। बहुवर्षीय आयोजनामा न्यून बजेट विनियोजन गर्ने गरिएको छ। न्यूनतम मापदण्ड नै नपुगेका आयोजनामा जथाभावी स्रोत सुनिश्चितता प्रदान गर्ने प्रवृत्ति छ। जसले गर्दा तीनै तहका सरकारमा असीमित बजेटरी दायित्व सिर्जना भएको छ। प्रमुख आयुक्त राईका अनुसार अबन्डामा बजेट राखी बिनाआधार र कारण अनुत्पादक क्षेत्रमा खर्च गर्ने लगायतका विकृतिहरूका कारण समग्र वित्तीय सुशासन कमजोर भएको छ। अनुत्पादक क्षेत्रमा बजेट विनियोजन गर्ने तथा अनुदान वितरण गर्दा लाभग्राही पहिचान नगर्ने जस्ता कार्यहरू हुने गरेका छन्। जसले गर्दा सार्वजनिक स्रोतको उपयोगमा अनुशासन, नियमितता र प्रतिफलसमेतको दृष्टिकोणबाट त्रुटिपूर्ण हुने हुँदा विधि र मापदण्डको पालनाका साथै मितव्ययिता र उत्पादकत्वलाई समेत आधार मानी यस्ता कार्यलाई गम्भीरतापूर्वक अनुसन्धानको दायरामा ल्याएको पनि अख्तियारका प्रमुख आयुक्त राईले बताए। पछिल्लो समय नीतिगत भ्रष्टाचार ठूलो समस्या बन्दै गएको छ। तीनै तहका सरकारबाट कानुनबमोजिम मन्त्रालय, विभाग, सचिवालय र विभिन्न प्रशासनिक तहबाटै निर्णय हुनुपर्ने प्रशासनिक कार्यहरूलाई समेत नीतिगत विषय भनी मन्त्रिपरिषद्बाट निर्णय गराउने प्रवृद्धि बढेको छ। यसो गर्नु प्रमुख कारण अख्तियारबाट जोगिनको लागि हो। यो विषयमा धेरै पटक सम्बन्धित सरोकार निकायलाई सुझाव दिइसकेको अख्तियारका प्रमुख आयुक्त राईले बताए। कानुनले जुन निकाय वा पदाधिकारीबाट निर्णय हुनुपर्ने व्यवस्था गरेको छ, सोही निकाय वा पदाधिकारीबाट नै उक्त निर्णयहरू हुने व्यवस्था मिलाउने सन्दर्भमा तीनै तहका सरकारले सुझबुझका साथ उपयुक्त नीति, विधि र पद्दतिको अवलम्बन गर्नुपर्छ भन्ने कुरामा आयोग स्पष्ट छ, उनी भन्छन्। ललिता निवास जग्गा हिनामिना, गिरी बन्धु टि स्टेटसम्बन्धी निर्णय जस्ता धेरै काम मन्त्रालय, विभागबाटै हुने कार्यलाई मन्त्रिपरिषदमा लगेर गराइएको छ। आफ्नो चौथो संस्थागत रणनीतिक योजना समीक्षाबाट पहिचान भएका सुधार गर्नुपर्ने विषय सम्बोधन गर्ने गरी पाँचौं संस्थागत रणनीतिक योजना तर्जुमा गरिरहेको प्रमुख आयुक्त राईले बताए। अख्तियारले सार्वजनिक खरिद कार्यलाई पारदर्शी, प्रतिस्पर्धी र गुणस्तरीय बनाउन २२ बुँदे सुझावहरू दिएको छ। नेपाल सरकारका सचिव तथा विभागीय प्रमुखहरू, सार्वजनिक संस्थानका प्रमुखहरू र नियामक निकायका प्रमुखहरूसँग विभिन्न सुझावहरू दिएको छ। ती सुझावहरूले विकास निर्माण र बजेटको कार्यान्वयनमा बाधा पुर्याएको भनी जिम्मेवार पदाधिकारीबाट भएका सार्वजनिक टिप्पणीप्रति ध्यानाकर्षण भएको पनि प्रमुख आयुक्त राईले बताए। कर्मचारी र पदाधिकारीले कार्यसम्पादन गर्दा अनिवार्य रूपमा पालना गर्नुपर्ने कानुनी प्रावधानहरू पूर्ण परिपालना हुन नसकेको तथ्यलाई मध्यनजर गरी कमीकमजोरी सच्याउन कानुनी व्यवस्थाहरू पुनःस्मरण गराउने उद्देश्यले दिइएका उक्त सुझावहरूबाट विकास निर्माण, सेवा प्रवाह र सुशासनमा बाधा पुग्ने नभई सुशासन कायम गरी विकास निर्माणलाई थप नतिजामुखी बनाउन सकिने छ। जिम्मेवार व्यक्तिहरूले आयोगको सुझाव देखाई आफ्नो जिम्मेवारी पन्छाउने, निर्णय नगर्ने, तोकिएको काम नगर्ने र कानुनी उत्तरदायित्व पूरा नगर्ने अवस्था आउनुहुँदैन। विद्यमान कानुनी प्रावधानहरूलाई नै आयोगले सुझावका रूपमा पठाएकाले यसको पूर्ण परिपालनाबाट नै मुलुकको विकास र समृद्धिमा योगदान पुग्ने छ। छानबिन र अनुसन्धानको नाममा बाधा उत्पन्न गराएको, सक्कल कागजात नियन्त्रणमा लिएको, काम रोक्न आदेश दिएको जस्ता तथ्यहीन तर्क भएको उनले बताए। कुनै पनि उजुरीको छानबिनका क्रममा सक्कल कागजात मगाउने, काम रोक्का राख्नु आदेश दिने, आयोजनामा बाधा पुर्याउने कार्य नगरेको र आगामी दिनमा समेत यस्तो कार्य नगरिनेसमेत प्रमुख आयुक्त राईले स्पष्ट पारे। सार्वजनिक पदाधिकारीले आयोगको छानबिन, अनुसन्धानलाई कारण देखाई कुनै पनि विकास निर्माण तथा सेवा प्रवाह गर्ने आफ्नो पदीय जिम्मेवारीबाट विमुख नहुनसमेत उनले निर्देशन दिएका छन्। अख्तियारका अनुसार नेपाल भ्रष्टाचारविरुद्धको संयुक्त राष्ट्रसंघीय महासन्धिको पक्ष राष्ट्र रहेको छ। यससम्बन्धी राष्ट्रिय रणनीति र कार्ययोजना एवम् सम्पत्ति शुद्धीकरण तथा आतंकवादविरुद्धको वित्तीय लगानी निवारणसम्बन्धी रणनीति र कार्ययोजना कार्यान्वयनमा समेत छन्। पारस्परिक कानुनी सहायता ऐन र सपुर्दगी ऐन जस्ता कानुन कार्यान्वयन भए पनि सम्बन्धित देशहरूसँग द्वीपक्षीय सम्झौता हुन नसक्दा मुलुक बाहिर हुने भ्रष्टाचारजन्य लेनदेनका विषयमा पारस्परिक कानुनी सहायतामार्फत आवश्यक तथ्य र सूचना संकलन गर्न समस्या देखिएकोले यथाशीघ्र आवश्यक मुलुकहरूसँग द्वीपक्षीय सम्झौता गर्नुपर्ने देखिएको छ। भ्रष्टाचारविरुद्धको संयुक्त राष्ट्रसंघीीय महासन्धिका प्रावधान र संघीयतासमेतको सन्दर्भ समेटिएको अख्तियार दुरुपयोग अनुसन्धान आयोग ऐन र भ्रष्टाचार निवारण ऐनको संशोधन विधेयक लामो समयदेखि संसद्मा विचाराधीन रहेकोमा उक्त विधेयकहरू यथाशीघ्र पारित हुने पनि उनले बताए। अनुचित कार्य, स्वार्थको द्वन्द्व, निजी र गैरसरकारी क्षेत्रमा हुने भ्रष्टाचारजन्य कार्यको अनुसन्धान गर्न कानुनी व्यवस्था गर्न समेत ढिलो भइसकेको उनको भनाइ छ। प्राप्त हुने उजुरीलाई तथ्य र प्रमाणका आधारमा छानबिन अनुसन्धान गरी अभियोजनसम्म गर्न कार्यालय स्वचालन प्रणाली प्रयोग गरिएको उनले जानकारी दिए। पछिल्लो समय सूचना प्रविधिको क्षेत्रमा पनि भ्रष्टाचार हुन थालेका उजुरी पर्न थालेका छन्। अख्तियारका प्रमुख आयुक्त राईले सूचना प्रविधि क्षेत्रमा निगरानी तथा छानविन गरिरहेको बताए। अख्तियारले सुचना प्रविधि क्षेत्रमा भएका सूचना प्रविधिको विषय अति प्राविधिक हुने तथा यससम्बन्धी प्रविधिविकास पनि अति द्रुत गतिमा भइरहेको वर्तमान सन्दर्भमा यससँग सम्बन्धित वस्तु एवं सेवा खरिद तथा विकास गर्ने कार्यहरू भ्रष्टाचार संवेदनशील देखिन्छन्। सञ्चार तथा सूचना प्रविधिमा निहित प्रविधिको क्लिष्टता र सार्वजनिक क्षेत्रमा रहेको यस प्रतिको अनभिज्ञताको अनुचित उपयोग गरी गम्भीर प्रकृतिका भ्रष्टाचार जन्य कार्य हुन सक्ने देखिएको पनि अख्तियारले जनाएको छ। मुलुकको सीमित स्रोतसाधनको मितव्ययी एवं समुचित परिचालन गरी यस्ता प्रविधिको सदुपयोगबाट राष्ट्रले अधिकतम लाभ हासिल गर्न वाञ्छनीय देखिएको भन्दै अख्तियार यस क्षेत्रमा परेका उजुरीहरूको छानबिन एवं अनुसन्धान गर्न थालेको छ। भ्रष्टाचारमा संलग्न ठूला व्यक्तिलाई पनि कानुनको दायरामा ल्याउनुपर्छ राष्ट्रपति रामचन्द्र पौडेलआयोगले आफ्नो कार्यसम्पादन र भ्रष्टाचार उपर अनुसन्धान र छानबिन गर्ने क्रममा साना प्रकृतिका कसुरदारका मात्र होइनन्। ठूला प्रकृतिका कसुरदारको पहिचान गर्न र जतिसुकै ठूला व्यक्ति भए पनि उनीहरूलाई कानूनको दायरामा ल्याउन पछि पर्नुहुन्न भन्ने आमनागरिकको मत ध्यानमा राख्न सुझाव दिन्छु। अख्तियारले अनुसन्धान र मुद्दा दायर गर्दा आग्रह, पूर्वाग्रहरहित भएको सन्देश प्रवाह गर्नुपर्छ। भ्रष्टाचार नियन्त्रणका हकमा संस्थागत सुदृढीकरणका लागि राज्यका अन्य अंगहरूलाई पनि बेला बखत परामर्श तथा सुझाव दिनुपर्छ। भ्रष्टाचार अनुसन्धानमा सरकारले हस्तक्षेप गर्दैन प्रधानमन्त्री पुष्पकमल दाहाल प्रचण्ड माथिल्लो तहदेखि तल्ला तहसम्म गलत काम गर्ने, भ्रष्टाचार गर्ने जोकोही व्यक्ति, कर्मचारी वा पदाधिकारीलाई छानबिन र कारबाहीको दायरामा ल्याउन सरकार प्रतिबद्ध छ र यस्ता कार्यमा सरकारले आयोगलाई हस्तक्षेप गर्दैन। संविधानले परिकल्पना गरेको दिगो शान्ति, सुशासन, विकास र समृद्धिको आकांक्षा पूरा गर्न भ्रष्टाचार नियन्त्रण अपरिहार्य रहेको छ। सरकारले यस्ता गतिविधिप्रति शून्य सहनशीलताको नीति अवलम्बन गर्दै आएको छ।"
गृह मन्त्रालयले भन्यो  फागुन १ मा सार्वजनिक बिदा छैन,"काठमाडौं : नेकपा माओवादी केन्द्रले जितेका केही पालिकाहरूले जनयुद्ध दिवसको अवसर भन्दै फागुन १ मा सार्वजनिक बिदाको घोषणा गरेपछि गृह मन्त्रालयले उक्त दिन सार्वजनिक बिदा कायम नरहेको स्पष्ट पारेको छ। गृहमन्त्रालयले सोमबार एक विज्ञप्ति जारी गर्दै सर्वोच्च अदालतको फैसलाका आधारमा फागुन १ मा कुनै सार्वजनिक बिदा नरहेको स्पष्ट पारेको हो। ' मन्त्रिपरिषद्को मिति २०८०१०२५ गतेको बैठकको निर्णयअनुसार नेपाल राजपत्र खण्ड ७२, संख्या ६५, भाग ५, मिति २०७९१२०२ मा प्रकाशित संवत् २०८० फागुन १ गते मंगलबारका लागि निर्धारण गरिएको सार्वजनिक बिदा कायम नरहेको व्यहोरा सम्वद्ध सबैको जानकारी गराइन्छ, 'मन्त्रालयका सहसचिव नारायणप्रसाद भट्टराईले जारी गरेको विज्ञप्तिमा भनिएको छ। यसअघि पुष्पकमल दाहाल 'प्रचण्ड' नेतृत्वको संघीय सरकारले जनयु्द्ध दिवसका अवसरमा फागुन १ गतेलाई सार्वजनिक बिदा दिने निर्णय गरेको थियो। चौतर्फी विरोधपछि सो निर्णयविरुद्ध सर्वोच्च अदालतमा रिट परेको थियो। सर्वोच्चले उक्त रिटमाथि सुनु्वाइ गर्दै जनयुद्ध दिवसको नाममा फागुन १ मा दिएको सार्वजनिक बिदा संविधानको भावना र मर्मविपरीत ठहर गर्दै खारेज गरिदिएको थियो। तर,अदालतको आदेशविपरीत माओवादी केन्द्रले जितेका विभिन्न स्थानीय तहले जनयुद्ध दिवसको नाममा फागुन १ मा धमाधम सार्वजनिक बिदा घोषणा गरेका छन्। स्थानीय तहले बिदा दिन थालेपछि पुन: आलोचना सुरू भएको छ।"
प्रधानमन्त्रीले बुझाए राष्ट्रपतिलाई राष्ट्रिय सुरक्षा परिषदको प्रतिवेदन,"काठमाडौं : राष्ट्रपति रामचन्द्र पौडेलसमक्ष प्रधानमन्त्री तथा राष्ट्रिय सुरक्षा परिषद्का अध्यक्ष पुष्पकमल दाहालप्रचण्डले राष्ट्रिय सुरक्षा परिषद्को वार्षिक प्रतिवेदन पेस गरेका छन्। संविधानको धारा २६६ को उपधारा (३) बमोजिम राष्ट्रिय सुरक्षा परिषद्को आर्थिक वर्ष २०७८०७९ को वार्षिक प्रतिवेदन राष्ट्रपतिसमक्ष प्रधानमन्त्री दाहालले पेश गरेको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिए। नेपालको संविधानको धारा २६६ को उपधारा ३ मा राष्ट्रिय सुरक्षा परिषद्ले आफ्नो काम कारबाहीको वार्षिक प्रतिवेदन राष्ट्रपतिसमक्ष पेस गर्नुपर्ने व्यवस्था छ । उक्त समारोहमा उपप्रधानमन्त्री तथा रक्षामन्त्री पूर्णबहादुर खड्का, उपप्रधानमन्त्री तथा गृहमन्त्री नारायणकाजी श्रेष्ठ,अर्थमन्त्री डा प्रकाशशरण महतलगायत परिषद् सदस्यहरूको उपस्थिति थियो ।"
अख्तियारलाई राजनीतिक हस्तक्षेपमुक्त बनाउनुपर्छ: जितेन्द्रदेव,"काठमाडौं : राष्ट्रिय सभाका सदस्य जितेन्द्र नारायण देवले जनतालाई सन्तुष्ट पार्न नसकेका कारण व्यवस्थामाथि असन्तुष्टि पैदा भएको बताएका छन्। राष्ट्रियसभाको सोमबारको बैठकको विशेष समयमा बोल्दै देवले व्यवस्था परिवर्तन भएपनि जनतालाई सन्तुष्टि दिन नसकेकाले व्यवस्थामाथि असन्तुष्टि पैदा सिर्जना भएको बताएका हुन् । अहिले मुलुकमा गम्भीर संकट आएको भन्दै नयाँ परिवर्तन ल्याउने राजनीतिक दलहरु गम्भीर हुनुपर्ने उनले बताए । उनले सुशासन कायम गर्न पूर्णरुपमा भ्रष्टाचार नियन्त्रण गर्नुपर्ने,रोजगारीको सिर्जना गर्नुपर्ने र जनताको असन्तुष्टिलाई सम्बोधन गर्न सक्नुपर्ने धारणा राखे। भ्रष्टाचार नियन्त्रणमा प्रधानमन्त्रीले देखाएको इच्छाशक्तिलाई पुरा गर्न राजनीतिक दलहरु गम्भीर हुनुपर्नेमा जोड दिए। उनले नेताहरूले भ्रष्ट कार्यकर्ताहरूलाई टिकट दिन र मन्त्री बनाउन नहुनेमा जोड दिए। त्यस्तै उनले मुलुकमा भ्रष्टाचारमा जति राजनीतिक नेताहरू जिम्मेवार छन् त्यति नै कर्मचारीतन्त्र पनि जिम्मेवार हुनुपर्ने बताए। सांसद देवले अख्तियारको संरचनामा पुनर्विचार गर्नुपर्ने र राजनीतिक हस्तक्षेमुक्त बनाउनुपर्ने सुझाव दिए । उनले जनतालाई विश्वासमा लिएर देश बनाउने संकल्प गर्नुपर्ने धारणा राखे।"
संसदीय टोलीले प्रधानमन्त्रीलाई बुझायो चीन भ्रमणको प्रतिवेदन,"काठमाडौं : चीन भ्रमणबाट फर्किएको संसदीय टोलीले प्रधानमन्त्री पुष्पकमल दाहालसमक्ष प्रतिवेदन बुझाएको छ। प्रधानमन्त्री तथा मन्त्रिपरिषद्को कार्यालयमा सोमबार नेकपा माओवादी केन्द्रका मुख्य सचेतक हितराज पाण्डे नेतृत्वको टोलीले प्रधानमन्त्रीलाई भेटेर प्रतिवेदन बुझाएको हो। भ्रमण टोलीले सरकारलाई १४ वटा सुझाव समेत दिएको छ। प्रतिवेदन बुझ्दै प्रधानमन्त्री दाहालले आगामी वर्षको नीति तथा कार्यक्रममा सुझावहरूलाई समेट्ने प्रतिबद्धता जनाएका छन् । औपचारिक भ्रमणबाट तपाईंहरुले दिनुभएका सुझावलाई नीति तथा कार्यक्रममा समेट्ने प्रयास गर्नेछौं,प्रधानमन्त्रीले भने,भ्रमणमा सिकेका कुरा नेपालमा पनि कार्यान्वयनमा लैजानुपर्छ भन्ने भ्रमण टोलीको सुझावप्रति सकारात्मक छु । चीनको वाणिज्य मन्त्रालय अन्तर्गतको एकेडेमी फर इन्टरनेसनल बिजनेस अफिसियल्स (एआईबीओ) को निमन्त्रणमा नेपाली सांसदको टोली पुस २ गतेदेखि १४ गते चीन भ्रमणमा गएको थियो। प्रतिनिधि सभाका १४, राष्ट्रिय सभाका ३ र संघीय संसद सचिवालयका सचिव सुदर्शन खड्का समेत ३ जना अधिकृतहरू चीन भ्रमणमा गएका थिए। प्रतिवेदन बुझाएपछि भ्रमण टोलीका नेता पाण्डेले लिखित प्रतिवेदन सभामुख, राष्ट्रिय सभाका अध्यक्ष, संघीय संसद सचिवालय र नेपाल सरकारलाई बुझाएर कार्यान्वयनका लागि आग्रह गरिएको बताए । भ्रमण टोलीले सरकारलाई दिएका सुझावहरू"
सम्पत्तिको स्रोत खुल्न नसकेको र अपराध नदेखिए कर तिर्दा व्यक्तिको सम्पत्ति वैध : कानुनमन्त्री,काठमाडौं : कानुन न्याय तथा संसदीय मामिलामन्त्री धनराज गुरुङले आर्थिक तथा वित्तिय अपराध नियन्त्रणका लागि कडा कानून बनाउनुपर्ने बताएका छन्। सोमबार राष्ट्रियसभा बैठकमा सम्पत्ति शुद्धिकरण (मनि लाउण्डरिङ्ग) निवारण तथा व्यावसायिक वातावरण प्रवर्द्धन सम्बन्धी केही ऐनलाई संशोधन गर्न बनेको विधेयकमाथि विचार गरियोस भन्ने प्रस्तावमाथि उठेका प्रश्नको जवाफ दिँदै मन्त्री गुरुङले अपराध नियन्त्रण गर्न विधेयक ल्याइएको बताएका हुन्। उनले मुलुकको आर्थिक तथा वित्तिय अवस्थालाई सुदृढ बनाउँदै विधेयक ल्याइएको धारणा राखे। मुलुकमा वित्तीय पारदर्शीता र लगानीको वातावरण बनाउन विधेयक महत्वपूर्ण हुने उनको दाबी छ। उनले सहकारी क्षेत्रलाई व्यवस्थित गर्न र सुपरिवेक्षण राष्ट्र बैंकले गर्न सक्ने व्यवस्था गरिएको धारणा राखे। त्यसअघि बैठकमा विधेयकमाथिको छलफलमा क्रममा अवैध सम्पत्तिलाई वैध गर्न बाटो खुल्ला गर्न नहुनेमा जोड दिएका थिए। राष्ट्रियसभा बैठकले उक्त बैठकमाथि विचार गरियोस् भन्ने प्रस्ताव सर्वसम्मतिले स्वीकृत गरेको छ।
विवाहेत्तर सम्बन्धका कारण प्रमिलाको हत्या,काठमाडौं : प्रहरीले काठमाडौंको विजय चोकस्थित सिराहाधनुषा गेष्ट हाउसमा प्रमिला दमाईको हत्या गरेको अभियोगमा एक जनालाई पक्राउ गरेको छ। जिल्ला प्रहरी परिसर काठमाडौंले सोमबार पत्रकार सम्मेलन गर्दै प्रमिला दमाईको हत्या गरेको अभियोगमा दोलखा बैतेश्वर घर भइ काठमाडौं बस्ने कुमार श्रेष्ठलाई पक्राउ गरेको जनाएको हो। गत शनिबार होटलमा एक महिला मृत फेला परेको भन्ने जानकारी प्राप्त भएपछि प्रहरी वृत्त गौशाला र जिल्ला परिसर काठमाडौंको संयुक्त टोलीले अनुसन्धान गरेको थियो। मृतक प्रमिला होटलमा एक पुरुषसँग बस्दै आएको प्रारम्भिक अनुसन्धानबाट खुलेको र थप अनुसन्धान गर्दै जाँदा होटलमा सँगै बस्ने व्यक्ति कुमार श्रेष्ठ रहेको खुलेको जिल्ला प्रहरी परिसर काठमाडौंका एसएसपी भूपेन्द्रबहादुर खत्रीले बताए। कुमार र प्रमिलाबीच लामो समयदेखि प्रेम सम्बन्ध रहेको र उक्त सम्बन्धका बारेमा दुवै परिवारलाई समेत जानकारी रहेको प्रहरीले जनाएको छ। प्रमिलाले कुमारलाई विवाह गर्न भने पनि नमानेको र त्यही विषयलाई लिएर पटकपटक झगडासमेत हुने गरेको एसएसपी खत्रीले जानकारी दिए। त्यही विषयलाई लिएर प्रमिलाको घाँटीमा कसेर हत्या भएको अनुसन्धानबाट खुलेको थियो। हत्या गरेर फरार भएका कुमार श्रेष्ठलाई काठमाडौंको बुद्धनगरबाट आइतबार पक्राउ गरिएको प्रहरीले जनाएको छ। प्रतिवादीबाट घटना हुँदा लगाएको टिसर्ट च्यातिएको अवस्थामा बरामद गरिएको छ भने घटना हुँदा प्रयोग गरिएको भनिएको टिसर्ट सीसीटिभीबाट समेत पुष्टि भएको प्रहरीले जानकारी दिएको छ।
मंगलबार देशका यी स्थानमा हुने छ वर्षा,काठमाडौं : मंगलबार देशभर आंशिकदेखि साधारणतया बदली रहनेछ। देशको पहाडी भूभागका एकदुई स्थानमा छिटपुटदेखि हल्का वर्षाको सम्भावना रहेको छ। देशको उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको छ। मंगलबार राति देशभर आंशिकदेखि साधारणतया बदली रहनेछ। देशको पहाडी भूभागका एकदुई स्थानमा छिटपुटदेखि हल्का वर्षाको सम्भावना रहेको छ। देशको उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको छ।
जग्गा भाडामा लिएर ट्रमा सेन्टर बनाउँदै बर्दघाट,"परासी: नवलपरासीको बर्दघाट नगरपालिकामा ट्रमा सेन्टर निर्माण हुने भएको छ । सरकारबाट रकम सुनिश्चितता भएसँगै ट्रमा सेन्टर बन्ने पनि सुनिश्चित भएको हो । त्यसका लागि नगरपालिकाले जग्गाको व्यवस्थापन गरिसकेको नगर प्रमुख शम्भुलाल श्रेष्ठले जानकारी दिए । पूर्वपश्चिम राजमार्गमा बढी दुर्घटना हुने गरेको ट्राफिक प्रहरीको तथ्यांकमा उल्लेख छ । राजमार्गमा हुने सडक दुर्घटनामा परेका घाइतेहरूलाई तत्काल उपचार उपलब्ध गराउनका लागि ट्रमा सेन्टर निर्माण गर्न लागिएको हो । सेन्टर निर्माणका लागि मन्त्रिपरिषद्को निर्णयअनुसार अर्थ मन्त्रालयले पत्र पठाएपछि माघ १८ गते स्वास्थ्य तथा जनसंख्या मन्त्रालयले बहुवर्षिय ठेक्काअन्तरगत १५ करोड रुपैयाँ सुनिश्चित गरेको हो । नगरपालिकाले २० करोड माग गरेपनि १५ करोड रुपैयाँ सुनिश्चित भएको हो । स्वास्थ्य मन्त्रालयले सहरी विकास तथा भवन निर्माणलाई पत्र पठाएपछि बर्दघाटमा नै ट्रमा बन्ने सुनिश्चित भएको छ,'नगर प्रमुख श्रेष्ठले भने । ट्रमा सेन्टर २५ बेडको निर्माण हुने छ । ट्रमा सेन्टर निर्माण गर्नका लागि अघिल्लो वर्ष १० करोड र गत वर्ष ४ करोड रुपैयाँको स्रोत सुनिश्चितता भएको थियो । तत्कालीन स्वास्थ्यमन्त्री हृदयेश त्रिपाठीको पहलमा बर्दघाटमा ट्रमा सेन्टर निर्माण गर्न पहिलो पटक रकम सुनिश्चित गरिएको थियो । रकम सुनिश्चित भएपनि जग्गा प्राप्ति हुन नसकेकाले रकम फ्रिज भएको नगरपालिकाले जनाएको छ । जग्गा नहुँदा यसअघि आएको दुईदुई पटकको रकम फ्रिज भएर गयो,अहिले जग्गाको व्यवस्था भइसकेको र रकमको समेत सुनिश्चितता भइसकेकाले ट्रमा सेन्टर बन्ने पनि सुनिश्चित भएको छ,' नगर प्रमुख श्रेष्ठले भने । सेन्टर निर्माणका लागि वडा नं २ स्थित चिसापानी अस्पताल नजिक रहेको राष्ट्रिय आवास कम्पनीको डेढ बिघा जग्गा नगरपालिकाले भाडामा लिएको छ । वार्षिक साढे तीन लाख भाडा दिने गरी नगरपालिकाले आवास कम्पनीको जग्गा भाडामा लिएको हो । सघन सहरी तथा भवन निर्माण आयोजना चितवनमार्फत यसै चालु आर्थिक वर्षदेखि निर्माणको काम सुरु हुने नगरपालिकाले जनाएको छ । ट्रमा सेन्टरका लागि प्रकृया अघि बढेका सघन सहरी तथा भवन निर्माण आयोजनाले जनाएको छ । आवाससहित ट्रमा सेन्टर निर्माण गर्न २० करोडको लागत पठाइएको थियो । अहिले १५ करोड सुनिश्चितता भएकाले उक्त रकमबाट आवासबाहेकको भवन निर्माण पूरा गछौं,' आयोजना प्रमुख इन्जिनिरयर झपटबहादुर थापाले भने,'दुई वर्षभित्र काम सक्ने गरी प्रकृया अघि बढाएको छौं । स्टिमेट भइरहेकाले अबको दुई हप्ताभित्र भवन निर्माणका लागि ठेक्का आव्हान गर्छौं । भवन निर्माण यसैवर्षदेखि सुरु हुने आयोजनाले जनाएको छ ।"
संवैधानिक कानुनका विज्ञ भन्छन् 'सर्वोच्चको आदेशविरुद्ध कार्य गर्नु अदालतको अवहेलना',"काठमाडौं : संवैधानिक कानुनका विज्ञहरूले सर्वोच्च अदालतको आदेशका आधारमा गृह मन्त्रालयले फागुन १ गते सार्वजनिक बिदा नरहेको प्रष्ट पार्दासमेत केहि स्थानीय निकायहरूले बिदा घोषणा गर्नु अराजकता को संज्ञा दिएका छन्। सर्वोच्च अदालतको आदेश विपरीत नेकपा माओवादी केन्द्रले जितेका दुई दर्जन बढी स्थानीय तहले जनयुद्ध दिवस भन्दै फागुन १ गते सार्वजनिक बिदाको घोषणा गरेका छन्। सर्वोच्च अदालतमा फागुन १ गते जनयुद्ध दिवस मनाउने सरकारको निर्णयविरुद्ध रिट निवेदन परेको थियो। सर्वोच्चका न्यायाधीशद्धय डाआनन्दमोहन भट्टराई र महेश शर्मा पौडेलको संयुक्त इजलासले रिट निवेदनमाथि सुनुवाई गर्दै बिदा दिने निर्णय गत पुस १३ गते नै बदर गरेको थियो। संवैधानिक कानुनका विज्ञ पूर्णमान शाक्यले सर्वोच्चको फैसला नमान्ने स्थानीय तहलाई अदालतको अवहेलनामा मुद्दा चलाउन सकिने बताए। सर्वोच्च अदालतको फैसला पालना गर्नु बाध्यकारी भए पनि त्यसको अटेर गर्दै सार्वजनिक बिदा दिएका निकायहरूलाई अदालतको अवहेलना भएको संवैधानिक कानुनका विज्ञले टिप्पणी गरेका छन्। संवैधानिक कानुनका विज्ञ पूर्णमान शाक्यले सर्वोच्चको फैसला नमान्ने स्थानीय तहलाई अदालतको अवहेलनामा मुद्दा चलाउन सकिने बताए। स्थानीय तहले कुनै चाडबाडको सम्बन्धमा बिदा दिनु अर्कै कुरा हो, सर्वोच्च अदालत बार एसोसियसनका पूर्व अध्यक्ष शाक्यले भने, यो त राष्ट्रिय विषय (इस्यु ) हो। त्यसैले स्थानीय तहले हामी मान्दैनौं भन्न मिल्दैन। सर्वोच्चको फैसला र गृह मन्त्रालयको निर्देशन नमान्नु स्थानीय निकायको अराजकता हो। पूर्वमहान्यायाधीवक्ता एवं बरिष्ठ अधिवक्ता रमेश बडालले सर्वोच्चको फैसलाविरुद्ध स्थानीय निकायले बिदा दिन नमिल्ने बताए। उनले थपे,अदालतको अवहेलनाजन्य विषय भएकाले सार्वजनिक बिदा दिने स्थानीय निकायलाई कारवाही हुनसक्छ। संविधानप्रतिको बुझाइमा एकरुपता जरुरी लुम्बिनी प्रदेशको रोल्पाका सुनछहरी गाउँपालिका, रोल्पा नगरपालिका, माडी गाउँपालिका, सुनील स्मृति गाउँपालिका र परिवर्तन गाउँपालिकाले सार्वजनिक बिदा दिने निर्णय गरेका हुन्। रोल्पा नगरपालिका र चौंरीदेउरालीले माघ २५ गते र माडी गाउँपालिकाले माघ २४ सूचना निकालेका थिए। प्यूठानको माण्डवी गाउँपालिकाले पनि फागुन १ गते बिदा दिएको छ। बागमती प्रदेशको काभ्रेको चौंरीदेउराली गाउँपालिका, सिन्धुपाल्चोकको लिसंखु पाखर गाउँपालिका, चौतारा साँगाचोकगढी गाउँपालिका र धादिङको बेनीघाट रोराङ गाउँपालिकाले सूचना निकालेर बिदा दिने निर्णय गरेका हुन्। धादिङको गजुरी गाउँपालिकामा भने गाउँपालिका अध्यक्षले बिदाको सूचना निकालेपछि उपाध्यक्षले जनयुद्ध दिवसका नाममा फागुन १ गते सार्वजनिक बिदा नभएको सूचना जारी गरेकी छन्। रोल्पा नगरपालिकाले लुम्बिनी प्रदेशको राजपत्र अनुसार स्थानीय तहको आवश्यकतालाई मध्यनजर गरी स्थानीय तहको निर्णयबाट १ दिन सार्वजनिक बिदा दिन मिल्ने प्रावधान अनुसार बिदा दिएको जनाएको छ। त्यस्तै अन्य दुईदुई गाउँपालिकाले भने गाउँ कार्यपालिकाको निर्णय अनुसार बिदा दिइएको उल्लेख गरेका छन्। यसैगरी कर्णाली प्रदेशको कालीकोटको कालीकोटकोपँलाता गाउँपालिका,राष्कोट नगरपालिका,पँचालझरना गाउँपालिका र महावै गाउँपालिकाले फागुन १ गते जनयुद्ध दिवसमा सार्वजनिक बिदा दिने निर्णय गरेका छन्। जाजरकोटको नलगाड नगरपालिका, डोल्पाको मुड्केचुला गाउँपालिका, हुम्लाको सिमकोट गाउँपालिका र ताजाकोट गाउँपालिका, सल्यानको कुमाख गाउँपालिका१ ले पनि फागुन १ मा सार्वजनिक बिदा दिने निर्णय गरेका छन्। रुकुमपश्चिमको आठबिसकोट नगरपालिका, चौरजहारी नगरपालिका, त्रिवेणी गाउँपालिका, सानीभेरी गाउँपालिका र बाँफीकोट गाउँपालिकामा पनि बिदा दिइएको छ। काठमाडौं महानगरपालिकाका कानुनी सल्लाहकार समेत रहेका अधिवक्ता अर्यालका अनुसार संघ,प्रदेश र स्थानीय तह (समन्वय तथा अन्तरसम्बन्ध ऐन २०७७ विपरीत विवाद उत्पन्न हुने गरि स्थानीय तहले काम गर्न नपाउने बताए। कोशी प्रदेशको सोलुखुम्बुको थुलुम दूधकोशी गाउँपालिका, उदयपुरको लिम्चुङबुङ गाउँपालिकाले पनि जनयुद्ध दिवसको नाममा सार्वजनिक बिदा दिने घोषणा गरेको छ। गण्डकी प्रदेशको गोरखाका तीनवटा गाउँपालिकाले पनि जनयुद्ध दिवसका नाममा फागुन १ मा सार्बजनिक बिदा दिने निर्णय गरेका छन्। अजीरकोट,गण्डकी र भीमसेनथापा गाउँपालिकाले जनयुद्ध दिवसका नाममा बिदा दिएका हुन्। यसैगरी बागलुङको ताराखोला गाउँपालिकाले पनि फागुन १ गते सार्वजनिक बिदा दिएको छ। सुदूरपश्चिम प्रदेशको कैलालीको मोहन्याल गाउँपालिकाले जनयुद्धका नाममा बिदा दिने घोषणा गरेको छ। संवैधानिक कानुन व्यवसायी मञ्चका अध्यक्ष ओमप्रकाश अर्यालका अनुसार सर्वोच्चले संविधानको मर्मअनुरुप फैसला गरेकाले सबै निकायले पालना गर्नुपर्ने बताए। संविधानको मर्म, भावनाअनुरुप फैसला भएको हो। यो फैसलाको पालना सबैलाई बाध्यकारी हुन्छ,अर्यालले भने, स्थानीय तहले पालना नगर्नु भनेको अराजकता हो। सर्वोच्च अदालतको आदेश विपरीत नेकपा माओवादी केन्द्रले जितेका दुई दर्जन बढी स्थानीय तहले जनयुद्ध दिवस भन्दै फागुन १ गते सार्वजनिक बिदाको घोषणा गरेका छन्। काठमाडौं महानगरपालिकाका कानुनी सल्लाहकार समेत रहेका अधिवक्ता अर्यालका अनुसार संघ,प्रदेश र स्थानीय तह (समन्वय तथा अन्तरसम्बन्ध ऐन २०७७ विपरीत विवाद उत्पन्न हुने गरि स्थानीय तहले काम गर्न नपाउने बताए। अधिवक्ता अर्यालले थपे,संविधान,कानुनप्रतिको बुझाइमा तीनै तहबीच (संघ,प्रदेश र स्थानीय) एकरुपता हुनुपर्छ। सर्वोच्च अदालतले भने जनयुद्ध शब्दमा राष्ट्रिय सहमति नभएको तथा सङ्क्रमणकालीन न्यायमा समेत यसले प्रभाव पर्ने ठहर गर्दै दिवस बदरको आदेश दिएको छ। २०७९ माघ २९ गते प्रधानमन्त्री पुष्पकमल दाहाल 'प्रचण्ड 'नेतृत्वको मन्त्रिपरिषद्ले फागुन १ गते जनयुद्ध दिवस मनाउने र सो दिन सार्वजनिक बिदा दिने निर्णय गरेको थियो। सर्वोच्चले संविधानले नचिनेको जनयुद्ध शब्दको प्रयोग गरी दिवस भनी सार्वजनिक बिदा दिने सरकारको निर्णय संवैधानिक व्यवस्था,संविधानमा प्रयोग भएका शब्द,संवैधानिक नैतिकता,संविधानको मर्म र भावनाअनुकूल नदेखिएको ठहर छ।"
क्यान्सर र ब्रेन ट्युमरका बिरामीलाई आर्थिक सहायता गर्ने गण्डकी प्रदेशको निर्णय,"बागलुङ : गण्डकी प्रदेश सरकारले क्यान्सर र ब्रेन ट्युमर रोगबाट पीडित बिरामीहरूलाई राहत रकम दिने भएको छ। बागलुङको धार्मिक पर्यटकीयस्थल सर्वसिद्धिधाम पञ्चकोटमा सोमबार बसेको गण्डकी प्रदेशको मन्त्रिपरिषद बैठकले प्रदेशभित्रका ७० जना क्यान्सर र ब्रेन ट्युमर रोगबाट पीडित बिरामीहरूलाई आर्थिक सहायता रकम उपलब्ध गराउने निर्णय गरेको हो। मन्त्रिपरिषदको निर्णय सार्वजनिक गर्दै गण्डकी प्रदेशकी ऊर्जा, जलश्रोत तथा खानेपानी मन्त्री सरस्वती अर्याल तिवारीले क्यान्सर र ब्रेन रोगबाट पीडित बिरामीहरूलाई आर्थिक सहायता उपलब्ध गराउनका लागि उक्त निर्णय गरिएको बताइन्। उनले प्रदेश निजामती सेवा पुरस्कारका लागि सिफारिस समितिलाई पूर्णता दिन सामाजिक विकास तथा स्वस्थ्य मन्त्रालयका सचिव प्रकाश पौडेल र सदस्यमा नेपाल सरकारका पूर्व सहसचिव विरेन्द्रबहादुर हमाललाई नियुक्त गरिएको बताइन्। उनले १० सदस्य समितिमा दुई जनालाई सोमबार निर्णय गरिएको जानकारी दिइन्। यस्तै प्रदेश सरकारले सीमा विवाद रहेको मनाङको नासोँ गाउँपालिकाको सिमाना संशोधनका लागि नेपाल सरकारलाई सिफारिस गरेको छ। मन्त्री तिवारीले नासोँ गाउँपालिकाका केही वडाहरूमा सीमाको विवाद रहेकाले सिमाना संशोधनको लागि नेपाल सरकारलाई सिफारिस गर्ने निर्णय गरिएको बताइन्। गण्डकी प्रदेश सरकारले समपुरक तथा विशेष अनुदानअन्तर्गत आयोजना कार्यक्रम समावेश गर्न नेपाल सरकार मार्फत राष्ट्रिय आयोजना आयोगमा अनुरोध गर्ने निर्णय गरेको छ। बैठकले प्रदेश आन्तरिक लेखा परीक्षण निर्देशन २०८० स्वीकृत गरेको छ। उद्योग पर्यटन वन तथा वातावरण मन्त्रालयले गण्डकी प्रदेश साझेदारी फर्मको नियम तथा व्यवस्थापन गर्नका लागि बनेको विधेयक तर्जुमाको लागि सैद्धान्तिक स्वीकृति दिने निर्णय गरेको मन्त्री तिवारीले बताइन। मन्त्री तिवारीले गण्डकी प्रदेश प्राइभेट फर्म दर्ता ऐन, २०७८ लाई संशोधन गर्न बनेको विधेयक, २०८० र सार्वजनिक सडक निर्माण, विस्तार तथा मर्मत सम्भार गर्ने सम्बन्धमा व्यवस्था गर्न बनेको विधेयक, २०८० प्रदेशसभामा पेस गर्ने मन्त्रिपरिषद बैठकले निर्णय गरेको जानकारी दिइन्। मन्त्रिपरिषद बैठकले समग्र गण्डकी प्रदेशको पर्यटन प्रवर्द्धन गरी स्थानीय जनसमुदायलाई आर्थिक सामाजिक समुन्नतिमा टेवा पुर्याउने उद्देश्यले फागुन ९ गतेदेखि २३ गतेसम्म बागलुङको सर्वसिद्धिधाम पञ्चकोटमा आयोजित अनन्तश्री ब्रह्माण्डीय महायज्ञ २०८० मा आवश्यक सहयोग र सक्रिय सहभागिताका लागि प्रदेश सरकारले अनुरोध समेत गरेको छ।"
नेपालमा मानवअधिकारको अवस्था खस्किँदै गएकोमा अधिकारवादीहरूको चिन्ता,"तानसेन : नेपालमा मानवअधिकारको अवस्था खस्किँदै गएकोप्रति अधिकारवादीहरूको चिन्ता व्यक्त गरेका छन्। नेपाल मानवअधिकार संगठनको १५ औं राष्ट्रिय सम्मेलनलाई सम्बोधन गर्दै मानव अधिकारकवादीहरूले चिन्ता व्यक्त गरेका हुन्। संविधानमा उत्कृष्ट मानवअधिकारको व्याख्या गरे पनि सरकार चलाउनेहरूले मानवअधिकारको धज्जी उडाएको उनीहरूको आरोप छ। उनीहरूले संविधानमा सबै किसिमको मानवअधिकारको ग्यारेन्टी गरिए तापनि व्यवहारमा लागू नगरिएको बताए। राजनीतिक दलका शीर्ष नेताहरू आआफ्नो फाइदाका लागि जस्तोसुकै गलत काम गर्न, कानुनको छिद्र प्रयोग गरेर मानवअधिकारको उल्लंघन गरी जघन्य अपराधमा सक्रिय भएकाले नेपालको मानवअधिकारको अवस्था दयनीय भएको अधिकारकर्मीको निष्कर्ष छ। महिलाका नाममा अधिकांस राजनीतिक दलका श्रीमतीहरू सांसद भएको, हत्या हिंसा आतंक, भ्रष्टाचार, अनियमिता, घूसखोरी लगायतका काम गर्नेलाई फूलमाला लगाउने, अपराध गर्दा समेत मनोबल बढाउने घटनाहरूले नेपालको मानवअधिकारको अवस्था उजागर गरेको मानव अधिकारवादीहरूले जोड दिएका छन्। मानवअधिकारवादीहरू प्रा डा कपिल श्रेष्ठ, सुदिप पाठक, चरण पसाई, इन्द्रप्रसाद अर्याल, बाबुराम गिरी, दिनेश त्रिपाठी, महामुनिश्वर आचार्य, त्रिलोचन पौडेल लगायतले विश्वमा नेपाल मानवअधिकारको क्षेत्रमा धेरै तल झरेको बताए। लुम्बिनी प्रदेशका सभामुख तुलाराम घर्तीमगरले नियम कानुन हातमा लिने, नैतिकता, इमान्दारिता, अनुशासन सबै तोडेर स्वेच्छाचारी ढंगबाट चल्ने प्रवृत्ति उच्च तहका नेताहरूमा रहेको कारण मानवअधिकारको अवस्था नाजुक हुँदै गएको बताए। संघीय सांसद ठाकुरप्रसाद गैरेले अहिलेको गठबन्धन सरकारले नेपाल ऐन शंसोधन गरी राजनीतिक आन्दोलनमा भएका हत्या हिंसालाई आम माफी दिन सक्ने व्यवस्थाको तयारी गरिरहेको तथा संक्रमणकालीन न्याय सम्बन्धी विधेयक बहुमतका आधारमा संसदबाट पास गर्ने तयारी भइरहेकोले खबरदारी गर्न मानवअधिकारवादी संघ संस्थाहरूलाई अनुरोध गरे। लुम्बिनी प्रदेश सांसद वीरबहादुर रानाले राजनीति आड तथा सत्ता र शक्तिको आडमा मानवअधिकार हनन, स्वेच्छाचारी, भ्रष्टाचार अनियमिता बढेको बताए । ८ सदस्यीय नेतृत्व चयन तानसेनमा सम्पन्न सम्मेलनबाट इन्द्रप्रसाद अर्यालको अध्यक्षतामा ८ सदस्यीय नेतृत्व चयन गरेको छ। सम्मेलनले कोशी प्रदेशबाट हिराबहादुर निरौला, मधेश प्रदेशबाट विमल ठाकुर, बागमती प्रदेशबाट राजु निरौला, गण्डकी प्रदेशबाट लक्ष्मीदेवी जिसी, लुम्बिनी प्रदेशबाट त्रिलोचन पौडेल, कर्णाली प्रदेशबाट लिलाराज रोकाया र सुदूरपश्चिम प्रदेशबाट दिनेशराज जैसी चयन भएका छन्।"
६६ लाखको लागतमा स्वास्थ्य प्रयोगशाला निर्माण हुँदै,वीरगन्ज : वीरगन्ज महानगरपालिकाले वडा नम्बर २३ सबैठवामा स्वास्थ्य प्रयोगशाला निर्माण सुरु गरेको छ। सामान्य स्वास्थ्य जाँचका लागि पनि मुख्य बजार धाउनुपर्ने बाध्यता हटाउन र नागरिकलाई गाउँघरमै सेवा प्रदान गर्न महानगरपालिकाले सबैठवामा साढे ६६ लाख रुपैयाँको लागतमा स्वास्थ्य प्रयोगशाला निर्माण सुरु गरेको हो। सोमबार शिलान्यास भएको प्रयोगशालाको निर्माण कार्य आगामी असारमा सकिने छ। भवनको पर्सा क्षेत्र नम्बर १ का सांसद प्रदीप यादव र महानगरपालिकाका मेयर राजेशमान सिंहले संयुक्त रुपमा शिलान्यास गरेका हुन्।
वीरगन्जमा झण्डै डेढ करोडको सामानसहित दुईवटा ट्रक नियन्त्रण,"वीरगन्ज : वीरगन्जबाट प्रहरीले भन्सार राजश्व छलेको आशंकामा १ करोड ३९ लाखभन्दा बढीको सामानसहित दुईवटा मालवाहक ट्रक नियन्त्रणमा लिएको छ। औषधि,लत्ताकपडा तथा अन्य खुद्रा सामान बोकेर वीरगन्जबाट भैरहवा र झापातर्फ जाँदै गरेका दुई वटा ट्रक प्रहरीले नियन्त्रणमा लिएको हो। पर्साका प्रहरी प्रवक्ता तथा प्रहरी नायब उपरीक्षक कुमार विक्रम थापाका अनुसार वीरगन्जबाट भैरहवातर्फ जाँदै गरेको ना ५ ख ८५६५ नम्बरको मालवाहक ट्रक वीरगन्ज २१ परवानीपुरमा प्रहरीले रोकेर चेकजाँच गरेको थियो। त्यस क्रममा उक्त ट्रकबाट बिलबिजक शंकास्पद रहेको ७० लाख ४३ हजार ७०५ रुपैयाँ बराबरको सामान फेला परेपछि नियन्त्रणमा लिइएको प्रहरी नायब उपरीक्षक थापाले जानकारी दिए। यस्तै वीरगन्जबाटै अर्को मालवाहक ट्रक पनि नियन्त्रणमा लिइएको थापाले बताए। उनका अनुसार वीरगन्जबाट झापातर्फ जाँदै गरेको प्रदेश १०१००१ ख ३९१५ नम्बरको ट्रक वीरगन्ज१४ गण्डक चोकमा प्रहरीले रोकेर चेकजाँच गर्दा उक्त ट्रकबाट पनि बिलबिजक शंकास्पद रहेको ६९ लाख १५ हजार १६९ रुपैयाँ बराबरको लत्ताकपडा तथा औषधि बरामद गरिएको थापाले बताए। नियन्त्रणमा लिइएका दुवै मालवाहक ट्रकलाई आवश्यक अनुसन्धान र कारबाहीका लागि राजस्व अनुसन्धान कार्यालय पथलैया बारामा बुझाइएको थापाले जानकारी दिए।"
बलात्कार आरोप लागेपछि फरार रहेका युवा पक्राउ,राजविराज : बजारमा मोबाइल बनाउन दिएर घर फर्किँदै गरेकी महिलालाई बलात्कार गरेको आरोप लागेपछि फरार भएका युवक नौ महिनापछि सोमबार पक्राउ परेका छन्। पक्राउ पर्नेमा सप्तरीको महादेवा गाउँपालिका५ मझौरा टोलका ३२ वर्षीय मो कुर्बान मियाँ रहेका छन्। हनुमाननगर कंकालिनी नगरपालिका१ भारहदमा मोबाइल बनाउन दिएर घर फर्किँदै गर्दा जेठ ७ गते राति हनुमाननगर कंकालिनी नगरपालिका१२ स्थित महादेवा र भारदहको बीच बेलहा पुल छेउमा आरोपितले समातेर मकै बारीमा लगेर बलात्कार गरेको र रातभर राखेको २५ वर्षीया महिलाले बताएकी छिन्। उम्किएर भाग्न खोज्दा ज्यान मार्ने धम्की दिएका आरोपितले भोलिपल्ट भारत हिँड्न दवाव दिएको पीडितले बताइन्। आफ्नो सानो छोरा ल्याई दिने सर्त राखेपछि आरोपित बच्चा लिन महिलाको घर गएपश्चात पछि लागेर घर पुगेकी महिलाले होहल्ला गरेपछि आरोपित फरार भएका थिए। महिलाको सात वर्षीया छोरी तथा चार र साढे एक वर्षीय छोरा छन्। घटनापछि गाउँघरमा छलफल गरेर पञ्चेती गर्न खोजिएको स्थानीयले बताए। गाउँसमाजकै सल्लाहमा प्रहरीमा उजुरी परेको गाउँलेहरुले बताए। जिल्ला प्रहरी कार्यालयमा जेठ १४ गते उजुरी दर्ता भएको थियो। सप्तरी जिल्ला अदालतबाट जेठ २९ गते पक्राउ पुर्जी जारी भएको थियो। खोजी गर्ने क्रममा फरार आरोपित गाउँघरबाटै पक्राउ परेपछि हिरासतमा राखेर अनुसन्धान थालिएको इन्स्पेक्टर प्रमोद खड्काले बताए।
डोल्पाको जुफाल विमानस्थल बन्द गर्न सिफारिस,"डोल्पा : हिमाली जिल्ला डोल्पामा रहेको जुफाल विमानस्थल बन्द गर्न सिफारिस गरिएको छ। ठुलीभेरी नगरपालिकाका प्रमुख सुवर्ण बुढाको अध्यक्षतामा नागरिक उडड्यन प्राधिकरणको कार्यालय जुफालमा बसेको जिल्लास्थित सरोकारवालाहरूको बैठकले विमानस्थल एक महिना बन्द गर्न सिफारिस गरेको हो। विमानस्थलको धावनमार्ग मर्मत गनुपर्ने भएकाले फागुन १० गतेदेखि चैत १० गतेसम्म बन्द गर्न नेपाल नागरिक उडड्यन प्राधिकरणलाई सिफारिस गरिएको नगर प्रमुख बुढाले बताए। अहिले डोल्पासम्मको सडक मार्गको पहुँच राम्रो भएकाले यात्रुलाई आवतजावत गर्न मर्का नपर्ने भएकाले लागिएको उनको भनाइ छ। डोल्पामा यातायातको छिटो छरितो र भरपर्दो माध्यामका रूपमा रहेको हवाई यातायात नै रहेको छ। नागरिक उड्ययन प्राधिकरण जुफालका प्रमुख अमित चौरासियाले धावनमार्ग मर्मत गर्न अत्यावश्यक भएकाले एक महिना बन्द गर्न लागिएको बताए। धावन मार्गको केही भाग बसेको र उठेको भएकाले पनि नेपालगञ्ज सुर्खेत लगायतका विमानस्थलबाट आउने जहाजहरूलाई अवतरणमा समस्या हुँदै आएको उनको भनाइ छ। विकट हवाई रुट भएको र विमानस्थल जोखिम भएकाले सरकारी तथा निजी एयरलाइन्स कम्पनीहरूले मर्मत गर्न आग्रह गर्दै आएका थिए। धावनमार्ग मर्मत गरेपछि जुफाल विमानस्थलमा सुरक्षित रूपमा यात्रुहरूले आवतजावत गर्ने सक्ने उनको भनाइ छ। बैठकमा सहायक प्रमुख जिल्ला अधिकारी दामोदर ज्ञवाली,नेपाल प्रहरी,नेपाली सेना,सशस्त्र प्रहरी,राष्ट्रिय अनुसन्धान लगायत सरोकारवालाहरुको उपस्थिति रहेको थियो।"
कालीकोटका चार स्थानीय तहमा जनयुद्धका नाममा सार्वजनिक बिदा,"कालीकोट : कालीकोटको चारवटा स्थानीय तहले पनि सर्वोच्च अदालतको आदेशको अवज्ञा गर्दै जनयुद्ध दिवसमा सार्वजनिक बिदा दिने निर्णय गरेका छन्। जिल्लाको पँलाता गाउँपालिका, राष्कोट नगरपालिका, पँचालझरना गाउँपालिका र महावै गाउँपालिकाले फागुन १ गते जनयुद्ध दिवसमा सार्वजनिक बिदा दिने निर्णय गरेका हुन्। जनयुद्ध दिवसमा सार्वजनिक बिदा दिने निर्णय गरेपछि आलोचना हुन थालेको छ। पलाँता गाउँपालिका५ का वडाध्यक्ष तिलक बमले सर्वोच्च आदेश नमानेर बिदा दिनु उचित नभएको बताए। उनले पालिकाले बिदा दिएको भए पनि वडाका कार्यालय बन्द नहुने बताए। पँचालझरना गाउँपालिकाका अध्यक्ष देवराज शाही अग्नीले कार्यपालिकाको बैठक बसेर बिदा दिने निर्णय गरिएको बताए। यसअघि जनयुद्ध दिवसका अवसरमा फागुन १ गते सार्वजनिक बिदा दिने सरकारी निर्णयविरुद्ध परेको रिटमाथि शुक्रबार सुनुवाइ गर्दै न्यायाधीश आनन्दमोहन भट्टराई र महेश शर्मा पौडेलको इजलासले यस्तो आदेश दिएको थियो। जनयुद्ध शब्दमा राष्ट्रिय सहमति बनिनसकेको र संक्रमणकालीन न्यायका काममा संलग्न संस्थाको भावी काममा समेत प्रभाव पर्नसक्ने ठहर गर्दै सर्वोच्चले सरकारको सो निर्णय कार्यान्वयन नगर्न सर्वोच्च अदालतले गत पुस १३ गते आदेश दिएको हो।"
मुगुको खत्याड गाउँपालिकामा पनि जनयुद्ध दिवसमा सार्वजनिक बिदा,मुगु : मुगुको खत्याड गाउँपालिकामा पनि सर्वोच्च अदालतको आदेशको अवज्ञा गर्दै जनयुद्ध दिवसमा सार्वजनिक बिदा दिने निर्णय गरेको छ। खत्याड गाउँपालिकाका कार्यवाहक अध्यक्ष भरतबहादुर शाहीले हस्ताक्षर गरेको विज्ञप्तिअनुसार जनयुद्ध दिनलाई स्मरण गर्दै सार्वजनिक बिदा दिने निर्णय गरिएको हो। दिवसका दिन गाउँपालिका अन्तर्गतका सबै सरकारी तथा गैरसरकारी संस्था बन्द रहने छन्।
"सुनसरीबाट १ करोड ८२ लाखभन्दा बढी नक्कली नोट बरामद, भारतीय नागरिक पक्राउ","विराटनगर : सुनसरीबाट ठूलो परिणाममा नक्कली नोट बरामद भएको छ। प्रहरीले नेपाली १ करोड ८२ लाख ५१ हजार रूपैयाँ बराबरको नक्कली नोट बरामद गरेको हो। सवारीसाधन चेकजाँचमा खटिएको ट्राफिक प्रहरीको टोलीले इनरुवा नगरपालिका४ स्थित सुनसरी खोलाको पुलनजिक आइतबार एउटा भारतीय स्कोरपियो गाडीलाई रोकेको थियो। शंकास्पद अवस्थाको बीआर ११ एक्स ३४२९ नम्बरको स्कोरपियो गाडी रोकेर खानतलासी गर्दा नक्कली नोटहरु बरामद भएको सुनसरी प्रहरी प्रमुख एसपी विपिन रेग्मीले जानकारी दिए। उनका अनुसार स्कोरपियोको पछाडिको भागमा बोराभित्र झोलामा राखेर ल्याउँदै गरेको अवस्थामा १ हजार दरका नक्कली नोटहरु बरामद गरिएको हो। स्कोरपियो चालक भारत वीरपुरका २२ वर्षीय मोहमद सैयद पक्राउ परेका छन्। प्रहरीले रोक्नसाथ गाडीभित्र रहेका अर्का एक व्यक्ति फरार बनेका थिए। फरार रहेका व्यक्तिको खोजी जारी राखिएको एसपी रेग्मीले बताए। बरामद भएको रकम, स्कोरपियो र चालकलाई नियन्त्रणमा लिएर थप अनुसन्धान अघि बढाइएको उनको भनाइ छ। उनका अनुसार भारतबाटै ठूलो परिणाममा नक्कली नोट छापेर नेपाल भित्र्याइएको हुनसक्ने अनुमान गरिएको छ। सुनसरी प्रहरीले सोमबार दिउँसो पत्रकार सम्मेलन गरेर यस विषयमा विस्तृत जानकारी दिने तयारी गरेको छ।"
छोरीसँगको 'सम्बन्ध' टुटाउन युवकको हत्या,"दोलखा : दोलखाको शैलुङ गाउँपालिका ४ मागापौवामा ढेड महिनाअघि मृत फेला परेका १८ वर्षीय युवकको हत्या मृतकको प्रेमीकाको परिवारले गरेको खुलेको छ । गत पुस ११ गते हत्या गरिएका भिष्म भण्डारीको शव पुस १६ गते भेटिएको थियो । मृतकको टाउको छुट्याएको ,नाक काटेको,औंला छिनेको अवस्थामा शव फेला परेको थियो ।आइतबार दोलखा प्रहरीले हत्यामा संलग्न तीनजनालाई पक्राउ गरी सार्वजनिक गरेको छ । उनीहरूलाई सोमबार अदालत पेश गर्ने तयारी रहेको प्रहरीले जनाएको छ । कक्षा ७ मा पढ्दै गरेकी १६ वर्षीया किशोरीको भण्डारीसँग प्रेम सम्बन्ध रहेको थियो । उनीहरूको गाउँको मेलापात जानेक्रममा चिनजान भएको थियो । भण्डारीलाई आफ्नो छोरीसँग एउटै कोठामा भेटेपछि बालिकाको बुवा शैलुङ गाउँपालिका वडा नम्बर५ काटाकुटीका पुष्कर नेपाली,काका पर्ने ईश्वर दर्जी र दाजु विशाल नेपालीले धारिलो हतियार प्रहार गरी विभत्स हत्या गरेको खुलेको दोलखाका प्रहरी प्रमुख प्रहरी नायव उपरीक्षक दिपक खड्काले बताए । शव भेटिएपछि दोलखा प्रहरीले बागमति प्रदेश प्रहरी र नेपाल प्रहरीको केन्द्रीय अनुसन्धान ब्यूरो (सीआईवी) को सहयोगमा अनुसन्धान सुरू गरेको थियो । सो क्रममा माघको पहिलो साता बालिकाको बुवा,काका, दाजुलगायतलाई पक्राउ गरी सोधपुछ गरेको थियो । भण्डारीलाई आफ्नी छोरीसँग एउटै कोठामा भेटाएपछि उनलाई घरबाट निकालेका थिए। सोही क्रममा भण्डारीको प्रेमीकाको बुबा पुष्कर र काका ईश्वरसँग विवाद बढेपछि काका ईश्वरले धारिलो हतियार प्रहार गरी भण्डारीको हत्या गरेको अनुसन्धानबाट खुलेको प्रहरी नायव उपरीक्षक खड्काले बताए। घाइते भएका भिष्मलाई केही पर धारामा लगेर बालिकाको बुबा पुष्कर र काका ईश्वरले टाउको गिडेका थिए । त्यसरी भण्डारीको विभत्स हत्या गरेपछि बालिकाको बुबा पुष्कर र काका ईश्वरले बालिकाको दाजु विशालको समेत सहयोगमा शव नजिकको बजिनिको खोल्सामा फालिदिएको प्रहरीको अनुसन्धानबाट खुलेको छ।"
डीडीए नहुँदा पुनर्निर्माणमा ढिलाइ,"भूकम्प गएको सय दिन बितिसक्दा पनि सरकारले स्थायी पुनर्निर्माणको काम अघि बढाउन सकेको छैन। पुनर्निर्माणमा भइरहेको ढिलाइले भूकम्पपीडित थप मर्कामा परेका छन्। जाजरकोट : भूकम्पले पुर्याएको क्षतिको विस्तृत विवरण डिटेल ड्यामेज एसेसमेन्ट (डीडीए) नहुँदा पुनर्निर्माणको काम अघि बढ्न सकेको छैन। जाजरकोटको रामीडाँडालाई केन्द्रबिन्दु बनाएर गएको भूकम्पबाट भएको क्षतिको अहिलेसम्म डीडीए हुन सकेको छैन। भूकम्प गएको सय दिन बितिसक्दा पनि सरकारले स्थायी पुनर्निर्माणको काम अघि बढाउन सकेको छैन। सरकारले अस्थायी आवास बनाउने अलमल गर्दा विपद् जोखिम न्यूनीकरण तथा व्यवस्थापन प्राधिकरणले डीडीएको काम नहुँदा पुनर्निर्माणमा ढिलाइ भएको हो। पुनर्निर्माणमा भइरहेको ढिलाइले भूकम्पपीडित थप मर्कामा परेका छन्। जाजरकोटका प्रमुख जिल्ला अधिकारी सुरेश सुनारले पुनर्निर्माणको काममा ढिलाइ भएको स्वीकार गरे। डीडीए संकलनको काम र पुनर्निर्माणका आवश्यक कार्यविधि नबन्दा अहिलेसम्म पुनर्निर्माणको काम अघि बढ्न नसकेको प्रजिअ सुनारले बताए। उनले स्थायी पुनर्निर्माणको कार्यविधि तत्काल ल्याउन विपद् जोखिम न्यूनीकरण तथा व्यवस्थापन प्राधिकरणसँग आग्रह गरिएको बताए। हिउँद सकिन लाग्दासम्म पनि लाभग्राही कायम भएका आधाभन्दा बढी जाजरकोटका भूकम्पपीडितले अस्थायी आवास बनाउन सकेका छैनन्। जिल्लामा हालसम्म कायम भएका ४२ हजार ५ सय २४ लाभग्राहीमध्ये १९ हजार ७ सय १ जनाले मात्र अस्थायी आवास निर्माण गरेका छन्। करिब २३ हजार अस्थायी आवास बन्न बाँकी छ। ३२ हजार ९ सय ८ जनाले सम्झौता गरेकोमा ३१ हजार ९ सय ६१ लाभग्राहीको खातामा पहिलो किस्ताको रकम पठाइएको जिल्ला प्रशासन कार्यालय जाजरकोटले जनाएको छ। १० हजार ५ सय ६३ परिवारले पहिलो किस्ताको रकमसमेत पाउन सकेका छैनन्। सरकारले अस्थायी आवास बनाउने अलमल गर्दा विपद् जोखिम न्यूनीकरण तथा व्यवस्थापन प्राधिकरणले डीडीएको काम नहुँदा पुनर्निर्माणमा ढिलाइ भएको हो। जिल्ला विपद् न्यूनीकरण तथा व्यवस्थापन समितिले पालिकाको खातामा पहिलो किस्ताका लागि रकम पठाइसकेको भएपछि पालिका र बैंकको ढिलासुस्तीले १० हजार बढी परिवारले पहिलो किस्ताकै रकम पाउन नसकेको छेडागाड नगरपालिका१३ का शान्तबहादुर बस्नेतले बताए। पहिलो किस्ता पाएका पीडितले पनि अस्थायी आवास बनाउन अलमल गरिरहेको उनले बताए। उनका अनुसार केही पीडित मजदुरीका लागि कालापार (भारत) गएका छन्। गाउँमा कामदार नै पाइँदैनन्। जसले गर्दा अस्थायी आवास निर्माणमा ढिलाइ भइरहेको छ। हिउँदको चिसोमा भूकम्पपीडित त्रिपालमै रात कटाउन बाध्य छन्। सरकारी ढिलासुस्ती र प्रक्रियागत झन्झटका कारण अस्थायी आवास निर्माणका साथै पुनर्निर्माणमा ढिलाइ भइरहेको बारेकोट४ का मालबहादुर सिंहले बताए। जिल्ला प्रशासन कार्यालयका अनुसार भेरी नगरपालिकामा १ हजार ७ सय, नलगाडमा ७ हजार ५ सय १७ वटा आवास निर्माण भएका छन्। छेडागाडमा २ हजार ६ सय १५, बारेकोटमा ३ हजार १ सय ३७, कुशेमा २ हजार ५ सय ८५, जुनीचाँदेमा ५ सय ७२ र शिवालय गाउँपालिकामा १ हजार ५ सय ७५ अस्थायी आवास निर्माण भएका छन्। अहिलेसम्म सरकारी बजेटबाट १८ हजार ९ सय २३ र संघसंस्थाले ७ सय ७८ अस्थायी आवास निर्माण गरेको र करिब १० हजार अस्थायी आवास निर्माणाधीन रहेको प्रमुख जिल्ला अधिकारी सुरेश सुनारले बताए। पालिकाको खातामा रकम जम्मा भए पनि लाभग्राहीले नपाउँदा पीडित अझै त्रिपालमुनि बस्न बाध्य छन्। पीडितका लागि आएको रकम झन्झटिलो प्रक्रिया र बैंकले समयमा निकासा नदिँदा पीडितहरू झन् समस्यामा परेका छन्। भूकम्पपछिको पुनर्निर्माण र पुनस्र्थापनामा ढिलाइ भएको भेरी नगरपालिका४ का राजेन्द्रविक्रम शाहले बताए। उनले पुनर्निर्माणमा सरकार उदासीन रहेको भन्दै तत्काल पुनर्निर्माणका काम सुरु गर्नुपर्ने सुझाव दिए। उनले भूकम्पपीडितको वर्गीकरणा गरी सोहीअनुसार आवश्यक सहायता प्रदान गर्नुपर्नेमा जोड दिँदै निजी आवास, सरकारी भवन, विद्यालय भवन र ऐतिहासिक दरबारलगायत पुरातात्विक संरचनाको पुनर्निर्माणमा सरकार उदासीन रहेको आरोप लगाए। पीडित परिवार त्रिपालमै बस्नुपर्ने अवस्थाको अन्त्य कहिले हुन्छ ?, उनले सरकारसँग प्रश्न गरे। बैंकहरूको ढिलासुस्ती, स्थानीय तहको अलमल, अस्पष्ट कार्यविधि र प्रक्रियागत झन्झटलगायतका कारण पुनर्निर्माणमा ढिलाइ भएको बताउँदै भेरी नगरपालिका४ का अर्का पीडित बालकुमार शर्माले तत्काल स्थायी पुनर्निर्माणको काम थाल्न आग्रह गरे। त्रिपालबाट अस्थायी आवासमै सार्न ढिलाइ भइरहेको छ। केही महिनापछि वर्षा सुरु हुन्छ। त्योभन्दा अघि नै स्थायी पुनर्निर्माणका काम अघि बढाउन सकेनौं भने पीडितको अवस्था झन विजोग हुन्छ, उनले भने, पुनर्निर्माणको काममा ढिलो नगरौं। स्थायी पुनर्निर्माणको प्रक्रिया छिटो सञ्चालन गरौं। अहिलेसम्म दोस्रो किस्ताको रकम कुनै पनि पालिकाले वितरण गर्न सकेका छैनन्। अस्थायी आवास बनेपछि दोस्रो किस्ता २५ हजार रुपैयाँ दिने प्रावधान छ। पुनर्निर्माणको प्रक्रिया अघि नबढ्दा दुई दर्जन बढी सरकारी कार्यालय र दुई सय बढी विद्यालय समस्यामा छन्। केही संघसंस्थाको पहलमा बनाइएका सिकाइ केन्द्र र भूकम्पले चर्चिएकै जोखिमपूर्ण भवनबाट कक्षा सञ्चालन भइरहेको शिक्षा विकास तथा समन्वय इकाई प्रमुख रमेश मल्लले बताए। यस्तै ऐतिहासिक जाजरकोट दरबार, शिवालय मन्दिर, कालिका मन्दिरलगायतका पुरातात्विक सम्पदाहरू पनि पुनर्निर्माणको पर्खाइमा छन्।"
अष्ट्रेलियामा मनाइयो सोनाम ल्होसार,"अष्ट्रेलिया : एडिलेडसहित अष्ट्रेलियाका विभिन्न शहरहरुमा सोनाम ल्होछार मनाइएको छ। तामाङ समुदायले प्रत्येक वर्ष माघ शुक्ल प्रतिपदाका दिन नयाँ पर्वका रुपमा सोनाम ल्होसार मनाउने गर्दछन्। मञ्जुश्री पात्रोअनुसार शनिबारबाट २८६० औं वर्ष सुरु भएको छ। मुसा, गाई, बाघ, खरायो, ड्रागन (मेघ), सर्प, घोडा, भेडा, बाँदर, चरा, कुकुर र सुँगुर गरी १२ वर्गमा सोनाम ल्होसारलाई विभाजन गरिएको छ। पर्वको अवसरमा एक कार्यक्रमको आयोजना गरी तामाङ सोसाइटी अफ साउथ अष्ट्रेलियाले खरायो वर्षलाई बिदाई गरी ड्रागन (मेघ) वर्षलाई स्वागत गरेको हो। कार्यक्रमलाई सम्बोधन गर्दै साउथ अष्ट्रेलिया संसदमा विपक्षी दलकी नेतृ जिङ लीले संस्कृति परम्पराहरुलाई जोगाउदै नयाँ पुस्तालाई हस्तान्तरण गर्नुपर्ने बताइन्। परम्परा अनुसार लामाद्वारा मन्त्रोउच्चारणसहित भगवान बुद्धको प्रतिमामा पूजा गरेर शुरु गरिएको कार्यक्रममा नेतृ लि ले दीप प्रज्वलन गरेकी थिइन्। सोसाईटीकी अध्यक्ष अनु घिसिङको सभापतित्वमा भएको कार्यक्रममा तामाङसहितका नेपालका विविधता झल्कने सांस्कृतिक प्रस्तुतिहरु प्रस्तुत गरिएको थियो। सोसाइटीले २०१३ देखि एडिलेडमा सोनाम ल्होसार मनाउँदै आएको छ। घिसिङले प्रवासमा पनि मौलिक संस्कृतिको संरक्षण र प्रचार प्रसारका लागि कार्यक्रम आयोजना गरिएको बताइन्। कार्यक्रममा ऐतिहासिक र सांस्कृतिक महत्व राख्ने भाक्पा नृत्य प्रदर्शन गरिएको थियो। नृत्यलाई गुरु रिम्पोचेको नृत्यका रुपमा लिने गरिन्छ। यसैगरी सिड्नी, मेलवर्न तथा पर्थमा समेत विविध सास्कृतिक कार्यक्रम गरेर सोनाम ल्होसार मनाइएको तामाङ सोसाइटीका अगुवा छेदा लामाले जानकारी दिए।"
"प्रधानमन्त्रीलाई अल्लोको टोपी उपहार, स्थानीय उत्पादनलाई बजारीकरण गरिदिन आग्रह","कालिकोट : अल्लो खेती गर्ने उद्यमीहरू यतिबेला खुशी छन् । आफूहरूले उत्पादन गरेका अल्लोका टोपी,खादा,दोसल्ला,कोट,दौरा सुरुवाल सिलाउने काचो कपडाबाट बनेका सामानहरूको स्थानीय सरकारले राष्ट्रियरुपमै प्रचारप्रसार तथा प्रवर्द्धनमा जोड दिएपछि उनीहरू खुशी भएका हुन् । नरहरीनाथ गाउँपालिकाका सम्पूर्ण जनप्रतिनिधिहरू यतिबेला अल्लोको प्रचार गर्न काठमाडौंमा केन्द्रित छन् । उनीहरूले काठमाडौंमा प्रधानमन्त्री पुष्पकमल दाहाल 'प्रचण्ड'सँग भेटघाट गरेका छन्। सोही क्रममा गाउँपालिकाका अध्यक्ष नगेन्द्रबहादुर विष्टले प्रधानमन्त्री पुष्पकमल दाहाल 'प्रचण्ड'लाई अल्लोबाट बनेको टोपी र दोसल्ला उपहार दिए। प्रधानमन्त्रीलाई उपहार दिँदै अध्यक्ष विष्टले भने,' हाम्रा किसानले उत्पादन गरेका सामानहरूको बजारीकरण गरिदिन भेट्न आएका हौं ।' प्रधानमन्त्री दाहालले आफ्नो शिरको टोपी झिकेर अल्लोको टोपी लगाउँदै भने,' म खुशी छु । कालीकोट जिल्लाको नरहरीनाथ गाउँपालिकाको अल्लोको कपडाले बुनेको टोपी,खादा नासोको रुपमा देशको प्रधानमन्त्रीकहाँ पुग्नु मेरा लागि गौरवको विषय हो । मैले कालीकोटको नरहरीनाथमा रहेको सुनथराली बिमानस्थलमा प्लेन लिएर आफैं जान खोजेको हो । अब योभन्दा अगाडि ढाँटेजस्तो भएपनि फागुन महिनामै प्लेन लिएर आउनेछु, ढुक्क रहनुहोला ।' प्रधानमन्त्रीले सरकारकातर्फबाट गरिने गौरवका आयोजनामा कुनै कमी हुन नदिने आश्वासन दिए। उनले स्थानीय सरकारले आफूलाई जनमुखी र लोकतान्त्रिक बनाउनुपर्नेमा जोड दिए। प्रधानमन्त्रीसँगको भेटमा जनप्रतिनिधिहरूले अल्लोबाट उत्पादित वस्तुको प्रचारप्रसार तथा विस्तार गर्न सके रोजगारी सिर्जना गर्नका साथै अर्थतन्त्रलाई आत्मनिर्भर बनाउने दिशामा अगाडि बढाउन सहयोग मिल्ने बताए। नरहरीनाथ गाउँपालिकाले आयातित वस्तुमा बन्देज लगाउँदै स्थानीयस्तरबाट उत्पादित सामानको प्रयोगमा जोड दिएको छ। गाउँपालिकाका उपाध्यक्ष कमल विक्रम शाहले भने बजारका खादा खरिद गर्दा प्रत्येक वर्ष गाउँपालिकाको लाखौं बजेट खर्च हुने गरेको बताए। 'स्थानीयस्तरमा उत्पादित सामानको प्रयोग हुँदै आएको छ। प्रधानमन्त्री प्रचण्डलाई भेट्न गएका नरहरीनाथ गाउँपालिकाका सम्पूर्ण जनप्रतिनिधिहरूले अल्लोको टोपी,फेटा,कोट,दौरा सुरुवाल, स्टकोट लगाएर एकै पहिरनको पोशाकमा गाउँपालिकाको परिचय दिएका छौं । 'उनले स्थानीय तहमा आयोजना हुने हरेक कार्यक्रममा प्रयोग हुने सामानहरु स्थानीय उत्पादनलाई प्राथमिकतामा राखेको बताए। गाउँपालिकाका प्रवक्ता प्रदिप बोहोराले जिल्लामा सडक निर्माण,जलविद्युत ,अस्पताललगायत अति आवश्यक विषयमा छलफल गर्न गाउँपालिकाको टोली राजधानी काठमाडौं गएको बताए। उनले भने,'निर्माण भइसकेको एयरपोर्टमा चिलगाडी बसाल्ने, लालिघाट, कोटबाडा, कुमालगाउ, रुप्सा, माल्कोट, लालुहुँदै खुलालु जोड्ने रिंगरोड निर्माणका लागि बजेट व्यवस्थापन गर्नुका साथै सडक निर्माणमा लाग्ने बिस्फोट पदार्थको टुंगो लगाउन, मान्म कोटदरवार कोटवाडा जोड्ने केवलकार,१५ शैह्याको अस्पताल निमार्णका विषयमा घचघचाउने,अन्तरप्रदेशिय सडक निर्माणका विषयमा बजेटको व्यवस्थापन गर्ने,तीन वर्ष अगाडि शिलान्यास भएको धाँचुखोला जलविद्युत निर्माणको कार्य सञ्चालन गर्ने लगायतका विषयहरूमा छलफल तथा भेटघाट गर्न गाउँपालिकाको टोली प्रत्येक मन्त्रालय पुगेको छ।' आर्थिक वर्ष २०७९८० का लागि उपभोक्ता हित संरक्षण कार्यालय कालीकोटले तालिम सञ्चालन गर्न एक लाख पचास हजार अल्लो उद्यमीहरूलाई आर्थिक सहयोग गरेको उद्योग विकास शाखा प्रमुख दिपेन्द्र विष्टले बताए । गरिवी निवारणका लागि लघु उद्यम विकास कार्यक्रम मार्फत् नरहरीनाथ गाउँपालिकाअन्तरर्गत उद्योग विकास शाखाको वार्षिक कार्यक्रम अनुसार नरहरीनाथ गाउँपालिका वडा नं४ भाटगाउँमा रहेको नन्दामाता अल्लो प्रशोधन लघुउद्यमी समूहलार्ई गाउँपालिकाले अनुदानमा अल्लो प्रशोधन मेसिन लगाउतका सामानहरू उपलब्ध गराएको छ। स्थानीय किरण विष्टका अनुसार उत्पादन गरेका अल्लोका सामानहरू गाउँपालिकाले खरिद गरेर रोजगारीको सृजना समेत गरेको बताए। यस्तै अन्य ठाउँमा पनि गाउँपालिकाले बेरोजगार युवाहरूको समूह गठन गरि कार्यक्रमहरू उपलब्ध गराएको खण्डमा युवा पलायन रोक्न सकिने बताए। चालु आर्थिक वर्षमा करिब एक हजार टोपी,एक हजार पाँच सय खादा,दोसल्ला,काचो कपडा उत्पादन भएका छन् । पछिल्लो समय अल्लोका टोपी,खादा अन्य जिल्लामा पनि माग भएको छ ।"

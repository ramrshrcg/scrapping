शीर्षक,विवरण
ऊर्जामा देखिएको आस,"देशको अर्थतन्त्रमा आशा जगाउने प्रमुख स्रोत हो, ऊर्जा । बगिरहेको पानी सदुपयोग गरेरै देशले वार्षिक अर्बौं रुपैयाँ भिœयाउन सक्छ । ऊर्जा क्षेत्रमा भएको प्रगतिले केही आशा पक्कै पनि जगाएको छ । देशमा विद्युत् उत्पादन सुरु भएको एक शताब्दी भइसक्यो । तर २८ सय मेगावाट मात्र विद्युत् उत्पादन भएको छ । आशा जगाउने तथ्यांक भने अबको दशकमा उत्पादन हुने विद्युत्को हो । अबको एक दशकमै २८ हजार मेगावाट भन्दाबढी विद्युत् उत्पादन हुने सरकारी दाबी छ । दाबीमात्र होइन, ठूला परियोजनाका काम धमाधम भइरहेका छन् । कमजोर बन्दै गएको अर्थतन्त्र उकास्ने प्रमुख आधार विद्युत् उत्पादनको कामलाई तीव्रता दिन सरकारले सबै संयन्त्रलाई प्रभावकारी रूपमा परिचालन गर्नुपर्छ । त्यसका लागि निर्माण क्षेत्रमा हुने अवरोध, लगानीको सुनिश्चितता र नीतिगत सुधारमा ध्यान दिनुपर्छ । १० हजार ८ सय मेगावाटको कर्णाली चिसापानी, १२ सय मेगावाटको बूढीगण्डकी, १ हजार ९ सय २ मेगावाट क्षमताको मुगु कर्णाली, ९ सय मेगावाटको अरुण तेस्रो, १ हजार ६३ मेगावाट क्षमताको माथिल्लो अरुण, ६ सय ७८ मेगावाटको सुनकोसी तेस्रो जलविद्युत्लगायतका गेमचेन्जर आयोजना निर्माणमा हुने चलखेल र विदेशी स्वार्थबाट हुने अवरोध रोक्न सक्नुपर्छ । साथै निजी क्षेत्रतर्फ हालसम्म ९ हजार १ सय ६४ मेगावाटका जलविद्युत् आयोजनाको विद्युत् खरिद सम्झौता सम्पन्न भएको छ । यी काम समयमै सम्पन्न गर्न सरकारले सबै अवरोध छिचोल्नु पर्छ । यसको मुख्य समस्या भनेको लगानी हो । करिब ५० अर्ब डलरका यी योजना सम्पन्न गर्न स्रोत जुटाउन सरकारले गरेको पहल पर्याप्त छैन । साथै विद्युत् व्यापारका लागि बजारको खोजी अर्को महŒवपूर्ण काम हो । चीन, भारत र बंगलादेश महŒवपूर्ण बजार हुन् । नेपाल र बंगलादेशबीच विद्युत् व्यापारलाई प्रवद्र्धन गर्ने उद्देश्यले सन् २०१८ मा विद्युत् क्षेत्रको विकाससम्बन्धी समझदारी भएको छ । यसलाई कार्यान्वयन लैजान पनि ढिला गर्नु हुँदैन । नेपालबंगलादेश विद्युत् व्यापार सुरु हुन सके नेपालको बिजुलीले बीबीआएन उपक्षेत्रीय बजार प्राप्त गर्नुका साथै दक्षिण एसियासम्म पुग्ने अवस्था निर्माण हुनेछ । सरकारले यी सबै योजना एकैपटक पूरा गर्न सक्दैन । तर प्रभावकारी योजना र निरन्तरको पहलकदमी अनिवार्य छ । सरकारले लिएको ऊर्जा विकास मार्गचित्रलाई कार्यान्वयन गर्न लगानी आवश्यक छ । सरकारले देखाउने अबको क्षमताले नै आगामी दशकमा हुने विद्युत् उत्पादन र बजारको भविष्य निर्धारण गर्नेछ ।"
उपाधि भिडन्तमा गलकोट र ताराखोला,"बागलुङ : गण्डकी प्रदेश खुला पालिकास्तरीय पुरुष भलिबल प्रतियोगिताको उपाधिका लागि गलकोट नगरपालिका र ताराखोला गाउँपालिका टोली भिड्ने भएका छन्। पहिलो सेमिफाइनल खेलमा बिहीबार होटल माउन्टेन भ्यू काठेखोला गाउँपालिका५ माथि रोमाञ्चक जित निकाल्दै ताराखोला फाइनलमा प्रवेश गरेको हो। ताराखोलाले होटल माउन्टेन भ्यूलाई ३२ प्रतिस्पर्धात्मक सेटमा पराजित गर्यो। पहिलो सेटमा २५२१ को जित निकाल्न सफल ताराखोलाले दोस्रो सेट २०२५ ले गुमाउन पुग्यो। तेस्रो सेट २५१७ को सहज जित निकालेको ताराखोलाले चौथो सेटमा प्रतिस्पर्धात्मक २९३१ ले गुमाउँदा खेल पाचौं सेटमा पुगेको थियो। पाँचौं सेटमा सुरुवातदेखि उत्कृष्ट खेल प्रस्तुत गरेको ताराखोलाले १५१० को जित निकाल्दै फाइनलमा स्थान पक्का गयो। दोस्रो सेमिफाइनल खेलमा गलकोट नगरपालिका ढोरपाटन नगरपालिकाविरुद्ध ३२ को प्रतिस्पर्धात्मक सेटमा जित निकाल्दै फाइनल प्रवेश गरेको हो। पहिलो सेट २३२५ ले गुमाएको गलकोट दोस्रो सेटमा २५१९ र तेस्रो सेटमा २५२० ले जित निकाल्न सफल भयो। चौथो सेटमा गलकोटले १५२५ ले गुमाउन पुग्दा खेल पाँचौं सेटमा पुगेको थियो। गलकोटले पाँचौं सेटमा १५१२ को जित निकाल्यो। शुक्रबार तेस्रो स्थानका लागि ढोरपाटन नगरपालिका र होटल माउन्टेन भ्यूबीच खेल हुने सातौं बागलुङ महोत्सवका भलिबल खेल संयोजक संजयकुमार श्रेष्ठले बताए। उनका अनुसार फाइलन खेल शनिबार हुनेछ। विजेताले १ लाख ५१ हजार १ सय ११ रुपैयाँ, उपविजेताले १ लाख १ हजार १ सय ११ रुपैयाँ, तृतीय हुने टिमले ५१ हजार १ सय ११ रुपैयाँ र सान्त्वना हुने टिमले २५ हजार १ सय ११ रुपैयाँ प्राप्त गर्ने भलिबल खेल संयोजक श्रेष्ठले बताए।"
१३०० किलोमिटर सडक स्तरोन्नति,"बेनी : गण्डकी प्रदेश सरकारले एक हजार तीन सय किलोमिटर सडक स्तरोन्नति गरेको छ। भौतिक पूर्वाधार विकास तथा यातायात व्यवस्था मन्त्रालयलेमार्फत २०७४ सालदेखि हालसम्म १ हजार ३ सय २ किलोमिटर सडक स्तरोन्नति भएको जनाएको छ। भौतिक पूर्वाधार विकास तथा यातायात व्यवस्थामन्त्री रेशमबहादुर जुग्जालीले ५ सय ९९ किलोमिटर सडक ग्राभेल र ६ सय ६८ सडक कालोपत्र भएको जानकारी दिए। मन्त्री जुग्जालीले संघीय व्यवस्थाप्रति नबुझेर टिप्पणी भइरहेको गुनासो गर्दै दुर्गम र विकट क्षेत्रको विकासका लागि संघीयता वरदान सावित भएको बताए। भौतिक मन्त्रालयले गण्डकीमा स्थापनाको ६ वर्षको अवधिमा ८१ वटा मोटरेबल र ६३ वटा झोलुंगे पुल बनाएको छ, उनले भने, नागरिकको विकास प्रतिको तीव्र इच्छा पूर्ति गर्न संघीय व्यवस्थानै उत्तम हो। मन्त्रालयअन्तर्गतको पूर्वाधार विकास निर्देशनालयका निर्देशक डा महेन्द्र बानियाँले सडक, मोटरेबल पुल, भवन र झोलुंगे पुल निर्माणका लागि ८३ अर्ब ५२ करोड ९ लाख ७१ हजार रुपैयाँ लगानी भएकोमा सडक स्तरोन्नतिमा ६० अर्ब ५९ करोड ९ लाख रुपैयाँ खर्च भएको बताए। प्रतिवर्ष २ सय १७ किलोमिटरका दरले सडक स्तरोन्नति र १४ वटाका दरले मोटरेबल पुल निर्माण भएका छन्, उनले भने, सडक दुर्घटना न्यूनीकरण, प्रत्यक्ष रोजगारी सिर्जना, बसाईमा कमी, गाउँविकासले सहरबाट गाउँ फर्काउने अभियान, पर्यटन आन्तरिक र बाह्य पर्यटन प्रवद्र्धनमा सहयोग पुगेको छ। चालु आर्थिक वर्षमा मन्त्रालयका एक हजार ४ सय ६४ वटा योजना छन्। १ सय १६ वटाको ठेक्का सम्झौता, २ सय ८१ वटाको बोलपत्र आह्वान, ४ सय ८ वटाको लागतअनुमान तयार र बहुवर्षीय ठेक्का लगाउने ४१ वटा योजनाको स्रोत सुनिश्चितता मन्त्रालयका सचिव शंकरप्रसाद पण्डितले बताए। सचिव पण्डितका अनुसार थप ६० वटा योजनाको बहुवर्षीय ठेक्का लगाउन स्रोत सुनिश्चितताको तयारी भएको छ। चालू आर्थिक वर्ष २०८०८१ का लागि १२ अर्ब ८ करोड ९९ लाख २४ हजार रुपैयाँ बजेट विनियोजन भएको छ। गत आर्थिक वर्ष २०७९८० मा मन्त्रालयले १७४ किलोमिटर सडक कालोपत्रे, १५ वटा सडक पुल र १२ वटा झोलुंगे पुल निर्माण गरेको थियो। यस वर्ष थप ३०० किलोमिटर सडक कालोपत्रे, २५ वटा सडक पुल र २० वटा झोलुंगे पुल निर्माण गर्ने लक्ष्य प्रदेश सरकारको नीति तथा कार्यक्रममा उल्लेख छ। प्रदेश सरकारको कुल २० अर्ब रुपैयाँ पुजिगत बजेटको आधाभन्दा बढी बजेटको हिस्सा ओगटेको यो मन्त्रालयले चालू आर्थिक वर्षमा ८० प्रतिशत बजेट खर्च गर्ने लक्ष्य राखेको छ। यसवर्ष योजनाको संख्या १ हजार ८ सयबाट घटाएर १४ सयको हाराहारीमा झारेका छौं। भौतिक, अर्थ र मुख्यमन्त्री कार्यालयबीच प्रभावकारी समन्वय भएको छ, मन्त्री जुग्जालीले भने, जनशक्ति व्यवस्थापन र समन्वयको जिम्मेवारी मन्त्रालयले लिन्छ। गलत नियतले बजेट र योजना कार्यान्वयन प्रभावित बनाउने गतिविधि सह्य हुँदैन।"
मुस्ताङ भित्रिए ९० हजार विदेशी पर्यटक,"जोमसोम : सन् २०२३ को वर्षभरिमा कुल ९० हजार ३ सय ४६ विदेशी पर्यटक मुस्ताङ भित्रिएका छन्। सन् २०२२ मा कुल ६५ हजार ९ सय ४० विदेशी पर्यटकले मुस्ताङ जिल्लाको भ्रमण गरेकोमा सन् २०२३ मा २४ हजार ४ सय ६ पर्यटकको संख्या वृद्धि भएको हो। सन् २०२२ को तुलनामा गत वर्ष २७ प्रतिशत पर्यटक वृद्धि भएको एक्याप जोमसोमका कार्यालय प्रमुख प्रमोदराज रेग्मीले जानकारी दिए। कोरोना कहरको जोखिम अन्त्य भएको र मुस्ताङको पर्यटक चलायमान हुँदै जान थालेपछि मुस्ताङको भ्रमण गर्ने पर्यटकले नयाँ कीर्तिमानी रेकर्डसमेत कायम गरेको कार्यालय प्रमुख रेग्मीको भनाइ छ। यस वर्ष अन्तर्राष्ट्रिय अमेरिकी सञ्चार संस्था सीएनएनले घुम्नै पर्ने सूचीका रूपमा मुस्ताङ उपत्यकालाई सूचीकृत गरेकाले समेत मुस्ताङमा उल्लेख्य संख्यामा पर्यटक आवागमन बढेको हो। सन् २०२३ मा भ्रमण गरेका विदेशी पर्यटकमा ७२ हजार ८५ सार्क राष्ट्र र १७ हजार ६ सय ७२ तेस्रो मुलुकका विदेशी पर्यटकले मुस्ताङ जिल्लाको भ्रमण गरेका हुन्। उक्त तथ्यांकमा समावेश नभएको थप ५ सय ८९ पर्यटक डिसेम्बरमा थपिएको एक्यापले जनाएको छ। गत वर्ष मनाङ हुँदै राउन्ड अन्नपूर्ण चर्कीय पदमार्गबाट मुस्ताङ भित्रिने पर्यटकको संख्या १० हजार ७ सय २३ जना छन्। राउन्ड अन्नपूर्ण पदमार्ग हुँदै मुस्ताङ भित्रिनेमा ९ हजार ६ सय ७ विदेशी तेस्रो मुलुक र ६ सय २७ सार्क राष्ट्रका विदेशी पर्यटक छन्। राउन्ड अन्नपूर्ण पदमार्ग गर्नेमा अधिकांश तेस्रो मुलुकका विदेशी पर्यटक छन्। मुस्ताङ भ्रमण गर्ने क्रममा पर्यटक अनुमतिपत्र (परमिट ) नलिई आएका विदेशी पर्यटकको संख्या ५ हजार ८ सय ४० जना छन्। सन् २०२२ मा ४६ हजार ७ सय २४ सार्क र १९ हजार २ सय ६ तेस्रो मुलुकका विदेशी पर्यटकले मुस्ताङ जिल्लाको भ्रमण गरेका थिए। त्यसअघि सन् २०२१ मा जम्मा २ हजार ३ सय पर्यटकले मात्रै मुस्ताङ जिल्लाको भ्रमण गरेका थिए। राउन्ड अन्नपूर्ण चर्कीय पदमार्ग हुँदै मुस्ताङ भित्रिनेमा सन् २०२२ र २०२३ को पर्यटकीय तथ्यांक लगभग उस्तै छ। राउन्ड अन्नपूर्ण पदमार्ग गर्नेमा अधिकांश तेस्रो मुलुकमा विदेशी पर्यटक छन्। तर, गत वर्षको तुलनामा मुस्ताङ भ्रमण गर्नेको तथ्यांकमा नयाँ उभार आएको हो।"
सुन भनेर किनेको धातु पित्तल परेपछि,"सिमरा : बारा पचरौताका एक व्यवसायीले सुन भनेर किनेको धातु पित्तल परेपछि प्रहरीमा जाहेरी दिएका छन् । पचरौता नगरपालिका ५ बेल्दारी करमवाका ३७ वर्षीय मेराज अंसारीले आफू ठगिएको भन्दै बिहीबार जिल्ला प्रहरी कार्यालय बारामा जाहेरी दिएका हुन् । किराना पसलको व्यवसाय गर्दै आएका अंसारीले मंसिर १६ गते चार लाख २५ हजारमा सुन भनेर १०१० ग्रामको पाँच वटा बिस्कुट खरिद गरेका थिए । सुन भनेर किनेको उक्त बिस्कुट गहना बनाउन खोज्दा पित्तल निस्किएपछि अंसारी न्याय खोज्दै प्रहरी कार्यालय पुगेका हुन् । अंसारीले प्रहरीमा दिएको जाहेरीमा बारागढी गाउँपालिका २ दौरवा बस्ने ४० वर्षीय विनय थारु चौधरीसँग उक्त धातु खरिद गरेको उल्लेख गरेका छन् । थारुले पसलमै आएर आफूसँग १०१० ग्रामको सुनको पाँच वटा बिस्कुट रहेको र पैसाको खाँचो परेको हुँदा मिलाएर दिने बताएपछि आफूले उक्त धातु खरिद गरेको अंसारीको भनाइ छ । आफ्नो चिनजानका महागढीमाई ९ का राजेन्द्र महतोले थारुसँग आफूलाई भेट गराएको र सोही भेटमा थारुले आफूलाई सुन भनेर उक्त धातु बेचेको जानकारी अंसारीले प्रहरीलाई दिएका छन् । आफू ठगिएको जानकारी पाएपछि अंसारीले चौधरीविरुद्ध ठगी मुद्धा दर्ता गराएका छन् । बाराका प्रहरी उपरीक्षक सुरेशप्रसाद काफ्लेले सुन भनेर पित्तल खरिद गर्न पुगेको विषयलाई लिएर प्रहरीमा उजुरी परेको बताए । प्रहरी उपरीक्षक काफ्लेले उक्त धातु सुनजस्तो नदेखिए पनि जाँचका लागि पठाइने बताए । 'सुन भनेर किन्नुभएको रहेछ । उक्त धातु सुन नभएको जानकारी पाएपछि जाहेरी दिनुभएको छ', प्रहरी उपरीक्षक काफ्लेले भने, 'उक्त धातु सुन जस्तो देखिंदैन । तर पनि हामी जाँचका लागि पठाउछौं ।' ठगीमा मुछिएका व्यक्तिविरुद्ध अनुसन्धान प्रक्रिया अघि बढाइने काफ्लेले जानकारी दिए । पचरौता नगरपालिका वडा नं ५ का वडाध्यक्ष लक्ष्मी यादवले किराना पसलको व्यवसाय गरिरहेका सोझो व्यवसायीलाई झुक्याएर ठगी गरेको बताए । यादवले ठगीमा संलग्न व्यक्तिलाई तत्काल नियन्त्रणमा लिएर कानुनी कारवाही अघि बढाउन आग्रह गरेका छन् ।"
"जाजरकोट भूकम्पको २ महिना : पहिलो किस्ता धमाधम, अस्थायी आवास सुस्त","रुकुमपश्चिम : जाजरकोट भूकम्पको २ महिना पूरा भए पनि रुकुमपश्चिमवासीले भने त्रिपालमै रात कटाउनु परेको छ। गत कात्तिक १७ गते राति जाजरकोट रामीडाँडा केन्द्रबिन्दु बनाएर भूकम्प गएको दुई महिना बित्दासम्म पनि अस्थायी आवास निर्माणको काम सुस्त देखिएको छ। अधिकांशका अस्थायी आवास पनि बन्न सकेका छैनन्। हालसम्म २६४ प्रतिशत अर्थात् ७ हजार ७९ अस्थायी आवास मात्र बनेका छन्। जिल्ला प्रशासनको यस तथ्यांक हेर्दा तीन चौथाइ पीडितका अस्थायी आवास निर्माण नभएको प्रस्ट हुन्छ। यद्यपि अस्थायी आवास निर्माण गर्न जिल्ला विपद् व्यवस्थापन समितिले भने पहिलो किस्ताको रकम धमाधम पठाइरहेको छ। हालसम्म जिल्ला विपद् व्यवस्थापन कोषबाट २३ हजार ६ सय ८ लाभग्राहीलाई पहिलो किस्ताबापत २५ हजार रुपैयाँका दरले स्थानीय तह विपद् कोषमा ५९ करोड २ लाख रुपैयाँ पठाइएको छ। तीमध्ये हालसम्म जिल्लाको ६ वटै स्थानीय तहमा कुल १९ हजार ७ सय १७ लाभग्राहीले अस्थायी आवास निर्माण गर्न पहिलो किस्ताबापत ४९ करोड २९ लाख २५ हजार रकम प्राप्त गरिसकेको सहायक प्रमुख जिल्ला अधिकारी प्रवेश बढुवालले जानकारी दिए। उनका अनुसार जिल्लाभर हालसम्म कुल २६ हजार ८ सय ५ घर बस्नै नमिल्ने गरी भत्किएको प्रहरी लगत संकलन भएको छ। सोही लगतअनुसार जिल्लामा अझै ७३६० प्रतिशत अर्थात् १९ हजार ७ सय २९ अस्थायी आवास बनाउनुपर्ने देखिन्छ। जिल्ल्ला प्रशासन कार्यालयको तथ्यांकअनुसार हालसम्म सबैभन्दा बढी सानीभेरी गाउँपालिकामा ३ हजार ४२ अस्थायी आवास निर्माण भएका छन्। सबैभन्दा कम मुसिकोट नगरपालिकामा २४ वटा अस्थायी आवास बनेको सहायक प्रमुख जिल्ला अधिकारी बढुवालले जानकारी दिए। त्यस्तै चौरजहारी नगरपालिकामा २ सय ६४, आठबीसकोट नगरपालिकामा ३ हजार १४, त्रिवेणी गाउँपालिकामा ६ सय १७ र बाँफिकोट गाउँपालिकामा १ सय १७ अस्थायी आवास निर्माण भएका छन्। त्यस्तै जिल्लाभर ९ हजार ३ सय ४१ अस्थायी आवास निर्माणको चरणमा छन्। अस्थायी आवास निर्माणको काम सुस्त भएको साँचो हो, जति छिटो हुनुपर्ने थियो, त्यति हुन सकेको छैन, प्रक्रियागत झनझटिलोपनका कारण पनि अस्थायी आवास निर्माणले गति लिन नसकेको सहायक प्रजिअ बढुवालको भनाइ छ। भत्किएको घर हटाउनुपर्ने, जग्गा खोज्जुपर्ने लगायतका कार्यविधि पूरा गर्दा समय लाग्ने भएकाले पनि अस्थायी आवास निर्माणको काम ढिला भएको छ। यद्यपि अस्थायी आवास निर्माण तीव्र रूपमा नहुँदा सन्तुष्ट हुने अवस्था भने छैन, उनले भने। जिल्लामा अस्थायी आवास निर्माणको लागि ८४ करोड रुपैयाँ प्राप्त भएको र दोस्रो किस्तालाई पुग्ने गरी थप ६८ करोड माग गरी पठाएको सहायक प्रमुख जिल्ला अधिकारी प्रवेश बढुवालले जानकारी दिए। लाभग्राहीको विवरण संकलनको काम जारी रहेकाले लाभग्राहीको संख्या साढे ३० हजार पुग्ने जिल्ला प्रशासन कार्यालयले अनुमान गरेको छ। पहिलो किस्ता प्राप्त गर्न समय लागेकाले अस्थायी आवास निर्माण गर्न समय लागेको सानीभेरी गाउँपालिकाका४ भलाचौरका भुवन ओली बताउँछन्। पहिलो किस्ता प्राप्त गरेको ४ दिन भयो, रकम नहुँदा अस्थायी आवास निर्माण गर्न सकिएको थिएन। अब रकम प्राप्त भएको छ, जस्तापाता लगायत अन्य आवश्यक पर्ने सामग्री खरिद गर्न सजिलो भएको छ। अबको एक हप्तामा अस्थायी आवास निर्माण सक्ने गरी काम गरिरहेका छौं, उनले भने।"
मन्त्री निवासलाई खेलाडी आवास बनाउन प्रस्ताव,"काठमाडौं : राष्ट्रिय खेलकुद परिषद्ले पुल्चोकस्थित हरिहर भवनमा रहेको मन्त्री निवासलाई खेलाडी आवास बनाउन प्रस्ताव गरेको छ। हरिहर भवनस्थित मन्त्री निवास ललितपुरको भैसेपाटीमा निर्मित भवनमा स्थानान्तरणपश्चात् खेलाडी आवासमा रूपान्तरण गर्न प्रस्ताव गर्ने निर्णय परिषद्को कार्यकारी समितिले गरेको हो। परिषद्का सदस्यसचिव एवं समितिका संयोजक टंकलाल घिसिडको अध्यक्षतामा बैठक बसेको थियो। राज्यले नेपालमा आयोजित अन्तर्राष्ट्रिय तथा नेपालले भाग लिएका विभिन्न प्रतियोगितामा बन्द प्रशिक्षणका दौरान होटल तथा बसोबास खर्चबापत ठूलो धनराशि खर्च गदै आएको छ। उक्त बाध्यात्मक अवस्था अन्त्य गर्न यो निर्णय गरिएको सदस्यसचिव घिसिङले बताए। अन्तर्राष्ट्रिय प्रतियोगिताको तयारी प्रशिक्षणका लागि विगतमा राज्यको ठूलो धनराशि खर्च हुने गरेको थियो, उनले भने, खेलाडीलाई कम खर्चमा गुणस्तरीय प्रशिक्षण सञ्चालन गर्दै राम्रो नतिजा हासिल गर्न पनि सहयोग पुग्ने भएको हुँदा हामीले मन्त्री निवासलाई खेलाडी आवासमा विकास गर्न प्रस्ताव गरेका हौं। १९ औं एसियाली खेलकुदको प्रशिक्षणका लागि सात महिनामा १२ करोड ३८ लाख खर्च भएको थियो। १३ औ दक्षिण एसियाली खेलकुदको तयारीका लागि सात महिनाकै अवधिमा ४३ करोड खर्च भएको थियो। यो राज्यलाई ठूलै भार हो। यसलाई कम गर्न सकिन्छ, उनले भने, त्यसैले हालको मन्त्री निवासलाई खेलाडी आवासका रुपमा विकास गर्न सके राज्य, खेलाडी र समग्र खेलक्षेत्रलाई फाइदा हुन्छ। घिसिङले मन्त्री निवासलाई खेलाडी आवासमा विकास गर्न सके विभिन्न खेलका खेलाडीको बन्द प्रशिक्षणका बेला एउटै होटलमा खेलाडीलाई राख्न नसक्ने अवस्थाको अन्त्य हुने बताए। सम्पूर्ण खेलाडी तथा प्रशिक्षकहरूलाई समानस्तरको बसोवास तथा खानपानको व्यवस्थासहित आवासको व्यवस्था गर्न सके नतिजा पनि राम्रो आउने उनको भनाइ छ। उनका अनुसार यो प्रस्ताव मन्त्रिपरिषद्बाट पारित भयो भने खेलाडीलाई उच्च प्राथमिकता दिएको सन्देश जाने र खेलाडी पनि उत्साहित हुनेछन्। युवा तथा खेलकुदमन्त्री डिगबहादुर लिम्बूले यो प्रस्तावलाई तदारुकता साथ अगाडि बढाउने प्रतिबद्धता व्यक्त गरेको सदस्यसचिव घिसिङले सुनाए।"
जुन टोलीले खेल्नेछ विश्वकप,"काठमाडौं : नेपाल क्रिकेट संघ (क्यान)ले आईसीसी यू१९ पुरुष विश्वकपका लागि १५ सदस्यीय नेपाली टोली घोषणा गरेको छ। कप्तान देव खनाल छन्। यसअघि यू१९ एसिया कपसमेत खेलेका राष्ट्रिय टोलीका अलराउन्डर गुल्सन झा पनि टोलीमा समेटिएका छन्। टोलीमा अर्जुन कुमाल, आकाश त्रिपाठी, दीपकप्रसाद डुम्रे, दुर्गेश गुप्ता, दीपेशप्रसाद कँडेल परेका छन्। यस्तै, विशालविक्रम केसी, सुभास भण्डारी, दीपक बोहोरा, दीपक बोहोरा, उत्तम रंगु थापा मगर, विपिन रावल, तिलकराज भण्डारी र आकाश चन्द टोलीमा परेका छन्। दक्षिण अफ्रिकामा हुने प्रतियोगितामा नेपाल समूह डीमा छ। नेपालले विश्वकपमा अफगानिस्तान, पाकिस्तान र न्युजिल्यान्डसँग खेल्नेछ। आफ्नो पहिलो खेल २१ जनवरीमा न्युजिल्यान्डसँग हुनेछ। दोस्रो पाकिस्तानसँग २४ जनवरी र अफगानिस्तानसँग २६ जनवरीमा खेल्ने तालिका छ। यसैबीच क्यानले बिहीबार पत्रकार सम्मेलन गरी सन् २०२४ का लागि आफ्नो वार्षिक क्यालेन्डर सार्वजनिक गरेको छ। जुन क्यालेन्डरमा नेपालले खेल्ने राष्ट्रिय तथा अन्तर्राष्ट्रिय प्रतियोगिता समेटिएका छन्। वार्षिक क्यालेन्डरअन्तर्गत उमेर समूह, सिनियर महिला तथा पुरुषको राष्ट्रिय तथा अन्तर्राष्ट्रिय क्रिकेट प्रतियोगिताको मितिसहितको खेल उल्लेख छ। क्यानका अनुसार घरेलु मैदानमा क्यानडासँगको खेल, नामिबिया र नेदरल्यान्ड सम्मिलित त्रिदेशीय टी२० शृंखला हुनेछ। नेपाल प्रिमियर लिग मंसिरमा गर्ने गरी वार्षिक क्यालेन्डरमा समावेश गरिएको क्यानका सचिव पारस खड्काले बताए। उनले नेपाल ए टिम बनाउन लागेको र क्यानडाले सोही टिमसँगै प्रशिक्षण गर्ने बताए। खड्काले हङकङमा प्रस्तावित चार देशीय खेलको प्रस्ताव आएको बताए। घरेलु प्रतियोगितालाई पनि प्राथमिकताका साथ राखिएको उनले सुनाए। उनका अनुसार एसोसिएटमा नम्बर १ बन्ने चुनौती रहेको र यही प्राथमिकताका साथ क्यान अघि बढ्नेछ। उनले यसै वर्ष नेपालमा लेभल टु कोचिङसमेत हुने बताए। देवको कप्तानीमा १५ सदस्यीय नेपाली टोली घोषणा देव खनाल (कप्तान) अर्जुन कुमाल आकाश त्रिपाठी दीपकप्रकाश डुम्रे दुर्गेश गुप्ता गुल्सनकुमार झा दीपेशप्रसाद कँडेल विशालविक्रम केसी सुभास भण्डारी दीपक बोहोरा दीपकक बोहोरा उत्तम रंगु थापा मगर विपिन रावल तिलकराज भण्डारी आकाश चन्द"
"९,६४१ सवारीसाधन लिलाम गर्दै प्रहरी","काठमाडौं : प्रहरीले विभिन्न समयमा नियन्त्रणमा लिएका, तर सम्बन्धित धनीले फिर्ता नलगेका ९ हजार बढी सवारीसाधन लिलामी गर्ने तयारी गरेको छ। पहिलो चरणमा काठमाडौं उपत्यका प्रहरी कार्यालय र क्रमशः देशभरका प्रहरी कार्यालय तथा सरकारी परिसरमा रहेका बेबारिसे सवारी बेच्न लागिएको हो। २०६६ सालयता देशभर ९ हजार ६ सय ४१ वटा दुई तथा चारपांग्रे सवारी प्रहरी कार्यालय परिसरमा कवाड झैं थन्किएका छन्। तीमध्ये अधिकांश सामान्य मर्मत गरेर चलाउन सकिने खालका छन् भने केही पार्टपुर्जा फेरेर चलाउन सकिन्छ। केही भने स्क्र्याप (पत्रु) नै गर्नुपर्ने अवस्थाका छन्। त्यस्ता सवारी प्रहरीको टाउको दुखाइ बनेपछि ट्राफिक प्रहरीले लिलाम गर्न लागेको हो। यो प्रक्रियाका लागि सहजीकरण गर्न आवश्यक निर्देशनको प्रस्ताव मन्त्रिपरिषद्मा पठाइने भएको छ। उक्त प्रस्ताव भौतिक पूर्वाधार तथा यातायात मन्त्रालयले केही दिनमै मन्त्रिपरिषद्मा लैजाँदैछ। सवारी अनुगमन तथा ट्राफिक व्यवस्थापन दौरान कारबाहीमा परे ट्राफिक प्रहरीको नियन्त्रणमा रहेका सवारी साधनलाई व्यवस्थापन गर्ने कार्यविधिको मस्यौदा तयार भएर मन्त्रालय पुगेको हो। मस्यौदा नेपाल प्रहरीले बनाएको हो। अतिरिक्त प्रहरी महानिरीक्षक मीरा चौधरीका अनुसार धनीले लिन नआएका सवारीले गर्दा प्रहरी परिसर अस्तव्यस्त भएपछि उपाय खोजिएको हो। सुरुमा प्रहरी कार्यालय र त्यसपछि नियमित रूपमा सरकारी कार्यालयमा थन्किएका सवारी साधन लिलाम गर्दै जान्छौं। प्रकाश ज्वाला, भौतिक पूर्वाधारमन्त्री तयार मस्यौदाअनुसार पाँच वर्षसम्म पनि दाबी नगरिएका सवारीको राजस्व तिरेर लैजाने पहिलो प्राथमिकता सवारी धनीलाई दिइनेछ। त्यसपछिको प्राथमिकतामा बोलकबोल प्रक्रियामा जानेछन्। ममर्त गरेर वा पार्टपुर्जा फेरेर भए पनि चलाउन मिल्ने किसिमका सवारी छन् भने सवारी धनी पुर्जा (ब्लुबुक) बनाउने गरी कानुनी प्रबन्ध पनि गरिनेछ। प्रहरीका विभिन्न कार्यालय परिसरमा देशभर साढे ९ हजार बढी यस्ता बेवारिसे सवारी रहेछन्। तीमध्ये अधिकांश दुईपांग्रे छन्, चौधरीले भनिन्, अब पनि केही नगरिने हो भने यस्ता सवारी व्यवस्थापन थप चुनौतीपूर्ण बन्नेछ। बेवारिसे सवारी साधन राख्ने ठाउँको अभाव हुँदा ट्राफिक प्रहरीलाई टाउको दुखाई बनेको छ भने वर्षौंदेखि थुप्रिएको फोहोरले प्रहरी कार्यालय कवाडीखाना झै बनेका छन्। यस्ता सवारी काठमाडौं उपत्यका मात्र हैन, देशभरका प्रहरी कार्यालयमा छरपस्ट रूपमा छन्। प्रहरी कार्यालयको हातामा नअटेर ती सवारी साधन बाहिरी सडकमा समेत राखिने गरिएको छ। ट्राफिक प्रहरीले नियन्त्रणमा लिएका सवारी धनी पहिचान गरी फिर्ता पठाउने गरेको छ। तर, कर नै धेरै भएको, कवाड बनेका, इन्स्योरेन्सबाट क्षतिपूर्ति लिएका सवारीधनी सवारी लिन आउने गर्दैनन्। यस्ता सवारी साधन व्यक्तिको निजी सम्पति भएकाले लिलाम गर्न कानुन बाधक थियो। कार्यविधि बनेपछि कानुनी बाधा पनि हट्ने भएको छ। पहिलो चरणमा प्रहरी कार्यालयमा रहेका सवारी र त्यसपछि क्रमशः सरकारी कार्यालयमा थुप्रिएका सवारी पनि व्यवस्थापन गरिने भौतिक पूर्वाधार तथा यातायातमन्त्री प्रकाश ज्वाला बताउँछन्। यस्ता सवारी व्यवस्थापन गर्दा राजस्व पनि उठ्ने, प्रहरी परिसर तथा सार्वजनिक स्थल सफा हुने छ, मन्त्री ज्वालाले भने, सुरुमा प्रहरी कार्यालय र त्यसपछि नियमित रूपमा क्लियर गर्दै जाने योजना छ। हाल हेर्दा २०६६ सालदेखि बेबारिसे सवारी थन्किएका पाइयो। काठमाडौं उपत्यका ट्राफिक कार्यालय प्रमुख पोषराज पोखरेल पछिल्लो ५ वर्षमा धेरै नै यस्ता सवारी थुप्रिएको बताउँछन्। सवारीधनी विदेश गएर, हजारौं रुपैयाँ राजस्व तिन बाँकी रहेकाले नवीकरण गर्दा सवारीको भ्यालुभन्दा बढी तिर्नुपर्ने स्थितिमा पुगेका, दुर्घटनामा परेर दायित्व थपिएका वा कतिपयले कानुन थाहा नपाएका कारण ट्राफिक कार्यालयमा सवारी छाड्ने गरेको पाइएको छ। तीमध्ये आधाभन्दा बढी चल्न सक्ने अवस्थाका छन्। बाँकी पत्रु गर्नुपर्ने हुन सक्छ, उपत्यका ट्राफिक प्रमुख पोखरेलले भने। सरकारले पहिलो चरणमा उपत्यकाका बेबारिसे सवारी व्यवस्थापन गर्ने योजना बनाएको छ। उपत्यकामा मात्रै दुई, तीन र चारपांग्रे गरी २ हजार ९ सय ६९ वटा सवारी प्रहरीका विभिन्न कार्यालयमा बेवारिसे छन्।"
"४ बुँदे सम्झौता, स्याटेलाइट प्रक्षेपणमा भारतको सहयोग","काठमाडौं : नेपाल र भारतबीच चारबुँदे सम्झौतापत्रमा हस्ताक्षर भएको छ।काठमाडौंमा सम्पन्न नेपालभारत संयुक्त आयोगको बैठकमा चारबुँदे सम्झौतापत्रमा हस्ताक्षर भएको हो।आठ महिनाअघि प्रधानमन्त्री पुष्पकमल दाहाल प्रचण्डको भारत भ्रमणका बेला भारतीय प्रधानमन्त्री नरेन्द्र मोदीसँग भएका सहमतिहरू कार्यान्वयनको अवस्थाबारे पनि बैठकमा समीक्षा गरेको बताइएको छ।परराष्ट्र मन्त्रालयका प्रवक्ता अमृतबहादुर राईले परराष्ट्रमन्त्री एनपी साउद र समकक्षी एस जयशंकरको सहभागितामा दुई देशबीच चारबुँदे सम्झौतापत्रमा हस्ताक्षर भएको बताए।करिब एक घण्टासम्म चलेको बैठकमा द्विपक्षीय सम्बन्धका समग्र विषयका साथै आपसी सहयोगका विभिन्न क्षेत्रको समीक्षा भएको थियो।दुवै देशबीच सम्पर्क सञ्जाल विस्तार, व्यापार, जलस्रोत, ऊर्जा व्यापारसम्बन्धी सम्झौतामा हस्ताक्षर भएको छ।प्रवक्ता राईका अनुसार सरकारी संस्था वा अन्य कुनै पनि संस्थामार्फत उच्च प्रभाव सामुदायिक विकास परियोजना कार्यान्वयनका लागि भारतीय अनुदान सहायतासम्बन्धी सम्झौतामा हस्ताक्षर भएको छ। स्याटेलाइट प्रक्षेपण गर्न भारतले सहयोग गर्ने नेपाल विज्ञान तथा प्रविधि प्रज्ञा प्रतिष्ठान (नास्ट) र भारतीय अन्तरिक्ष अनुसन्धान संस्था तथा अन्तरिक्ष विभागका तर्फबाट न्यू स्पेस इन्डिया (एनएसआईएल) बीच ध्रुवीय उपग्रह प्रक्षेपण वाहन मुनाल उपग्रह प्रक्षेपण सेवासम्बन्धी सम्झौतामा पनि हस्ताक्षर भएको छ।परराष्ट्र प्रवक्ता राईले भने, नेपालले बनाएको स्याटलाइटलाई भारत सरकारको सहयोगमा प्रक्षेपण गर्ने विषयमा बैठकमा सहमति जुटेको छ।छिट्टै नेपालको स्याटलाइट प्रक्षेपण गर्नेछौं । पुनर्निर्माणमा १ खर्ब सहयोग भारतले भूकम्पपछिको पुनः निर्माणका लागि १ खर्ब अनुदान सहयोग गर्ने घोषणा गरेको छ।बैठकमा भारतीय एक्जिम बैंकले ऋण दिँदा राखेका सर्तहरूका विषयमा पनि छलफल भएको थियो।ऋण दिँदा राखेका सर्त पुनरावलोकन हुने भएको छ।नेपालले पूर्वाधार निर्माणमा ऋण सहयोग गर्दा राखेका सर्त पुनरावलोकनको माग गर्दै आएकोमा संशोधन गर्न भारत तयार भएको हो।भारतीय एक्जिम बैंकको सहुलियतपूर्ण ऋण सहयोगमा एकदर्जन बढी आयोजना सञ्चालनमा छन्।भौतिक पूर्वाधार तथा यातायात मन्त्रालयले एक्जिम बैंकको ऋण सर्तले आयोजनाको निर्माणमा ढिलाइ भइरहेको बताउँदै आएको छ । द्विपक्षीय छलफलपछि परराष्ट्रमन्त्री एनपी साउदले भने, उहाँ (जयशंकर)सँग दुईदेशीय सम्बन्धबारे आदानप्रदान गर्न पाउँदा खुसी लागेको छ।हामीले सातौं नेपालभारत संयुक्त आयोगको बैठकसमेत बस्यौं।सो क्रममा दुई देशको विविध पक्षबारे छलफल भएको छ । खासगरी आर्थिक सम्बन्ध, कनेक्टिभिटी, व्यापार तथा परिवहन, ऊर्जा र जलस्रोत, शिक्षा र संस्कृति तथा राजनीतिक विषयवस्तुका विभिन्न पक्षबारे छलफल भएको उनले बताए। भारतले अब २० करोडसम्मका परियोजना सीधै खर्च गर्न पाउने भारतले २० करोड रुपैयाँसम्मका परियोजनामा सीधै अनुदान दिनसक्ने सहमति भएको छ ।भारतले सीधै लगानी गर्ने पाउने परियोजना रकमको सीमा ५ करोडबाट बढाएर २० करोड रुपैयाँ पुर्याइएको हो।भारतको अनुदानमा हुँदै आएको यो कार्यक्रम परियोजना यसअघि साना विकास परियोजना (एसडीपी) को नामले चिनिन्थ्यो।यही कार्यक्रमअन्तर्गत भारतीय दूतावासले आफैं परियोजना छनोट गरेर लगानी गर्न पाउने सुविधा पाउँदै आएको थियो।तत्कालीन प्रधानमन्त्री सूर्यबहादुर थापाले सन् २००३ मा पहिलोपटक यस्तो खालको परियोजनाको स्वीकृति दिएका थिए। पछिल्लोपटक यसको समय अवघि २०८० साउन २० सम्म थियो।साउन १६ मा बसेको मन्त्रिपरिषद् बैठकले ३ वर्षसम्म थपेको हो।अब यो कार्यक्रम २०८३ साउन २० सम्म उक्त कार्यक्रम चल्ने गरी मन्त्रिपरिषद्ले समय थप्यो।दूतावासले उक्त रकम २० करोड पूर्वाधार परियोजनामा लगानी गर्ने भनिए पनि नेपाल सरकारबाट स्वीकृति लिनुपर्ने प्रावधान भने तोकिएको छ।त्यो भनेको दूतावासले रकम खर्च गर्नु अगावै सरकारबाट स्वीकृति लिनुपर्ने हुन्छ।नेपाल र भारतका विदेशमन्त्रीको उपस्थितिमा भएको एचआईसीडीपी कार्यान्वयन सम्झौतामा अर्थसचिव कृष्णहरि पुष्कर र नेपालका लागि भारतीय राजदूत नवीन श्रीवास्तवले हस्ताक्षर गरेका छन्। जयशंकरले गरे उच्चस्तरीय भेटघाट नेपाल र भारतका परराष्ट्रमन्त्री स्तरीय संयुक्त आयोगको सातौं बैठकमा भाग लिन बिहीबार बिहान नेपाल आएका भारतीय विदेशमन्त्री एस जयशंकरले उच्चस्तरीय राजनीतिक भेटघाट गरेका छन्।काठमाडौं आइपुगे लगत्तै उनले राष्ट्रपति रामचन्द्र पौडेलसँग भेट गरेका थिए।भेटमा उनले भारतकी राष्ट्रपति द्रौपदी मुर्मूको सन्देश सुनाएका थिए।राष्ट्रपतिसँगको भेट लगत्तै उनले ट्वीट गरेका छन, बलियो र व्यापक नेपालभारत सम्बन्धका लागि उहाँका मार्गदर्शन र भावना प्रेरणादायी छन् । त्यसपछि उनले प्रधानमन्त्री पुष्पकमल दाहाल प्रचण्डसँग भेट गरे।प्रचण्डसँगको भेटमा भारतीय प्रधानमन्त्री मोदीको सन्देश सुनाएका थिए।भेटपछि ट्वीट गरेका छन्, कुराकानीको दौरान हाम्रो सम्बन्धलाई नयाँ गति प्रदान गरेको गत जेठमा सफलतापूर्वक सम्पन्न उहाँको भारत भ्रमणको चर्चा गर्दै त्यसपछि भएका अन्य भेट र आज हुने संयुक्त आयोगको बैठकबारे पनि छलफल भयो।भारत र नेपालको मित्रता साँच्चै नै विशिष्ट रहेको छ र हाम्रो साझेदारी दिनानुदिन अझ सुदृढ हुँदै गइरहेको छ । विदेशमन्त्री जयशंकरले कांग्रेस सभापति शेरबहादुर देउवा र एमाले अध्यक्ष केपी शर्मा ओली लगायतका नेता र केही औद्योगिक क्षेत्रका व्यक्तिहरूसँग होटल द्ववारिकाजमा भेट गरेका थिए।"
ऊर्जामा देखिएको आस,"देशको अर्थतन्त्रमा आशा जगाउने प्रमुख स्रोत हो, ऊर्जा । बगिरहेको पानी सदुपयोग गरेरै देशले वार्षिक अर्बौं रुपैयाँ भिœयाउन सक्छ । ऊर्जा क्षेत्रमा भएको प्रगतिले केही आशा पक्कै पनि जगाएको छ । देशमा विद्युत् उत्पादन सुरु भएको एक शताब्दी भइसक्यो । तर २८ सय मेगावाट मात्र विद्युत् उत्पादन भएको छ । आशा जगाउने तथ्यांक भने अबको दशकमा उत्पादन हुने विद्युत्को हो । अबको एक दशकमै २८ हजार मेगावाट भन्दाबढी विद्युत् उत्पादन हुने सरकारी दाबी छ । दाबीमात्र होइन, ठूला परियोजनाका काम धमाधम भइरहेका छन् । कमजोर बन्दै गएको अर्थतन्त्र उकास्ने प्रमुख आधार विद्युत् उत्पादनको कामलाई तीव्रता दिन सरकारले सबै संयन्त्रलाई प्रभावकारी रूपमा परिचालन गर्नुपर्छ । त्यसका लागि निर्माण क्षेत्रमा हुने अवरोध, लगानीको सुनिश्चितता र नीतिगत सुधारमा ध्यान दिनुपर्छ । १० हजार ८ सय मेगावाटको कर्णाली चिसापानी, १२ सय मेगावाटको बूढीगण्डकी, १ हजार ९ सय २ मेगावाट क्षमताको मुगु कर्णाली, ९ सय मेगावाटको अरुण तेस्रो, १ हजार ६३ मेगावाट क्षमताको माथिल्लो अरुण, ६ सय ७८ मेगावाटको सुनकोसी तेस्रो जलविद्युत्लगायतका गेमचेन्जर आयोजना निर्माणमा हुने चलखेल र विदेशी स्वार्थबाट हुने अवरोध रोक्न सक्नुपर्छ । साथै निजी क्षेत्रतर्फ हालसम्म ९ हजार १ सय ६४ मेगावाटका जलविद्युत् आयोजनाको विद्युत् खरिद सम्झौता सम्पन्न भएको छ । यी काम समयमै सम्पन्न गर्न सरकारले सबै अवरोध छिचोल्नु पर्छ । यसको मुख्य समस्या भनेको लगानी हो । करिब ५० अर्ब डलरका यी योजना सम्पन्न गर्न स्रोत जुटाउन सरकारले गरेको पहल पर्याप्त छैन । साथै विद्युत् व्यापारका लागि बजारको खोजी अर्को महŒवपूर्ण काम हो । चीन, भारत र बंगलादेश महŒवपूर्ण बजार हुन् । नेपाल र बंगलादेशबीच विद्युत् व्यापारलाई प्रवद्र्धन गर्ने उद्देश्यले सन् २०१८ मा विद्युत् क्षेत्रको विकाससम्बन्धी समझदारी भएको छ । यसलाई कार्यान्वयन लैजान पनि ढिला गर्नु हुँदैन । नेपालबंगलादेश विद्युत् व्यापार सुरु हुन सके नेपालको बिजुलीले बीबीआएन उपक्षेत्रीय बजार प्राप्त गर्नुका साथै दक्षिण एसियासम्म पुग्ने अवस्था निर्माण हुनेछ । सरकारले यी सबै योजना एकैपटक पूरा गर्न सक्दैन । तर प्रभावकारी योजना र निरन्तरको पहलकदमी अनिवार्य छ । सरकारले लिएको ऊर्जा विकास मार्गचित्रलाई कार्यान्वयन गर्न लगानी आवश्यक छ । सरकारले देखाउने अबको क्षमताले नै आगामी दशकमा हुने विद्युत् उत्पादन र बजारको भविष्य निर्धारण गर्नेछ ।"
भारतीय विदेशमन्त्री एस जयशंकर स्वदेश फिर्ता,"काठमाडौं : भारतीय विदेशमन्त्री एस जयशंकर स्वदेश फर्केका छन्। उनलाई त्रिभुवन अन्तर्राष्ट्रिय विमानस्थलमा परराष्ट्रमन्त्री एनपी साउद र परराष्ट्रसचिव सेवा लम्सालले विदाइ गरेका हुन्। नेपालभारत संयुक्त आयोगको सातौं बैठकमा भाग लिन विदेशमन्त्री जयशंकर बिहीबार बिहान काठमाडौं आएका थिए। दुई दिनको कार्यक्रम सकेर उनी आज स्वदेश फर्केका हुन्। उनको नेपाल भ्रमणका क्रममा नेपाल र भारतबीच १० हजार मेगावाट बिजुली निर्यातसम्बन्धी सहमतिपत्रमा हस्ताक्षर भएको छ। यसैगरी नेपालभारतबीच चार बुँदे सम्झौता पत्रमा हस्ताक्षर भएको छ। काठमाडौंमा सम्पन्न नेपालभारत संयुक्त आयोगक बैठकमा चार बुँदे सम्झौता पत्रमा हस्ताक्षर भएको हो। बिहीबार परराष्ट्र मन्त्री एनपी साउद र समकक्षी जयशंकरको सहभागितामा दुई देशबीच चार बुँदे सम्झौता पत्रमा हस्ताक्षर भएको हो। जसमा १० वर्षमा १० हजार मेगावाट बिजुली भारतलाई निर्यात गर्ने, नेपालले बनाएको स्याटलाइट भारतको सहयोगमा प्रक्षेपण गर्नेलगायत रहेका छन्। बैठकमा १३२ केभीका तीनवटा अन्तरदेशीय प्रसारणलाइनको उद्घाटन भएको छ। जसमा रसुवापरवानीपुर, कटैयाकुशाहा र नौतनवामैनावार रहेका छन्। त्यस्तै बैठकमा भारतले भूकम्पबाट क्षति भएको संरचनाको पुनःनिर्माण गर्न एक हजार करोड सहयोगको घोषणा भएको छ। बैठकमा नेपाल र भारतको समग्र विषयमा समीक्षा हुनुको साथै आगामी दिनमा यसलाई कसरी सुदृढ बनाउँदै लैजाने विषयमा छलफल भएको हो। नेपाल बसाइका क्रममा विदेशमन्त्री जयशंकरले राजनीतिक भेटघाट गरेका थिए। बिहीबार काठमाडौं पुग्ने वित्तिकै शीतल निवास पुगेर राष्ट्रपति रामचन्द्र पौडेलसँग भेट गरेका उनले सिंहदरबारमा प्रधानमन्त्री पुष्पकमल दाहाल 'प्रचण्ड'सँग भेट गरेका थिए। त्यसपछि नेकपा एमालेका अध्यक्ष केपी शर्मा ओली,नेपाली कांग्रेसका सभापति शेरबहादुर देउवा,नेकपा एकीकृत समाजवादी पार्टीका अध्यक्ष माधव कुमार नेपाललगायत राजनीतिक दलका शीर्ष नेताहरूसँग भेटघाट गरेका थिए। आज बिहान पशु्पतिनाथ मन्दिरको पूजाआजा गरेका थिए। त्यसलगत्तै भारतीय सहयोगमा निर्मित त्रिभुवन विश्वविद्यालय केन्द्रीय पुस्तकालयको नयाँ भवन उद्घाटन गरेर उनी स्वदेश फर्केका हुन्।"
एमाले केन्द्रीय कमिटीमा ६ जना मनोनीत,"काठमाडौं : नेकपा एमालेको केन्द्रीय कमिटीमा ६ जना मनोनीत भएका छन्। शुक्रबार पार्टी कार्यालय च्यासलमा बसेको सचिवालय बैठकले ६ जनालाई केन्द्रीय कमिटीमा मनोनीत गरेको हो। मनोनीत हुनेमा कोशीका तत्कालीन अध्यक्ष तुल्सी न्यौपाने, बागमतीका तत्कालीन अध्यक्ष केशवराज पाण्डे, कर्णालीका तत्कालीन अध्यक्ष बिनोद शाह, सुदूरपश्चिमका तत्कालीन अध्यक्ष दामोदर भण्डारी, मधेसका तत्काली अध्यक्ष रामवतार यादव र झापाका अध्यक्ष दीपक कार्की छन्।"
राष्ट्रियसभा उम्मेदवार छान्न एमालेको सचिवालय बैठक सुरू,काठमाडौं : नेकपा एमालेको सचिवालय बैठक सुरू भएको छ। पार्टी कार्यालय च्यासलमा बैठक सुरू भएको हो। बैठकमा माघ ११ गते हुने राष्ट्रियसभा निर्वाचन र समसामयिक राजनीतिक विषयमा छलफल हुने छ। बैठकमा झुलाघाटचिवाभञ्ज्याङ समृद्धिको लागि संकल्प यात्राको समीक्षा र केन्द्रीय कमिटी बैठक बोलाउनेबारे छलफल हुने सचिवालयले जनाएको छ।
भारतसँग भएका सम्झौताबारे जानकारी लिन कानुन समितिले प्रधानमन्त्रीलाई बोलाउने,"काठमाडौं : प्रतिनिधिसभाअन्तर्गतको कानुन, न्याय तथा मानव अधिकार समितिले भारतसँग भएको सम्झौताका बारेमा प्रधानमन्त्रीसँग जानकारी लिने निर्णय गरेको छ । सिंहदरबारमा शुक्रबार बसेको समिति बैठकले भारतीय विदेशमन्त्री एस जयशङ्करको नेपाल भ्रमणका क्रममा भएको सहमति र सम्झौताका विषयमा जानकारी लिन प्रधानमन्त्रीलाई समितिमा बोलाउने निर्णय गरेको हो । बैठकमा केहि समिति सदस्यहरुले नेपाल र भारतबीच भएका केहि सम्झौता मुलुकको हितविपरित हुनसक्ने भएकाले सरकारसँग जानकारी माग गर्नुपर्ने धारणा राखेका थिए । सांसदहरुको माग पछि समिति सभापति बिमला सुवेदीले सम्झौताका विषय समितिको पनि क्षेत्राधिकार भएकाले यस विषयमा प्रधानमन्त्रीलाई समितिमा बोलाएर जानकारी लिने निर्णय गरेको बताए। बैठकमा समिति सदस्य महेश बर्तौलाले नेपाल र भारतकाबीच भएको सम्झौतामाथि विभिन्न कोणबाट टिकाटिप्पणी भइरहेको बताए । उनले समानान्तर सरकारको अभ्यास गर्ने गरि भारतलाई अधिकार दिएको भन्ने कुरा पनि आएकाले सम्झौताका बारेमा प्रधानमन्त्रीले समितिमा जानकारी गराउन माग गरे। त्यस्तै समिति सदस्य सन्तोष परियारले अन्तराष्ट्रिय सहमति सम्झौता समितिको कार्यक्षेत्रभित्र पर्ने भएकाले भारतसंग भएका सहमतिबारे जानकारी लिनुपर्ने बताए। उनले सरकारले राज्यलाई लामो समयसम्म असर पर्ने कुनै पनि सन्धी सम्झौता गर्न नहुने उल्लेख गरे।"
ललितपुरको सिडिओमा तुल्सीबहादुर श्रेष्ठ र प्रहरी प्रमुखमा शेखर खनाल,काठमाडौं : गृह मन्त्रालयले आन्तरिक महाशाखमा रहेका तुल्सीबहादुर श्रेष्ठलाई ललितपुरको प्रमुख जिल्ला अधिकारीको जिम्मेवारी तोकेको छ। त्यस्तै नक्सालस्थित हेडक्वाटरमा रहेका एसएसपी शेखर खनाललाई ललितपुर प्रहरी परिसरको जिम्मेवारी तोकिएको छ। गृहमन्त्री नारायणकाजी श्रेष्ठले श्रेष्ठ र खनाललाई ललितपुरमा काज सरुवा गरेको प्रेस सल्लाहकार कमल गिरीले जानकारी दिए। इपीएस परीक्षाको विषयमा बालकुमारीमा भएको प्रदर्शनमा प्रहरीको गोली लागेर दुई जनाको मृत्यु भएपछि गृहले प्रमुख जिल्ला अधिकारी रुद्रप्रसाद पण्डित र प्रहरी प्रमुख सिद्धिबिक्रमश शाहलाई फिर्ता बोलाएको थियो। गृहले घटनाको विषयमा छानबिन गरिरहेको छ।
१९ वटै सिटमा उम्मेदवारी दिने एमाले सचिवालय बैठकको निर्णय,"काठमाडौं : नेकपा एमालेको सचिवालय बैठकले राष्ट्रियसभा निर्वाचनमा रिक्त रहेका १९ वटै सिटमा उम्मेदवारी दिने निर्णय गरेको छ। पार्टी कार्यालय च्यासलमा बसेको सचिवालय बैठकले विभिन्न कलस्टरका १९ वटै सिटमा उम्मेदवारी दिने निर्णय गरेको महासचिव शंकर पोखरेलले बताए। उनले त्यसका लागि सातवटै प्रदेशबाट कम्तिमा ३ जनाको नाम सिफारिस गर्न निर्देशन दिइएको बताए। विशेषतः आन्दोलनमा योगदान गरेका नेताकार्यकर्तालाई प्राथमिकता राख्ने महासचिव पोखरेलको भनाइ छ। 'राष्ट्रियसभा निर्वाचनमा उम्मेदवार चयन गर्ने विषयमा आजको बैठक बस्यो। बैठकले रिक्त रहेका १९ वटै सिटमा उम्मेदवारी दिने निर्णय गरेको छ। त्यसका लागि ७ वटै प्रदेशबाट विभिन्न कलस्टरका लागि तीन जनाको नाम सिफारिस गर्न अनुरोध गरेका छौं। आन्दोलनमा योगदान गरेकालाई प्राथमिकतामा राख्छौं,' महासचिव पोखरेलले भने। माघ ११ गते हुने राष्ट्रियसभा निर्वाचनका लागि पुस २३ गते उम्मेदवारी मनोनयन हुँदैछ। एमालेले प्रधानमन्त्री पुष्पकमल दाहाललाई राष्ट्रियसभा निर्वाचनमा शून्य नबनाउन प्रस्ताव गरेको विषय सार्वजनिक भइसकेको छ। यद्यपि एमालेलाई कति सिट दिने विषयमा सत्ता गठबन्धनले टुंगो लगाउन सकेको छैन। राष्ट्रियसभामा २० सिट रिक्त हुने भए पनि निर्वाचन आयोगले १९ सिटका लागि निर्वाचन प्रक्रिया अगाडि बढाएको छ। एक सिट भने राष्ट्रपतिले मनोनीत गर्नेछन्।"
अदालत अवहेलना मुद्दामा प्रचण्डले पाए सफाइ,काठमाडौं : प्रधानमन्त्री पुष्पकमल दाहाल 'प्रचण्ड'ले अदालत अवहेलना मुद्दामा सफाइ पाएका छन्। सात वर्षअघि दर्ता भएको मुद्दामा शुक्रबार सर्वोच्च अदालतले निर्णय सुनाउँदै अवहेलना गरेको 'मागदाबी नपुग्ने' फैसला गरेको हो। न्यायाधीश ईश्वरप्रसाद खतिवडा र कुमार रेग्मीको इजलासले रिट निवेदकले माग गरेबमोजिम मुद्दामा प्रतिवादी बनाइएका पुष्पकमल दाहाल 'प्रचण्ड'ले अवहेलना गरेको नदेखिएको निर्णय सुनाएको हो। सो मुद्दामाथि असोज ७ गते सुनुवाइ सकिएको थियो। त्यसपछि मंसिर १८ गते निर्णय सुनाउने भनिए पनि आजलाई सारिएको हो। द्वन्द्वकालीन मुद्दाका विषयमा अदालतको फैसलाबारे टिप्पणी गरेपछि कानुन व्यवसायी दिनेश त्रिपाठीले नेकपा माओवादी केन्द्रका अध्यक्ष प्रचण्डविरुद्ध १२ जेठ २०७३ मा सर्वोच्च अदालतमा अवहेलना मुद्दा दायर गरेका थिए। गोरखाका कृष्णप्रसाद अधिकारीको हत्याको अनुसन्धान गर्न सर्वोच्चले आदेश दिएपछि प्रचण्डले आफ्ना पार्टीका नेताहरूलाई चुनाव लड्न नदिने षडयन्त्र भएको भन्दै द्वन्द्वकालका मुद्दा व्यूँताए विद्रोही गर्ने चेतावनी दिएका थिए। शान्ति प्रक्रियासँग सम्बन्धित विषयमा अदालतले फौजदारी कसुरमा फैसला तथा सदर गरेको भन्दै प्रचण्डले अदालतको आदेश र फैसला नमान्ने सार्वजनिक अभिव्यक्ति दिएका थिए। सो अभिव्यक्तिपछि कानुन व्यवसायी त्रिपाठीले प्रचण्डलाई विपक्ष बनाइ अदालतको अवहेलनामा मुद्दा दायर गरेका थिए। कृष्णप्रसाद अधिकारीको हत्यामा संलग्न भएको आरोप लागेका सबै प्रतिवादीहरूलाई उच्च अदालत पाटन हेटौंडा इजलासले सफाइ दिएपछि सो विवाद सर्वोच्च पुगेको थियो। रिटमाथि सुनुवाइ गर्दै सर्वोच्चले एक अभियुक्तलाई थुनामा राखी सुनुवाइ अघि बढाउने आदेश दिएपछि रोकिएको मुद्दा फेरि व्यूतिएको थियो। अधिकारी हत्याको जिम्मा माओवादीले लिएको थियो। लामो समयसम्म छोराका हत्यारालाई कारबाही नभएपछि अधिकारीका बुवा नन्दप्रसाद अधिकारीले अनशन सुरू गरेका थिए। उनको अनशनकै क्रममा मृत्यु भइसकेको छ।
सात वर्षअघि दर्ता भएको प्रचण्डविरुद्ध अदालत अवहेलना मुद्दामा आज निर्णय आउने,काठमाडौं : सर्वोच्च अदालतले प्रधानमन्त्री पुष्पकमल दाहाल 'प्रचण्ड' विरुद्ध अदालत अवहेलना मु्द्दामा आज निर्णय सुनाउने भएको छ। सो मुद्दामाथि असोज ७ गते सुनुवाइ सकिएको थियो। त्यसपछि मंसिर १८ गते निर्णय सुनाउने भनिए पनि आजलाई सारिएको हो। निर्णयका लागि मुद्दाको पेशी न्यायाधीश ईश्वरप्रसाद खतिवडा र कुमार रेग्मीको इजलासमा तोकिएको छ। मुद्दा पटकपटक पेशीमा चढेपनि 'हेर्न नभ्याइने'मा परेको थियो। द्वन्द्वकालीन मुद्दाका विषयमा अदालतको फैसलाबारे टिप्पणी गरेपछि कानुन व्यवसायी दिनेश त्रिपाठीले नेकपा माओवादी केन्द्रका अध्यक्ष प्रचण्डविरुद्ध १२ जेठ २०७३ मा सर्वोच्च अदालतमा अवहेलना मुद्दा दायर गरेका थिए। गोरखाका कृष्णप्रसाद अधिकारीको हत्याको अनुसन्धान गर्न सर्वोच्चले आदेश दिएपछि प्रचण्डले आफ्ना पार्टीका नेताहरूलाई चुनाव लड्न नदिने षडयन्त्र भएको भन्दै द्वन्द्वकालका मुद्दा व्यूँताए विद्रोही गर्ने चेतावनी दिएका थिए। शान्ति प्रक्रियासँग सम्बन्धित विषयमा अदालतले फौजदारी कसुरमा फैसला तथा सदर गरेको भन्दै प्रचण्डले अदालतको आदेश र फैसला नमान्ने सार्वजनिक अभिव्यक्ति दिएका थिए। सो अभिव्यक्तिपछि कानुन व्यवसायी त्रिपाठीले प्रचण्डलाई विपक्ष बनाइ अदालतको अवहेलनामा मुद्दा दायर गरेका थिए। कृष्णप्रसाद अधिकारीको हत्यामा संलग्न भएको आरोप लागेका सबै प्रतिवादीहरूलाई उच्च अदालत पाटन हेटौंडा इजलासले सफाइ दिएपछि सो विवाद सर्वोच्च पुगेको थियो। रिटमाथि सुनुवाइ गर्दै सर्वोच्चले एक अभियुक्तलाई थुनामा राखी सुनुवाइ अघि बढाउने आदेश दिएपछि रोकिएको मुद्दा फेरि व्यूतिएको थियो। अधिकारी हत्याको जिम्मा माओवादीले लिएको थियो। लामो समयसम्म छोराका हत्यारालाई कारबाही नभएपछि अधिकारीका बुवा नन्दप्रसाद अधिकारीले अनशन सुरू गरेका थिए। उनको अनशनकै क्रममा मृत्यु भइसकेको छ।
प्रधानमन्त्रीको राजीनामा माग्दै सत्तारुढ दलकै विद्यार्थी नेताहरू सडकमा,"काठमाडौं : सत्तारुढ दल नेपाली कांग्रेस निकट नेविसंघले प्रधानमन्त्री पुष्पकमल दाहालको राजीनामा माग गरेको छ। उसले शुक्रबार प्रधानमन्त्री दाहालको राजीनामा माग गर्दै 'सिंहदरवार टू बालुवाटार' मार्चपास गरेको हो। दाहाल नेतृत्वको सरकार राज्य आतंक र भ्रष्टाचारविरुद्ध लिप्त भएको आरोप लगाउँदै कांग्रेसको विद्यार्थी नेताहरू सडकमा ओर्चलिएका हुन्। उनीहरूले 'प्रचण्ड सरकार राजीनामा दे, राज्य आतंक बन्द गर, सुन काण्डका नाइकेहरूलाई कारबाही गर, युवा मार्न पाइँदैन, युवालाई रोजगारी दे'लगायत नारा लगाएका थिए।"
त्रिवि उपकुलपतिका लागि प्रकाशित विज्ञापनमा अनुभव हद हटाएर अर्को सूचना जारी गर्न प्रधानमन्त्रीको निर्देशन,"काठमाडौं : प्रधानमन्त्री एवं त्रिभुवन विश्वविद्यालयका कुलपति पुष्पकमल दाहाल प्रचण्डले त्रिभुवन विश्वविद्यालयले उपकुलपतिको नियुक्ति प्रक्रियाका लागि आह्वान गरेको विज्ञापनका प्रावधान सच्चाउन निर्देशन दिएका छन्। शुक्रबार दिउँसो शिक्षा, विज्ञान तथा प्रविधिमन्त्री एवं विश्वविद्यालयका सहकुलपति अशोककुमार राईलाई प्रधानमन्त्रीको कार्यकक्षमा बोलाएर उक्त विज्ञापन सच्चाउन निर्देशन दिएका हुन्। प्रधानमन्त्रीले आफूले विश्वविद्यालयको सुधारका निम्ति संसारभरि रहेका नेपालीमध्येबाट योग्य मान्छे आओस् भनेर खुला प्रतिस्पर्धा गराउन खोजेकोमा शुक्रबार प्रकाशित गरिएको सूचनाले योग्य मान्छेहरू छनोटमा ढोका बन्द हुनसक्ने भन्दै त्यस्तो त्रुटिपूर्ण प्रावधान सच्चाएर अर्को सूचना निकाल्न निर्देशन दिएका हुन्। शुक्रबार छनोट तथा सिफारिस समितिको तर्फबाट प्रकाशित सूचनामा विश्वविद्यालयको पदाधिकारीमध्ये कुनै एक पदमा कम्तीमा तीन वर्ष काम गरेको ( वर्ष,महिना र दिनसमेत) व्यहोरा खुलेको विवरण प्रमाणित प्रतिलिपि पेश गर्नुपर्ने भनिएको सूचनाप्रति आफ्नो गम्भीर ध्यानाकर्षण भएको बताउँदै प्रधानमन्त्रीले पदाधिकारीमा तीन वर्षे अनुभवको प्रावधान हटाउन निर्देशन दिएका हुन्। त्यस्तो प्रावधानले पूर्वपदाधिकारीहरू मात्रै प्रतिस्पर्धाका निम्ति योग्य हुने र त्यसले मेरिटोक्रेसीमा सिन्डिकेट लगाउनेमा हाम्रो चासो रहेको बताउँदै प्रधानमन्त्रीले सक्षम र योग्य मान्छे आउने बाटो सम्पूर्ण रूपले खुला गरी अर्को विज्ञापन खोल्दै मन्त्रालयमार्फत समितिलाई निर्देशन दिएको प्रधानमन्त्रीको सचिवालयले जनाएको छ। प्रधानमन्त्रीले स्वदेश तथा विदेशमा रहेको जोकोही योग्य प्राज्ञिक नेपालीले दरखास्त हाल्न सक्ने गरी फराकिलो मापदण्ड नबनाए विश्वविद्यालय सुधार कठिन भएकाले उच्च शिक्षाको गुणात्मक सुधारका निम्ति गम्भीर हुन पनि शिक्षामन्त्रीलाई निर्देशन दिएका छन्।"
रणनीतिक महत्त्वको सम्झौता,"नेपालभारतबीच १० वर्षमा १० हजार मेगावाट विद्युत् किन्ने गरी विद्युत् व्यापार सम्झौता भएको छ। २५ वर्षको दीर्घकालीन समयका लागि यो सम्झौता भएको हो। नेपालको मागलाई पूर्ति गरेर खेर जाने बिजुली भारतलाई बेच्न बाटो खुला भएको छ। दुई देशका सरकारबीच भएको यो सम्झौताले नेपालको विद्युत् विकासमा रणनीतिक महत्त्व राख्छ। १० हजार मेगावाट किन्ने भारतको सहमतिसँगै नेपालको विद्युत् बजार पनि सुनिश्चित भएको छ। यसमा भएको र अब हुने लगानी सुनिश्चित भएको छ। प्राधिकरणले धेरै भएको बिजुली कहाँ बेच्ने भन्ने प्रश्न थियो। अब यो परिस्थितिबाट नेपालले मुक्ति पाएको छ। निजी प्रबद्र्धकहरूको लगानी पनि सुनिश्चित भएको छ। सरकारले सन् २०३५ सम्म लिएको ऊर्जा विकासको मार्गचित्रको लक्ष्य भेट्नका लागि पनि यो सम्झौताले सघाउने छ। भारतले सैद्धान्तिक सहमति जनाइसकेको छ। अब हामीले विद्युत् उत्पादन गर्यौं भने बेच्न पाउँछौं। सरकारले विद्युत् उत्पादनसँगै प्रसारण तथा वितरण प्रणालीको विस्तारको योजना पनि सँगसँगै अघि बढाउँदै गएको छ। चाँडै भारतमा विद्युत् निर्यातको परिमाण बढाउँदै लैजाने छौं। (घिसिङ, विद्युत् प्राधिकरणका कार्यकारी निर्देशक हुन्।)"
परराष्ट्र मन्त्री साउद र भारतीय समकक्षी जयशंकरले गरे त्रिवि केन्द्रीय पुस्तकालयको नयाँ भवन उद्घाटन,काठमाडौं : नेपाल भ्रमणमा रहेका भारतीय विदेशमन्त्री एस जयशंकरले पुस्तकालय उद्घाटन गरेका छन्। परराष्ट्रमन्त्री एनपी साउद र विदेशमन्त्री जयशंकरले संयुक्तरुपमा भारतीय सहयोगमा नव निर्मित त्रिभुवन विश्वविद्यालय केन्द्रीय पुस्तकालयको भवन उद्घाटन गरेका हुन्। उनले भूकम्पपछिको पुनर्निर्माणका अन्य आयोजनाको पनि संयु्क्त उद्घाटन गरेका छन्। भारतीय सहयोगमा निर्मित तीन तले पुस्तकालय भवनमा दुई हजार विद्यार्थी अट्न सक्ने क्षमता छ। तीन तल्ला नयाँ भवन अपाङ्गमैत्री तथा लिफ्टलगायतका सुविधासमेत छन् । त्यसअघि उनले बिहान पशुपतिनाथ मन्दिर दर्शन गरेका थिए। त्यस क्रममा विदेशमन्त्री जयशंकरले पशुपति परिसरमा रुद्राक्षको बिरुवा पनि रोपेका थिए। उनी आजै भारत फर्किने कार्यतालिका छन्।
"बिजुलीको बजार सुनिश्चित, लगानीको ढोका खुला","काठमाडौं : मुलुकमा उत्पादित १० हजार मेगावाट बिजुली किन्न भारतले सैद्धान्तिक सहमति जनाएको छ।भारतीय विदेशमन्त्री डा एस जयशंकरको नेपाल भ्रमणको क्रममा बिहीबार नेपालभारत दीर्घकालीन विद्युत् व्यापार सम्झौतामा हस्ताक्षर भएको हो।ऊर्जा जलस्रोत तथा सिँचाइमन्त्री शक्तिबहादुर बस्नेत र भारतीय विदेशमन्त्री एस जयशंकरको उपस्थितिमा ऊर्जासचिव गोपालप्रसाद सिग्देल र भारतको विद्युत् मन्त्रालयका सचिव पंकज अग्रवालले सम्झौतापत्रमा हस्ताक्षर गरे।नेपालमा खपत भई बढी भएको बिजुली भारतले किन्ने सम्झौता भएको हो।यो सम्झौताले विद्युत् व्यापार सुनिश्चित गरेको तथा मुलुकभित्र विद्युत् उत्पादनका लागि लगानीको ढोका खुलेको विज्ञहरूले बताएका छन्। भारतमा विद्युत् निर्यातको परिमाण १० वर्षमा १० हजार मेगावाटसम्म पुर्याउने र सम्झौताको अवधि वा द्विपक्षीय व्यापारको परिमाण थप गर्नु परेमा पनि सहकार्य गर्न सक्ने सहमति भएको ऊर्जा मन्त्रालयका प्रवक्ता नवीनराज सिंहले जानकारी दिए।उक्त सम्झौताको अवधी २५ वर्षको छ।सम्झौताको समयसीमा र परिमाण बढाउन परेमा प्रसारण लाइनको क्षमताको आधारमा दुई पक्षमध्ये एक पक्षले पेस गरेको प्रस्तावको आधारमा नेपालभारत विद्युत् क्षेत्रको सहकार्यका लागि गठित संयुक्त समितिले निर्णय गरेअनुसार हुने सिंहले जानकारी दिए।सम्झौता प्रत्येक १० वर्षमा स्वतः नवीकरण हुनेछ। सम्झौताले आपसी हित हुने गरी दुई देशबीच दीर्घकालीन विद्युत् व्यापार गर्न आवश्यक कदम चाल्ने, क्षेत्रीय व्यापारलाई अझ वृद्धि गर्ने र विद्यमान, कार्यान्वयनमा रहेका र प्रस्तावित अन्तरदेशीय प्रसारणलाइनको कामलाई तीव्रता दिनेछ।नवीकरणीय ऊर्जा क्षेत्रमा विशेषगरी जलविद्युत्को उत्पादन, प्रसारण तथा वितरणमा नेपाल र भारतको लगानी बढाउन प्रोत्साहन गरिने भनिएको छ, प्रवक्ता सिंहले भने।उनले नेपाल र भारतबीच विभिन्न अन्तरदेशीय प्रसारण लाइन आयोजनाको विकास यथाशीघ्र गरिने पनि सम्झौतामा उल्लेख भएको जानकारी दिए । दीर्घकालीन सम्झौतापछि २५ वर्षका लागि नेपालले भारतलाई १० हजार मेगावाटसम्म विद्युत् बेच्न पाउने छ।अहिले भारतले करिब ६ सय मेगावाटको विद्युत् निर्यातको स्वीकृति दिएको छ।जुन हरेक वर्ष नवीकरण गर्नुपर्ने हुन्छ।त्यसबाहेक ११० मेगावाटको ५ वर्षका लागि मध्यकालीन सम्झौता भएको छ।दुई देशका सरकारबीच भएको यो सम्झौताले १० हजार मेगावाट बिजुलीको बजार सुनिश्चित भएको नेपाल विद्युत् प्राधिकरणका कार्यकारी निर्देशक कुलमान घिसिङले बताए।१० वर्षभित्र १० हजार मेगावाट बेच्न सक्नेनसक्ने हाम्रो क्षमता भयो, घिसिङले भने, अब यो सम्झौतापछि भारतले १० हजार मेगावाट किन्छ ।, घिसिङले २५ वर्षको दीर्घकालीन सम्झौता भएकाले नेपालमा विद्युत् उत्पादनमा लगानी पनि सुनिश्चित भएको बताए। दुई देशबीचको अन्तर सरकारी विद्युत् व्यापारको फ्रेमवर्क सम्झौता भएको पूर्वऊर्जासचिव दिनेश घिमिरे बताउँछन्।कुन आयोजनाबाट कति, कुन दरमा लाने भन्ने विशिष्ट सम्झौताले निर्धारण गर्ने उनले बताए। प्रधानमन्त्री पुष्पकमल दाहाल प्रचण्डको गत जेठमा भएको भारत भ्रमणमा भारतीय प्रधानमन्त्री नरेन्द्र मोदीले नेपालको १० हजार मेगावाट बिजुली किन्ने घोषणा गरेका थिए।प्र्रधानमन्त्री प्रचण्डको भारत भ्रमण लगत्तै नेपाली अधिकारीहरूले दीर्घकालीन पीपीएको मस्यौदा भारत समक्ष पेस गरेका थिए। जेठको अन्तिम साता नै दीर्घकालीन पीपीएका लागि नेपालभारतबीच प्रारम्भिक सम्झौतामा हस्ताक्षर भएको थियो।त्यसपछि भदौमा नेपालसँगको विद्युत् व्यापार सम्झौता भारतको मन्त्रिपरिषद्बाट अनुमोदन भएको थियो।दुई मुलुकका ऊर्जा सचिवबाट दीर्घकालीन सम्झौता हस्ताक्षरपछि १० हजार मेगावाट बिजुली किन्न भारतले औपचारिक सहमति जनाएको छ । कसरी लैजान्छ भारतले बिजुली ? भारतले १० वर्षमा १० हजार मेगावाट किन्ने सहमति त भयो।तर, कुन आयोजनाबाट कति लैजाने भन्ने अहिले नखुलेको प्राधिकरणका कार्यकारी निर्देशक घिसिङले जानकारी दिए।हाम्रा आयोजनाहरू पाइपलाइनमा छन्, अब त्यहीअनुसारको वातावरण बन्दैछ।बजार सुनिश्चित नभएसम्म लगानी आउँदैन।अब निजी वा विदेशी लगानी बढाउन पनि यसले बाटो खोलेको छ, घिसिङले भने । पूर्वऊर्जासचिव घिमिरेका अनुसार कुन आयोजनाको बिजुली कुन दरमा कसरी लैजाने भन्ने विषय आयोजना निर्यातको चरणमा टुंगो लाग्ने बताए।अहिले करिब ३ हजार मेगावाट क्षमताका आयोजनाहरू निर्माणको विभिन्न चरणमा छन्।निजी क्षेत्रतर्फ भने हालसम्म ९ हजार १ सय ६४ मेगावाटका जलविद्युत् आयोजनाको विद्युत् खरिद सम्झौता(पीपीए) भएको छ । ठूला र जलाशययुक्त आयोजना निर्माण प्रक्रिया अघि बढाउन सरकारले काम गरिरहेको छ।सरकारले प्राथमिकतामा राखेका १२ सय मेगावाटको बूढीगण्डकी, १० हजार ८ सय मेगावाटको कर्णाली चिसापानी, १ हजार ९ सय २ मेगावाट क्षमताको मुगु कर्णाली, ९ सय मेगावाटको अरुण तेस्रो, १ हजार ६३ मेगावाट क्षमताको माथिल्लो अरूणलगायतका आयोजना छन्।करिब १० हजार मेगावाटको पञ्चेश्वर बनाउनेमा दुवै सरकारले अड्चन सिर्जना गर्दै आइरहेको बताइन्छ।भारतीय विदेशमन्त्रीको यो भ्रमणमा पञ्चेश्वर बहुउद्देश्यीय आयोजनाको विस्तृत अध्ययन प्रतिवेदन(डीपीआर) को मुद्दा उठ्न सकेन।६७ वर्षदेखि पञ्चेश्वरको सपना अनिर्णित बनिरहेको छ।प्रधानमन्त्री प्रचण्डको गत जेठमा भएको भारत भ्रमणमा पञ्चेश्वरको संयुक्त डीपीआरलाई ३ महिनामा टुंगो लगाउने सहमति भएको भनिएको थियो।गत असारमा पोखरामा भएको प्राधिकरण सञ्चालक समितिको विज्ञ समूहको बैठकले ३ महिनाभित्र डीपीआरलाई अन्तिमरूप दिने निर्णय गरेको थियो।तर, प्रधानमन्त्रीको भारत भ्रमणको ७ महिना बितिसक्दा पनि डीपीआरको टुंगो लागेको छैन। अन्तरदेशीय प्रसारणलाइन आवश्यक नेपालसँग ४ सय केभिको ढल्केबरमुज्जफपुर प्रसारणलाइनबाट ८ सय मेगावाटसम्म भारत निर्यात गर्न सकिन्छ।हाल बढीमा ५ सय ५४ सय मेगावाट सोही प्रसारणलाइनबाट भारत निर्यात भइरहेको छ।इनरुवा सबस्टेसन पनि उद्घाटन भइसकेको छ।अबको ३ महिनाभित्र ढल्केबरइनरुवा ४ सय केभी प्रसारलाइन निर्माण पूरा हुँदैछ।ढल्केबरसीतामणि पनि ३ महिनामा निर्माण पूरा हुने ऊर्जा मन्त्रालयले बताएको छ। यस्तै, बुटवल गोरखपुर ४ सय केभीको अन्तरदेशीय प्रसारणलाइन निर्माणको चरणमा छ।निर्माण सम्पन्न हुन करिब ४ वर्ष लाग्ने प्राधिकरणले बताउँदै आएको छ।तुरुन्तै नयाँ प्रसारणलाइन आउने सम्भावना देखिँदैन।यीबाहेक विहारसँग विद्युत् व्यापार गर्न १३२ (किलोभोल्टकेभी)का चार प्रसारणलाइन छन्।जसमा रक्सौलपरवानीपुर, कुशाहाकटैया, नानपाराकोहलपुर र मैनियानौतनवा छन्।यसअघि यी लाइनबाट आयात मात्र गरिरहेकामा आगामी वर्षादेखि निर्यात पनि गर्न सकिने छ।सुदूरपश्चिममा रहेकोे टनकपुर प्रसारणलाइनबाट निर्यातका लागि पनि भारतले सहमति जनाइसकेको छ। १३२ केभीका तीन प्रसारणलाइनको उद्घाटन भारतीय विदेशमन्त्रीको भ्रमणको समयमा ३ प्रसारणलाइनको पनि संयुक्त उद्घाटन भएको छ।नेपालका परराष्ट्रमन्त्री साउद र भारतीय विदेशमन्त्री जयशंकरले कुशाहा (नेपाल) कटैया (भारत) डबल सर्किट, परवानीपुर (नेपाल) रक्सौल (भारत) डबल सर्किट र मैनहिया (नेपाल) न्यू नौतनवा (भारत) १३२ केभी प्रसारण लाइनको उद्घाटन गरेका छन्। विहारसँग जोडिएका रक्सौलपरवानीपुर र कुशाहाकटैया १३२ केभी प्रसारणलाइनको दोस्रो सर्किटको उद्घाटन भएको हो। सिंगल सर्किट मात्र रहेका यी लाइनहरूको डबल सर्किट उद्घाटनपछि नेपालबाट विद्युत् आयातनिर्यात गर्न मिल्ने भएको छ।यसअघि यी लाइनबाट विद्युत् आयात मात्रै हुँदै आइरहेको थियो। यस्तै, भारतको उत्तरप्रदेश जोडिने मैनहिया (नेपाल) न्यू नौतनवा (भारत) १३२ केभी प्रसारणलाइनको नेपाल विद्युत् प्राधिकरणले गत जेठमा निर्माण सम्पन्न गरेको थियो।अन्तरदेशिय प्रसारणलइनअन्तर्गत २०७५०७६ मा निर्माण सुरु गरिएको यस प्रसारणलाइनको लागत १ अर्ब १६ करोड रुपैयाँ छ।वर्षायाममा खेरा जाने बिजुलीलाई भारत निर्यातका लागि यी प्रसारणलाइनले सघाउ पुर्याउने मन्त्रालयको विश्वास छ। ऊर्जासँगका अन्य सम्झौता भारतीय विदेशीमन्त्रीको भ्रमणमा नवीकरणीय ऊर्जाको विकास र ऊर्जा क्षेत्रमा सहकार्य गर्न प्रधिकरण र एनटीपीसी भारतबीच सम्झौता भएको छ।उक्त सम्झौतामा प्राधिकरणको तर्फबाट उपकार्यकारी निर्देशक प्रदीप थिके र एनटीपीसी भारतको तर्फबाट जनरल मेनेजर, अन्तर्रास्ट्रिय व्यापार डा जतिंदर सिंह चाँडोकले हस्ताक्षर गरेको ऊर्जा मन्त्रालयले जनाएको छ। चिनियाँ लगानी नकिन्ने भारतको नीति भारतले २०७४ मा जारी गरेको अन्तरदेशीय विद्युत् व्यापार निर्देशिका र २०७७ सालमा ल्याएको कार्यविधिले नेपालमा उत्पादित बिजुली भारतमा निर्यातको बाटो खुलेको हो।भारतसँग विद्युत् व्यापार सम्झौता भएका मुलुकहरूको बिजुली किन्ने गरी उक्त निर्देशिका ल्याएको थियो।२०७१ सालमा नेपालभारतबीच ऊर्जा व्यापार सम्झौता(पीटीए) भएको थियो।यो निर्देशिका पछि नेपालको बिजुली भारत त जाने भयो तर भारतसँग विद्युत् व्यापार सम्झौता नभएका मुलुकको बिजुली नलिने भन्ने नीतिले चिनियाँ लगानी प्रभावित भएको छ।भारतले २०७८ सालको कात्तिकबाट नेपालको बिजुली किन्न सुरु गर्यो तर चिनियाँ लगानी भएका आयोजनाहरूको बिजुली लिएको छैन। अब बिहीबार भएको दीर्घकालीन विद्युत् व्यापार सम्झौतामा पनि यही नीति नै भारतले अवलम्बन गर्दै छ।भारतको अन्तरदेशीय विद्युत् व्यापारको नीति नै त्यही भएकाले नीतिविपरीत भारत नजाने प्राधिकरणका कार्यकारी निर्देशक कुलमान घिसिङ बताउँछन्।भारतको निर्देशिकाभित्र रहेर नै लगानी गर्ने हो।अहिलेलाई चिनियाँ लगानी नलिने भारतको नीति छ।दीर्घकालमा भारतले यो नीति परिवर्तन गर्न सक्छ, घिसिङ बताउँछन्। भारतले १० हजार मेगावाट किन्ने भन्दै गर्दा उसका नीति परिवर्तन नगर्ने पूर्वऊर्जासचिव दिनेश घिमिरेको भनाइ छ।भारतका कानुन प्रावधान, नीति, निर्देशिका जे छन्, त्यसलाई हामीले मान्नै पर्ने हुन्छ, त्योअन्तर्गत नै रहेर यो सम्झौता भएको हो, घिमिरे बताउँछन्।तर, त्यसमा नेपालले छलफल गर्दै गएपछि चिनियाँ लगानीका आयोजना पनि निर्यात हुन सक्ने सम्भावना रहेको उनको भनाइ छ।नेपालमा उत्पादित सबै किसिमका बिजुली किन्नुपर्छ भन्ने छलफल हरेक बैठकमा हुने गरेको र यो जारी रहने भन्दै घिमिरेले पहिलाभन्दा भारत यस विषयमा सकारात्मक बन्दै गएको पनि जानकारी दिए।भारतलाई जलविद्युत् ऊर्जाको अत्याधिक आवश्यकता भएकाले भविष्यमा नीति परिवर्त गर्ने विश्वास पूर्वऊर्जासचिव घिमिरेको छ। भारतको यो नीतिअनुसार १० वर्षमा १० हजार मेगावाट बिजुलीको उत्पादनमा कि नेपाली लगानी हुनुपर्यो कि भारतीय।सशर्त गरिएको सम्झौताले दीर्घकालमा अप्ठ्यारो पर्ने पूर्वऊर्जामन्त्री राजेन्द्रप्रसाद लिंगदेन बताउँछन्।१० हजार मेगावाटको हस्ताक्षर हुनु सकारात्मक भए पनि यसमा सर्त हुनु नेपालको हितमा हुन नसक्ने उनको तर्क छ।चिनियाँ लगानी नलिने भारतको नीतिले नेपालको विद्युत् विकासमा हुने लगानीलाई प्रभावित गर्न सक्ने लिंगदेनले बताए।"
राष्ट्रियसभा उम्मेदवारबारे छलफल गर्न एमालेको सचिवालय बैठक बस्दै,काठमाडौं :नेकपा एमालेको सचिवालय बैठक बस्दैछ। पार्टी केन्द्रीय कार्यालय च्यासलमा दिउँसो बैठक बस्न लागेको हो। बैठकमा माघ ११ गते हुने राष्ट्रियसभा निर्वाचन र समसामयिक राजनीतिक विषयमा छलफल हुने जनाइएको छ। बैठकमा झुलाघाटचिवाभञ्ज्याङ समृद्धिको लागि संकल्प यात्राको समीक्षा र केन्द्रीय कमिटी बैठक बोलाउनेबारे छलफल हुने सचिवालयले जनाएको छ। पार्टी अध्यक्ष केपी शर्मा ओलीले बिहीबार अपरान्ह प्रदेश कमिटी पदाधिकारीहरूसँग राष्ट्रियसभा उम्मेदवार चयनबारे छलफल गरेका थिए।
राष्ट्रपति रामचन्द्र पौडेल बुटवल र तनहुँ जाने,काठमाडौं : राष्ट्रपति रामचन्द्र पौडेल शुक्रबार बुटवल र तनहुँका फरक फरक कार्यक्रममा सहभागी हुने भएका छन्। शुक्रबार बुटवलमा हुने जितगढी किल्ला नेपाली सेनाबाट बुटवल उपमहानगरपालिकालाई हस्तान्तरण गर्ने कार्यक्रममा सहभागी हुन बुटवल जान लागेका हुन्। राष्ट्रपति पौडेलको उपस्थितिमा नेपाली सेनाका प्रधानसेनापति प्रभुराम शर्माले बुटवल उपमहानगरपालिकाकालाई हस्तान्तरण गर्ने कार्यक्रम रहेको नगर प्रमुख खेलराज पाण्डेयले जानकारी दिए। राष्ट्रपति पौडेल दिउँसो १ बजे जितगढी किल्लामा आउने र किल्लाको अवलोकनपश्चात् हस्तान्तरण कार्यक्रममा सहभागी हुनेछन् । त्यसभन्दा अगाडि राष्ट्रपति पौडेल शुक्रबार नै गृह जिल्ला तनहुँ पनि जाने छन्। राष्ट्रपति पौडेलले भानु नगरपालिकास्थित पुर्कोट माध्यमिक विद्यालयको शतवार्षिकी समुद्घाटन गर्ने कार्यक्रम रहेको भानु नगरपालिकाका प्रमुख आनन्दराज त्रिपाठीले जानकारी दिए। राष्ट्रपति पौडेलको दोस्रो पटकको गृह जिल्लाको कार्यक्रममा सहभागी हुन लागेका हुन्। यसअघि असोज ६ गते सदरमुकाम दमौलीस्थित जिल्ला सभा हलको उद्घाटनका लागि राष्ट्रपति पौडेल तनहुँ आएका थिए ।
भारतीय विदेशमन्त्रीले पशुपतिनाथ मन्दिरमा पूजा गरे,"काठमाडौं : नेपाल भ्रमणमा रहेका भारतीय विदेशमन्त्री डा एस जयशंकरले पशुपतिनाथ मन्दिरमा पूजा गरेका छन्। नेपालभारत संयुक्त आयोगको सातौँ बैठकमा भाग लिन बिहीबार काठमाडौं आएका विदेशमन्त्री जयशंकरले शुक्रबार बिहान पशुपतिनाथ मन्दिर परिसरमा रुद्राक्षको बिरुवा रोप्नुका साथै विशेष पूजा गरेका हुन्। पशुपतिनाथको दर्शन गरेपछि उनले मन आनन्दित भएको बताए।उनले नेपालभारत सम्बन्ध र दुई देशका जनताको कल्याणका लागि प्राथना गरेको बताएका छन्। विदेशमन्त्री जयशंकरले भने,'आज बिहान पशुपतिनाथ मन्दिरको दर्शन गर्न पाउँदा मन आन्दित भएको छ। नेपालभारत सम्बन्ध र हाम्रा दुई देशका जनताको कल्याणका लागि प्रार्थना गरेँ।' भ्रमणका क्रममा विदेशमन्त्री डाजयशंकरले यहाँको उच्च राजनीतिक नेतृत्वसँग बिहीबार शिष्टाचार भेटवार्ता गरेका थिए। उनी आजै भारत फर्किने कार्यतालिका छन्।"
बीस करोडसम्मको परियोजना भारत एक्लैले निर्णय गर्ने होइन : प्रधानमन्त्री दाहाल,"काठमाडौं : प्रधानमन्त्री पुष्पकमल दाहाल 'प्रचण्ड'ले आफ्नो नेतृत्वको सरकारले राष्ट्रिय हितप्रतिकूल कुनै सम्झौताको कल्पना नगर्ने बताएका छन्। शुक्रबार बिहान प्रतिनिधिसभाको राज्य व्यवस्था तथा सुशासन समितिको संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन २०६६ लाई संशोधन गर्न बनेको विधेयकमाथिको छलफलका क्रममा प्रधानमन्त्रीले सो कुरा बताएका हुन्। छलफलका क्रममा सांसदहरूले बिहीबार प्रधानमन्त्रीसँग भारतीय विदेशमन्त्री एस जयशंकरको भेट र नेपालले गरेका सम्झौताबारे जिज्ञासा राखेपछि त्यसबारे स्पष्ट गर्दै प्रधानमन्त्रीले सो कुरा बताएका हुन्। छलफलमा प्रधानमन्त्रीले भने, 'हिजो भारतीय विदेशमन्त्रीसँग मेरो 'वान टु वान' र नेपाली प्रतिनिधिमण्डलसहितको भेट भएको थियो। भेटमा मैले नेपालको राष्ट्रिय हित र विद्युत व्यापार सम्झौताबारे नै कुरा गरेको छु। विद्युत व्यापार सम्झौता नेपालको राष्ट्रिय हितमा छ। नेपालले दश वर्षमा दश हजार मेगावाट विद्युत निर्यात गर्ने सम्झौता भएको छ।' '२० करोडसम्मको परियोजना भारत एक्लैले निर्णय गर्ने होइन। यसमा नेपालको पनि निर्णय र साझेदारी रहन्छ', प्रधानमन्त्रीले भने, 'मुख्य कुरा जसले उत्पादन गरेको भए पनि दश वर्षमा दश हजार मेगावाट विद्युत भारतले किन्ने सम्झौता भएको छ। अरू कुनै भ्रम राख्न जरूरी छैन। सम्झौताको कार्यान्वयन पनि नेपालको राष्ट्रिय हितअनुरूप नै हुन्छ।' छलफलमा प्रधानमन्त्रीले संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन २०६६ लाई संशोधन गर्न बनेको विधेयकमा सकेसम्म सर्वसम्मतिमा जोड दिइएको बताउँदै संवैधानिक नियुक्तिमा विगतमा देखिएका बेथिति र समस्याहरू निवारण गर्न संशोधन विधेयक ल्याइएको बताए।"
भारतलाई २० करोडको योजना दिनु राष्ट्रिय हित विरोधी कार्य : झलनाथ खनाल,"काठमाडौं : पूर्व प्रधानमन्त्री तथा नेकपा एकीकृत समाजवादीका नेता झलनाथ खनालले भारतीय दूतावासलाई २० करोडका योजनाहरू नेपालभरि सोझै बाँड्न र लागू गर्न दिने कार्य राष्ट्रिय हित विरोधी भएको बताएका छन्। उनले उक्त सम्झौता सार्वभौमसत्ता सम्पन्न र स्वतन्त्र राष्ट्रका निम्ति लज्जाजनक भएको बताए। हिजो नेपालभारत परराष्ट्रमन्त्री स्तरीय संयुक्त आयोगको सातौं बैठक बस्ने शिलशिलामा 'चारवटा सम्झौता' भएको बताउँदै उनले भने, 'त्यसमध्ये 'उच्च प्रभावयुक्त सामुदायिक विकास आयोजना' का नाउँमा एउटा आश्चर्यजनक सम्झौता पनि भएको छ । त्यो सम्झौता बमोजिम अब देखि छिमेकी भारतको नेपाल स्थित राजदुतावासबाट २० करोडका योजनाहरू नेपालभरि सोझै बाँड्न र लागू गर्न सक्नेछ । एउटा सार्वभौम सत्ता सम्पन्न र स्वतन्त्र राष्ट्रका निम्ति यो लज्जाजनक र राष्ट्रिय हित विरोधी सम्झौता हो ।' गठबन्धन सरकारले गरेको सम्झौताले सम्पूर्ण देशभक्त नेपालीरूलाई स्तब्ध आश्चर्यचकित र क्रुद्ध बनाएको उनको भनाइ छ । 'पञ्चायतकालदेखि नै हाम्रो गौरवमय मातृभूमिको स्वतन्त्रता र सार्वभौमसत्तालाई सिमित बनाउने षड्यन्त्रहरू हुँदै आएका थिए । २०४६ सालको परिवर्तनपछि पनि त्यसलाई जारी नै राखियो । ०६२६३ को जनक्रान्तिपछि यस्ता कुरालाई समग्र रुपमा नै सच्याउनुपर्ने आवश्यकता थियो ', वामपन्थी नेता कमरेड पुष्पकमल दाहाल प्रचण्ड प्रधानमन्त्री भएका बेलामा त्यस्ता कुरा सच्चाइने आश जनताले गरेका भए पनि त्यसविपरित भएको बताउँदै उनले थपे, 'देशभक्त जनताको भावना, चाहना र अपेक्षालाई कुल्चिदै दाहालकै नेतृत्वको गठबन्धन सरकारले एउटा विदेशी राजदुतावासलाई सोझै २० करोडका योजनाहरू लागू गर्न दिने अकल्पनीय राष्ट्रियता विरोधी सम्झौता गर्न पुगेको छ । यो लापरवाहीपूर्ण र राष्ट्रहित विरोधी सम्झौता मात्र होइन, यो नेपाल र नेपाली जनताको सार्वभौमिकता र सार्वभौम अधिकार माथि नै खेलबाडसमेत हो । म यस सम्झौताको सम्पूर्ण देशभक्त नेपाली जनताको तर्फबाट कडा शब्दमा विरोध गर्न चाहन्छु ।' देश र जनताको विकासका निम्ति कहाँ कस्तो र कत्रो बजेट दिने भन्ने पूर्ण रुपले नेपालको आन्तरिक अधिकारको कुरा भएको बताउँदै पूर्वप्रधानमन्त्री खनालले भने,'कुनै पनि देशका दुतावासलाई नेपालमा योजना र परियोजनाहरू मा सोझै रकम बाँड्ने अधिकार हुँदैन र त्यस्तो अधिकार कसैलाई पनि दिन सकिन्न ।' यो सम्झौता राष्ट्रघाती भएको र त्यसलाई तुरुन्त रद्द गरी नेपाली जनतासँग माफी मागी नेपाल र नेपाली जनताको स्वतन्त्र र सार्वभौम अधिकारको रक्षा गर्न उनले सरकारलाई सुझाए। त्यसो नगरे नेपाली जनता सरकारविरुद्ध सडकमा उत्रिन बाध्य हुने चेतावनी उनले दिए।"
हिउँदमा छाडियो नारायणी लिफ्टद्वारा पानी,"चितवन : चितवनको नारायणी लिफ्टद्वारा हिउँदमा पनि पानी छाड्न थालिएको छ। एक दशकपछि सो लिफ्टको बी क्यानलबाट लङ्कु, कैलाशनगर र मंगलपुर क्षेत्रमा सिँचाइ गर्ने गरी पानी छाडिएको हो। लिफ्टका चारबाट पम्प फेरेपछि हिउँदमा पनि पानी छाडिएको नारायणी लिफ्ट सिँचाइ प्रणालीका इन्जिनियर कुलप्रसाद चालिसेले जानकारी दिए। उनले दुई हजार लिटर प्रतिसेकेन्ड पानी तान्ने सानो पम्प सञ्चालन गरिएको जानकारी दिए। नयाँ पम्प फेरेपछि हिउँदमा पनि पानी पठाउन सकिन्छ भनेर परीक्षणका रुपमा पानी नहरमा पानी पठाउन थालिएको उनले बताए। नारायणी लिफ्ट सिँचाइमा चार नयाँ मेसिन छन्।चार घनमिटरका दुई र दुई घनमिटरका दुई छन्। पम्पबाट प्रतिसेकेन्ड दुई हजार लिटर र अर्कोबाट प्रतिसेकेन्ड चार हजार लिटर पानी तान्ने उनले बताए। भरतपुर१ स्थित नारायणी नदी नजिकै रहेको नारायणी लिफ्ट सिँचाइ प्रणालीको पम्प हाउसमा रहेका ४० वर्ष पुराना चार पम्प यस वर्ष फेरिएको हो। पुराना र जीर्ण अवस्थाका पम्पले पानी तान्न समस्या भएपछि यसलाई आधुनिकीकरण गर्न २६ करोड ३२ लाख ४३ हजार एक सय ५१ रुपैयाँ खर्च गरिएको छ। किसानको मागअनुसार, गहुँ बालीलाई लक्षित गर्दै नारायणी लिफ्टको बी क्यानलबाट पानी छाडिएको उनले बताए। बी क्यानलको पानी क्षेत्रपुरबाट, यज्ञपुरी, कल्याणपुर, श्रीपुर, कैलाशनगर, तोरीखेत, पारसनगर, केशरबाग, देवनगरसम्म पुग्छ। यसले करिब दुई हजार हेक्टर क्षेत्रफलमा सिँचाइ पुग्ने इन्जिनियर चालिसेको भनाइ छ। बर्खामा साउन २ गतेदेखि चार महिना सिचाइँका लागि नारायणी लिफ्टबाट पानी छाडिएको थियो। २०६९ सालपछि हिउँदमा यस वर्ष पहिलोपटक नारायणी लिफ्टको पानी छाडिएको नारायणी लिफ्ट सिँचाइ प्रणाली उपभोक्ता समितिका अध्यक्ष पूर्णबहादुर रानाभाटले बताए। मेसिनले नधानेपछि नियमित गर्न छाड्यौँ, उनले भने, नयाँ मेसिन जडान गरेपछि यो पटक गहुँ बालीका लागि भनेर नहर छाडेका छौँ। नारायणी लिफ्टको मुहान पोखरा बसपार्क नजिक छ। त्यहाँ नदीको सतह कम हुँदा पानी तान्न मेसिनलाई समास्या हुने गरेको उनले बताए। नारायणी लिफ्ट आयोजनाका काम २०३५ सालमा सुरु भएर २०४० सालबाट चालु रहेको हो। बीचको अवधिमा २०४९ सालमा मेसिन बिग्रिएर रोकिएको थियो। त्यसपछि निरन्तर रुपमा सञ्चालनमा आएको अध्यक्ष रानाभाटले जानकारी दिए। नदीमा पानीको सतह भएसम्म यस वर्षदेखि हिउँदमा पनि पानी छाड्ने उनले बताए।"
स्थानीय तहबाट नागरिकता वितरणको माग गर्दै प्रधानमन्त्रीलाई ज्ञापनपत्र,"जोमसोम : नेपाल कम्युनिष्ट पार्टीले नागरिकता, परिचयपत्र तथा जग्गा किनबेच लगायतका कामहरू स्थानीय तहलाई दिनुपर्ने माग राख्दै प्रधानमन्त्रीलाई ज्ञापनपत्र बुझाएको छ। नेकपा जिल्ला समिति मुस्ताङले शुक्रबार जिल्ला प्रशासन कार्यालय मुस्ताङमार्फत प्रधानमन्त्रीलाई ज्ञापनपत्र बुझाएको हो। ज्ञापनपत्रमा भनिएको छ, 'संघीयता निर्माण र अभ्यास गर्न खोजिएको भए पनि दुर्गम हिमाली तथा पहाडी क्षेत्रका जनताले सहज रूपमा पालिका स्तरबाट पाउनुपर्ने सामान्य कामहरूको सुविधाहरू नागरिकता, परिचयपत्र र जग्गा किनबेच लगायतका लागि अझै सदरमुकाम धाउनुपर्ने बाध्यता रहेको छ।' अत्यावस्यक कामहरू गर्न समय र खर्चका हिसाबले जनताका लागि निकै कष्टकर र समस्यामूलक बनिरहेको यथार्थ जगजाहेर रहेको ज्ञापनपत्रमा उल्लेख छ। जनताका आधारभूत समस्या नागरिकता, परिचयपत्र र जग्गा किनबेचको अधिकार सम्बन्धित स्थानीय पालिकालाई उपलब्ध गराउन प्रधानमन्त्री दाहालका नाममा विशेष ध्यानाकर्षण गराउन चाहन्छौं, ज्ञापन पत्रमा जनाइएको छ।"
नौ किलोको एउटै काउली,"गोरखा : गोरखा नगरपालिका७, काँडाघारीस्थित धारापानीका एक किसानले नौ किलोको एउटै काउली फलाएका छन्। स्थानीय एककुमारी बस्नेतको बारीमा फलेको काउलीको थुंगा नौ किलोको छ। अहिले बस्नेतले उत्पादन गरेको काउली कृषि, पर्यटन तथा व्यापार प्रवर्द्धन मेला२०८० को प्रदर्शनीमा राखिएको छ। 'काउली जोख्दा पूरै ११ किलोको थियो, कृषि ज्ञानकेन्द्र गोरखाका प्रमुख नीलकण्ठ पोखरेलले भने, 'डाँठ र पात गरी दुई केजी घटाउँदा थुंगा मात्र नौ किलोभन्दा बढीको रहेको छ।' नेपालमा अहिलेसम्मकै सबैभन्दा ठूलो काउली भएको प्रमुख पोखरेलको दाबी छ। यसअघि बागलुङ नगरपालिका९ तित्याङ थापाथरका पदम खत्रीको खत्री एग्रो फार्ममा आठ किलो आठ सय ८० ग्रामको काउली उत्पादन भएको पाइएको थियो। करिब एक रोपनी क्षेत्रफलमा काउलीको व्यावसायिक खेती गर्दै आएका किसान बस्नेतको बारीमा अनुमानित आठ किलोग्रामभन्दा बढीका काउली फलेका छन्। बारीमा उत्पादित काउली ठूलो भएकाले बजारमा बिक्री गर्न कठिनाइ हुने गरेको उनको भनाइ छ। 'बारीमा आठ किलोभन्दा ठूलो काउली धेरै नै फलेका छन्। बारीको सबैभन्दा ठूलो काउली टिपेर जोख्ने क्रममा ११ केजीको भएको पाइयो', बस्नेतले भने, 'लामो समयको मेहनत र परिश्रमका कारण राम्रो उत्पादन भएकामा खुसी लागेको छ।' काउलीको डाँठ र पात कटाएर नौ किलो भनिएको भए पनि अझै बढी तौल रहेको उनको भनाइ छ। कृषि क्षेत्रमा निरन्तर मेहनत गर्दै आएकी किसान बस्नेतले मौसमी तथा बेमौसमी तरकारी खेती गर्ने क्रममा यसपटक एउटै काउली नौ केजीभन्दा बढीको उत्पादन भएको जानकारी दिइन्। कृषि ज्ञानकेन्द्र गोरखाले किसान बस्नेतको परिवारलाई बारीमा ठूलाठूला काउली फलेकाले कृषि, पर्यटन तथा व्यापार प्रवद्र्धन मेला२०८० को प्रदर्शनीमा लैजान सुझाव दिएकाले आफूहरुले बारीमा उत्पादित सबैभन्दा ठूलो काउली प्रदर्शनीमा पुर्याएको एककुमारीका श्रीमान् प्रह्लाद बस्नेतले बताए। 'भक्तपुरे जातको काउलीलाई यो वर्ष हामी आफैंले क्रस गरेर बीउ उत्पादन गरी लगाएका हौँ', उनले भने, 'भदौमा रोपेको काउली अहिले टिपेर पूरै जोख्दा ११ केजी रहेको पाइयो। मेलामा ज्ञान केन्द्रले प्रदर्शनमा राखेको उक्त काउली हेर्नेका हाल भीड नै लागेको छ।"
नाबालिकालाई जबरजस्ती करणी गर्ने व्यक्ति कारागार चलान,सिन्धुली : नाबालिकालाई जबरजस्ती करणी गर्ने सिन्धुलीका एक पुरुषलाई पुर्पक्षका लागि कारागार चलान गरिएको छ। सिन्धुलीको दुधौली नगरपालिका१० का १८ वर्षीय तारा गौरुङलाई नाबालिकालाई जबरजस्ती करणी गरेको अभियोगमा पुर्पक्षका लागि शुक्रबार जिल्ला कारागार सिन्धुली पढाइएको सिन्धुलीका प्रहरी प्रवक्ता तथा डिएसपी चिरन्जीवि दाहालले बताए। गौरुङले गत मंसिर २६ गते दुधौली नगरपालिका१० की ५ वर्षीया नाबालिकालाई ललाई फकाई कोठामा लगेर करणी गरेको अभियोग छ।
सर्लाहीको बरहथवा क्षेत्रमा कर्फ्यु जारी,"सर्लाही : सर्लाहीको बरहथवा क्षेत्रमा कर्फ्यु जारी भएको छ। एक जना युवकको ज्यान जानेगरी घटना भएपछि सर्लाही प्रशासनले बरहथवा क्षेत्रमा कर्फ्यु जारी गरेको हो। प्रमुख जिल्ला अधिकारी कोमल प्रसाद धमलाले सार्वजनिक सम्पत्तिको तोडफोड, आगजनी ढुंगामुढा प्रहार र उशृंखल गतिविधि रोक्न कर्फ्यु जारी गरेको बताए। प्रशासनले पूर्वमा सीतपुर जाने बाटोको ब्रह्मस्थान, पश्चिममा हजरिया जाने बाटोको नहर, दक्षिणमा हनुमान मन्दिर र उत्तरमा सोतीचोर्निया पुलसम्म कर्फ्यु जारी गरेको छ। कर्फ्यु आज साढे ५ बजेदेखि भोलि विहान ८ बजेसम्म रहने र उक्त समयमा सीमा क्षेत्रभित्र कसैले आजवतजावत गर्न नपाइने, भेला हुन नपाइने, बाहिर हिंलडुल गर्न कुनै प्रकारको गतिविधि गर्न नपाउने सर्लाही प्रशासनले जारी गरेको विज्ञप्तिमा उल्लेख छ। शुक्रबार बरहथवा नगरपालिकाको कार्यालय अगाडि प्रहरी र प्रदर्शनकारीबीच झडप हुँदा एक जनाको मृत्यु भएको छ। मृत्यु हुनेमा स्थानीय ३२ वर्षीय जयशंकर साह रहेको प्रहरीले जानकारी दिएको छ।"
जनकपुरधामअयोध्या भार यात्रा वीरगन्जबाट अयोध्याका लागि प्रस्थान,"वीरगन्ज : भारतको अयोध्यामा नवनिर्मित राममन्दिरको प्राण प्रतिष्ठाका लागि जनकपुरबाट आइपुगेको जनकपुरधामअयोध्या भार यात्रा शुक्रबार अयोध्या प्रस्थान गरेको छ। अयोध्यामा नवनिर्मित राम मन्दिरमा प्राण प्रतिष्ठाका लागि जनकपुरबाट जानकी मन्दिरका महन्त रामरोशन दासको नेतृत्वमा वीरगन्जमा बिहीबार बेलुकी आइपुगेको टोलीलाई वीरगन्ज महानगरपालिकाका मेयर राजेशमान सिंहले स्वागत गरेका थिए। त्यस अवसरमा मधेस प्रदेशका नेपाल प्रहरीका प्रहरी नायब महानिरीक्षक जनक भट्टराई, सशस्त्र प्रहरी नायब महानिरीक्षक दिपेन्द्र शाह, वीरगन्ज महानगरपालिकाका सद्भावना दूत अशोक वैद्य लगायतले यात्रामा सहभागीहरूलाई माला र खादाले स्वागत गरेका थिए। शुक्रबार बिहान उक्त यात्रा वीरगन्जबाट रक्सौल हुँदै अयोध्याका लागि प्रस्थान गरेको हो। वीरगन्जको आदर्शनगरस्थित राणीसती अतिथिसदनबाट निस्किएको यात्रालाई मेयर सिंहले मितेरी पुलसम्म पुगेर बिदाइ गरेका थिए। शुक्रबार बिहान वीरगन्जबाट प्रस्थान गरेको यात्रा भारतको गोरखपुर हुँदै शुक्रबार नै रातिसम्म अयोध्या पुग्ने बताइएको छ। अयोध्यामा नवनिर्मित राममन्दिरमा जनवरी २२ तारिखमा हुने प्राणप्रतिष्ठा र उद्घाटनका लागि नेपालको जनकपुरबाट वीरगन्ज हुँदै प्रस्थान गरेको भार (कोसेली) सहितको यात्रामा चाँदीको धनुष , तीर,चरण पादुका, मिठाइका विभिन्न परिकार, आभुषण, लुगाकपडा पाहुरमा विभिन्न प्रकारका कपडा, आभूषण लगायतका सामग्री समावेश छन्।"
श्रीराम मन्दिरको प्राण प्रतिष्ठाको विशेष पूजा नेपाली पूजारीले गर्ने,"काठमाडौं : भारतको अयोध्यास्थित श्रीराम मन्दिरको प्राण प्रतिष्ठाको विशेष पूजा नेपाली पूजारीले गर्ने भएका छन्। श्रीराम जन्भूमि तीर्थ क्षेत्रले विशेष पूजाका लागि नेपालका विशेष पूजारीलाई निम्ता गरेको बताएको छ। श्रीराम जन्भूमि तीर्थ क्षेत्रका महामन्त्री चम्पत रायले विशेष पूजाका लागि नेपाली पूजारी आचार्य दुर्गाप्रसाद गौतमलाई निम्ता गरेको बताए। आचार्य गौतम झापाको मेचीनगर निवासी हुन्। महामन्त्री रायका अनुसार विशेष पूजा जनवरी १६ (माघ २)मा सुरू हुँदैछ। उक्त विशेष पूजा २२ जनवरी (माघ ८) सम्म चल्नेछ। श्रीराम जन्मभूमि मन्दिरको शिलान्यास भारतीय प्रधानमन्त्री नरेन्द्र मोदीले गर्दैछन्। आचार्य गौतमले प्रधानमन्त्री मोदीलाई वैदिक मन्त्रोच्चारसहित शिलान्यास गराउने कार्यक्रम रहेको महामन्त्री रायले बताए। आचार्य गौतमले श्रीराम मन्दिरको प्राण प्रतिष्ठाको विशेष पूजाका लागि आफूलाई निम्तो आएको बताए। उनले भारतबाट विशेष निम्तो पाउनु गौरवको विषय भएको बताए। 'भारतको प्रधानमन्त्रीलाई पूजाको विधिबाट शिलान्यास गराउनु मेरो लागि सौभाग्यको कुरा हो,' उनले भने। उनले मन्दिरको निर्माणपछि मूर्ति प्राण प्रतिष्ठामा पनि निम्तो आएको बताए। यस खालको निम्तो देशकै लागि गौरवको विषय भएको उनले बताए। प्राण प्रतिष्ठा समारोहमा सहभागी हुन नेपालका विभिन्न सम्मानित सन्त र धार्मिक संगठनका प्रमुखहरूलाई निम्तो दिइएको महामन्त्री रायले बताए। विश्व हिन्दू परिषद् नेपालका महासचिव जितेन्द्र सिंहले नेपालबाट झण्डै ३०३५ जना साधुसन्त प्राण प्रतिष्ठामा सहभागी हुने बताए।"
आत्मनिर्भर बन्दै ताप्लेजुङका महिला,"ताप्लेजुङ : ताप्लेजुङका ग्रामीण क्षेत्रका महिला आत्मनिर्भर बन्नका लागि स्रोत र सीपको खोजी गर्न थालेका छन्। विभिन्न तालिममा सहभागी भएर सीप सिकेसँगै आत्मनिर्भर बन्दै गएका हुन्। आफूले सिकेका सीपले आफूसँगै अरूलाई पनि रोजगारी सिर्जना गर्न सकिने यहाँका महिलाको भनाइ छ। उद्यमी बन्न चाहने महिलालाई विभिन्न संघसंस्था तथा स्थानीय तहले आवश्यक सीपका लागि तालिम दिनुका साथै उद्योग स्थापना गर्नका लागि आवश्यक सामग्री अनुदानमा उपलब्ध गराएर गाउँगाउँमा महिलालाई प्रोत्साहन गर्दै आएका छन्। हिमाली संरक्षण मञ्च ताप्लेजुङको आयोजना, फुङ्लिङ नगरपालिका१० वडाको समन्वय तथा रेड पाण्डा नेटवर्क, फुङ्लिङ नगरपालिका र घरेलु तथा साना उद्योग ताप्लेजुङको आर्थिक सहयोगमा दुई महिने अल्लो प्रशोधन तथा कपडा उत्पादन तालिम बिहीबार सम्पन्न भएको छ। फुङ्लिङ१० फुरुम्बु गाउँका महिलालाई आत्मनिर्भर बनाउने उद्देश्यले तालिम सञ्चालन गरिएको हिमाली संरक्षण मञ्चले जनाएको छ। फुङ्लिङ नगरपालिकाका प्रमुख अमिर मादेनले तालिममा सिकेका सीपको प्रमाणपत्र सिरानी बनाएर थन्क्याएर नबस्न अनुरोध गरे। नगरपालिकाको लगानी र सहभागीको समय खर्च भएकाले उद्यम सुरु गर्न आवश्यक रहेको उनको भनाइ थियो। नगरप्रमुख मादेनले भने, तालिम दियौँ। अब उद्यम सुरु गरौं। स्थानीय सरकार सयहोग गर्न तयार छ। जङ्गलमा कुहिएर खेर जाने अल्लोबाट धागो तथा कपडा उत्पादन गरेर आम्दानी गर्नुपर्ने भन्दै उद्यम गर्न चाहनेलाई नगरपालिकाले सहयोग गर्ने उनले जानकारी दिए। जिल्ला समन्वय समितिका उपप्रमुख कृष्ण लिङखिमले अल्लो नामी र दामी भएकाले उद्यमका रुपमा अगाडि बढाउनुपर्ने बताए। खेती नै नगरी अल्लो पर्याप्त उत्पादन भइरहेको भन्दै व्यावसायिक रुपमा अल्लो उत्पादन गर्नुपर्ने घरेलु तथा साना उद्योग महासंघ जिल्ला अध्यक्ष राजेन्द्र भारतीले बताए। अल्लो उत्पादन गरेर आम्दानी गर्न सक्नुपर्ने भन्दै उनले उद्यमीलाई महासंघले सहयोग गर्ने प्रतिबद्ध व्यक्त गरे। उनका अनुसार महासंघले जिल्ला, प्रदेश र संघसम्म आयोजना हुने कार्यक्रममा जिल्लाको उत्पादनको बजारीकरण गर्ने गरेको छ। घरेलु तथा साना उद्योग कार्यालयका प्रमुख युवराज घोसाईका अनुसार सामुदायिक तथा सरकारी वन क्षेत्रमा अल्लो पाइने भएकाले सम्बन्धित निकायसँग समन्वय गरेर अगाडि बढ्न सकिने बताए। उद्यमी मिलेर उद्योग दर्ता गरी व्यावसाय सुरु गर्न उनले आग्रह गरे। सरकारी मान्यता प्राप्त गरेसँगै बजेट र तालिम दिन सहज हुने उनको भनाइ थियो। अल्लोको गुणस्तरीय कपडा उत्पादन गर्न सके बजार अभाव छैन, उनले भने। डिभिजन वन कार्यालयका प्रमुख बद्रीप्रसाद शाहका अनुसार वनमा पाइने अल्लो संकलन गर्न सके राज्य र उद्यमीलाई लाभ पुग्छ। उनले भने, कानुनबमोजिम अल्लो संकलन गर्न सक्छौं। सहकार्य गर्न तयार छौँ। सिकेको सीप व्यवहारमा लागू गर्न हिमाली संरक्षण मञ्चका अध्यक्ष चन्द्रमणि लिम्बूले तालिममा सहभागीलाई आग्रह गरे। उनले भने, सीप सिक्न मरिहत्ते गर्छौं। व्यवहारमा लागू गर्न चुक्छौँ। आशा छ, अब त्यो हुन्न। तालिममा सहभागीमध्ये चन्द्रकुमारी लिम्बूले भनिन्, धागो काट्न र बुन्न हामी सक्षम छौँ। भविष्यमा गुणस्तरीय मेसिन पाउने आशा गरेका छौँ। सहभागीले अल्लोमा बुटिक भर्ने, लोगो लगाउने र नाम लेख्ने किसिमको तालिम आश गरेका छन्। लिम्बूले थपिन्, हामीमा धेरै लगानी छ। मेसिनमा उत्तिकै लगानी छ। त्यही भएर मेसिनको अपेक्षा गरेका छौँ। प्रशिक्षक आशा आङवुहाङ लिम्बूले आफूले जानेजत्तिकै सीप सहभागीलाई सिकाइएको बताइन्। तालिमसँगै अब बजारीकरणका लागि सहयोग हुनुपर्ने खाँचो औँल्याइएको छ। संरक्षण मञ्चका कार्यकारी निर्देशक रमेश राईले तालिममा सहभागीलाई आगामी वर्ष तालिमका साथै मेसिन उपलब्ध गराउने योजना रहेको बताए। उनका अनुसार अल्लोको नर्सरी तयार गर्ने, तान बनाउने तथा वितरण गर्ने र बजार व्यवस्थापनलगायत कार्यक्रम छ। जिल्लाका अन्य स्थानीय तहबाट पनि तालिमको माग आइरहेकाले यसलाई निरन्तरता दिइने राईले बताए। उनका अनुसार झोला, टोपी, गलबन्दी, रुमाल र विभिन्न सामग्री उत्पादन गर्ने संस्थाले योजना बनाएको छ। कार्यक्रमका अध्यक्ष तथा फुङ्लिङ नगरपालिका१० फुरुम्बुका वडाअध्यक्ष सन्तोष लिम्बूले वडावासीले लिएको सीपअनुसारको उद्यम गर्न सहयोग गर्ने बताए। फुरुम्बुमा दुई महिने (असोज २५पुस १९) अल्लो प्रशोधन तथा कपडा बुनाइ सीप विकास तालिम आयोजना गरिएको थियो। उक्त तालिममा १६ जनाको सहभागिता थियो। तालिममा बोइलिङ मेसिन (पकाउने भाडा), बिटिङ मेसिन (कुट्ने मेसिन), रुवा बनाउने हेकल मेसिन र चर्खा उपलब्ध गराएको छ।"
"घट्न थाले छिमेकी, हराउँदै गाउँको रौनक","म्याग्दी : झ्यालको पर्दा उघारी उत्तरतर्फ हेर्दा सेता हिमाल मुसुक्क मुस्कुराएजस्ता देखिन्छन्। चराहरूको चिरचिराहटसँगै खेतबारीमा गहुँ र तोरीको हरियोपहेँलो दृश्यले मनलाई रोमाञ्चक बनाउँछ। आँगन र करेसामा बोटैभरि पहेँलै भएर फलेका रसिला सुन्तला, दिउँसोको पाहारिलो घाममा बसेर खाँदै म्याग्दीको बेनी नगरपालिका३ का ६९ वर्षीय डेकबहादुर पुनले गाउँको रौनक हराउँदै गएको कुरा सुनाउँदा झट्ट पत्याउन सकिँदैन। विगत एक दशकयता म्याग्दीमा बसाइँसराइका क्रम बढ्दै गएपछि पुनजस्तै धेरै जीवनको उत्तरार्धमा पुगेका ज्येष्ठ नागरिकका छिमेकी घट्दै गएका छन्। म्याग्दीको ग्रामीण क्षेत्रमा वैदेशिक रोजगारी, सेवा सुविधा तथा शिक्षाका लागि ठूला सहर र जिल्ला बाहिर बसाइँ सर्नेको संख्या ह्वात्तै बढेपछि ग्रामीण क्षेत्र खाली हुँदै गएका हुन्। जिल्लाका ग्रामीण क्षेत्रसम्म विकास र पूर्वाधारको पहुँच पुगे पनि शिक्षा, रोजगारी तथा अन्य विभिन्न कारणले सहरबजारमा झर्नेको संख्या नरोकिएपछि ग्रामीण बस्तीमा प्रयोगविहीन अवस्थामा रहेका पुराना घर जीर्ण बन्दै गएका छन् जनसंख्या वृद्धिदर ऋणात्मक हुने अवस्थामा पुगेको छ। २०६८ सालमा एक घर परिवारभित्र ४०९ जना रहेकामा केन्द्रीय तथ्यांक विभागले सार्वजनिक गरेको नेपालको जनगणना २०७८ को प्रारम्भिक नतिजामा ३६७ मात्र बस्ने गरेको देखिन्छ। ग्रामीण क्षेत्रबाट सुविधाको खोजीमा बाहिरिनेको संख्या उकालो लागेको जनगणना कार्यालय म्याग्दीले जनाएको छ। जिल्लाका छवटै स्थानीय तहमा विसं २०६८ को जनगणनाअनुसार जनसंख्या कमी रहेको देखिन्छ। म्याग्दीबाट भारतसहित तेस्रो मुलुकमा विदेशिनेको संख्या १० हजार सात सय १३ रहेको छ। जसमा पुरुष आठ हजार आठ सय ४३ र महिला एक हजार आठ सय ७० रहेका छन्। २५ हजार तीन सय ७४ घरधुरी, २९ हजार दुई ४२ परिवारको बसोबास छ। ९५८७ लैंगिक अनुपात, औसत परिवारको आकार ३६७ र जनघनत्व ४७ रहेको जनाइएको छ। जिल्लाको कूल जनसंख्याको घरपरिवारमा अनुपस्थित अर्थात् विदेशमा अक्सर बसोबास गर्नेहरू ०४९ प्रतिशत रहेको छ। सुविधाको खोजीमा गाउँका अलि हुनेखानेहरू बसाइँसराइ गरेर सहर केन्द्रित हुन थालेपछि ग्रामीण बस्तीमा बसोबास गर्ने पातलिँदै गएका रघुगंगा गाउँपालिकाका अध्यक्ष भवबहादुर भण्डारीले बताए। 'घर संरक्षणको अभावमा खाली हुँदा खेतबारी बाँझोमा परिणत भएको छ। संघीयताले पनि गाउँ फर्किने वातावरण बनाउन सकेन', उनले भने। भण्डारीले शिक्षित र आर्थिक रुपमा सम्पन्न मात्रै नभई आर्थिक अवस्था कमजोर भएका परिवारसमेत गाउँबाट विस्थापित हुन थालेकामा चिन्ता व्यक्त गरे। संघीय व्यवस्था लागू भएपछि गाउँघरमै सरकारी सुविधासहित शिक्षा, स्वास्थ्यलगायत आधारभूत आवश्यकताले ग्रामीण बसाइँलाई आकर्षित गर्न नसकेको उनको भनाइ थियो। 'बसाइँ सराइका कारण ग्रामीण क्षेत्रका विद्यालयमा विद्यार्थीको संख्या कम छ। गाउँमा उत्पादन भएका वस्तु सहरमा बिक्री हुने भएकाले खाद्यान्न र कृषिजन्य वस्तुसमेत बजारबाट आयात गर्नुपर्ने अवस्था छ। युवा विदेशमा छन्। अशक्त वृद्धवृद्धाको सेवा गर्नेहरूको समेत कमी छ', मंगला गाउँपालिकाका अध्यक्ष सतप्रसाद रोकाले भने। उनले गाउँमै रोजगारीका लागि स्थानीय तहबाट विभिन्न योजना सञ्चालन गरे पनि आम्दानीको हिसाबले सन्तुष्ट हुने अवस्था नभएकाले युवा सहर बजार र विदेश जाने गरेका बताए। बसाइँसराइका कारण गाउँबस्ती पातलिँदै जान थालेपछि बिरानो बन्दै गएको जनप्रतिनिधिको भनाइ छ। म्याग्दीमा २०६८ सालको जनगणनाअनुसार एक लाख १३ हजार छ सय ४१ जनसंख्या रहेकामा २०७८ को प्रारम्भिक नतिजामा एक लाख सात हजार तीन सय ७२ रहेको छ। यहाँका छवटै स्थानीय तहका अधिकांश गाउँमा २०७७ सालमै मोटरबाटो पुगेको छ। धवलागिरि गाउँपालिका१ मा पर्ने गुर्जाबाहेक जिल्लाका अरू ३९ वडामा मोटरबाटोका साथै बिजुली पनि पुगेको छ। खानेपानीका धारा घरघरमा पुगेका छन्। टेलिफोन टावर, विद्यालय, सबै वडामा स्वास्थ्य चौकी बनेका छन्। विकास गाउँमा पुगे पनि गाउँबाट धमाधम बसाइँ सर्नेको संख्या पनि बढ्दै गएको मालिका६ का वीरबहादुर सिउथानीले बताए। स्थानीय, प्रदेश तथा संघ सरकारले बसाइँसराइ रोक्न विशेष योजना सञ्चालन गर्नुपर्नेमा उनले जोड दिए। युवालाई गाउँमै स्वरोजगार बनाउने कार्यक्रम सञ्चालन गर्नुपर्ने उनको भनाइ थियो। जिल्लामा बसाइँसराइलाई कम गर्न कृषि, उद्योग, पर्यटन, पशुपालन, नगदे बाली लगायतलाई प्राथमिकता दिने स्थानीय पालिकाले जनाएका छन्। बसाइँसराइ निरन्तर प्रक्रिया भए पनि पछिल्लो समय वैदेशिक रोजगारी, बढ्दो सहरीकरण, सेवासुविधाको उपलब्धता, अर्थतन्त्रको क्रमिक संरचनात्मक परिवर्तन, सुरक्षालगायत विविध कारणले आन्तरिक बसाइँसराइको संख्या बढ्दै गएको छ। रासस"
भूकम्पपीडितलाई नगरपालिकाको ५ लाख सहयोग,वीरेन्द्रनगर : कालिकोटको खाँडाचक्र नगरपालिकाले भूकम्प प्रभावित जिल्ला जाजरकोट र रुकुमपश्चिमका भूकम्प पीडितलाई ५ लाख सहयोग गरेको छ। खाँडाचक्र नगरपालिका प्रमुख कमलबहादुर शाही र उपप्रमुख गणेशबहादुर शाहीले भूकम्पपीडित नागरिकलाई सहयोग गर्न नगरपालिकाको तर्फबाट ५ लाखको चेक शुक्रबार कर्णाली प्रदेशका मुख्यमन्त्री राजकुमार शर्मालाई हस्तान्तरण गरेका हुन्। चेक हस्तान्तरण गर्दै नगरप्रमुख कमलबहादुर शाहीले भूकम्प प्रभावित नागरिकलाई राहत तथा पुनर्निर्माणका लागि एकद्वार प्रणालीबाट गर्न आफूहरूले नगरपालिकाले दिने राहत रकम मुख्यमन्त्री विपद् कोषमार्फत वितरण होस् भन्ने उद्देश्यले मुख्यमन्त्रीलाई चेक हस्तान्तरण गरेको बताए।
डोल्पाको दुनैमा तीन महिने अभियानको समीक्षा,"डोल्पा : हिमाली जिल्ला डोल्पाको दुनैमा नेकपा माओवादी केन्द्रको तीन महिने अभियानको समीक्षा गरिएको छ। पार्टीको विशेष रूपान्तरण अन्तर्गतको घर घरमा माओवादी जनजनमा माओवादी भन्ने नाराका साथ सञ्चालन भएको अभियानको विशेष समीक्षा गरिएको हो। कार्यक्रममा बोल्दै माओवादीका नेताहरूले अभियानले डोल्पामा सकारात्मक प्रभाव पारेको र यसलाई जिल्ला नेतृत्वले अघिपछि पनि निरन्तरता दिनुपर्ने बताए। राष्ट्रिय सभा सदस्य तथा अभियानका इन्चार्ज नरबहादुर विष्टले माथिल्लो डोल्पामा हिमाली सहर निर्माण तथा रारादेखि फोक्सुन्डो ताल हुँदै मुस्ताङसम्मको हिमाली लोक मार्गको विकास गर्न पार्टी पङ्क्ति लागिपरेको बताए। पार्टीका स्थायी कमिटी सदस्य कालीबहादुर मल्लले माओवादी पार्टीप्रति लागेका दागहरू अभियानले सकेसम्म पखालेको बताए। समीक्षा कार्यक्रममा जिल्ला पार्टी संयोजक धर्म जित बोहोरा, केन्दीय सदस्य तथा कर्णाली प्रदेश उपाध्यक्ष ढक वीर राणा, केन्द्रीय सदस्य काली चलाउने, केन्द्रीय सदस्य युवराज आचार्य र प्रदेशसभा सदस्य तथा पूर्व मन्त्री वीरबहादुर शाही लगायतका नेता कार्यकर्ताको उपस्थिति रहेको थियो। जिल्ला पार्टी सचिव दत्तबहादुर शाहीले सञ्चालन गरेको कार्यक्रममा जिल्लाभरिका नेता कार्यकर्ताको सहभागी रहेको थियो।"
नक्कली नम्बर प्लेट भएका पिकअप र मोटरसाइकल भन्सारलाई बुझाइयो,"झापा : झापामा नक्कली नम्बर प्लेट लगाएर चलाइरहेका चोरीका एउटा बोलेरो पिकअप र ६ वटा मोटरसाइकल नियन्त्रणमा प्रहरीले लिएको छ। नियन्त्रणमा लिएका ती सवारी साधनहरूलाई मेची भन्सार कार्यालय काँकडभिट्टा बुझाइसकेको जिल्ला प्रहरी कार्यालय झापाले जनाएको छ। पिकअपलाई १३ लाख र मोटरसाइकलहरूलाई ६ लाख गरी १९ लाख रुपैयाँ मूल्यांकन तोकेर भन्सार बुझाइसकेको प्रहरीले जनाएको छ। चोरीका सवारीसाधनमा नक्कली नम्बर प्लेट लगाएर जिल्ला विभिन्न स्थानमा चलिरहेको सूचना प्राप्त भएपछि झापा प्रहरीले त्यसतर्फ सक्रियता बढाएको थियो। प्रहरीले विशेष सूचनाका आधारमा दमकबाट मे १ च २१७५ नम्बर भएको पिकअप नियन्त्रणमा लिएको थियो। त्यस्तै भद्रपुर लगायतका राजमार्गका विभिन्न स्थानबाट मे २ प १६५७ नम्बरको अपाची, को १३ प ३१५२ नम्बरको पल्सर, को ६ प ४५७८ नम्बरको पल्सर, मे ६ प १७७३ नम्बरको सुपर स्प्लेण्डर, मे ७ प ७०३४ नम्बरको पल्सर र मे ११ प ६३३९ नम्बरको पल्सर मोटरसाइकल नियन्त्रणमा लिएको थियो। ती साधनहरूमा उल्लेख भएका नम्बर प्लेट अन्य व्यक्तिको नाम दर्ता रहेको यातायात कार्यालयबाट खुलेपछि आवश्यक कारबाहीका लागि भन्सार बुझाएको प्रहरी कार्यालय झापाका प्रहरी निरीक्षक ढुण्डिराज गिरीले जानकारी दिए।"
भीमफेदीकुलेखानीदक्षिकाली सडकखण्ड चैत ३० गतेसम्म बन्द,मकवानपुर : बागमती प्रदेशको राजधानी हेटौँडाबाट सङ्घीय राजधानी काठमाडौं जोड्ने छोटो दूरीको सडकखण्ड भीमफेदीदक्षिणकाली खण्डमा आजदेखि सवारी आवागमन बन्द गरिएको छ। दक्षिणकाली नगरपालिकाअन्तर्गत पर्ने सो खण्डमा आजदेखि सडक स्तरोन्नतिको काम सुरु हुने भएकाले आगामी चैत ३० गतेसम्म सडक बन्द रहने भएकाले सो मार्ग हुँदै यात्रा गर्ने यात्रुले वैकल्पिक मार्गको प्रयोग गर्न जिल्ला प्रहरी कार्यालय मकवानपुरले आग्रह गरेको छ। हाल काठमाडौँसम्म यात्रा गर्नका लागि कुलेखानीचित्लाङ हुँदै काठमाडौँ पुग्ने बाटो र कान्तिलोकपथ खुला रहेको मकवानपुरका प्रहरी प्रवक्ता लक्ष्मी भण्डारीले जानकारी दिए। उनका अनुसार नारायणगढ मुग्लिन सडकखण्ड हुँदै पनि काठमाडौँ जान सकिनेछ।
"चेतन अयडीको हत्या अभियोग लागेका ६ जना छुटे, आदेशप्रति परिवारको असन्तुष्टि","बाजुरा : अनेरास्ववियुका केन्द्रीय सचिवालय सदस्य तथा सुदूरपश्चिम विश्वविद्यालय अध्यक्ष समेत रहेका विद्यार्थी नेता चेतन अयडीको हत्या अभियोगमा पक्राउ परेका ६ जना छुटेका छन्। पुर्पक्ष लागि कारागारमा रहेका ६ जना सर्वोच्च अदालतको आदेशपछि छुटेका हुन्। उच्च अदालत दिपायलले समेत सदर गरेको पुर्पक्षका लागि कारागार चलान गर्ने जिल्ला अदालतको आदेश बदर गर्दै बिहीबार सर्वोच्च अदालतले साधारण तारेखमा छाड्न आदेश दिएपछि शुक्रबार उनीहरू छुटेका छन्। जिल्ला प्रहरी कार्यालय बाजुराका प्रमुख प्रहरी नायब उपरीक्षक(डीएसपी) कवीन्द्र बोहराले सर्वोच्च अदालतको आदेशपछि पुर्पक्षमा कारागारमा रहेका त्रिवेणी नगरपालिका७ का वडाध्यक्ष जुद्धबहादुर अयडी सहितका ६ जना शुक्रबार छुटेको जानकारी दिएका छन्। डीएसपी बोहोराका अनुसार सर्वोच्चको आदेशअनुसार जिल्ला कारागार बाजुरामा रहेका चक्रबहादुर अयडी, बिनोदबहादुर अयडी, भूपाल अयडी, रनसिंह बहादुर अयडी र अछाम कारागारमा रहेकी रुपा चौधरी अयडी छुटेका छन्। धनराज थापा, जंग भन्ने शेरबहादुर अयडी, खेमराज अयडी र सागर अयडीलाई मात्र थुनामा राख्नुपर्ने सर्वोच्चले भनेको छ। उक्त हत्याकाण्डमा जिल्ला अदालत बाजुरामा २४ जनाविरुद्ध मुद्दा दायर भएको थियो। पक्राउ परेका ११ जना सबैलाई जिल्ला अदालत बाजुरा र उच्च अदालत दिपायलले पुर्पक्षका लागि थुनामा पठाउने आदेश दिएका थिए। अनेरास्ववियु सुदूरपश्चिम विश्वविद्यालय केन्द्रीय कमिटीका संयोजक समेत रहेका अयडीको हत्या आरोपमा पक्राउ परेका वडाध्यक्षसहित ६ जनालाई जिल्ला अदालत बाजुराले २०७९ पुस ५ गते पुर्पक्षका लागि कारागार चलान गर्ने आदेश दिएको थियो। उनीहरूले जिल्ला अदालतको आदेश बदर गर्न माग गर्दै उच्च अदालत दिपायलमा पुनरावेदन गरेको भए पनि गत साउन २५ गते उच्च अदालतले जिल्लाकै आदेश सदर गरिदिएको थियो। तर सर्वोच्च अदालतका न्यायाधिशद्वय प्रकाशमानसिंह राउत र अब्दुल अजिज मुसलमानको संयुक्त इजलासले बिहीबार उच्च अदालतले समेत सदर गरेको आदेश बदर गर्दै साधारण तारेखमा राखेर मुद्दाको पुर्पक्ष गर्नू भन्ने आदेश दिएको छ। २०७९ मंसिर ४ गते भएको प्रदेशसभा र प्रतिनिधिसभाको निर्वाचनका क्रममा त्रिवेणी नगरपालिका७ को नाटेश्वरी मतदान केन्द्रमा भएको विवादलाई लिएर अयडीमाथि कुटपिट गर्दा उनको मृत्यु भएको थियो। मतदानका क्रममा भएको विवादलाई लिएर कांग्रेसका कार्यकर्ताले कुटपिट गरेपछि उपचारका क्रममा मृत्यु भएको एमालेको आरोप लगाउँदै आएको छ। मतदान सकेर घर फर्किएका अयडी माथि राति घरमै आक्रमण गरेर कुटपिट गरिएको थियो। मतदानकै क्रममा भएको विवादलाई लिएर प्रहरीले गोली चलाउदा कांग्रेस कार्यकर्ता सञ्जित अयडीको मृत्यु भएको थियो। विवादपछि मतदान स्थगित भएको उक्त केन्द्रमा पुनः मतदान भएको थियो। सर्वोच्चको आदेशप्रति परिवारको असन्तुष्टि, गाउँमा त्रास चेतन अयडी हत्या अभियोगमा पक्राउ परी पुर्पक्षमा कारागार चलान गरिएकाहरूलाई छाड्न सर्वोच्च अदालतले दिएको आदेशप्रति मृतकको परिवारले असन्तुष्टि व्यक्त गरेको छ। कानुन माथि विश्वास गरेर न्यायको लडाइँ लडिरहेका बेला सर्वोच्च अदालतले दिएको आदेशले चिन्तित र भयभित बनाएको मृतकका भाइ मिलन अयडी बताए। घरभित्रबाट तानेर मेरो दाजुको क्रुर तरिकाले हत्या गरिएको थियो। त्यो भन्दा ठूलो आज सर्वोच्च अदालतको कानुनको हत्या भएको छ। यो फैसलाले गाउँमा आतंक, डर र त्रास फैलिएको छ, दाजुको हत्या हुने समय धेरैले बदला लिनुपर्छ भन्नुहुन्थ्यो। तर मैले कानुनमा विश्वास गर्नुपर्छ। दाजुको हत्यारालाई सजायको दायरामा ल्याउनुपर्छ भनेर रोकेको थिए आज यस्तो भयो। उनका बुवा गगनले क्रुर तरिकाले १४१५ जना मिलेर हत्या गरेको भिडियो सर्वोच्च अदालतको इजलासमा देखाउँदा समेत न्यायाधीशले बेवास्ता गरेको गुनासो गरेका छन्। सर्वोच्चको फैसलाले द्वन्द्व भड्काउने काम गरेको बताउने उनी अब हुने दुर्घटनाको जिम्मेवारी राज्यले लिनुपर्ने बताए। छोराको हत्या गर्ने बेलाको भिडियो क्लीप पेन ड्राइभमा राखेर हाम्रा वकिल मार्फत सर्वोच्चको इजलासमा न्यायाधीशलाई दिए तर उहाँहरूले हेर्न मान्नु भएन, अयडीले भने, प्रमाण पेश गर्ने अवसर समेत दिइएन। द्वन्द्व भड्काउने काम गरिएको छ। अब चुप लागेर बस्ने अवस्था छैन। अब हुने सम्भावित क्षतिको जिम्मा जिम्मेवारी राज्यले लिनुपर्छ। अनेरास्ववियुद्वारा देशभर बिरोध प्रर्दशन जिल्ला अदालत बाजुरा र उच्च अदालत दिपायलले घटनामा संलग्न देखिएका भन्दै पुर्पक्षका लागि थुनामा पठाएका अभियुक्तहरूलाई सर्वोच्चले साधारण तारेखमा छाडिदिएपछि पीडित पक्षले असन्तोष प्रकट गरेको छ। पीडितका बुवा गगन अयडी भन्छन्, मेरो छोरो दोस्रो पटक मारियो। भिडिओमा प्रत्यक्ष देखिएका व्यक्तिलाई पनि साधारण तारेखमा छाडेर सर्वोच्चले अन्याय गरेको छ। सर्वोच्चको निर्णयप्रति अहिले चौतर्फी विरोध भइरहेको छ। सोही आदेशका बिरुद्ध आज नेकपा एमाले निकट विद्यार्थी संगठन अनेरास्ववियुले बाजुरा लगायत देशभर एकै साथ विरोध प्रदर्शन गर्ने जनाएको छ। हिजो मात्रै सर्वोच्चको आदेश आएपछि सत्ताको आडमा पीडित परिवारमाथि थप पीडा थप्ने काम गरेको भन्दै अनेरास्ववियुले देशभर प्रदर्शन गर्ने भएको हो। शुक्रबार बेलुका अनेरास्ववियुले देशभर प्रदर्शन गर्न लागेको अनेरास्ववियुले जनाएको छ।"
चालु आर्थिक वर्षभित्रै भेरीकरिडोर कालोपत्रेका लागि ठेक्का खुलाइने,डोल्पा : भेरी करिडोर सडकको तल्नुदुनै हुँदै ल्यासीक्यापसम्म कालोपत्रेका लागि दुई अर्ब बजेटको स्रोत सुनिश्चितता अन्तिम चरणमा पुगेको छ। चालु आर्थिक वर्षभित्रमा ठेक्का खुलाउने गरी अर्थ मन्त्रालयले उक्त रकम बराबरको स्रोत सुनिश्चित गर्न लागेको हो। डोल्पाली जनताको भविष्य रेखासँग जोडिएको भेरी करिडोर कालोपत्रेका लागि सम्पूर्ण पहल भइसकेकाले आगामी माघ महिनाभित्र स्रोत सुनिश्चित हुने सांसद धनबहादुर बुढाले बताए। यस विषयमा सांसद बुढा र भेरी करिडोर कार्यालय जाजरकोटका प्रमुख सुजन अधिकारीसँग काठमाडौंमा छलफल समेत भएको छ। स्रोत सुनिश्चित हुने बित्तिकै ठेक्का खुलाएर कालोपत्रेको काम सुरु हुने कार्यालय प्रमुख अधिकारीले जानकारी दिए। प्रत्येक वर्षमा चरणबद्ध रूपमा काम हुने भएकाले उक्त रकमबाट तल्नुदेखि त्रिपुराकोटसम्म कालोपत्रे गर्न पुग्ने उनको भनाइ छ। तल्नुबगरदेखि दुनैसम्म वातावरणीय प्रभाव मूल्यांकनको काम अन्तिम चरणमा पुग्नुको साथै चुँ गार्डदेखि त्रिपुराकोटसम्मको दुई किलोमिटर सडक शेफोक्सुन्डो राष्ट्रिय निकुञ्जको मध्यवर्ती क्षेत्रमा पर्ने भएकाले त्यसका लागि पनि राष्ट्रिय निकुञ्ज विभागको सहमति आवश्यक रहेको अधिकारीले बताए।स्रोत सुनिश्चित भएर काम सुरु भएको चार वर्षभित्रमा दुनैसम्म सडक कालोपत्रे लक्ष्य राखिएको उनको भनाइ छ।
होटलमा काम गर्न रुस पुगेका शंकरलाई जब सेनामा भर्ति हुन ल्याइएको भनियो,"काठमाडौं : बेरोजगारीले थलिएपछि शंकर कार्कीले वैदेशिक रोजगारीमा जाने सोँच बनाए। तर, कुन देश जाने भनेर उनी अलमलमा परे। निकै दिनपछि उनी दलालको सम्पर्कमा आए। दलालले उनलाई आकर्षक तलबको लोभ देखाए। पछिल्लो समय नेपाली युवाहरू रुसमा आकर्षक तलब पाइरहेको दलालहरूले शंकरलाई लालच देखाएका थिए। रुस पुगेर होटलमा काम गर्नुपर्ने र आकर्षक तलब पाइने लोभमा शंकर सजिलै परे। तलबको अगाडि उनले ६ लाख केही देखेनन्। दलालहरूले रुस पुग्न ६ लाख लाग्ने र सबै कागजपत्र आफूहरूले नै बनाइदिने आश्वासन दिएका थिए। एसएलसी पास गरेका शंकरको आवश्यक शैक्षिक डकुमेन्ट र अन्य कागजात दलालहरूले नै बनाइदिए। सबै कागजपत्र बनेपछि उनले अलास्का ट्राभ्लसबाट रुस जानका लागि प्रक्रिया थाले। केही समयपछि नै भिसा आएपछि उनी ६ लाख तिरेर रुस पुगे। युरोपजस्तो देश छिरेर केही ठूलै गर्ने सपना बुनेका शंकर रुस पुग्नेवित्तिकै छाँगाबाट खसेजस्तै भए, जब उनलाई लिन आएका एजेण्टले ८ सय डलर मागे। ती एजेण्टले रुसी सेनामा भर्तिका लागि ल्याइएको र त्यसका लागि अतिरिक्त ८ सय डलर तिर्ने बताएका थिए। ती एजेण्टको प्रस्ताव सुनेर उनी वाक्क भए, आफैंलाई धिक्कारे। ठूलै गिरोहको पञ्जामा फसेको चाल पाए। उनले रुसी सेनामा भर्ति हुने प्रस्ताव अस्वीकार गर्दै नेपाल फर्किए। अलस्का ट्राभल्समा गएर गुनासो पोखे। आफ्नो पैसा फिर्ता मागे। तर, न उनको गुनासो सुनियो, न उनले पैसा नै फिर्ता पाए। यही बीचमा रुसी सेनामा भर्ना भएका नेपालीहरूको मृत्यु भएको खबर सार्वजनिक भयो। सरकारले त्यसको पुष्टि गरेपछि बाल बाल बचेर स्वदेश फर्किन पाएकोमा शंकरले लामै सास फेरे। यसबीचमा प्रहरीले रुस पठाउने ठूलो गिरोहलाई पक्राउ गरेको थियो। शंकरले पनि आलस्का ट्राभलका सञ्चालकविरुद्ध प्रहरीमा उजुरी दिए। काठमाडौं उपत्यका अपराध अनुसन्धान कार्यालयले अलस्का ट्राभल्सका सञ्चालकद्वय अर्जुन श्रेष्ठ भनिने अर्जुन सुनार र शेखर राई बताउने शेरबहादुर राईलाई पक्राउ गरेको छ। उनीहरू माइतीघर र थापागाउँबाट पक्राउ परेका थिए। काठमाडौं उपत्यका अपराध अनुसन्धान कार्यालयका प्रहरी उपरीक्षक रवीन्द्र रेग्मीले पक्राउ परेका दुवै जनालाई आवश्यक कारबाहीको लागि जिल्ला प्रहरी परिसर टेकुमा बुझाइएको बताए। प्रहरीका अनुसार शंकरसँगै गएका राजन राई र विकास राई रुसी सेनामा भर्ति भएका छन्। प्रहरीले यसअघि रुस पठाउने पूर्वसुरक्षाकर्मी, मेनपावर, शैक्षिक परामर्श दिने कन्सल्टेन्सी सञ्चालकसहित १२ जनालाई पक्राउ गरेको थियो। पक्राउ पर्नेमा पूर्वसुरक्षाकर्मीसमेत रहेका उदयपुरका ४२ वर्षीय हरिबहादुर विश्वकर्मा, जोरपाटीका सन्तोष रोका, सिन्धुपाल्चोकको इन्द्रावती गाउँपालिकाका मनिष न्यौपाने, काठमाडौं१६ का रोजल महर्जन, बूढानीलकण्ठका क्षितिज गिरी, सिराहाका दिपेन परियार, काभ्रेका सुवास लामा र चितवनका गोकर्ण अर्याल छन्। त्यस्तै, ओखलढुंगाकी सुजाता दाहाल, लमजुङका ईश्वर अधिकारी बाराका सन्तोष नेपाल र दाङका द्रोण डाँगी पनि यो घटनामा संलग्न भएको आरोपमा पक्राउ परेका छन्। अवैध रूपमा नेपालीलाई रुस पठाउने प्रमुख एजेन्ट पूर्वसुरक्षाकर्मी भएको प्रहरी अनुसन्धानबाट खुलेको थियो। पूर्वसुरक्षाकर्मी विश्वकर्मा एक्लैले १८ जनालाई रुस पठाएका थिए। रुसी सेनामा भर्ती भएका १० नेपालीको मृत्यु रुसी सेनामा भर्ना भएका १० जना नेपालीको मृत्यु भएको छ। मृत्यु हुनेमा धादिङका राजकुमार गिरी, स्याङ्जाका हरिप्रसाद अर्याल, कैलालीका भरतबहादुर शाह, कुन्दन सिंह नागल, गोरखाका सन्दीप थपलिया, कपिलवस्तुका रुपक कार्की, कस्कीका देवान राई, स्याङ्जाका पितम कार्की, दोलखाका राजकुमार रोका र इलामका गंगाराज मोक्तान छन्। त्यस्तै चार जना नेपाली युक्रेनमा बन्दी बनाइएका छन्। बन्दी बनाइनेमा बर्दियाका विवेक खत्री, काभ्रेका सिद्धार्थ ढकाल, मोरङका विकास राई र रोल्पाका प्रतीक पनेरु रहेका छन्।"
"सर्लाहीमा प्रहरी र प्रदर्शनकारीबीच झडप, ३२ वर्षीय युवकको मृत्यु","सर्लाही : प्रहरी र प्रदर्शनकारीबीच झडप हुँदा सर्लाहीको बरहथवामा एक जनाको मृत्यु भएको छ। मृत्यु हुनेमा बरहथवा नगरपालिका वडा६ का ३२ वर्षीय जयशंकर साह रहेको सर्लाही प्रहरीले जानकारी दिएको छ। जिल्ला प्रहरी कार्यालयका प्रवक्ता दीपेन्द्र पंजियारका अनुसार मृतक साहको मृत्युको कारण खुलेको छैन। 'प्रदर्शनको क्रममा जयशंकर साहको मृत्यु भएको खुलेको छ। तर, के कारण मृत्यु भएको हो अनुसन्धान गर्दैछौं,' अन्नपूर्णसँग उनले भने। नगर अस्पताललाई प्रादेशिक अस्पताल बनाउने विषयमा बरहथवा नगरपालिकाका कार्यालय अगाडि शुक्रबार प्रदर्शन भएको हो। प्रदर्शनकारीले ढुंगामुढा गर्न थालेपछि प्रहरीले १३ राउन्ड गोली हवाई फायर गरेको थियो। भीडलाई नियन्त्रणमा लिन १९ राउन्ड अश्रुग्यास समेत प्रहार भएको डीएसपी पंजियारले बताए। प्रदर्शनकारीले भने साहको गोली लागेर मत्यु भएको दाबी गरेको छ।"
कमला नदीमा पुरुषको शव फेला,सिन्धुली : सिन्धुलीको दुधौली नगरपालिकास्थित कमला नदीमा एक पुरुषको शव फेला परेको छ। जिल्ला प्रहरी कार्यालय सिन्धुलीका प्रवक्ता चिरन्जीवि दाहालका अनुसार दुधौली नगरपालिका६ लालभित्ती स्थित कमला नदी किनारामा डुबेको अवस्थामा दुधौली नगरपालिका१ गिचिहानीका ५३ वर्षीय भीमनाथ अधिकारीको शव फेला परेको हो। शुक्रबार दिउँसो साढे तीन बजे खोलामा माछा मार्न पुगेका मानिसहरूले शव देखेपछि प्रहरीलाई खबर गरेका थिए। अधिकारी बिहीबार बेलुकीदेखि घरबाट बेपत्ता भएको परिवारले बताएका छन्। घटना बारे थप अनुसन्धान भइरहेको प्रहरीले जनाएको छ।
प्रहरी र अध्यागमनका कर्मचारीबीचको किचलो गृहमन्त्रीले मिलाए,"काठमाडौं : प्रहरी र त्रिभुवन अन्तराष्ट्रिय विमानस्थलस्थित अध्यागमनका कर्मचारीबीचको किचलो तत्कालका लागि साम्य भएको छ । प्रहरीले विभिन्न बहानामा दु:ख दिने नियतले अनुसन्धानअघि बढाएको भन्दै त्रिअवि अध्यागमनका कर्मचारीहरूले बुधबार झण्डैं डेढ घण्टा काममा अवरोध गरेका थिए । भिजिट भिसामा भइरहेको सेटिङका बारेमा प्रहरीले अहिले अनुसन्धान गरिरहेको छ । प्रहरीले भिजिट भिसामा सेटिङ गर्ने एकजना अध्यागमन अधिकृतलाई पक्राउ गरिसकेको छ । सोही आधारमा प्रहरीले अन्य अधिकृतमाथि समेत अनुसन्धान अघि बढाएपछि अध्यागमनका कर्मचारीहरू आतंकित बनेका थिए । सामूहिकरुपमा बढाएको अनुसन्धान रोक्नुपर्ने भन्दै त्रिअवि अध्यागमनका कर्मचारीहरूले माग राख्दै आएका थिए । त्रिअवि अध्यागमनका एक उच्च अधिकारीले भिजिट भिसामा प्रस्थान अनुमति दिने कर्मचारीहरुको नामावली गोप्य रुपमा प्रहरीलाई उपलब्ध गराएपछि त्यहाँ किचलो सुरू भएको थियो । प्रहरीले गरेको सामूहिक अनुसन्धान नरोकिए अध्यागमनका काममा अवरोध गर्ने चेतावनी दिएपछि गृहमन्त्री नारायणकाजी श्रेष्ठले सबै पक्षलाई राखेर छलफल गराएका हुन् । गृहमन्त्री श्रेष्ठले बिहीबार अपरान्ह प्रहरी र अध्यागन कर्मचारी राखेर छलफल गराएका थिए । छलफलमा गृहसचिव दिनेश भट्टराई,उपत्यका प्रहरी कार्यालयका एआइजी दीपक थापा,अध्यागमन महानिर्देशक रुद्रसिंह तामाङ, त्रिअवि अध्यागमन कार्यालयका प्रमुख गोगनबहादुर हमाललगायतको उपस्थित थियो । छलफलमा गृहमन्त्रीले गल्ती गर्ने जोकोहीलाई कारवाही गर्नू तर, गल्ती नगर्ने व्यक्तिलाई लक्षित नगर्न प्रहरीलाई निर्देशन दिएका छन् । विमानस्थल प्रवेश गर्दा प्रहरीले यात्रुको राहदानी जाँच गर्दै आएको थियो। त्यसलाई पनि गृहमन्त्री श्रेष्ठले रोकेका छन् । सुरक्षाको दृष्टिकोणले मात्र प्रहरीले यात्रुको राहदानीलगायतका कागजात जाँच गर्न पाउँछन् । भिसा जाँच गर्ने अधिकार अध्यागमनका अधिकारीसँग मात्र हुने भएकाले प्रहरीलाई सुरक्षामा मात्र केन्द्रित हुन गृहमन्त्रालयले निर्देशन दिएको छ । अध्यागनका अधिकारीहरुले प्रहरीले राहदानी जाँच गर्न नपाउने भनेपछि गृहमन्त्री श्रेष्ठले प्रहरीलाई अब उप्रान्त भिसा जाँच नगर्न निर्देशन दिएको स्रोतले बताएको छ । अध्यागमन विभागका महानिर्देशक तामाङले त्रिअवि अध्यागमनमा देखिएको समस्या समाधान भइसकेको बताए । के भएर कुरा मिल्यो त ? भन्ने प्रश्नमा महानिर्देशक तामाङले त्यसबारे भन्न नमिल्ने भन्दै पन्छिए । गृह मन्त्रालयका प्रवक्ता नारायण प्रसाद भट्टराईले सुशासन कायम गर्न प्रहरी र अध्यागमनका कर्मचारीहरुलाई समन्वयात्मक रुपले काम गर्न निर्देशन दिएको बताए । प्रवक्ता भट्टराईले अन्नपूर्णसँग भने,गल्ती गर्नेलाई प्रहरीले कारवाही गर्ने तर,गल्ती नगर्ने अध्यागमनका अधिकारीलाई सोही रुपले व्यवहार गर्न प्रहरीलाई भनेका छौं । त्यस्तो लिखित सहमति नै गर्नुपर्ने केही थिएन,समन्वय गरेर काम गर्न निर्देशन दिएका छौं।' अध्यागमन अधिकृतको अवरोधका कारण बुधबार झण्डैं डेढ घण्टा यात्रुहरुले प्रस्थान र आगमन अनुमति पाएनन् । सोही कारणले यात्रुहरूले केही मर्का व्यहोर्नु परेको थियो भने केही जहाजहरु ढिला गरि उडेका थिए।"
"मनास्लु क्षेत्रमा पुगे ९,००० बढी विदेशी पर्यटक","गोरखा : गोरखाको मनास्लु क्षेत्रमा अहिलेसम्मकै सबैभन्दा धेरै ९ हजार १ सय ७७ जना विदेशी पर्यटक पुगेका छन्। यसअघि सबैभन्दा धेरै पर्यटक आएको भनिएको सन् २०१७ सालमा भन्दा सन् २०२३ मा १ हजार ५ सय जनाले धेरै पर्यटक आएका मनास्लु संरक्षण क्षेत्र आयोजना (एमक्याप)ले जनाएको छ। छ वर्षअघि सन् २०१७ मा ७ हजार ६ सय ५५ जना विदेशी पर्यटकले मनास्लु क्षेत्र भ्रमण गरेका थिए। सन् २०२३ मा ९ हजार १ सय ७७ जना विदेशी पर्यटकले भ्रमण गरेको एमक्यापका प्रमुख सन्तोष शेरचनले बताए। यसबर्ष पर्यटकको आवागमन हेर्दा साह्रै सुखद देखिन्छ, शेरचनले भने, आउँदो असारसम्म १२ हजार पर्यटकले भ्रमण गर्ने हाम्रो अनुमान छ। विगत चार वर्षमा कोभिडका कारण पर्यटकको संख्या ज्यादै न्यून थियो। आर्थिक वर्ष २०७७०७८ मा सबैभन्दा कम अर्थात् जम्मा १ सय ९४ जनामात्र पर्यटक सो क्षेत्रमा पुगेका उनले जानकारी दिए। गतबर्ष सबैभन्दा धेरै अक्टोबर महिनामा पर्यटकले भ्रमण गरेका हुन्। सो महिनामा सो क्षेत्रमा ३ हजार ३ सय ५ जना पर्यटक पुगेका थिए। मनास्लु क्षेत्रमा सन् २०२२ मा ६ हजार १ सय २ विदेशी पर्यटकले भ्रमण गरेका थिए भने, कोभिड१९ महामारी मच्चिरहेको २०२१ मा ९ सय २५ जनाले भ्रमण गरेका थिए। त्यस्तै २०२० मा ३ सय ७४, २०१९ मा ७ हजार ५ सय ५५ जनाले र सन् २०१८ मा ७ हजार ६ सय ५५ जनाले मनास्लु क्षेत्रको भ्रमण गरेका थिए। स्थानीय तह, प्रदेश तथा संघ सरकारले विस्तृत रूपमा योजना बनाएर लाग्ने हो भने मनास्लु क्षेत्र पर्यटक आकर्षित गर्नेमा विश्व नम्बर एक गन्तव्य बन्न सक्ने एमक्याप प्रमुख सन्तोष शेरचनले बताए। सडकको साँटो केबलकारको व्यवस्था गर्ने, इको टुरिज्म विकास गर्ने हो भने मनास्लु क्षेत्र विश्व नम्बर वान बन्न सक्छ, उनले भने, त्यसका लागि अहिले झैँ सडक निर्माण नगरी यातायातका लागि केवलकार निर्माण गर्ने, वातावरण मैत्री संरचना बनाउनुपर्छ। एमक्यापमा आउने पर्यटकलाई सहजताका लागि विभिन्न पदमार्गको खोजी गर्ने, आवश्यक सूचनाहरू दिन सूचना केन्द्र निर्माण गर्ने जस्ता पूर्वधारहरू बनाएको उनले बताए। यसले आगामि दिनमा मनास्लु क्षेत्रमा आउने पर्यटकको संख्या बढ्ने अनुमान गरिएको छ। साथै एमक्यापलाई अभैे लोकप्रिय बनाउन स्थानीय तह, पर्यटन मन्त्रालय, पर्यटन बोर्ड, टानजस्ता सम्बन्धित निकायहरूले विभिन्न प्याकेजहरू ल्याउनुपर्नेमा उनले जोड दिए। सो क्षेत्र प्रवेशका लागि सार्क राष्ट्रका पर्यटकले प्रतिव्यक्ति १ हजार र अन्य राष्ट्रका पर्यटकले ३ हजार रुपैयाँ बुझाउनुपर्ने हुन्छ। पर्यटकले काठमाडौंको भृकुटीमण्डप र पोखराको ड्यामसाइटस्थित काउन्टरमा प्रवेशदस्तुर बुझाउनुपर्ने व्यवस्था छ। यी दुवै ठाउँमा प्रवेश दस्तुर शुल्क नबुझाएका पर्यटकले एमक्यापको जगत र सामागाउँस्थित चेकपोष्टमा दोब्बर दस्तुर तिर्नुपर्ने एमक्याप प्रमुख शेरचनले बताए। निषेधित क्षेत्र मानिएकाले मनास्लु संरक्षण क्षेत्र भ्रमणका लागि पर्यटकले अध्यागमन विभागबाट पनि अनुमति लिनुपर्ने प्रावधान छ। विभागले चुम र नुब्री भ्याली भ्रमणका लागि एक हप्ताका लागि अनुमति दिने गर्दछ। सो अबधिको भ्रमणका लागि पर्यटकले चुमभ्यालीका लागि सिजनमा प्रतिब्यक्ति ५० डलर र बेसिजनमा २५ र नुब्री भ्यालीका लागि प्रतिव्यक्ति सिजनमा ७० र बेसिजनमा ३५ डलर विभागमा बुझाउनुपर्नेछ। एकहप्ताबाहेक थप दिन भ्रमण गर्न चाहेमा थप शुल्क बुझाउन पर्नेछ। मनास्लु क्षेत्रअन्तर्गत चुमनुब्री गाउँपालिकाको ७ वटा वडा पर्छन्। साविकका सिर्दिबास, ल्हो, प्रोक, बिही, सामागाउँ, चुम्चेत र छेकम्पार गाविसलाई संरक्षण क्षेत्रले समेटेको छ। जसमध्ये साविकका सामागाउँ, ल्हो, प्रोक र बिही गाविस नुब्री उपत्यकाका रूपमा चिनिन्छ भने चुम्चेत र छेकम्पार गाविस चुम उपत्यकाका रुपमा चिनिन्छ। सो क्षेत्रमा बसोबास गर्ने तिब्बती(भोटे) समुदायको धार्मिक तथा सास्ंकृतिक अबस्था अध्ययन गर्न, प्राकृतिक दृश्याबलोकन, मनास्लु हिमाल आरोहणका लागि पर्यटकहरू आउने गरेका एम क्यापका प्रमुख शेरचनले जानकारी दिए। यस क्षेत्रमा विश्वको आठौं अग्लो मनास्लु हिमाल, ५ हजार १ सय ६ मिटर अग्लो लार्केपास, कालताल, वीरेन्द्रताल, अहिंसा क्षेत्र चुम उपत्यका, नुब्री उपत्यका आदिको अवलोकन गर्न पर्यटक जाने गर्छन्। सन् १९९५ देखि मनास्लु क्षेत्र पर्यटकका लागि खुला गरिएको हो।"
१३०० किलोमिटर सडक स्तरोन्नति,"बेनी : गण्डकी प्रदेश सरकारले एक हजार तीन सय किलोमिटर सडक स्तरोन्नति गरेको छ। भौतिक पूर्वाधार विकास तथा यातायात व्यवस्था मन्त्रालयलेमार्फत २०७४ सालदेखि हालसम्म १ हजार ३ सय २ किलोमिटर सडक स्तरोन्नति भएको जनाएको छ। भौतिक पूर्वाधार विकास तथा यातायात व्यवस्थामन्त्री रेशमबहादुर जुग्जालीले ५ सय ९९ किलोमिटर सडक ग्राभेल र ६ सय ६८ सडक कालोपत्र भएको जानकारी दिए। मन्त्री जुग्जालीले संघीय व्यवस्थाप्रति नबुझेर टिप्पणी भइरहेको गुनासो गर्दै दुर्गम र विकट क्षेत्रको विकासका लागि संघीयता वरदान सावित भएको बताए। भौतिक मन्त्रालयले गण्डकीमा स्थापनाको ६ वर्षको अवधिमा ८१ वटा मोटरेबल र ६३ वटा झोलुंगे पुल बनाएको छ, उनले भने, नागरिकको विकास प्रतिको तीव्र इच्छा पूर्ति गर्न संघीय व्यवस्थानै उत्तम हो। मन्त्रालयअन्तर्गतको पूर्वाधार विकास निर्देशनालयका निर्देशक डा महेन्द्र बानियाँले सडक, मोटरेबल पुल, भवन र झोलुंगे पुल निर्माणका लागि ८३ अर्ब ५२ करोड ९ लाख ७१ हजार रुपैयाँ लगानी भएकोमा सडक स्तरोन्नतिमा ६० अर्ब ५९ करोड ९ लाख रुपैयाँ खर्च भएको बताए। प्रतिवर्ष २ सय १७ किलोमिटरका दरले सडक स्तरोन्नति र १४ वटाका दरले मोटरेबल पुल निर्माण भएका छन्, उनले भने, सडक दुर्घटना न्यूनीकरण, प्रत्यक्ष रोजगारी सिर्जना, बसाईमा कमी, गाउँविकासले सहरबाट गाउँ फर्काउने अभियान, पर्यटन आन्तरिक र बाह्य पर्यटन प्रवद्र्धनमा सहयोग पुगेको छ। चालु आर्थिक वर्षमा मन्त्रालयका एक हजार ४ सय ६४ वटा योजना छन्। १ सय १६ वटाको ठेक्का सम्झौता, २ सय ८१ वटाको बोलपत्र आह्वान, ४ सय ८ वटाको लागतअनुमान तयार र बहुवर्षीय ठेक्का लगाउने ४१ वटा योजनाको स्रोत सुनिश्चितता मन्त्रालयका सचिव शंकरप्रसाद पण्डितले बताए। सचिव पण्डितका अनुसार थप ६० वटा योजनाको बहुवर्षीय ठेक्का लगाउन स्रोत सुनिश्चितताको तयारी भएको छ। चालू आर्थिक वर्ष २०८०८१ का लागि १२ अर्ब ८ करोड ९९ लाख २४ हजार रुपैयाँ बजेट विनियोजन भएको छ। गत आर्थिक वर्ष २०७९८० मा मन्त्रालयले १७४ किलोमिटर सडक कालोपत्रे, १५ वटा सडक पुल र १२ वटा झोलुंगे पुल निर्माण गरेको थियो। यस वर्ष थप ३०० किलोमिटर सडक कालोपत्रे, २५ वटा सडक पुल र २० वटा झोलुंगे पुल निर्माण गर्ने लक्ष्य प्रदेश सरकारको नीति तथा कार्यक्रममा उल्लेख छ। प्रदेश सरकारको कुल २० अर्ब रुपैयाँ पुजिगत बजेटको आधाभन्दा बढी बजेटको हिस्सा ओगटेको यो मन्त्रालयले चालू आर्थिक वर्षमा ८० प्रतिशत बजेट खर्च गर्ने लक्ष्य राखेको छ। यसवर्ष योजनाको संख्या १ हजार ८ सयबाट घटाएर १४ सयको हाराहारीमा झारेका छौं। भौतिक, अर्थ र मुख्यमन्त्री कार्यालयबीच प्रभावकारी समन्वय भएको छ, मन्त्री जुग्जालीले भने, जनशक्ति व्यवस्थापन र समन्वयको जिम्मेवारी मन्त्रालयले लिन्छ। गलत नियतले बजेट र योजना कार्यान्वयन प्रभावित बनाउने गतिविधि सह्य हुँदैन।"
फोटिफाइड राइसको बिक्री,"मुगु : खाद्य व्यवस्थापन तथा व्यापार कम्पनीले जिल्लाको खत्याड गाउँपालिका११ मा रहेको बिक्री केन्द्रबाट सर्वसाधारणलाई फोटिफाइड राइस अर्थात् सुष्मा पोषण तŒव ८ वटा भिटामिन मिश्रित स्तरोन्नति गरिएको चामल वितरणको सुर गरेको छ। कम्पनीको प्रधान कार्यालयअन्तर्गत ७ प्रादेशिक कार्यालय मुख्य ५ शाखा, २५ जिल्ला कार्यालय, २५ डिपो कार्यालय र ७० बिक्री केन्द्र छन्। नेपालमै पहिलो पटक कम्पनीले मुगु जिल्लाको खत्याड गाउँपालिकाको रातापानीमा रहेको बिक्री केन्द्रबाट यस्तो खाले चामल वितरणको सुरु गरेको हो। फोटिफाइड राइस सुष्मा पोषण तत्त्व मिसाएर स्तरोन्नति गरिएको चामल हो। यसमा ८ वटा भिटामिन मिश्रित छन्। यसमा प्रति एक सय केजी चामलमा १ केजी ८ वटा सुष्मा पोषण तŒव भिटामिन मिसाएर चामलको स्तरोन्नति गरिएको हुन्छ। यो चामलमा आइरन (पाइरो फोस्टफेट) ३९ मिलिग्राम, जिंक (जिंक अक्साइड) ३२ मिलिग्राम भिटामिन ए (रेटिनाइल पाल्मिटेट) ०८९, फोलिक एसिड (फोलिक एसिड) ०२४ भिटामिन बी१२ (साइनाकोबालामिन) ०००७ भिटामिन बी१ (थायमिन नोनाइट्रेट) २३ नियासिनभिटामिन३ (निकोटिनामाइड) २०५ र भिटामिन बी६ (पाइरोडक्सिन हाइडोक्लोराइड) १९ मिलिग्राम मिश्रित भई खाद्य प्रविधि तथा गुण नियन्त्रण कार्यालयले सुष्मा पोषण तत्त्व मिसाएर स्तरोन्नति भएको प्रमाणित भई देशमै पहिलो पटक खत्याड गाउँपालिका११ रातापानी बिक्री केन्द्रबाट यो चामल वितरण गरिएको कम्पनी कर्णाली प्रादेशिक कार्यालय प्रमुख माधव मिश्रले जानकारी दिए। कम्पनीका कर्णाली प्रादेशिक कार्यालय प्रमुख मिश्रका अनुसार विश्व खाद्य कार्यक्रमको प्राविधिक सहयोगमा यो चामल बर्दियाको राजापुरमा उत्पादन गरिएको हो। यो आर्थिक वर्षमा रातापानी बिक्री केन्द्रका लागि ७ सय ५० क्विन्टल चामलको कोटा निर्धारण गरिएको छ। अहिले बिक्री केन्द्रमा २ सय ५० क्विन्टल चामल ढुवानी भइसकेको छ। ७ सय ५० क्विन्टल सबै फोटिफाइड राइसका बोरा ढुवानी हुन्छन्। यसको बिक्री वितरणका लागि सोही गाउँपालिका११ रातापानीमा रहेको महिला उत्थान कृषि सहकारी संस्थाले जिम्मा पाई सर्वसाधारणलाई दुई दिन अगाडिबाट उक्त सहकारीले प्रति २५ केजीको बोरालाई १ हजार ४ सय ५० मा बिक्री वितरण गर्दै आएको उक्त सहकारीका अध्यक्ष राधिका भण्डारीले जानकारी दिइन्। फोटिफाइड राइस मुगुको रातापानी केन्द्रबाट सुरु भएको हो। उक्त कम्पनी प्रधान कार्यालय माताहतका सबै शाखा, डिपो, बिक्री केन्द्र र प्रादेशिक कार्यालयबाट सहुलियत दरमा वितरण गर्न प्रधानमन्त्री पुष्पकमल दाहालले केही दिनभित्र औपचारिक रूपमा उद्घाटन गर्ने जानकारी कम्पनी कर्णाली प्रादेशिक कार्यालय प्रमुख मिश्रले दिए। फोटिफाइड राइस अहिले हामीहरूले खाँदै आएको चामल जस्तै हो। यसमा आठ वटा भिटामिन मिसाई स्तरोन्नति गरिएको हो। विशेषगरी गर्भवती महिला र उनीबाट जन्मिने बच्चा, वृद्ध किशोरकिशोरीलाई चाहिने आवश्यक तत्त्व यो चामलमा मिसाइएकाले सबैले खान मिल्ने हो। यो चामल उपभोग गर्नेहरूको एक वर्षभित्र उनीहरूको शरीरमा के कस्तो प्रभाव पारेको छ भनेर स्वास्थ्य मन्त्रालयको प्राविधिक टोलीसहित यो क्षेत्रमा पुगी उपभोक्ताको रगत परीक्षणसमेत गरिने विश्व खाद्य कार्यक्रमका प्रतिनिधि रञ्जन कपालीले बताए। अघिल्लो वर्ष असोज १९ देखि २६ सम्म लगातार परेको वर्षात्ले घर भिœयाउन लागेका धान र अन्य अन्नबालीसहित खेतलाई बाढीले बगर बनाएको थियो। उब्जनी हुने जग्गा छैन। अरूकोमा ज्याला मजदुरी गरेर बिहान बेलुका छाक टार्ने र ज्याला मजदुरी गरेर आम्दानी गरेको पैसाले २ हजार ५ सयदेखि २ हजार ७ सयसम्म ३० केजी चामल महँगोमा किनेर खान बाध्य हामीजस्ता गरिबहरूका लागि घरनजिक १ हजार ४ सय ५० रुपैयाँमा चामल पाइनेछ। सरकारले यसलाई निरन्तरता दिनुपर्ने खत्याड गाउँपालिका११ की माया वडले बताइन्। खत्याड गाउँपालिका११ रातापानी बिक्री केन्द्रमा महिला उत्थान कृषि सहकारी संस्थामार्फत फोटिफाइड राइसको चामल बिक्री वितरण गर्दै। तस्बिर : जीवन सेजु।"
"जाजरकोट भूकम्पको २ महिना : पहिलो किस्ता धमाधम, अस्थायी आवास सुस्त","रुकुमपश्चिम : जाजरकोट भूकम्पको २ महिना पूरा भए पनि रुकुमपश्चिमवासीले भने त्रिपालमै रात कटाउनु परेको छ। गत कात्तिक १७ गते राति जाजरकोट रामीडाँडा केन्द्रबिन्दु बनाएर भूकम्प गएको दुई महिना बित्दासम्म पनि अस्थायी आवास निर्माणको काम सुस्त देखिएको छ। अधिकांशका अस्थायी आवास पनि बन्न सकेका छैनन्। हालसम्म २६४ प्रतिशत अर्थात् ७ हजार ७९ अस्थायी आवास मात्र बनेका छन्। जिल्ला प्रशासनको यस तथ्यांक हेर्दा तीन चौथाइ पीडितका अस्थायी आवास निर्माण नभएको प्रस्ट हुन्छ। यद्यपि अस्थायी आवास निर्माण गर्न जिल्ला विपद् व्यवस्थापन समितिले भने पहिलो किस्ताको रकम धमाधम पठाइरहेको छ। हालसम्म जिल्ला विपद् व्यवस्थापन कोषबाट २३ हजार ६ सय ८ लाभग्राहीलाई पहिलो किस्ताबापत २५ हजार रुपैयाँका दरले स्थानीय तह विपद् कोषमा ५९ करोड २ लाख रुपैयाँ पठाइएको छ। तीमध्ये हालसम्म जिल्लाको ६ वटै स्थानीय तहमा कुल १९ हजार ७ सय १७ लाभग्राहीले अस्थायी आवास निर्माण गर्न पहिलो किस्ताबापत ४९ करोड २९ लाख २५ हजार रकम प्राप्त गरिसकेको सहायक प्रमुख जिल्ला अधिकारी प्रवेश बढुवालले जानकारी दिए। उनका अनुसार जिल्लाभर हालसम्म कुल २६ हजार ८ सय ५ घर बस्नै नमिल्ने गरी भत्किएको प्रहरी लगत संकलन भएको छ। सोही लगतअनुसार जिल्लामा अझै ७३६० प्रतिशत अर्थात् १९ हजार ७ सय २९ अस्थायी आवास बनाउनुपर्ने देखिन्छ। जिल्ल्ला प्रशासन कार्यालयको तथ्यांकअनुसार हालसम्म सबैभन्दा बढी सानीभेरी गाउँपालिकामा ३ हजार ४२ अस्थायी आवास निर्माण भएका छन्। सबैभन्दा कम मुसिकोट नगरपालिकामा २४ वटा अस्थायी आवास बनेको सहायक प्रमुख जिल्ला अधिकारी बढुवालले जानकारी दिए। त्यस्तै चौरजहारी नगरपालिकामा २ सय ६४, आठबीसकोट नगरपालिकामा ३ हजार १४, त्रिवेणी गाउँपालिकामा ६ सय १७ र बाँफिकोट गाउँपालिकामा १ सय १७ अस्थायी आवास निर्माण भएका छन्। त्यस्तै जिल्लाभर ९ हजार ३ सय ४१ अस्थायी आवास निर्माणको चरणमा छन्। अस्थायी आवास निर्माणको काम सुस्त भएको साँचो हो, जति छिटो हुनुपर्ने थियो, त्यति हुन सकेको छैन, प्रक्रियागत झनझटिलोपनका कारण पनि अस्थायी आवास निर्माणले गति लिन नसकेको सहायक प्रजिअ बढुवालको भनाइ छ। भत्किएको घर हटाउनुपर्ने, जग्गा खोज्जुपर्ने लगायतका कार्यविधि पूरा गर्दा समय लाग्ने भएकाले पनि अस्थायी आवास निर्माणको काम ढिला भएको छ। यद्यपि अस्थायी आवास निर्माण तीव्र रूपमा नहुँदा सन्तुष्ट हुने अवस्था भने छैन, उनले भने। जिल्लामा अस्थायी आवास निर्माणको लागि ८४ करोड रुपैयाँ प्राप्त भएको र दोस्रो किस्तालाई पुग्ने गरी थप ६८ करोड माग गरी पठाएको सहायक प्रमुख जिल्ला अधिकारी प्रवेश बढुवालले जानकारी दिए। लाभग्राहीको विवरण संकलनको काम जारी रहेकाले लाभग्राहीको संख्या साढे ३० हजार पुग्ने जिल्ला प्रशासन कार्यालयले अनुमान गरेको छ। पहिलो किस्ता प्राप्त गर्न समय लागेकाले अस्थायी आवास निर्माण गर्न समय लागेको सानीभेरी गाउँपालिकाका४ भलाचौरका भुवन ओली बताउँछन्। पहिलो किस्ता प्राप्त गरेको ४ दिन भयो, रकम नहुँदा अस्थायी आवास निर्माण गर्न सकिएको थिएन। अब रकम प्राप्त भएको छ, जस्तापाता लगायत अन्य आवश्यक पर्ने सामग्री खरिद गर्न सजिलो भएको छ। अबको एक हप्तामा अस्थायी आवास निर्माण सक्ने गरी काम गरिरहेका छौं, उनले भने।"
कार्यालय सहयोगीले नै उठाउँछन् मुस्ताङ भन्सारको राजश्व,"पुष लागेसँगै अहिले नेचुङ भन्सार कार्यालय कार्यालय सहयोगीकै जिम्मा लगाइएको छ । जोमसोमको सम्पर्क कार्यालयमा समेत ताल्चा लगाइएको छ । चिसो र आर्थिक कारोबार कम हुने उल्लेख गरी जोमसोम झरेका भन्सारका कर्मचारीहरु जिल्ला बाहिर रहेका छन् । जोमसोम : चीनसँग सीमाना जोडिएको (नेचुङलिजी) कोरला नाकाबाट हुने व्यापारिक कारोवारका लागि राजश्व संकलन गर्न उपल्लो मुस्ताङको लोमान्थाङ२ स्थित नेचुङमा भन्सार कार्यालय छ । जोमसोम यही भन्सार कार्यालयको सम्पर्क कार्यालय पनि हो। कोरलास्थित नेचुङलिजी नाका गत २७ मंसिरमा औपचारिक रुपले खुल्ला भएसँगै मुस्ताङ भन्सार सक्रिय हुन थालेको हो । उपल्लो मुस्ताङका दुई पालिकाका लागि खुल्ला गरिएको यो नाकाबाट दैनिक घरायसी प्रयोजनका दैनिक उपभोग्य सामान,लत्तापकडा,किराना सामग्री,कस्मेटिक सामानलगायतको आयात गरिन्छ । मुस्ताङ भन्सार कार्यालयका लागि एकजना अधिकृत तहका कर्मचारीसहित कूल ७ जनाको दरबन्दी छ । यद्देपि हाल १ जना नायव सुब्बा,१ जना लेखापाल, १ जना कम्प्युर अपरेटर र एकजना कार्यालय सहयोगी छन् । चार वर्षसम्म बन्द रहेको यो नाका खुलेपछि भन्सारको समेत आशिंक राजश्व संकलन हुन थालेको छ । मुस्ताङ भन्सार कार्यालयका लागि एकजना अधिकृत तहका कर्मचारीसहित कूल ७ जनाको दरबन्दी छ । यद्देपि हाल १ जना नायव सुब्बा,१ जना लेखापाल, १ जना कम्प्युर अपरेटर र एकजना कार्यालय सहयोगी छन् । कार्यरत कर्मचारी भन्सार राजश्व संकलन गर्न नाका खुलेको दिनदेखिनै सक्रिय थिए । तर,अहिले उपल्लो मुस्ताङको कोरलास्थित नेचुङमा चिसो र हिमपात बढेकाले त्यहाँ अहिले १ जना कार्यालय सहयोगी बाहेक अरु कोही बसेका छैनन् । नेचुङका कर्मचारीलाई चिसो र हिमपातको जोखिमका साथै नाकाबाट आर्थिक कारोबार कम हुने भएकाले सदरमुकाम जोमसोम झरेपछि भन्सारका कर्मचारी जोमसोमको भन्सार सम्पर्क कार्यालयमा समेत छैनन् । जोमसोमको सम्पर्क कार्यालयमा समेत ताल्चा लगाइएको छ । चिसो र आर्थिक कारोबार कम हुने उल्लेख गरी जोमसोम झरेका भन्सारका कर्मचारीहरु जिल्ला बाहिर रहेका छन् । पुष लागेसँगै अहिले नेचुङ भन्सार कार्यालय कार्यालय सहयोगीकै जिम्मा लगाइएको छ । जोमसोमको सम्पर्क कार्यालयमा समेत ताल्चा लगाइएको छ । चिसो र आर्थिक कारोबार कम हुने उल्लेख गरी जोमसोम झरेका भन्सारका कर्मचारीहरु जिल्ला बाहिर रहेका छन् । नेचुङ भन्सार कार्यालयमा रहेका कार्यालय सहयोगी टसी गुरुङले भन्सार कार्यालय आफू एक्लैले कुरेर बसेको बताए । अहिले नाकाको आर्थिक गतिविधि निकै कम छ,कार्यालयका सरहरु पनि जोमसोम झर्नु भएको छ ,कार्यालय सहयोगी गुरुङले भने,आकल झुक्ल कोही सामान लिएर आए मैले नै फोन गरेर रसिद काट्छु । नाकामा अहिले खासै चहल पहल छैन । भन्सार कुरेर बसेका कार्यालय सहयोगी गुरुङले ३३ हजार रुपैयाँ दुई दिनमा संकलन गरेको जानकारी दिए । उनले जिल्लामा किनमेल गर्ने नागरिक बेसी झरेको र स्थानीय व्यापारी समेत आउन छोडेकाले भन्सारमा राजश्व उठ्न नसकेको बताए । कार्यालय सहयोगी गुरुङले भनेजस्तै मुस्ताङ भन्सारका कर्मचारी पुष महिना लागेसँगै जिल्ला बाहिर छन् । भन्सार कुरेर बसेका कार्यालय सहयोगी गुरुङले ३३ हजार रुपैयाँ दुई दिनमा संकलन गरेको जानकारी दिए । उनले जिल्लामा किनमेल गर्ने नागरिक बेसी झरेको र स्थानीय व्यापारी समेत आउन छोडेकाले भन्सारमा राजश्व उठ्न नसकेको बताए । चार वर्षसम्म बन्द रहेको कोरलानाका खुले पनि अनिश्चित बन्द भएको सूचना जारी गरिएको छैन । प्रतिकूल मौसम र हिमपातको जोखिम रहेको उपल्लो मुस्ताङमा भन्सारसंगै बिओपीका सुरक्षाकर्मी यथास्थानमा बसेका छन् । तर,भन्सारका कर्मचार एकैचोटी जिल्ला बाहिर बिदामा बस्दा भन्सार कार्यालयको कामकारवाहीमा समस्या आउनसक्ने एक स्थानीयले बताए ।"
छोपा बामरे हिमालको पहिलो आरोहण सफल,"दोलखा : दोलखाको बिगु गाउँपालिका१ लप्चीमा रहेको छोपा बामरे हिमालको पहिलो आरोहण सफल भएको छ। बिगु गाउँपालिकाका अध्यक्ष सञ्जीव ओलीसहित ६ जनाको टिमले आफ्नै पालिकाभित्र रहेको भर्जिन छोपा बामरे हिमालको पुस १५ गते आइतबार बिहान ९ः४० बजे सफल आरोहण गरेका हुन्। २०७९ सालमा बिगु गाउँपालिका समेतको आग्रहमा सरकारले गत वर्षमात्र पालिकाभित्र रहेको छोपा बामरे र आमा बेग्मरे हिमाल आरोहण खुला गरेको बिगु गाउँपालिकाका अध्यक्ष सञ्जीव ओलीले बताए। सगरमाथा आरोही लीलाबहादुर बस्नेतको नेतृत्वमा बिगु गाउँपालिकाका अध्यक्ष सञ्जीव ओली, निमा ग्याल्जेन शेर्पा, फुर्वा थिले शेर्पा, भवीन्द्र खड्का र लाक्पागेली शेर्पाले लप्चीमा रहेको ६ हजार १ सय ९ मीटर अग्लो छोपा बामरे हिमालको सफल आरोहण गरेका हुन्। पुस ९ गते पालिका कार्यालयबाट हिँडेका १० जनाको टोली पुस १३ गते बेसक्याम्प पुगेका थिए। बेसक्याम्पबाट ६ जनाको टोली राति २: ३० बजे अघि बढेको थियो। टोलीमा संलग्न उपप्रमुख देविका थामी, प्रमुख प्रशासकीय अधिकृत जितबहादुर श्रेष्ठ, वडा अध्यक्ष मेम्बा तामाङलगायतले ६ जना सफल आरोहीलाई बेसक्याम्पबाट बिदाइ गरेका थिए। आफ्नो पालिकामा रहेको हिमाल आरोहणको लागि बिगु गाउँपालिकाले १५ लाख रुपैयाँ छुट्ट्याएको थियो। उक्त रकम टेक्नीकल टिमको खर्चका लागि निमा शेर्पाको डोल्मा एक्सपिडिसनलाई दिईएको र अन्य खर्च आरोहीहरूले व्यक्तिगत रूपमा गरेको पालिका प्रमुख ओलीले बताए। हिमाली जिल्ला दोलखामा आरोहण अनुमति भएका हिमालको प्रचार प्रसार गर्न सकिए पर्यटन प्रवद्र्धनमा टेवा पुग्ने र दोलखाको समृद्धि सम्भव हुने अध्यक्ष ओलीको भनाइ छ। ६ हजारमाथिका हिमालहरू अहिलेसम्म कोही नचढेको र पर्यटन मन्त्रालयले चढ्न मिल्ने लिस्टमा राखिदिएपछि हिमाल चढ्न सुरु गरेको ओलीले बताए। लप्चीसम्मको बाटोको विस्तार हुँदै गरेको अवस्थामा पूर्वाधारको तयारी स्वरूप आरोहण गरेको उनले बताए।"
"जाजरकोट भूकम्प : १६ हजार पीडितले पहिलो किस्ता पाए, ९ हजार मात्र टहरा बने","जाजरकोट : सरकारले एक महिनाभित्र त्रिपालबाट अस्थायी आवासमा सार्ने घोषणा गरेको भए पनि दुई महिना बित्दा पनि ९ हजार परिवारले मात्र अस्थायी आवास बनाएका छन्। अस्थायी आवास बनिसकेका परिवार पनि उक्त टहराभित्र सर्न सकेका छैनन्। सरकारले अस्थायी आवासका लागि भूकम्प पीडितलाई दिने ५० हजार अनुदान मध्य अहिलेसम्म पहिलो किस्ता १६ हजार ६३ परिवारले मात्र पाएका छन्। करीब २० हजार परिवारले अझै पहिलो किस्ताको रकम पाउन सकेका छैनन्। जाजरकोटमा ३५ हजार १ सय ४० लाभग्राही कायम भएका छन्। त्यसमध्य अझै २६ हजार अस्थायी आवास बन्न बाँकी नै छन्। हिउँद जान लाग्दा पनि सरकारी ढिलासुस्तीले भूकम्प पीडितहरु त्रिपालको चिसोमै रात काट्न बाध्य छन्। भूकम्पले बाँचे पनि चिसोले मरिन्छ कि भन्ने चिन्ताले पीडितहरुलाई सताईरहेको छ। बैक खाता खोल्नु पर्ने, देशका अन्य ठाँउमा घर नभएको स्वघोषणा, प्रहरी मुचुल्का, घर भत्काउनु पर्ने लगायतका प्रक्रियागत झन्झटका कारण धेरै भूकम्प पीडितले अहिलेसम्म सरकारले दिने भनेको पहिलो किस्ताकै अुनदान रकम पाउन सकेका छैनन्। अनुदान नपाउँदा अस्थायी आवास निर्माण प्रक्रिया समेतमा ढिलाई भएको जुनीचाँदे ४ का हरिबहादुर खड्काले बताए। पालिका र वडा कार्यालयको ढिलासुस्तीले रकम पाउन नसकेको बताए। उनले चिसो निकै बढेको बताए। चिसोका कारण गाँउमा रुघाखोकी, निमोनिया र दमले धेरैलाई सताईरहेको उनको भनाइ छ। धेरै भूकम्प पीडितहरु अहिले पनि खाता खोल्नकै लागि बैकमा भीड लाग्नु पर्ने बाध्यतामा छन्। सामाजिक सुरक्षा खातामा रकम हाल्न बैकले नमानेपछि र नगदै रकम दिन सरकार तयार नभएपछि पीडितहरु घण्टौ पैदल हिंडेर बैकमा गएर लाइन लाग्न बाध्य छन्। कतिपय पालिकामा कर्मचारी नहुँदा रकम निकासामा ढिलाइ भएको हो। सहायक प्रमुख जिल्ला अधिकारी हरिश्चन्द्र शर्माका अनुसार भूकम्प प्रभावितको अस्थायी आवासका लागि जिल्ला विपत् व्यवस्थापन कोषबाट पालिकाहरुको खातामा निकासा भएको ८४ करोड ९५ लाख ७५ हजारमध्ये २५ करोड २३ लाख २५ हजार रुपियाँ लाभग्राहीको खातामा जम्मा गरिएको छ। चिसो बढिरहेको छ। अस्थायी आवासको काम भने कछुवा गतिमा भैरहेको छ। अहिलेसम्म १९ हजार ७७ परिवारले अझै पहिलो किस्ता पाउन सकेका छैनन्। ८४ करोड ९५ लाख ७५ हजार विभिन्न पालिकाको खातामा अस्थायी आवासका लागि रकम गए पनि हालसम्म १६ हजार ६३ लाभग्राहीको खातामा ४० करोड १५ लाख ७५ हजार मात्र गएको जिल्ला प्रशासन कार्यालय जाजरकोटले जनाएको छ। हालसम्म जिल्लाभर ९ हजार १ सय ६९ अस्थायी टहरा बनेका छन्। तर अधिकांश टहरामा अझै पीडित सर्न सकेका छैनन्। अस्थायी आवासका लागि आवश्यक मालसमान र मजदुरको समेत अभाव हुँदा निर्माण कार्यमा ढिलाई भएको भेरी नगरपालिका ४ का वडाध्यक्ष बसन्तप्रसाद शर्माले बताए।"
"ध्रुर्वे हात्तीले आतंक मच्चाउन छाडेन, निकुञ्ज आसपास बस्नेलाई सतर्कता अपनाउन अनुरोध","चितवन : चितवन राष्ट्रिय निकुञ्जमा रहेको ध्रुवे हात्तीले पुनः आतंक मच्चाउन थालेको छ। सो हात्तीले बिहीबार बस्तीमा पसेर चार घर भत्काइदिएको थियो। निकुञ्जका सूचना अधिकारी गणेशप्रसाद तिवारीले ध्रुर्वे हात्तीले भरतपुर महानगरपालिका२३ वयरघारी क्षेत्रमा चार घर भत्काएको जानकारी दिए। बुधबार साँझ माडी क्षेत्रमा देखिएको सो हात्ती बिहीबार बिहान वयरघारी क्षेत्रमा आइपुगेको हो। उनले भने, 'अन्य हात्ती शान्त भए पनि यो हात्ती उग्र बन्न थालेको हो।' हात्तीलाई डाट गरेर रेडियोकलर जडान गरिएको छ। रेडियोकलरबाट नियमन गरिएको भए पनि बस्तीमा पस्न भने नछाडेको उनले बताए। हात्ती बस्ती पसेको जानकारी पाएसँगै निकुञ्जका कर्मचारी, नेपाली सेना, समुदायमा आधारित संस्थामार्फत जानकारी गराउने गरिएको उनले जानकारी दिए। हात्तीलाई बस्ती पस्न नदिनका लागि स्रोत, साधनले सकेसम्म उच्चस्तरको प्रविधि प्रयोग गरिएको भए पनि रोक्न नसकिएको उनले बताए। हात्ती बस्तीमा पस्न थालेपछि निकुञ्जले निकुञ्ज आसपास बसोबास गर्नेलाई सतर्कता अपनाउन निकुञ्जले अनुरोध गरेको छ। रासस"
परासीमा भुस्याहा कुकुरको बिगबिगी,"परासी : नवलपरासीका विभिन्न स्थानमा अहिले भुस्याहा कुकुरको बिगबिगी बढेको छ । यसको नियन्त्रणका लागि सम्बन्धित पालिकाहरुले वास्ता नगर्दा सर्वसाधारणहरु त्रासमा हिँडनु परेको छ । हरेक दिनजसो भुस्याहा कुकुरले टोकेका सर्वसाधारणहरुको संख्या बढ्दै गएको छ । पृथ्वीचन्द्र जिल्ला अस्पतालमा मात्र दैनिक १५ देखि १६ जना कुकुरले टोकेका सर्वसाधारणहरु आउने गरेको अस्पतालका निमित्त मेडिकल सुपरिटेन्डेन्ट डा किरण पाण्डेले जानकारी दिए । कुकुरले टोकेका सर्वसाधारणको संख्या बढेपछि अस्पतालमा रेबिजविरुद्धको औषधि अभाव समेत भएको थियो । निःशुल्क औषधि नभएपछि सर्वसाधारणले महंगोमा औषधि किनेर लगाउँदै आएका थिए । दुई दिनअघि प्रदेश सरकारले पठाएको औषधि आएकाले अहिले निःशुल्क उपलब्ध गराइँदै आइएको डा पाण्डेले बताए । अहिले एक सय एम्पुल आएको छ । कुकुरले टोकेका सर्वसाधारणहरु बढेकाले यो औषधि केही दिनलाई मात्र पुग्छ,'उनले भने । भुस्याहा कुकुरको बिगबिगी बढेपनि नियन्त्रणमा समस्या भएको रामग्राम नगरपालिकाका कार्यबाहक नगर प्रमुख सम्झना चौधरीले बताइन् । पछिल्लो पटक धेरै जनालाई भुस्याहा कुकुरले टोकेको जानकारी पाएको बताउँदै नियन्त्रणका लागि प्रयास गरिने उनको भनाइ छ । पहिला भुस्याहा कुकुरलाई मारेर नियन्त्रण गरिन्थ्यो, अहिले मार्न पाइदैन त्यसले गर्दा पनि भुस्याहा कुकुरको संख्या बढेको छ । कसरी व्यवस्थापन गर्ने भन्ने बारे छलफल गरेर अगाडी बढ्छौं,'कार्यबाहक नगर प्रमुख चौधरीले भनिन् ।"
टुटलका संस्थापक शिक्षित भट्ट पक्राउ,काठमाडौं : राइड सेयरिङ एप 'टुटल' का संस्थापक शिक्षित भट्ट पक्राउ परेका छन्। जिल्ला प्रहरी परिसर काठमाडौंले भट्टलाई आज पक्राउ गरेको हो। प्रतिलिपि अधिकारसम्बन्धी उजुरी परेपछि उनलाई पक्राउ गरिएको प्रहरीले जनाएको छ।
"४ बुँदे सम्झौता, स्याटेलाइट प्रक्षेपणमा भारतको सहयोग","काठमाडौं : नेपाल र भारतबीच चारबुँदे सम्झौतापत्रमा हस्ताक्षर भएको छ।काठमाडौंमा सम्पन्न नेपालभारत संयुक्त आयोगको बैठकमा चारबुँदे सम्झौतापत्रमा हस्ताक्षर भएको हो।आठ महिनाअघि प्रधानमन्त्री पुष्पकमल दाहाल प्रचण्डको भारत भ्रमणका बेला भारतीय प्रधानमन्त्री नरेन्द्र मोदीसँग भएका सहमतिहरू कार्यान्वयनको अवस्थाबारे पनि बैठकमा समीक्षा गरेको बताइएको छ।परराष्ट्र मन्त्रालयका प्रवक्ता अमृतबहादुर राईले परराष्ट्रमन्त्री एनपी साउद र समकक्षी एस जयशंकरको सहभागितामा दुई देशबीच चारबुँदे सम्झौतापत्रमा हस्ताक्षर भएको बताए।करिब एक घण्टासम्म चलेको बैठकमा द्विपक्षीय सम्बन्धका समग्र विषयका साथै आपसी सहयोगका विभिन्न क्षेत्रको समीक्षा भएको थियो।दुवै देशबीच सम्पर्क सञ्जाल विस्तार, व्यापार, जलस्रोत, ऊर्जा व्यापारसम्बन्धी सम्झौतामा हस्ताक्षर भएको छ।प्रवक्ता राईका अनुसार सरकारी संस्था वा अन्य कुनै पनि संस्थामार्फत उच्च प्रभाव सामुदायिक विकास परियोजना कार्यान्वयनका लागि भारतीय अनुदान सहायतासम्बन्धी सम्झौतामा हस्ताक्षर भएको छ। स्याटेलाइट प्रक्षेपण गर्न भारतले सहयोग गर्ने नेपाल विज्ञान तथा प्रविधि प्रज्ञा प्रतिष्ठान (नास्ट) र भारतीय अन्तरिक्ष अनुसन्धान संस्था तथा अन्तरिक्ष विभागका तर्फबाट न्यू स्पेस इन्डिया (एनएसआईएल) बीच ध्रुवीय उपग्रह प्रक्षेपण वाहन मुनाल उपग्रह प्रक्षेपण सेवासम्बन्धी सम्झौतामा पनि हस्ताक्षर भएको छ।परराष्ट्र प्रवक्ता राईले भने, नेपालले बनाएको स्याटलाइटलाई भारत सरकारको सहयोगमा प्रक्षेपण गर्ने विषयमा बैठकमा सहमति जुटेको छ।छिट्टै नेपालको स्याटलाइट प्रक्षेपण गर्नेछौं । पुनर्निर्माणमा १ खर्ब सहयोग भारतले भूकम्पपछिको पुनः निर्माणका लागि १ खर्ब अनुदान सहयोग गर्ने घोषणा गरेको छ।बैठकमा भारतीय एक्जिम बैंकले ऋण दिँदा राखेका सर्तहरूका विषयमा पनि छलफल भएको थियो।ऋण दिँदा राखेका सर्त पुनरावलोकन हुने भएको छ।नेपालले पूर्वाधार निर्माणमा ऋण सहयोग गर्दा राखेका सर्त पुनरावलोकनको माग गर्दै आएकोमा संशोधन गर्न भारत तयार भएको हो।भारतीय एक्जिम बैंकको सहुलियतपूर्ण ऋण सहयोगमा एकदर्जन बढी आयोजना सञ्चालनमा छन्।भौतिक पूर्वाधार तथा यातायात मन्त्रालयले एक्जिम बैंकको ऋण सर्तले आयोजनाको निर्माणमा ढिलाइ भइरहेको बताउँदै आएको छ । द्विपक्षीय छलफलपछि परराष्ट्रमन्त्री एनपी साउदले भने, उहाँ (जयशंकर)सँग दुईदेशीय सम्बन्धबारे आदानप्रदान गर्न पाउँदा खुसी लागेको छ।हामीले सातौं नेपालभारत संयुक्त आयोगको बैठकसमेत बस्यौं।सो क्रममा दुई देशको विविध पक्षबारे छलफल भएको छ । खासगरी आर्थिक सम्बन्ध, कनेक्टिभिटी, व्यापार तथा परिवहन, ऊर्जा र जलस्रोत, शिक्षा र संस्कृति तथा राजनीतिक विषयवस्तुका विभिन्न पक्षबारे छलफल भएको उनले बताए। भारतले अब २० करोडसम्मका परियोजना सीधै खर्च गर्न पाउने भारतले २० करोड रुपैयाँसम्मका परियोजनामा सीधै अनुदान दिनसक्ने सहमति भएको छ ।भारतले सीधै लगानी गर्ने पाउने परियोजना रकमको सीमा ५ करोडबाट बढाएर २० करोड रुपैयाँ पुर्याइएको हो।भारतको अनुदानमा हुँदै आएको यो कार्यक्रम परियोजना यसअघि साना विकास परियोजना (एसडीपी) को नामले चिनिन्थ्यो।यही कार्यक्रमअन्तर्गत भारतीय दूतावासले आफैं परियोजना छनोट गरेर लगानी गर्न पाउने सुविधा पाउँदै आएको थियो।तत्कालीन प्रधानमन्त्री सूर्यबहादुर थापाले सन् २००३ मा पहिलोपटक यस्तो खालको परियोजनाको स्वीकृति दिएका थिए। पछिल्लोपटक यसको समय अवघि २०८० साउन २० सम्म थियो।साउन १६ मा बसेको मन्त्रिपरिषद् बैठकले ३ वर्षसम्म थपेको हो।अब यो कार्यक्रम २०८३ साउन २० सम्म उक्त कार्यक्रम चल्ने गरी मन्त्रिपरिषद्ले समय थप्यो।दूतावासले उक्त रकम २० करोड पूर्वाधार परियोजनामा लगानी गर्ने भनिए पनि नेपाल सरकारबाट स्वीकृति लिनुपर्ने प्रावधान भने तोकिएको छ।त्यो भनेको दूतावासले रकम खर्च गर्नु अगावै सरकारबाट स्वीकृति लिनुपर्ने हुन्छ।नेपाल र भारतका विदेशमन्त्रीको उपस्थितिमा भएको एचआईसीडीपी कार्यान्वयन सम्झौतामा अर्थसचिव कृष्णहरि पुष्कर र नेपालका लागि भारतीय राजदूत नवीन श्रीवास्तवले हस्ताक्षर गरेका छन्। जयशंकरले गरे उच्चस्तरीय भेटघाट नेपाल र भारतका परराष्ट्रमन्त्री स्तरीय संयुक्त आयोगको सातौं बैठकमा भाग लिन बिहीबार बिहान नेपाल आएका भारतीय विदेशमन्त्री एस जयशंकरले उच्चस्तरीय राजनीतिक भेटघाट गरेका छन्।काठमाडौं आइपुगे लगत्तै उनले राष्ट्रपति रामचन्द्र पौडेलसँग भेट गरेका थिए।भेटमा उनले भारतकी राष्ट्रपति द्रौपदी मुर्मूको सन्देश सुनाएका थिए।राष्ट्रपतिसँगको भेट लगत्तै उनले ट्वीट गरेका छन, बलियो र व्यापक नेपालभारत सम्बन्धका लागि उहाँका मार्गदर्शन र भावना प्रेरणादायी छन् । त्यसपछि उनले प्रधानमन्त्री पुष्पकमल दाहाल प्रचण्डसँग भेट गरे।प्रचण्डसँगको भेटमा भारतीय प्रधानमन्त्री मोदीको सन्देश सुनाएका थिए।भेटपछि ट्वीट गरेका छन्, कुराकानीको दौरान हाम्रो सम्बन्धलाई नयाँ गति प्रदान गरेको गत जेठमा सफलतापूर्वक सम्पन्न उहाँको भारत भ्रमणको चर्चा गर्दै त्यसपछि भएका अन्य भेट र आज हुने संयुक्त आयोगको बैठकबारे पनि छलफल भयो।भारत र नेपालको मित्रता साँच्चै नै विशिष्ट रहेको छ र हाम्रो साझेदारी दिनानुदिन अझ सुदृढ हुँदै गइरहेको छ । विदेशमन्त्री जयशंकरले कांग्रेस सभापति शेरबहादुर देउवा र एमाले अध्यक्ष केपी शर्मा ओली लगायतका नेता र केही औद्योगिक क्षेत्रका व्यक्तिहरूसँग होटल द्ववारिकाजमा भेट गरेका थिए।"
रोकियो रूस र युक्रेनको श्रम स्वीकृति,"काठमाडौं : वैदेशिक रोजगार विभागले युद्धरत रूस र युक्रेनका लागि बल्ल श्रम स्वीकृतिमा रोक लगाएको छ। संस्थागत वा व्यक्तिगत रूपमा नेपाली नागरिक रसिया जाँदा हुन सक्ने थप क्षतिलाई न्यूनीकरण अर्को व्यवस्था नभएसम्म श्रम स्वीकृति स्थगन गरिएको बिहीबार जारी सूचनामा उल्लेख छ। रूसी सेनामा भर्ना भएका १० नेपालीले युक्रेनसँगको युद्धमा ज्यान गुमाइसकेका छन्। चार जनालाई युक्रेनले बन्दी बनाएको छ। यस विषयमा अध्ययन तथा छानबिन चलिरहेको विभागले जनाएको छ। रुस र युक्रेनबीच करिब दुई वर्षदेखि युद्ध चलिरहेको छ। तापनि सरकारले ती मुलुक जाने नेपालीका लागि श्रम स्वीकृति रोकेको थिएन। विभागको तथ्यांकअनुसार आव २०७९८० मा रूस जान व्यक्तिगत तवरले २ सय ९२ जनाले श्रम स्वीकृति लिएका थिए। पुनः श्रम स्वीकृति लिनेको संख्या ९४ छ। जुन जोड्दा ३ सय ८६ हुन आउँछ। यो तथ्यांकले उक्त वर्ष विधिवत् तवरले युक्रेन जानेको संख्या शून्य देखिन्छ। त्यसअघि २०७८७९ मा भने व्यक्तिगत तवरले १ सय ५१ जनाले श्रम स्वीकृति लिएको देखिन्छ। उक्त वर्ष एजेन्सीमार्फत ३०, व्यक्तिगत तवरले २०, जीटुजी १, व्यक्तिगत तवरले पुनः ३१ जना रुस गएको तथ्यांकले देखाउँछ।"
सीताको घरबाट रामलाई ११०० पोका सगुन,"जनकपुरधाम : भारतको अयोध्यामा भगवान् रामको नवनीर्मित मन्दिर प्राणप्रतिष्ठाका लागि जनकपुरधामबाट ११ सयवटा भार (कोसेली, सगुन) पठाइएको छ। २२ जनवरी तारेखमा प्राणप्रतिष्ठाको अवसर पारेर राम मन्दिरका लागि जनकपुरधामबाट भारयात्रा गर्दै ११ सय पोका कोसेली पठाइएको हो। भारयात्रा जनकपुरधामबाट अयोध्याका लागि बिहीबार बिहानै प्रस्थान गरेको हो। कोसेलीमा चाँदीले बनाइएको तिरधनुष, चाँदीकै खराउ र अन्य आभूषण पनि पठाइएको छ। जनकपुरधामस्थित जानकी मन्दिरबाट महन्थ रामतपेश्वर दास वैष्णव, मधेस सरकारका मुख्यमन्त्री सरोजकुमार यादव र पूर्वउपप्रधानमन्त्री एवं नेपाली कांग्रेसका नेता विमलेन्द्र निधिको बिदाइपछि भारयात्रा भारतको उत्तरप्रदेशस्थित अयोध्याका लागि प्रस्थान गरेको हो। अयोध्या भगवान् रामको जन्मभूमि हो। जहाँ रामको १ सय ६१ फिट अग्लो मन्दिर निर्माण हुनेछ। भारत यात्रालाई बिदाइ गर्दै मधेसका मुख्यमन्त्री यादवले आफ्नै कार्यकालमा भगवान् रामको नवनिर्मित मन्दिर र माता सीताको ससुरालीमा घरवासको भार पठाउन पाउँदा गौरवान्वित महसुस भएको बताए। मुख्यमन्त्री यादवले हातमा कोसेली बोकेर जनकपुरको विभिन्न भागको परिक्रमा गर्दै उनीहरूलाई बिदाइ गर्दै भने, सीताको ससुरालीमा नयाँ घर निर्माणमा माइती पक्षको तर्फबाट घरमा कुनै सामानको अभाव नहोस् भनेर ससुराली जनकपुरबाट कोसेली पठाइएको छ। बिहीबार राति भार यात्रा वीरगञ्जमा विश्राम गर्ने छ। जनवरी ५ तारिखमा भारयात्रा अयोध्या पुग्नेछ। अयोध्या पुगेको भोलिपल्ट भारयात्रामा लगिएका पाहुर अयोध्यास्थित राम जन्मभूमि तीर्थ क्षेत्र ट्रस्टलाई हस्तान्तरण गर्ने कार्यक्रम रहेको जानकी मन्दिरका पुजारी एवं भार समिति संयोजक रामरोशन दास वैष्णवले जानकारी दिए। पाहुरमा विभिन्न प्रकारका कपडा, आभूषण, भाडावर्तनका साथै विभिन्न मिठाई तथा पकवानहरू छन्। यसका साथै भगवान् रामका लागि चाँदीको धनुष वाण, माता सीताको चरण पादुकालगायतका गरगहनासमेत पाहुरमा राखिएको छ। भारयात्रामा सहभागी जनकपुरधाम उपमहानगरपालिकाका प्रमुख मनोजकुमार साहले भगवान् रामको घर अर्थात् चेली माता सीताको नवनीर्मित घरमा गृहप्रवेश कार्यक्रममा यहाँबाट कोसेली लिएर जान पाउँदा जनकपुरधामवासी मात्रै नभई सम्पूर्ण मिथिलावासी गदगद रहेको बताए। जनकपुरधामबाट निस्केको भारयात्रा महोत्तरीको जलेश्वरस्थित हुलाकी सडक हुँदै मलंगवा पुग्ने कार्यक्रम रहेको छ। मलंगवाबाट बारास्थित गढीमाई दर्शनपछि वीरगञ्जमा रात्रि विश्राम गर्ने कार्यक्रम छ। वीरगञ्जमा वास बसेको भोलिपल्ट निस्किने भारयात्रा भारतको बेतिया, कुशीनगर, सिद्धार्थनगर, गोरखपुर हुँदै अयोध्या पुग्नेछ। जनवरी २२ तारिखमा भारतको अयोध्यामा निर्माण गरिएको नयाँ मन्दिरमा भगवान् रामको प्रतिमाको पाण प्रतिष्ठा हुने कार्यक्रम छ। भारतको सर्वोच्च अदालतले गत २४ कात्तिकमा अयोध्याको बाबरी मस्जिद भएको स्थान भगवान् श्रीरामको जन्मभूमि भएको फैसला गरेपछि भारत सरकारले त्यहाँ २७७ एकड जमिनमा राममन्दिर निर्माण गर्ने निर्णय गरेको थियो। सरकारले रामभूमि तीर्थ क्षेत्र ट्रस्ट गठन गरेर मन्दिर निर्माणको तयारी थालेको थियो। यसअघि महन्त दासले नेपाल, नेपाली जनता र मिथिला नगरीका तर्फबाट चाँदीको इँटासमेत चढाएको उनका उत्तराधिकारी महन्थ रामरोशन दासले जानकारी दिए। भारतमा लामो समय शासन गरेको मुगल शासकले सन् १५२८ मा राम मन्दिरलाई विस्थापन गरी अयोध्यामा बाबरी मस्जिद निर्माण गरेपछि भारतमा विरोध हुँदै आएको थियो। विश्वहिन्दु महासंघका सदस्य मिथुन साहले अयोध्यामा निर्माण हुने श्रीराम मन्दिर संसारभरिका हिन्दूहरूको आस्थाको धार्मिक तीर्थस्थल बन्ने विश्वास व्यक्त गरे। उनले भने, हाम्रो अटल आस्था र विश्वास रहेको छ। सनातन हिन्दूधर्मले निर्धारण गरेको हाम्रो आध्यात्मिक तथा धार्मिक सम्बन्ध कुनै पनि भौगोलिक र राजनीतिक नक्साभन्दा माथि रहेको हुँदा हामी नेपालीहरू पनि महत्वपूर्ण ऐतिहासिक दिनमा गौरवान्वित भएका छौं। दुइटा ट्रकमा कोसेली लिएर जानकी मन्दिरका महन्थ रामतपेश्वर दास, उनका उत्तराधिकारी महन्थ रामरोशन दाससहित जनकपुरका करिब ५ सयभन्दा बढी मानिस बिहीबार आयोध्या प्रस्थान गरेका छन्।"
मुस्ताङ भित्रिए ९० हजार विदेशी पर्यटक,"जोमसोम : सन् २०२३ को वर्षभरिमा कुल ९० हजार ३ सय ४६ विदेशी पर्यटक मुस्ताङ भित्रिएका छन्। सन् २०२२ मा कुल ६५ हजार ९ सय ४० विदेशी पर्यटकले मुस्ताङ जिल्लाको भ्रमण गरेकोमा सन् २०२३ मा २४ हजार ४ सय ६ पर्यटकको संख्या वृद्धि भएको हो। सन् २०२२ को तुलनामा गत वर्ष २७ प्रतिशत पर्यटक वृद्धि भएको एक्याप जोमसोमका कार्यालय प्रमुख प्रमोदराज रेग्मीले जानकारी दिए। कोरोना कहरको जोखिम अन्त्य भएको र मुस्ताङको पर्यटक चलायमान हुँदै जान थालेपछि मुस्ताङको भ्रमण गर्ने पर्यटकले नयाँ कीर्तिमानी रेकर्डसमेत कायम गरेको कार्यालय प्रमुख रेग्मीको भनाइ छ। यस वर्ष अन्तर्राष्ट्रिय अमेरिकी सञ्चार संस्था सीएनएनले घुम्नै पर्ने सूचीका रूपमा मुस्ताङ उपत्यकालाई सूचीकृत गरेकाले समेत मुस्ताङमा उल्लेख्य संख्यामा पर्यटक आवागमन बढेको हो। सन् २०२३ मा भ्रमण गरेका विदेशी पर्यटकमा ७२ हजार ८५ सार्क राष्ट्र र १७ हजार ६ सय ७२ तेस्रो मुलुकका विदेशी पर्यटकले मुस्ताङ जिल्लाको भ्रमण गरेका हुन्। उक्त तथ्यांकमा समावेश नभएको थप ५ सय ८९ पर्यटक डिसेम्बरमा थपिएको एक्यापले जनाएको छ। गत वर्ष मनाङ हुँदै राउन्ड अन्नपूर्ण चर्कीय पदमार्गबाट मुस्ताङ भित्रिने पर्यटकको संख्या १० हजार ७ सय २३ जना छन्। राउन्ड अन्नपूर्ण पदमार्ग हुँदै मुस्ताङ भित्रिनेमा ९ हजार ६ सय ७ विदेशी तेस्रो मुलुक र ६ सय २७ सार्क राष्ट्रका विदेशी पर्यटक छन्। राउन्ड अन्नपूर्ण पदमार्ग गर्नेमा अधिकांश तेस्रो मुलुकका विदेशी पर्यटक छन्। मुस्ताङ भ्रमण गर्ने क्रममा पर्यटक अनुमतिपत्र (परमिट ) नलिई आएका विदेशी पर्यटकको संख्या ५ हजार ८ सय ४० जना छन्। सन् २०२२ मा ४६ हजार ७ सय २४ सार्क र १९ हजार २ सय ६ तेस्रो मुलुकका विदेशी पर्यटकले मुस्ताङ जिल्लाको भ्रमण गरेका थिए। त्यसअघि सन् २०२१ मा जम्मा २ हजार ३ सय पर्यटकले मात्रै मुस्ताङ जिल्लाको भ्रमण गरेका थिए। राउन्ड अन्नपूर्ण चर्कीय पदमार्ग हुँदै मुस्ताङ भित्रिनेमा सन् २०२२ र २०२३ को पर्यटकीय तथ्यांक लगभग उस्तै छ। राउन्ड अन्नपूर्ण पदमार्ग गर्नेमा अधिकांश तेस्रो मुलुकमा विदेशी पर्यटक छन्। तर, गत वर्षको तुलनामा मुस्ताङ भ्रमण गर्नेको तथ्यांकमा नयाँ उभार आएको हो।"

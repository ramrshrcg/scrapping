शीर्षक,विवरण
डाक्टरले कहिलेसम्म कुटाइ खाइरहने ?,"विभिन्न स्वास्थ्य संस्थामा कार्यरत चिकित्सकमाथि दुव्र्यवहार एवं हातपातका घटना बढेका छन्। सञ्चो अस्पताल हेटौंडामा कार्यरत डा विकास थापा र डा प्रशान्त बिडारीमाथि आक्रमण भयो। यो घटना सेलाउन नपाउँदै पोखरास्थित मणिपाल अस्पतालमा डाक्टरमाथि आक्रमण भयो। शृंखलाबद्ध भइरहेका आक्रमणले चिकित्सकहरू असुरक्षित महसुस गरिरहेका छौं। १ उपचारका लागि आएका बिरामीको निधन हुँदा चिकित्सकलाई पनि दुःख लाग्छ। तर, बिरामीका आफन्तले वास्तविकता बुझ्ने प्रयास गरेको पाइँदैन। यथार्थ नबुझी आवेशमा आउने र आक्रोशित हुने गरेको पाइएको छ। एकैपटक भौतिक आक्रमणमा उत्रने गरेका छन्। ३ चिकित्सकमाथि भौतिक रूपमा भइरहेका शृंखलाबद्ध आक्रमणले डाक्टरहरू विदेश पलायनको मनस्थितिमा छन्। यस खालको अवस्थाले अन्ततः मुलुक र सर्वसाधारणलाई नै आघात पुग्छ। ४ उपचारमा लापरबाही वा हेलचक्र्याइँ भएमा गुनासो सुन्ने वा छानबिन गर्ने निकाय नेपाल मेडिकल काउन्सिल हो। काउन्सिलमा उजुरी गर्न सकिन्छ। तर, उजुरी नगरी चिकित्सकमाथि भौतिक आक्रमण गर्नु कानुनी शासनको बर्खिलाप हो। स्वास्थ्यकर्मी तथा स्वास्थ्य संस्थाको सुरक्षासम्बन्धी ऐन, २०६६ (पहिलो संशोधन ऐन २०७९) को प्रभावकारी कार्यान्वयन हुनुपर्छ। (डा कार्की, नेपाल चिकित्सक संघका अध्यक्ष हुन्।)"
प्रधानसेनापति शर्मा र भारतीय सेना प्रमुख पाण्डेबीच भेटवार्ता,"काठमाडौं : प्रधानसेनापति प्रभुराम शर्मा र भारतीय सेनाका प्रमुख जनरल मनोज पाण्डेबीच भेटवार्ता भएको छ। भारत र नेपाली सेनाबीच हुने सहयोग आदान प्रदानका विषयमा उनीहरूबीच छलफल भएको हो। कन्फरेन्सका दौरान भारतीय सेना प्रमुख पाण्डेले बंगलादेश, न्युजील्यान्ड, बेलायत, कम्बोडिया, फ्रान्स र मलेसियाका सेनासँग पनि छलफल गरेका थिए। १३औँ इण्डोप्यासिफिक आर्मिज चिफ कन्फरेन्समा सहभागी हुन प्रधानसेनापति शर्मा भारतको नयाँ दिल्ली पुगेका छन्। उनी भोलि स्वदेश फर्किनेछन्।"
"काठमाडौं महानगरपालिका र ईःबीच चार बुँदे सहमति, १९९ घन्टादेखिको आन्दोलन स्थगित","काठमाडौं : काठमाडौं महानगरपालिका र अभियन्ता ईःबीच चार बुँदे सहमति भएको छ। बुधबार साँझ उनीहरूबीच चार बुँदे सहमति भएको राष्ट्रियसभा गृहमा आयोजित पत्रकार सम्मेलनमा जानकारी गराइएको छ। यससँगै अभियन्ता ईःले १९९ घन्टादेखिको आन्दोलन स्थगित गरेका छन्। दुई पक्षबीच फुटपाथसार्वजनिक स्थलमा व्यापार गर्ने क्रममा जफत गरिएका सामानहरू महानगरपालिकाको स्टोरमा भएसम्म यकिन गरी सम्बन्धित सामानका धनीलाई फिर्ता गर्ने, अनौपचारिक क्षेत्रमार्फत् हुने व्यापार व्यवसायलाई व्यवस्थित गर्न व्यापार गर्ने स्थल, समय, व्यापार गर्न आवश्यक मानिने व्यक्ति यकिन गर्न र स्थान उपलब्ध गराउने विधि, प्रक्रिया तथा कानुनी व्यवस्था समेतको प्रबन्ध गर्नुपर्ने विषयमा ठोस सुझावसहित अध्ययन गरी दुई महिनाभित्र महानगरपालिकामा प्रतिवेदन पेस गर्ने निर्णय भएको छ। त्यसका लागि दुई पक्षबीच समिति गठन गर्ने निर्णय भएको छ। जसमा काठमाडौं महानगरपालिकाले तोकेका ३ जना, अभियान्ता ई:को तर्फबाट तोकिएका दुई जना, भौतिक तथा यातायात मन्त्रालय, सहरी विकास मन्त्रालय र ट्राफिक प्रहरीको तर्फबाट एक एक जना प्रतिनिधि रहनेछन्। त्यस्तै साविकमा फुटपाथसार्वजनिक स्थलमा व्यापार गरेका व्यवसायीहरूका लागि महानगरपालिकाभित्र कानुनले निषेध गरेका स्थानबाहेक अन्यत्रका उपयुक्त स्थलहरू पहिचान गर्न महानगरपालिकाले एक हप्ताभित्र पहल गर्ने निर्णय भएको छ।"
पूर्वप्रधानमन्त्रीद्वय नेपाल र भट्टराईमाथि मुद्दा नचलाउनुको कारण माग,"न्यायाधीश विनोद शर्माको एकल इजलासले पूर्वप्रधानमन्त्रीद्वय नेपाल र डा भट्टराईमाथि मुद्दा नचलाउनुको कारण माग गर्दै १५ दिनभित्र लिखित जवाफ पेस गर्न सरकारलाई आदेश दिएको छ। काठमाडौं : सर्वोच्च अदालतले ललिता निवास जग्गा हिनामिना प्रकरणमा पूर्वप्रधानमन्त्रीद्वय माधवकुमार नेपाल र डा बाबुराम भट्टराईका साथै पूर्वमुख्यसचिव लीलामणि पौडेलमाथि मुद्दा नचलाउनुको कारण माग गरेको छ। न्यायाधीश विनोद शर्माको एकल इजलासले पूर्वप्रधानमन्त्रीद्वय नेपाल र डा भट्टराईमाथि मुद्दा नचलाउनुको कारण माग गर्दै १५ दिनभित्र लिखित जवाफ पेस गर्न सरकारलाई आदेश दिएको छ। वरिष्ठ अधिवक्ता बालकृष्ण नेउपाने र अधिवक्ता रविन शर्माले रिट निवेदन दायर गरेका थिए। सरकारसँग लिखित जवाफ माग गर्दै सर्वोच्चले सोधेको छ, यसमा के कसो भएको हो ? निवेदकको मागबमोजिम किन आदेश जारी हुनुनपर्ने हो ? उक्त रिट निवेदनमा प्रधानमन्त्री तथा मन्त्रिपरिषद्को कार्यालय, महान्यायाधिवक्ताको कार्यालय, काठमाडौं जिल्ला अदालत, जिल्ला सरकारी वकिल कार्यालय काठमाडौं, पूर्वप्रधानमन्त्रीद्वय नेपाल र डा भट्टराईका साथै पूर्वमुख्यसचिव लीलामणि पौडेल र नेपाल प्रहरी केन्द्रीय अनुसन्धान ब्युरोलाई विपक्षी बनाइएको छ। असोज १ गते रिट निवेदन दायर गरिएको थियो। गत साउन २१ गते सर्वोच्चका न्यायाधीशद्वय अनिलकुमार सिन्हा र डा कुमार चुडालको संयुक्त इजलासले ललिता निवास जग्गा प्रकरणमा नीतिगत निर्णय गर्नेमाथि पनि अनुसन्धान गर्न आदेश दिएको थियो। तत्कालीन प्रधानमन्त्री नेपालको पालामा मन्त्रिपरिषद्बाटै निर्णय भई व्यक्तिको नाममा जग्गा दर्ता भएको थियो। २०६६ सालमा नक्कली मोही खडा गरेर जग्गा दर्ता गरिएको पाइएको हो। त्यस्तै डा भट्टराईको पालामा मन्त्रिपरिषद्बाटै निर्णय गरेर पशुपति टिकिन्छा गुठीको नाममा जग्गा कायम गरिएको पाइएको छ। २०६९ सालमा गुठी कायम गरी मोही सिर्जना गरेर व्यक्तिको नाममा जग्गा सारिएको अनुसन्धानमा देखिएको छ। शक्ति र पहुँचमा भएकाले पूर्वप्रधानमन्त्रीद्वय नेपाल, डाभट्टराई र पूर्वमुख्यसचिव लीलामणि पौडेलमाथि मुद्दा नचलाइएको दाबी गर्दै उनीहरूलाई मुद्दा चलाउनकोलागि आदेश दिन माग रिट निवेदनमा गरिएको छ। सर्वोच्चले मागबमोजिम आदेश जारी हुनु नपर्ने कुनै आधार र कारण भए सबुत प्रमाणसहित बाटाको म्यादबाहेक १५ दिनभित्र जवाफ पेस गर्न आदेश दिएको हो। २०७६ सालमा अख्तियार दुरुपयोग अनुसन्धानले पूर्वप्रधानमन्त्रीद्वय नेपाल, डा भट्टराई र पूर्वमुख्यसचिव पौडेलमाथि मुद्दा नचलाउने निर्णय गरेको थियो। अख्तियारले नेपाल, डा भट्टराईसँग बयानसमेत लिए पनि अधिकार क्षेत्रको अभावमा मुद्दा चलाउन नसकिने जनाएको थियो। अख्तियारले १ सय १० जनालाई बिगो, कैद र जरिवाना तथा ६५ जनालाई जग्गा जफतमा प्रतिवादी बनाएको थियो। भ्रष्टाचार अभियोगमा विशेष अदालतमा मुद्दा दायर गरेको थियो। त्यसपछि केन्द्रीय अनुसन्धान ब्युरो (सीआईबी)ले घरमै पुगी पूर्वप्रधानमन्त्रीद्वय नेपाल, डा भट्टराईसँग सोधपुछ गरेका थिए। प्रहरीले साक्षी (ठाडो कागज) बनाएर अन्य विरुद्ध अनुसन्धान गरेको थियो। सीआईबीले बालुवाटारस्थित ललिता निवास जग्गा प्रकरणमा चार पूर्वमन्त्री र ६ पूर्वसचिवसहित २ सय ३८ जनाविरुद्ध मुद्दा दायर गर्नुपर्ने रायसहितको अनुसन्धान प्रतिवेदन जिल्ला सरकारी वकिल कार्यालयमा पेस गरेको थियो।"
प्रधानमन्त्री दाहाल आज ल्हासा जाँदै,"प्रधानमन्त्री दाहाल ल्हासास्थित नेपाल महावाणिज्यदूतको कार्यालयमा आज दिउँसो आयोजना हुने अन्तरक्रिया कार्यक्रममा सहभागी हुनेछन्। प्रधानमन्त्री दाहालले आजै तिब्बतको पोताला दरबार र जोखाङ मन्दिरको भ्रमण गर्ने कार्यक्रम रहेको छ । छिङछोङ : प्रधानमन्त्री पुष्पकमल दाहाल प्रचण्ड आज चीनको स्वशासित क्षेत्र तिब्बतको ल्हासा प्रस्थान गर्दै छन्। गत शनिबारदेखि चीनको औपचारिक भ्रमणमा रहेका प्रधानमन्त्री दाहाल आज बिहान चीनको छिङछोङ सहरबाट ल्हासाका लागि त्यसतर्फ प्रस्थान गर्दै छन् । स्थानीय समयअनुसार आज दिउँसो १२:०५ मा ल्हासाको गोन्गार विमानस्थल पुग्ने कार्यक्रम छ । प्रधानमन्त्री दाहाल ल्हासास्थित नेपाल महावाणिज्यदूतको कार्यालयमा आज दिउँसो आयोजना हुने अन्तरक्रिया कार्यक्रममा सहभागी हुनेछन्। प्रधानमन्त्री दाहालले आजै तिब्बतको पोताला दरबार र जोखाङ मन्दिरको भ्रमण गर्ने कार्यक्रम रहेको छ । उनले आजै यहाँको चिनियाँ कम्युनिष्ट पार्टीको सिचाङ स्वशासित क्षेत्रका सचिव वाङ जुनचेङसँग द्विपक्षीय भेटवार्ता गर्नेछन् । प्रधानमन्त्री दाहाल आज ल्हासामा नै बस्ने कार्यक्रम छ । उनका साथमा उनको भ्रमण दलका सदस्यहरू परराष्ट्रमन्त्री नारायणप्रकाश साउद, खानेपानीमन्त्री महिन्द्र राय यादव, भौतिक पूर्वाधार एवं यातायातमन्त्री प्रकाश ज्वालासहित भ्रमण दलका सदस्यहरू छन्। यसअघि प्रधानमन्त्री दाहाल हिजो बेइजिङबाट छिङछोङ सहर आइपुगेका थिए। यहाँ उनले चिनियाँ कम्युनिष्ट पार्टीका केन्द्रीय सदस्यसँग भेटवार्ताका साथै कृषिका क्षेत्रमा यस छिङछोङ महानगरले गरेका कार्यहरुको जानकारी लिएका थिए।"
संघीय निजामती सेवा ऐनविरुद्ध कर्मचारी पनि आन्दोलित,"काठमाडौं : संघीय निजामती सेवा ऐनको संसद् दर्ता नहुँदै कर्मचारीहरू आन्दोलित भएका छन्। नेपाल निजामती कर्मचारी संगठनदेखि स्थानीय तहका कर्मचारीले आफनो मागलार्ई प्रस्तावित ऐनमा समेटेर मात्रै अघि बढ्न चेतावनी दिएका छन्। निजामती कर्मचारी संगठनले आफ्ना २६ बुँदे बटमलाइन सार्वजनिक गरेको छ। उसले पत्रकार सम्मेलन नै गरेर ऐनमार्फत संघ, प्रदेश र स्थानीय गरी तीनै तहका सरकारमा आधिकारिक ट्रेड युनियनको निर्वाचन हुने व्यवस्था गर्न प्रस्ताव अघि सारेको छ। कर्मचारीको उमेरहद ६० वर्ष कायम गर्नुपर्ने निजामती अस्पताल, कर्मचारी सञ्चय कोष, सामाजिक सुरक्षा कोष, नागरिक लगानी कोषजस्ता कर्मचारी सरोकारवाला निकायमा आधिकारिक ट्रेड युनियनको प्रतिनिधित्व हुनुपर्ने लगायतका मागसमेत संगठनले गरेको छ। संगठनका अध्यक्ष लेखनाथ कोइरालाले कर्मचारीको हित र साझा सुझावअनुसार विधेयक नआएमा आफूहरूले शिक्षककर्मचारीको भन्दा ठूलो आन्दोलन गर्ने चेतावनी दिए। उनले राजनीतिक क्षेत्रको ढिलाइ र केही उच्चतहका कर्मचारीको स्वार्थका कारण सो विधेयक संसद्मा लैजान विलम्ब भएको टिप्पणी गरे। संगठनले अस्थायी ज्यालादारी कर्मचारीलार्ई सामाजिक सुरक्षाकोषमा सहभागी गराउन र अतिरिक्त हुलाकलगायत सेवामा कार्यरत अस्थायी ज्यालादारी र करार सेवाका कर्मचारी नहटाउनसमेत माग गरेको छ।"
"एनआरएनए नेतृत्वमा ५ को दाबी, कसका एजेन्डा के ?","लन्डन : गैरआवासीय नेपाली संघ (एनआरएनए) अन्तर्राष्ट्रिय समन्वयपरिषद् (आईसीसी) को ११औं महाधिवेशन नजिकिएसँगै चुनावी माहोल पनि तात्दै गएको छ। आगामी अक्टोबर १७ देखि २० सम्म काठमाडौंंमा तय महाधिवेशनबाट चुनिने नयाँ नेतृत्वका लागि यतिबेला उम्मेदवारी घोषणाको लहर चलेको छ। अध्यक्षसहित आईसीसीका सबै पद र क्षेत्रीय समितिका विभिन्न जिम्मेवारीमा पनि आफ्नो आकांक्षा सार्वजनिक गर्नेहरू प्रशस्तै देखिएका छन्। महाधिवेशनमा संसारभरका राष्ट्रिय समन्वय परिषद् (एनसीसी)हरूबाट चुनिएर आउने करिब चार हजार प्रतिनिधि(डेलिगेट) ले भाग लिनेछन्। यिनै डेलिगेटले दिने मतका आधारमा नयाँ नेतृत्व चयन हुनेछ। विवादका कारण महिना पर सरेको दुई वर्षअघिको अधिवेशनमा अन्ततः भागबन्डाबाटै तीन अध्यक्षसहितको जम्बो कार्यसमिति बन्यो। त्यसमाथि शेष घले पक्षधरहरू चोइटिएर छुट्टै अधिवेशन गरेपछि संस्था विभाजित भयो। संस्थामा चरम आलोचना र निराशा निम्त्याएको पछिल्लो अधिवेशनले पुर्याएको क्षतिलाई पूर्ति गर्दै आसन्न अधिवेशनले गलत बाटो हिँडेको संस्थालाई सही बाटोमा फिर्ता ल्याउने आशा गरिएको छ। संघलाई आगामी दुई वर्ष नेतृत्व प्रदान गर्ने अध्यक्ष पदमा स्वभाविकतः रोचक प्रतिस्पर्धा छ। हालसम्म विभिन्न पाँच आकांक्षीले अध्यक्षमा उम्मेदवारी दिने घोषणा गरेका छन्। आईसीसीका वर्तमान अध्यक्षद्वय डा बद्री केसी र रविना थापा, उपाध्यक्षद्वय महेश श्रेष्ठ र आरके शर्मा तथा उपमहासचिव विनय अधिकारी मैदानमा देखिएका अध्यक्ष उम्मेदवार हुन्। अध्यक्ष उम्मेद्वारमध्ये केसी, श्रेष्ठ र शर्मा प्यानलसहित निर्वाचनमा जाने तयारीमा देखिन्छन्। एनआरएनएभित्र संस्थापन र इतर पक्षबीचको दूरी नै प्यानल निर्माणको प्रमुख आधार देखिन्छ । राजनीतिक आस्था, क्षेत्रीय तथा व्यक्तिगत निकटताले पनि प्यानलमा भूमिका खेल्ने गरेका छन्। लामो अनुभव र योगदान मेरो उम्मेदवारीको आधार  डा बद्री केसी एनआरएनएको भावी अध्यक्ष दौडमा फ्रन्टलाइनमा छन् रसियावासी वर्तमान कार्यकारी अध्यक्ष डा बद्री केसी। डा केसीलाई उनको उम्मेदवारीमा एनआरएनए संस्थापन पक्षको साथ छ। उनलाई संस्थामा बलियो पकड राख्ने पूर्वअध्यक्ष जीवा लामिछानेको समर्थन रहने ठानिन्छ। राजनीतिक कोणले नेकपा एमालेनिकट उनलाई संसारभरका एमालेजनको सद्भाव त छँदैछ। एनआरएनए आईसीसीमा कोषाध्यक्ष, दुई कार्यकाल महासचिव, उपाध्यक्ष हुँदै अध्यक्षसम्मका जिम्मेवारीको अनुभव लिइसकेका केसीलाई संस्था बुझेको र नेतृत्व क्षमता रहेको नेताको रूपमा चित्रण गर्ने गरिएको छ। संस्थामा योगदानका हिसाबले अध्यक्षका अरू प्रत्यासीभन्दा सिनियर हुनुको पनि लाभ उनलाई छ। विवाद मिलाउने प्रयासमा अघिल्लोपटक तीनजना अध्यक्ष बनाइँदा ६ महिना मात्रै कार्यकारी भूमिका पाएका डा केसी अब भने सिंगो कार्यकाल एकल अध्यक्षका रूपमा काम गर्न आतुर छन्। यो कार्यकाल त विवाद मिलाउनमै सकियो। चाहेजसरी संस्थागत कामहरू गर्न सकिएन। अब निर्वाचनमार्फत् पूर्ण म्यान्डेट लिएर फुल फेजमा काम गर्ने मेरो चाहना छ।, उनले भने। एनआरएनएमा विगत २० वर्षदेखि आफ्नो निरन्तर लगाव र योगदान रहँदै आए पनि त्यसबाट संस्थाले लिनुपर्ने जति लाभ लिन नपाएको केसीको निष्कर्ष छ। भित्तामा मेरो फोटो त पहिल्यै टाँसिएको छ नि। अब फेरि अध्यक्ष बन्नकै लागि होइन, नतिजा देखिने गरी काम गर्न इच्छुक छु, उनले भने। आईसीसी निर्वाचनमा संसारभरका सबै सदस्यलाई मताधिकार व्यवस्था, गैरआवासीय नेपालीका सबै आर्थिक, सांस्कृतिक तथा सामाजिक अधिकार सुरक्षित हुने गरी नागरिकता ऐन संशोधन, विदेशमा अध्ययनरत नेपाली विद्यार्थी तथा थाइल्यान्ड, बर्मालगायतका देशमा रहेका नेपालीमूलका नेपालीभाषीलाई समेत समेट्ने गरी एनआरएनको पुनः परिभाषालगायत डा केसीका मूल एजेन्डा छन् । त्यसैगरी, १० अर्बको संयुक्त लगानी कोषलाई पूर्णता, संस्थामा बौद्धिक वर्ग र नयाँ पुस्ताको सहभागिता, वैदेशिक रोजगारीमा जाने श्रमिकलाई रोजगारदाताकै योगदानबाट सामाजक सुरक्षा कोष व्यवस्थालगायतका मुद्दा पनि उनले प्राथमिकतामा राखेका छन्। गत महाधिवेशनमा निर्वाचन हुन नसक्नु संस्थाका लागि दुर्भाग्य बनेको ठहर डा केसीको छ । निर्वाचन हुन नसक्दा एकदमै नराम्रो भयो। त्यसैले काम गर्ने गतिलो वातावरण बन्न सकेन। तर, संस्था टुक्रिएला कि भन्ने डर सबैलाई थियो। संस्था जोगाउनकै लागि हामीले त्याग गर्यौं। कमसेकम अहिले संस्था एकताबद्ध छ, उनले भने। आसन्न अधिवेशन पनि दुई वर्षअघि जस्तै विवाद, राजनीतिक हस्तक्षेप हुँदै पदीय भागवन्डामै गएर टुंगिने हो कि भन्ने आशंका कतिपयलाई छ। तर, अहिले कार्यकारी अध्यक्षको जिम्मेवारी सम्हालेका डा केसी भने त्यो जोखिम नरहेकोमा ढुक्क छन् । गैरआवासीय नेपाली संघलाई गैरराजनीतिक नै राख्दा राम्रो हुन्छ भनेर सबै राजनीतिक पार्टीले मनन गरिसकेका छन्। फेरि अहिले सदस्यतादेखि डेलिगेट चयनसम्ममा खासै विवाद छैन। कार्यकारी अध्यक्षका हैसियतमा म पनि विधि र प्रक्रियासंगत ढंगले नै अधिवेशन सम्पन्न गर्नुपर्छ भन्ने पोजिसनमा दृढ छु। संस्थामा हालसम्म पुर्याएको योगदान र अनुभवकै आधारमा अबको नेतृत्वमा आफ्नो उम्मेदवारीको औचित्य पुष्टि हुने डा केसीको तर्क छ। अरु आकांक्षी साथीहरूले पनि यसपटक मलाई सहयोग गर्नुपर्छ। मैले सबैसँग संवाद गरेर सहमति जुटाउने कोसिस पनि गर्दैछु, उनले भने, सर्वसम्मत भयो भने त राम्रो। नभए निर्वाचनमा गएर परीक्षित भएर आउनु पनि झन् राम्रो। म दुवै विकल्पमा तयार छु। क्षमता देखाएकी छु, विश्वास जित्छु भनेर ढुक्क छु  रविना थापा एनआरएनए आईसीसीका वर्तमान तीन अध्यक्षमध्ये एक रविना थापा पनि भावी अध्यक्षकी उम्मेदवार छन्। अमेरिकाबासी थापाले एनआरएनए आईसीसीमा पहिलो महिला अध्यक्षको रेकर्ड बनाइसकेकी छन्। वर्तमान कार्यकालमा ६ महिना कार्यकारी भूमिका पाएकी उनी पनि अब भने एकल अध्यक्ष बन्ने प्रयासमा छन्। पछिल्लो अधिवेशनमा बहुअध्यक्षीय प्रणाली स्वीकारेर भए पनि संस्था जोगाउने पहल गरेको उनी बताउँछिन्। विषम परिस्थितिमा चुनाव हुने अवस्था भएन। सम्झौता गरेरै पनि संस्था जोगाउने काम भयो, उनले भनिन्। असहज र छोटो कार्यकालमा पनि गतिलो काम गरेर देखाउन सकेको आत्मविश्वास भने थापासँग छ। मेगा प्रोजेक्टहरू अघि बढाउने, कार्यालय व्यवस्थित गर्नेदेखि थुप्रै च्यारिटी कामहरू पनि भएका छन्। विभिन्न देश पुगेर एनसीसीका विवाद मिलाउने काम गरेकी छु, उनी भन्छिन्, मैले कति काम गर्न सक्छु भनेर देखाइसकेकी छु। त्यसैले अब फेरि जिम्मेवारी पाउँछु भन्नेमा ढुक्क छु। सन् २००२ देखि अमेरिका बस्दै आएकी थापाले त्यहाँका थुप्रै सामाजिक संघसंस्थाको नेतृत्व सम्हालिसकेकी छन्। सन् २००९ मा एनसीसी अमेरिकाको बोर्ड अफ डाइरेक्टरबाट सुरु भएको उनको एनआरएनए यात्रा त्यसयता निरन्तर छ। एनसीसी अमेरिकाको उपाध्यक्ष, आईसीसीको उपाध्यक्ष हुँदै संस्थाको पहिलो महिला अध्यक्षको किर्तिमानसमेत बनाइसकेकी छन् उनले। संस्था चुनावमुखी भएको, डेलिगेट छनोटकै कारण निम्तिने विवादले संस्था विभाजनसम्म पुर्याएको तथा एनआरएनएकै विभाजनले डायस्पोराको सिंगो नेपाली समाजसमेत विभाजित भएको थापाको ठहर छ। त्यसैले मेरो पहिलो एजेन्डा नै विभाजित समाजलाई एकबद्ध गर्नु छ। डेलिगेट प्रथा अन्त्य गरेर सबै पञ्जीकृत सदस्यलाई मताधिकार दिएपछि मात्रै मुख्य विवाद आफैं हल हुन्छ भन्ने मलाई विश्वास छ। गैरआवासीय नेपालीलाई व्यवस्था भएको एनआरएनए नागरिकता अधुरो रहेकाले वंशजकै नागरिकता निरन्तरताको पहल प्रभावकारी ढंगले अघि बढाउने थापाको अठोट छ। नागरिकलाई त पूर्ण अधिकार हुनुपर्छ नि ! राजनीतिक अधिकार कटौती गरिएपछि पनि कसरी नागरिकता हुन सक्छ ? त्यो त खास एनआरएनए परिचयपत्र मात्र हो। मैले पूर्ण नागरिकताको पहल गर्नेछु, उनले भनिन्। वैदेशिक रोजगारीमा जाने नेपालीलाई अन्तर्राष्ट्रिय श्रमिक कानुनले व्यवस्था गरेबमोजिम सुरक्षा दिलाउने, नेपालमा विकट क्षेत्रका महिला तथा बालबालिकाको स्वास्थ्य र शिक्षामा सहयोग पुर्याउने, विदेशमा ज्ञान, सिप सिकेर फर्किनेहरूलाई उद्धमशीलतामा प्रोत्साहन गर्नेजस्ता अरू एजेन्डा पनि थापाले महत्वकासाथ अघि सारेकी छन्। एनआरएनए विधानले निर्वाचनमा गुट वा प्यानल बनाउन बन्देज गरेकोबारे आफू सचेत रहेको थापा बताउँछिन्। कुनै राजनीतिक, जातीय वा क्षेत्रीय हिसाबले प्यानल बनाउने छुट हाम्रो विधानले दिँदैन। कसैले यो नियम उल्लंघन गर्छ भने अब त सिधैं अदालतको सामना गर्नुपर्ने अवस्था छ, उनी भन्छिन्, म कुनै प्यानल निर्माण गर्दिनँ। तर मेरो एजेन्डामा सहमत हुने साथीहरूको समर्थन जुटाएर अघि बढ्छु। उम्मेदवारीमा अडिग रहने र निर्भिक रूपमा निर्वाचनको सामना गर्ने मनसायमा आफू रहेको थापाको भनाइ छ। तर सर्वसम्मति बन्ने अवस्थामा भने सहमति र सहकार्यका लागि आफू बाधक नबन्ने पनि उनले बताएकी छन्। मध्यपूर्वलाई पहिलोपटक नेतृत्व दिलाउँछु आरके शर्मा एनआरएनए अध्यक्षको दौडमा रहेका मुख्य प्रत्यासीमध्ये एक हुन् कतारका आरके शर्मा। सन् २००३ मा श्रमिकको हैसियतमा कतार पुगेका उनको परिचय अहिले भने थुप्रै कम्पनीका मालिक बिजनेसम्यान का रूपमा फेरिएको छ। कतारमा मेडिकल सेन्टर, फेसिलिटी मेनेजमेन्ट, निर्माणसहितका व्यवसाय सञ्चालन गरेका उनले नेपालमा पनि हाइड्रो, बैंकिङ, केबलकारलगायतका क्षेत्रमा लगानी गरेका छन्। एनआरएनए अभियानमा शर्माको यात्रा १७ वर्ष लामो छ। आईसीसी सदस्य, मध्यपूर्व संयोजक, आईसीसी सचिव हुँदै वर्तमान समितिमा उपाध्यक्षसम्मको जिम्मेवारी उनले सम्हालिसकेका छन्। त्यसअघि कतार एनसीसीको सल्लाहकारदेखि आईसीसीका विभिन्न टास्कफोर्समा रहेर पनि उनी एनआरएनमा सक्रिय रहे। शर्माको अध्यक्ष उम्मेदवारीमा सबैभन्दा चर्को मध्यपूर्वको नारा घन्किएको छ। श्रमिक एनआरएनहरूको बाहुल्य रहेको मध्यपूर्वलाई पहिलोपटक आईसीसीको अध्यक्ष दिलाउने अठोट उनले व्यक्त गरेका छन्। राजनीतिक रूपमा नेकपा माओवादीनिकट मानिने शर्मालाई उक्त पार्टीका समर्थकहरूको सहयोग मिल्ने देखिन्छ। कुनै पनि पार्टीको क्रियाशिल सदस्य नरहेको बताउने उनी आफूले सबै पार्टीको साथ पाउने र मिलेर काम गर्न सक्ने विश्वास व्यक्त गर्छन्। चुनावी अभियानमा अन्य उम्मेदवारको तुलनामा झन् बढी सक्रिय देखिएका शर्मा यतिबेला विश्व दौडाहामा छन्। हालसम्म विभिन्न ३६ देश पुगेर उनले स्थानीय एनआरएनए अभियन्ताहरूसँग अन्तरक्रिया गरिसकेका छन्।संसारभरका एनआरएनए साथीहरूसँगको भेटले मलाई ठूलो ऊर्जा र हौसला दिएको छ। आशा राखेभन्दा पनि अझ बढी समर्थन र साथ पाएको छु, उनी भन्छन्, मूल नेतृत्वमा परिवर्तन गरेर मात्रै संस्थाको परिवर्तन र सुधार सम्भव छ भन्ने सबैको राय छ। त्यसकारण पनि संस्थामा मेरो नेतृत्व अब निर्विकल्प र जरुरी बनेको छ। हालसम्म पनि च्यारिटीमै केन्द्रित रहेको एनआरएनएमा अब नीतिगत तहमा काम गर्न जरूरी रहेको शर्मा बताउँछन्। च्यारिटी त छँदैछ, अब पोलिसीमा काम गर्नुपर्नेछ । तब मात्रै गैरआवासीय नेपालीका हकअधिकार स्थापित गर्नेदेखि नेपालको आर्थिक समृद्धिको यात्रामा सघाउने लक्ष्य सम्भव रहन्छ। उनी भन्छन। केही हजारमा सीमित संस्थामा सबै गैरआवासीय नेपालीको अपनत्व स्थापित गर्ने, सामूहिक लगानी प्राधिकरणमार्फत् उपभोगमै खुम्चिएको रेमिट्यान्सलाई उत्पादनमूलक क्षेत्रमा प्रोत्साहित गर्नेदेखि एनआरएनए नागरिकताको निरन्तरता, विदेशका नेपालीको भोटिङ अधिकार, पूर्व गोर्खाहरूको अधिकार स्थापना लगायतका मुद्दालाई शर्माले आफ्नो प्रमुख चुनावी एजेन्डा बनाएका छन्। कतिपयले आशंका गरेजस्तो आफ्नो उम्मेदवारी फिर्ता गर्ने वा सहमतिका लागि त्याग गर्ने कुनै सम्भावना बाँकी नरहेको शर्मा बताउँछन्। संसारभरका यति धेरै साथीहरूको साथ, समर्थन पाएपछि अब मेरो उम्मेदवारी केबल व्यक्तिगत रहेन। सबैको भावनाको कदरका लागि पनि मसँग अब पछाडि फर्किने सुविधा छैन , उनले भने।आगामी कार्यकाललाई फलदायी बनाउने गरी योगदान गर्न सक्ने र कम विवादित पात्रहरूलाई समेटेर टीम बनाउने योजना शर्माले सुनाए। सबैलाई मिलाउँछु र गुमेको साख फर्काउँछु  महेश श्रेष्ठ एनआरएनए आईसीसीको भावी अध्यक्षमा बलिया मानिएका एक उम्मेदवार हुन् जापानबासी महेश श्रेष्ठ। यसअघि आईसीसी सदस्य, कोषाध्यक्ष हुँदै वर्तमान समितिमा उपाध्यक्ष रहेका उनले काठमाडौंमा औपचारिक सभामार्फत अध्यक्षको उम्मेदवारी घोषणा गरिसकेका छन्। नेपाली कांग्रेससँग नजिक मानिने श्रेष्ठ एनआरएनएभित्रका धेरै डेमोक्रयाटहरूको रोजाइमा पर्ने निश्चित छ। वर्तमान अध्यक्षमध्ये एक कुल आचार्य समूह पनि उनको समर्थनमा छ। जापानमै बस्ने नाताले उनलाई पूर्वअध्यक्ष भवन भट्टको पनि समर्थन मिल्ने आशा छ। शालीन र भद्र व्यक्तित्वका श्रेष्ठलाई सबैसँग समन्वय र सहकार्य गर्न सक्ने पात्रका रूपमा लिइन्छ। दुई वर्षअघि संस्था फुटको चरणमा पुग्दा पनि दुवै पक्षलाई संवादमा ल्याएर विवाद मिलाउन पहल गर्ने भूमिकामा उनी देखिएका थिए। अध्यक्षको उम्मेदवारी घोषणा गर्दै श्रेष्ठले पाँच बुंदामा आफ्ना नीतिगत प्राथमिकता सार्वजनिक गरेका छन्। जसमा एनआरएनएको संकल्पः नेपालको समुन्नति, जन्मभूमिका नेपालीलाई कर्मभूमिका नेपालीको साथ, अबको कार्यभारः एनआरएनएको हक, हित र अधिकार एनआरएनएको संरचनागत सुधार र संस्थागत विकास, र मेरो प्राथमिकताः युवा, महिला र दोस्रो पुस्ता छन्। यीनै लक्ष्यहरू हासिल गर्न नेपालमा वैदेशिक लगानीका साथै ज्ञान, सीप र नवप्रवर्तनलाई प्रोत्साहन गर्ने, पर्यटन प्रवद्र्धनको पहल गर्ने, सबैको अपनत्वसहितको दिगो र स्मार्ट एनआरएनए बनाउने, महिला सहभागिता प्रोत्साहन गर्ने, नेपाल सरकारसँगको निकट सहकार्य बढाउनेलगायतका कार्ययोजना पनि श्रेष्ठले सार्वजनिक गरेका छन्। उनका कार्ययोजना समुन्नत नेपाल र सम्मानित गैरआवासीय नेपाली बनाउने प्रण गरेका श्रेष्ठको मुख्य नारा सबल, साझा र एकताबद्ध एनआरएनएः परिणाममुखी, पारदर्शी र समावेशी एनआरएनए छन्। विगतमा कोषाध्यक्षको जिम्मेवारी सम्हाल्दा संस्थामा आर्थिक पारदर्शिता र व्यवस्थापनमा देखिने गरी सुधार गर्न सकेकोमा उनले गौरव व्यक्त गरेका छन्। हरेक तीन महिनामा आन्तरिक अडिट, वार्षिक रूपमा बाह्य अडिट गराउनेदेखि तीनतीन महिनामा वेबसाइटमै सबै हिसाबकिताब सार्वजनिक गर्ने सिस्टम बसाल्यौं। सोही सिस्टमले संस्थाको आर्थिक पक्षलाई पूर्ण व्यवस्थित गर्न सक्यो। र आज पनि त्यही सिस्टमले राम्रोसँग काम गरेको छ, श्रेष्ठ भन्छन्, म अध्यक्ष भएपछि यस्ता धेरै कुरामा सिस्टम बसाल्छु । जसले गर्दा मेरो कार्यकालपछि पनि सोही सिस्टममा रहेर संस्था राम्रोसँग अघि बढ्न सकोस् । एनआरएनएमा हल्ला बढी तर काम कम हुन्छ भन्ने आमधारणा बन्दै गएको उनको बुझाइ छ। सोही बुझाइलाई परिवर्तन गरी हल्ला कम र काम बढी गरेर देखाउने अठोट उनले गरेका छन्। अध्यक्षमा शपथ लिएकै दिनदेखि सिंगो दुई वर्षकै क्यालेन्डर बनाएर काम गर्ने योजना सुनाउँदै श्रेष्ठले परिणाममुखी काममा जोड दिने बताएका छन् । दुई वर्षअघिको अधिवेशनमा सिर्जित विवादले संस्थाको गरिमा र प्रतिष्ठामा ठूलो आँच आएको अनुभव श्रेष्ठलाई पनि छ। यही विशिष्ट परिस्थितिमा सम्पूर्ण गैरआवासीय नेपालीलाई एकताबद्ध गर्दै संस्थाको गुमेको साख पुनस्र्थापित गर्नु नै अबको नेतृत्वसामु सबैभन्दा ठूलो चुनौती र जिम्मेवारी रहेको उनले बताएका छन् । सोही जिम्मेवारी पूरा गर्ने दृढ आत्मविश्वास र अठोटसहित संस्थाको अध्यक्षमा उम्मेदवार बनेको उनले बताएका छन्। पुरानाले सकेनन्, अब नयाँको पालो  विनय अधिकारी एनआरएनए आईसीसीका वर्तमान उपमहासचिव विनय अधिकारीले पनि आगामी अध्यक्षका लागि आफ्नो दाबी पेश गरेका छन्।एनआरएनएमा झन्डै डेढ दशकदेखि सक्रिय अधिकारी एनसीसी यूकेका पूर्वउपमहासचिव हुन्। चार वर्षअघि आईसीसी सचिवमा निर्वाचन लडेका उनी गत निर्वाचनमा महासचिव उम्मेदवार थिए। तर, सहमतिमा बनाइएको जम्बो टीममा उनले उपमहासचिवको जिम्मेवारी पाए। एनआरएनएभित्रका सबै युवाको प्रतिनिधित्व गर्दै आफूले अध्यक्षमा उम्मेदवारी दिन लागेको अधिकारी बताउँछन्। पुरानो पुस्ताको नेतृत्व परीक्षण भइसक्यो। उहाँँहरूको असक्षमता र विकृत कार्यशैलीले आज संस्थाको साख धुमिल पारेको छ, उनी भन्छन्, अब युवाको पालो हो। संस्थाको पुरानै साख र सम्मान फर्काउने गरी काम गर्ने ऊर्जा र क्षमता हामीसँग छ। असफल सावित भइसकेको पुरानो नेतृत्वले अब पछाडि बसेर नयाँलाई सहयोग र प्रोत्साहन गर्नुपर्ने उनको धारणा छ। आन्तरिक विवाद, कलह, गुटबन्दी र राजनीतिक हस्तक्षेपजस्ता समस्याले एनआरएनएलाई थला पारेको अनुभव अधिकारीले गरेका छन्। राजनीतिक पावर र पैसाबिना एनआरएनए नेतृत्वमा पुग्न सम्भव छैन भन्ने भ्रम छरिएको छ । यही भ्रमलाई चिर्ने र प्रतिरोध गर्ने आँट गरेरै मैले अध्यक्षमा उम्मेदवारी घोषणा गरेको हुँ, उनले भने। अधिकारीले आफ्नो उम्मेदवारी निर्वाचनसम्मै कायम रहने स्पष्ट पारेका छन्। मेरो उम्मेदवारीबारे कुनै भ्रम र आशंका नराख्न म साथीहरूलाई आह्वान गर्छु, उनले भने, विगतको ट्र्याक रेकर्ड हेर्दा पनि हुन्छ। म सुरुमा जहाँ उभिन्छु, अन्तिमसम्म त्यहीँ अडिग रहन्छु।एनआरएनएमा मौलाएको विकृतिले आम सदस्यहरूमा चरम निराशा छाएको महसुस अधिकारीलाई भएको छ। संस्थामा पद हत्याउन नेताहरूको घर चहार्नेहरूले नै संस्था कमजोर बनाएको उनको ठहर छ। तर अब समय फेरिएको छ। अनलाइन भोटिङ हुनाले पहिलाजस्तो चलखेल र धाँधलीको जोखिम पनि छैन, उनले भने, स्वतन्त्र मत दिने डेलिगेटहरूले अब पक्कै परिवर्तनको पक्षमा मत दिनेछन्। सक्षम युवालाई नेतृत्व दिनेछन् भन्नेमा म विश्वस्त छु। विगतमा विवादका कारण निर्वाचन हुन नसक्नुलाई अधिकारीले दुःखद मानेका छन् । महासचिवमा उम्मेदवारी दिएका उनी आफैंलाई उपमहासचिवमा नाम घोषणा हुँदा चित्त बुझेको थिएन । यसपटक पनि कतै फेरि डेलिगेटमा विवाद गरेर निर्वाचन रोकिने त होइन भन्ने चिन्ता छ, उनी भन्छन्, तर अब बन्द कोठामा सहमति गर्ने होइन, गैरआवासीय नेपालीहरूलाई मतदान गर्ने अवसर दिएर सक्षम र योग्य नेतृत्व चयन गरिनुपर्छ भन्ने मेरो अडान छ । एनआरएनए नेपालको आर्थिक विकासको दरिलो खम्बा बन्नुपर्ने अधिकारीको धारणा छ। लगानीको वातावरण बनाएर आर्थिक समृद्धिको जग निर्माण गर्नुपर्ने भन्दै उनले सोही कार्यमा एनआरएनएको प्लेटफर्म सदुपयोग गर्ने योजना बनाएका छन् । त्यस्तै, गैरआवासीय नेपालीको नेपाली नागरिकताको निरन्तरता, पैतृक सम्पत्तिको अधिकार संरक्षण, विदेशमा बस्ने नेपालीललाई मताधिकार व्यवस्था, भूपू गोर्खाको अधिकार स्थापनालगायत उनका प्रमुख एजेन्डा छन्।"
मधेस प्रदेशमा भोलि सार्वजनिक बिदा,जनकपुर : मधेस प्रदेश सरकारले मुस्लिम धर्मावलम्बीको पर्व पैगम्बर मोहम्मदको जन्मदिनका अवसरमा सार्वजनिक बिदा दिने भएको छ। प्रदेशको गृह सञ्चार तथा कानुन मन्त्रालयका निमित्त सचिव उत्तमप्रसाद खरेललले आज एक सूचना जारी गरी मुस्लिम समुदायको विशेष पर्व पैगम्बर मोहम्मदको जन्मदिनका अवसरमा भोलि असोज ११ गते सार्वजनिक विदा दिने निर्णय भएको जानकारी दिए।
स्वास्थ्यकर्मीमाथि कुटपिट गर्नेलाई कारबाही गर्न गृह मन्त्रालयको निर्देशन,"काठमाडौं : स्वास्थ्यकर्मीमाथि कुटपिट गर्नेलाई कारबाही गर्न गृह मन्त्रालयले निर्देशन दिएको छ। मन्त्रालयले दुर्व्यवहारका घटनामा संलग्न देखिएकालाई 'स्वास्थ्यकर्मी तथा स्वास्थ्य संस्थाको सुरक्षा सम्बन्धी ऐनबमोजिम कारबाही गर्न निर्देशन दिएको हो। गृह प्रवक्ता केदारनाथ शर्माले विज्ञप्ति जारी गर्दै देशका सबै स्वास्थ्य संस्थामा स्वास्थ्यकर्मीमाथि कुटपिट गर्दा हुने दण्ड सजायसँग सम्बन्धित व्यवस्था उल्लेख भएको सार्वजनिक सूचना नागरिकले सहजै देख्नेगरी व्यवस्था स्वास्थ्य मन्त्रालयलाई निर्देशन दिएको छ। त्यस्तै स्वास्थ्यकर्मी सुरक्षासम्बन्धी समन्वय समितिको बैठक नियमित गर्नसमेत स्वास्थ्य मन्त्रालयलाई निर्देशन दिइएको छ। 'केही समययता मकवानपुर, कञ्चनपुर, लमजुङ, कास्की लगायतका जिल्लामा रहेका स्वास्थ्य संस्थामा कार्यरत स्वास्थ्यकर्मीमाथि भएका आक्रमणका घटनाप्रति गृह मन्त्रालय गम्भीर छ,' विज्ञप्तिमा भनिएको छ, 'उल्लेखित घटनामा स्वास्थ्यकर्मीमाथि आक्रमण गर्ने कार्यमा संलग्न देखिएका दोषीलाई प्रशासनिक एवं कानुनी कारबाही गर्न यस मन्त्रालय प्रतिवद्ध छ।' स्वास्थ्य सेवाजस्तो संवेदनशील क्षेत्रमा कार्यरत स्वास्थ्यकर्मीलाई सबै प्रकारका विरोधका कार्यक्रम अन्त्य गरी आफ्नो जिम्मेवारी र कर्तव्य निर्वाह गर्न र आआफ्नो कार्यक्षेत्रमा फर्किन गृहले आह्वान गरेको छ।"
पर्सामा जसपाको समानान्तर समिति गठन,"वीरगन्ज : पर्सामा जनता समाजवादी पार्टी (जसपा)भित्र दुई गुटबीच लामो समयदेखि चल्दै आएको विवाद छताछुल्ल भएको छ। गत निर्वाचनदेखि जिल्ला नेतृत्वको विषयलाई लिएर दुई गुटमा विभाजित नेताहरुबीच चर्को विवाद चल्दै आएकोमा बुधबार समानान्तर जिल्ला कार्यसमिति नै गठन भएको छ। पर्सामा जसपाभित्र जिल्ला अध्यक्ष रामनरेश प्रसाद यादव, पूर्व मुख्यमन्त्री लालबाबु राउतलगायत नेताहरूको एक गुट छ भने अर्को गुटको नेतृत्व जसपाका प्रमुख सचेतकसमेत रहेका प्रतिनिधि सभा सदस्य प्रदीप यादवले गरिरहेका छन्। यादवको गुटमा जसपाका केन्द्रीय सदस्यसमेत रहेका वीरगन्ज महानगरपालिकाका मेयर राजेशमान सिंह र जिल्ला समन्वय समिति पर्साका प्रमुख अजय सर्राफ लगायतका छन्। बुधबार वीरगन्जको अनमोल पार्टी प्यालेशमा सांसद यादवको प्रमुख आतिथ्यतामा आयोजित नेता कार्यकर्ताहरुको भेलाले सिंघासन साह तेलीको अध्यक्षतामा जसपाको समानान्तर जिल्ला कार्यसमित गठन गरेको हो। तेली बहुदरमाई नगरपालिकाका मेयर पनि हुन्। उक्त जिल्ला कार्यसमितिको उपाध्यक्षमा ग्यासुदिन मियाँ, अजय चौरसिया र मिथिलेश सिंह, सचिवमा उमेशलाल सहनी, सहसचिवमा सुशील साह कानु, सुनिल कुशवाहा र नुर आलम अन्सारी, कोषाध्यक्ष प्रेमकुमारी सिंह, सदस्यमा असलम आलम, अजय सर्राफ, बैजुलाल स्वर्णकार, नेक महम्मद अन्सारी, सुनिता शर्मा, सुरज मानन्धर ,खैरुदिन मियाँ र प्रतिमा सिंह रहेका छन्। जसपाका प्रमुख सचेतक एंव सांसद प्रदीप यादवले रामनरेश यादव अध्यक्ष रहेको जिल्ला तदर्थ समितिको वैधानिकता सकिएपछि बुधबार नेता कार्यकर्ताको भेलाबाट तेलीको अध्यक्षतामा जसपाको जिल्ला कार्यसमिति पुनर्गठन गरिएको बताए। उनले भने, 'यादव अध्यक्ष रहेको समिति तदर्थ समिति थियो। उक्त तदर्थ समितिको वैधानिकता बढीमा ६ महिनामात्रै थियो। तर वर्ष बित्दासमेत तदर्थ समितले न जिल्ला अधिवेशन गरेर नयाँ जिल्ला समिति गठन गर्न सक्यो न समितिलाई नै पूर्णता दिन सक्यो। त्यसकारण बुधबार जिल्ला कार्यसमिति पुनर्गठन गरिएको हो। यो नै वैधानिक जिल्ला कार्यसमिति हो। समानान्तर समिति होइन।' यसअघिको जिल्ला तदर्थ समितिका अध्यक्ष र सचिवलाई अरु दलको दलाल भएको आरोप लगाउँदै यादवले भने, 'ती दुई जनाले नै पर्सामा पार्टीलाई धराशायी बनाएका हुन्।' बुधबार तेलीको अध्यक्षतामा समानान्तर जिल्ला कार्यसमिति गठन भएपछि जसपाका जिल्ला अध्यक्ष रामनरेश यादवले भने बुधबार नै अपरान्ह एक विज्ञप्ति जारी गरेर तेलीको अध्यक्षतामा गठित समिति अवैधानिक रहेको बताएका छन्। जिल्ला सचिव तबरेज अहमदको समेत हस्ताक्षर रहेको उक्त विज्ञप्तिमा पार्टी संगठन भताभुङ्ग पार्ने, अराजक प्रवृति र व्याक्तिवादी चिन्तन भएका, पटक पटक पार्टीको नीतिनियम विरुद्धको कार्य गर्दै आएका व्याक्तिहरुको सोचमा परिवर्तन नदेखिनु पार्टीको लागि आत्मघाती भएको यादवले टिप्पणी गरेका छन्।"
"एमाले बागमती अधिवेशन : मतदाता नामावली प्रकाशन, मनोनयन दर्ताको तयारीमा नेताहरु","काठमाडौं : नेकपा एमाले बागमती प्रदेश अधिवेशनअन्तर्गत आजबाट निर्वाचनको प्रक्रिया सुरु गरेको छ। निर्वाचन कार्यक्रम बुधबार बिहानदेखि सुरु भएको हो। निर्वाचन कार्यक्रम केन्द्रीय कार्यालय च्यासलमा भइरहेको अध्यक्ष मण्डलका सदस्य एव स्थायी समिति सदस्य शेरबहादुर तामाङले जानकारी दिए। अधिवेशनले १ अध्यक्ष, १ उपाध्यक्ष, १ सचिव र २ उपसचिवसहित २४० सदस्यीय समिति चयन गर्ने एमाले बागमती प्रदेश कमिटीले जनाएको छ। अधिवेशनमा सहमतिमा नेतृत्व चयनका लागि छलफल चलिरहे पनि आकांक्षीको संख्या धेरै देखिएपछि सहमतिको सम्भावना कम हुँदै गएको छ। एमालेले बागमतीमा निर्वाचनबाटै नेतृत्व चयन गर्ने सम्भावना देखिएको छ। निर्धारित समयभन्दा ढिला गरी एमालेले मतदाता नामावली प्रकाशन गरेको छ। २ बजेपश्चात उम्मेदवारको मनोनयन हुने बताइएको छ। आजै उम्मेदवारीको अन्तिम नामावली प्रकाशन र विद्युतीय मेसिनमा नामावली राख्ने गरी तालिका तय छ। निर्वाचन बिहीबार ११ बजेबाट मतदान हुनेछ। ् अधिवेशनमा ११६५ प्रतिनिधि चयन भएका छन्। मतदातामा नामावलीमा धेरै दाबी विरोध आएपश्चात उम्मेदवारी मनोनयनमा केही ढिलाइ भएको एमाले निर्वाचन समितिले जनाएको छ। एमालेले सोमबार भृकुटीमण्डपमा अधिवेशनको उद्घाटन र मंगलबार प्रज्ञा प्रतिष्ठानमा बन्दसत्र गरेको थियो। नयाँ नेतृत्वको लागिम मतदान ललितपुरको च्यासलस्थित तुल्सीलाल स्मृति प्रतिष्ठानको कार्यालयमा गर्ने भएको छ। बागमती प्रदेश अध्यक्षका लागि कैलाश ढुंगेल, कृष्णप्रसाद दाहाल, केशवराज पाण्डे, सानु श्रेष्ठ, रचना खड्का, कृष्णभक्त पोखरेललगायतले दाबी गरेका छन्। निर्वाचन भएमा कैलाश ढुंगेल र कृष्णप्रसाद दाहालबीच अध्यक्षमा मुख्य प्रतिस्पर्धा हुने नेताहरुले बताएका छन्। विभिन्न चरणमा छलफल र सहमतिको प्रयास जारी छ। सहमति हुँदा नयाँ नाम पनि आउन सक्ला।बागमती प्रदेशका निवर्तमान एक पदाधिकारीले भने,तर निर्वाचन हुँदा रामेछापका कैलाश ढुंगेल र मकवानपुर कृष्णप्रसाद दाहालबीच मुख्य प्रतिस्पर्धा हुने देखियो। निर्वाचन हुने संकेत पाएपश्चात अन्य नेताहरु ब्याक हुन थाल्नुभएको छ। हेरौं आज उम्मेदवारी दर्ताको कार्यतालिका पनि आइसकेको छ। मंगलबारको बन्द सत्रले राजनीतिक सांगठनिक तथा आगामी कार्ययोजना प्रतिवेदन प्रतिवेदन पारित गरेको छ । यस अघि एमालेले लुम्बिनी प्रदेशमा पनि सचिव निर्विरोध र अन्य मुख्य पदमा निर्वाचनबाटै मुख्य नेतृत्व चयन गरेको थियो।"
ईःको स्वास्थ्य अवस्थाप्रति संवेदनशील बन्न मानव अधिकार आयोगको ध्यानाकर्षण,"काठमाडौं : राष्ट्रिय मानव अधिकार आयोगले अभियन्ता ईःको स्वास्थ्य अवस्थाप्रति संवेदनशील बन्न आग्रह गरेको छ। बुधबार विज्ञप्ति जारी गर्दै आयोगले वार्ताको माध्यमबाट यथाशीघ्र ईःको समस्या समाधान गर्न सरकार र महानगरपालिकालाई ध्यानाकर्षण गराएको छ। 'धर्नामा रहेका व्यक्ति 'ईः'को स्वास्थ्य अवस्थाप्रति संवेदनशील भई निजको जीवन रक्षाका लागि पहल गर्न, वास्तविक पीडित र साना सडक व्यवसायीहरूको पहिचान गरी उनीहरूलाई पेसा र रोजगारीको वैकल्पिक व्यवस्था गर्न आयोग नेपाल सरकार र काठमाडौं महानगरपालिको ध्यानाकर्षण गराउँदछ। आफ्नो स्वास्थ्य र जीवन नै जोखिममा पारी कठिन प्रदर्शन नगर्न र प्रर्दशनका अन्य विकल्प खोज्न आयोग सम्बन्धित पक्षलाई पनि आग्रह गर्दछ,' आयोगको विज्ञप्तिमा भनिएको छ। ईः अर्थात् इशान अधिकारी फुटपाथ व्यापारीको वकालत गर्दै विगत ८ दिनदेखि काठमाडौं महानगरपालिकाको कार्यालय राष्ट्रिय सभागृह अगाडि उभिएर धर्नामा छन्। आयोगका सदस्य लिली थापा नेतृत्वको उच्चस्तरीय टोलीले मंगलबार ईःलाई भेटेको थियो। अनुगमनको क्रममा आयोगको टोलीले धर्नाको नेतृत्व गरिरहेका 'ईः' र उनका साथीहरू एवं धर्नास्थल वरपरका व्यापारीसँग छलफल गरेको थियो। 'रातिको १२ बजेदेखि ५ बजेसम्म कुर्चीमा बस्ने र बाँकी समय लौरो टेकेर उभिने गरेको, विगत ८ दिनदेखि उभिएर धर्ना गरिरहेका 'ईः'को दुवै खुट्टा अस्वभाविकरूपमा सुन्निएको, नाक र घाँटीको छाला खुइलिएको तथा रातो डाम परेको, सुन्निएको कम गर्नका लागि चिकित्सकको सल्लाहबमोजिम असोज ८ गतेदेखि औषधि सेवन गरिरहेको लगायतका जानकारीहरू अनुगमनबाट पाइएको छ। महानगरपालिकाबाट यस विषयलाई संवेदनशील रूपमा नलिएको गुनासो प्रदर्शनकारीले गरेका छन्। आयोगले महानगरका अधिकारीहरूसँग छलफल गरी समस्या समाधानको लागि पहल गरिरहेको छ,' विज्ञप्तिमा भनिएको छ।"
ल्हासा पुगे प्रधानमन्त्री दाहाल,"ल्हासा : चीन भ्रमणमा रहेका प्रधानमन्त्री पुष्पकमल दाहाल प्रचण्ड आज चीनको स्वशासित क्षेत्र तिब्बतको ल्हासा आइपुगेका छन्। प्रधानमन्त्री दाहाल चीनको छिङछोङ सहरबाट स्थानीय समयअनुसार दिउँसो १२ बजे ल्हासा आइपुगेका हुन्। उनका साथमा उनको भ्रमण दलका सदस्य परराष्ट्रमन्त्री नारायणप्रकाश साउद, खानेपानीमन्त्री महिन्द्र राय यादव,भौतिक पूर्वाधार एवं यातायातमन्त्री प्रकाश ज्वालासहित भ्रमण दलका सदस्यहरू रहेका छन्। उनलाई ल्हासास्थित गोन्गार विमानस्थलमा तिब्बत सरकारका कार्यकारी उपाध्यक्ष एवं चिनियाँ कम्युनिष्ट पार्टीको तिब्बत उपसचिव चेन योङ्छीले स्वागत गरेका थिए। प्रधानमन्त्री दाहाल ल्हासास्थित नेपाल महावाणिज्यदूतको कार्यालयमा दिउँसो आयोजना हुने अन्तक्रिया कार्यक्रममा सहभागी हुनेछन्। प्रधानमन्त्री दाहालले आजै तिब्बतको पोताला दरबार र जोखाङ मन्दिरको भ्रमण गर्ने कार्यक्रम रहेको प्रधानमन्त्रीको सचिवालयले जनाएको छ। उनले आजै चिनियाँ कम्युनिष्ट पार्टीको सिचाङ स्वशासित क्षेत्रका सचिव वाङ जुनचेङसँग द्विपक्षीय भेटवार्ता गर्नेछन्। प्रधानमन्त्री दाहाल आज ल्हासामै बस्नेछन् । यसअघि प्रधानमन्त्री दाहाल मंगलबार बेइजिङबाट छिङछोङ सहरको भ्रमण गरेका थिए। त्यहाँ उनले चिनियाँ कम्युनिष्ट पार्टीका केन्द्रीय सदस्यसँग भेटवार्ताका साथै कृषिका क्षेत्रमा छिङछोङ महानगरले गरेको कामबारे जानकारी लिएका थिए।"
ईःलाई पत्र लेख्दै बालेनले भने तपाईँको माग पूरा गर्ने अधिकार हामीलाई छैन,"काठमाडौं : काठमाडौं महानगरपालिकाका मेयर बालेन्द्र शाह (बालेन)ले फुटपाथ व्यापारका लागि महानगरसँग जग्गा नरहेको प्रस्ट पारेको छ। अभियन्ता ईःलाई सम्बोधन गर्दै मेयर बालेनले आफू कानुनको पालनामात्र गरिरहेको बताए। 'फुटपाथ, बाटो तथा 'राइट अफ वे'मा व्यापार गर्नु गैरकानुनी हो। यसमा बाध्यता वा परिस्थितिजन्य कुराहरूले भावुक हुन सकिएला तर कानुनले हेर्ने गैरकानुनीभन्दा अलग होइन,' सामाजिक सञ्जालमार्फत् उनले भनेका छन्। उनले विहान बेलुका समय छुट्याउन पनि प्राविधिकरूपले नमिल्ने बताएका छन्। 'समय छुट्याउने बारेमा पनि अवस्था फरक हुने रहेछ। विहान दुई घण्टा र बेलुका दुई घण्टा पनि बालबालिका हिँड्छन्, दृष्टिविहीन हिँड्छन्, गर्भवतीहरू हिँड्छन्, बिरामीहरू हिँड्छन्। सोही समयमा आगलागीको घटना हुँदै नहुने होइन। मानिसहरू बिरामी नपर्ने होइनन्। त्यस्तो आपतकालीन अवस्थामा फुटपाथका पसल र ठेलाहरूले अवरोध गर्छन्। यही कारणले सडक वा पेटीमा राखिने निर्माणका सामग्रीहरू पनि हटाइन्छन्। कसैको निर्माणका लागि वा १००० व्यक्तिहरूको लागि ५० लाख जना हिँड्ने अधिकार हनन् गर्न वा तिनलाई जोखिममा राख्न मिल्दैन,' उनले भनेका छन्। गत वर्ष दिनमा काठमाडौं महानगरको कल सेन्टरमा आएका २० प्रतिशतभन्दा ज्यादा गुनासोहरू फुटपाथ व्यापार व्यवसाय हटाउने सम्बन्धित रहेको बालेनले उल्लेख गरेका छन्। फुटपाथबाहेक अन्य कुनै ठाउँमा मिल्छ कि भन्ने प्रसंगमा खाली ठाउँजस्तो देखिने सार्वजनिक जग्गा व्यापार गर्न मेयरले मात्र होइन, प्रधानमन्त्री तथा मन्त्रिपरिषदले पनि अहिलेका ऐनकानुन टेकेर दिन नमिल्ने उनको भनाइ छ। निजी जग्गाहरूमा त अहिले पनि सामूहिक बजारको अभ्यास भइरहेको बताउँदै उनले काठमाडौं महानगरले नेपाल सरकारसँग मिलेर फुटपाथ व्यापारीहरूलाई व्यवस्थापन गर्न भृकुटी मण्डपमा कोशिस गरेको तर त्यसले फुटपाथ खाली नभएको उनले बताए। 'त्यस्तै कतिपय जग्गा त हामीले चाहेर पनि दिन मिल्दैन। किनकि, महानगरको जग्गा र नेपाल सरकारको जग्गाको स्वामित्व फरक फरक हुन्छ। दिने र नदिने अधिकार फरक फरक प्रक्रिया र निकायमा हुन्छ। यसैले नेपाल सरकारको सरकारी जग्गा, त्यो दिने वा नदिने अधिकार महानगरसँग छैन। साँच्चै भन्नु भने, महानगरसँग त्यस्तो जग्गा भएको भए त्यहाँ २ कोठाको सार्वजनिक शौचालय सबैभन्दा पहिले बनाउँथ्यौँ। वास्तविकता के हो भने महानगरसँग जग्गा छैन। महानगरका वडा कार्यालय र कार्यालयहरु पनि भाडामा बसेका छन्। तपाईले माग गर्नु भएको ठाउँहरूमध्ये एउटा ठाउँ २५ वर्षदेखि नेपाल सरकारले मुअब्जा नदिएर १५० परिवारलाई सुकुम्बासी बनाइएको छ। त्यो ठाउँमा कुन चै नैतिकतामा हामीले व्यापार गर्न दिन मिल्ला?,' उनले प्रश्न गरेका छन्। उनले एमाले अध्यक्ष केपी शर्मा ओली, नेसपा अध्यक्ष बाबुराम भट्टराई, कांग्रेस महामन्त्री गगनकुमार थापलगायतलाई राजनीतिक बेइमानको संज्ञा दिएका छन्। 'जहाँसम्म केपी ओली, बाबुराम भट्टराई, कमल थापा, गगन थापा, स्वर्णिम वाग्ले लगायतको उपस्थिति र जायज मागहरू पूरा गर्नुपर्ने भन्ने तर्क छ। त्यसमा हामी राजनीतिक बेइमानी देख्छौं। उहाँहरू नियम बनाउने ठाउँमा हुनुहुन्छ तर खोइ त्यो बारेमा स्पष्ट नियम बनाउनुभएको? खोइ त्यो बारेमा प्रयत्न गर्नुभएको? सस्तो लोकप्रियताका लागि जायज माग पूरा गर भन्ने सतही कुरा गरी त दिनु भयो तर यो माग जायज र यो नाजायज भनेर उहाँहरुले खोइ छुट्याउनु भएको?,' उनले प्रश्न गरेका छन्। उनले ईःले उठाएका माग पूरा गर्ने अधिकार आफूहरूसँग नभएको बताएका छन्। 'यस्तो धरातलमा तपाईँको माग पूरा गर्ने अधिकार हामीसँग नभएको बुझ्नु भयो नै होला। संविधान, सार्वजनिक सडक ऐनजस्ता सम्बन्धित विषयहरु हामीले परिवर्तन गर्न सक्ने कुरा भएन। त्यसो भए फुटपाथमा व्यापार व्यवसाय गर्न दिइरहन महानगरले आँखा चिम्लिदिने तर्क आउन सक्ला। तर, गैरकानुनी कुरामा आँखा चिम्लिने जस्तो महानगर हेर्ने चाहना स्वयं तपाईँको पनि नहोला, विधिको पालना तपाईँको पनि इच्छा होला भन्ने लाग्छ,' उनले भनेका छन्। मेयर बालेनले ईःलाई कानुनको पालना गर्न आग्रहसमेत गरेको छ। काठमाडौंबासीको घर भत्काएर बनेको फुटपाथ र सडक हड्पेर व्यवसाय गर्नु कानुनको बर्खिलाप हुने उनको भनाइ छ। 'हजारौं काठमाडौंबासीको घर भत्काएर, थातथलो उठाएर अधिग्रहण गरेर, हडपेर फुटपाथ र सडक बनाइएको ठाउँलाई व्यापार र व्यवसाय गर्न दिइनु ती मानिसहरूप्रतिको अन्याय मात्र होइन, जुन प्रयोजनका लागि अधिग्रहण गरिएको हो, त्यो भन्दा अलग्गै प्रयोजनका लागि प्रयोग गर्न नपाइने कानुनको समेत बर्खिलाप हुन जान्छ। त्यसैले क्रिपया, आन्दोलन बन्द गरेर नियम कानुनको पालना गर्नु र गराउन भनिदिनुहोला। हामीले कानुनको पालना गर्दा वा गराउँदा अवरोध नगरिदिनुहोला,' उनले भनेका छन्।"
चीन भ्रमण सोचेभन्दा बढी सफल भयो : प्रधानमन्त्री दाहाल,"ल्हासा : प्रधानमन्त्री पुष्पकमल दाहालले आफ्नो चीन भ्रमण सोचेभन्दा पनि बढी सफल भएको आफूले महसुस गरेको बताएका छन्। चीनको स्वशासित क्षेत्र ल्हासा आइपुगेका प्रधानमन्त्री दाहालले ल्हासामा अवस्थित नेपाली महावाणिज्यदूतावासमा आयोजित कार्यक्रमलाई सम्बोधन गर्दै भने, 'म अमेरिकादेखि नै आएँ र यस पटकको चीन भ्रमण कस्तो होला भन्ने पनि लागिरहेको थियो। तर अहिले मलाई महसुस भएको छ कि भ्रमण मैले, हामीले सोचेभन्दा पनि फरक भएको छ, सफल भएको छ।' यस पटकको आफ्नो चीन भ्रमण यसकारण पनि अन्तर्राष्ट्रियरुपमै चासो रहेको आफूले पाएको उनको भनाइ थियो। त्यसैले यो भ्रमणको सफलताका विषयमा सबैतिर चासो रहेको उनले बताए। प्रधानमन्त्री दाहालले चिनियाँ राष्ट्रपति सी चिनफिङसँगको भेटवार्ता निकै महत्त्वपूर्ण रहेको उल्लेख गर्दै त्यस भेटवार्ताका क्रममा नेपाललाई उनले निकै नै महत्त्व दिएको आफूले पाएको बताए। प्रधानमन्त्री दाहालले एसियाली खेलकुद प्रतियोगिताको आयोजना गरेको सहर हाङ्चाउमा चिनियाँ राष्ट्रपति सी सँग भेटवार्ता गरेका थिए। त्यस क्रममा उनले एक्लै र नेपाली प्रतिनधिमण्डलले नै भेटेको र आफूहरुलाई एक घन्टा नै समय दिएको प्रसंग उल्लेख गरे। 'कुनै पनि देशसँग चीनजस्तो देशका राष्ट्रपतिले एकएक घन्टा समय दिनु भनेको सामान्य होइन, हामीलाई पनि थाहा छ चीनले अरु देशका राष्ट्रप्रमुख तथा सरकारप्रमुखहरूलाई समय दिएको देखे सुनेका छौं, त्यसैले मलाई लाग्छ यो एक दुर्लभ घटना पनि हुनसक्छ,' उनले भने।"
कांग्रेस महामन्त्री शर्मा साउदी आउँदै,साउदी : नेपाली कांग्रेसका महामन्त्री विश्वप्रकाश शर्मा साउदी अरब आउने भएका छन्। तीन दिने भ्रमणका लागि उनी सेप्टेम्बर ३० मा साउदी आउन लागेका हुन्। साउदी अरेबिया आउनुअघि उनीहरू २९ सेप्टेम्बरमा हुने नेपाली जनसम्पर्क समिति बहराइनको ११औं वार्षिकोत्सवमा सहभागी हुनेछन्।
तिब्बतमा प्रधानमन्त्री दाहाल र सीपीसीका सचिव वाङबीच भेटवार्ता,ल्हासा : चीनको औपचारिक भ्रमणका क्रममा ल्हासामा रहेका प्रधानमन्त्री पुष्पकमल दाहालले चीनको स्वशासित क्षेत्र तिब्बतमा चिनियाँ कम्युनिष्ट पार्टी (सीपीसी)को तिब्बत पार्टी कमिटीका सचिव वाङ सियाङसँग भेटवार्ता गरेका छन्। भेटवार्तामा प्रधानमन्त्री दाहालले आफ्नो चीन भ्रमण अत्यन्त उत्साहजनक रहेको बताउँदै सचिव वाङ सियाङलाई चीन सरकारले नेपालचीन सम्बन्धका लागि इन्चार्जको जिम्मेवारी दिएकाले सियाङको नेतृत्वमा भएका नेपालचीन सम्बन्धलाई थप उचाइमा पुर्याउन महत्त्वपूर्ण योगदान पुगेको बताए। उनले नेपाल र चीनबीचका द्विपक्षीय हितका लागि हरेक क्षेत्रमा सहकार्य गर्न नेपाल सरकार तयार रहेको पनि बताए। भेटवार्तामा सचिव सियाङले प्रधानमन्त्री प्रचण्डको चीन तथा तिब्बत भ्रमणबाट आफू धेरै खुसी भएको बताउँदै नेपालसँगको सम्बन्धलाई अझ उचाइमा पुर्याउन आफू अझ सक्रिय रहने बताए।
एमाले बागमती प्रदेश अधिवेशन : आज मनोनयन दर्ता,"काठमाडौं : नेकपा एमाले बागमती प्रदेश अधिवेशनअन्तर्गत आजबाट निर्वाचनको प्रक्रिया सुरु हुने भएको छ। अधिवेशनले १ अध्यक्ष, १ उपाध्यक्ष, १ सचिव र २ उपसचिवसहित २४० सदस्यीय समिति चयन गर्ने एमाले बागमती प्रदेश कमिटीले जनाएको छ। मंगलबारको बन्द सत्रले राजनीतिक सांगठनिक तथा आगामी कार्ययोजना प्रतिवेदन प्रतिवेदन पारित गरेको छ । अधिवेशनमा सहमतिमा नेतृत्व चयनका लागि छलफल चलिरहे पनि आकांक्षीको संख्या धेरै देखिएपछि सहमतिको सम्भावना कम हुँदै गएको छ। एमालेले बागमतीमा निर्वाचनबाटै नेतृत्व चयन गर्ने सम्भावना देखिएको छ। निर्वाचन कार्यक्रम बुधबार बिहान ८ बजेदेखि सुरु हुने भएको एमालेले जनाएको छ। निर्वाचन कार्यक्रम केन्द्रीय कार्यालय च्यासलमा हुने अध्यक्ष मण्डलका सदस्य एव स्थायी समिति सदस्य शेरबहादुर तामाङले जानकारी दिए। उनका अनुसार बुधबार बिहान ८ बजे मतदाता नामावाली प्रकाशन हुनेछ। ९ बजे अन्तिम नामावली प्रकाशन गरिनेछ। ९ बजेदेखि ११ बजेसम्म उम्मेदवारी दर्ता हुनेछ। ४ बजे उम्मेदवारीको नामावली प्रकाशन र ५ बजे अन्तिम नामावली प्रकाशन हुनेछ। साँझ ६ बजेदेखि विद्युतीय मेसिनमा नामावली राख्ने गरी तालिका तय भएको छ। निर्वाचन बिहीबार ११ बजेबाट मतदान हुनेछ। अधिवेशनमा १ हजार १७४ प्रतिनिधि चयन भएका छन्। बागमती प्रदेश अध्यक्षका लागि कैलाश ढुंगेल, कृष्णप्रसाद दाहाल, केशवराज पाण्डे, सानु श्रेष्ठ, रचना खड्का, कृष्णभक्त पोखरेललगायतले दाबी गरेका छन्। निर्वाचन भएको खण्डमा कैलाश ढुंगेल र कृष्णप्रसाद दाहालबीच मुख्य प्रतिस्पर्धा हुने नेताहरुले बताएका छन्। विभिन्न चरणमा छलफल र सहमतिको प्रयास जारी छ। सहमति हुँदा नयाँ नाम पनि आउन सक्ला।बागमती प्रदेशका निवर्तमान एक पदाधिकारीले भने,तर निर्वाचन हुँदा रामेछापका कैलाश ढुंगेल र मकवानपुर कृष्णप्रसाद दाहालबीच मुख्य प्रतिस्पर्धा हुने देखियो। निर्वाचन हुने संकेत पाएपश्चात अन्य नेताहरु ब्याक हुन थाल्नुभएको छ। हेरौं आज उम्मेदवारी दर्ताको कार्यतालिका पनि आइसकेको छ। सहमतिको प्रयासमा केन्द्रीय कमिटीका पदाधिकारी नै खटिएका छन्। केन्द्रीय सदस्य ढुंगेलले सकेसम्म सहमतिमै नेतृत्व चयन हुने बताए। सहमतिबाट नै नेतृत्व चयन हुने प्रयास भइरहेको छ। सहमति नभएको खण्डमा एमालेले लोकतान्त्रिक प्रक्रिया अगाडि बढाउँछ। आकांक्षीको उम्मेदवारी दर्ता हुन्छ, स्वस्थ प्रतिस्पर्धा हुन्छ। निर्वाचनमार्फत प्रतिनिधिले नेतृत्व चयन गर्नेछन्।बागमती प्रदेशका पूर्वअर्थमन्त्री ढुंगेलले अन्नपूर्णसँग भने,साथीहरुले नेतृत्वमा आउनुपर्छ भनिरहनुभएको छ। सहमति भएको खण्डमा सहमतिबाटै र निर्वाचन भएको खण्डमा पनि आफूले अध्यक्ष पदमा उम्मेदवारी दिएर प्रदेशको नेतृत्व लिने मनस्थिति बनाइसकेको छु। स्वस्थ प्रतिस्पर्धामा भाग लिएर निर्वाचित हुन्छु। यस अघि एमालेले लुम्बिनी प्रदेशमा पनि सचिव निर्विरोध र अन्य मुख्य पदमा निर्वाचनबाटै मुख्य नेतृत्व चयन गरेको थियो।"
राष्ट्रपतिसमक्ष चार मुलुकका नेपाली राजदूतको सपथ,"काठमाडौं : राष्ट्रपति रामचन्द्र पौडेलसमक्ष विभिन्न चार मुलुकका लागि नियुक्त नेपाली राजदूतहरूले पद तथा गोपनियताको सपथ लिएका छन्। राष्ट्रपति कार्यालय शीतल निवासमा आज आयोजित समारोहमा सुधीर भट्टराई (फ्रान्स), तेजबहादुर क्षेत्री (संयुक्त अरब इमिरेट्स), घनश्याम लम्साल कुवेत र रामप्रसाद सुवेदी (स्वीट्जरल्याण्ड)ले सपथ लिएका हुन्। सो अवसरमा कानुन, न्याय तथा संसदीय मामिलामन्त्री धनराज गुरुङलगायत नेपाल सरकारका उच्च पदस्थ अधिकारीको उपस्थिति रहेको राष्ट्रपति कार्यालयका प्रवक्ता शैलजा रेग्मी भट्टराईद्वारा जारी विज्ञप्तिमा उल्लेख छ।"
उच्चस्तरीय छानबिन आयोग बनाउन सरकार पछि हट्यो : ओली,"वीरेन्द्रनगर : नेकपा एमाले अध्यक्ष केपी शर्मा ओलीले मुलुकमा भएका ठूला भ्रष्टाचारका घटनाको छानबिनका लागि उच्चस्तरीय छानबिन आयोग बनाउने काममा सरकार पछि हटेको बताएका छन्। नेकपा एमाले कर्णाली प्रदेशको प्रथम अधिवेशनको उद्घाटन गर्दै एमाले अध्यक्ष ओलीले यस्तो बताएका हुन्। उनले भने, 'नक्कली भुटानी शरणार्थी, सुन प्रकरणलगायतका विषयमा गहिरो गरी निष्पक्ष छानबिनका लागि एमालेसँग सरकारले उच्चस्तरीय छानबिन आयोग गठन गर्ने सहमति गरेको थियो। त्यो सहमतिबाट सरकार अहिले पछि हटेको छ। एमालेसँग भएको सहमतिबाट सरकारलाई पछि हट्ने छुट छैन। त्यसका लागि प्रधानमन्त्री विदेशबाट फर्किएपछि हामी गम्भीर ढंगले कुरा उठाउछौं।' उनले सरकार आफैंले कांक्रा चोर्ने र बिया एमालेको गालामा टास्न सक्रिय रहेको आरोप लगाए। 'सरकार आफैं सुन तस्करी गर्छ। बाहिर तस्करी नियन्त्रण गर्छौं भनेर नारा लगाउँछ। विमानस्थलको मेसिनले झाला चेक गर भन्छ तर त्यहाँ सरकारले राखेको हेरालोले छिटो ले छिटो भनेर भन्छ। यसरी मुलुकमा सुशासन र समृद्धिको कल्पनासमेत गर्न सकिँदैन,' उनले भने। उनले कर्णालीमा प्राकृतिक स्रोत र संस्कृतिको धरोहर रहेको बताए। 'कर्णालीमा विकटता छ। यसलाई सहज बनाउनुपर्ने छ। तर यहाँको सभ्यता, संस्कृति र प्राकृतिक स्रोतहरू प्रयाप्त छ। यसलाई सदुपयोग गरेर मुलुकको समृद्धि गर्न सकिन्छ,' उनले भने।"
एमाले बागमती प्रदेश कमिटीको अध्यक्षका लागि चार जनाको उम्मेदवारी,"काठमाडौं : नेकपा एमालेको बागमती प्रदेश कमिटीको अध्यक्षका लागि चार जनाले उम्मेदवारी दिएका छन्। पार्टी कार्यालय च्यासलमा बुधबार कैलाश ढुंगेल, कृष्णप्रसाद दाहाल, केशरबहादुर बुढाथोकी र सानु श्रेष्ठले मनोनयन दर्ता गराएका छन्। त्यस्तै उपाध्यक्षमा सुवासचन्द्र ठकुरी, नारायण खतिवडा, दावा दोर्जे लामा, ईश्वर चन्द्र पोखरेल र राजेन्द्र राजथलाले मनोनयन दर्ता गराएका छन्। त्यस्तै सचिवमा हस्त पण्डित, रत्न गुरूङ, नवराज सिलवाल र डा रामकुमार अधिकारीले मनोनयन दर्ता गराएका छन्। त्यस्तै दुई उपसचिवको लागि १२ जनाको उम्मेदवारी परेको छ।"
कांग्रेस सङ्खुवासभाका सभापतिले दिए राजीनामा,"काठमाडौं : नेपाली कांग्रेस सङ्खुवासभाका सभापति दीपक खड्काले पदबाट राजीनामा दिएका छन्। कांग्रेसको १४औँ महाधिवेशनबाट भारी मतका साथ जिल्ला सभापति पदमा निर्वाचित खड्काले आज राजीनामा दिएका हुन्। खड्काले पार्टी केन्द्रीय कार्यालयका मुख्यसचिव कृष्णप्रसाद पौडेलमार्फत् केन्द्रीय सभापति शेरबहादुर देउवालाई राजीनामा बुझाएका हुन्। विसं २०७९ मङ्सिरमा सम्पन्न प्रतिनिधिसभा निर्वाचनमा सङ्खुवासभाबाट निर्वाचित खड्काले प्रतिनिधिसभा सदस्य भएपछि काठमाडौंमा धेरै समय बिताउनुपर्ने र जिल्लाको पार्टी संगठनलाई पर्याप्त समय दिन नसकेको भन्दै राजीनामा दिएका हुन्। 'सङ्खुवासभामा विसं २०७० र २०७९ सालको निर्वाचनमा कांग्रेसलाई विजयी बनाएको र आगामी दिनमा पनि कांग्रेसको संगठनलाई मजबुद बनाउन जिल्लामा रहेका साथीहरूलाई काम गर्ने वातावरण निर्माण गर्न सभापति पदबाट राजीनामा दिएको हुँ,' उनले भने। नेता खड्काले आफू जिल्ला सभापति पदमा नरहे पनि अब बन्ने सभापतिलाई सहयोग गर्दै पार्टी र जनाताको काममा क्रियाशील रहने प्रतिबद्धता व्यक्त गरेका छन्।"
डाक्टरमाथि भइरहेको दुर्व्यवहार बन्द गर्न अध्यक्ष ओलीको आग्रह,"काठमाडौं : नेकपा एमालेका अध्यक्ष केपी शर्मा ओलीले चिकित्सकमाथि भइरहेका दुर्व्यवहार बन्द गर्न आग्रह गरेका छन्। उपत्यकालगायत विभिन्न जिल्लामा चिकित्सकमाथि दुर्व्यवहार भइरहेको घटना सार्वजनिक भएपछि अध्यक्ष ओलीले यस्तो आग्रह गरेका हुन्। बुधबार सामाजिक सञ्जालमा लेख्दै ओलीले चिकित्सकलाई सम्मान र सहयोग गर्नुपर्न बताएका छन्। 'मेरो जीवनमा डाक्टरको ठूलो भूमिका छ। डाक्टरको महत्त्व म स्वयंले आफ्नो जीवनमा महशुस गरेको छु। आजभोलि उपचार गरिरहेका डाक्टरहरूलाई हातपात र दुर्व्यवहार भएका समाचार सामाजिक सञ्जालमा देखेको छु। मेरो अनुरोध छ डाक्टरहरु प्रतिको दुर्व्यवहार बन्द गरौं । सम्मान र हार्दिकता विकास गरौं ,'उनले सामाजिक सञ्जालमा लेखेका छन्। पोखराको मणिपाल शिक्षण अस्पताललगायतका स्थानमा चिकित्सकमाथि आक्रमण भएपछि सुरक्षाको माग गर्दै चिकित्सकहरू आन्दोलित भएका छन्। स्वास्थ्यकर्मीमाथि कुटपिट भएको घटनालाई लिएर आज पोखराका अस्पतालमा आकस्मिक बाहेकका सबै सेवा बन्द गरिएको छ । सुरक्षाको माग गर्दै चिकित्सकहरूले काठमाडौंको माइतीघर मण्डलामा आज पनि विरोध जनाएका छन्। चिकित्सकमाथि आक्रमण गर्नेहरूमाथि कारबाही नगरेसम्म काममा नफर्कने उनीहरूले चेतावनी समेत दिएका छन्।"
पाटन दरबार सङ्ग्रहालय निःशुल्क अवलोकन गर्न पाइने,"आगामी सोमबारदेखि विश्व पर्यटन दिवस मनाउन तयारी गरिरहेको पाटन दरबार सङ्ग्रहालयले आज विश्व पर्यटन दिवसको अवरमा आन्तरिक तथा बाह्य पर्यटकलाई निःशुल्क सङ्ग्रहालय अवलोकन गर्ने अवसर दिएको हो । ललितपुर : विश्व सम्पदा सूचीमा रहेको पाटन दरबार सङ्ग्रहालयले विश्व पर्यटन दिवसको अवसरमा दरबार सङ्ग्रहालय अवलोकनका लागि आज टिकट शुल्क नलिने भएको छ । आगामी सोमबारदेखि विश्व पर्यटन दिवस मनाउन तयारी गरिरहेको पाटन दरबार सङ्ग्रहालयले आज विश्व पर्यटन दिवसको अवरमा आन्तरिक तथा बाह्य पर्यटकलाई निःशुल्क सङ्ग्रहालय अवलोकन गर्ने अवसर दिएको हो । हाल पाटन दरबार सङ्ग्रहालय अवलोकन गर्नका लागि आन्तरिक पर्यटकले ३० र बाह्य पर्यटकले एक हजार शुल्क तिर्ने गरेका छन् । पाटन दरबार सङ्ग्रहालयले राखेको तथ्याङ्कअनुसार दैनिक दुई सय ५० भन्दामाथि आन्तरिक पर्यटकले सङ्ग्राहालय अवलोकन गर्छन् भने दुई सयजना बाह्य पर्यटकले अवलोकन गर्दै आएका छन् । उनले भने, 'मङ्गलबारदेखि पाटन दरबार क्षेत्रमा नेवारी समुदायको ऐतिहासिक हस्तकला सामग्री प्रदर्शन गरिएको छ ।' विश्व पर्यटन दिवसको अवसरमा पाटन दरबार क्षेत्र अवलोकन गर्न आएका बाह्य पर्यटकलाई निःशुल्क प्रवेश गराएर मायाको चिनोसमेत प्रदान गर्ने कार्यक्रम रहेको विश्व पर्यटन दिवसका संयोजक डिलेन्द्रराज श्रेष्ठले जानकारी दिए । रासस"
झापाका चार पालिकामा भोलि स्थानीय बिदा,"झापा : झापाका चार पालिकाले भोलि बिहीबार स्थानीय बिदा दिने निर्णय गरेको छ। मुस्लिम समुदायको विशेष पर्व हजरत मोहम्मद पैगम्बर सल्लाह अलैवसल्लामको जन्म जयन्तीको अवसरमा जिल्लाका भद्रपुर नगरपालिका, कचनकवल, बाह्रदशी र झापा गाउँपालिकाले बुधबार सूचना निकाल्दै बिहीबार स्थानीय बिदा दिने जानकारी गराएको हो। नगर तथा गाउँ कार्यपालिकाको सूचनामा उल्लेख भए बमोजिम कार्यालय तथा पालिका अन्तरगतका वडा कार्यालयहरू, स्वास्थ्य संस्था र शैक्षिक संस्थाहरू बन्द रहने जनाएको छ। हजरत मोहम्मद पैगम्बर इस्लाम धर्मका प्रवर्तक हुन्।"
चितवनबाट कोशी टप्पु ल्याइयो पुष्पा र अञ्जली,"राजविराज : चितवन राष्ट्रिय निकुञ्जबाट ल्याइएको पुष्पा र अञ्जलीलाई बुधबार कोशी टप्पु वन्यजन्तु आरक्षमा स्थानान्तरण गरिएको छ । विश्व पर्यटन दिवसको अवसर पारेर चितवनबाट ल्याइएको दुईवटा गैँडा पुष्पा र अञ्जलीलाई कोशी टप्पु वन्यजन्तु आरक्ष क्षेत्र ल्याइएको हो । चितवनबाट छुट्टाछुट्टै खोरमा राखेर गैंडाहरु कोशी टप्पुमा छाडिएको आरक्षले जनाएको छ । कोशी टप्पु वन्य जन्तु आरक्ष केन्द्रअवस्थित उद्धार केन्द्र पथरी सप्तरीको सञ्चालन शुभारम्भ गर्दै एक सिंगे पोथी गैंडाहरु हस्तान्तरण गरिएको हो । उद्धार केन्द्रको सञ्चालन वन तथा वातावरणमन्त्री डाक्टर वीरेन्द्रप्रसाद महतोले रिबन काटेर गरे । दुईवटा टुहुरा गैँडा पुष्पा र अञ्जलीलाई मन्त्री महतोले आरक्षको पश्चिमी क्षेत्रमा स्वागत गरे । ट्रकमा ल्याइएको गैंडाहरु टप्पुको पथरी पुग्दा कर्मचारीसँगै जनप्रतिनिधि र नेपाली सेनाले स्वागत गरेर भित्र्याए । कोशी टप्पु वन्यजन्तु आरक्षको पश्चिमी क्षेत्र सप्तरीको कञ्चनरूप नगरपालिका ५ स्थित पथरी क्षेत्रमा काठको खोर खोलेर गैँडालाई छाडिएको छ । मन्त्री महतोले आरक्षको वन्य जन्तुबाट हुने समस्या समाधानका लागि तीनै तहको सरकारले मिलेर काम गर्नुपर्ने बताए । कोशी टप्पु आरक्ष घोषणा स्थानीयवासीको हितमा हने भनिएको प्रतिबद्धता नेपाल सरकारले पुरा गर्न नसकोमा दुखी भएको भन्दै मन्त्री महतोले स्थानीय आक्रोशित हुनुलाई स्वभाविक ठहर्याए । प्राविधिक समितिको अध्ययनले गैँडाको वासस्थानका लागि कोशी टप्पु उपयुक्त देखिएपछि चितवनबाट गैँडा ल्याइएके हो । विभागका तत्कालिन उपमहानिर्देशक बेदकुमार ढकालको संयोजकत्वमा बनेको प्राविधिक समितिले यस विषयमा विस्तृत अध्ययन गरेर प्रतिवेदन बुझाएका थिए । चितवन राष्ट्रिय निकुञ्जबाट उद्धार गरिएको गैडाहरुलाई सौराहामा हुर्काए पछि गत वैशाख ३१ गते निकुञ्जको लामिताल क्षेत्रमा छाडिएको थियो । पुष्पा र अञ्जली नामका गँैडा तमासपुर र कुजौली क्षेत्रमा माउबाट छुट्टिएर टुहुरा भएका थिए । माउबाट छुट्टिदा उनीहरु अन्दाजी दुई र एक महिना उमेरका थिए । उद्धार गरेर हुकाईएको पुष्पा अहिले ३ वर्ष ९ महिना र अञ्जली साढे २ वर्ष उमेरका छन् । सुनसरी, सप्तरी र उदयपुर जिल्लामा फैलिएको कोशी टप्पु वन्यजन्तु आरक्ष अर्नाको मुख्य बासस्थानको रुपमा रहेको छ । कोशी टप्पुबाट विगतमा १३ वटा अर्ना चितवन पुयाइएको थियो । त्यसबेला अर्ना लगे जसरी नै चितवनबाट गैंडा ल्याउनुपर्ने माग कोशी टप्पुबाट भएको थियो । चितवनमा बाघ र चितुवा भएकाले कोशीबाट लगिएको नौलो जन्तु अर्नालाई बचाउन सकिएन् । कोशी टप्पुका लागि गैंडा पनि नौलो जन्तु हो । कोशीमा सिकारी जन्तु नभएकाले गैडालाई बाघ र चितुवाको डर छैन् । फरक वातावरणले गैंडालाई केही असर पर्ला कि भन्ने जिज्ञासा भने रहेको छ । पर्यटनमा हरित क्रान्ति नारासहित मनाइएको पर्यटन दिवसको उक्त कार्यक्रममा पूर्व मन्त्री सत्यनारायण मण्डल, राष्ट्रिय सभा सदस्य मृगेन्द्र कुमार सिंह यादव, मधेश प्रदेशका वन तथा वातावरण मन्त्री रमेश प्रसाद कुर्मी, मधेश प्रदेश सभा सदस्य सकिल मिया, कञ्चनरूप नगरपालिकाका नगर प्रमुख ललन प्रसाद गुप्तालगायतले शुभकामना मन्तव्य राखे । कार्यक्रममा राष्ट्रिय निकुञ्ज तथा वन्यजन्तु संरक्षण विभागका महानिर्देशक डा सिन्धु प्रसाद ढुंगाना, वन तथा वातावरण मन्त्रालयका सचिव डा दीपक कुमार खराल, राष्ट्रिय प्रकृति संरक्षण कोष एवम् राष्ट्रिय योजना आयोगका पूर्व सदस्य डा कृष्ण प्रसाद ओली, मध्यवर्ती क्षेत्र व्यवस्थापन समिति अध्यक्ष जङ्ग बहादुर खड्का सहभागी थिए । त्यस्तै कोशी टप्पु वन्यजन्तु आरक्षको वन्यजन्तु उद्धार केन्द्र, सप्तरीको पथरी क्षेत्रमा ४ वर्षका दुई हात्ती उत्तरी प्रसाद र मकुना गज रहेका छन् ।"
पूर्व आईजीपी प्रधानका पीएसओकी श्रीमतीमाथि गोली प्रहार,"काठमाडौं : नेपाल प्रहरीका पूर्व आईजीपी ध्रुवबहादुर प्रधानका पीएसओ लक्ष्मण चौधरीकी श्रीमतीमाथि गोली प्रहार भएको छ। महाराजगन्जस्थित निवास बुधबार साँझ पीएसओ चौधरीकी श्रीमतीमाथि गोली चलेको प्रहरी प्रवक्ता कुवेर कडायतले पुष्टि गरेका छन्। चौधरीकी श्रीमतीलाई शिक्षण अस्पताल लगिएको उनले बताए। 'गोली चलेको पक्का हो। तर एक्सिडेन्टल गोली चलेको भन्ने प्रारम्भिक अनुसन्धानबाट खुलेको छ,' उनले अन्नपूर्णसँग भने। उनका अनुसार पीएसओ चौधरीले झोलाबाट बन्दुक निकाल्ने क्रममा गोली चलेको भन्ने आशंका गरिएको छ।"
"सरकारी जग्गा हडपेर कर्ण शाक्यले रिसोर्ट बनाएको सर्वोच्चको ठहर, भत्काउन परमादेश","रिसोर्टले अवैध संरचना निर्माण गरेको, संरचनाको अधिकांश भाग फेलातालको हाइ फ्लोड विन्दुबाट ६५ मिटरभित्र परेको, होटल तथा भवन निर्माण अनुमति बमोजिम नदेखिएको हुँदा अनधिकृत रुपमा निर्माण गरिएका सम्पूर्ण संरचना हटाउन सर्वोच्चले परमादेश जारी गरेको हो। काठमाडौं : सर्वोच्च अदालतले पोखराको फेवाताल किनारामा सरकारी जग्गा अतिक्रमण गरी भिलेज वाटर फ्रन्ट रिसोर्टले भवन निर्माण गरेको ठहर गरेको छ। रिसोर्टले अवैध संरचना निर्माण गरेको, संरचनाको अधिकांश भाग फेलातालको हाइ फ्लोड विन्दुबाट ६५ मिटरभित्र परेको, होटल तथा भवन निर्माण अनुमति बमोजिम नदेखिएको हुँदा अनधिकृत रुपमा निर्माण गरिएका सम्पूर्ण संरचना हटाउन सर्वोच्चले परमादेश जारी गरेको हो। पर्यटन व्यवसायी कर्ण शाक्यले सञ्चालन गरेको उक्त रिसोर्ट तालको मापदण्ड मिचेको भन्दै अधिवक्ता खगेन्द्र सुवेदीले सर्वोच्चमा रिट दायर गरेका थिए। सो रिटमाथि सुनुवाइ गर्दै न्यायाधीश कुमार रेग्मी र हरिप्रसाद फु्यालको संयुक्त इजलासले असार ४ गते पर्यटन व्यवसायी शाक्यको रिसोर्ट अवैधानिक भएको फैसला गरेको थियो। सर्वोच्चले सो फैसलाको पूर्णपाठ मंगलबार सार्वजनिक गरेको हो। यसअघि पूर्णपाठ नआउँदा उक्त संचरना भत्काउने बाटो खुलेको थिएन। फेवातालको किनारदेखि ६५ मिटरभित्र क्षेत्रफल मिचेर उक्त रिसोर्टको मूल गेटसहित ग्यारेज, मिटिङ हलसहित आठवटा संरचना निर्माण गरिएको खुलासा भएको थियो। सर्वोच्चले उक्त संचरना भत्काउनेदेखि सबै अनुमति रद्ध गर्न र जग्गाहरू फेलातालको नाममा कायम गर्न समेत आदेश दिएको छ। 'नगर विकास समितिको सिफारिसका आधारमा भनी २०६६०५ २४ मा सराङ्कोट गाउँपालिकाले कुनै बैठक नराखी सचिवको उकल इच्छा बमोजिम पत्रको आधारमा भवन तथा संरचना निर्माणको स्वीकृति दिएको पत्रलाई स्वीकृत प्राप्त भयो भन्ने लिखित जवाफकर्ता पार्क भिलेज वाटर फ्रन्ट रिसोर्ट प्रालिको अस्वभाविक र कानुन सम्मतसमेत रहेको पाइएन,'फैसलाको पूर्णपाठमा उल्लेख। सार्वजनिक महत्व बोकेको संरक्षित सम्पदाहरूलाई सार्वजनिक हितबाहेक अन्य निजी तथा व्यवसायीक लाभका लागि निजी सम्पत्ति सरह प्रयोग गर्नु वा गर्न दिनु सार्वजनिक विश्वास तथा हित विपरीत हुने सर्वोच्चको ठहर छ। 'फेवाताल प्राकृतिक,जैविक विविधता, वातावरण तथा पारिस्थितिक प्रणालीका रुपमा संवेदनशिल र रमणीय सौन्दर्यले भरिपूर्ण भएको सार्वजनिक महत्व बोकेको संरक्षित सम्पदाहरूलाई सार्वजनिक हित बाहेक अन्य निजी तथा व्यवसायीक लाभका लागि निजी सम्पत्ति सरह प्रयोग गर्नु वा गर्न दिनु सार्वजनिक विश्वास तथा हित विपरीत हुन जाने देखिन्छ । यसमा मुख्यतः प्रत्यर्थी पार्क भिलेज वाटर फ्रन्ट रिसोर्ट प्रालिले होटल तथा भवन निर्माणका लागि प्राप्त गरेको भनेको मिति २०६६।०५ । २४ को पोखरा उपत्यका नगर विकास समितिको सिफारिश पत्र र सोही मितिमा सराङ्कोट गाविस को सचिवको हस्ताक्षरको स्वीकृतपत्र कानून बमोजिम जारी भएको नदेखिनुका साथै रिसोर्टले संरचना निर्माण गरी प्रयोग गरिरहेको किनं १७३, ३०४ र ३०५ का जग्गाहरू सार्वजनिक पर्ति जग्गा रहेको भन्ने देखिएको र विस २०१८ साल देखि विस २०३१ सालसम्म फेवातालको कायम रहेको जग्गा र सोको डिलको जग्गासमेत मालपोत ऐन,२०३४ को दफा २४ ले स्वतः बदर हुने व्यवस्था गरेको हुँदा सो विपरीत तयार भएका दर्ता स्रेस्तासमेत उत्प्रेषणको आदेशले बदर हुने ठहर्छ,'पूर्णपाठमा उल्लेख छ। पार्क भिलेजले पोखरा उपत्यका नगर विकास समितिले तोकेको मापदण्डको अधिनमा रहि फेवाताल किनाराको हाइ फ्लोड लेभल को कंक्रिट पिलरबाट ६५ मिटर बाहिर पर्नेगरी आफ्नो हक भोगको जग्गामा सेफ्टी टयांकी र होटलको फोहोर व्यवस्थापन गर्नेगरी प्रदूषण नहुने व्यवस्था मिलाइ कम्पनीको भवन निर्माण गरेको दावी गर्दै आएको छ। यसैगरी सर्वोच्चले पोखराको फेवाताल किनारदेखि ६५ मिटरसम्मका सबै संचरना ६ महिनाभित्र हटाउन आदेश दिएको छ। फेवातालको वरिपरि वर्षायामको उच्चतम पानीको बिन्दु ( ) किनाराबाट ६५ मिटरसम्मको क्षेत्रमा रहेका घर,भवन,व्यापार व्यवसाय,होटल रेष्टुरा,रिसोर्ट आदि तथा अन्य सबै खाले व्यक्तिगत,सरकारी वा सार्वजनिक भौतिक संरचना ६ महिनाभित्र अनिवार्य रुपमा हटाउन आदेश दिएको हो।"
नाकामा पर्यटकलाई ढाका टोपी र मालाले स्वागत,"महेन्द्रनगर : पश्चिमी नाका गड्डाचौकी हुँदै नेपाल भित्रिने पर्यटकलाई नेपाली ढाका टोपी र माला लगाएर स्वागत गरिएको छ। बुधबार कञ्चनपुरमा ४४ औं विश्व पर्यटन दिवसको अवसरमा गड्डाचौकी नाका हुँदै नेपाल प्रवेश गर्ने पर्यटकलाई भिमदत्त नगरपालिका र होटेल व्यवसायी संघ कञ्चनपुरले नाकामा फूल माला र ढाका टोपी लगाएर स्वागत गरेका हुन्। दिवसका अवसरमा भिमदत्त नगरपालिकाका नगरप्रमुख पदम बोगटी र प्रमुख जिल्ला अधिकारी गोपालप्रसाद अधिकारीले इजरायली नागरिक सियाल र विभागलाई नाकामा स्वागत गरेका हुन्। स्वागत कार्यक्रममा नगर प्रमुख बोगटीले भिमदत्त नगरपालिकाले पर्यटन प्रवद्धनका लागि काम गरिरहेको बताए। 'यहाँको पर्यटन विकासका लागि भिमदत्त नगरपालिका पछि हट्दैन', उनले भने। होटेल व्यवसायी संघ कञ्चनपुरका अध्यक्ष जगदीश चन्द्र भट्टले पूर्वाधार विकास र प्रचार प्रसार नहुँदा कञ्चनपुरका थुप्रै पर्यटकीय क्षेत्र ओझेलमा परेको बताए। 'यो नाका पर्यटक आउने प्रमुख नाका हो', उनले भने, 'यहाँबाट आउने पर्यटकलाई यहाँका पर्यटकीय स्थलहरुमा घुम्ने वातावरण बनाउनुपर्छ।' अध्यागमन कार्यालय कञ्चनपुरका सुचना अधिकारी पदमराज भट्टले गड्डाचौकी नाकाबाट तेस्रो मुलुकका पर्यटकहरुको संख्या बढेको बताए। 'अहिले पर्यटकहरु आउने संख्या बढेको छ', उनले भने, 'गत वर्षको भन्दा अहिले विदेशी पर्यटक आउने क्रम बढेको छ।' अध्यागमन कार्यालयको तथ्याङ्क अनुसार २०२२ मा पाँ सय ४२ जना पर्यटक गड्डाचौकी नाकाबाट नेपाल भित्रिएका थिए। यो वर्षको हालसम्म ६ सय ८५ जना पर्यटक भित्रिएका छन्। सप्टेम्बरमा मात्रै एक सय ५४ जना पर्यटक नेपाल भित्रिएका छन्।"
ठेक्का सम्झौताबिनै बालुवा उत्खनन् हुँदा मालिका गाउँपालिकाले गुमायो लाखौं राजश्व,"बेनी : म्याग्दीको मालिका गाउँपालिकामा ठेक्का सम्झौता विनै नदीजन्य वस्तुको उत्खनन् भएको छ । मालिका गाउँपालिका भएर बग्ने म्याग्दी नदीको बगरमा डोजर लगाएर बालुवा निकालेर निकासी भएको हो । असार १५ देखि भदौ १५ गतेसम्म नदीजन्य पदार्थ उत्खनन् गर्न नपाउने नियम छ । कानुनी व्यवस्था विपरित म्याग्दी नदीबाट बर्खा याममा बालुवा उत्खनन गरेर थुपारेका थिए । गाउँपालिकाका अध्यक्ष बेगप्रसाद गर्बुजालेतोलावाङ,पतेनी,शिवरात्रीखोला,रानीवासा, कमेरे, इल्पु, भारवाङ लगायत क्षेत्रमा ठेक्का सम्झौता बिनै बालुवा उत्खनन् भएको बताए । अनुगमन गर्ने क्रममा सात ठाउँमा बालुवा निकालेर थुपारेको भेटिएको थियो,उनले भने उनीहरूलाई गत भदौ ११ गते नौ लाख पचास हजार रुपैयाँ जरिवाना तोकिएकोमा एकजनाले मात्र तिरेका छन् । अरुले जरिवाना तिर्न आनाकानी गरेका छन् । उत्खनन्मा संलग्नहरूले भण्डारण गरेको ठाउँबाट बालुवा बिक्री गर्ने र अन्यत्र सारेका छन् । उत्खननमा प्रयोग भएका उपकरणलाई जरिवाना र बालुवा जफत गरेर लिलामी गर्नुपर्नेमा गाउँपालिकाले अवैध काम गर्नेहरूलाई अनुकूल हुनेगरी जरिवाना मात्र तिराउने नीति लिँदा लाखौं राजस्व गुमाएको हो । प्रमुख प्रशासकीय अधिकृत चुर्णबहादुर कार्कीले ठेक्का सम्झौता बिना बालुवा उत्खनन् गर्नेहरूसँग गाउँपालिकाका अध्यक्षसहितका जनप्रतिनिधिहरूले गरेको अनौपचारिक सहमति अनुसार जरिवाना तिराउन ताकेता गरिएको बताए । लिखित निर्णय नभएकाले हामीले मौखिक रुपमा जरिवाना बुझाउन ताकेता गरिरहेका छौं,उनले भने, लिखित र औपचारिक निर्णय नभएकाले जरिवाना तिर्न आनाकानी गर्नुभएको छ । रानीवासाको बगरमा राजु मगर, पवैतीमा अनिल रोका, टंकलाल पौडेल र पदम पुनले भारवाङमा, दोरण शेरचनले कमेरेमा, बलसिंह मगरले इल्पुमा, रातोढुङ्गामा सन्तनाथ सुवेदी र तिलक ढकालले बालुवा निकालेका प्रमुख प्रशासकीय अधिकृत कार्कीले बताए । सुवेदी पूर्ववडा अध्यक्ष र शेरचन पूर्वकार्यपालिका सदस्य हुन् । भारवाङमा वालुवा निकालेका पौडेल र पुनले एक लाख असी हजार जरिवाना तिरेको गाउँपालिकाका उपाध्यक्ष लक्ष्मीदेवी घर्ति पुनले बताइन् । रानीवासामा दुई लाख २५ हजार, पतेनीमा दुई लाख, कमेरेमा एक लाख २५ हजार, इल्पुमा एक लाख २५ हजार,रातोढुंगामा पचासपचास हजार रुपैयाँ जरिवाना तोकिएको गाउँपालिकाले जनाएको छ । म्याग्दी उद्योग वाणिज्य संघ दरवाङ ईकाईका अध्यक्ष लेकबहादुर पुनले हालै गाउँपालिकाले आयोजना गरेको सार्वजनिक सुनुवाईमा ठेक्का सम्झौता बिनै उत्खनन् गर्ने र ठेक्का आव्हान गर्दा सहभागी नहुने प्रवृत्ति देखिएको विषयमा प्रश्न उठाएका थिए । अबैध हिसाबले बालुवा उत्खनन् गरेर बर्खामा थुपार्ने र हिउँदमा गाउँपालिकाले ठेक्का आह्वान गर्दा ठेक्कानै नपर्ने समस्या देखिएको हो । गत वर्ष मालिका गाउँपालिकाले नदीजन्य वस्तुको उत्खनन् र निकासीको ठेक्का लगाउन चार पटकसम्म सूचना प्रकाशन गरेको थियो । बीस लाख रुपैयाँ बढीमा छवटा बगर ठेक्का लागेको थियो । बर्खामा बाढीले बगाएर ल्याएको बालुवा थुपार्न नदीभित्र खाडल बनाएका छन् । छोटो समयमा धेरै,कम लागतमा बढी गहिराइमा पुगेर बालुवा निकाल्न पाइने लोभले कानुनले नदिए पनि डोजर प्रयोग गरेका छन् । हिउँदमा ठेक्का लिदा बगरमा बालुवा कम हुने हुँदा सेटिङ मिलाएर बर्खामा डोजर प्रयोग गरेर निकाल्ने,जरिवाना तिर्ने र लिलामीको प्रक्रियाबाट सकार्ने घुमाउरो विधि प्रयोग गरेको पाइएको छ । बालुवा निकाल्नेहरूले गाउँपालिकाका जनप्रतिनिधि,कर्मचारी, सुरक्षा निकायसँग सेटिङ गरेको स्थानीयको गुनासो छ । ठेक्का सम्झौतामा मजदुर परिचालन गरेर उत्खनन् गर्ने भनिएपनि व्यवहारमा डोजरको प्रयोग हुने गरेको छ । प्रमुख जिल्ला अधिकारी तुलसीराम पौडेलले स्टक रहेको बालुवा र जरिवाना प्रक्रियाको बारेमा बुधबार नै पत्र पठाएर गाउँपालिकासँग विवरण माग गरिने बताए ।"
मलेसिया पठाइदिने भन्दै रकम ठगी गर्ने पक्राउ,काठमाडौं : वैदेशिक रोजगारीका लागि मलेसिया पठाइ दिनेभन्दै रकम ठगी गर्ने एकजनालाई प्रहरीले पक्राउ गरेको छ। पक्राउ पर्नेमा मोरङ सुन्दरहरैचा नगरपालिका १ स्थायी घर भइ हाल काठमाडौंको बासबारीमा बस्ने ३८ वर्षीय हरीबहादुर मगर रहेको काठमाडौं उपत्यका अपराध अनुसन्धान कार्यालयका प्रवक्ता एवं सूचना अधिकारी उपरीक्षक रविन्द्र रेग्मीले जानकारी दिए। उपरीक्षक रेग्मीका अनुसार मगरलाई मंगलबार बसुन्धाराबाट पक्राउ गरिएको हो। सृजना राईलाई वैदेशिक रोजगारीका लागि मलेसिया पठाइ दिने बहानामा आकर्षक तलब हुन्छ भनी विश्वास दिलाई प्रलोभनमा पारी पीडितबाट रकम ठगी गरेको उनीमाथि आरोप छ। पक्राउ परेका मगरलाई अनुसन्धान तथा कारबाहीका लागि वैदेशिक रोजगार विभाग ताहाचाल पठाइएको प्रहरीले जनाएको छ।
दिपेन्द्र राज गिरी स्पाइनल नेत्र प्रतिष्ठानको उदघाटन तथा बिधाता पुस्तक विमोचन,"काठमाडौं : सामाजिक अभियान्ता तथा लेखक दिपेन्द्रराज गिरीद्वारा लिखित बिधाता२, बिधाता३ र बिधाता४ पुस्तकको विमोचन भएको छ। त्यस्तै दिपेन्द्र राज गिरी स्पाइनल नेत्र प्रतिष्ठानको उद्घाटनसमेत भएको छ। भक्तपुरमा आयोजित एक समारोहबीच पूर्वप्रधानमन्त्री तथा नेकपा एमाले अध्यक्ष केपी शर्मा ओलीले उक्त पुस्तक विमोचन तथा प्रतिष्ठान उदघाटन गरेका हुन्। ओलीले शारीरिकरूपमा अशक्त भएर पनि निरन्तर आफ्नो कर्ममा लागेका गिरी समाजको उदाहरणीय पात्र भएको बताए। शारीरीकरूपमा मजबुद भएकाहरू काम गर्न अल्छी मान्छन्, तर कठिन शारीरिक अवस्थाबीच उहाँको लगनशीलताले सबैलाई पाठ सिकाएको छ, उनले भने। गिरीद्वारा लिखित पुस्तक पठनीय, ज्ञानबर्द्धक र जानकारीमूलक भएको बताउँदै पूर्वप्रधानमन्त्री ओलीले पुस्तकमा पछिल्लो केही दशकयताका राजनीतिक, सामाजिक दस्तावेज संग्रहित रहेको आफूले पाएको बताए। उनले आफुजस्तो स्पाइनल समस्या भोगिरहेकाहरूलाई सहायता गर्न र यसबारे जनचेतना फैलाउन प्रतिष्ठान पनि सुरु गरेकोमा गिरीलाई धन्यवाद दिए। गिरीजीले प्रष्ठिान नै खोलेर आफूजस्तो शारीरिक अशक्तता भएकाहरूको जीफवन सहज बनाउन जुन प्रयत्न थाल्नुभएको छ त्यो एकदमै प्रसंसनीय छ,' उनले भने, 'यसमा सबैको सहयोगको खाँचो छ, तपाईँहरूले आफ्नो मन लोभीचाहिँ नबनाउनुहोला। त्यस्तै कांग्रेस नेता रामहरि खतिवडाले दिपेन्द्र राज गिरीजस्ता पात्रलाई सबैले उत्साह र ऊर्जा दिनुपर्ने बताए। नेपाली राजनीतिक, सामाजिक परिघटनामा गिरीले गरेका टिप्पणी दूरदर्शी सावित भएका छन्। उनको पुस्तकमा उल्लेख घटनाक्रमले त्यसलाई पुष्टि गर्छ,' उनले भने। कांग्रेस नेता मधु आचार्यले आत्मबल र अठोट भए जस्तोसुकै कठिनाई पन्छाएर पनि सफल हुन सकिन्छ भन्ने उदाहरण गिरीले प्रस्तुत गरेको बताए। सो अवसरमा देश र समाजमा विभिन्न माध्यमबाट विशिष्ट योगदान पुर्याएका व्यक्तित्वहरुलाई सम्मानसमेत गरिएको थियो । यसरी सम्मानित हुनेहरुमा प्रमुख निर्वाचन आयुक्त दिनेशकुमार थपलिया, पूर्वमुख्य सचिव डा विमल कोइरालासहित वहालवाला सचिवहरु, पूर्वसचिवहरु, पूर्वप्रधानसेनापतिहरु, पुर्वप्रहरी महानिरीक्षकहरु, पूर्वन्यायाधिसहरु, विभिन्न अस्पतालका प्रमुखहरु, सामाजिक व्यक्तित्वहरु तथा संचारकर्मीहरु रहेका थिए।"
बुधबार पनि राहत शिक्षकहरू आन्दोलन,"काठमाडौं : सरकारले ल्याएको विद्यालय शिक्षा विधेयकमा आफ्ना मुद्दाहरू सुनुवाइ नभएको भन्दै राहत शिक्षकहरूले निरन्तर आन्दोलन गरेका छन्। सरकारले शिक्षक महासंघसँग गरेको सहमतिमा आफ्नो मागको कुनै सुनुवाई नभएको भन्दै राहत शिक्षकहरुले बुधबार पनि काठमाडौंमा विरोध प्रदर्शन गरेको हुन्। नेपाल बाल विकास शिक्षक केन्द्रीय समिति, पेन्सन बञ्चित शिक्षक केन्द्रीय संघर्ष समिति, हिस्टुन र सामुदायिक विद्यालय कर्मचारी संघ संयुक्त रुपमा आन्दोलन गर्दै आफ्ना मागका बारेमा गम्भीर हुन सरकारको ध्यानाकर्षण गराएका छन्। २०७५ सालभन्दा अगाडिका ४० हजार शिक्षक विस्थापित नहुने गरी ऐन बन्नुपर्ने मागलाई सरकारले सुनुवाई नरहेको उनीहरूको भनाइ छ। बुधबार काठमाडौंको बिजुलीबजारको सडकबीच मै धर्नामा बसेका राहत शिक्षकहरूले निषेधित क्षेत्र तोड्न खोज्दा केहिबेर प्रहरीसंग घम्साघम्सी समेत भएको थियो। आफूहरूको माग पूरा नभएसम्म आन्दोलन नरोकिने उनीहरूले जनाएका छन्।"
धौलागिरी अस्पतालमा आकस्मिक बाहेकका सेवा बन्द,"बागलुङ : पोखरास्थित मणिपाल शिक्षण अस्पतालका चिकित्सकमाथि हातपात भएको विरोधमा बागलुङको धौलागिरी अस्पतालका स्वास्थ्यकर्मीहरुले आकस्मिक बाहेक अन्य सेवा बन्द गरेका छन्। सरकारको तर्फबाट स्वास्थ्यकर्मीहरुको सुरक्षाको प्रत्याभुति नभएसम्म आकस्मिक बाहेकका सबै सेवाहरू दिन नसक्ने भन्दै मंगलबारदेखि स्वास्थ्यकर्मीहरुले सबै सेवा ठप्प गरेको घोषणा गरेका हुन्। धौलागिरी अस्पतालका सम्पूर्ण स्वास्थ्यकर्मीहरुले विज्ञप्ती जारी गरेर सेवा ठप्प गरेको जनाएका छन्। विज्ञप्तीमा भनिएको छ, 'असोज ८ गते मणिपाल शिक्षण अस्पताल पोखरामा कार्यरत चिकित्सक तथा स्वास्थ्यकर्मीहरूमाथि नियोजितरूपमा भएको सांघातिक आक्रमण तथा अस्पताल समेत तोडफोड गरेको घटनाप्रति धौलागिरी अस्पतालका चिकित्सक एवं स्वास्थ्यकर्मीहरु घोर भत्सर्ना एवं निन्दा गर्दछौं। धौलागिरी अस्पतालका चिकित्सक र स्वास्थ्यकर्मीहरुले विज्ञप्तीमार्फत् इमान्दारी पूर्वक आफ्नो काम कर्तव्य पालना गरी आफ्नो ज्ञान सीप र क्षमतालाई प्रयोग गर्दै विरामीको सेवामा अहोरात्र खटिई रहँदा मृत्युलाई अतिरन्जित गरि चिकित्सकहरुलाई ज्यान मार्ने हेतुले अस्पतालनै कब्जा गरी अस्वभाविक र अमानविय तवरले गरेको कुटपिट प्रति घोर भत्सर्ना गर्दै दोषीलाई यथाशिघ्र पक्राउ गरेर कडा कारबाही गर्नुपर्ने माग गरेका छन् । देशव्यापी रुपमा भएको चिकित्सक एवं स्वास्थ्यकर्मीहरुको आन्दोलन प्रति एकेवद्धता प्रकट गरेको विज्ञप्तीमा उल्लेख गरिएको छ।"
साथीको हत्या आरोपमा एकजना पक्राउ,"राजविराज : लागुऔषध सेवन गराई सप्तरीको कञ्चनरूप७ बलुवाका राहुलकुमार चौधरीको हत्या गरेको आरोपमा उनकै साथीलाई प्रहरीले पक्राउ गरेको छ । कञ्चनरुप६ का पशुपति राम रहेको जिल्ला प्रहरी कार्यालय सप्तरीका सुचना अधिकारी प्रहरी नायव उपरीक्षक ढुण्डिराज नेउपानेले बताए । कञ्चनरूप९ स्थित सुन्दरी खोलाको पुलदेखि एक सय मिटर दक्षिण निर्वस्त्र अवस्थामा २५ वर्षीय चौधरी गत भदौ २१ गते मृत फेला परेका थिए । अत्यधिक लागु औषध सेवन गराई हत्या गरेको आरोपमा रामलाई प्रहरीले घटनाको तीन सातापछि पक्राउ गरेको हो । प्रहरीका अनुसार राम र चौधरी सँगै सीमावर्ती भारतीय बजार पुगेर लागुऔषध किनेका थिए । सुन्दरीखोला छेउमा अत्यधिक मात्रामा लागु औषध खाएपछि बेहोस भएका चौधरीलाई पुनः लागु औषध जवरजस्ती खुवाई हत्या गरेर मोबाइल, घडी लुटेर लगेको प्रहरीले जनाएको छ ।"
हातहतियार र लागुऔषध मुद्दामा चार जना पक्राउ,"उदयपुर : उदयपुरका एक युवा भरुवा बन्दुकसहित पक्राउ परेका छन्। इलाका प्रहरी कार्यालय जलजलेबाट खटिएको प्रहरी सहायक निरीक्षकसहितको टोलीले गस्तीका क्रममा त्रियुगा नगरपालिका ५ कसुमटारका ३१ वर्यीय अमृत तामाङलाई पक्राउ गरेका हो। घर नजिकैको जंगलमा एक नाले भरुवा बन्दुक लुकाइ राखेको भन्ने गोप्य सुचनाको आधारमा प्रहरी टोलीले खोजतलासका क्रममा बन्दुकसहित तामाङ्गलाई पक्राउ गरेको जिल्ला प्रहरी कार्यालयका सूचना अधिकारी डिएसपी हरिनन्दन चौधरीले जानकारी दिए। पक्राउ परेका तामाङ्गलाई मंगलबार जिल्ला अदालतबाट हातहतियार खरखजना मुद्दामा सात दिनको म्याद लिइ थप अनुसन्धान भइरहेको उनले बताए। त्यसैगरी त्रियुगा नगरपालिका ३ मिलनचौकबाट लागुऔषध ब्राउन सुगरसहित तीन जनालाई पक्राउ गरेको छ। लागुऔषध बिक्रीबितरण भइरहेको भन्ने विशेष सुचनाको आधारमा जिल्ला प्रहरी कार्यालयबाट खटिएको प्रहरीको टोलिले शंका लागेर चेकजाँच गर्दा उनीहरु पक्राउ परेका डिएसपी चौधरीले जानकारी दिए। पक्राउ पर्नेमा वडा नं ३ ठाँडिका ३२ वर्षीय हरीकुमार निरौला, सोही ठाउँका ४० वर्षीय रोहित चौधरी र २४ वर्षीय नागेश्वर चौधरी रहेका छन्। उनीहरुको साथबाट प्रहरीले एक ग्राम ६८० मिलिग्राम प्रतिबन्धित लागुऔषध ब्राउन सुगर फेला परेको डिएसपी चौधरीले बताए। पक्राउ परेका तीनै जनालाई अदालतबाट सात दिनको म्याद लिइ थप अनुसन्धान भइरहेको उनले बताए।"
वन फँडानी आरोपमा वडाध्यक्षसहित चार पक्राउ,"अवैध रूपमा सामुदायिक वन क्षेत्रका रुख फँडानी गरेको आरोपमा चौरजहारी नगरपालिका११ का वडाध्यक्ष तुल्से ओलीसहित चार जनालाई डिभिजन वन कार्यालयले पक्राउ गरेको हो । रुकुमपश्चिम : रुकुमपश्चिममा वनको रुख फँडानी गरेको आरोपमा चार जना पक्राउ परेका छन् । पक्राउ पर्नेमा एक वडाध्यक्ष छन् । अवैध रूपमा सामुदायिक वन क्षेत्रका रुख फँडानी गरेको आरोपमा चौरजहारी नगरपालिका११ का वडाध्यक्ष तुल्से ओलीसहित चार जनालाई डिभिजन वन कार्यालयले पक्राउ गरेको हो । पक्राउ पर्नेमा वडाध्यक्ष ओलीसहित ५१ वर्षीय कुले नेपाली, २६ वर्षीय विशाल केसी र ५१ वर्षीय दिलबहादुर शाह रहेका छन् । डिभिजन वन कार्यालयका निमित्त कार्यालय प्रमुख शेरबहादुर परियारका अनुसार वडाध्यक्ष ओलीलाई मङ्गलबार, नेपाली र केसीलाई यही असोज ८ गते र शाहलाई भदौ २९ गते नै पक्राउ गरिएको हो । उनीहरूविरुद्ध चौरजहारी११ स्थित जनकल्याण सामुदायिक वन र सोही स्थानमा अवस्थित सर्केना सामुदायिक वन क्षेत्रका रुख अवैध ढङ्गले फँडानी गरेको आरोप छ । आरोपी चारै जनालाई अदालतबाट पक्राउ पूर्जी जारी भएपछि डिभिजन वन कार्यालयले पक्राउ गरेर जिल्ला प्रहरी कार्यालयको हिरासतमा राखेर अनुसन्धान सुरु गरेको जनाएको छ । पक्राउ परेका वडाध्यक्ष ओली २०७९ वैशाखमा भएको निर्वाचनमा नेकपा (माओवादी केन्द्र)बाट निर्वाचित भएका हुन्। रासस"
फेवाताल किनारदेखि ६५ मिटरसम्मका संरचना ६ महिनाभित्र खाली गराउन सर्वोच्चको आदेश,"काठमाडौं : सर्वोच्च अदालतले पोखराको फेवाताल किनारदेखि ६५ मिटरसम्मका सबै संचरना ६ महिनाभित्र हटाउन आदेश दिएको छ। फेवातालको वरिपरि वर्षायामको उच्चतम पानीको बिन्दु ( ) किनाराबाट ६५ मिटरसम्मको क्षेत्रमा रहेका घर,भवन,व्यापार व्यवसाय,होटल रेष्टुरा,रिसोर्ट आदि तथा अन्य सबै खाले व्यक्तिगत,सरकारी वा सार्वजनिक भौतिक संरचना ६ महिनाभित्र अनिवार्य रुपमा हटाउन आदेश दिएको हो। फेवाताल संरक्षित जलाधार घोषणा गरिएको क्षेत्र भएकाले फेवातालको स्रोत मुहानदेखि यसको जलाधार क्षेत्रको संरक्षणको लागि भूतथा जलाधार क्षेत्र संरक्षण ऐन २०३९ ले तोके बमोजिमको काम गर्न सर्वोच्चले आदेश दिएको हो। 'फेवातालको वरिपरि वर्षायामको उच्चतम पानी (हाइ फ्लड) किनाराबाट ६५ मिटरसम्मको क्षेत्रमा रहेका घर,भवन,व्यापार व्यवसाय,होटल रेष्टुरा,रिसोर्ट आदि तथा अन्य सबै खाले व्यक्तिगत,सरकारी वा सार्वजनिक भौतिक संरचना यो आदेश प्राप्त भएको मितिले ६ महिनाभित्र अनिवार्य रुपमा हटाइ खाली गर्ने गराउनु र उक्त ६५ मिटरको मध्यवर्ती क्षेत्रलाई पूर्णरुपले हरियाली क्षेत्र घोषित गरी सोही बमोजिम कायम गर्नु गराउनु,'सर्वोच्चको आदेशमा भनिएको छ। पोखरा महानगरपालिकाको २०७८ चैत्र १६ गते बसेको कार्यपालिका बैठकले फेवातालको मापदण्ड ६५ मिटरबाट घटाएर ३० मिटर कायम गर्ने निर्णय गरेको थियो। सोही निर्णयविरुद्ध सर्वोच्चमा रिट परेको थियो। अधिवक्ताहरू खगेन्द्र सुवेदी,सरोजनाथ प्याकुरेल,कृष्णहरि खड्का र दिपेन्द्रप्रसाद घिमिरेले फेवातालको मापदण्ड घटाउन नमिल्ने भन्दै पोखरा महानगरपालिका,पोखरा महानगरपालिकाका प्रमुख,पोखरा उपत्यका नगर विकास समिति,ताल संरक्षण तथा विकास प्राधिकरण र राष्ट्रिय ताल संरक्षण विकास समितिलाई विपक्षी बनाइ सर्वोच्चमा रिट दिएका थिए। रिटमाथि अन्तिम सुनुवाइ गर्दै गत असार ४ गते न्यायाधीश कुमार रेग्मी र हरिप्रसाद फुयालको संयुक्त इजलासले तालको मापदण्ड घटाउने नमिल्ने आदेश दिएको थियो। सो फैसलाको पूर्णपाठ मंगलबार सार्वजनिक भएको हो। फेवातालको विस२०१८ सालदेखि २०३१ सालमसम्म कायम रहेको जग्गाको मुआब्जा सम्बन्धी विवादसमेत रहेको नदेखिएकाले र भए सोही समयमा टुंगिएको मानिनुपर्ने तालको जग्गा र सोको डिल नेपाल सरकारले सरकारी जग्गा भएको र मालपोत ऐन २०३४ को दफा २४ (२) बमोजिम फेवातालको नाममा रहनेगरी सरकारको नाममा काय गर्न आदेश दिएको छ। अदालतको आदेश पालना गर्नु सबै व्यक्ति र निकायको जिम्मेवारी भएको स्मरण गराउँदै अदालतको फैसला अवज्ञ गरेमा अवहेलनामा कारबाही सजाय हुने जिम्मेवारी व्यक्ति तथा निकायले गम्भीरतापूर्वक लिनुपर्ने उल्लेख छ। 'फेला तालमा स्वच्छ पानीको अत्याधिक जल भण्डारको सुनिश्चतता कायम गर्नुपर्ने भन्दै सर्वोच्चले तालमा आश्रित चरा चुरूङ्गी,माछा किरा फट्यांग्रा लगायतका समस्त जीवजन्तुहरुको अस्तित्वको संरक्षण गर्दै तिनीहरूको पर्यावरण रुपमा वृद्ध गराइ जैविक विविधता कायम गर्न बाञ्छनीय छ। त्यसका लागि फेवातालमा निर्धारित सीमाभित्र प्राकृतिक र मानवीय क्रियाकलपाबाट हुने सबै खाले अतिक्रमणलाई पूर्णरुपले निषेध गरिनुपर्छ,'आदेशमा भनिएको छ।"
बैतडीका सशस्त्र प्रहरी हवल्दार महराको गाडीको ठक्करबाट मृत्यु,"बैतडी : बैतडीमा गाडीको ठक्करबाट सशस्त्र प्रहरीका हवल्दारको मृत्यु भएको छ। बैतडीको पाटन नगरपालिका ८ हरिचन घर भई सशस्त्र प्रहरी बाजुरामा कार्यरत सशस्त्र प्रहरीका हवल्दार नरेन्द्र सिंह महराको गाडीको ठक्करबाट मृत्यु भएको हो। मंगलबार राति दशरथचन्द राजमार्ग अन्तर्गत पर्ने बैतडीको पाटन नगरपालिका ८ को हरिचन मोड नजिकै गाडीको ठक्करबाट ४० वर्षीय महराको मृत्यु भएको जिल्ला प्रहरी कार्यालय बैतडीका प्रमुख, प्रहरी नायब उपरीक्षक दीपक गिरीले जानकारी दिए। घर नजिकैको बजार खोडपेबाट पैदल यात्रागरी घरतर्फ गइरहेका महरलाई गाडीले ठक्कर दिएको र उनको घटनास्थलमै मृत्युभएको उनले बताए। कुन गाडीले ठक्कर दिएको हो भन्नेबारे खुलेको छैन। यसबारे अनुसन्धान भइरहेको प्रहरीले जनाएको छ। आफन्तले भने दोषी पत्ता नलागेसम्म शव नउठाउने बताएका छन्। मृतकका आफन्तले अहिले दशरथचन्द राजमार्ग अवरुद्ध पारेका छन्। अहिले राजमार्ग अवरुद्ध बनेको प्रहरीले बताएको छ। मृतक महराको श्रीमती, एक छोरा र एक छोरी छन्।"
सभागृहअघि ९ दिनदेखि किन उभिइरहेका छन् ईः ?,"काठमाडौं : प्रदशनीमार्ग स्थित राष्ट्रिय सभागृह अगाडि एक हुल व्यक्तिहरु ९ दिनदेखि उभिएको उभिएकै छन् । न घाम न पानी, बिहान न साँझ उनीहरु उभिरहेका छन् । सामाजिक अभियन्ता इशान अधिकारी अर्थात ईः रातदिन नभनी सभागृहको गेटमा उभिन्छन् । उनीसँगै हातेमालो गर्न कहिले महानगरले विस्तापित गरेका सडक व्यापारी आउँछन् त कहिले अधिकारकर्मी । मंगलबार त राजनीतिक दलका नेताहरु समेत सभागृह पुगेका थिए । उनी ९ दिनदेखि सभागृहको गेटमा उभिइरहेका छन् । बिहानै झिसमिसेमा उनी सभागृहको गेटमा उभिन्छन् । रातको १२ देखि विहान ५ बजेसम्म उनी सडकमै राखिएको कुर्सीमा टाउको अड्याएर निदाउँछन् । लामो समय उभिइरहँदा उनको गोडा सुन्निएका छन् । कालो भएर सुन्निएका गोडाले चप्पल लगाउन सकिएको छैन । सानो लठ्ठीको आड लिएर उनी दिनभर सडकमा उभिएका देख्न सकिन्छ । खुट्टाले सकुन्जेल विरोध प्रर्दशन नछाड्ने उनले बताए । उनको भद्र आन्दोलनमा विभिन्न व्यक्तिहरुले ऐक्यबद्धता जनाइरहेका छन् । विकल्प नदिइकन फुटफाथ व्यापारीलाई हटाएको भन्दै उनीहरु महानगरप्रति आक्रोशित भएका हुन् । मंगलबार सभागृह परिसर पुग्दा सडक व्यापारीहरु नारा लगाइरहेका थिए । यसैबीचमा भेटिए रामेछापका उदय गिरी । उनी बसपार्क एरियामा झोला बेचेर गुजारा चलाउँदै आएका थिए । तर गत पुसदेखि महानगर प्रहरीले उनीहरुको व्यवसाय ठप्प बनायो । श्रीमान श्रीमती नै झोला व्यापार गरेर परिवार पाल्दै आएका उदय भन्छन्, 'महानगर प्रहरीले अत्याचार गरेको छ । हाम्रो सामान खोसेर लैजान्छ । फिर्ता दिंदैन । सडक व्यापारीलाई लात्ताले हान्दै सामान खोस्ने गर्छन् । चाडपर्वको बेलामा हाम्रो पनि कमाउने र वर्षदिन परिवार पाल्ने समय हो । गाँउमा रोजगार छैन । के गरेर खानु ? के गरेर जिउनु ?' यही एरियामा जुत्ता व्यापार गर्दे आएकी पाँचथरकी रमा बोगटी पनि महानगर प्रति आक्रोशित देखिन्छिन् । उनी भन्छिन्, 'गरिवको आँसुले पोल्छ मेयरलाई । हिजो उहाँसँगै भोट माग्न हामी पनि हिंडेका हौं। गाउँमा भएको जग्गा जमिन पहिरोले लग्यो । यहाँ व्यापार गरेर खाने ठेला गाडा महानगरले । गरिवको साथी कोही नहुने रैछ ।' अभियन्ता तथा सडक व्यापारीले हातमा प्लेकार्ड बोकेका छन् । प्लेकार्डमा गरिव हैन, गरिवी हटाउ, सहर कारका लागि हो या नागरिकका लागि, हाम्रो चिनारी क्रुरता कि करुणा ?, सडकसाइकलगाडा परम्परागत मजदुर उद्यमीलाई विस्तापित गर्न बन्द गर, विकल्प देउ जस्ता नारा लेखिएका छन्। यही सभागृहमै काठमाडौं महानगरका मेयर बालेन्द्र शाह र उपमेयर सुनिता डंगोलको कार्यकक्ष छ। दिनमा धेरैपटक उनी यही गेटबाट आवत जावत गर्छन् तर गेटमै उभिएका अभियन्ता चिन्दैनन्। सोमबार दिउँसो महानगरका मेयर शाहले सभागृहको चौरमा झरेर प्रदर्शनरत ईः सँग वार्ता गर्ने कोसिस गरेको जानकारी दिएका छन् । ईः लाई बोलाउन महानगर प्रहरी पठाएका बालेनले बोलाउनासाथ ईः नआएको दावी गरेका थिए। सोमबार दिउँसो उनले सामाजिक सञ्जालमा स्टाटस राख्दै प्रर्दशनरत अभियन्ताहरु प्रति वार्तामा नआएको भन्दै आक्रोश पोखेका थिए । तस्बिर : सुनिता डंगोलअन्नपूर्ण बालेनले सोमबारको स्टाटसमा भनेका थिए्, आन्दोलनरत अभियन्ता उभिरहेको ठाउँमा आफैंले वार्ताका लागि आह्वान गरेका थियौं। विगत केही दिनदेखि केही अभियनताहरू आन्दोलनमा हुनुहुन्थ्यो। उहाँहरूको कुरा सुन्न उहाँहरू उभिरहेको ठाउँमा म आफैं गएर वार्ता गरौं यहाँहरूको कुरा र समस्या सुनौं भन्दा अभियन्ताहरू संवादमा बोलाउँदा आउन खोज्नु भएन । बालेनको दाबीलाई भने ईःले खण्डन गरेका थिए । ईःले मेयर आफैं गएर वार्तामा बोलाएको कुरालाई झुटो बताउँदै सोमबार सामाजिक सञ्जालमा लेखेका छन्, 'मेयर यहाँ आउनुभएको होइन । सँगै जवाफदेहिता माग गरिरहेका अन्य साथीहरू साक्षी छन् । करिब २० मिनेट अगाडि अकस्मात एक नगर प्रहरीले हामीलाई हप्काउँदै राष्ट्रिय सभागृहको पार्किङ लटमा बोलाए । हामीले कानुन विज्ञ, शहरी व्यवस्थापन विशेषज्ञ र सडक व्यवसाय प्रतिनिधि साथीहरूलाई बोलाउन ३० मिनेट समय माग्यौं । नगर प्रहरीले रिसाएर जवाफ दिए, 'त्यसोभए मेयरले भेट्दैनन्! अभियन्ता ईःले मेयरले निरंङ्कुश तरिकाले आफूहरुसँग व्यवहार गरेको बताएका छन् । 'वार्तामा बस्ने विषयमा पूर्वसुचना हुनुपर्देन ? एक्कासी आएर पार्किङमा बोलाएर हुन्छ?, हामीले तयारीको लागि ३० मिनेट समय मागेका थियौं । तर नगर प्रहरीले समय दिन सकिंदैन भन्दै रिसाएर व्यवहार गरे', उनले भने। काठमाडौं महानगरपालिकाकी उपप्रमुख सुनिता डंगोलले ईः सहित अभियन्तालाई मंगलबार भेटेकी छन् । भेटका क्रममा उनले ईः लगायत विरोधमा बसेका अभियन्ताको माग पूरा गर्न सबैको सहयोग हुनुपर्ने बताएकी छन् । उनले प्रर्दशनको विषय संघीय सरकारको पनि जिम्मेवारी भएको बताएकी छन् । उनी भन्छिन्, महानगरको मात्रै जिम्मेवारी हैन । संवाद र छलफलका लागि महानगरको ढोका सधैं खुल्ला छ । सरोकारवाला सबैले सहकार्य गरेर समस्या समाधान गर्न जरुरी छ ।' फुटपाथ व्यवसाय र व्यवसायीलाई व्यवस्थित बनाउनुपर्ने, गरिखान दिनुपर्ने मागसहित ईः अभियन्ताले महानगरपालिकाविरुद्ध आन्दोलन गरिरहेका हुन् । फुटपाथ व्यवसायीहरुको वैकल्पिक व्यवस्थापनको माग गर्दै अभियन्ता ईः र चाउ न्यौपाने सहितको समुहले गत मंगलबारदेखि विरोध प्रर्दशन गरेका हुन् । उनीहरुले फुटपाथ व्यापारीको पक्षमा गरिबको चमेली बोलदिने कोही छैन अभियान चलाइरहेका छन् । यो अभियान ३ महिनादेखि चलिरहेको छ । 'गरिव नभएको सहर कहाँ हुन्छ ? मेयर बालेनले चुनावअघि त फुटपाथ व्यापारीलाई संबोधन गर्ने योजना बनाएका थिए ? कहाँ गयो योजना ? समस्या समाधानका लागि विदेशी मोडलका सम्भावना प्रयोगमा ल्याउनु पर्यो नि । समाधानको बाटो हेर्दे नहेरी गरिब लखेट्ने उहाँको कस्तो कार्यशैली हो ?', अभियन्ता ईः भन्छन्, 'महानगरका मेयरको विरोध हैन । सडकमा व्यापार गरिरहेका व्यसायीको वैकल्पिक व्यवस्थापन गरोस् भन्ने चाहना हो । फुटपाथ खाली गर्ने बहानामा हजारौं परिवारलाई विचल्ली बनाउन भएन नि । यो सहर गरिवको पनि हो । गरिवी हटाउने बहानामा गरिवलाई सहरबाट लखेट्ने हैन नि । स्थानीय सरकारसँग जवाफ माग गरेका हौं।' युवा जनप्रतिनिधि निर्वाचित भएपछि नागरिकमा जागेको आशाविपरीत हुने गरी हुँदा खाने वर्गको अस्तित्व मेटाउनको लागी महानगरले फुटपाथ खाली गराएको अभियन्ताको दावी छ । उनीहरु भन्छन्, 'काम खोज्दै सडक झरेका फुटपाथ व्यवसायी अहिले काम विहीन छन् । सडकमा साइकल, ठेलागाडा, नाम्लो र नाङ्लोको आडमा दुई पैसा आर्जन गरेर जीविकोपार्जन गरिरहेकाहरु विस्थापित छन् । महानगर भनेको पैसा हुनेको मात्रै हैन नि । महानगरको नीति नै गलत छ । जुन सच्चाउनु जरुरी छ ।' फुटपाथ व्यवसायी र महानगरको लफडा पुरानै हो । नगर प्रहरीको निसानामा सडकमा मकै पोलिरहेका, ठेलामा तरकारी बेचिरहेका पर्थे । नगर प्रहरीले अनुगमन गरेर सडक फुटपाथमा व्यवसाय गर्नेहरूको सामान जफत र लिलामी गर्ने गर्थे । महानगरको यही नीतिलाई बालेन शाहले गत पुसदेखि पूर्ण कार्यान्वयनमा ल्याएका छन् । २०७९ को पुसमा सार्वजनिक सूचना जारी गरेरै सडक फुटपाथ र सार्वजनिक स्थलहरूमा व्यवसाय गर्न प्रतिबन्ध लगाएका छन् । अभियन्ता भन्छन्, फुटपाथ खाली गर्नुहुन्न भन्ने हाम्रो माग हैन, तर सडकलाई आश्रयस्थल बनाएकालाई पनि संरक्षण गर्नुपर्छ । सडकमा पार्किङ गरेका गाडी मोटरसाइकल जरिवाना तिरेपछि लैजान पाइन्छ । तर साना व्यवसायका गाडा, ठेला महानगरले फिर्ता दिंदैन । जफत गर्छ । यो अन्याय भएन र ? गरिवलाई बेग्लै नियम लगाउने नीति हटाउनैपर्छ ।'"
उर्लंदो नदी तर्दै स्कुल जान्छन् बालबालिका,"बैतडी : बिहान न्वाघरी नदी छेउमा विद्यार्थी जम्मा हुन्छन्। शिक्षिका लक्ष्मी चन्द आइपुग्छिन्। अनि, सबैले जुत्ता, चप्पल हातमा लिन्छन्। शिक्षिका चन्द नदीमा पस्छिन्। विद्यार्थीहरू उनको सहारामा एकले अर्कोको हात समात्दै नदीमा पस्छन्। अनि, सबै मिलेर नदी तर्छन्। विद्यालयबाट फर्केपछि पनि त्यसैगरी नदी तरेर घर आइपुग्छन्। कम्मरसम्मको नदी तर्दा कतिबेला के हुने हो ? डर र त्रास पाल्दै स्कुल आउजाउ गर्नुपर्छ। यो व्यथा हो बैतडीको सिगास गाउँपालिका७ का साङ्डा र थलारका विद्यार्थीको। साङ्डा र थलारका ३५ जना विद्यार्थी वडा नं ६ को गणेश माविमा अध्ययन गर्छन्। उनीहरू पढ्न जाने बाटोमा पुल छैन। त्यसैकारण कम्मरसम्मको न्वाघरी नदी छिचोल्दै विद्यालय पुग्ने गर्छन्। न्वाघरीको भेलले ३ जनाको ज्यान लिइसकेको छ। तर, पनि, नदीसँग दैनिक पौठेजोरी गरेर पढ्न जानुको विकल्प उनीहरूसँग छैन। म नआउँदासम्म सबै विद्यार्थी नदी किनारमा बसिरहन्छन्। त्यसपछि लहरै नदी तरेर विद्यालय पुग्छौं।  लक्ष्मी चन्द,शिक्षिका, गणेश मावि शिक्षिका चन्द भन्छिन् म नआउँदासम्म सबै विद्यार्थी नदी किनारमा बसिरहन्छन्। त्यसपछि लहरै नदी तरेर विद्यालय पुग्छौं। बर्खामा कुन बेला भेल आउँछ, पत्तो नै हुँदैन। त्यसैकारण नदी आउजाउ गरेर विद्यालय पुग्न निकै कठिन हुने गरेको विद्यार्थीहरू बताउँछन्। हिउँदकै समयमा कम्मर र छातीसम्मको नदी तरेर विद्यार्थीहरू पढ्न जानुपर्छ, शिक्षिका चन्दले भनिन्। विद्यार्थी मात्रै खोला तर्न सक्दैनौं, कक्षा १० मा अध्ययनरत साङडाकी बिन्दु चन्दले भनिन्, म्याडम पुगेपछि मात्रै नदी तर्छौं। नदी तर्दा लुगा भिजेर निथु्रक्कै हुने र भिजेकै लुगा लगाएर दिनभर अध्ययन गर्नुपर्ने बाध्यता हुने गरेको विद्यार्थी चन्दले बताइन्। कहिलेकाहीँ त कापी कलम नै नदीले बगाई दिने गरेको पनि उनले सुनाइन्। न्याघरी नदीमा पुल नहुँदा जोखिम मोलेर बालबालिकाले नदी तर्नुपर्ने अवस्था रहेको गणेश माविका प्रधानाध्यापक कालुसिंह साउदले बताए। पुल नभएकै कारण त्यहाँका विद्यार्थीको पढाइ पनि प्रभावित बन्ने गरेको साउदले बताए। पुल निर्माण गरिदिन तीनै तहका सरकारसमक्ष आग्रह गरे पनि सुनुवाइ नभएको गुनासो गर्छन्, स्थानीय दानसिंह ऐर। ऐरले भने, नेताहरू चुनावको बेला आउँछन्। समस्या राख भन्छन्। हामीले कतिपटक पुल निर्माणका लागि माग राख्यौँ। तर, केही सुनुवाइ भएन। गाउँपालिकाले निर्माण गरेको पुल तीन वर्ष पहिले बाढीले बगाएको थियो। त्यस यता पुल निर्माणका लागि कुनै पहल भएको छैन। कहिलेकाहीँ त स्थानीयले विद्यार्थीलाई नदी तारिदिने गरेको बताउँछन्। यसअघि निर्माण गरिएको पुल बगाएर लगेको र फेरि पनि पुल निर्माण गर्नका लागि गाउँपालिकाले प्रदेश सरकारसँग आवश्यक पहल गरिरहेको वडा नं ७ का वडाध्यक्ष कर्णसिंह साउदले बताए। गाउँपालिका उपाध्यक्ष धाना धामीले न्वाघरी नदीमा ४ वटा पुलहरू निर्माण भए पनि विद्यार्थी ओहोरदोहोर गर्ने ठाउँमा पुल नभएको बताइन्। विद्यार्थी आउजाउ गर्ने ठाउँमा अभाव रहेछ, उनले भनिन्, पुल निर्माणका लागि पहल गर्छाैं।"
बारामा गोली हानी हत्या गरिएका युवकको पहिचान खुल्यो,वीरगन्ज : बाराको पचरौता नगरपालिका६ मा मंगलबार साँझ गोली हानी हत्या गरिएका युवकको पहिचान खुलेको छ । जिल्ला प्रहरी कार्यालय बाराका अनुसार मृतक युवक भारत बिहारको मोतिहारी जिल्ला दर्पा थानाअन्तर्गत परणने सुक्लहिया गाउँका २२ वर्षीय अजित कुमार सिंह हुन् । पचरौता नगरपालिका६ लक्ष्मिनियास्थित पोखरी नजिक शव फेला परेको सिंहको गोली हानेर हत्या भएको प्रहरीको प्रारम्भिक अनुसन्धानबाट खुलेको छ । मंगलबार साँझ ६ बजेतिर दुई वटा मोटरसाइकलमा आएको अज्ञात समूहले सिंहमाथि गोली प्रहार गरेर भारततर्फ भागेको प्रहरीको भनाई छ। घटनास्थलबाट प्रहरीले एक थान गोलीसमेत बरामद गरेको छ । सिंहमाथि उनका एक जना साथीले नै गोली चलाएको हुनसक्ने प्रहरीको आशंका छ । उनको शव हाल पोस्टमार्टमका लागि वीरगन्जस्थित नारायणी अस्पतालमा राखिएको छ । घटनाको सम्बन्धमा थप अनुसन्धान भइरहेको बारा प्रहरीले जनाएको छ । यसअघि सोमबार पचरौता नगरपालिकाकै १ मा पर्ने नेपालभारत सीमाको दशगजा क्षेत्रमा धारिलो हतियार प्रहार गरी हत्या गरिएको अवस्थामा सशस्त्र प्रहरीका एक पूर्व सशस्त्र प्रहरी जवानको शव फेला परेको थियो । प्रहरीले उनको हत्यामा संलग्न रहेको आरोपमा चार जनालाई नियन्त्रणमा लिइसकेको छ । यो पनि पढ्नुहोस बाराको पचरौतामा एक युवकको हत्या
एम्बुलेन्समा राखेर भारततर्फ लैजाँदै गरेको गाँजा बरामद,"विराटनगर : एम्बुलेन्समा राखेर भारततर्फ लैजाँदै गरेको लागूऔषध गाँजा प्रहरीले मंगलबार राति विराटनगरबाट बरामद गरेको छ। नेपालभारत सीमा क्षेत्रअन्तर्गत विराटनगर महानगरपालिका१८ लाभाघाटबाट राति १०:३५ बजेतिर गाँजा बरामद भएको हो। इलाका प्रहरी कार्यालय रानीका इन्सपेक्टर सन्दीप बेलबासे नेतृत्वको टोलीले नेपालबाट भारततर्फ जाँदै गरेको एउटा एम्बुलेन्स र भारतीय नम्बर प्लेटको मोटरसाइकल नियन्त्रणमा लिएको थियो। शंका लागेपछि प्रहरीले नियन्त्रणमा लिएर खानतलासी गर्दा सुनसरीको धरान उपमहानगरपालिका१८ स्थित राजन अधिकारी फाउण्डेशनको को १ च ४६१९ नम्बरको एम्बुलेन्सको डिकीभित्र गाँजा बरामद भएको हो। एम्बुलेन्सबाट २१५ किलोग्राम गाँजा बरामद गरिएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार एम्बुलेन्सभित्रबाट ४० हजार नेपाल रूपैयाँ पनि बरामद भएको छ। गाँजा बरामद भएपछि एम्बुलेन्ससहित चालक धरान११ का ३८ वर्षीय गंगा सरकारलाई नियन्त्रणमा लिएर अनुसन्धान अघि बढाइएको डीएसपी दाहालले बताए। उनका अनुसार बीआर ३८ एएफ ०३३६ नम्बरको भारतीय मोटरसाइकल पनि नियन्त्रणमा लिइएको छ। मोटरसाइकल चालक भने फरार भएको प्रहरीले जनाएको छ। प्रहरीले फरार रहेका चालकको खोजी गरिरहेको छ। बरामद भएको गाँजा, नियन्त्रणमा लिइएको एम्बुलेन्स र पक्राउ परेका चालकलाई भने इलाका प्रहरी कार्यालय रानीमा राखिएको छ। त्यस्तै, विराटनगर१८ लाभाघाटस्थित खेतबाट पनि प्रहरीले बेवारिसे अवस्थाको गाँजा बरामद गरेको छ। परालभित्र लुकाईछिपाई राखेको अवस्थामा १६५ किलोग्राम गाँजा बुधबार बिहानका राति बरामद भएको प्रहरीले जनाइको छ। इलाका प्रहरी कार्यालय रानी र बुधनगर तथा अस्थायी प्रहरी पोस्ट भेडियारीबाट खटिएको संयुक्त टोलीले गाँजा फेला पारेको हो। भारततर्फ लैजानका लागि गाँजा लुकाएर राखिएको हुनसक्ने प्रहरीको अनुमान छ।"
जन्मकैदको फैसला भएका दुई फरार प्रतिवादी पक्राउ,२०७७ सालको चैत १५ गते फागुपूर्णिमा (होली)को दिन बडिगाडको वडा नम्बर १० सहित छिमेकी जिल्ला गुल्मी र प्युठानको सिमानामा रहेको बल्देधुरीमा मेला लागेको थियो । बागलुङ : बल्देधुरी हत्या घटनाका फरार दुई प्रतिवादीलाई प्रहरीले पक्राउ गरेको छ । हत्या घटनामा कैद फैसला सुनाइएका बडिगाड गाउँपालिका१० का तेजपाल भन्ने तेजेन्द्र छन्त्याल र सोही स्थानका राजकुमार घर्तीलाई जिल्ला प्रहरी कार्यालय बागलुङको टोलीले मंगलबार बागलुङ बजारबाट पक्राउ गरेको प्रहरी नायव उपरीक्षक मदन केसीले जानकारी दिए । २०७७ फागुनको फागुपूर्णिमा (होली)को दिन बडिगाड गाउँपालिका१० बल्देधूरीमा होली खेल्ने क्रममा झडप हुँदा भिरबाट खसालेर दुई युवाको हत्या गरेको मुद्दामा बागलुङ जिल्ला अदालतका जिल्ला न्यायाधिश डा दिवाकर भट्टको इजलासले २०७९ साल पुष २६ गते छन्त्याल र घर्तीसहित १६ जनालाई जन्मकैदको फैसला सुनाएको थियो । जन्म कैदको फैसला भएका छन्त्याल र घर्ती फरार रहेका थिए । बागलुङ जिल्ला अदालतले छन्त्याललाई २३ वर्ष ८ महिना र घर्तीलाई १५ वर्ष दुई महिना कैद सजाय तोकेको थियो । पक्राउ परेका दुई जनालाई लगत कट्टाको लागि मंगलबार बागलुङ जिल्ला अदालतमा पठाइएको जिप्रका बागलुङका प्रनाउ केसीले बताए । २०७७ सालको चैत १५ गते फागुपूर्णिमा (होली)को दिन बडिगाडको वडा नम्बर १० सहित छिमेकी जिल्ला गुल्मी र प्युठानको सिमानामा रहेको बल्देधुरीमा मेला लागेको थियो । स्वतस्फूर्त रुपमा लाग्ने मेलामा रमाउन गएका युवाहरुबीच होली खेल्ने क्रममा बडिगाड गाउँपालिका१० र निसीखोला गाउँपालिका७ का युवाहरूबीच दोहोरो झडप हुँदा दुईजनाको मृत्यु भएको थियो । घटनामा निसीखोला गाउँपालिका७ का ३६ वर्षीय प्रकाश कुँवर र ३४ वर्षीय दीपक दमाईंको ज्यान गएको थियो । घटनामा बडिगाड१० का युवाहरुले कुटपिट गरेपछि भीरबाट खसालेर हत्या गरिएको आरोप लागेको थियो । घटनापछि प्रहरी अनुसन्धानमा पनि सोही कुरा खुलेको बताइएको थियो । घटनामा संलग्न भएको आरोपमा बडिगाड गाउँपालिका वडा नम्बर १० का १८ जना युवाहरु पक्राउ परेका थिए । पक्राउ परेकामध्ये १६ जनालाई बागलुङ जिल्ला अदालतले जन्मकैदको फैसाल सुनाएको थियो । फैसला अगाडी दुई जना तारेखमा छुटेका थिए । एक जना उच्च अदालतको आदेश र अर्का सर्वोच्चको आदेशमा छुटेका थिए । आदेश मानेर पुर्पक्षमा बसेका सबैलाई अदालतले जन्मकैदको फैसला गरेको थियो । घटना हुँदाका दिन १८ वर्ष नपुगेका एक बालकलाई भने सुधार गृह पठाइएको थियो ।
बसन्तपुरमा कुमारीको सामूहिक पूजा,"काठमाडौं : काठमाडौंको सबैभन्दा ठूलो धार्मिक चाड इन्द्रजात्राको अवसरमा बुधबार बसन्तपुर दरबार क्षेत्रमा सामूहिक कुमारी पूजा गरिएको छ । पूजामा ५०४ कुमारी देवीहरुको सहभागिता रहेको थियो । हरेक वर्ष इन्द्रजात्राको अवसरमा कुमारी पूजा सेवा समिति भक्तजन परिवारले कुमारी पूजाको आयोजना गर्दै आएको छ । महिनावारी सुरू नभएका बालिकाहरूलाई वैदिक परम्पराअनुसार सामूहिक कुमारी पूजा गरिएको हो। पूजाका लागि कुमारीहरुलाई विशेष रुपमा सिंगारिएको थियो। बेल विवाह नगरेका नेवार समुदायका २ देखि ८ वर्ष उमेर समूहका बाल कुमारी पूजामा सहभागी भएका हुन्। कुमारी पूजा गर्दा उनीहरू स्वस्थ्य र सुरक्षित हुने विश्वास छ। भक्तजनले इच्छा अनुसार कुमारीहरुलाई नगद, फलफूल, कपडालगायत सामग्री प्रदान गरे । नेवार समुदायको परम्परामा कुमारी पूजा गर्नाले रोगबाट बच्न सकिने धार्मिक विश्वास रहेको छ। प्रत्येक वर्ष इन्द्रजात्राको लिंगो ठड्याएको भोलिपल्ट कुमारीको सामूहिक पूजा गर्ने प्रचलन छ।"
सजिसजाउ मनास्लु बेसक्याम्प,"गोरखा : मनास्लु आधारशिविर दुलही अन्माउने घर झै सजिसजाउ छ। ४ हजार ८ सय मिटर उचाइमा रहेको बेसक्याम्पमा ३ सयभन्दा धेरै आरोही र उनीहरूका सहयोगीका शिविरले भरिभराउ छ। मनास्लु हिमाल आरोहणका लागि आएका आरोहीको चहलपहलले बेसक्याम्पमा चहलपहल उनी उस्तै छ। ८ हजार १ सय ६३ मिटर अग्लो विश्वको आठौं अग्लो मनास्लु आरोहणका लागि यो सिजनमा मात्र ३ सय १ जना आरोहीले अनुमति लिएको पर्यटन विभागले जनाएको छ। ३ सय जना आरोही तथा उनीहरूका सहयोगीले आधार शिविर खचाखच भरिएको स्थानीय मिङ्मार लामाले बताए। सामागाउँबाट करिब दुई घण्टाको पैदलयात्रामा पुगिने यहाँ मोबाइल सेवा, इन्टरनेट सेवाको समेत सुविधा रहेको छ। नुब्री उपत्यकाको दृश्य अवलोकन गर्न सकिने यहाँ अहिले आरोहणमा जाने र सफल आरोहण गरेर फर्कनेहरूको भीड लाग्ने गरेको लामाले बताए। शरदको सिजनमा आरोहीले मनास्लु हिमाल आरोहण गर्छन्। यस वर्ष पर्यटन विभागबाट ३ सय ९५ जनाले विभिन्न हिमाल आरोहणको अनुमति लिएका छन्। मनास्लु आरोहणका लागि मात्रै ३ सय १ जनाले अनुमति लिएका छन्। २३ जनाले धौलागिरि, १० जनाले अमादब्लम, ५ जनाले चोयू र ४ जनाले मकालु आरोहणका लागि अनुमति लिएका छन्। हिमाल आरोहणबाट ३ करोड ९९ लाख ६६ हजार रुपैयाँ राजस्व संकलन भएको छ। मनास्लु आरोहणको अनुमतिबापत मात्रै ३ करोड ३७ लाख ४० हजार रुपैयाँ राजस्व संकलन भएको विभागले जनाएको छ। मनास्लु आरोहणका लागि अधिकांश पर्यटक लमजुङ, मनाङ हुँदै जाने गर्छन्। कतिपय आरोही हेलिकप्टरबाट पुग्ने गर्छन्। जसले गर्दा गोरखाका स्थानीय होटल व्यवसायी आरोहीका कारण लाभान्वित हुन नसकेको मनास्लु संरक्षण क्षेत्र होटल उपसमितिका संयोजक गणेश कार्कीको गुनासो छ। मनास्लु हिमाल गोरखामा पर्छ। यतिबेला बेसक्याम्पमा नुब्री क्षेत्रका सबै गाउँबस्तीभन्दा ठूलो बजार लागेको छ। यस क्षेत्रको गाउँबस्तीमा भन्दा धेरै चहलपहल छ, कार्की भन्छन्, तर यसको लाभ गोरखाली व्यवसायीले भन्दा अरू जिल्लाका व्यवसायीले लिएका छन्। आरोहीहरूलाई गोरखाकै पदमार्गबाट आवतजावत गर्ने व्यवस्था मिलाउन सके लाखौं खर्च गरी होटल, लज, टी हाउस व्यवसाय चलाएका स्थानीय व्यवसायीले राहत पाउन सक्थे। यसका लागि नीति निर्माण तहले चासो दिनु पर्ने उनको भनाइ छ। यो पनि पढ्नुहोस बढ्दै पर्यटक, उत्साही व्यवसायी"
आज विश्व पर्यटन दिवस मनाइँदै,"काठमाडौं : आज सेप्टेम्बर २७ अर्थात् ४४औँ विश्व पर्यटन दिवस नेपालमा पनि विविध कार्यक्रमको आयोजना गरी मनाइँदैछ । संस्कृति, पर्यटन तथा नागरिक उड्डयन मन्त्रालय, नेपाल पर्यटन बोर्ड र पर्यटन विभाग तथा पर्यटन क्षेत्रका अगुवा सङ्घसंस्थाले विभिन्न कार्यक्रम गरी दिवस मनाउन लागेका हुन् । पर्यटन र हरित लगानी भन्ने नाराका साथ नेपालमा विश्व पर्यटन दिवस मनाउन लागिएको पर्यटन मन्त्रालयले जनाएको छ । दिवस भव्यरूपमा मनाउन पर्यटनमन्त्री सुदन किरातीको संयोजकत्वमा ४४औँ विश्व पर्यटन दिवस मूल समारोह समिति गठन गरिएको छ । मन्त्रालयका प्रवक्ता राजेन्द्रकुमार केसीका अनुसार आज बिहान ६:०० बजे त्रिभुवन अन्तर्राष्ट्रिय विमानस्थलमा पहिलो उडानबाट आउने विदेशी पर्यटकलाई पर्यटनमन्त्रीले स्वागत गरियो । यस्तै बिहान साढे ७ बजे ललितपुरको पाटन ढोकाबाट मङ्गलबजारसम्म प्रभातफेरी गरिंदै छ । पाटन दरबार क्षेत्रमा आयोजित औपचारिक कार्यक्रममा हुनेछ । पर्यटन मन्त्रालय र ललितपुर महानगरपालिकाले संयुक्तरूपमा आयोजना गर्ने उक्त कार्यक्रममा बढी विदेशी मुद्रा आर्जन गर्ने संस्था, पर्वतारोही, पर्यटन क्षेत्रमा योगदान गर्ने व्यक्ति एवं संस्थालाई पर्यटन क्षेत्रका विभिन्न आठ विधामा सम्मान गरिने कार्यक्रम छ । सबैका लागि पर्यटनः पहुँचयोग्य विश्वव्यापी पर्यटनको प्रवर्द्धन नारासहित हरेक वर्ष सेप्टेम्बर २७ मा विश्व पर्यटन दिवस मनाइन्छ ।"
विश्व पर्यटन दिवस : वीरगन्ज नाकामा पर्यटकलाई स्वागत,"वीरगन्ज : ४४ औं विश्व पर्यटन दिवसका अवसरमा वीरगन्ज नाकामा नेपाल घुम्न आएका भारतीय पर्यटकलाई स्वागत र सत्कार गरिएको छ । होटल तथा पर्यटन व्यवसायी संघ वीरगन्ज र पर्यटन प्रहरी कार्यालयले भारतबाट नेपाल घुम्न आएका चारजना भारतीय पर्यटकलाई वीरगन्ज नाकास्थित शंकराचार्य प्रवेशद्वारमा बुधबार फुलमाला ,खादा र टीका लगाएर स्वागत गरेका हुन् । त्यसअवसरमा उनीहरूलाई शुभसाइतका रुपमा दही पनि खुवाइएको थियो । नेपाल प्रवेश गर्ने क्रममा नाकामै स्वागतसहितको सत्कार पाएका भारतीय पर्यटकले नेपालको तर्फबाट पाएको स्वागत र सत्कार अत्यन्तै सम्झन लायक रहने प्रतिक्रिया दिए। भारतीय पर्यटक आर के सिंहले आफूले पाएको यो सम्मान र आतिथ्यताको बखान आफ्नो देशमा गएर आफ्ना साथीभाइलाई सुनाउने र उनीहरूलाई पनि नेपाल घुम्न आउन हौसला दिने बताए । अर्का भारतीय पर्यटक दिगम्म्बर कुमारले आफू पहिले पनि नेपाल घुम्न आएको र नेपाल अत्यन्तै राम्रो लागेकाले फेरि घुम्न आएको बताए । उनले भने,' तर, यसपटकको नेपाल घुमाइ अझ विशिष्ट हुनेछ । किनकि नेपालको प्रवेद्वारमै यति मिठो स्वागत र सत्कार जो पायौं ।' उनीहरूले वीरगन्जहुँदै काठमाडौंको पशुपतिनाथको दर्शन गर्न हिँडेको बताए । नाकामा भारतीय पर्यटकलाई स्वागत गर्ने क्रममा होटल तथा पर्यटन व्यवसायी संघ वीरगन्जका अध्यक्ष हरि पन्तले वीरगन्जका कुनै पनि होटलमा नि:शुल्क बास बस्ने व्यवस्था मिलाउने बताए । अध्यक्ष पन्तले वीरगन्जलगायत भारतीय सीमा नजिकका होटल तथा पर्यटन व्यवसायका ५० देखि ६० प्रतिशतसम्म पाहुना भारतीय हुने भएको बताए। बुधबार बिहान नाकामा पर्यटकलाई स्वागत गर्न होटल तथा पर्यटन व्यवसायी संघका केन्द्रीय सदस्यहरू रचेन्द्र सिंह थापा, माधव बस्नेत, कुबेर कार्की,दिलिपराज कार्की ,मिलन श्रेष्ठ ,सशस्त्र प्रहरी नायब उपरीक्षक देवेन्द्र सिंह,पर्यटक प्रहरीहरू पुगेका थिए ।"
मणिपाल अस्पतालमा चिकित्सकमाथि हातपात : पोखराका अस्पताल बन्द,पोखरा : मणिपाल शिक्षण अस्पताल पोखराका चिकित्सक अनिल शाहमाथि सोमबार दिउँसो हातपात भएको घटनाका कारण मंगलबार मणिपाल शिक्षण अस्पताललगायत पोखराका अस्पतालका इमरजेन्सी सेवाबाहेक अरु सेवा बन्द भएका छन्। गण्डकी प्रदेशकै ठूलो पोखरा स्वास्थ्य विज्ञान प्रतिष्ठान (पश्चिमाञ्चल क्षेत्रीय अस्पताल) बिहान साढे दस बजेसम्म कुपन लिएका बिरामीको जाँचपछि ओपीडी सेवा बन्द भएको थियो। पोखराका अन्य निजी अस्पताल पनि बन्द रहे। चिकित्सकमाथि एकपछि अर्को आक्रमण भएकोले माग पुरा नभएसम्म आन्दोलन जारी रहने चिकित्सकले बताएका छन्। बुधबार पनि पोखराका अस्पताल बन्द रहने नेपाल चिकित्सक संघ गण्डकीका संयोगक डा राजन शर्माले बताए। लमजुङ सुन्दर बजारकी ५७ वर्षीया सुकमाया दुरा श्वासप्रश्वास तथा ढाड दुख्ने समस्यासम्बन्धी बिरामी भई मणिपाल अस्पतालमा उपचारका क्रममा सोमबार मृत्यु भएको थियो। मृतकका आफन्तले उपचारमा डाक्टरको लापारबाहीको कारण आफन्तको मृत्यु भएको आरोप लगाउँदै मृत्युको कारण खुलाउन माग राखी आन्दोलित भई उपचारमा संलग्न चिकिन्सकमाथि हातपात भएको थियो। चिकित्सकमाथि हातपात भएको घटनालाई लिएर सुरक्षाको माग गर्दै डाक्टरहरू आन्दोलनमा उत्रेका हुन्। स्वास्थ्यकर्मी तथा स्वास्थ्य संस्थाको सुरक्षासम्बन्धी पहिलो संशोधन ऐन २०७९ बमोजिम कानुनी कारबाही गर्नुपर्ने लगायतका माग राखेर आन्दोलनमा उत्रिएको नेपाल चिकित्सक संघ गण्डकी शाखाले जारी गरेको प्रेस विज्ञप्तिमा उल्लेख गरिएको छ। पीडितका आफन्तले मृत्यु हुनुको कारण स्पष्ट पार्न र दोषीउपर कारबाहीको माग गरेका छन्। मणिपाल शिक्षण अस्पतालले जारी गरेको प्रेस विज्ञप्तिमा गम्भीर अवस्थामा ल्याइएका बिरामीको उपचारमा अस्पतालमा उपलब्ध सेवा सुविधा प्रयोग गर्दै चिकित्सकले गरेको अथक प्रयत्नका बाबजुद बिरामीको सोमबार दिनको १ः१५ बजे मृत्यु भएको जनाएको छ। शरीरमा ब्लडप्रेसर अत्यन्तै न्यून रहेको अवस्थामा स्थानीय क्षेत्रका स्वास्थ्य संस्थाहरूबाट रिफर भई आएका बिरामीको स्वास्थ्य अवस्था नाजुक रहेको र उहाँलाई बचाउन चिकित्सकहरूले सक्दो प्रयास गर्ने चिकित्सकको परामर्श स्वीकार गरी उपचार गराउन मन्जुर हुने तर उपचारको क्रममा बिरामीको मृत्यु भएपछि अन्य कुनै कुण्ठित उद्देश्य लिएर चिकित्सक माथि आक्रमण गर्ने कार्य निन्दनीय रहेको मणिपाल शिक्षण अस्पतालले जारी गरेको प्रेस बिज्ञप्तिमा उल्लेख छ।
एउटै आयोजनामा दोहोरो भुक्तानी,"जाजरकोट :जाजरकोटस्थित नलगाड नगरपालिका ११ मा पर्ने एउटा सडक निर्माण गरी एउटै उपभोक्ता समितिले दुई कार्यालयबाट भुक्तानी लिएको पाइएको छ । गत आर्थिक वर्ष २०७९०८० मा राजनीतिक प्रभाव र आर्थिक लेनदेन गरी उखालेतल्लु सडकमा दुई कार्यालयबाट दोहोरो भुक्तानी दिइएको हो । गत असारमा नलगाड नगरपालिका ११ स्थित उखाले तल्लु हितानगाँउ जोड्ने सडक निर्माण कार्यमा नलगाड नगरपालिका र पूर्वाधार विकास कार्यालय जाजरकोट दुईवटा कार्यालयबाट भुक्तानी लिएको भेटिएको हो । सार्वजनिक खरिद ऐन २०६३ र सार्वजनिक खरिद नियमावली २०७९ (बाह्रौ संशोधन) ले गरेका व्यवस्था प्रतिकूल हुनेगरी एउटै उपभोक्ताहरू रहेको समितिबाट एउटै बाटो निर्माणको भुक्तानी दुई सरकारी निकायबाट लिएको पाइएको छ । नेकपा माओवादी केन्द्रका नलगाड नगर इन्चार्ज गणेश सिंहले उपभोक्ता समितिबाट पेटी ठेक्कामा लिएर काम गरी दुवैतिरबाट भुक्तानी लिएको पाइएको हो । कर्णाली प्रदेश सरकारबाट स्थानीय तहमार्फत् उपलब्ध गराएको रकम र पूर्वाधार विकास कार्यालय जाजरकोटबाट समेत सोही सडकमा डुप्लिकेशन गरेर रकम भुक्तानी लिएको खुलेको हो। उपभोक्ता समिति र कामदारले रकम नपाएपछि पेटी ठेकेदार र उपभोक्ता समितिको बद्मासी बाहिरिएको हो । नलगाड नगरपालिकाबाट १९ लाख ४० हजार र सोही योजनामा भौतिक पूर्वाधार विकास कार्यालय जाजरकोटबाट १३ लाख ४२ हजार १ सय सात रुपैयाँ भुक्तानी लिएको हो। नलगाड नगरपालिका र पूर्वाधार विकास कार्यालय जाजरकोटसँग उपभोक्ता समितिको तर्फबाट अध्यक्ष प्रेमबहादुर सिंह,सचिव प्रेमबहादुर मल्ल र कोषाध्यक्ष विष्णु कुमारी मल्लले सम्झौतामा हस्ताक्षर गरेका छन् । यही उपभोक्ता समितिको खातामा दुवै कार्यालयबाट गत असारमै ३२ लाख बढी रकम भुक्तानी भइसकेको छ । एउटै सडकमा दोहोरो भुक्तानी भएको सम्बन्धमा के भएको हो सत्य तथ्य पत्ता लगाउन स्थलगत अध्ययनका लागि कार्यालयका इन्जिनियर शंकर कुँवरलाई पठाइएको पूर्वाधार विकास कार्यालय जाजरकोटका प्रमुख सोहिन्दर यादवले बताए । 'हाम्रो कार्यालयको कुनै पनि संलग्नता छैन । हामीले प्रक्रिया अनुसार नै सडक निर्माण गरेर भुक्तानी दिएका हौं । नगरपालिकाले कसरी डुप्लिकेसन गर्यो हामीलाई थाह छैन,'उनले भने,' यदि हाम्रा प्राविधिक संलग्न भएको पाइए कारवाही हुन्छ । ' भुक्तानी दिँदा पनि इन्जिनियर कुँवरले नै विल भरपाइ उठाएका थिए । जसले भुक्तानीमा वील उठाएको हो तिनै इन्जिनियरलाई स्थलगत अध्ययनमा पठाइनुले पूर्वाधार कार्यालयको पनि मिलेमतोको आशंका गरिएको छ। नलगाड नगरपालिकाका उपप्रमुख तथा योजना अनुगमण समितिकी संयोजक सरिता सिंहले नलगाड नगरपालिकाको आयोजनामा पूर्वाधार कार्यालयले डुप्लिकेशन गरेको दावी गरिन् । प्रदेश सरकारले पठाएको बजेट अनुसार हामीले जेठअघि नै काम सुरु गरेका थियौं । आर्थिक वर्षको अन्त्यपछि कताबाट त्यही समिति र त्यही सडकमा पूर्वाधार कार्यालयले कसरी बजेट दियो र कसरी भुक्तानी दियो उनले भनिन्, दुई ठाउँबाट भुक्तानी लिँदा पनि आयोजनाको गुणस्तरहिन छ । उपभोक्ता समितिले नै विचौलियालाई ठेक्कामा दिएको भन्ने हल्ला छ । हाम्रा नगरपालिकाकै प्राविधिक र कर्मचारीको मिलेमतो भएको भएपनि छानबिन गरी दोषीमाथि कारवाही गर्नुपर्छ ।"
मिटरमा नचल्ने ट्याक्सीको जरिवाना बढ्यो,"गण्डकी : पोखरामा मिटर प्रणालीमा सञ्चालन नहुने ट्याक्सीको जरिवाना रकम बढाइएको छ । प्रदेशका भौतिक पूर्वाधार विकास तथा यातायात व्यवस्थामन्त्री रेशमबहादुर जुग्जालीसहित मन्त्रालयका अधिकारी, सुरक्षा निकाय र यातायात कार्यालयका प्रमुखको मङ्गलबार बसेको बैठकले सो निर्णय गरेको हो । मन्त्रालयका प्रवक्ता एवं यातायात व्यवस्था महाशाखा प्रमुख टीकाराम पौडेलले मिटरमा नचल्ने ट्याक्सीलाई दुई हजार एक सयका दरले जरिवाना तिराउने गरिएकामा अबदेखि न्यूनतम जरिवाना पाँच हजार पुर्याउने निर्णय भएको जानकारी दिए। गत भदौ १ गतदेखि पोखरा उपत्यकामा चल्ने ट्याक्सीमा लागू भएको मिटर प्रणालीलाई थप व्यवस्थित र प्रभावकारी बनाउन नयाँ रणनीति अपनाउने निर्णय भएको उनले बताए। मन्त्री जुग्जालीले ट्याक्सीको मिटर प्रणालीमा थप कडाइ गरिने बताए। 'ट्याक्सी मिटरमा सञ्चालन भएनभएकाबारे मन्त्रालयबाट नियमित अनुगमन भइरहेको छ', उनले भने, 'कुनै ट्याक्सीले मिटरमा चल्न नमानेमा तुरुन्तै ट्राफिक प्रहरी, यातायात कार्यालय र मन्त्रालयमा उजुरी गर्न सकिन्छ ।' हालसम्म मिटरमा सञ्चालन हुन नमान्ने एक सय १७ वटा ट्याक्सीलाई कारबाही गरिएको र केही ट्याक्सी कारबाहीको प्रक्रियामा रहेको ट्राफिक प्रहरी कार्यालय कास्कीले जनाएको छ । मिटर प्रणालीमा नचल्ने ट्याक्सीलाई सवारी ऐनअन्तर्गत कारबाही गर्ने गरिएको कार्यालयका वरिष्ठ प्रहरी नायब निरीक्षक शिवप्रसाद पाठकले बताए। ट्याक्सीले मनपरी भाडा लिएर यात्रु ठग्ने गरेको जनगुनासो बढेपछि मन्त्रालयले मिटर प्रणाली लागू गर्न पहल लिएको थियो । ट्याक्सी व्यवसायीसँग विभिन्न चरणमा छलफल गरी मिटर प्रणालीमा ट्याक्सी सञ्चालन गर्ने निर्णय भएको थियो । विसं २०७८ फागुन १ गतेदेखि लागू हुने गरी प्रदेश सरकारले भाडादर समायोजन गरे पनि पोखराका ट्याक्सी मिटरमा चलेका थिएनन् । दुई वर्षअघि समायोजन गरिएको भाडादरअनुसार १५ किमीको यात्रामा चढ्नासाथ (फ्ल्याग डाउन) ८० र त्यसपछि प्रति दुई सय मिटरको १० तोकिएको छ । पन्ध्र किमीभन्दा बढीको दूरीमा प्रतिकिमी ३७ रूपैयाँ ५० पैसा कायम गरिएको थियो । केही ट्याक्सी चालकले पछिल्लो समय इन्धन र सवारीसाधनका उपकरणमा भएको मूल्यवृद्धिअनुसार भाडा समायोजन नभएको भन्दै मिटरमा चल्न आनाकानी गर्न थालेको यात्रुले गुनासो गरेका छन् । भाडादर समायोजनको विषयमा पनि मन्त्रालय गृहकार्यमा जुटिरहेको जनाउँदै प्रवक्ता पौडेलले यातायात व्यवसायीले विगतमा गरेको प्रतिबद्धता कार्यान्वयनमा जिम्मेवार बन्नुपर्ने बताए। उनले ट्याक्सीले मनलाग्दी भाडा लिने प्रवृत्तिको अन्त्य गरिने उल्लेख गरे। रासस"

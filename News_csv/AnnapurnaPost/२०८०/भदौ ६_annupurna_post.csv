शीर्षक,विवरण
बालसुधार गृहको गोलमाल कथा,"विभिन्न अपराधमा संलग्न बालबालिका देशका विभिन्न बालसुधार गृहहरूमा राखिएका छन्। उनीहरूको मनस्थिति सुधार गरी असल नागरिक बनाउन र बाल मस्तिष्कमा कारागारको असर नपार्न सुधारगृहमा राख्ने गरिएको हो। तर, मध्यपुरथिमि नगरपालिका२ सानोठिमीस्थित बालसुधार गृहमा भएको घटनाले बालसुधार गृहको व्यवस्थापनबारे गम्भीर प्रश्न उठाएको छ। जहाँ राखिएका बालबालिकाको व्यवस्थापनमा बालसुधार गृहहरूले गम्भीर लापरबाही गर्ने गरेको पनि यो घटनाले देखाएको छ। आइतबार अचानक एक बन्दीको सुधार गृहमै मृत्यु भएपछि सुरु भएको तनावले सोमबारसम्म आइपुग्दा विकराल रूप लियो। बालबन्दीहरूले बालसुधार गृहको पछाडिको गेट तोडफोड मात्रै गरेनन्, सुधार गृहमा रहेका २ सय २१ उनीहरू बाहिर निस्केर प्रहरीमाथि नै जाइलागे। बालबन्दी र प्रहरीबीच झडप हुँदा २९ जना घाइते भए। सुधार गृहमा रहेका बालबन्दीहरूले सुधार गृहभित्रैबाट घटनाको निष्पक्ष छानबिन गर्नुपर्ने, दोषीलाई कारबाही गर्नुपर्ने र क्षतिपूर्ति दिनुपर्ने माग गर्दै नाराबाजी गरेका थिए। बालबन्दीहरूले सुधार गृहको लापरबाहीका कारण ज्यान गएको आरोप लगाएको छ। यो घटनालाई बालबन्दीहरूको आवेगको रूपमा मात्र हेरिनु हुँदैन। बाल सुधार गृहहरूभित्र हुने विकृति र त्यसभित्रको भद्रगोलको पनि यो घटनाले संकेत गरेको छ। त्यसैले यस घटनाको निष्पक्ष छानबिन गरी मृत्युबारे यथार्थ सार्वजनिक गरिनुपर्छ। साथै बालसुधार गृह नै तोडफोड गरेर सयौंको संख्यामा बन्दी बाहिर निस्कने र भाग्नेसम्मको घटनाले यसभित्रको सुरक्षाबारे पनि गम्भीर प्रश्न उठाएको छ। सरकारले यसमा मौन बस्न मिल्दैन। घटनाको गहिराइमा पुगेर भोलिका दिनमा हुन सक्ने अन्य यस्तै घटनामा समेत सतर्क हुनुपर्नेसम्म सम्भावित परिणामका लागि तयार हुनुपर्ने देखिन्छ। सुधार गृहमा राखेर सुधारको अपेक्षा गरिएकाहरूको मनोवृत्ति सुधार गर्न बालसुधार गृहले कत्ति काम गर्न सक्यो भन्ने पनि प्रश्न उठेको छ। त्यसैले यस्ता बालसुधार गृहहरू राज्य आफैंले सञ्चालन गर्ने र त्यसभित्रको व्यवस्थापन प्रभावकारी बनाउनेतर्फ ध्यान दिनुपर्छ। अन्यथा योभन्दा ठूलो क्षति र भद्रगोल राज्यले व्यहोर्नुपर्ने हुन सक्छ। देशभर रहेका बालसुधार गृहहरूको हालको अवस्था, त्यहाँ भइरहेको सुधारको प्रयास र व्यवस्थापनलाई यो घटनाले गिज्याएको छ। गिज्याएको मात्र छैन, गिजोलिदिएको पनि छ। त्यसैले राज्यले तत्कालै यो घटनाको सत्यतथ्य छानबिन गर्नुपर्ने हुन्छ। यहीँबाट पाठ सिकेर बालसुधार गृहको प्रभावकारी व्यवस्थापन र नियमनमा प्रभावकारी कदम चाल्नु पनि जरुरी भएको छ।"
बागमतीमा बाढी पहिरोबाट ३ वर्षमा ३११ को मृत्यु,"हेटौंडा : बागमती प्रदेशमा मनसुनजन्य बाढी पहिरोमा परी तीन वर्षमा तीनसय ११ जनाको मृत्यु भएको छ। बागमती प्रदेश प्रहरी कार्यालयका अनुसार प्रदेशका १३ जिल्लामध्ये उपत्यका बाहेकका दश जिल्लामा बाढी पहिरोको घटनामा परी उनीहरूको ज्यान गएको हो। प्रहरी कार्यालयको तथ्यांकअनुसार आर्थिक वर्ष २०७७०७८ मा एक सय ६३ जनाको मृत्यु, ५६ बेपत्ता र ९३ जना घाइते भएका थिए। यस्तै २०७८०७९ मा ७९ जनाको मृत्यु, ८४ जना घाइते र १४ जना बेपत्ता भएको कार्यालयको तथ्यांक छ। गत आर्थिक वर्ष २०७९८० मा ६९ जनाको मृत्यु, ६३ जना घाइते र ८ जना बेपत्ता भएका बागमती प्रदेश प्रहरी कार्यालयका प्रवक्ता प्रहरी बरिष्ठ उपरीक्षक दिपक रेग्मीले बताए। मनसुनजन्य घटनामा आर्थिक वर्ष २०७७०७८ मा करिब ४३ करोड ३१ लाख १४ हजार ५ सय ८० रुपैयाँ क्षति भएको छ। यस्तै आर्थिक वर्ष २०७८०७९ मा एक अर्ब ४७ करोड २५ लाख ४० हजार चारसय ९५ रुपैयाँ र गत आर्थिक वर्ष २०७९८० मा ३७ करोड ९० लाख दुई हजार सात सय छ रुपैयाँ बराबरको क्षति भएको प्रवक्ता रेग्मीले बताए। यस्तै अबिरल परेको वर्षाका कारण चालू आर्थिक वर्ष २०७९८० को साउन महिनामा मात्र थप दश जनाको ज्यान गएको छ। प्रदेशको १३ जिल्लामध्ये उपत्यकाका बाहेकका दश जिल्लामा गएको बाढी पहिरोको घटनामा सात जना घाइते, पाँचजना बेपत्ता र दस जनाको ज्यान गएको प्रदेश प्रहरी कार्यालयले जनाएको छ। उक्त बाढी पहिरोको घटनामा परि ८० वटा पशुपन्छी, घरगोठ २३ वटा, सवारीसाधन तीनवटा, दुईवटा जलविद्युत् आयोजनामा असर गरेको छ। मेलम्ची खानेपानीेको मुहानमा असर गर्नुको साथै तीनवटा झोलुंगे पुल बगाएको बागमती प्रदेश प्रहरी कार्यालय हेटौंडाले बताएको छ। चालू आथिक वर्षको साउन मसान्तमा मात्र करिब २३ लाख ४३ हजार दुई सय बराबरको क्षति भएको रेग्मीले बताए। यस्तै धादिङ जिल्लाको बेनिघाट गाउँपालिका वडा नं ३ स्थित सितल बजारमा एक घर, गंगाजमुना गाउँपलिका १ मा ६१ घरका करिब तीन सय एक जना स्थानीय विस्थापित भएका छन्। रसुवामा पाँच जना, सिन्धुपाल्चोकमा सात घरका १४ जना र दोलखाको गौरीशंकर गाउँपालिकास्थित वडा नं ७ मा २२ घरका ८७ जनालार्ई अन्यत्र स्थानान्तरण गरिएको रेग्मीले बताए। बाढी पहिरोमा विस्थापित भएकाहरूको पूर्ण क्षतिको विवरण आउन बाँकी रहेको कार्यालयले जनाएको छ। प्रदेश सरकारले बाढी पहिरोमा धनजनको क्षति भएको हकमा सम्बन्धित जिल्ला प्रशासन कार्यालयमा रहेको विपद् व्यवस्थापन समिति मार्फत क्षतिपूर्र्ति दिइरहेको आन्तरिक मामिला तथा कानुन मन्त्रालयका विपद् व्यवस्थापन समन्वय शाखा प्रमुख रबिता कार्कीले बताइन् । प्रदेश सरकारले गत आर्थिक वर्षमा प्रदेशका १३ जिल्लामध्ये अत्यन्त जोखिमयुक्त क्षेत्र निर्धारण गरी दश जिल्लाका दश स्थानीय तहलार्ई दश लाखको दरले एक करोड रुपैयाँ उपलब्ध गराएको छ। उक्त रकम स्थानीय तहको स्थानीय विपद् व्यवस्थापन कोषमार्फत आवश्यता अनुसार वितरण भइरहेको कार्कीले बताइन्।"
ईआईएमै अड्कियो सुर्खेत मेडिकल कलेज,"सुर्खेत : कर्णाली प्रदेशको राजधानी सुर्खेतमा मेडिकल कलेज स्थापना गर्ने सरकारी घोषणा चर्चामै सीमित छ। संघीय सरकारले आर्थिक वर्ष २०७३०७४ को बजेटमा सातै प्रदेशमा मेडिकल कलेज स्थापना गर्ने घोषणा गरेको थियो। तर, सरकारी घोषणाअनुसार कर्णालीमा स्थापना हुनुपर्ने सुर्खेत मेडिकल कलेज स्थापनाको प्रक्रिया भने अगाडि बढ्न सकेको छैन। मेडिकल कलेज स्थापनाका लागि सुर्खेतको वीरेन्द्रनगरमा जग्गा पनि प्रस्ताव गरिएको छ। कलेज स्थापनाका लागि दुई वर्षअघि यसको गुरुयोजना पनि स्वीकृत भइसकेको छ। तर, कलेज स्थापनाको मुख्य काम वातावरणीय प्रभाव मूल्याकंन (ईआईए) मा पुगेर अड्किएको हो। ईआईए प्रतिवेदनको अध्ययन र स्वीकृतिमा भएको ढिलाइका कारण मेडिकल कलेज स्थापना हुनेमै आशंका पैदा भएको हो। कलेज स्थापनाका लागि वीरेन्द्रनगरमा सुर्खेत मेडिकल कलेज पूर्वाधार निर्माण विकास आयोजना कार्यालय नै खुलेको पाँच वर्ष बितेको छ। तर, हालसम्म पूर्वतयारीका सीमित काम बाहेक कलेज स्थापनाका लागि ठोस कार्य सुरु भएको छैन। आयोजनाले कलेज निर्माणका लागि ईआईए प्रतिवेदन तयार गर्न २०७६ जेठ २ गते शिक्षा मन्त्रालयबाट अनुमति पाएको थियो। मन्त्रालयको अनुमति पाएपछि आयोजनाले झण्डै पाँच वर्ष लगाएर ईआईए प्रतिवेदन तयार पारेको हो। उक्त प्रतिवेदन हाल वन तथा वातावरण मन्त्रालयमा समेत पेश भइसकेको छ। तर, लामो समयदेखि उक्त प्रतिवेदन मन्त्रालयबाट स्वीकृत हुन नसकेका कारण मेडिकल कलेज स्थापनाको काम अगाडि बढ्न सकेको छैन। ईआईए प्रतिवेदन स्वीकृत नहुँदासम्म जग्गा प्राप्तिको काम पनि नहुने भएकाले कलेज स्थापनाका लागि भौतिक निर्माणका काम सुरु हुन नसकेको आयोजना कार्यालयले जनाएको छ। हरेक वर्ष संघीय सरकारको नीति तथा कार्यक्रम र बजेट भाषणमा समेटिने तर स्थापनाको काम अगाडि बढ्न नसकेपछि सुर्खेत मेडिकल कलेज कागजमै सीमित हुने स्थानीयको आशंका छ। गुरुयोजना स्वीकृत भइसक्दा समेत ईआईए प्रतिवेदन स्वीकृतिमा भएको ढिलाइका कारण अन्योलता बढेको हो। मेडिकल कलेज वीरेन्द्रनगर नगरपालिकाको वडा नं ११ र १३ को बीचमा रहेको सामुदायिक वनको जग्गामा निर्माण हुनेछ। सो स्थानमा कलेज स्थापनाका लागि सामुदायिक वनले जग्गा दिने प्रतिबद्धता जनाइसकेका छन्। मेडिकल कलेज अन्तर्गत वीरेन्द्रनगरमा ६ सय शय्याको अस्पताल निर्माण गर्ने योजना छ। कर्णालीमा हाल ६ सय शय्याका अस्पताल छैनन््। यो कलेज स्थापना भएमा कर्णालीमा सुबिधायुक्त अस्पताल स्थापना हुने अपेक्षा गरिएको छ। आयोजनाका प्रमुख हेमकुमार ढकालले भने, हामीले ईआईए प्रतिवेदन तयार पार्यौं, उक्त प्रतिवेदन वन मन्त्रालयमा पनि पेश भइसकेको छ। मन्त्रालयको सुझावअनुसार आवश्यक संशोधन पनि भइसक्यो, अब बाँकी काम मन्त्रालयको हातमा छ। ईआईएमै धेरै समय लागेको भन्दै उनले कलेज स्थापनाको प्रक्रिया यसैमा अड्किएको बताए।"
तयार भयो विद्युतको कोरिडोर,"भरतपुर २२०१३२ किलोभोल्ट (केभी) सबस्टेसन र हेटौंडाभरतपुरबर्दघाट २२० केभी डबल सर्किट प्रसारण लाइनको मंगलबार प्रधानमन्त्री पुष्पकमल दाहालले उद्घाटन गरेका छन्। चितवन : भरतपुरबर्दघाटहेटौंडालाई जोड्ने विद्युतको मर्स्याङ्दी कोरिडोर २२० केभी प्रसारण लाइन तयार भएको छ। चितवनको न्यु भरतपुर सबस्टेसनबाट सुरु भएर हेटौंडा र पूर्वी नवलपरासी हुँदै पश्चिम नवलपरासीको बर्दघाटसम्म पुग्ने २२० केभी डबल सर्किट प्रसारण लाइन तयार भएको हो। नेपाल सरकार तथा प्राधिकरणको लगानी र विश्व बैंकको सहुलियतपूर्ण ऋणमा हेटौंडाभरतपुरबर्दघाट २२० केभी प्रसारण लाइन निर्माण गरिएको हो। प्रसारण लाइनको क्षमता सुदृढीकरण, नेपालको एकीकृत विद्युत् प्रणाली विश्वसनीय बनाउन पश्चिम क्षेत्रमा निर्माण हुने जलविद्युत् आयोजनाको विद्युत् प्रवाहका लागि हेटौंडाभरतपुरबर्दघाट प्रसारण लाइन निर्माण गरिएको छ। भरतपुर २२०१३२ किलोभोल्ट (केभी) सबस्टेसन र हेटौंडाभरतपुरबर्दघाट २२० केभी डबल सर्किट प्रसारण लाइनको मंगलबार प्रधानमन्त्री पुष्पकमल दाहालले उद्घाटन गरेका छन्। प्रधानमन्त्री दाहालले आफूहरूको जोड बढीभन्दा बढी स्वदेशमा विद्युत् खपत गरी जनताको जीवनस्तर उकास्नेतर्फ नै सरकारको जोड रहेको स्पष्ट पारे। अहिले उत्पादनमा तीव्रता आएको प्रधानमन्त्री दाहालको भनाइ छ। उत्पादनमा धेरै वर्षको मन्दता थियो। अहिले उत्पादन वृद्धि भएको छ, दाहालले भने, उत्पादित जलविद्युत् देशभित्र मात्रै खपत हुन धेरै कठिन छ। बढी भएको बिजुली अन्तर्राष्ट्रिय व्यापारमा जोड्न लागेका छौं। त्यसैका लागि यो प्रसारण लाइन उपयोगी हुनेछ। हेटौंडाभरतपुरबर्दघाट २२० केभी प्रसारण लाइनको लम्बाइ करिब १ सय ४७ किलोमिटर छ। हेटौंडाभरतपुर ७३ किलोमिटर र अर्को खण्ड नयाँ भरतपुर सबस्टेसनबाट सुरु भई बर्दघाट सबस्टेसनमा अन्त्य हुने ७४ किमिको छ। हेटौंडा सबस्टेसनबाट नयाँ भरतपुर सबस्टेसनसम्मको २२० केभी डबल सर्किट प्रसारण लाइनको एउटा सर्किटलाई १३२ केभीमा चार्ज गरिएको छ। यसको लागत १ अर्ब ५२ करोड रुपैयाँ छ। ७ अर्ब ९४ करोड रुपैयाँ लागतमा निर्माण सम्पन्न भएको यो प्रसारण लाइनबाट एक हजार मेगावाटसम्म विद्युत् प्रवाह गर्न सक्ने क्षमता छ। प्राधिकरण प्रमुख कार्यकारी निर्देशक कुलमान घिसिङले प्रसारण लाइनले गुणस्तरीय विद्युत् प्रवाह हुने बताए ।"
सकसबाट उदाएर सर्वोच्चको शिखरमा,"काठमाडौं : २०७२ फागुन १८ गते न्यायपरिषद्को बैठकले विश्वम्भरप्रसाद श्रेष्ठसहित ११ जनालाई सर्वोच्चको न्यायाधीशमा सिफारिस गर्यो। तर, उक्त निर्णय कार्यान्वयन हुनेमा शंकै थियो तत्कालीन प्रधानन्यायाधीश एवं परिषद्का अध्यक्ष कल्याण श्रेष्ठलाई। त्यसैकारण श्रेष्ठले बैठकमा भनेका थिए ल्याउन त ल्याइयो । सफल हुन देलान त ? श्रेष्ठको शंका चार दिनमै सही सावित भयो। परिषद्ले गरेको सिफारिसलाई संसदीय सुनुवाइ नगरी फिर्ता गरिन्, तत्कालीन सभामुख ओनसरी घर्ती मगरले। उनले फागुन २२ गते निर्णय फिर्ता गरेकी थिइन्। सभामुखको निर्णयविरुद्ध सर्वोच्च पुगे उपभोक्ता हित संरक्षण मञ्चका अध्यक्ष ज्योति बानियाँ। सभामुखको पत्र असंवैधानिक भएको दाबी गर्दै बानियाँले रिट दायर गरे। उक्त रिटमा सुनुवाइ गर्दै न्यायाधीश जगदीश शर्मा पौडेलको इजलासले सभामुखको पत्र त्रुटिपूर्ण भएको ठहर गर्दै कार्यान्वयन नगर्न आदेश दियो। सर्वोच्चमा पुग्ने पहिलो खुट्किलोमै झन्झटको सामना गरेका विश्वम्भर श्रेष्ठ मंगलबारदेखि प्रधानन्यायाधीश बनेका छन्। राष्ट्रपति रामचन्द्र पौडेलबाट मंगलबार पद तथा गोपनियताको शपथ लिएका छन्। मुलुकको ३१औं प्रधानन्यायाधीश बनेलगत्तै श्रेष्ठले स्वचालित प्रणालीबाट तारिख व्यवस्थापन गर्ने निर्णय गरे। दैनिक पेसी सूची गोला प्रणालीबाटै सञ्चालन भए पनि पेसी तारेख भने अबदेखि स्वचालित हुने छ। पदभार ग्रहणपछि सञ्चारकर्मीसँग प्रधानन्यायाधीश श्रेष्ठले भने, न्यायालयमा कुनै बखत केही घटनाहरू भए होलान्। त्यो घटनाको छाप समाजमा लामो समयसम्म परिरहन्छ। त्यो छाप मेटाउनुपर्छ। कामबाटै परिणाम देखाउनुपर्छ। श्रेष्ठ २०७३ साउन १७ गते सर्वोच्चमा न्यायाधीशका रूपमा प्रवेश गरेका हुन्। सोमबार उनी संसदीय सुनुवाइ समितिबाट सर्वसम्मतले अनुमोदित भएका थिए। गत साउन १८ गतेको संवैधानिक परिषद्को बैठकले प्रधानन्यायाधीशमा श्रेष्ठको नाम सिफारिस गरेको थियो। यसभन्दा अघि प्रधानन्यायाधीश सिफारिसमा राजनीतिक माथापिच्छे चले पनि श्रेष्ठको हकमा त्यस्तो भएन। १४ महिनाको कार्ययोजना प्रधानन्यायाधीश श्रेष्ठको झन्डै १४ महिनाको कार्यकाल हुनेछ। उनी सामु न्यायालयको साखवृद्धि गर्ने प्रमुख चुनौती छ। सर्वोच्चमा ७ जना न्यायाधीश रिक्त छन्। जसका कारण मुद्दाको सुनुवाइ नै ढिलो हुने गरेको छ। उच्च अदालतमा ५४ र जिल्ला अदालतमा ३८ न्यायाधीश रिक्त छन्। न्यायपरिषद्को अध्यक्ष श्रेष्ठलाई स्वच्छ छविका न्यायमूर्तिलाई प्रवेश गराउनुपर्ने छ। उनले सबै तहका अदालतमा रिक्त न्यायाधीशको दरबन्दी पदपूर्तिका लागि यथाशीघ्र प्रक्रिया अघि बढाउने प्रतिबद्धता व्यक्त गरेका छन्। जिल्ला र उच्च अदालतमा चालू आर्थिक वर्षभित्र दुई वर्ष नाघेका मुद्दाहरू शून्यमा ल्याउने जनाएका छन्। थुनुवा, वृद्ध, अशक्त, असहाय व्यक्तिको मुद्दाको पेसीमा प्राथमिकता दिने उनको योजना छ। महिला वादी भएका घरेलु हिंसा मुद्दा, अंश मुद्दा, जबरजस्ती करणीसम्बन्धी मुद्दा सुनुवाइका लागि पारिवारिक अदालत इजलासको स्थापना गर्न पहल गर्ने उनको कार्ययोजना छ। जुन कार्ययोजना उनले संसदीय सुनुवाइ समितिमा पेस गरेका छन्। कार्ययोजनामा उनले मुद्दा फछ्र्योटलाई छिटो छरितो र प्रभावकारी बनाउनेमा जोड दिएका छन्। पुराना बक्यौता मुद्दाको न्यूनीकरणमा विशेष जोड दिने उल्लेख छ। न्यायालयमा बिचौलियाको बिगबिगी अन्त्य गर्न प्रवेश पासको व्यवस्था गर्नेदेखि आर्टिफिसियल इन्टेलिजेन्स (एआई)को प्रयोगको सम्भाव्यता अध्ययन गर्नेसम्मका कार्ययोजना संसदीय सुनुवाइ समितिमा पेस गरेका थिए। स्वचालित पेसी तारेखसम्बन्धी सफ्टवेयर निर्माण, अदालतमा कोर्टरुम टेक्नोलोजीलगायतका नवीन प्रविधिको प्रयोग, अभिलेखहरूको विद्युतीय प्रतितयार, मोबाइल एसएमएसमार्फत मुद्दाको कारबाही अवस्थाको जानकारी दिने श्रेष्ठको कार्ययोजनामा उल्लेख छ। साक्षी एवं विशेषज्ञहरूको बकपत्रलगायतका काम कारबाहीलाई भिडियो कन्फरेन्सिङमार्फत गर्ने पद्धतिलाई थप विस्तार गर्ने, अनलाइनमार्फत मुद्दा दर्ता गर्ने र अनलाइन बहस पैरवी गर्ने योजना रहेको उल्लेख गरेका छन्। २०८१ असोज २० गते सेवा निवृत्त हुनुअघि उनले आफ्ना कार्ययोजनालाई कार्यान्वयन गर्न सफल हुन्छन् वा अधुरै रहन्छन् त्यो हेर्न बाँकी नै छ। पदमा रहँदा राम्रो काम गरेमा इतिहासमा पनि राम्रै मूल्यांकन हुन्छ, पूर्वप्रधानन्यायाधीश कल्याण श्रेष्ठ भन्छन्, कतिपयले मुद्दा पन्छाउन खोज्छन्। मुद्दा हेर्न नपरे हुन्थ्यो भन्ने सोंच हुन्छ। तर, उहाँले देखाइरहनुभएको योग्यता, अनुभव, लगन र जाँगरलाई निरन्तरता दिनुपर्छ। आफूमात्र होइन अरूलाई पनि त्यहीँ बाटोमा डोर्याउनुपर्छ। कर्मशील क्याडर जज सुदूरपश्चिमबाट प्रधानन्यायाधीश हुने उनी पहिलो व्यक्ति हुन्। २०१६ साल असोज २० गते सुदूरपश्चिमको सिलगढी, डोटीमा जन्मिएका हुन्। २२ वर्षको उमेरमा सरकारी सेवामा प्रवेश गरेका हुन्। झन्डै चारदशक न्याय क्षेत्रमा बिताएका श्रेष्ठ निर्विवाद क्याडर जज मानिन्छन्। सर्वोच्चमा आउनुअघि उनी उच्च अदालत हेटौंडामा मुख्य न्यायाधीश थिए। त्यसबेला योग्यता, अनुभव, इमान्दारिता र निष्पक्षताका मूल्यहरूलाई ध्यानमा राखेर सर्वोच्चमा ११ जनालाई सिफारिस गरेका थियौं, सिफारिसकर्ता तत्कालीन परिषद् अध्यक्ष एवं पूर्वप्रधानन्यायाधीश कल्याण श्रेष्ठ भन्छन्, त्यतिबेला गरेको सिफारिसमा किञ्चित धक मान्नुपर्ने अवस्था थिएन र छैन। आज पनि उहाँहरूले धानेको अदालत हो। मुख्य न्यायाधीशबाट सिफारिस भएकामध्ये दीपककुमार कार्की कायममुकायम न्यायाधीशबाट बिदा भए। त्यसपछि कानुन व्यवसायीबाट सिफारिस भएका चारमध्ये हरिकृष्णकार्कीले छोटो अवधि मात्र प्रधानन्यायाधीश भए। प्रधानन्यायाधीश श्रेष्ठलाई कानुन मन्त्रालय, जिल्ला अदालत, पुनरावेदन (हाल उच्च) मात्र होइन सर्वोच्च अदालतमा डेपुटी रजिस्ट्रारका रूपमा पनि काम गरेको अनुभव छ। काठमाडौं उपत्यका मात्र नभई जिल्लामा रहेर दशकभन्दा बढी समय न्याय सम्पादन गरेको अनुभव छ। डोटीबाट बसाइँ सरेर कैलाली, धनगढी आएका श्रेष्ठ २०३८ साल चैत २७ गते कानुन मन्त्रालयमा शाखा अधिकृत (अस्थायी)मा नियुक्त भएका थिए। ०४१ साल पुस ११ गते उनले सुदूरपश्चिम क्षेत्रीय अदालतमा शाखा अधिकृतका रूपमा कार्य गरे। ०४४ सालमा उपसचिवमा पदोन्नति भए। ०४५ जेठ ३ गते जिल्ला अदालत दार्चुलामा न्यायाधीशका रूपमा काम गरे। त्यसपछि जिल्ला अदालत डडेल्धुरा र न्याय सेवा तालिम केन्द्रमा कार्य गरे। ०४९ चैत १ गते सर्वोच्च अदालतमा डेपुटी रजिस्टारका रूपमा कार्य गरेको अनुभव छ। त्यसपछि उनी लामो समयसम्म काठमाडौं उपत्यका बाहिर विभिन्न जिल्लामा न्यायाधीशका रूपमा न्याय सम्पादन गरेका थिए। उदयपुर, मकवानपुर, झापा र बाँके जिल्लामा झन्डै ८ वर्ष न्याय सम्पादन गरेका थिए। सर्वोच्चमा ७ वर्ष रहँदा श्रेष्ठले मुद्दा पन्छाउन तिर दृष्टि नै दिएनन्। आफ्नो इजलासमा परेका मुद्दा छिन्नमै अर्जुन दृष्टि दिए। विवादमा परिन्छ कि भन्दै मुद्दा पन्छाउने वा नहेर्ने काम उनबाट नभएको सहकर्मी न्यायाधीशहरू बताउँछन्।"
बालसुधार गृहको गोलमाल कथा,"विभिन्न अपराधमा संलग्न बालबालिका देशका विभिन्न बालसुधार गृहहरूमा राखिएका छन्। उनीहरूको मनस्थिति सुधार गरी असल नागरिक बनाउन र बाल मस्तिष्कमा कारागारको असर नपार्न सुधारगृहमा राख्ने गरिएको हो। तर, मध्यपुरथिमि नगरपालिका२ सानोठिमीस्थित बालसुधार गृहमा भएको घटनाले बालसुधार गृहको व्यवस्थापनबारे गम्भीर प्रश्न उठाएको छ। जहाँ राखिएका बालबालिकाको व्यवस्थापनमा बालसुधार गृहहरूले गम्भीर लापरबाही गर्ने गरेको पनि यो घटनाले देखाएको छ। आइतबार अचानक एक बन्दीको सुधार गृहमै मृत्यु भएपछि सुरु भएको तनावले सोमबारसम्म आइपुग्दा विकराल रूप लियो। बालबन्दीहरूले बालसुधार गृहको पछाडिको गेट तोडफोड मात्रै गरेनन्, सुधार गृहमा रहेका २ सय २१ उनीहरू बाहिर निस्केर प्रहरीमाथि नै जाइलागे। बालबन्दी र प्रहरीबीच झडप हुँदा २९ जना घाइते भए। सुधार गृहमा रहेका बालबन्दीहरूले सुधार गृहभित्रैबाट घटनाको निष्पक्ष छानबिन गर्नुपर्ने, दोषीलाई कारबाही गर्नुपर्ने र क्षतिपूर्ति दिनुपर्ने माग गर्दै नाराबाजी गरेका थिए। बालबन्दीहरूले सुधार गृहको लापरबाहीका कारण ज्यान गएको आरोप लगाएको छ। यो घटनालाई बालबन्दीहरूको आवेगको रूपमा मात्र हेरिनु हुँदैन। बाल सुधार गृहहरूभित्र हुने विकृति र त्यसभित्रको भद्रगोलको पनि यो घटनाले संकेत गरेको छ। त्यसैले यस घटनाको निष्पक्ष छानबिन गरी मृत्युबारे यथार्थ सार्वजनिक गरिनुपर्छ। साथै बालसुधार गृह नै तोडफोड गरेर सयौंको संख्यामा बन्दी बाहिर निस्कने र भाग्नेसम्मको घटनाले यसभित्रको सुरक्षाबारे पनि गम्भीर प्रश्न उठाएको छ। सरकारले यसमा मौन बस्न मिल्दैन। घटनाको गहिराइमा पुगेर भोलिका दिनमा हुन सक्ने अन्य यस्तै घटनामा समेत सतर्क हुनुपर्नेसम्म सम्भावित परिणामका लागि तयार हुनुपर्ने देखिन्छ। सुधार गृहमा राखेर सुधारको अपेक्षा गरिएकाहरूको मनोवृत्ति सुधार गर्न बालसुधार गृहले कत्ति काम गर्न सक्यो भन्ने पनि प्रश्न उठेको छ। त्यसैले यस्ता बालसुधार गृहहरू राज्य आफैंले सञ्चालन गर्ने र त्यसभित्रको व्यवस्थापन प्रभावकारी बनाउनेतर्फ ध्यान दिनुपर्छ। अन्यथा योभन्दा ठूलो क्षति र भद्रगोल राज्यले व्यहोर्नुपर्ने हुन सक्छ। देशभर रहेका बालसुधार गृहहरूको हालको अवस्था, त्यहाँ भइरहेको सुधारको प्रयास र व्यवस्थापनलाई यो घटनाले गिज्याएको छ। गिज्याएको मात्र छैन, गिजोलिदिएको पनि छ। त्यसैले राज्यले तत्कालै यो घटनाको सत्यतथ्य छानबिन गर्नुपर्ने हुन्छ। यहीँबाट पाठ सिकेर बालसुधार गृहको प्रभावकारी व्यवस्थापन र नियमनमा प्रभावकारी कदम चाल्नु पनि जरुरी भएको छ।"
चन्द्रयान३ को सफलतामा प्रधानमन्त्री दाहालसहित देउवा र ओलीले दिए भारतलाई बधाई,"काठमाडौं : प्रधानमन्त्री पुष्पकमल दाहालले भारतले चन्द्रमाको सतहमा चन्द्रयान३ को सफल अवतरण गराउन सफल भएकामा बधाई दिएका छन्। उनले आज ट्वीट गर्दै भारतीय प्रधानमन्त्री नरेन्द्र मोदी र भारत अन्तरिक्ष अनुसन्धान संस्था (आइएसआरओ) का सम्पूर्ण वैज्ञानिकलाई बधाई दिएका हुन्। प्रधानमन्त्री दाहालले चन्द्रयानको सफल अवतरणबाट विज्ञान र अन्तरिक्ष प्रविधिमा ऐतिहासिक उपलब्धि भएको उल्लेख गरेका छन्। उनले मित्रराष्ट्र भारतको यस सफलताबाट अन्तरिक्षको खोज, अनुसन्धानका साथै नयाँ सम्भावनाको खोजीमा मानव जातिले अर्को महत्त्वपूर्ण उपलब्धि हासिल गरेको उल्लेख गरे। प्रधानमन्त्री दाहालले यस सफलतासँगै संसारभरिका वैज्ञानिक एवं अनुसन्धानकर्तामा थप प्रेरणा प्रदान गरेको उल्लेख गर्दै ऐतिहासिक कार्यका निम्ति समकक्षी मोदी, भारत सरकार र भारतीय जनतामा नेपाल सरकार र नेपाली जनताका तर्फबाट बधाई ज्ञापन गरे। त्यस्तै नेकपा एमाले अध्यक्ष केपी शर्मा ओलीले पनि प्रधानमन्त्री मोदीलाई बधाई दिएका छन्। 'आज भारतको चन्द्रयान३ चन्द्रमाको दक्षिणी ध्रुवमा अवतरण गरेको छ। यस मिसनको सफलताका लागि भारतीय प्रधानमन्त्री श्री नरेन्द्र मोदीजी, वैज्ञानिक र भारतबासी सबैलाई बधाई ! पूर्वीय ज्ञानले विज्ञानको क्षेत्रमा महत्त्वपूर्ण सफलता हासिल गरेको छ, हामी पनि खुसी छौं,' ट्वीटरमा उनले लेखेका छन्। त्यस्तै नेपाली कांग्रेसका सभापति शेरबहादुर देउवाले पनि चन्द्रयान३ को सफलताका लागि भारत सरकार त्यहाँका जनतालाई बधाई दिएका छन्। त्यस्तै परराष्ट्रमन्त्री एनपी साउदले समकक्षी एस जयशंकरलाई बधाई दिँदै छिमेकी मित्रले प्रविधिमा गरेको सफलतालाई तारिफ गरेका छन्। भारतले आज चन्द्रयान३ चन्द्रमाको दक्षिणी ध्रुवमा सफलतापूर्वक अवतरण गराएको छ।"
"जाँचबुझ आयोग गठन गर्न सरकार तयार भयो, आजदेखि संसद् खुल्छ : एमाले","काठमाडौं : सुन तस्करी प्रकरणमा अनुसन्धान गर्न उच्चस्तरीय जाँचबुझ आयोग गठन गर्न सरकार तयार भएपछि संसदको अवरोध खुल्ने भएको छ। बुधबार बिहान बसेको शीर्ष नेताको बैठकपछि नेकपा एमालेका प्रमुख सचेतक पदम गिरीले आयोग गठन गर्नेबारे शीर्ष नेताबीच सहमति जुटेकाले आजदेखि संसद बैठक खुल्ने बताए। 'सुन तस्करी प्रकरणमा अनुसन्धान गर्न एमालेले उच्चस्तरीय छानबिन समिति माग गर्दै आएको थियो। आज सोही विषयमा दलहरूबीच सहमति जुटेको छ,'उनले भने,'आजदेखि संसदको अवरोध हट्छ।' उनले विभिन्न माध्यमबाट ठूलो परिमाणमा सुन भित्रिरहेको भन्दै जाँचबुझ आयोगले गम्भीरताका साथ अध्ययन गर्ने विश्वास व्यक्त गरे। उनले भने,' विभिन्न माध्यमबाट सुन भित्रिरहेको छ। आयोगले गम्भीरताका साथ अध्ययन र अनुसन्धान गर्छ। भविष्यमा यस्ता खाले तस्करी नहुनेगरी प्रतिवेदन बुझाउँछ। ' सरकारले कार्यान्वयन गरेमा मुलुकलाई तस्करीबाट उन्मु्क्त बनाउन सकिने बताए। आयोग गठनबारे राष्ट्रिय मान्यता प्राप्त दलहरूबीच आज सहमति जुटेको हो । सहमति पत्रमा असोज ५ गते नेपाल सरकारले आयोग गठन गरी त्यसै दिनदेखि आयोगले कार्य प्रारम्भ गर्ने उल्लेख छ। उनले सुन प्रकरणको अनुसन्धान हाल सीआईबीले नै गर्ने बताए। भदौ ५ गतेसम्म सीआईबीले छानबिन गरेर प्रतिवेदन बुझाइसक्ने उनको भनाइ छ। सुन प्रकरणमा अनुसन्धान गर्न छानबिन समितिको माग गर्दै एमालेले साउन १० गतेदेखि संसद अवरुद्ध गर्दै आएको थियो।"
कोसीका मुख्यमन्त्री थापाको विश्वासको मतविरुद्ध एमाले दियो सर्वोच्चमा रिट,"विराटनगर : कोसी प्रदेशका मुख्यमन्त्री उद्धव थापाले असंवैधानिक तरिकाले लिएको विश्वासको मतका विरुद्ध नेकपा एमाले रिट लिएर सर्वोच्च अदालतमा पुगेको छ। थापाले संविधानविपरीत विश्वासको मत लिएको भन्दै एमालेले सर्वोच्चमा रिट दिएको हो । रिट दायरको प्रक्रियामा छ। एमाले कोसी प्रदेश संसदीय दलका नेता एवं पूर्वमुख्यन्त्री हिक्मतकुमार कार्कीसहितका नेताहरू रिट दायर गर्न सर्वोच्च पुगेका छन् । नेपाली कांग्रेस प्रदेश संसदीय दलका नेतासमेत रहेका थापाले सोमबार प्रदेशसभाबाट विश्वासको मत लिने क्रममा सभामुख इस्राइल मन्सुरीले समेत मत दिएका थिए । सभामुखले पक्ष वा विपक्षमा मतदान गर्न नपाउने संवैधानिक व्यवस्था छ । मत बराबरी भएको अवस्थामा भने निर्णायक मत दिन पाउँछन् । मुख्यमन्त्रीले संविधानको उल्लंघन गरेर विश्वासको मत लिएका कारण सर्वोच्चमा रिट दायरको प्रक्रिया अघि बढाइएको एमाले प्रदेश संसदीय दलका प्रमुख सचेतक रेवतीरमण भण्डारीले बताए । हामीले रिट दिइसकेका छौं । दर्ताको प्रक्रियामा छ,भण्डारीले भने, संविधान, कानुन र संसदीय अभ्यासविपरीत विश्वासको मत लिने काम भएको छ । त्यो बदर हुनुपर्छ भन्ने हाम्रो माग छ । उनका अनुसार सभामुखको आसनमा बसेका व्यक्तिले निर्धारित समय सकिएपछि विश्वासको पक्षमा मत दिएर मुख्यमन्त्रीले विश्वासको मत पाएको भन्दै जबरजस्ती आफैंले घोषणा गर्नु संविधानको धारा १८६ र प्रदेशसभा नियमावलीविपरीत रहेको दाबी रिटमा गरिएको छ । थापा गत साउन १६ गते मुख्यमन्त्री नियुक्त भएका थिए । उनले सोमबार प्रदेशसभाबाट विश्वासको मत लिएका हुन् । प्रदेशसभा बैठक आह्वान गरेर बिरामी परेको भन्दै उपसभामुख सिर्जना दनुवार काठमाडौं लागेपछि अध्यक्ष मण्डलका सदस्य एवं काँग्रेसका प्रदेशसभा सदस्य मन्सुरीले सभाको अध्यक्षता गरेका थिए । मुख्यमन्त्रीको विश्वासको मतसम्बन्धी प्रस्तावमा मत विभाजनपछि दिएको मत सच्याउने समयमा सभाध्यक्षको आसनमा नेकपा (माओवादी केन्द्र)की प्रदेशसभा सदस्य गीता तिम्सिनालाई बोलाउँदै मन्सुरी मतदान प्रक्रियामा सहभागी भएका थिए । उनकै मतका आधारमा मुख्यमन्त्री थापाले ४७ मत पाएका हुन् । विपक्षमा ३० मत परेको थियो । सभामुख बाबुराम गौतम पदबाट राजीनामा दिएर थापाको नेतृत्वमा सरकार गठन प्रक्रियामा सहभागी भएका थिए । गौतम सरकारका आर्थिक मामिला तथा योजना मन्त्री छन् । अहिले कोसीमा सभामुख खाली छ । सभामुख कुनै पनि दलले लिन मानिरहेका छैनन् । एमाले प्रमुख सचेतक भण्डारीले अनधिकृत तरिकाले मतदानमा सहभागी भएर मुख्यमन्त्रीले विश्वासको मत पाएको भनेर सभामुखले गरेको घोषणा उत्प्रेषणको परमादेशबाट बदर गरिपाउँ भनेर रिट दिएको बताए । बराबरी भएको अवस्थामाबाहेक सभामुखले मत दिन पाउने व्यवस्था छैन । त्यो हुँदा मुख्यमन्त्रीको पक्षमा ४६ मत मात्रै परेको हो, उनले भने । भण्डारीका अनुसार असंवैधानिक तरिकाले लिएको विश्वासको मत बदर गर्दै संविधानको धारा १६८ को उपधारा ३ बमोजिम नयाँ सरकार गठनका लागि आदेश जारी गर्नुपर्ने मागसमेत रिटमा गरिएको छ । यो उपधाराअन्तर्गत प्रदेशसभामा प्रतिनिधित्व गर्ने सबैभन्दा ठूलो दलको नेतालाई प्रदेश प्रमुखले मुख्यमन्त्री नियुक्त गर्नसक्ने व्यवस्था छ । कोसीको ९३ सदस्यीय प्रदेशसभामा एमालेका ४०, कांग्रेसका २९, माओवादीका १३, राप्रपाका ६, एकीकृत समाजवादीका ४ र जसपाका १ जना प्रदेशसभा सदस्य छन् । एमाले र राप्रपा एउटा गठबन्धनमा छन् ।"
संसदीय विकास कोषका लागि छुट्याइएको बजेट कार्यान्वयन नगर्न सर्वोच्चको अन्तरिम आदेश,"काठमाडौं : सर्वोच्च अदालतले संसदीय विकास कोषका लागि छुट्याइएको बजेट कार्यान्वयन नगर्न अन्तरिम आदेश दिएको छ। बुधबार प्रधानन्यायाधीश विश्वम्भरप्रसाद श्रेष्ठ, न्यायाधीशहरु ईश्वरप्रसाद खतिवडा, डा आन्दमोदन भट्टराई, अनिलकुमार सिन्हा र प्रकाशमान सिंह राउतको संवैधानिक इजलासले सरकारले आर्थिक वर्ष २०८०८१ को छुट्याएको संसदीय विकासको कोषको बजेट कार्यान्वयन नगर्न अन्तरिम आदेश दिएको हो। 'नेपालको संविधानको शब्द, भाव र मर्मसमेतलाई दृष्टिगत गर्दा विनियोजन ऐन, २०८० को रूपमा पारित आर्थिक वर्ष २०८०८१ को बजेट वक्तव्यको बुँदा नं ४४५ सँग सम्बन्धित व्यवस्था र सात वटै प्रदेशका व्यवस्थापिकाहरूको आर्थिक वर्ष २०८०८१ को विनियोजन ऐनमा व्यवस्था गरिएका समान प्रकृतिका संसदीय क्षेत्र पूर्वाधार विकास कार्यक्रम सम्बन्धी व्यवस्थाहरू तथा ती व्यवस्थाहरूको लागि छुट्याइएको विनियोजित रकम खर्च गर्ने कार्य प्रस्तुत रिट निवेदनको अन्तिम किनारा नभएसम्म कार्यान्वयन नगर्नु नगराउनु भनी सर्वोच्च अदालत (संवैधानिक इजलास सञ्चालन) नियमावली, २०७२ को नियम १९(४) बमोजिम प्रत्यर्थीहरुको नाममा अन्तरिम आदेश जारी गरिएको छ,' आदेशमा भनिएको छ।"
मिडिया एलाईन्सले भन्यो अन्नपूर्ण पोस्ट्को समाचारमा सोधिएको स्पष्टीकरण तत्काल फिर्ता लेऊ,"काठमाडौं : मिडिया एलाईन्स नेपालले अन्नपूर्ण पोस्ट् राष्ट्रिय दैनिकमा प्रकाशित सामग्रीलाई लिएर नागरिक उड्डयन प्राधिकरणले सोधेको स्पष्टीकरण तत्काल फिर्ता लिन माग गरेको छ। महासचिव दिरेक लाल श्रेष्ठले प्रेस विज्ञप्ति जारी गर्दै प्राधिकरणको नेतृत्वलाई अख्तियारको दुरुपयोग नगर्न सचेत पार्दै उक्त स्पष्टीकरण फिर्ता लिई संविधानले व्यवस्था गरेको पूर्ण प्रेस स्वतन्त्रता एवं विचार तथा अभिव्यक्ति स्वतन्त्रताको सम्मान गर्न आग्रह गरेका हुन्। 'मिडियामा प्रकाशनप्रसारण हुने सामग्रीमा चित्त नबुझे उपचार खोज्ने छुट्टै कानुनी प्रावधान छन्। तर, असम्बन्धित निकायले असम्बन्धित व्यक्तिलाई असम्बन्धित विषयमा स्पष्टीकरण सोध्नु पदीय अख्तियारीको दुरुपयोग हो,' विज्ञप्तिमा भनिएको छ। प्रकाशकीय अधिकार दुरुपयोग गरेको भन्दै सोधेको स्पष्टीकरण संविधानमा रहेको पूर्ण प्रेस स्वतन्त्रता एवं विचार तथा अभिव्यक्ति स्वतन्त्रताको ठाडो उल्लंघन हुनुका साथै सम्पादकीय स्वतन्त्रताको बर्खिलापसमेत रहेको भन्दै स्वतन्त्र मिडियामाथि असंवैधानिक ढंगबाट भएको हस्तक्षेप भर्त्सनायोग्य भएको मिडिया एलाईन्सको ठहर छ। अन्नपूर्ण पोस्ट् राष्ट्रिय दैनिकमा प्रकाशित समाचारप्रति आपत्ति जनाउँदै प्राधिकरणले सिम्रिक एयरको समेत अध्यक्ष रहेका अन्नपूर्ण मिडिया नेटवर्कका अध्यक्ष क्याप्टेन रामेश्वर थापाको नाममा स्पष्टीकरण सोधेको थियो। प्राधिकरणबाट विभिन्न मितिमा दुर्गम क्षेत्रको उडान सुरक्षा अभिवृद्धि गर्नका लागि विभिन्न निर्णय भएकोमा उक्त निर्णयहरूको बर्खिलाप हुनेगरी शृंखलाबद्धरूपमा तपाईं प्रकाशक रहेको मिडियामार्फत् उडान सुरक्षामा गम्भीर असर पर्ने प्रकृतिका विज्ञप्ति समाचार र विश्लेषण र टिप्पणी प्रकाशन गरेको देखिएको हुँदा हवाई सेवा कम्पनीमार्फत् उडान सुरक्षाको पूर्णजिम्मेवारी पालना गर्नुपर्ने दायित्व बोकेको व्यक्तिले आफू प्रकाशक रहेको मिडियामार्फत् प्रकाशकीय अधिकारलाई दुरुपयोग गरी नेपाल नागरिक उड्डयन प्राधिकरण ऐन, २०५३ र यसअन्तर्गत बनेका नियमावली, रिक्वाएरमेन्ट्स, म्यानुअल तथा अन्य नियामकीय मापदण्डहरूको विपरीत गई उडान सुरक्षामा गम्भीर चुनौती सिर्जना गर्ने गरी भ्रामक र अफवाह फैलाउने कार्य गर्न वायुसेवा कम्पनीको अध्यक्षको हैसियतमा कुन नैतिकताको आधारले दिन्छ?, प्राधिकरणको स्पष्टीकरणमा उल्लेख थियो। प्राधिकरणले समाचारको विषयलाई लिएर सोधिएको स्पष्टीकरणको चौतर्फी आलोचना भएको छ। नेपाल पत्रकार महासंघ, नेपाल प्रेस युनियन, प्रेस चौतारी नेपाललगायतले विज्ञप्ति जारी गर्दै प्राधिकरणको विरोध गरेका छन्।"
रास्वपाका सभापति लामिछाने र अमेरिकी राजदूत थम्पसनबीच भेटवार्ता,"काठमाडौं : राष्ट्रिय स्वतन्त्र पार्टीका सभापति रवि लामिछाने र नेपालका लागि अमेरिकी राजदूत डिन आर थम्पसनबीच भेटवार्ता भएको छ। आज दिउँसो पार्टी कार्यालय वनस्थलीमा उनीहरुबीच भेटवार्ता भएको हो। रास्वपाका अनुसार भेटमा नेपालको आर्थिक विकास र सुशासनका विषयहरूमा छलफल भएको छ। उक्त भेटमा नेपालीले दिनहुँ भोगिरहेका भिसा सम्बन्धि समस्याबारे आफू जानकार रहेको र त्यसको समाधान राजदुतावासको उच्च प्राथमिकतामा रहेको थम्पसनले जानकारी गराएको रास्वपाले जनाएको छ। भेटमा प्रतिनिधि सभा सदस्य तथा पार्टीको अन्तर्राष्ट्रिय सम्बन्ध विभाग प्रमुख शिशिर खनाल, केन्द्रीय सदस्य प्रतिभा रावल लगायतको सहभागिता थियो। असार अन्तिम साता अमेरिकी सहायक विदेशमन्त्री डोनाल्ड लुपनि एमसीसी कार्यान्वयनका विषयमा छलफल गर्न नेपाल आएका थिए। अमेरिकाले संसदबाट अनुमोदन भएको एमसीसी परियोजना कार्यान्वयनका लागि नेपालका राजनीतिक दलहरुलाई ताकेता गरिरहेको छ। एमसीसी परियोजना कार्यान्यवनको मिति नजिकिएसँगै अमेरिकी राजदूतले नेताहरुसँगको भेटलाई तिब्रता दिएका छन्। एमसीसी सम्झौताअनुसार अमेरिकाले नेपाललाई ५० करोड अमेरिकी डलर अनुदान दिने घोषणा गरेको छ। हालको सत्ता गठबन्धनले १२ बुँदे व्याख्यात्मक घोषणासहित २०७८ साल फागुन १५ गते संसदबाट एमसीसी कम्प्याक्ट सम्झौता अनुमोदन गरेको थियो।"
राष्ट्रपतिसँग संयुक्त राष्ट्रसंघका आवासीय संयोजकको शिष्टाचार भेट,काठमाडौं : राष्ट्रपति रामचन्द्र पौडेलसँग नेपालका लागि संयुक्त राष्ट्रसंघका आवासीय संयोजक हन्ना सिंगरहम्दीले शिष्टाचार भेटवार्ता गरेका छन्। राष्ट्रपतिको कार्यालयमा बुधबार भएको भेटमा राष्ट्रपति पौडेलले नेपालको विकास र समृद्धि एवं दिगो विकास लक्ष्य हासिल गर्ने क्रममा संयुक्त राष्ट्रसंघले गरेको सहयोगका लागि धन्यवाद व्यक्त गरेको प्रवक्ता शैलजा रेग्मी भट्टराईद्वारा जारी विज्ञप्तिमा उल्लेख छ।
राप्रपा सांसदको प्रश्न माधव नेपाल र बाबुराम भट्टराईलाई पक्राउ गरी हिरासतमा किन नराखेको?,"काठमाडौं : राष्ट्रिय प्रजातन्त्र पार्टी (राप्रपा)का सांसद ज्ञानेन्द्र शाहीले पूर्व प्रधानमन्त्रीद्वय माधव कुमार नेपाल र बाबुराम भट्टराईलाई पक्राउ नगरेको भन्दै सरकारको आलोचना गरेका छन्। बुधबार संसद बैठकमा बोल्दै उनले देशमा दुइटा कानुन बनाउन नपाइने बताए। उनले प्रहरीको केन्द्रीय अनुसन्धान व्युरोले किन माधव नेपाल र बाबुराम भट्टराईलाई पक्राउ नगरेको भन्दै गृहमन्त्रीलाई प्रश्न गरे। 'म प्रधानमन्त्री र गृहमन्त्रीज्युलाई सोध्न चाहन्छु, पूर्वप्रधानमन्त्रीलाई पक्राउ गरी हिरासतमा राखेर अनुसन्धान किन नगरेको? देशमा दुइटा कानुन राख्न पाइँदैन। यो देशमा दुइटा कानुन बनाइयो भने सडकमा आन्दोलन हुन्छ,' उनले भने। उनले कानुन सबैका लागि बराबर भएको भन्दै नेता र जनतालाई भेद्भाव गर्न नपाइने बताए। 'ठूला नेतालाई कानुनै नलाग्ने। प्रहरीको हिरासतमा जाँदै नजाने। जनतालाई चाहिँ गल्ती नगरे पनि कान समाए उफरगौडी लगाएर जेलमा हाल्ने काम भइरहेको छ। यस्तो किन हुँदैछ सरकारले जवाफ देओस्,' उनले भने।"
"कमिसन प्रकरणले गौशाला नगरपालिकामा तनाव, कार्यपालिकाको बैठक लाइभ गर्न माग","गौशाला : महोत्तरीको गौशाला नगरपालिकाको नगर कार्यपालिका परिसर तनावग्रस्त बनेको छ। विकास निर्माणलगायतको विषयमा गौशाला नगरपालिका१ रामनगरका युवाहरूको समूहले मेयर डा दीपेन्द्र महतोलाई ज्ञापन पत्र बुझाउन गएका थिए। तर, मेयर आफूसँग भेट्ने समय नरहेको सूचना पठाएपछि ती युवाहरू फर्किएका थिए। फर्किएका युवाहरूको समूहसँग मेयर समर्थित भीडले आक्रमण गर्न खोजेपछि अवस्था तनावग्रस्त बनेको हो। अहिले कार्यालय परिसरमा इलाका प्रहरी कार्यालय गौशाला र सशस्त्र प्रहरी सुरक्षा बल रामनगरबाट व्यापक संख्यामा प्रहरी परिचान गरिएको छ। दिउँसो २ बजेका लागि कार्यापालिका बैठक बोलाइएको थियो। जनप्रतिनिधिहरूले विकास निर्माणका योजनामा कमिसन लिने गरेको अडियो सार्वजनिक भएपछि स्थानीयहरू आक्रोशित बन्दै आएका छन्। उपमेयर रेनु कुमारीले केही दिनअघि कर्मचारीलाई दुर्व्यवहार गरेको विषयलाई लिएर तनाव उत्पन्न भएको थियो। त्यसपछि कर्मचारीहरूले सुरक्षाको माग गर्दै काम ठप्प पारेर आन्दोलनमा उत्रिएका थिए। लगत्तै कर्मचारी, जनप्रतिनिधिहरूले विकासे योजना कमिसन लिने गरेको अडियो बाहिरिएपछि नगरबासीहरूले पनि कर्माचारी र जनप्रतिनिधिमाथि चासो बढाउँदै आएका छन्। यी विषयलाई लिएर एक सातादेखि गौशाला नगरपालिकामा मेयर, उपमेयर र कर्मचारीबीच विवाद हुँदै आएको छ। त्यस्तै विषयमा छलफल गर्नका लागि आज २ बजे कार्यपालिका बैठक बोलाइएको छ। यो पनि पढ्नुस् : स्थानीय तहमा भ्रष्टाचारको बेथिति : मेयरदेखि प्रशासकीय अधिकृतसम्मले यसरी लिन्छन् कमिसन (अडियोसहित) जिल्ला प्रहरी कार्यालय महोत्तरीका एसपी प्रकाश मल्लले कार्यपालिका बैठकका सुरक्षाका लागि प्रहरी परिचालन गरिएको बताए। गौशाला नगरपालिकाकी उपमेयर रेनुकुमारीले नगर कार्यपालिकाको बैठक प्रत्यक्ष प्रशारण गर्नुपर्ने मागसमेत गरेकी छन्। तर मेयरले यस विषयमा असहमति जनाएका छन्। बैठकमा विवाद उत्पन्न भएको छ। बहुमतको आडमा आफूलाई चौतर्फी घेराबन्दीमा पार्न खोजिएको छ। कार्यपालिका बैठकमा के भइरहेको छ। कसको गल्ती छ। कसले के गरिरहेका छन्। त्यो सबै जनताले बुझ्न पाउनुपर्छ, उपमेयर रेनुले भनिन्। यसअघिको कार्यपालिका बैठकको निर्णयसमेत सार्वजनिक नभइरहेकोप्रति आपत्ति जनाउँदै कार्यपालिका बैठक लाइभ हुनुपर्ने विषयमा पटकपटक आवाज उठाउँदा पनि कुनै सुनवाई नभएको उनले बताइन्। कार्यपालिका बैठक लाइभ हुनुपर्ने विषयमा आज 'बुधबार' पनि निमित्त प्रमुख प्रशासकीय अधिकृत सौर्या साहलाई जानकारी गराएको उपमेयर रेनुले सुनाइन्। कार्यपालिका बैठक लाइभ गर्न आज हाकिम सापलाई पनि जानकारी गराएको छु। बैठक अलिक ढिलै भए पनि लाइभ हुनुपर्छ, उनले भनिन्, लाइभको व्यवस्था नगरिए बैठक बहिष्कार गर्छु। उपस्थित हुन्न। नगरपालिका परिसरभित्र तनाव बढेपछि नगर प्रहरीले मेयरको आदेश भन्दै सञ्चारकर्मीलाई कार्यालयबाट बाहिर निकालेका छन्। बैठकको रिपोर्टिङ गर्न त्यहाँ पुगेका सञ्चारकर्मीहरूलाई बाहिर निकालिँदा उनीहरूको सञ्चार सामग्री भित्रै रहेको नेपाल पत्रकार महासंघ महोत्तरीका सहसचिव रामनारायण महतोले बताए।"
"नेपालको पूर्वाधार विकासमा साउदीको चासो, मन्त्री ज्वालासँग छलफल","काठमाडौं : भौतिक पूर्वाधार तथा यातायातमन्त्री प्रकाश ज्वाला र नेपालका लागि साउदी अरबका राजदूत साद नासिर अब्दुल्लाह अबु हमिदबीच पूर्वाधार विकास र आयोजना साझेदारीका विषयमा छलफल भएको छ। बुधबार भएको भेटवार्तामा मन्त्री ज्वालाले साउदी अरब रोजगारीको गन्तव्य भएको बताउँदै अब भौतिक पूर्वाधार र यातायातका क्षेत्रमा पनि साझेदारी गर्नुपर्ने बताए। 'साउदीमा नेपालीको श्रमले ठूलो भौतिक विकास भएको छ। त्यहाँको स्रोत, साधन र प्रविधि नेपालको भौतिक विकासमा आवश्यक छ,' मन्त्री ज्वालाले भने, 'साउदी अरबमा करिब चार लाख नेपाली कामदारले श्रम गरिरहेका छन्। उनीहरूले पनि केही दक्षता पाएकै छन्, त्यो दक्षता भौतिक विकासमा लगाउन हामी तयार छौं। त्यसका लागि साउदी सरकारको सहयोग हामीलाई आवश्यक छ।' साउदी सरकारले साउदी विकास कोषमार्फत् नेपालको भौतिक पूर्वाधारको विकासमा सहयोग गरेको भन्दै मन्त्री ज्वालाले विकास परियोजना बढाउन आग्रह गरे। 'नेपाल सन् २०२६ मा अतिकम विकसित मुलुकबाट विकसित मुलुकमा स्तरोन्नति हुँदैछ। त्यसका लागि विकासलाई तीव्रता र दिगोपना सुनिश्चित गर्न पूर्वाधार क्षेत्रमा थप लगानी र सहायता आवश्यक छ,' उनले भने। साउदी राजदूत हमिदले नेपालको पूर्वाधार तथा यातायातका क्षेत्रमा सहकार्य गर्न आफूहरू तयार रहेको बताए। 'पूर्वाधार विकासमा साझेदारी गर्न हाम्रो देश तयार छ, तर त्यसका लागि ठोस प्रस्ताव नेपाल सरकारले दिनुपर्यो,' राजदूत हमिदले भने। साउदी अरेबियाले वर्ल्ड एक्पो, २०३० आयोजना गर्नका लागि उम्मेदवारी दिएको छ। साउदीसँगै दक्षिण कोरिया र इटालीले पनि आयोजनाका लागि उम्मेदवारी दिएका छन्। तर नेपालले साउदी अरबलाई सहयोग गर्ने निर्णय गरिसकेको मन्त्री ज्वालाले बताए।"
"अदालत, अख्तियार र सिआईबीलाई राजनीतिक दबाबमा राखिएको छ : एमाले सांसद भट्टराई","काठमाडौं : नेकपा एमालेका सांसद योगेश भट्टराईले भ्रष्टाचार प्रकरणमा छानविन गरिरहेका राज्यका निकायलाई स्वतन्त्रतापूर्वक काम गर्न नदिएको आरोप लगाएका छन्। बुधबारको संसद बैठकमा बोल्दै उनले दलहरूबीच उच्चस्तरीय छानविन आयोग बनाउने सहमतिको स्वागत गर्दै भ्रष्टाचार प्रकरणमा अदालत, अख्तियार र सिआईबीलाई स्वतन्त्रतापूर्वक काम गर्न नदिएको आरोप लगाए। 'सिआईबी र एमालेबीच अविश्वास पैदा गर्न खोजिएको छ। यसमा हाम्रो आपत्ति छ। हामीले यतिमात्र भन्न खोजेका हौं, ललिता निवास प्रकरण होस् वा नक्कली भुटानी शरणार्थी प्रकरण होस् या सुन तस्करी प्रकरण नै किन नहोस्। जब जब केही नेताहरूको नाम अगाडि आउँछ। तब तब सिआईबीको गाडीमा ब्रेक लाग्छ। एमालेले राज्यका सम्पूर्ण निकायलाई सम्मान गर्छ। किनकि ती निकाय हामीले नै बनाएका हौं। तर सिआईबीलाई स्वतन्त्रतापूर्वक अनुसन्धान गर्न दिएको छैन। राजनीतिक दबाबले अदालत, अख्तियार र सिआईबीलाई काम गर्न दिएको छैन,' उनले भने। उनले संसद अवरुद्ध एमालेले नभई सत्तापक्ष आफैंले गरेको बताए। उनले एमालेलाई संसदको महत्व थाहा भएको भन्दै सत्तापक्षकै आग्रहमा पटकपटक सूचना टास गरेर बैठक स्थगित भएको स्मरण गराए। त्यस्तै उनले कोसी प्रदेशमा फेरि संविधानमाथि निर्घात आक्रमण भएको बताए। 'केही दिन अगाडि सभामुखजस्तो तटस्थ बस्ने व्यक्तिलाई हस्ताक्षर गराउँदा अदालतले असंवैधानिक भन्यो। तर फेरि त्यही कुरा दोहोरिएको छ। त्यसमा हाम्रो घोर भर्त्सना छ। कोसीमा जे खालका गतिविधि भए नेपालको इतिहासमा एकदमै निन्दनीय घटना भएको छ,' उनले भने।"
त्रिशूलीमा बस दुर्घटना : उद्दार र उपचार प्रभावकारी बनाउन प्रधानमन्त्रीको निर्देशन,"काठमाडौं : प्रधानमन्त्री पुष्पकमल दाहालले त्रिशूली बस दुर्घटनाको घाइतेहरुको उद्दार र उपचार प्रभावकारी बनाउन निर्देशन दिएका छन्। बस दुर्घटना लगत्तै प्रधानमन्त्री दाहालले घाइतेको उद्दार र उपचार प्रभावकारी बनाउन सम्बन्धित निकायहरूलाई निर्देशन दिएका हुन्। बुधबार बिहान काठमाडौंबाट पोखरा हुँदै बेनी जान लागेको बस गजुरी २ धादिङको राजमार्गबाट त्रिशूली नदीमा खसेको थियो। दुर्घटनामा १७ जना घाइते भएको धादिङ प्रहरीले जनाएको छ। प्रधानमन्त्री दाहालले मृतकप्रति श्रद्धाञ्जली व्यक्त गर्दै घाइतेहरूको स्वास्थलाभको कामना समेत गरेका छन्। 'काठमाडौंबाट पोखरातर्फ जाँदै गरेको यात्रुबाहक बस गजुरी२ धादिङको राजमार्गबाट त्रिशुली नदीमा खस्दा ८ यात्रुको निधन भएको समाचारले दुखी तुल्याएको छु। सवारी दुर्घटनामा परी ज्यान गुमाउनुहुने मृतकहरूप्रति भावपूर्ण श्रद्धाञ्जली अर्पण गर्दै शोक सन्तप्त परिवार र शुभेच्छुकहरूमा समवेदना प्रकट गर्दछु। साथै घाइते यात्रुहरूको शीघ्र स्वास्थ्यलाभको कामना गर्दै उद्दारकार्य प्रभावकारी बनाउन गृह प्रशासन, सुरक्षा अंग र स्थानीय प्रशासनलगायत सम्बन्धित सबैलाई निर्देशित गर्दछु,'प्रधानमन्त्रीले भनेका छन्।"
सुन प्रकरणमा पक्राउ परेका दावाको कनेक्सन केही पूर्वआईजीपीसँग छ : रवि लामिछाने,"काठमाडौं : राष्ट्रिय स्वतन्त्र पार्टीका सभापति रवि लामिछानेले सुन तस्करी प्रकरणमा पक्राउ परेका दावा लामाको कनेक्सन केही पूर्वप्रहरीका उच्चअधिकारीसँग रहेको दावी गरेका छन्। बुधबार संसद बैठकमा बोल्दै सभापति लामिछानेले केही पूर्वमहानिरीक्षकसँग दावाको सम्पर्क देखिएको सूचना प्रहरीले आफूलाई दिएको दावी गरेका हुन्। तर, उनले दावासँग सम्पर्कमा रहेका ती पूर्वप्रहरी महानिरीक्षकहरूको नाम भने खुलाउन चाहेनन्। लामिछानेले भने,' सरकारका बहालवाला एक महानिर्देशकले सुन आएको कुराको जानकारी लामा भनिएका व्यक्तिलाई फोटोसमेत पठाएको जानकारी प्रहरी नेतृत्वले मलाई दिएका छन्। यसमा संलग्न केही बिचौलीयाहरूबारे जानकारी पनि उपलब्ध गराएका छन्, 'उनले भने,' यसको जानकारी सम्बन्धित निकायलाई गराउनेछु।' उनले दावा भनिएका व्यक्तिसँग प्रहरीका उच्चअधिकारीको टेलिफोनमा भएको रेकर्ड संसदले जस्ताको त्यस्तै हेर्न पाउनुपर्ने माग गरे। 'फरेन्सिक ल्याबबाट दावासँग टेलिफोनमा भएको रेकर्ड संसदीय समितिले अथवा संसदले जस्ताको तस्तै हेर्न पाओस्,जहाँभित्र अत्यन्तै सूचना छन्,'उनले भने।"
संसदको गतिरोध अन्त्यका लागि शीर्ष नेताको बैठक सिंहदरबारमा सुरु,"काठमाडौं : संसदको गतिरोध अन्त्यका लागि शीर्ष नेताहरु छलफलमा जुटेका छन्। विमानस्थलबाट भएको सुन तस्करीको अनुसन्धान गर्न बन्ने उच्चस्तरीय छानविन समितिको मस्यौदालाई आज अन्तिम रूप दिन सिंहदरबारमा नेताहरु जुटेका हुन्। सरकारले प्रमुख प्रतिपक्ष दल एमालेको माग अनुसार उच्चस्तरीय छानबिन समिति बनाउने सोमबार सहमति गरेसँगै तीन सदस्यीय कार्यदलले मंगलबार समितिको मस्यौदा तयार पारेको थियो। कार्यदलले तयार पारेको मस्यौदा र समितिको संरचना र कार्यक्षेत्र कस्तो हुने भन्ने विषयलाई आजको शीर्ष नेताको बैठकले टुंग्याउने एमालेका प्रमुख सचेतक पदम गिरीले जानकारी दिए। बैठकमा प्रधानमन्त्री पुष्पकमल दाहाल 'प्रचण्ड', प्रमुख प्रतिपक्ष दल एवंम् एमाले अध्यक्ष केपी शर्मा ओली, कांग्रेस सभापति शेरबहादुर देउवा, रास्वपाका उपसभापति डीपी अर्याल, रक्षा मन्त्री पूर्णबहादुर खड्का, गृहमन्त्री नारायणकाजी श्रेष्ठसहित प्रमुख सचेतकहरु सहभागी छन्। प्रमुख सचेतक लेखकले सुन तस्करी अन्त्यका लागि अनुसन्धान गर्न जाँचबुझ ऐन २०२६ बमोजिम आयोग बनाउने र त्यो आयोगले काम सुरू गर्ने दलहरूबीच सहमति भएको बताए। उनका अनुसार कार्यदलले समितिको मस्यौदा तयार गरिसकेको छ। सोमबार बेलुका सिंहदरबारमा बसेको राष्ट्रिय मान्यताप्राप्त दलहरुको संयुक्त बैठकमा कार्यादेश (टिओआर) तय गर्न नेकपा एमालेका संसदीय दलका उपनेता सुवासचन्द्र नेम्वाङ, नेपाली कांग्रेसका प्रमुख सचेतक रमेश लेखक र माओवादी केन्द्रका प्रमुख सचेतक हितराज पाण्डे रहेको कार्यदल गठन गरेको थियो। उक्त कार्यदलको मस्यौदामाथि अहिले छलफल हुनेछ। प्रमुख प्रतिपक्षी दल एमालेले सुन तस्करीको विषयमा उच्चस्तरीय छानबिन समिति गठनको माग गर्दै साउन १० गतेदेखि संसद अवरुद्ध गर्दै आएको छ। प्रतिपक्षको माग सरकारले सम्बोधन नगर्दा सदन चल्न सकेको छैन। एमालेको माग अनुसार सरकार उच्चस्तरीय छानबिन समिति गठनको प्रक्रियामा जान सरकार सहमत भए संसद बैठकमा अवरोध हट्ने छ।"
"प्रतिनिधिसभा बैठक बस्दै, यस्तो छ संभावित कार्यसूची ?","काठमाडौं : लामो समयदेखि अवरुद्ध हुँदै आएको प्रतिनिधिसभा बैठक बस्दैछ। बैठक नयाँ बानेश्वरस्थित संसद भवनमा अहिले ३ बजे बस्न लागेको हो । सुन तस्करी प्रकरणमा अनुसन्धान गर्न जाँचबुझ आयोग गठन गर्न दलहरूबीच सहमति जुटेपछि आजदेखि संसदको अवरोध हट्ने भएको हो। सिंहदरबारमा बुधबार बिहान बसेको राष्ट्रिय मान्यता प्राप्त दलहरूको बैठकमा आयोग गठन गर्नेबारे सहमति जुटेको हो। बैठकपछि एमालेका प्रमुख सचेतक पदम गिरीले शीर्ष नेताहरूबीच आयोग गठन गर्नेबारे सहमति जुटिसकेकाले आजदेखि संसद्को अवरोध हट्ने बताए। सुन प्रकरणको अनुसन्धानका लागि उच्चस्तरीय छानबिन समितिको माग गर्दै एमालेले १० साउनयता संसद चल्न दिएको थिएन। साउन २ गते त्रिभुवन अन्तर्राष्ट्रिय विमानस्थलबाट भन्सार चेकजाँच भइ बाहिरिएको ६० किलो सुन बरामद भएको थियो। सुन प्रकरणको हाल सीआईबीले अनुसन्धान गरिरहेको छ। आजको बैठकमा पूरानै एजेण्डालाई निरन्तरता दिने संघीय संसदको सचिवालयले जनाएको छ। सम्भावित कार्यसूची अनुसार बैठकमा सभामुख घिमिरेले प्रतिनिधि सभा नियमावली, २०७९ को नियम २४८ को उपनियम (३) को प्रयोजनको लागि प्रतिनिधि सभा सदस्य टोपबहादुर रायमाझी निलम्बन भएको जानकारी गराउनेछन्। रायमाझी नक्कली भुटानी शरणार्थी प्रकरणमा पक्राउ परी हाल पूर्पक्षका लागि थुनामा रहेका छन्। नेपालीलाई भुटानी शरणार्थी बनाएको अभियोगमा हाल एमालेबाट निर्वाचित सांसद रायमाझी हाल पूर्पक्षका लागि थुनामा छन्। सभामुखले प्रतिनिधि सभा नियमावली, २०७९ को नियम २४८ को उपनियम (१) को प्रयोजनको लागि प्रतिनिधि सभा सदस्य डासुनिल कुमार शर्मा पक्राउ परेको र थुनामुक्त भएको जानकारी गराउने छन् । यसैगरी कानुन,न्याय तथा संसदीय मामिला मन्त्री धनराज गुरुङ्गले नेपाल सरकार, मन्त्रिपरिषद्को निर्णयबाट आयोगको कार्यावधि थप गर्ने गरी जारी भएको आदेश बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग ऐन, २०७१ को दफा ४२ को उपदफा (२) बमोजिम सदन समक्ष पेश गर्ने सम्भावित कार्यसूची छ। यसैगरी शिक्षा विज्ञान तथा प्रविधि मन्त्री अशोककुमार राईले राष्ट्रिय सभामा उत्पत्ति भएको नेपाल विश्वविद्यालय विधेयक, २०८० लाई दफावार छलफलको लागि सम्बन्धित समितिमा पठाइयोस् भनी प्रस्ताव प्रस्तुत गर्ने, सभामुखले प्रतिनिधि सभा नियमावली, २०७९ को नियम २१३ को उपनियम (१) बमोजिम १० वा सो भन्दा बढी बैठकमा अनुपस्थितसदस्यहरुको अनुपस्थितिको सूचनाहरु सभाको स्वीकृतिको लागि पेश गर्ने कार्यसूची छ।"
एमाले र राप्रपाको नाराबाजीपछि कोशी प्रदेशसभा बैठक अनिश्चितकालका लागि स्थगित,"विराटनगर : कोसी प्रदेशसभा बैठक प्रतिपक्षी दलको विरोध र बहिष्कारका कारण अनिश्चितकालका लागि स्थगित गरिएको छ । नेपाली कांग्रेस कोसी प्रदेश संसदीय दलका नेतासमेत रहेका मुख्यमन्त्री उद्धव थापाले सोमबार प्रदेशसभाबाट विश्वासको मत लिएपछि बैठक बधुबारका लागि आह्वान गरिएको थियो । थापाले सभामुख इस्राइल मन्सुरीलाई समेत प्रयोग गरेर संविधानविपरीत विश्वासको मत लिएका थिए । बुधबारको बैठक सुरु हुनासाथ उठेर विरोध जनाउँदै प्रतिपक्षी दलका प्रदेशसभा सदस्यले नाराबाजीमा उत्रिए। कानुनको धज्जी उडाएर मुख्यमन्त्रीलाई विश्वासको मत दिने सभामुखको अध्यक्षतामा सभा सञ्चालन हुन नसक्ने भन्दै प्रतिपक्षी नेकपा (एमाले) र राष्ट्रिय प्रजातन्त्र पार्टी (राप्रपा)का सदस्यले बैठक बहिष्कार गरेका हुन् । सभाध्यक्ष मन्सुरीले बैठक सुरु भएको घोषणा गरेलगत्तै एमाले र राप्रपाका प्रदेशसभा सदस्यले उठेर विरोध जनाए । त्यसपछि सभाध्यक्षविरुद्ध नाराबाजी गर्दै प्रदेशसभा सदस्यहरु बैठक कक्ष छाडेर बाहिरिएका हुन् । उनीहरुले असंवैधानिक कदम मुर्दावाद भनेर नाराबाजी गरेका थिए । लगत्तै सभामुख मन्सुरीले अर्को सूचना जारी नभएसम्मका लागि बैठक स्थगित भएको घोषणा गरे । राप्रपा प्रदेश संसदीय दलका नेता भक्तिप्रसाद सिटौलाले सभाध्यक्षबाट गैर संवैधानिक र गैर संसदीय अभ्यास भएको बताए । कानुनविपरीतको अभ्यास प्रदेशसभामा भएका कारण बैठक बहिष्कार गरिएको जानकारी उनले दिए । एमालेका प्रदेशसभा सदस्य तिलकुमार मेन्याङ्बोले सभाको अध्यक्षता गर्ने व्यक्तिले विश्वासको मत दिएर असंवैधानिक काम गरेको बताए । सभामुखबाट संविधानको ठाडो उल्लंघन भएको छ, उनले भने, फेरि असंवैधानिक कदम हुनसक्ने देखेर बैठक बहिष्कार गरिएको हो । बुधबारको प्रदेशसभा बैठकमा प्रदेश निजामती सेवा ऐन २०७९ लाई संशोधन गर्न बनेको विधेयक र स्थानीय सेवाको गठन सञ्चालन र सेवाका सर्तहरु सम्बन्धमा व्यवस्था गर्न बनेको विधेयक पेश गर्ने कार्यसूची थियो । प्रतिपक्षीको बहिष्कार र विरोधका कारण बैठक कार्यसूचीमा प्रवेश नै गर्न पाएन । मुख्यमन्त्री थापाले प्रदेशमा सहमति, सहकार्य, समझदारी र सरसल्लाहबाट नै अघि बढ्ने बताए । पत्रकारसँग संक्षिप्त कुराकानी गर्दै उनले अब सहमतिबाटै प्रदेशसभा प्रारम्भ हुने पनि उल्लेख गरे । साथीहरु (प्रतिपक्षी) अलि आवेशमा आउनु भयो । सभा चल्न सकेन । अनिश्चितकालका लागि रोकिएको छ, थापाले भने, तर, कोसीमा सहमति र सहकार्यको विकल्प छैन । सहमतिबाटै प्रदेशसभा बैठक सुरु गरेर बजेट ल्याइनेछ । सहमति भयो भने एकै दिनमा बजेट आउँछ । उनले सहमति जुटाउन विपक्षीसँग वार्ताको प्रयास भइरहेको पनि बताए । प्रदेशसभामा देखिएको अन्योलताका सम्बन्धमा सर्वोच्च अदालतको आदेशलाई स्वीकार गर्ने पनि उनको भनाइ छ । सर्वोच्चको आदेशलाई पालना गर्नैपर्छ । तर, सर्वोच्चबाट चाँडै निर्णय नआउँला,मुख्यमन्त्री थापाले भने ।"
सुन तस्करी प्रकरण : जाँचबुझ आयोग गठन गर्न दलहरुबीच सहमति,"काठमाडौं : सुन तस्करीको विषयमा छानबीन गर्न उच्चस्तरीय जाँचबुझ आयोग गठन गर्न दलहरुबीच सहमति भएको छ। सिंहदरबारमा राष्ट्रिय मान्यता प्राप्त दलहरुको आजको बैठकमा दलहरुबीच जाँचबुझ आयोग गठन गर्ने विषयमा सहमति भएको हो। सहमति पत्रमा असोज ५ गते नेपाल सरकारले आयोग गठन गरी त्यसै दिनदेखि आयोगले कार्य प्रारम्भ गर्ने उल्लेख छ। संसदको गतिरोध अन्त्य गर्नका लागि प्रमुख दलहरुबीच दुई बुँदे सहमति भएको छ। २०८० साल श्रावण २ गते विदेशबाट अवैध ढंगले पैठारी (तस्करी) गरिएको सुन त्रिभुवन अन्तर्राष्ट्रिय विमानस्थलबाट बाहिर लगिरहेको अवस्थामा राजश्व अनुसन्धान विभागबाट पक्राउ परेको थियो। उक्त विषय नेपाल प्रहरीको केन्द्रीय अनुसन्धान ब्यूरोले अनुसन्धान, छानबिन गरिरहेको सर्वविदितै छ। केन्द्रीय अनुसन्धान ब्यूरोले निष्पक्ष अनुसन्धान, छानबिन गरी सुन तस्करीमा संलग्न व्यक्तिहरूलाई अभियोजन गर्नेछ। दुई बुँदे सहमति पत्रमा भनिएको छ,विदेशबाट इलेक्ट्रिक सिगरेट () मा सुन राखी अवैध पैठारी ( तस्करी) गरिएको, मिति २०८० श्रावण २ गते ब्रेकसुमा राखी अवैध पैठारी (तस्करी) गरिएको सुन लगायत पटक पटक सुन तस्करी भई मुलुक भित्र आइरहेको विषयलाई गम्भीरतापूर्वक लिई स्वतन्त्र र निष्पक्ष छानबिन गर्न र यस्तो तस्करीजन्य कार्यको पूर्ण रुपमा नियन्त्रण गर्न मौजुदा कानूनमा गर्नुपर्ने परिमार्जन, संरचनागत सुधार र पटक पटकको सुन तस्करी सम्बन्धमा भएका छानबिन अनुसन्धान बारे समेत अध्ययन गरी सुझाव सहितको प्रतिवेदन पेश गर्न जाँचबुझ आयोग ऐन, २०२६ बमोजिम २०८००६०५ गते नेपाल सरकारले आयोग गठन गरी त्यसै दिनदेखि आयोगले कार्य प्रारम्भ गर्नेछ। सहमति पत्रमा नेपाली काँग्रेसका प्रमुख सचेतक रमेश लेखक, नेकपा (एमाले) का प्रमुख सचेतक पदम गिरी, नेकपा (माओवादी केन्द्र)का प्रमुख सचेतक हितराज पाण्डे, राष्ट्रिय स्वतन्त्र पार्टीका प्रमुख सचेतक सन्तोष परियार, राष्ट्रिय प्रजातन्त्र पार्टीका प्रमुख सचेतक ज्ञान बहादुर शाही, जनता समाजवादी पार्टीका प्रमुख सचेतक प्रदीप यादव र जनमत पार्टीका प्रमुख सचेतक अब्दुल खानले हस्ताक्षर गरेका छन्। प्रमुख प्रतिपक्षी दल एमालेले सुन तस्करीको विषयमा उच्चस्तरीय छानबिन समिति वा आयोग गठनको माग गर्दै साउन १० गतेदेखि संसद अवरुद्ध गर्दै आएको छ। प्रतिपक्षको माग सरकारले सम्बोधन नगर्दा सदन चल्न सकेको छैन। एमालेको माग अनुसार सरकारले आयोग गठनको सहमति गरेसँगै आजबाट संसद बैठकमा अवरोध हट्ने भएको छ।"
प्रतिनिधिसभा बैठक (लाइभ),"काठमाडौं : संघीय संसद्अन्तरगतको प्रतिनिधिसभा बैठक सुरु भएको छ। बैठक नयाँ बानेश्वरस्थित संसद भवनमा सुरु भएको हो। ३ बजेका लागि डाकिएको बैठक १ घण्टा ढिलो सुरु भएको हो। सुन तस्करी प्रकरणमा अनुसन्धान गर्न जाँचबुझ आयोग गठन गर्न दलहरूबीच सहमति जुटेपछि आजदेखि संसदको अवरोध हटेको हो। सम्भावित कार्यसूची अनुसार बैठकमा सभामुख घिमिरेले प्रतिनिधि सभा नियमावली, २०७९ को नियम २४८ को उपनियम (३) को प्रयोजनको लागि प्रतिनिधि सभा सदस्य टोपबहादुर रायमाझी निलम्बन भएको जानकारी गराउनेछन्। रायमाझी नक्कली भुटानी शरणार्थी प्रकरणमा पक्राउ परी हाल पूर्पक्षका लागि थुनामा रहेका छन्। नेपालीलाई भुटानी शरणार्थी बनाएको अभियोगमा हाल एमालेबाट निर्वाचित सांसद रायमाझी हाल पूर्पक्षका लागि थुनामा छन्। सभामुखले प्रतिनिधि सभा नियमावली, २०७९ को नियम २४८ को उपनियम (१) को प्रयोजनको लागि प्रतिनिधि सभा सदस्य डासुनिल कुमार शर्मा पक्राउ परेको र थुनामुक्त भएको जानकारी गराउने छन् । यसैगरी कानुन,न्याय तथा संसदीय मामिला मन्त्री धनराज गुरुङ्गले नेपाल सरकार, मन्त्रिपरिषद्को निर्णयबाट आयोगको कार्यावधि थप गर्ने गरी जारी भएको आदेश बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग ऐन, २०७१ को दफा ४२ को उपदफा (२) बमोजिम सदन समक्ष पेश गर्ने सम्भावित कार्यसूची छ। यसैगरी शिक्षा विज्ञान तथा प्रविधि मन्त्री अशोककुमार राईले राष्ट्रिय सभामा उत्पत्ति भएको नेपाल विश्वविद्यालय विधेयक, २०८० लाई दफावार छलफलको लागि सम्बन्धित समितिमा पठाइयोस् भनी प्रस्ताव प्रस्तुत गर्ने, सभामुखले प्रतिनिधि सभा नियमावली, २०७९ को नियम २१३ को उपनियम (१) बमोजिम १० वा सो भन्दा बढी बैठकमा अनुपस्थितसदस्यहरुको अनुपस्थितिको सूचनाहरु सभाको स्वीकृतिको लागि पेश गर्ने कार्यसूची छ।"
कोसी प्रदेश : विश्वासको मतविरुद्धको रिटमा बिहीबारका लागि पेसी तोकियो,"विराटनगर : कोसी प्रदेशका मुख्यमन्त्री उद्धव थापाले संविधान अनुसार विश्वासको मत प्राप्त नगरेको भन्दै सर्वोच्च अदालतमा बुधबार रिट दायर भएको छ। थापाले असंवैधानिक तरिकाले लिएको विश्वासको मत लिएको भन्दै त्यसविरुद्ध नेकपा (एमाले) ले कोसी प्रदेश संसदीय दलका नेता एवं पूर्वमुख्यन्त्री हिक्मतकुमार कार्कीले परमादेशको माग गर्दै रिट दर्ता गराएका हुन्। रिटको पेसी बिहीबार (भोलि)का लागि तोकिएको छ। सर्वोच्च अदालतका प्रवक्ता विमल पौडेलले रिटको सुनुवाइका लागि बिहीबारलाई पेसी तोकिएको जानकारी दिए। रिटमा प्रदेश प्रमुख पर्शुराम खापुङ, मुख्यमन्त्री थापा, सभाध्यक्ष भएर सभामुखको भूमिका निर्वाह गरेका अध्यक्ष मण्डलका सदस्य इस्राइल मन्सुरी, अध्यक्ष मण्डलकी सदस्य एवं प्रदेशसभा सदस्य गीता तिमल्सिना र कोसी प्रदेशसभा सचिवालयलाई विपक्षी बनाइएको छ। कार्कीले मुख्यमन्त्री थापाले प्राप्त गरेको विश्वासको मत शून्य सरह रहेको भन्दै त्यसलाई बदर गरी ठूलो दलको नेताको हैसियतमा आफूलाई मुख्यमन्त्री नियुक्तिका लागि उत्प्रेषणमुक्त परमादेशको माग पनि रिटमार्फत गरेका छन्। कार्कीले संविधानको धारा १६८ को उपधारा ३ बमोजिम आफूलाई मुख्यमन्त्री नियुक्तिका लागि परमादेश दिन माग गरेका हुन्। उक्त उपधारामा प्रदेशसभाको सबैभन्दा ठूलो दलको नेतालाई प्रदेश प्रमुखले मुख्यमन्त्री नियुक्त गर्ने व्यवस्था छ। वर्तमान सरकारले कानुनी र संवैधानिक रुपमा विश्वासको मत प्राप्त नगरेको दाबी कार्कीको छ। उनले मुख्यमन्त्रीले विश्वासको मत पाउनै नसक्ने जिकिर पनि गरेका छन्। रिटमा भनिएको छ, २०८० साउन ११ गतेको सर्वोच्चको आदेश बमोजिम संविधानको धारा १६८ को उपधारा २ बमोजिम प्रत्यर्थी (उद्धव थापा) साउन १६ गते मुख्यमन्त्री नियुक्त हुनुभएको हो। तर, उल्लेखित आधारमा निजले विश्वासको मत प्राप्त नगरेको र एकपटक विश्वासको मत प्राप्त गर्न नसकेको मुख्यमन्त्रीले पटकपटक सो अवसर प्राप्त गर्न नसक्ने तथा दलीय संरचनाका आधारमा समेत निजले विश्वासको मत प्राप्त गर्ने सम्भावना नै छैन। सभामुख बाबुराम गौतमसहितको हस्ताक्षरका आधारमा नेपाली कांग्रेस प्रदेश संसदीय दलका नेतासमेत रहेका थापा असार २१ गते मुख्यमन्त्री नियुक्त भएका थिए। सर्वोच्च अदालतले साउन ११ गते उनको नियुक्ति बदर गर्दै संविधानको धारा १६८ को उपधारा २ अनुसार पुनः सरकार गठन गर्न आदेश दिएको थियो। सरकार गठनमा सभामुख सहभागी हुन नपाउने व्याख्या पनि सर्वोच्चले गरेको छ। सर्वोच्चको आदेशपछि सभामुखलाई राजीनामा गराएर आफूलाई समर्थन गर्न लगाउँदै थापा पुनः साउन १६ गते मुख्यमन्त्री नियुक्त भए । सोमबार भने प्रदेशसभाबाट सभामुखसमेतलाई प्रयोग गरेर विश्वासको मत लिएका हुन्। प्रदेशसभा बैठक आह्वान गरेर बिरामी परेको भन्दै उपसभामुख सिर्जना दनुवार काठमाडौं लागेपछि अध्यक्ष मण्डलका सदस्य एवं काँग्रेसका प्रदेशसभा सदस्य इस्राइल मन्सुरीले सभाको अध्यक्षता गरेका थिए। मुख्यमन्त्रीको विश्वासको मतसम्बन्धी प्रस्तावमा मत विभाजनपछि दिएको मत सच्याउने समयमा सभाध्यक्षको आसनमा नेकपा (माओवादी केन्द्र)की प्रदेशसभा सदस्य गीता तिम्सिनालाई बोलाउँदै मन्सुरी मतदान प्रक्रियामा सहभागी भएका हुन्। उनकै मतका आधारमा मुख्यमन्त्री थापाले ४७ मत पाएका थिए। विपक्षमा ३० मत परेको थियो। सभामुखले पक्ष वा विपक्षमा मतदान गर्न नपाउने संवैधानिक व्यवस्था छ। मत बराबरी भएको अवस्थामा भने निर्णायक मत दिन पाउँछन्। सभाध्यक्षको मत प्रयोग गर्नु गैरकानुनी रहेको दाबी रिटमा गरिएको छ। पूर्वमुख्यमन्त्री कार्कीले रिटमार्फत् मुख्यमन्त्री उद्धव थापालाई अदालतको अवहेलना मुद्दामा कारबाही गर्न पनि माग गरेका छन्। विश्वासको मत लिँदा अदालतको आदेशको अवहेलना भएको दाबी रिटमा गरिएको छ। साथै, दीर्घकालीन महत्वका निर्णय नगर्ने गरिको आदेश पनि माग गरिएको छ। मुख्यमन्त्रीले पेस गरेको प्रस्तावमा मत बराबर नहुँदै अध्यक्षता गर्ने व्यक्तिले विश्वासको मतको प्रस्तावको पक्षमा मत दिएको अवस्था भएकाले मुख्यमन्त्रीले संवैधानिक हैसियतमा विश्वासको मत प्राप्त गर्न नसकेको रिटमा उल्लेख छ। त्यस्तो सरकारले दीर्घकालीन असर पर्ने प्रकृतिका कामकारबाही र निर्णय गर्नु अनुचित एवं गैरसंवैधानिक भएकाले रिटको अन्तिम टुंगो नलागेसम्म त्यस्ता निर्णय नगर्न अन्तरिम आदेशको माग रिटमा गरिएको छ। एमाले प्रदेश संसदीय दलका प्रमुख सचेतक रेवतीरमण भण्डारीले सभामुखको आसनमा बसेका व्यक्तिले निर्धारित समय सकिएपछि विश्वासको पक्षमा मत दिएर मुख्यमन्त्रीले विश्वासको मत पाएको भन्दै जबरजस्ती आफैंले घोषणा गर्नु संविधानको धारा १८६ र प्रदेशसभा नियमावलीविपरीत रहेको बताए। सभामुख बाबुराम गौतम पदबाट राजीनामा दिएर थापाको नेतृत्वमा सरकार गठन प्रक्रियामा सहभागी भएपछि अहिले कोसी प्रदेश सभामुखविहीन छ। सभामुख कुनै पनि दलले लिन मानिरहेका छैनन् । गौतम सरकारका आर्थिक मामिला तथा योजना मन्त्री छन्। कोसीको ९३ सदस्यीय प्रदेशसभामा एमालेका ४०, कांग्रेसका २९, माओवादीका १३, राप्रपाका ६, एकीकृत समाजवादीका ४ र जसपाका १ जना प्रदेशसभा सदस्य छन्। एमाले र राप्रपा एउटा गठबन्धनमा छन् । बहुमतका लागि ४७ मत आवश्यक पर्छ।"
संसद कसले बन्द गर्यो? कसले खोल्यो? गम्भीर छानविन होस् : चित्रबहादुर केसी,"काठमाडौं : राष्ट्रिय जनमोर्चाका अध्यक्ष चित्रबहादुर केसीले संसद बन्द गर्ने र खुलाउने विषयमा गम्भीर छानविन हुनुपर्ने माग गरेका छन्। उनले नक्कली भुटानी शरणार्थी प्रकरण, ललिता निवास जग्गा प्रकरण, सुन तस्करी प्रकरणको छलफल संसदमा हुनुपर्ने भन्दै संसद अवरोध गर्ने र खुलाउने विषयमा छानविनको माग गरे। 'संसद कसले बन्द गर्यो? कसले खोल्यो भन्ने विषयमा गम्भीर छानविन हुनुपर्छ। नेपाली जनता बाढीपहिरोबाट मरिरहेका छन्। महँगीले जनताको ढाड भाँचिएको छ। दस रुपैयाँको टमाटरको भाउ सय रुपैयाँ कटेको छ। उनले प्रधानमन्त्री पुष्पकमल दाहाललाई ९९ प्रतिशतले समर्थन गर्दा आफू तीन छक्क परेको बताए। 'तर बजेट पास गर्ने बेला त झण्डैले सरकार गएको। के कारणले समर्थन गर्दा रहेछन् त?,' उनले भने।"
ललिता निवास प्रकरण : चार पूर्वमन्त्रीसहित २३८ विरुद्ध मुद्दा सिफारिस,"सीआईबीले ललिता निवास जग्गा हिनामिना प्रकरणको अनुसन्धान प्रतिवेदन त बुझायो। तर, विवादमुक्त रहेन। अख्तियारकै जस्तो गरी उसले पनि निर्णयकर्तालाई उन्मुक्ति दियो। सानालाई ऐन, ठूलालाई चैन भएको भन्दै विज्ञहरूले असन्तुष्टि जनाएका छन्। काठमाडौं : नेपाल प्रहरीको केन्द्रीय अनुसन्धान ब्युरो (सीआईबी) ले ललिता निवास जग्गा हिनामिना प्रकरणका निर्णयकर्तालाई साक्षी मात्र रहने गरी आफ्नो अनुसन्धान प्रतिवेदन जिल्ला सरकारी वकिलको कार्यालयमा मंगलबार बुझाएको छ। ५७ दिन लगाएर सीआईबीले तयार पारेको प्रतिवेदनमा निर्णयकर्ता पूर्वप्रधानमन्त्रीयद्वय माधव नेपाल र डा बाबुराम भट्टराईलाई प्रतिवादी नबनाउने राय दिइएको छ। तर, सर्वोच्च अदालतले निर्णयकर्तालाई पनि अनुसन्धानको दायरामा ल्याउन आदेश दिएको थियो। प्रतिवेदन बुझाउन एक दिनअघि मात्रै सीआईबीले पूर्वप्रधानमन्त्रीद्वय नेपाल र डा भट्टराईसँग बयान भने लिएको थियो। पूर्वमन्त्री, कर्मचारी, बिचौलिया र व्यवसायीलाई मात्रै प्रतिवादी बनाएर प्रतिवेदन तयार गरिएको छ। साउन २१ गतेको सर्र्वोच्च अदालतको आदेशको पनि उपेक्षा गरिएको छ। यस्तै पूर्वमुख्यसचिव लीलामणि पौडेललाई पनि सीआईबीले प्रतिवादी बनायो। सीआईबीले पौडेलसँग पनि बयान लिएको थियो। यो प्रकरणमा संलग्न भन्दै सीआईबीले नै पक्राउ गरेका वहालवाल सचिव कृष्णबहादुर राउतलाई प्रतिवादी नबनाउने राय दिइएको छ। जग्गा हिनामिना प्रकरणमा सीआईबीले पूर्वउपप्रधानमन्त्री एवं कांग्रेस नेता विजयकुमार गच्छदारसहित २ सय ३८ जनालाई प्रतिवादी बनाएर मुद्दा चलाउन राय दिएको छ। गच्छदारसहित पूर्वमन्त्रीहरू चन्द्रदेव जोशी, डम्बरबहादुर श्रेष्ठ, पूर्वराज्यमन्त्री सञ्जयकुमार साह, पूर्वसचिवहरू दीप बस्न्यात, छविराज पन्त, दिनेशहरी अधिकारी, नारायणगोपाल मलेगो, युवराज भुसालसहित सहसचिव, उपसचिव, शाखा अधिकृत, सुब्बा र खरिदारसम्मका व्यक्तिलाई प्रतिवादी बनाउन राय दिइएको छ। गच्छदार त्यो बेला भौतिक पूर्वाधार तथा योजनामन्त्री र साह राज्यमन्त्री थिए। जोशी र श्रेष्ठ तत्कालीन भूमिसुधारमन्त्री थिए। गच्छदार, साह, जोशीसँग सीआईबीले बयान पनि लिएको थियो। श्रेष्ठ भने फरार छन्। यसअघि अख्तियारले २०७६ माघ २२ मा दायर गरेको मुद्दामा पनि निर्णयकर्तालाई मुद्दा हालिएन। मन्त्रिपरिषद्को सामूहिक रूपमा गरेका नीतिगत निर्णयहरू आयोगको क्षेत्राधिकार भित्र पर्ने नदेखिएको हुँदा तत्कालीन प्रधानमन्त्रीद्वय माधवकुमार नेपाल र डा बाबुराम भट्टराईको हकमा बयान भए पनि निजहरूका विषयमा केही गर्न नपर्ने अख्तियारले निर्णयमा भनेको थियो। अख्तियारको भन्दा एकजना राज्यमन्त्री र केही सचिवसहित कर्मचारीको नाम थपेर सीआईबीले प्रतिवेदन बुझाएको छ। तर, उसले यो आपूले अनुसन्धान गरेको सबैभन्दा ठूलो भ्रष्टाचार मुद्दा भएको दाबी गरेको छ। राज्यमन्त्री साहलाई बयान लिए पनि अख्तियारले प्रतिवादी बनाएर मुद्दा हालेको थिएन तर अकुत सम्पत्ति आर्जन गरेको भन्दै उनीविरुद्ध मुद्दा चलाएको थियो। त्यस्तै युवराज भुसाल, नारायण मलेगो र रवीन्द्रमान जोशी अख्तियारले मुद्दा नचलाएका पूर्वसचिव हुन्। संविधानविद् डा विपीन अधिकारीले सर्वोच्च अदालतको आदेशतर्फ सरकारको ध्यान नगएको बताए। सर्वोच्च अदालतले मन्त्रिपरिषद्को निर्णयबाटै पिरामिड शैलीमा अनुसन्धान गर्न निर्देशन दियो। तर, नेपाल सरकारले त्यो निर्देशन पालना गर्न चाहेन, उनले भने, सार्वजनिक रूपमा अदालतको निर्देशन र चाहनाअनुसार सरकार गएन। सर्वोच्चले बाटो खोलिसकेकाले अदालती प्रक्रियामा पनि उसको निर्देशनको खोजतलास गर्न सकिने उनको भनाइ छ। ट्रान्सपरेन्सी इन्टरनेसनल नेपालका पूर्वअध्यक्ष खेमराज रेग्मीले निर्णयकर्ता पूर्वप्रधानमन्त्रीद्वयलाई प्रतिवादी नबनाइनु गलत भएको बताए। मन्त्री र सचिवलाई प्रतिवादी बनाइयो तर निर्णयकर्ता दुई पूर्वप्रधानमन्त्रीलाई बनाइएन, पूर्वसचिव रेग्मीले भने, यसले सानालाई ऐन, ठूलालाई चैन भन्ने आम गुनासोलाई सार्थक बनाइदियो। साक्षीको रूपमा रहँदा सरकारी गवाह हुने र सजाय पनि मिनाहा हुने भएकाले पूर्वप्रधानमन्त्रीद्वयले चलाखी गरेको उनको भनाइ छ। पूर्वगृहसचिवसमेत रहेका रेग्मीले अख्तियारले पनि सत्ताको राप र तापमा पूर्वप्रधानमन्त्रीद्वयलाई उन्मुक्ति दिएको बताए। पूर्वप्रधानमन्त्रीसँग बयान लिनुलाई भने सकारात्मक मान्न सकिने उनले बताए। सीआईबीले बुझाएको प्रतिवेदनमा सरकारी वकिलको कार्यालयले पनि थप्न सक्ने, नभए अदालतले पनि वकपत्र गराउन सक्ने बाटो खुलेको उनको भनाइ छ। उनले गणतन्त्रमा संविधानभन्दा माथि कोही नहुने बताए। ५७ दिनमा प्रतिवेदन, शुक्रबारसम्म अदालतमा मुद्दा ललिता निवास प्रकरणमा १८ अर्ब बिगो मागदाबी गर्दै सीआईबीले रायसहित जिल्ला सरकारी वकिल कार्यालयमा प्रतिवेदन बुझाएको छ। सरकारी जग्गा व्यक्तिको नाममा हत्याउन बिचौलिया तथा कर्मचारीले योजनाबद्ध रूपमा षड्यन्त्र गरेको सीआईबीको दाबी छ। नेपाल प्रहरीको केन्द्रीय अनुसन्धान ब्युरो सीआईबी प्रमुख एआईजी किरण बज्राचार्यले ५७ दिन लगाएर अनुसन्धान तयार भएको बताइन्। जिल्ला सरकारी वकिल कार्यालयका सहायक जिल्ला न्यायाधिवक्ता दिनेश भट्टराईका अनुसार संगठित अपराध कसुरमा ६० दिनभित्र अदालतमा मुद्दा दर्ता गरिसक्नुपर्छ। आउने शुक्रबारसम्म मुद्दा दर्ता गर्ने सरकारी वकिल कार्यालयको तयारी छ। सीआईबीका प्रवक्ता नवराज अधिकारीका अनुसार प्रतिवेदनमा २ सय ३८ जनालाई मुख्य कसुरदार आरोपी ठानी प्रतिवादी बनाइएको छ। जसमा १८ जना प्रहरी हिरासतमा छन् भने २ सय २० जना फरार छन्। ललिता निवास क्याम्पको १४३ रोपनी ६ आना ३ पैसा ३ दाम हिनामिना भएको सीआईबीको निष्कर्ष छ। यो जग्गा व्यक्तिको नाममा गर्न मुख्य रूपमा कर्मचारी र बिचौलियाको हात रहेको सीआईबीको दाबी छ। सीआईबीका अनुसार तत्कालीन भोगाधिकारी हाटकशमशेर राणा पनि प्रतिवादीको सूचीमा छन्। राणा परिवारका धेरैको मृत्यु भइसकेको छ। तत्कालीन जग्गा कारोबारीहरू शोभाकान्त ढकाल, रामकुमार सुवेदी, मीनबहादुर गुरुङकै योजनामा यो प्रकरण अघि बढेको हो। उनीहरूलाई अख्तियारले जस्तै सीआईबीले पनि मुख्य बिचौलिया बनाएको छ। जग्गा हिनामिना गर्न सघाउने सुधीरकुमार शाह र पूर्वकर्मचारीविरुद्ध पनि सीआईबीले बिगो, कैद र जरिवाना माग दाबीसहित मुद्दा चलाउने राय दिएको छ। ललिता निवास प्रकरणमा यसअघि पनि सीआईबीले अनुसन्धान गरेको थियो। तर, प्रमाण नपुगेको भन्दै सरकारी वकिल कार्यालयले मुद्दा नचलाउने निर्णय गरेको थियो। अहिलेको सरकारले गत असारमा उक्त प्रकरणको अनुसन्धान अघि बढाउन सीआईबीलाई निर्देशन दिएको थियो। प्रधानमन्त्रीको निर्देशन लगत्तै सीआईबीले अदालतबाट अनुमति लिएर संगठित अपराध निवारण ऐन२०७० र मुलुकी ऐन २०२० को किर्ते महलअन्तर्गत अनुसन्धान गरेको हो। प्रहरीले ४ सय ६ जनाविरुद्ध पक्राउ अनुमति लिएको थियो। कतिपय व्यक्तिको नाम एउटै मुद्दामा दोहोरो पर्दा प्रतिवादीको संख्या २ सय ३८ मात्रै भएको सीआईबीका प्रवक्ता नवराज अधिकारीले जानकारी दिए। उनी भन्छन्, उही मुद्दामा पटकपटक जोडिने व्यक्तिको एकैपटक मात्रै अनुसन्धान भएको छ। सीआईबी टोलीले मंगलबार ७ सय ७१ पृष्ठ लामो अनुसन्धान प्रतिवेदन बुझाएको छ। बिचौलियाहरूले २०४९, ०६२, ०६६ र ०६९ सालमा सरकारी कागजात किर्ते गरेर सरकारको नाममा रहेको जग्गा व्यक्तिको नाममा दर्ता गराएको प्रतिवेदनमा उल्लेख छ। २०४९ मा ११२ रोपनी ४ आना, ०६२ मा १२ आना २ पैसा, ०६६ मा २५ रोपनी ७ आना र ०६९ मा ५ रोपनी जग्गा व्यक्तिको नाम कायम गरिएको थियो। प्रहरीले दिएको रायसहितको अनुसन्धान प्रतिवेदनको आधारमा सरकारी वकिल कार्यालयले अदालतमा अभियोगपत्र दायर गर्ने कानुनी व्यवस्था छ। तीन सरकारका निर्णयमा त्रुटि ललिता निवासको जग्गा प्रकरणमा तीनवटा सरकारले निर्णय गरेको देखिन्छ। पहिलो २०४७ सालमा अन्तरिम सरकारको नेतृत्व गरेका प्रधानमन्त्री कृष्णप्रसाद भट्टराईको सरकारले राजनीतिक कारणले हरण भएका जग्गा फिर्ता दिने निर्णय गरेको थियो। त्यो बेला नै मन्त्रिपरिषद्ले यो विषयमा तीनपटक निर्णय गरेको देखिन्छ। २०४७ जेठ १४, २०४७ साउन ८ र २०४७ भदौ ३ मा २०१७ सालपछि प्रजातन्त्र पुनस्र्थापनाका लागि भएका संघर्षहरूमा संलग्न भएको कारणबाट विभिन्न व्यक्तिको हरण भएको सम्पत्ति कानुनी प्रक्रिया पूरा गरी फिर्ता दिने निर्णय भएको थियो। यही निर्णयलाई आधार बनाएर ललिता निवासको जग्गा व्यक्तिको नाममा कायम गर्ने कार्यको सुरुवात भएको थियो। २०४९ सालमा ११२ रोपनी ४ आना जग्गा व्यक्तिको नाममा कायम गरिएको थियो। त्यसपछि २०६६६७ सालमा माधवकुमार नेपाल प्रधानमन्त्री भएको बेला राजकुलो, सडकको जग्गा व्यक्तिको नाममा दर्ता गराइएको थियो। नक्कली मोही खडा गर्ने र बिचौलियाको नाम जग्गा सट्टापट्टा गर्नेसम्मको निर्णय त्यो बेला भएको थियो। यो बेला २५ रोपनी ७ आना जग्गाका नक्कली मोही खडा गर्ने र जग्गा सट्टापट्टा गर्ने काम भएका थियो। प्रधानमन्त्रीलगायत विशिष्ट व्यक्तिको निवास विस्तार गर्ने नाम नै नक्कली मोही खडा गरेर यो जग्गा व्यक्तिको नाम कायम गरिएको थियो। सर्वोच्च अदालतले मन्त्रिपरिषद्को निर्णयबाटै पिरामिड शैलीमा अनुसन्धान गर्न निर्देशन दियो। तर, नेपाल सरकारले त्यो निर्देशन पालना गर्न चाहेन । डा विपीन अधिकारी, संविधानविद् मन्त्री र सचिवलाई प्रतिवादी बनाइयो तर निर्णयकर्ता दुई पूर्वप्रधानमन्त्रीलाई बनाइएन। यसले सानालाई ऐन, ठूलालाई चैन भन्ने आम गुनासोलाई सार्थक बनाइदियो। खेमराज रेग्मी, पूर्वअध्यक्ष, ट्रान्सपरेन्सी इन्टरनेसनल नेपाल मन्त्रिपरिषद्ले ०६६ चैत २९ मा गरेको निर्णयमा विशिष्ट व्यक्तिको निवास विस्तार गर्ने क्रममा मोहीको हिस्सामा पर्ने जग्गा र परिसर विस्तार गर्दा विस्तारित क्षेत्रमा पर्ने जग्गाको सोधभर्ना र सट्टापट्टा गर्न भूमिसुधार तथा व्यवस्था मन्त्रालयबाट आवश्यक व्यवस्था मिलाउने निर्णय भएको थियो। उक्त निर्णय कार्यान्वयन गर्नेगराउने क्रममा भौतिक योजनाले पेस गरेको प्रस्तावमा नेपालकै पालामा ०६७ वैशाख ३१ मा अर्को निर्णय भएको देखिन्छ। मन्त्रालय र अन्तर्गतका कार्यालयबाट टिप्पणी उठाएर सोहीबमोजिम प्रस्ताव तयार गरी मन्त्रिपरिषद्मा पेस भएको र प्रस्तावबमोजिम नै नेपालकै पालामा ०६७ साउन २८ गते निर्णय भई नापी र मालपोत कार्यालय डिल्लीबजारले मोही कायम गरेको थियो। यो निर्णयका आधारमा मालपोत कार्यालय डिल्लीबजारले सरकारी जग्गा (नेपाल सरकारको नाम अर्थात् समरजंग कम्पनीको नाममा दर्ता रहेको, सार्वजनिक बाटो, राजकुलोसमेत रहेको जग्गा)मा मोही कायम गरी जग्गा बाँडफाँट कित्ताकाट गरी आधा जग्गा मोही दिने निर्णय भएको थियो। तत्कालीन भूमिसुधार मन्त्रालयले गर्नुपर्ने काम भौतिक योजनाले गरेको छानबिनले देखाएको थियो। त्यो बेला भौतिक योजनामन्त्री थिए विजयकुमार गच्छदार र राज्यमन्त्री सञ्जय साह। मुख्यसचिव भने माधव घिमिरे थिए। त्रिशूलीमा भएको दुर्घटनामा घिमिरे बेपत्ता भएका थिए। त्यतिबेला भौतिक सचिव थिए, दीपकुमार बस्न्यात। बस्न्यातपछि अख्तियारको प्रमुख आयुक्तसम्म भए। भूमिसुधारमन्त्री थिए, डम्बर श्रेष्ठ। भूमिसुधार सचिव थिए छविराज पन्त। मलेगो भौतिक मन्त्रालयका सहसचिव थिए। त्यस्तै २०६९ सालमा डा बाबुराम भट्टराईको पालामा नक्कली टिकिन्छा गुठी खडा गरेर ललिता निवासको जग्गा व्यक्तिको नाम कायम गरिएको थियो। पशुपति टिकिन्छा गुठीको विषयमा भूमिसुधार तथा व्यवस्था मन्त्रालयले २०६९ साउन ९ मा मन्त्रिपरिषद्को सामाजिक समितिमा पेस भएको थियो। सामाजिक समितिले २०६९ असोज १४ मा मन्त्रिपरिषद्मा पेस गरेको थियो। भट्टराई प्रधानमन्त्री हुँदा २०६९ असोज १८ गते पशुपति टिकिन्छा गुठीका नाममा जग्गा कायम गर्ने निर्णय भएको थियो। डा भट्टराईको मन्त्रिपरिषद्ले प्रस्तावमा लेखिएबमोजिम गर्ने भनी निर्णय गरेको थियो। यसरी ३ रोपनी १२ आनामा कतै अस्तित्वमा नदेखिएको टिकिन्छा गुठी कायम गरी अनधिकृत रूपमा मोही कायम गर्ने निर्णय डा भट्टराईको पालामा भएको देखिन्छ। यो जग्गा गुठीको कायम गरी मोही सिर्जना गरेर व्यक्तिको नाम गरिएको थियो। ३ रोपनी १२ आना भनिएको यो जग्गा ५ रोपनी भएको सीआईबीको अनुसन्धानले देखाएको छ। त्यो बेला मुख्यसचिव थिए, लीलामणि पौडेल। भूमिसुधारमन्त्री थिए, चन्द्रदेव जोशी। सचिव थिए, दिनेशहरि अधिकारी। २०७८ पुस २२ मा पनि सीआईबीले किर्तेमा ललिता निवास प्रकरणका आरोपितविरुद्ध मुद्दा चलाउनुपर्ने रायसहित प्रतिवेदन जिल्ला सरकारी वकिल कार्यालयमा पेस गरेको थियो। म्याद सकिने अघिल्लो दिन पुस २६ गते राजनीतिक दबाब र प्रभावका कारण मुद्दा नचलाई थप अनुसन्धानका नाममा प्रतिवेदन सीआईबीमा फर्काइएको थियो। त्यस बखत शेरबहादुर देउवा प्रधानमन्त्री थिए। तत्कालीन प्रधानमन्त्री देउवा र तत्कालीन महान्यायाधिवक्ता खम्मबहादुर खाती त्यो मुद्दा फर्काउन भूमिका खेला थिए। खातीलाई कांग्रेसले मंगलबार निर्वाचन समितिको संयोजक बनाएको छ। तत्कालीन गृहसचिव प्रेमकुमार राईको अगुवाईमा २०७५ असार १५ गतेको ललिता निवासको जग्गा अतिक्रमण विषयमा उजुरी परेपछि पूर्वसचिव शारदाप्रसाद त्रितालको संयोजकत्वमा सरकारी, सार्वजनिक, गुठी र सरकारद्वारा अधिग्रहण तथा जफत गरिएको जग्गाको हिनामिनासम्बन्धी छानबिन समिति बनाइएको छ। समितिमा पूर्वसहसचिव महेन्द्रकुमार थापा र गृह मन्त्रालय सहसचिव सदस्यसचिव थिए। यो प्रकरणमा मुख्य उजुरीकर्ता अधिवक्ता युवराज कोइराला थिए। त्रितालको समितिभन्दा पहिला २०७२ साउन १४ गते मालपोत डिल्लीबजारका अधिकृत शालिकराम रेग्मीको संयोजकत्वमा पनि छानबिन समिति बनेको थियो। त्रितालको समिति प्रतिवेदन आएपछि २०७५ फागुन २८ मा तत्कालीन केपी शर्मा ओली नेतृत्वको मन्त्रिपरिषद्ले ललिता निवास जग्गा प्रकरणमा अख्तियारलाई भ्रष्टाचार र सीआईबीलाई किर्ते तथा ठगीमा छानबिन गर्न निर्देशन दिएको थियो। अख्तियारले एक वर्षभित्रै अनुसन्धान गरेर पूर्वउपप्रधानमन्त्री विजयकुमार गच्छदार, मन्त्रीहरू डम्बर श्रेष्ठ, चन्द्रदेव जोशी, सचिवहरू दीप बस्न्यात, दिनेशहरी अधिकारी र छवि पन्तसहित १ सय ७५ जनालार्ई मुद्दा दायर गरेको थियो। जसमा गच्छदारसहित १ सय १० जनालाई बिगो, कैद र जरिवाना तथा ६५ जनालाई जग्गा जफत प्रयोजनका लागि प्रतिवादी बनाएको थियो। २०२१ साल मंसिर १५ गते ललिता निवासको २९९ रोपनी ९ आना ३ पैसा जग्गामध्ये २८४ रोपनी १४ आना ३ पैसा जग्गा अधिग्रहण भएको थियो। सुर्वणशमशेर र कञ्चनशमशेरको भागको १४ रोपनी ११ आनामात्रै जग्गा जफत भएको थियो। मुद्दा चलाइएकाहरू मुद्दा नचलाइएकाहरू पूर्वप्रधानमन्त्री माधवकुमार नेपाल, डा बाबुराम भट्टराई, पूर्वमुख्यसचिव लीलामणि पौडेल, सचिव कृष्णबहादुर राउत जम्मा बिगो : १८ अर्बभन्दा बढी जम्मा प्रतिवादी :२३८"
प्रेस काउन्सिलको पत्र पर्यटन मन्त्रालयलाई : कानुन र व्यवस्थाको अवमूल्यन गर्यो प्राधिकरणले,"काठमाडौं : नेपाल नागरिक उड्डयन प्राधिकरणलाई प्रेस तथा अभिव्यक्ति स्वतन्त्रता र सम्पादकीय स्वतन्त्रताको सम्मान र पालना गर्नगराउनेसम्बन्धी आवश्यक कारबाही गर्न प्रेस काउन्सिलले पर्यटन मन्त्रालयसँग अनुरोध गरेको छ। पत्रिकामा प्रकाशित सामग्रीलाई लिएर अन्नपूर्ण पोस्ट्का सञ्चालकलाई सीधै स्पष्टीकरण सोध्ने प्राधिकरणको कार्य प्रचलित कानुन र व्यवस्थाको अवमूल्यन भएको भन्दै काउन्सिलले तालुक मन्त्रालयलाई पत्राचार गरेको हो। सञ्चारमाध्यममा प्रकाशितप्रसारित सामग्री सम्पादकीय दायित्वभित्र पर्ने भन्दै काउन्सिलले प्रकाशकको अर्को व्यवसायसँग जोडेर स्पष्टीकरण सोध्ने नागरिक उड्डयन प्राधिकरणको कार्य विद्यमान कानुन र अभ्यासविपरीत भएको बताएको छ। प्राधिकरणले अन्नपूर्ण मिडिया नेटवर्कअन्तर्गतका अन्नपूर्ण पोस्ट् दैनिकलगायत मिडियामा प्रकाशित सामग्रीलाई किटेर भदौ १ गते एउटा स्पष्टीकरण पत्र पठाएको थियो। जसमा मिडियाका अध्यक्षसमेत रहेका सिम्रिक एयरका अध्यक्ष क्याप्टेन रामेश्वर थापालाई सोधिएको स्पष्टीकरणको कारण मिडियामा छापिएका सामग्रीलाई देखाइएको थियो। समाचारमा चित्त नबुझे प्रेस काउन्सिलमा उजुरी गर्न सकिने व्यवस्थाविपरीत प्रेसमाथि अंकुश लगाउने गरी प्राधिकरणले स्पष्टीकरण सोधेको भन्दै अन्नपूर्ण मिडिया नेटवर्कले काउन्सिलमा निवेदन दिएको थियो। अन्नपूर्ण मिडिया नेटवर्कलाई सोधेको स्पष्टीकरण कानुन सम्मत नभएकाले संस्कृति, पर्यटन तथा नागरिक उड्डयन मन्त्रालयलाई जानकारी गराएका छौं ।रामशरण बोहरा, सूचना अधिकारी, प्रेस काउन्सिल काउन्सिलको आचारसंहिता अनुगमन उपसमितिको मंगलबार बसेको बैठकले प्राधिकरणको कार्यले प्रेस तथा अभिव्यक्ति स्वतन्त्रतामा आघात पुग्ने ठहर गर्दै मन्त्रालयको ध्यानाकर्षण गरेको हो। बैठकले अन्नपूर्ण मिडिया नेटवर्कलाई सोधेको स्पष्टीकरण कानुन सम्मत नभएको भन्दै तालुक मन्त्रालय संस्कृति, पर्यटन तथा नागरिक उड्डयन मन्त्रालयलाई जानकारी गराएको काउन्सिलका सहप्रवक्ता एवं सूचना अधिकारी रामशरण बोहराले जानकारी दिए। सञ्चार माध्यमबाट प्रकाशनप्रसारण हुने विषयवस्तु सम्पादकीय दायित्वभित्र पर्ने विषय हो, काउन्सिलले मन्त्रालयलाई लेखेको पत्रमा भनिएको छ सञ्चार माध्यममा प्रकाशित प्रसारित सामग्री चित्त नबुझे प्रेस काउन्सिल नेपालमा उजुरी दिनसक्ने कानुनी व्यवस्था छ। नागरिक उड्डयन प्राधिकरणले प्रचलित कानुन र व्यवस्थालाई अवमूल्यन गर्दै सम्पादकीय भूमिकालाई नजरअन्दाज गरी प्रकाशकको अर्को व्यवसायसँग पत्रकारिता जोडेर विद्यमान कानुन र अभ्यास बाहिर गएको देखिन्छ। सम्पादकीय स्वतन्त्रता प्रतिकूल हुने गरी प्रकाशितप्रसारित सामग्रीलाई लिएर प्राधिकरणले प्रकाशकसँग स्पष्टीकरण सोधेकोप्रति आफ्नो गम्भीर ध्यानाकर्षण भएको काउन्सिलले जनाएको छ। यही विषय अवगत गराउँदै प्रेस तथा अभिव्यक्ति स्वतन्त्रता, सम्पादकीय स्वतन्त्रताको सम्मान र पालना गर्न गराउनेसम्बन्धी आवश्यक कारबाहीका लागि संस्कृति, पर्यटन तथा नागरिक उड्डयन मन्त्रालयलाई अनुरोध गर्ने निर्णय भएको छ, काउन्सिलले पत्रमा भनेको छ। प्राधिकरणले साउन १५ गते २९ पहाडी तथा हिमाली भेगका विमानस्थलमा दिउँसो १२ बजेपछि उडानमा प्रतिबन्ध लगायो। प्राधिकरणको उक्त निर्णयले कर्णालीलगायत देशका पहाडी भूभागमा हवाई सेवा ठप्प भयो। गम्भीर प्रकृतिका बिरामीले उपचार गर्न बाहिर जिल्ला जान पाएनन्। त्यसैकारण हुम्लामा मात्रै ४ बालबालिकाको ज्यान गयो। अन्नपूर्ण पोस्ट्ले कर्णालीका जनताले भोगेको दुःख र कष्टबारे समाचार लेखेको थियो। कर्णाली प्रदेश सरकार, त्यहाँका सांसद, नागरिक समाज र व्यवसायीले प्राधिकरणको निर्णय सच्याउन दबाब दिए। प्राधिकरणले साउन ३२ गते निर्णय सच्यायो। तर, भदौ १ गते हवाई उडान संकुचनले पारेको समस्याका बारेमा समाचार किन लेखेको भन्दै अन्नपूर्णका प्रकाशकलाई स्पष्टीकरण सोधेको थियो। सञ्चार माध्यममा प्रसार हुने विषयवस्तु भनेको सम्पादकीय जिम्मेवारीभित्र पर्ने विषय हो, जसप्रति सम्पादक जिम्मेवार हुन्छ। पत्रकार आचारसंहिता र प्रचलित नियमानुसार नै उजुरीको प्रक्रियामा जानुपर्ने हो तर त्यस्तो नदेखिएको पत्रमा उल्लेख गरिएको छ। यो नै विद्यमान अभ्यास हो। पत्रकार आचारसंहिता, २०७३ (पहिलो संशोधन २०७६) ले समाचार सम्पादन वा उत्पादनसम्बन्धी अन्तिम जिम्मेवारी अधिकार सम्पादकमा निहित हुने व्यवस्था गरेको छ। सम्पादकको दायित्व र जिम्मेवारीलाई मिडिया हाउसको सञ्चालक प्रकाशकको अन्य व्यवसायसँग जोडेर प्रचलित कानुनी प्रक्रिया नाघेर गरिने यस्ता प्रवृत्तिले प्रेस तथा सम्पादकीय स्वतन्त्रतामाथि आघात पर्ने काउन्सिलको ठहर छ। यही विषय अवगत गराउँदै प्रेस तथा अभिव्यक्ति स्वतन्त्रता, सम्पादकीय स्वतन्त्रताको सम्मान पालना गर्न गराउनेसम्बन्धी आवश्यक कारबाहीका लागि मन्त्रालयलाई अनुरोध गर्ने निर्णय भएको बोहराले जानकारी दिए। सोही बैठकले काउन्सिल र नेपाल पत्रकार महासंघका पूर्वअध्यक्षहरूसँग छलफल गरेर थप अध्ययन गरी निर्णय लिने भएको छ।"
एकीकृत समाजवादीको केन्द्रीय समिति बैठक आज पनि बस्दै,"काठमाडौं : नेकपा एकीकृत समाजवादीको केन्द्रीय समिति बैठक आज पनि बस्दैछ। मंगलबारबाट जारी केन्द्रीय कमिटीको बैठक आज बिहान ८ बजेदेखि सुरु हुने प्रचार विभाग प्रमुख जगन्नाथ खतिवडाले जानकारी दिए। मंगलबारको बैठकमा राजनीतिक प्रतिवेदन, लेखा आयोग र निर्वाचन आयोगको प्रतिवेदन पेश भएको छ। अध्यक्ष माधवकुमार नेपालले प्रस्तुत गरेको राजनीतिक प्रतिवेदनमा सैद्धान्तिक वैचारिक दृष्टिकोण, नेपाली समाजको विशिष्ट अवस्था, भूराजनीतिक परिस्थिति, समाजवादी व्यवस्थालगायत विषय समावेश गरिएको छ। नेपालले पार्टी चाहे जसरी अगाडि बढ्न नसकेको बताए। उनले भनेका छन्,हाम्रो पार्टी हामीले चाहे जसरी अगाडि बढ्न सकेको छैन। पार्टी पङ्क्तिमा आलस्यता, निराशा, निष्कृयता, पलायनता जस्ता कमजोरी देखिएका छन्। यस प्रकारका कमजोरी देखिनुका विभिन्न कारणहरू छन्। सबैभन्दा प्रमुख कारण पार्टीमै रहेका कतिपय व्यक्तिहरूबाट पार्टीको बदख्वाइँ गर्ने अनुशासनहीन र अराजक कार्य हो। अध्यक्ष नेपालले एमालेबाट विद्रोह गरेर नयाँ पार्टी खडा गर्नुको औचित्य पुष्टि हुँदै गएको दाबी गरे। उनले विगतको सन्दर्भमा जानु आवश्यक नरहेपनि विद्रोहबाट पार्टी निर्माणको औचित्यका बारेमा प्रष्ट हुनुपर्ने समेत बताए मंगलबारको केन्द्रीय कमिटी बैठकमा डिस्कसन नोट प्रस्तुत गर्दै एकीकृत समाजवादी सम्मानीत नेता झलनाथ खनालले नेपाली कांग्रेस र माओवादी केन्द्रले देशभर आफ्नो पार्टीलाई धोका दिएको उल्लेख गरेका छन्। उनले पार्टीमा विद्रोह भएको बेलामा भएको उत्साह, उमंग अहिले नभएको बताए। पूर्वप्रधानमन्त्री खनालले नेतृत्वले विद्रोहका राजनीतिक सैद्धान्तिक, वैचारिक, दार्शनिक, सांगठनिक, सांस्कृतिक, विधिगत सबै पक्षबाट विद्रोहको पुष्टि गर्नुपर्नेमा जोड दिए। जबज मान्ने कि नमान्ने भन्ने विषयमा एकीकृत समाजावादीमा मतभेद रहेको छ। आजको बैठकमा केन्द्रीय सदस्यहरुले नेपालले प्रस्तुत गरेको राजनीतिक प्रतिवेदनमा धारणा राख्नेछन्।"
सिंहदरबारमा मन्त्रिपरिषद् बैठक जारी,काठमाडौं : मन्त्रिपरिषद् बैठक सुरू भएको छ। सिंहदरबारस्थित प्रधानमन्त्री तथा मन्त्रिपरिषद् कार्यालयमा बैठक सुरू भएको प्रधानमन्त्रीको सचिवालयले जनाएको छ। बैठकमा सरकारका नियमित काम कारबाहीमाथि छलफल हुने बताइएको छ। सरकारले प्रमुख प्रतिपक्ष दल एमालेको माग अनुसार उच्चस्तरीय छानबिन समिति बनाउने शीर्ष दलमा सहमति गरेसँगै तीन सदस्यीय कार्यदलले मंगलबार समितिको मस्यौदा तयार गरेको छ।
"प्रतिनिधिसभा बैठक बस्दै, यस्तो छ संभावित कार्यसूची","काठमाडौं : संघीय संसद्अन्तरगतको प्रतिनिधिसभा बैठक बस्दैछ। बैठक नयाँ बानेश्वरस्थित संसद भवनमा दिउँसो ३ बजे बस्न लागेको हो । बैठकअघि शीर्ष नेताको बैठक बस्दैछ। एमाले अध्यक्ष ओली बिरामी परेपछि मंगलबारका लागि बोलाइएको बैठक स्थगित भएको थियो। प्रमुख प्रतिपक्ष नेकपा एमालेले सुन तस्करी प्रकरणमा उच्चस्तरीय छानबिन समितिको माग गर्दै संसद अवरुद्ध गर्दै आएको छ। सुन तस्करीको छानबिनका लागि उच्चस्तरीय समिति बनाउनेबारे संसदमा प्रतिनिधित्व गर्ने दलहरूबीच सहमति भएपनि अन्तिम टुंगो लाग्न बाँकी छ। त्यसका लागि अहिले केहीबेरमा बजे सर्वदलीय बैठक बस्दैछ। सर्वदलीय बैठकको निर्णयपछि मात्रै संसद चल्न दिने कि नदिने भन्नेबारे यकिन हुने एमालेले जनाएको छ। सुन तस्करीमा उच्चस्तरीय छानबिन समिति बनाउन सरकार तयार भए संसद चल्न दिने एमालेले बताएको छ। सुन प्रकरणको अनुसन्धानका लागि उच्चस्तरीय छानबिन समितिको माग गर्दै एमालेले साउन १० गतेयता संसद चल्न दिएको थिएन। सोमबार राति बसेको सर्वदलीय बैठकमा सुन तस्करी प्रकरणमा उच्चस्तरीय छानबिन समिति गठन गर्नेबारे सहमति जुटेको थियो। त्यसका लागि तीन सदस्यीय कार्यदल गठन भएको छ। कार्यदलले समितिको मस्यौदा तयार गरिसकेको छ। कार्यदलले आजको सर्वदलीय बैठकमा समितिको मस्यौदा पेश गर्नेछ। कार्यदलमा एमालेका सुवास नेम्वाङ,माओवादीका हितराज पाण्डे र नेपाली कांग्रेसका रमेश लेखक छन्। आजको बैठकमा पूरानै एजेण्डालाई निरन्तरता दिने संघीय संसदको सचिवालयले जनाएको छ। सम्भावित कार्यसूची अनुसार बैठकमा सभामुख घिमिरेले प्रतिनिधि सभा नियमावली, २०७९ को नियम २४८ को उपनियम (३) को प्रयोजनको लागि प्रतिनिधि सभा सदस्य टोपबहादुर रायमाझी निलम्बन भएको जानकारी गराउनेछन्। रायमाझी नक्कली भुटानी शरणार्थी प्रकरणमा पक्राउ परी हाल पूर्पक्षका लागि थुनामा रहेका छन्। नेपालीलाई भुटानी शरणार्थी बनाएको अभियोगमा हाल एमालेबाट निर्वाचित सांसद रायमाझी हाल पूर्पक्षका लागि थुनामा छन्। सभामुखले प्रतिनिधि सभा नियमावली, २०७९ को नियम २४८ को उपनियम (१) को प्रयोजनको लागि प्रतिनिधि सभा सदस्य डासुनिल कुमार शर्मा पक्राउ परेको र थुनामुक्त भएको जानकारी गराउने छन् । यसैगरी कानुन,न्याय तथा संसदीय मामिला मन्त्री धनराज गुरुङ्गले नेपाल सरकार, मन्त्रिपरिषद्को निर्णयबाट आयोगको कार्यावधि थप गर्ने गरी जारी भएको आदेश बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग ऐन, २०७१ को दफा ४२ को उपदफा (२) बमोजिम सदन समक्ष पेश गर्ने सम्भावित कार्यसूची छ। यसैगरी शिक्षा विज्ञान तथा प्रविधि मन्त्री अशोककुमार राईले राष्ट्रिय सभामा उत्पत्ति भएको नेपाल विश्वविद्यालय विधेयक, २०८० लाई दफावार छलफलको लागि सम्बन्धित समितिमा पठाइयोस् भनी प्रस्ताव प्रस्तुत गर्ने, सभामुखले प्रतिनिधि सभा नियमावली, २०७९ को नियम २१३ को उपनियम (१) बमोजिम १० वा सो भन्दा बढी बैठकमा अनुपस्थितसदस्यहरुको अनुपस्थितिको सूचनाहरु सभाको स्वीकृतिको लागि पेश गर्ने कार्यसूची छ।"
सकसबाट उदाएर सर्वोच्चको शिखरमा,"काठमाडौं : २०७२ फागुन १८ गते न्यायपरिषद्को बैठकले विश्वम्भरप्रसाद श्रेष्ठसहित ११ जनालाई सर्वोच्चको न्यायाधीशमा सिफारिस गर्यो। तर, उक्त निर्णय कार्यान्वयन हुनेमा शंकै थियो तत्कालीन प्रधानन्यायाधीश एवं परिषद्का अध्यक्ष कल्याण श्रेष्ठलाई। त्यसैकारण श्रेष्ठले बैठकमा भनेका थिए ल्याउन त ल्याइयो । सफल हुन देलान त ? श्रेष्ठको शंका चार दिनमै सही सावित भयो। परिषद्ले गरेको सिफारिसलाई संसदीय सुनुवाइ नगरी फिर्ता गरिन्, तत्कालीन सभामुख ओनसरी घर्ती मगरले। उनले फागुन २२ गते निर्णय फिर्ता गरेकी थिइन्। सभामुखको निर्णयविरुद्ध सर्वोच्च पुगे उपभोक्ता हित संरक्षण मञ्चका अध्यक्ष ज्योति बानियाँ। सभामुखको पत्र असंवैधानिक भएको दाबी गर्दै बानियाँले रिट दायर गरे। उक्त रिटमा सुनुवाइ गर्दै न्यायाधीश जगदीश शर्मा पौडेलको इजलासले सभामुखको पत्र त्रुटिपूर्ण भएको ठहर गर्दै कार्यान्वयन नगर्न आदेश दियो। सर्वोच्चमा पुग्ने पहिलो खुट्किलोमै झन्झटको सामना गरेका विश्वम्भर श्रेष्ठ मंगलबारदेखि प्रधानन्यायाधीश बनेका छन्। राष्ट्रपति रामचन्द्र पौडेलबाट मंगलबार पद तथा गोपनियताको शपथ लिएका छन्। मुलुकको ३१औं प्रधानन्यायाधीश बनेलगत्तै श्रेष्ठले स्वचालित प्रणालीबाट तारिख व्यवस्थापन गर्ने निर्णय गरे। दैनिक पेसी सूची गोला प्रणालीबाटै सञ्चालन भए पनि पेसी तारेख भने अबदेखि स्वचालित हुने छ। पदभार ग्रहणपछि सञ्चारकर्मीसँग प्रधानन्यायाधीश श्रेष्ठले भने, न्यायालयमा कुनै बखत केही घटनाहरू भए होलान्। त्यो घटनाको छाप समाजमा लामो समयसम्म परिरहन्छ। त्यो छाप मेटाउनुपर्छ। कामबाटै परिणाम देखाउनुपर्छ। श्रेष्ठ २०७३ साउन १७ गते सर्वोच्चमा न्यायाधीशका रूपमा प्रवेश गरेका हुन्। सोमबार उनी संसदीय सुनुवाइ समितिबाट सर्वसम्मतले अनुमोदित भएका थिए। गत साउन १८ गतेको संवैधानिक परिषद्को बैठकले प्रधानन्यायाधीशमा श्रेष्ठको नाम सिफारिस गरेको थियो। यसभन्दा अघि प्रधानन्यायाधीश सिफारिसमा राजनीतिक माथापिच्छे चले पनि श्रेष्ठको हकमा त्यस्तो भएन। १४ महिनाको कार्ययोजना प्रधानन्यायाधीश श्रेष्ठको झन्डै १४ महिनाको कार्यकाल हुनेछ। उनी सामु न्यायालयको साखवृद्धि गर्ने प्रमुख चुनौती छ। सर्वोच्चमा ७ जना न्यायाधीश रिक्त छन्। जसका कारण मुद्दाको सुनुवाइ नै ढिलो हुने गरेको छ। उच्च अदालतमा ५४ र जिल्ला अदालतमा ३८ न्यायाधीश रिक्त छन्। न्यायपरिषद्को अध्यक्ष श्रेष्ठलाई स्वच्छ छविका न्यायमूर्तिलाई प्रवेश गराउनुपर्ने छ। उनले सबै तहका अदालतमा रिक्त न्यायाधीशको दरबन्दी पदपूर्तिका लागि यथाशीघ्र प्रक्रिया अघि बढाउने प्रतिबद्धता व्यक्त गरेका छन्। जिल्ला र उच्च अदालतमा चालू आर्थिक वर्षभित्र दुई वर्ष नाघेका मुद्दाहरू शून्यमा ल्याउने जनाएका छन्। थुनुवा, वृद्ध, अशक्त, असहाय व्यक्तिको मुद्दाको पेसीमा प्राथमिकता दिने उनको योजना छ। महिला वादी भएका घरेलु हिंसा मुद्दा, अंश मुद्दा, जबरजस्ती करणीसम्बन्धी मुद्दा सुनुवाइका लागि पारिवारिक अदालत इजलासको स्थापना गर्न पहल गर्ने उनको कार्ययोजना छ। जुन कार्ययोजना उनले संसदीय सुनुवाइ समितिमा पेस गरेका छन्। कार्ययोजनामा उनले मुद्दा फछ्र्योटलाई छिटो छरितो र प्रभावकारी बनाउनेमा जोड दिएका छन्। पुराना बक्यौता मुद्दाको न्यूनीकरणमा विशेष जोड दिने उल्लेख छ। न्यायालयमा बिचौलियाको बिगबिगी अन्त्य गर्न प्रवेश पासको व्यवस्था गर्नेदेखि आर्टिफिसियल इन्टेलिजेन्स (एआई)को प्रयोगको सम्भाव्यता अध्ययन गर्नेसम्मका कार्ययोजना संसदीय सुनुवाइ समितिमा पेस गरेका थिए। स्वचालित पेसी तारेखसम्बन्धी सफ्टवेयर निर्माण, अदालतमा कोर्टरुम टेक्नोलोजीलगायतका नवीन प्रविधिको प्रयोग, अभिलेखहरूको विद्युतीय प्रतितयार, मोबाइल एसएमएसमार्फत मुद्दाको कारबाही अवस्थाको जानकारी दिने श्रेष्ठको कार्ययोजनामा उल्लेख छ। साक्षी एवं विशेषज्ञहरूको बकपत्रलगायतका काम कारबाहीलाई भिडियो कन्फरेन्सिङमार्फत गर्ने पद्धतिलाई थप विस्तार गर्ने, अनलाइनमार्फत मुद्दा दर्ता गर्ने र अनलाइन बहस पैरवी गर्ने योजना रहेको उल्लेख गरेका छन्। २०८१ असोज २० गते सेवा निवृत्त हुनुअघि उनले आफ्ना कार्ययोजनालाई कार्यान्वयन गर्न सफल हुन्छन् वा अधुरै रहन्छन् त्यो हेर्न बाँकी नै छ। पदमा रहँदा राम्रो काम गरेमा इतिहासमा पनि राम्रै मूल्यांकन हुन्छ, पूर्वप्रधानन्यायाधीश कल्याण श्रेष्ठ भन्छन्, कतिपयले मुद्दा पन्छाउन खोज्छन्। मुद्दा हेर्न नपरे हुन्थ्यो भन्ने सोंच हुन्छ। तर, उहाँले देखाइरहनुभएको योग्यता, अनुभव, लगन र जाँगरलाई निरन्तरता दिनुपर्छ। आफूमात्र होइन अरूलाई पनि त्यहीँ बाटोमा डोर्याउनुपर्छ। कर्मशील क्याडर जज सुदूरपश्चिमबाट प्रधानन्यायाधीश हुने उनी पहिलो व्यक्ति हुन्। २०१६ साल असोज २० गते सुदूरपश्चिमको सिलगढी, डोटीमा जन्मिएका हुन्। २२ वर्षको उमेरमा सरकारी सेवामा प्रवेश गरेका हुन्। झन्डै चारदशक न्याय क्षेत्रमा बिताएका श्रेष्ठ निर्विवाद क्याडर जज मानिन्छन्। सर्वोच्चमा आउनुअघि उनी उच्च अदालत हेटौंडामा मुख्य न्यायाधीश थिए। त्यसबेला योग्यता, अनुभव, इमान्दारिता र निष्पक्षताका मूल्यहरूलाई ध्यानमा राखेर सर्वोच्चमा ११ जनालाई सिफारिस गरेका थियौं, सिफारिसकर्ता तत्कालीन परिषद् अध्यक्ष एवं पूर्वप्रधानन्यायाधीश कल्याण श्रेष्ठ भन्छन्, त्यतिबेला गरेको सिफारिसमा किञ्चित धक मान्नुपर्ने अवस्था थिएन र छैन। आज पनि उहाँहरूले धानेको अदालत हो। मुख्य न्यायाधीशबाट सिफारिस भएकामध्ये दीपककुमार कार्की कायममुकायम न्यायाधीशबाट बिदा भए। त्यसपछि कानुन व्यवसायीबाट सिफारिस भएका चारमध्ये हरिकृष्णकार्कीले छोटो अवधि मात्र प्रधानन्यायाधीश भए। प्रधानन्यायाधीश श्रेष्ठलाई कानुन मन्त्रालय, जिल्ला अदालत, पुनरावेदन (हाल उच्च) मात्र होइन सर्वोच्च अदालतमा डेपुटी रजिस्ट्रारका रूपमा पनि काम गरेको अनुभव छ। काठमाडौं उपत्यका मात्र नभई जिल्लामा रहेर दशकभन्दा बढी समय न्याय सम्पादन गरेको अनुभव छ। डोटीबाट बसाइँ सरेर कैलाली, धनगढी आएका श्रेष्ठ २०३८ साल चैत २७ गते कानुन मन्त्रालयमा शाखा अधिकृत (अस्थायी)मा नियुक्त भएका थिए। ०४१ साल पुस ११ गते उनले सुदूरपश्चिम क्षेत्रीय अदालतमा शाखा अधिकृतका रूपमा कार्य गरे। ०४४ सालमा उपसचिवमा पदोन्नति भए। ०४५ जेठ ३ गते जिल्ला अदालत दार्चुलामा न्यायाधीशका रूपमा काम गरे। त्यसपछि जिल्ला अदालत डडेल्धुरा र न्याय सेवा तालिम केन्द्रमा कार्य गरे। ०४९ चैत १ गते सर्वोच्च अदालतमा डेपुटी रजिस्टारका रूपमा कार्य गरेको अनुभव छ। त्यसपछि उनी लामो समयसम्म काठमाडौं उपत्यका बाहिर विभिन्न जिल्लामा न्यायाधीशका रूपमा न्याय सम्पादन गरेका थिए। उदयपुर, मकवानपुर, झापा र बाँके जिल्लामा झन्डै ८ वर्ष न्याय सम्पादन गरेका थिए। सर्वोच्चमा ७ वर्ष रहँदा श्रेष्ठले मुद्दा पन्छाउन तिर दृष्टि नै दिएनन्। आफ्नो इजलासमा परेका मुद्दा छिन्नमै अर्जुन दृष्टि दिए। विवादमा परिन्छ कि भन्दै मुद्दा पन्छाउने वा नहेर्ने काम उनबाट नभएको सहकर्मी न्यायाधीशहरू बताउँछन्।"
एमालेको सत्ताकै लागि दिल्ली धाउने बानी छैन : शंकर पोखरेल,"विरेन्द्रनगर : नेकपा एमालेका महासचिव एवं प्रभावशाली नेता शंकर पोखरेलले सत्ताकै लागि दिल्ली धाउने एमालेको बानी नभएको बताएका छन्। बुधबार सुर्खेतमा प्रदेश प्रचार विभागले आयोजना गरेको पत्रकार भेटघाट कार्यक्रममा उनले माओबादी केन्द्रका अध्यक्ष एवं प्रधानमन्त्री प्रचण्डलाई संकेत गर्दै सत्ताकै लागि दिल्ली धाउने एमालेको बानी नरहेको बताएका हुन्। उनले तत्कालीन एमाले र माओबादी बीचको गठबन्धनमा कर्णाली प्रदेशको नेतृत्व एमालेले दाबी गरेको भए पनि माओबादीको छाड्नै नसकिने अडानका कारण आफूहरु पछि हटेको बताए। उनले भेन, 'कर्णालीको नेतृत्वप्रति अडान नगरेको हो कि भन्ने भनाइ साँचो होइन। हामी अडानका पक्षमा थियौं। घेराबन्दीका विरुद्धमा थियौं। जसअनुसार हामी नेतृत्वका लागि सहयोग गर्थ्यौं। राष्ट्रिय राजनीतिमा देखिएको समीकरणमा प्रमुख पार्टी मिल्नु पर्छ भन्नेमा एमाले स्पष्ट थियो। सत्ता सहकार्यका लागि कांग्रेस र माओबादी दुबैलाई एमालेले प्रस्ताव राखेको हो। तर सुरुमा बालकोट प्रचण्ड आफैँ आएकाले कांग्रेससँग सहकार्य नभएको हो।' कांग्रेससँग पनि सहकार्य नगर्ने भन्ने पार्टीको धारणा पनि नभएको उनको भनाइ छ। '३२ वटा दलले दिल्ली गुहार्नु पर्ने अवस्था नआवोस् भन्नेमा हामी प्रष्ट थियौं। त्यसैले नेतृत्वका लागि हामी सहयोग गर्छौं भन्नेमा थियौं।', एमाले महासंचिव पोखरेलले भने, 'सत्ता सहकार्यका लागि माओवादी तयार भएपछि कंग्रेस पनि आएको थियो। तर कंग्रेस भन्दा पहिले माओवादी आएकाले त्यसैसँग गठबन्धन गरियो। जसका कारण कर्णालीको नेतृत्व एमालेले गर्न नपाएको यथार्थ हो।' 'कर्णालीबाट एमाले स्थायी कमिटीमा यामलाल कँडेल र गोरखबहादुर बोगटी हुनुहुन्छ। उहाँकाहरुको योगदान असाधारण छ। उहाँहरुलाई राष्ट्रिय राजनीतिमा स्थापित गर्न सकियो कि सकिन भन्ने प्रश्न स्वभाविक हुन्छ। त्यसका लागि व्यक्ति स्वयम आफैँ भूगोलमा भन्दा राष्ट्रिय विषयमा उभिन आवश्यक हुन्छ भन्ने कुरा हो र त्यसमा पार्टी नेतृत्वले सहयोग गर्नुपर्छ', उनले भने,'पार्टी अध्यक्ष ओली सरकारको नेतृत्व हुँदा सामान्यीकरणको अनुदानमा कर्णालीलाई सबैभन्दा बढी प्राथमिक्ता दिएका थियौँ। जुन स्रोत प्रदेश आफैंले आवश्यकताका आधारमा खर्च गर्न पाउँथ्यो। कर्णालीको विकासका सन्दर्भमा कुन दलको नेतृत्वमा पुग्दा कसरी काम भयो भन्ने महत्वपूर्ण हो। यसका विषयमा सबैले गम्भीर रुपमा विश्लेषण गर्न जरुरी छ।' महासचिव पोख्रेलले अहिलेको सरकारबाट सुशासनको कल्पनासमेत गर्न नसकिने बताए। उनले भने, 'नक्कली भुटानी शरर्णाथीको मुद्धामा प्रतिपक्षलाई फसाउने ध्येयले अनुसन्धान सुरु भयो। पछि गठबन्धन भित्रकै दलहरु फस्ने भएपछि पशुपतिको जलहरी काण्ड ल्याइयो। जुन जलहरीका लागि सरकारले अनुदान मात्र ३० करोड दिएको हो। खर्च अर्बौं भएको छ। जुन पशुपति विकास कोषबाट भएको थियो। रोष्टमबाट सुन पित्तल हो भनियो। तर पछि बिस्तारै सुनको अवैध कारोबार सरकारबाटै हुँदो रहेछ भन्ने धन्दा बाहिर आयो। धर्मिक आस्था भएको स्थानको सुनको जलहरी निकासले जोख्ने काम गरियो। सांसद कति झुट रहेछन् भन्ने कुरा प्रमाणित भयो।' उक्त घटना सेलाउन नपाउँदै मुख्यव्यक्तिहरुको छानविन सुरु हुने कुरा भएको उनले बताए। 'राय सुझावका आधारमा अनुसन्धान गर्ने नाटक गरियो। घरमा गएर अनुसन्धानदाता आफैंले निष्कर्ष निकालेर अनुसन्धान अघि बढ्यो। त्यसमा पनि आफ्ना नेतालाई जोगाउँदै मुद्धा ओझेलमा पार्न सत्ताकै आडमा भइरहेको सुन तस्करी चर्चामा ल्याइयो। हङकङबाट पानी तान्ने पम्प र ब्रेक सुलाई जहाज चढाएर ल्याउनै पर्ने कारण सुन तस्करीकै लागि रहेछ। त्यो पनि हामीले कर्मचारीले थाहा पाउन सकेनन् भनेर मान्दिनु पर्ने। ब्रेक सुको तौल कति हुन्छ भनेर भन्न नपाइने, कर्मचारी रि चेकभन्दा हाकिम आएर त्यो होइन भन्दा त्यो मान्दिनु पर्ने। अध्यागमनमा समातिएको सामान तीन दिनपछि हराउँदा पनि हामीले मान्नु पर्ने। यस्तो सरकारबाट सुशासनको अपेक्षा हामीले गर्नै पर्ने ?' नेकपा एमाले यति बलियो हुनुको पछि सामुहिक क्रियाकलापको परिणाम भएको उनले बताए। उनले भने, नेताले निर्माण गरेको पार्टी एमाले होइन। यो पाटी निर्माणमा हरेक कार्यकर्ताको उत्तिकै महत्वपूर्ण भूमिका छ। अध्यक्ष जत्तिको धेरै पार्टीका नेता तथा कार्यकर्तासँग भेटेर आफ्नो धारणा बनाउने नेता नेपालमा अरु छैनन्। २४ घण्टामा १८ घण्टा खटेर काम गर्ने नेता नेपालमा कोही छ भने त्यो एमाले अध्यक्ष ओली मात्र हुनुहुन्छ।' उनले नेपालमा पहिलो उपसभामुख, पहिलो राष्ट्रपति, पहिलो प्रदेश सभामुख बनाउने पार्टी एमाले भएकाले महिला, दलित, जनजाति तथा सिमान्तकृत समुदायका पक्षमा एमाले अग्रस्थानमा रहेको बताए। यद्यपि नेपाली समाजमा महिलालाई मुलधारमा ल्याउन धेरै काम बाँकी भएको र त्यो चिज निरन्तरताको प्रयासबाटै हुने उनको भनाइ छ।"
उच्चस्तरीय छानबिन समितिको संरचना र कार्यक्षेत्र टुंग्याउन शीर्ष नेताको बैठक बस्दै,"काठमाडौं : विमानस्थलबाट भएको सुन तस्करीको अनुसन्धान गर्न बन्ने उच्चस्तरीय छानविन समितिको मस्यौदालाई आज अन्तिम रूप दिइने भएको छ। सरकारले प्रमुख प्रतिपक्ष दल एमालेको माग अनुसार उच्चस्तरीय छानबिन समिति बनाउने सहमति गरेसँगै तीन सदस्यीय कार्यदलले मंगलबार समितिको मस्यौदा तयार गरेको हो। समितिको संरचना र कार्यक्षेत्र कस्तो हुने भन्ने विषयलाई आज बिहान ११ बजे बस्ने शीर्ष नेताको बैठकले टुंग्याउने एमालेका प्रमुख सचेतक पदम गिरीले जानकारी दिए। प्रमुख सचेतक लेखकले सुन तस्करी अन्त्यका लागि अनुसन्धान गर्न जाँचबुझ ऐन २०२६ बमोजिम आयोग बनाउने र त्यो आयोगले काम सुरू गर्ने दलहरूबीच सहमति भएको बताए। उनका अनुसार कार्यदलले समितिको मस्यौदा तयार गरिसकेको छ। सोमबार बेलुका सिंहदरबारमा बसेको राष्ट्रिय मान्यताप्राप्त दलहरुको संयुक्त बैठकमा कार्यादेश (टिओआर) तय गर्न नेकपा एमालेका संसदीय दलका उपनेता सुवासचन्द्र नेम्वाङ, नेपाली कांग्रेसका प्रमुख सचेतक रमेश लेखक र माओवादी केन्द्रका प्रमुख सचेतक हितराज पाण्डे रहेको कार्यदल गठन गरेको थियो। उक्त कार्यदलको मस्यौदालाई मंगलबार २ बजे शीर्ष नेताको बैठक बसेर टुंग्याउने तय भएपनि एमाले अध्यक्ष केपी शर्मा ओली अस्वस्थ रहेकाले बैठक आजलाई सारिएको हो। प्रधानमन्त्री पुष्पकमल दाहाल र सभामुख देवराज घिमिरे प्रधानन्यायाधीको शपथ ग्रहण कार्यक्रममा जानुपर्ने भएको संसद बैठकसमेत आज ३ बजेसम्मलाई स्थगित गरिएको थियो। प्रमुख प्रतिपक्षी दल एमालेले सुन तस्करीको विषयमा उच्चस्तरीय छानबिन समिति गठनको माग गर्दै साउन १० गतेदेखि संसद अवरुद्ध गर्दै आएको छ। प्रतिपक्षको माग सरकारले सम्बोधन नगर्दा सदन चल्न सकेको छैन। एमालेको माग अनुसार सरकार उच्चस्तरीय छानबिन समिति गठनको प्रक्रियामा जान सरकार सहमत भए संसद बैठकमा अवरोध हट्ने छ।"
प्रधानमन्त्री दाहालको न्यूयोर्क भ्रमण स्वीकृत,"काठमाडौं : प्रधानमन्त्री पुष्पकमल दाहालको न्यूयोर्क भ्रण स्वीकृत भएको छ। बुधबार बिहान बसेको मन्त्रिपरिषद बैठकले प्रधानमन्त्रीको न्यूयोर्क भ्रमण स्वीकृत गरेको सञ्चार तथा सूचना प्रविधिमन्त्री रेखा शर्माले जानकारी दिइन्। परराष्ट्रमन्त्रालयको प्रस्तावमा संयुक्त राष्ट्रसंघको ७८ औं महासभामा भाग लिन नेपाली प्रतिनिधिमण्डलको नेतृत्व गर्दै प्रधानमन्त्री न्यूयोर्क जाने भएका हुन्। बैठकले धुलिखेल अस्पताल, ट्रमा तथा आपत्कालीन केन्द्र सुधार परियोजनाका लागि जापान सरकारबाट प्राप्त हुने जापानी येन तीन अर्ब २९ करोड ६० लाख अनुदान सहायता स्वीकार गर्ने निर्णय गरेको छ । मन्त्रिपरिषद्ले धितोपत्रसम्बन्धी ऐन, २०६३ को दफा ११६ को उपदफा १ बमोजिम नेपाल धितोपत्र बोर्डलाई धितोपत्र तथा निष्कासन सातौँ संशोधन नियमावली २०८० संशोधन गर्न स्वीकृत प्रदान गर्ने निर्णय गरेको मन्त्री शर्माले जानकारी दिइन्।"
जोमसोममुक्तिनाथ सडक अवरुद्ध,जोमसोम : मुस्ताङको वारागुङ मुक्तिक्षेत्र गाउँपालिका र घरपझोङ गाउँपालिकाको सीमाना पान्डा खोलामा लेदो सहितको बाढीले सडक बगाउँदा जोमसोमकागबेनी सडक बुधबार साँझदेखि अवरुद्ध बनेको छ। दुई पालिकाको सीमाना पान्डा खोला नजिक पूर्वतर्फको लुप्रा पान्डा खोलाको बाढीले धार परिवर्तन गरी दक्षिणतर्फको मुख्य राजमार्ग सडकमा सोझिदा सडक अवरुद्ध बनेको वारागुङ मुक्तिक्षेत्र गाउँपालिकाका अध्यक्ष रिङझिङ नाम्ग्याल गुरुङले जानकारी दिए। सडकतर्फ आएको बाढीले करिव २० मिटर सडक कटान गरेर क्षति पुर्याएको छ। लुप्रा पान्डा खोला बाढी सडकतर्फ धार परिवर्तन गरेसँगै जोमसोमकागबेनी सिधा सवारी साधन आउजाउको सम्पर्क बिच्छेद भएको छ। पान्डा खोलाको बाढी सडकतर्फ मोडिएपछि पैदल यात्राीलाई समेत आउजाउमा समस्या परेको अध्यक्ष गुरुङले बताए। राष्ट्रिय गौरवको सडक अन्तर्गत लुप्रा पान्डा खोलाको जोमसोमतर्फ (दक्षिण) आयोजनाले करिव १ सय मिटर सडकमा दुईतर्फी ग्याविन वाल उठाएर एप्रोज सडक विस्तार गरेको थियो। बाढीले अझै थप क्षति गर्ने संम्भावना देखिएको छ। बर्खायामको मौसममा लुप्रा पान्डा खोला बाढीले बर्सेनि अनियन्त्रित हुने गर्छ। भौगोलिक रुपले खोलाको चौडाई करिव ३ सय मिटर भए पनि आयोजनाले त्यहाँ ५० मिटरको पुल निर्माण गरेको थियो । पुलसंगै ग्याविन वाल र कल्भर्ट राखेर करिव थप ५० मिटर सडक एप्रोज बनाएको थियो। पुलको भौगालिक र बैज्ञानिक प्राविधिक अध्ययन नगरी हचुवाका भरमा लुप्रा पान्डा खोलामा पुल निर्माण गर्दा बर्खायाममा खोला एकातीर पुल एकातीर हुने गरेको छ। लुप्रा पान्डा खोलाको बाढीले सडक संरचनामा क्षति पुगेसंगै मुक्तिनाथ जाने तिर्थालुलाई समस्या परेको छ। फोटो क्याप्सनः लुप्रा पान्डा खोलाको बाढीले सडक कटान गर्दा मुक्तिनाथ सडक अवरुद्ध। तस्बिर : सुन्दरकुमार थकाली
तीन दिनभित्र बढि लिएको शुल्क फिर्ता नगरे आन्दोलनमा उत्रिने नेविसंघको चेतावनी,"काठमाडौं : नेपाल विद्यार्थी संघले इन्जिनियरिङ्गतर्फको स्नातक तह अध्ययनका लागि अस्वभाविक रूपमा शुल्क बढाइएको भन्दै तत्काल फिर्ता लिन माग गरेको छ । बुधबार काठमाडौंमा पत्रकार सम्मेलन गर्दै नेविसंघ केन्द्रीय समितिले इन्जिनियरिङ शिक्षा विद्यार्थीको व्यक्तित्व विकासमात्र नभएर राष्ट्र निर्माण र विकासको बलियो आधार भएकाले शुल्क वृद्धिको निर्णयबाट त्रिभुवन विश्वविद्यालय र इन्जिनियरिङ्ग अध्ययन संस्थान (आईओई) पछाडि हट्नुपर्ने माग गरेको हो । गुणस्तरीय इन्जिनियरिङ अध्ययनका लागि नेपाली विद्यार्थीहरू प्रत्येक वर्ष ठूलो संख्यामा विदेश गइरहेको अवस्थामा स्वदेशमा रहेका क्याम्पसहरुमा चर्को शुल्कवृद्धि गरिनु बुद्धिमानी नहुने नेविसंघको ठहर छ । पत्रकार सम्मेलनमा नेपाल विद्यार्थी संघका केन्द्रीय अध्यक्ष दुजाङ शेर्पाले अध्ययनका लागि युवाहरु बाहिर गएको अवस्थामा देशमै बसेर पढ्छु भन्ने विद्यार्थीलाई पनि चर्को शुल्क वृद्धिका पढ्ने अवस्था नभएको बताए । उनले तीन दिनभित्र शूल्क वृद्धि फिर्ता नभए कडा आन्दोलनमा उत्रिने चेतावनी समेत दिए । इन्जिनियरिङ्ग अध्ययन संस्थानले गत भदौ ४ गते सूचना प्रकाशित गरी स्नातक तहअन्तर्गत बीईबीआर्क अध्ययनका लागि शुल्क वृद्धि भएको जानकारी गराएको थियो । शिक्षाको क्षेत्रमा आमूल परिवर्तनको आवश्यकता रहेको बताउँदै नेविसंघले यसका लागि प्राविधिक, व्यावहारिक र जीवन उपयोगी शिक्षालाई समय सापेक्ष रूपमा परिवर्तन गर्न आवश्यक रहेको जनाएको छ ।"
जैमिनी नगरपालिकाद्वारा सूचना प्रकाशनमा १३ लाख खर्च !,"बागलुङ : बागलुङको जैमिनी नगरपालिकाले सूचना प्रकाशनमा १३ लाख रुपैयाँ खर्च गरेको छ। नगरपालिकाले गत आर्थिक वर्ष २०७९०८० मा सूचना प्रकाशन तथा प्रशारण गरेको भन्दै विभिन्न सञ्चार माध्यमलाई १३ लाख ११ हजार ८ सय ६२ रुपैयाँ भुक्तानी गरेको छ। नगरपालिकाका सूचना अधिकारी खेमप्रसाद आचार्यका अनुसार नगरपालिकाले ३४ वटा मिडिया हाउसलाई उक्त रकम भुक्तानी गरेको हो। नगरपालिकाले बोलपत्र सम्बन्धी सूचना प्रकाशन, सचेतनामुलक सामाग्री प्रकाशन, शुभकामना तथा भित्तो पात्रो छपाइ, बजेट छपाइ, पत्रिका छपाइ, ठेक्का सूचना प्रकाशन र शुभकामना तथा सूचना प्रकाशनको नाममा रकम भुक्तानी गरेको छ। नगरपालिकाले एउटै संस्था (कम्पनी)लाई २ लाख रुपैयाँसम्म रकम भुक्तानी गरेको पाइएको छ। नगरपालिकाका सूचना अधिकारी आचार्यका अनुसार सबैभन्दा धेरै कञ्चन प्रिन्टर्सले बजेट छपाइ बापत २ लाख ९२ हजार ८९६ रुपैयाँ, बोलपत्र सम्बन्धी सूचना प्रकाशन बापत पञ्चासे मिडिया हाउसले १ लाख ८१ हजार ३६५ रुपैयाँ, लेखन मिडियाले १ लाख ६९ हजार ४ सय रुपैयाँ र जिवन्त मिडियाले १ लाख ५३ हजार ३० रुपैयाँ भुक्तानी लिएका छन्। यस्तै ठेक्का सूचना प्रकाशन वापत रीड मिडिया प्रालिले ३५ हजार ४३६ रुपैयाँ, ठेक्का बोलपत्र प्रकाशनमा हाम्रो एडभरटाईजिङले ५१ हजार ४८५ रुपैयाँ र गुड इन्प्रेशन मिडियाले ५२ हजार रुपैयाँ भुक्तानी लिएका छन्। नगरपालिबाट सूचना प्रकाशनबापत ढोरपाटन सञ्चार प्रालिले ८८ हजार, धौलागिरी एफएम प्रालिले ३५ हजार ४३६ रुपैयाँ, बागलुङ पोष्टले ३० हजार, स्टार एडभरटाईजिङले ३० हजार, हाँक साप्ताहिकले १३ हजार रुपैयाँ, दलित सन्देश साप्ताहिकले १२ हजार रुपैयाँ, रेडियो नेपाल पोखराले ११ हजार ३ सय रुपैयाँ, नागरिक सञ्चार प्रालिले १० हजार रुपैयाँ, सूचनाको हक मिडियाले १० हजार रुपैयाँ र एम वि मिडिया प्रालिले १० हजार रुपैयाँ भुक्तानी लिएको सूचना अधिकारी आचार्यले बताए। यस्तै नगरपालिकाले शुभकामना तथा भित्तेपातो छपाइईको लागि समेत बजेट भुक्तानी गरेको छ। नगरपालिकाले भित्तेपात्रे छपाइको लागि कर्मचारीयुनियन बागलुङलाई १० हजार रुपैयाँ दिएको छ। नगरपालिकाले जनचेतनामुलक सूचना प्रकाशनको लागि सुभेक्षा एफएमलाई ३९ हजार रुपैयाँ र छट्के मिडियालाई ११ हजार ३ सय रुपैयाँ भुक्तानी दिएको जनाएको छ।"
प्रशारण लाइनको टावर पहिरोको उच्च जोखिममा,"बेनी : म्याग्दीको अन्नपूर्ण गाउँपालिका३ फगाममा रहेको २२० केभी क्षमताको प्रशारण लाइनको टावर पहिरोको उच्च जोखिममा परेको छ। कालीगण्डकी कोरिडोर अन्तर्गतको दानाखुर्कोट प्रसारण लाइन आयोजनाअन्तर्गत फगामको गम्फु भन्ने ठाउँमा रहेको टावर पहिरोका कारण ढल्ने अवस्थामा छ। अन्नपूर्ण गाउँपालिकाका उपाध्यक्ष दिवा तिलिजा पुनले गुइठे भिरको पहिरोसँगै टावर ढल्ने अवस्थामा रहेको जानकारी दिइन्। 'बेनीजोमसोमकोरला सडकदेखि टावर रहेको जमिनसम्म पहिरो पुगिसकेको छ, उनले भनिन् तत्काल पहिरो नियन्त्रण नगर्ने हो भने उच्च गतिको विद्युत प्रवाह भैरहेको टावर ढल्ने अवस्थामा छ। जिल्ला प्रशासन कार्यालयमार्फत् नेपाल विद्युत प्राधिकरणलाई टावरको अवस्थाको विषयमा जानकारी गराएपनि प्राधिकरणले गम्भीररूपमा नलिएको जनप्रतिनिधिले गुनासो गरेका छन्। प्रसारण लाइनको टावरदेखि तल गुइठेको भिरमा ठूलो पहिरो खसेका कारण टावर उच्च जोखिममा परेको हो। स्थानीयले त्रिपाल हालेर टावर मुनीको जमिनलाई ढाकेका छन्। टावरको वरपर पनि पहिरो खसेको छ। म्याग्दीका प्रमुख जिल्ला अधिकारी तुलसीराम पौडेलले विद्युत प्राधिकरणलाई पहिरोले जोखिममा परेको टावरको अवस्था जानकारी गराइसकेको बताए। पहिरो रोकथाम गरी क्षति हुन नदिनका लागि काम गर्न प्राविधिकसहितको टोली बोलाएको प्रजिअ पौडेलले बताए। पहिरोका कारण प्रसारण लाइनको टावर ढलेमा हुने सम्भावित दुर्घटनाका कारण स्थानीय त्रसित भएका हुन्। बेनीजोमसोम सडकदेखि करिब सात सय मिटरमाथि टावर छ। टावर वरपरको पाखोबाट निरन्तर खसिरहेको पहिरोका कारण गुइठेमा बेनीजोमसोम अवरुद्ध हुने गरेको बेनीजोमसोमकोरला सडक आयोजनाका प्रमुख जगत प्रजापतिले बताए। गुइठे, जलथले, दुवारी, खामभित्ताको करिब दुई किलोमिटर सडकमा ५० भन्दा बढी पहिरो खसेको छ, उनले भने कालीगण्डकीको कटान र शाखा सडकबाट सिर्जना भएको पहिरोले बेनीजोमसोम सडकमा यातायात सञ्चालन गर्न समस्या भएको छ।भदौ २ गतेयता जलथलेदुवारी खण्डमा चार वटा डोजर परिचालन गरेर बुधबार बिहानदेखि यातायात सञ्चालन गरिएको छ। सडक खुलेपछि जलथले र दाना क्षेत्रमा रोकिएका सवारी साधनहरू गन्तब्यतर्फ लागेका छन्।"
सुदूरपश्चिममा ठूली गौरा पर्व मनाइँदै,व्रतालु महिलाले बिहानै नुवाइधुवाइ गरेर साँझको समयमा गौरालाई गौरा घरमा भित्र्याउने चलन रहिआएको छ । आज अमूक्ताभरण सप्तमीका दिन व्रतालु महिला एक ठाउँमा जम्मा भएर फाग गाएर गौरादेवीको पूजा गर्ने चलन रहिआएको दोगडाकेदार गाउँपालिका ६ सित्तडकी कमला भण्डारी बताए। बैतडी : सुदूरपश्चिमेलीको मुख्य पर्व गौरा अन्तर्गत आज ठूली गौरा मनाइँदैछ । व्रतालु महिलाले गौरादेवीलाई गौराघरमा भित्र्याउँदै छन् । स्थानीय भाषामा भितरीकी गौरा अथवा ठूली गौरा भनिने आजको दिनलाई व्रतालु महिलाले विशेष दिनको रुपमा लिने गरेका छन् । व्रतालु महिलाले बिहानै नुवाइधुवाइ गरेर साँझको समयमा गौरालाई गौरा घरमा भित्र्याउने चलन रहिआएको छ । आज अमूक्ताभरण सप्तमीका दिन व्रतालु महिला एक ठाउँमा जम्मा भएर फाग गाएर गौरादेवीको पूजा गर्ने चलन रहिआएको दोगडाकेदार गाउँपालिका ६ सित्तडकी कमला भण्डारी बताए। गौरा र महेश्वरको प्रतिमूर्ति स्थापना गरेर व्रतालु महिलाले फलफूल र बिरुडाले गौरादेवीको पूजा पनि गर्ने गरिएको छ । व्रतालु महिलाले धारण गर्ने विशेष प्रकारको धागो अर्थात दुबोधागो पनि आजै गौरादेवीमा चढाउने चलन छ । यसका साथै साँझको समयमा व्रतालु महिलाले कुण्ड स्नान गर्ने चलन रहिआएको छ । आजको गौरादेवीमा चढाएको दुबोधागोलाई भोलि दुर्वाष्टमी अर्थात अठाबालीका दिन व्रतालु महिलाले धारण गर्ने गर्दछन् । गौरापर्वको मुख्य दिन आज सप्तमीको दिनमा गौरा र महेश्वरको पूजा गरी व्रतालु महिलाले राति मिठोमसिनो खाना खाने चलन छ । गौराको मुख्यदिन भोलि दुर्वाष्टमी अर्थात अठ्यावालीका दिन महिलाहरुले गौरालाई गौराघरबाट गौराखलामा लगेर पूजा गर्ने चलन रही आएको छ । पौराणिक कालमा भगवान महेश्वरको प्राप्तिका लागि गौरा देवी अर्थात पार्वतीले निराहार नित्य आराधना गरि शिवको प्राप्ति भएको विश्वास गरिन्छ । त्यती बेलादेखि गौरा र महेश्वरको विवाहको सम्झनाका रुपमा यो पर्व मनाउने परम्परा चल्दै आएको छ । तागाधारी पुरुषहरुले जनै धारण गरेजस्तै सुदूरपश्चिममा महिलाहरुले गौराको समयमा दुबधागो धारणा गर्ने गर्दछन् । यस वर्ष तिथिका विषयमा ज्योतिषहरुबीच विवाद भएपछि दुई गौरा भएका छन् । कुनै ठाउँमा यही भदौ ४ गतेदेखि गौरा सुरु भइसकेको छ भने कुनै ठाउँमा भदौ १८ गतेदेखि गौरा मनाउने तयारी भइरहेको छ । रासस
उद्योग वाणिज्य संघको आह्वानमा जलेश्वर बन्द,"जलेश्वर (महोत्तरी): महोत्तरीको सदरमुकाम जलेश्वर उद्योग वाणिज्य संघको नेतृत्वमा आज बन्द गरिएको छ । मिटरब्याज पीडितहरुले सोमबार निकालेको विरोध जुलुसको क्रममा जलेश्वरका व्यवसायीलाई सडकमै दुर्वव्यवहार र कुटपिट गरेको भन्दै आज जलेश्वर बजार बन्द गराएका हुन् । बन्दका कारण नगरभरिको निजी तथा सामुदायिक विद्यालय, पसल, बजार बन्द गरेर व्यपारीले आन्दोलन सुरु गरेका छन् । मिटरब्याज पीडितहरुले सरकारले ल्याएको ऐनमा संसोधनको माग गर्दै हिजो जलेश्वरमा प्रर्दशन गरेका थिए । प्रर्दशन गरिरहेका बेला आन्दोलनकर्मीहरुले व्यवसायीलाई कुटपिट गरेको भन्दै व्यपारीहरु सडकमा उत्रेका हुन् । मिटरब्याज पीडितको नाममा अराजक गतिविधि गर्नेहरुलाई कारवाही नहुन्जेलसम्म बजार बन्द यथावत राख्ने जलेश्वर उद्योग वाणिज्य संघका अध्यक्ष लभराजा सिँहले बताए। जलेश्वर बजार बन्दका कारण सर्वसाधारणको जनजीवन कष्टकर बनेको छ । यता व्यपारीहरुले चौकचौकमा नारबाजी गरेर दोषीलाई कारवाहीको माग गर्दै प्रदर्शन गरिरहेका छन्। जिल्ला प्रहरी कार्यालय महोत्तरीले कुनै अप्रिय घटना नहोस् भनेर व्यापक रुपमा सुरक्षाकर्मी परिचालन गरेको छ । मिटरब्याज पीडितहरुले भने आन्दोलन बिथोल्नलाई आफूहरुमाथि गलत आरोप लगाएर पीडकको समर्थनमा उत्रेका आरोप लगाएका छन्।"
"त्रिशूलीमा बस दुर्घटना : ८ जनाको मृत्यु, उद्दार जारी","काठमाडौं : काठमाडौंबाट पोखरा हुँदै म्याग्दीको सदरमुकाम बेनी जाँदै गरेको बस पृथ्वी राजमार्गको गजुरीनजिकै त्रिशूली नदीमा खसेको छ । प्रदेश ३०१००५ ख ९९५२ नम्बरको बस दुर्घटनामा ८ जनाको मृत्यु भएको छ भने ८ जना बढी घाइतेको उद्दार गरिएको छ। घटनास्थलमा खटिएका एक प्रहरी अधिकारीका अनुसार दुर्घटनामा ८ जनाको शव भेटिएको हो। उनले भने,' दुर्घटनास्थलबाट घाइतेको उद्दार र शव संकलन कार्य जारी छ। घाइतेलाई स्थानीय अस्पतालमा उपचारका लागि पठाइएको छ।' म्याग्दी कोरला यातयातको बस बिहान सवा ११ बजे नदीमा खसेको हो। दुर्घटनामा ठूलो संख्यामा यात्रुहरू हताहत भएको प्रहरीले जनाएको छ। घटनास्थलमा सुरक्षाकर्मीसहित सशस्त्र प्रहरीको गोताखोर टोली परिचालन गरिएको छ। दुर्घटनाका घाइतेहरूको गजुरी सामुदायिक अस्पतालमा उपचार भइरहेको छ। उपचार संभव नभएका घाइतेलाई काठमाडौं रिफर गरिएको छ।"
सोलुखुम्बुमा झाडापखालाका बिरामी बढे,"सोलुखुम्बु : सोलखम्बुमा झाडापखालाका बिरामीको संख्या बढ्दै गएको पाइएको छ । वर्षात सुरु भएसँगै जिल्लाको विभिन्न अस्पतालमा झाडापखालाका बिरामीको संख्या वृद्धि भएको पाइएको हो । जिल्ला अस्पताल फाप्लुमा दैनिक २० देखि २५ जनासम्म बिरामी झाडावान्ताको समस्या लिएर आउने गरेको अस्पतालका डाक्टर कविन्द्र राईले जानकारी दिए । अधिकांश बिरामी बालबालिका रहेको डा राईले बताए । केही बिरामी भर्ना नै गराएर उपचार गराइरहेको अस्पताल प्रशासनले जनाएको छ । जटिल अवस्थामा पुगेपछि मात्रै बिरामी अस्पताल आउने गरेको डाक्टर सुरेन्द्र शाक्यले बताए। जिल्लाको महाकुलुङ गाउँपालिका स्थित महाकुलुङ प्राथमिक अस्पतालमा पनि झाडापखालाका समस्या लिएर बिरामी आउने गरेको अस्पताल प्रशासन प्रमुख बसन्त राईले बताए । अस्पतालमा झाडापखाला बाहेक टाइफाइड, रुघाखोकी जस्ता मौसमी बिरामीको संख्या पनि उत्तिकै रहेको प्रशासन प्रमुख राईको भनाइ छ । दुधकोशी सामुदायिक अस्पताल मुक्लीमा पनि झाडापखाला, रुघाखोकी, श्वासप्रश्वास जस्ता समस्याको बिरामी बढ्दै गएको बुझिएको छ । वर्षातको समयमा पानी दुषित हुने भएकाले पिउने पानी निर्मलीकरणमा विशेष जोड दिन चिकित्सकले सुझाव दिएका छन् । वर्षातमा पानीको मुहानमा भलबाडीले विभिन्न फोहोर मिसिने भएकाले पानीको शुद्धिकरणमा ख्याल गर्न जिल्ला अस्पताल फाप्लुका डासुरेन्द्र शाक्यले बताए ।"
नवलपरासीमा तस्करबाट प्रहरी नै असुरक्षित,"परासी : भारतसँग सीमाना जोडिएको नवलपरासीका सीमा क्षेत्रका प्रहरी चौकीका इन्चार्जले आफूहरू तस्करबाटै असुरक्षित भएको गुनासो गरेका छन्। जिल्लाको भूजहवा, बसैया, झोलनीपुर, विस्नुपुरा, पाचपेंडायालगायतका नाका तस्करीको ट्रान्जिट प्वाइन्टका रुपमा चिनिँदै आएका छन्। त्यस नाकाबाट हुने चोरी निकासी नियन्त्रणका क्रममा तस्करहरूले केही इन्चार्जहरूलाई धम्की दिने गरेको बताइएको छ। प्रहरीकै मिलमतोमा नाकाबाट अवैध सामान भित्रिने गरेको आरोप लाग्दै आएको छ। नयाँ सरुवा भएर जाने इन्चार्जलाई तस्करहरूले सुरुमा तस्करीको सामान ल्याएबापत मासिक रकम दिनेबारे मोल तोल गर्ने गर्छन्। मोलतोल मिले प्रहरी साठगाँठमा अवैध कारोबार हुने गरेको छ। मोलतोल नमिले वा केही प्रहरी प्रलोभनमा नपरी कडाई गरेमा तस्करहरूले धम्की दिने गरेको पाइएको हो। पहिलेदेखि अवैध काम गर्दै आएका केही व्यक्तिले मिलेर काम गर्न पर्यो भन्दै थिए। मैले हुँदैन भने त्यसपछि बाहिर हिँड्दा जे पनि गरिदिन्छौं भन्दै धम्की आउन थालेको छ, एक प्रहरी चौकीका इन्चार्ज भने। धम्की आएपछि अहिले आफू बाहिर जाँदा दुई तीन जना जवान लिएर हिँड्ने गरेको उनले बताए। ट्रान्जिट प्वाइन्टका रूपमा चिनिँदै आएका नाकाका केही घरमा अवैध सामान राख्नका लागि गोदाम बनाइएको प्रहरीहरु नै बताउँछन्। कहिले काही प्रहरीले गोदाममा छापा मार्ने गरेको छ। अधिकांश दिनमा भने सोही गोदामबाट अवैध सामान जाने गरेको स्थानीयको भनाइ छ। अहिले पनि केही नाकामा राखेका गोदाममा छापा मारे अवैध सामान बरामद हुने एक इन्चार्जले बताएका छन्। छापा मार्न जाँदा ठूलै टोली लिएर जानु पर्ने ती इन्चार्जले बताए। सीमा क्षेत्रमा अवैध सामान पक्राउ गर्ने र गोदाममा छापा मार्दा यसअघि तस्कर र प्रहरीबीच नै झडपका घटना हुँदै आएका छन्। पछिल्लो पटक नाकाबाट ठूलो परिणाममा अवैध सामान नआएपनि मोटर साइकल र साइकलहरुबाट कपडा, चामल, केराउलगायतका सामान भित्रिने गरेका छन्। तस्करबाट आउने धम्कीबारे जिल्ला प्रहरी कार्यालयका प्रहरी उपरीक्षक काजी कुमार आचार्यले सीमाका इन्चार्जले त्यसबारे जानकारी नगराएको बताए। सीमा क्षेत्र संवेदनशील क्षेत्र हो। सोहीअनुरुप प्रहरी परिचालन हुने गरेको छ। अवैध कारोबार गर्ने व्यक्तिहरूले काम गर्ने क्रममा केही अप्ठ्यारो पार्न सक्छन्। हामी त्यस व्यक्तिहरूबाट सजग छौं, उनले भने। जिल्लाका ७ स्थानमा सीमा चौकी छन्।"
तीन हप्तादेखि रिप र उनापानी गाउँ अन्धकारमा,सिमकोट : गत साउन १३ र १४ गते परेको अविरल वर्षाका कारण आएको बाढी र पहिराले विद्युतमा क्षति पुर्याउँदा हुम्लाको मध्यभेगमा रहेका दुई गाउँबासी अन्धकारमा बस्दै आएका छन्। विद्युत् आपूर्ति बन्द हुँदा सर्केगार्ड गाउँपालिका२ को रिप र वडा नं ३ को उनापानी गाउँका बासिन्दाले अहिले उज्यालोका लागि सल्लाको दियालोको भर पर्नुपरेको छ। पहिराले क्षति पुर्याएको नहर तथा पावर हाउस हालसम्म मर्मत नहुँदा स्थानीयवासी दियालो बाल्न बाध्य भएका हुन्। विद्युत् हाउस नबन्दा तीन हप्तादेखि वडा नं ३ उनापानी गाउँलेले सल्लाको दियालो बाल्नुपरेको स्थानीयवासी महेश थापाले बताए। यसअघि तीन सय घरधुरीका लागि विद्युत् आपूर्ति गर्दै आएको लघुजलविद्युत् आयोजनाको नहर र पावर हाउसलाई गत साउन १२ गते आएको पहिरोले क्षति पुर्याएपछि त्यसयता गाउँमा अन्धकार छाएको उनको गुनासो थियो। विद्युत् आपूर्ति भइरहेका कारण सोलारको विकल्पसमेत नगरिएकाले हाल जंगलबाट सल्लाको झरो टिपेर दियालोको रूपमा बाल्नुपरिरहेको हो। पावर हाउसलाई यति धेरै समयसम्म मर्मत गर्न कसैको ध्यान जान नसकेको र अब कहिले मर्मत हुन्छ भन्ने यकिनसमेत नभएको स्थानीयबासी थापाको भनाइ छ। दुई सय ५० घरधुरी रहेको वडा नं २ को रिप गाउँको समस्या पनि उस्तै छ। त्यहाँका बासिन्दा पनि सल्लाको झरो बालेर उज्यालोमा बस्न बाध्य छन्। उक्त गाउँका लागि विद्युत् आपूर्ति गर्दै आएको रिपगाड लघुजलविद्युत् आयोजनाको नहर र पावर हाउसलाई पनि असार १२ र १३ गते आएको बाढी तथा पहिरोले क्षति पुर्याएपछि विद्युत् सेवा बन्द भएको स्थानीयबासी कालीबहादुर महताराले बताए। उज्यालोमा बस्न बानी परेका बासिन्दालाई अहिले पुनः पुरानै जमानामा फर्काएको उल्लेख गर्दै उनले विद्युत् सेवा बन्द हुँदा साह्रै कठिन भएको गुनासो गरे। स्थानीयवासीले पहिरोले क्षति पुर्याएको २५ किलोवाटको लघुजलविद्युत् आयोजना मर्मतका लागि वडा र गाउँपालिकामा माग गर्दा कुनै सुनुवाइ हुन नसकेको दुखेसो गरे। वडा नं ३ का वडाध्यक्ष अकिल कार्कीले धेरै ठूलो क्षति भएका कारण तत्काल मर्मत गर्न कठिन भएको र क्षतिको विवरणसहित पावर हाउस तथा नहर मर्मतका लागि मुचुल्का सरोकारवाला निकायमा पेस गर्ने कार्य भए पनि हालसम्म मर्मत गर्ने निकाय नभेटिएको बताए।
५ दिनपछि खुल्यो बेनीजोमसोम सडक,"जोमसोम : अविरल बाढी,पहिरो र नदी कटानले अवरुद्ध राष्ट्रिय गौरवको ७६ किलोमिटर बेनीजोमसोम सडक बुधबार बिहानदेखि सञ्चालनमा आएको छ । पछिल्लो पटक सडक शुक्रबारदेखि पहिरोका कारण अवरुद्ध भएको थियो । कालिगण्डकी करिडोरअन्तर्गत निर्माण कम्पनीहरूको सडक खन्ने उपकरण परिचालन गरी पहिरो पन्छ्याएपछि बेनीजोमसोम सिधा यातायात सञ्चालनमा आएको (बेनीजोमसोमकोरला) सडक आयोजनाका सुपरभाईजर जगत प्रजापतीले जानकारी दिए । यसअघि अविरल वर्षासँगै बेनीजोमसोम राष्ट्रिय राजमार्ग सडकको म्याग्दी खण्डमा झन्डै ४ दर्जन स्थान बाढी,पहिरो र नदी कटानले सडक अवरुद्ध हुँदै आइरहेको छ । म्याग्दीको अन्नपूर्ण गाउँपालिकाको खाम भित्तामा सडक बेसनै पहिरोले भाँसिएको थियो । अन्य स्थानको ठाउँठाउमा पहिरो खसेपछि म्याग्दी हुँदै मुस्ताङ जाने सवारी साधन गन्तव्यमा पुग्न सकेका थिएन । सवारी साधनमा यात्रा गर्ने यात्रुहरु असहज अवस्थाको ठाउँठाउँमा हिँडेर सवारी परिवर्तन गर्न बाध्य थिए । बाढी ,पहिरोका कारण विद्युत तथा सञ्चार सम्पर्क समेतमा क्षति पुगेको थियो । सडक अवरुद्ध हुँदा मुस्ताङमा खाद्यान्न,निर्माण सामाग्री र दैनिक उपभोग्य सामान ढुवानी गर्न अप्ठ्यारो परेको थियो । पहिरो पन्छ्याउने र सडक मर्मत गरेपछि बुधबार बिहानबाट अलपत्र सवारी साधन गन्तव्यमा प्रस्थान गरेको आयोजना प्रमुख प्रजापतीले उल्लेख गरे । निरन्तरको वर्षाले सडक माथिबाट पहिरो खसेपछि अन्नपूर्ण गापाको दाना,नारच्याङ,खाम भित्ता,तितर,गुईठे, जलथले,रुप्से,सुकेबगर र काभ्रेभीर लगायतका दर्जनौ स्थानमा सडक अवरुद्ध भएको थियो । बर्खायामको अविरल वर्षाले सडकमा क्षति पुर्याएपछि बेनीजोमसोम सडक निकैकष्ठकर हुँने गरेको छ । बेनीजोमसोम सडक साउन ३० र ३१ गते दुई दिन सडक सञ्चालनमा आएपछि साउन २० गतेदेखि भदौ ५ गते मंगलबार सम्म सिधा सडक यातायात प्रभावित बनेको थियो । राष्ट्रिय राजमार्ग अन्तर्गत म्याग्दीको कमजोर धरातलीय भूबनोटका कारण बर्खायाममा निरन्तर सडक अवरुद्ध हुने गर्छ । बेनीजोमसोम सडकको वैज्ञानिक अध्ययन नगरी सडक विस्तार गरिदा यो सडक यात्रु र सवारी साधानका लागि निकै जोखिम र चुनौतीपूर्ण छ । कतिपय जानकारहरुले बेनीजोमसोम सडकको म्याग्दी खण्डको केही स्थानमा सडक एलाईमेन्ट परिवर्तन गर्न आवश्यक रहेको जनाएका छ । अन्नपूर्ण गाउँपालिकाका जनप्रतिनिधिले बर्खायाममा म्याग्दी खण्डको सडक पटक पटक अवरुद्ध हुने भएकाले नारच्याङ हुँदै बैकल्पिक सडक मार्ग विस्तार गर्नुपर्ने उल्लेख गरेका छन् ।"
अवैध लागूऔषधसहित १४ जना पक्राउ,काठमाडौं : त्रिभुवन अन्तर्राष्ट्रिय विमानस्थलको प्रस्थान होल्ड व्यागेज एरियाबाट अवैध लागूऔषध चरेस जस्तो देखिने पदार्थ ११ केजी ७ सय ग्रामसहित २ जनालाई मंगलबार बेलुकी प्रहरीले पक्राउ गरेको छ। लमजुङ दोर्दी गाउँपालिका५ फोर्जुङका ३४ वर्षीय सुन्दर गुरूङ र लम्जुङ छैलुङका ४७ वर्षीय औता राम गुरूङलाई पक्राउ गरिएको प्रहरीले जनाएको छ। बाटिक एयरको उडानद्वारा मलेसिया हुँदै थाईल्यान्ड जान लागेका उनीहरूको लगेजभित्र फल्स बटम बनाई टेपले र्यापिङ गरिएको अवस्थामा सुन्दरको साथबाट ६ केजी र औता रामको साथबाट ५ केजी ७ सय ग्राम उक्त पदार्थ फेला परेको हो। उनीहरूलाई आवश्यक अनुसन्धान एवं कानूनी कारबाहीको लागि लागूऔषध नियन्त्रण व्यूरो कोटेश्वरमा बुझाइएको छ। यसैगरी काठमाडौं महानगरपालिका३२ स्थित खाजा पसलबाट अवैध लागूऔषध गाँजा करिब ५० ग्रामसहित काठमाडौं जडिबुटी बस्ने रामेछाप खाँडादेवी गाउँपालिका२ घर भएका २६ वर्षीय धिरज लामासहित ८ जनालाई मंगलबार साँझ प्रहरीले पक्राउ गरेको छ। उक्त पसलमा गाँजा सेवन गरिरहेको भन्ने सूचनाको आधारमा प्रहरी प्रभाग काँडाघारीबाट खटिएको प्रहरीले उनीहरूलाई उक्त गाँजासहित पक्राउ गरेको हो। यता बाँकेको नेपालगंज उपमहानगरपालिका१६ टंकपसरीबाट अवैध लागूऔषध ब्राउनसुगर जस्तो देखिने पदार्थ १० ग्रामसहित सोही उपमहानगरपालिका१५ जमुनाह बस्ने २० वर्षीय ओसिम साईलाई मंगलबार साँझ प्रहरीले पक्राउ गरेको छ। लागूऔषध नियन्त्रण ब्यूरो नेपालगंज र ईलाका प्रहरी कार्यालय जयसपुरबाट खटिएको प्रहरीले भारतबाट नेपालतर्फ पैदल आउँदै गरेका उनलाई उक्त पदार्थसहित पक्राउ गरेको हो। झापाको बिर्तामोड नगरपालिका४ नयाँ बिजुली अफिस नजिकबाट अवैध लागूऔषध ब्राउनसुगर जस्तो देखिने पदार्थ १० ग्राम ५०० मिलिग्राम र २ थान मोबाइलसहित २ जनालाई मंगलबार दिउँसो प्रहरीले पक्राउ गरेको छ। पक्राउ पर्नेहरूमा सोही नगरपालिका३ बस्ने ३५ वर्षीय सन्तोष भन्ने तेज बहादुर राई र ३८ वर्षीय राज भन्ने कृष्ण लिम्बु रहेका छन्। लागूऔषध नियन्त्रण ब्यूरो काँकरभिट्टा र ईलाका प्रहरी कार्यालय अनारमनीबाट खटिएको प्रहरीले उनीहरूलाई उक्त पदार्थसहित पक्राउ गरेको हो। यसैगरी मोरङको विराटनगर महानगरपालिका१५ स्थित एक नम्बर ढाटबाट अवैध लागूऔषध ब्राउनसुगर १ ग्राम २८ मिलिग्रामसहित सुनसरी ईटहरी उपमहानगरपालिका८ बस्ने २६ वर्षीय बिशाल सिंहलाई मंगलबार प्रहरीले पक्राउ गरेको छ। लागूऔषध नियन्त्रण व्यूरो विराटनगरबाट खटिएको प्रहरीले उनलाई उक्त लागूऔषधसहित पक्राउ गरेको हो। प्रहरीले आवश्यक अनुसन्धान गरिरहेको जनाएको छ।
"करेन्ट लागेर श्रीमानको मृत्यु, श्रीमती घाइते",झापा : झापामा कुटी काट्ने मेसिनबाट करेन्ट लागेर श्रीमानको मृत्यु भएको छ भने श्रीमती घाइते भएकी छन्। करेन्ट लागेर मृत्यु हुनेमा अर्जुनधारा नगरपालिका९ निवासी २४ वर्षीय अमृत रेग्मी जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। प्रहरीका अनुसार बुधबार दिउँसो साढे २ बजेको समयमा आफ्नै घरमा कुटी काट्ने क्रममा श्रीमती ममतालाई करेन्ट लागेको थियो। श्रीमतीलाई करेन्ट लागेको देखेपछि श्रीमान श्रीमतीलाई बचाउन जाँदा उनलाई पनि करेन्ट लागेको थियो। करेन्ट लागेर दम्पती नै घाइते भएका थिए। घाइतेमध्ये अमृतलाई उपचारका लागि लैजाँदै गर्दा बाटोमै मृत्यु भएको डीएसपी रिजालले बताए। घाइते ममतालाई स्थानीय शंकर अस्पतालमा सामान्य उपचार पश्चात् थप उपचारको लागी बीएण्डसी अस्पताल बिर्तामोड पठाइको छ। उनको स्वास्थ्य अवस्था मध्यम रहेको छ। घटनाको बारेमा प्रहरीले अनुसन्धान गरिरहेको छ।
वडा कार्यालयमा आगलागी,"नुवाकोट : नुवाकोटको बुङताङस्थित वडा कार्यालयमा आगलागी भएको छ। विदुरदेखि २५ किलोमिटर पश्चिममा रहेको म्यागङ गाउँपालिका २ को बुङताङस्थित कार्यालयमा आगलागी भएको हो। कार्यालयमा आगलागी हुँदा लाखौं रूपैयाँ बराबरको नोक्सान भएको छ। रातको समयमा भएको आगलागीबाट वडा कार्यालयका दुई थान कम्प्युटर, प्रिन्टर, सम्पूर्ण कागजपत्र, दराज, कुर्सी, सोफा, छाप, दलिनसमेत गरी चार लाख रुपैया बराबरको क्षति भएको जिल्ला प्रहरी कार्यालय नुवाकोटले जनाएको छ। आगलागी के कति कारणले भएको हो भन्ने सम्बन्धमा अनुसन्धान भइरहेको नुवाकोट प्रहरीले जनाएको छ। आगलागीबाट वडा सचिवको कार्यकक्षमा क्षति पुगेको म्यागङ गापाका प्रमुख प्रशासकीय अधिकृत रमेश सिंदनले बताए। उनका अनुसार आगलागीका सम्बन्धमा पालिका कार्यालय, प्रहरी तथा जनप्रतिनिधिहरुले स्थलगत अनुगमन गरिसकेका छन्। साविकको वुङताङ गाविस भवन हालको वडा कार्यालय रहेका कारण अर्को कोठावाट कामकाज सुचारु गरिएको अधिकृत सिंदनको भनाइ छ।"
घुससहित नापीका अमिन पक्राउ,सिरहा : नापी कार्यालय लहानका अमिन चितरञ्जन यादव १० हजार घुससहित पक्राउ परेका छन्। अख्तियार दुरूपयोग अनुसन्धान आयोग बर्दिवासको टोलीले यादवलाई घुससहित पक्राउ गरेको हो। सेवाग्राहीसँग १० हजार घुस माग्दै गर्दा उनी पक्राउ परेका हुन्। घटनाबारे अनसन्धान भइरहेको अख्तियारले जनाएको छ।
जेबी टुहुरेलाई 'जनगायक' को उपाधि दिने सरकारको निर्णय,काठमाडौं : सरकारले जनगायक जुठबहादुर खड्की 'जेबी टुहुरे'लाई 'जनगायक' को उपाधि दिने निर्णय गरेको छ। बुधबार बिहान बसेको मन्त्रिपरिषद बैठकको निर्णय सार्वजनिक गर्दै सञ्चार तथा सूचना प्रविधिमन्त्री रेखा शर्माले जानकारी दिइन्। पर्यटनमन्त्रालयको प्रस्तावमा सरकारले उक्त निर्णय गरेको हो। जेबी टुहुरेको २०७८ साल भदौ १० गते निधन भएको थियो।
"बुबाको मृत्यु, आमाले दोस्रो बिहे गरिन्, छोराछोरीको बिचल्ली","बाजुरा : खप्तड छेडेदह गाउँपालिका ४ खातीगाउँमा बुवाको मृत्युपछि आमाले दोस्रो विवाह गरिन्। उनीहरुका दुई छोराछोरीको बिचल्ली भएको छ। बुबा जीतबाहदुर धामीको कामको शिलशिलामा भारतको बिथौगाढमा बिजुलीको तार सट भएर करेन्ट लागेर मृत्यु भएको थियो। आमा रामकला धामीले दुई भाई बहिनीलाई बिचल्लीमा छोडेर दोस्रो बिहे गरेर गएकी स्थानीय चन्द्र धामीले जानकारी दिइन्। १२ वर्षका छोरा लक्ष्मण धामी र ८ वर्षकी छोरी विपना धामी बिचल्लीमा रहेका छन्। अहिले दुबै दाजुबहिनी आफन्त, गाउँलेको घरमा सहारा लिएर बसिरहेका स्थानीय स्थानीय राजेन्द्र धामीले बताए। उनीहरुलाई दैनिक खानलगाउनसमेत समस्या भएको छ। दुवै दाजुबहिनी लक्ष्मण र विपना गाउँ नजिकै रहेको खापरदेवस्थी माविमा अध्यानरत छन्। लक्ष्मण र विपनाले आमाले दोस्रो बिहे गरेर गएपछि स्कुल जान पनि छोडेका छन् । स्कुल जान लुगा, कापीकलम नभएकोले जान नसकिएको लक्ष्मण धामीले बताए। आफू र बहिनी दुवैलाई खानाको जोहो गर्नै मुस्किल छ। पढ्ने रहर भए पनि रहर मानेर मात्र नपुग्ने लक्ष्मणले बताए। बुवाको मृत्युपछि पनि दाजुबहिनी स्कुल पढ्दै थिए तर अब आमाले दोस्रो विवाह गरेपछि शिक्षदिक्षा तथा पालनपोषणमा समस्या भएको खप्तड छेडेदह ४ का वडा अध्यक्ष दलबहादुर धामीले बताए । यो समस्यलाई वडा वा गाउँपालिकाबाट हल हुने गरी पालिकको बैठकमा कुरा उठाएर तिनको पालन पोषण र शिक्षा दिक्षाको लागि पहल गरिरहेको उनले बताए ।"
काठमाडौंबाट पोखरा जाँदै गरेको बस त्रिशूलीमा खस्यो,काठमाडौं : काठमाडौंबाट पोखरा जाँदै गरेको प्रदेश ३०१००५ ख ९९५२ नम्बरको बस धादिङस्थित गजुरी २ को चालिसेमा दुर्घटना भएको छ। दुर्घटनामा ठूलो संख्यामा यात्रुहरू हताहत भएको प्रहरीले जनाएको छ। बस त्रिशूली नदीमा खसेको हो। अहिले स्थानीय र प्रहरीले उद्दार गरिरहेका छन्। बस बिहान साढे सवा ११ बजेतिर त्रिशूलीमा खसेको हो। घाइतेहरूलाई गजुरी सामुदायिक अस्पतालमा उपचार भइरहेको छ। सशस्त्र प्रहरीको गोताखोरसहितको टोलीले नदीमा बेपत्ता भएकाहरूको खोजि गरिरहेको छ। दुर्घटनाको कारण भने खुलेको छैन। घटनाको थप विवरण आउन बाँकी छ।
बेनीजोमसोम सडक पाँच दिनपछि खुल्यो,"म्याग्दी : मुस्ताङलाई राष्ट्रिय राजमार्गसँग जोड्ने बेनीजोमसोम सडकअन्तर्गत म्याग्दीको अन्नपूर्ण गाउँपालिका३ को जलथलेदेखि दुवारी खण्डको सडक पाँच दिनपछि सञ्चालन भएको छ। अन्नपूर्ण गाउँपालिकाको जलथले, गुँइठे, सुकेबगर, खामभिक्ता लगायतका क्षेत्रमा अविरल वर्षासँगै ५० भन्दा बढी ठाउँमा खसेको पहिराका कारण ७६ किलोमिटर दूरीको बेनीजोमसोम सडकमा शनिबारदेखि सिधा यातायात सञ्चालन हुन सकेको थिएन। बेनीजोमसोमकोरला सडक आयोजनाका प्रमुख जगत प्रजापतिले पहिरो पन्छाएर आज बिहान सडक खुलाइएको जानकारी दिए। 'कालीगण्डकीको कटान, कमजोर भूगोल, भूमिगत पानीको उचित व्यवस्थापन नहुनु र शाखा सडकका कारण सिर्जना भएको पहिराले जलथलेदुवारी खण्डको सडक क्षतविक्षत बनाएको छ। चार डोजर, मलगायत आयोजनाका इञ्जिनियर र प्राविधिकहरुको टोली पाँच दिनदेखि खटेर सडक खुलाएका छौं,' उनले भने। सडक खुलेपछि जलथले र दाना क्षेत्रमा रोकिएका सवारी साधनहरु गन्तव्यतर्फ लागेका छन्। सडक अवरुद्ध भएपछि दानादेखि नारच्याङको घरापसम्म हिलाम्मे सडकमा कष्टपूर्ण यात्रु पैदलयात्रा गर्न बाध्य भएका थिए। सडक मर्मतका क्रममा गुँइठेको भीरबाट खसेको ढुंगाले चोट लागेर सडक विभागका डोजर अपरेटर नारायण गिरी र सवारी चालक सुभाष कुमाल घाइते भएका आयोजना प्रमुख प्रजापतिले जानकारी दिए। आयोजना प्रमुख प्रजापति, इञ्जिनियर विष्णु चापागाइँ, सवारी चालक अजय स्याङ्ताङ, सुपर भाइजर इन्द्रसिंह शेरचनसहितको टोली पहिरो पन्छाउने र सडक मर्मतमा परिचालन भएको थियो। म्याग्दीका प्रमुख जिल्ला अधिकारी तुलसीराम पौडेलले बेनीजोमसोम सडकको म्याग्दी खण्डमा पहिरोको जोखिम रहेकाले रातको समयमा र अत्यावश्यक काम नपरी यात्रा नगर्न सूचना प्रकाशन गरेर यात्रुहरुलाई अनुरोध गरेको बताए। गत साउन २४ गते बेनीजोमसोम सडकअन्तर्गत म्याग्दीको रघुगङ्गा गाउँपालिका२ र ३ को सीमा क्षेत्रमा पर्ने बैसरी अँधेरीखोलामा पहिरो खसेर घाइते भएका गाडी चालक अन्नपूर्ण७ महभीरका ४० वर्षीय लुप्सन शेरपुजाको मृत्यु भएको थियो। बैसरीमा १२ दिन अवरुद्ध भएको सडक साउन ३१ गते खुलाइएको थियो। बैसरीको पहिराको समस्या समाधान भए पनि जलथलेदुवारी खण्डमा पहिराले दुःख दिन थालेको छ।"
रामेछाप कारागारमा भौतिक संरचनाको अभावमा कैदी राख्न समस्या,"रामेछाप : रामेछाप कारागारमा निर्माण गर्नुपर्ने संरचना समयमै निर्माण नहुँदा कैदी राख्नलाई समस्या भएको छ। कारागारमा क्षमताभन्दा झन्डै दोब्बर कैदीबन्दी राखिएको छ। १५० जनादेखि बढीमा २०० कैदीबन्दी अटाउने उक्त कारागारमा ३ सयभन्दा धेरै कैदीबन्दी राखिएका छन्। पहिलाको तुलनामा केही कैदीलाई अन्यत्र सारिएको भएपनि भौतिक संरचना अभावमा जेनतेन व्यवस्थापन गरिएको कारागार प्रमुख रुपलाल तामाङले जानकारी दिए। तामाङले भने, कैदीबन्दी राख्न साह्रै नै गाह्रो छ, खात लगाएर सुताउनु परेको छ।ठाउँ नपुगेर खाटमुनि समेत कैदीबन्दीले ओछ्यान लगाउने गरेको उनले सुनाए। होस्टेलको जस्तो खाटलाई तला तला बनाएर कारागारको क्षमता वृद्धि गरेको तामाङले जानकारी दिए। उनले भने,कारागारलाई सरकारले सुधार गृहको नाममा नामाकरण र सो बमोजिमको सुविधा उपलव्ध गराउने नीति भएपनि रामेछाप कारागार भने सास्ती गृहको रुपमा परिणत छ। कारागार भवन निर्माणको पहल नहुँदा मान्छेसँग मान्छे खप्टिएर सुत्नुपर्ने यो समस्या तत्काल हट्ने सम्भावना पनि छैन। भौतिक संरचनासमेत पुरानै भएको र पछिल्लो मापदण्डअनुसार नभएको पनि तामाङले बताए। कारागार २०७२ सालको भूकम्पले लडाएपछि केहि भागमा मात्र पुनर्निर्माण गरिएको हो। केहि संरचना पुरानै छन्। पुराना संरचना ज्यादै जीर्ण रहेकाले थप चुनौती कारागार प्रशासनलाई छ। कारागारमा रहेका महिलाहरूको लागि बेग्लै कोठा भएपनि उनीहरुको बसाइ अझ कष्टकर छ। एउटै कोठामा १५ जना अटाएका छन्। भान्सालाई बारेर थप २ जना राखिएको छ। तामाङका अनुसार २०७२ को विनासकारी भूकम्पपछि राष्ट्रिय पुनर्निर्माण प्राधिकरणले कारागार पुनर्निर्माणको कार्यक्रम राखेको थियो। त्यसबेला कारागार भवन निर्माणका लागि जग्गा व्यवस्थापन हुन सकेन। कारागार रहेको जग्गासँगै जोडिएको नेपाल खाद्य संस्थानको जग्गा खरिद गर्न सके आधुनिक कारागार भवन निर्माण हुन सक्नेतर्फ अधिकारीहरुले माथिल्लो निकायलाई जानकारी गराएका छन्। मैले प्रमुख जिल्ला अधिकारीलाई समेत जग्गा व्यवस्थापनका विषयमा भनेको छु। खाद्यको जग्गा लिन सकेमा तत्कालका लागि कैदीबन्दी अन्यत्र स्थानान्तरण नगरी भवन निर्माण गर्न सकिने अवस्था छ। खाद्य संस्थानले जिल्लाबाट कार्यालय हटाइसकेको छ।उनले भने,भइरहेको कारागार भवन भत्काएर नयाँ भवन निर्माण गर्ने योजना अघि सार्दा कैदीबन्दी देशका अन्य कारागारमा पठाउनुपर्ने हुन्छ। संरचना कहिले निर्माण हुन्छ भन्नेमा समेत टुङ्गो नभएको उनको भनाई छ।"
त्रिशूलीमा बस दुर्घटना : मृत्यु हुनेमा ६ पुरुष र २ महिला,"काठमाडौं : काठमाडौंबाट पोखरा हुँदै बेनीतर्फ जाँदै गरेको ३०१००५ ख ९९५२ नम्बरको बस धादिङको गजुरी गाउँपालिका २ चालिसेस्थित छहरामा भएको दुर्घटनामा ६ पुरुष र २ महिलाको मृत्यु भएको छ। मृत्यु हुनेमध्ये तीनजनाको मात्रै नामथर खुलेको छ। बाँकी ५ जनाको खुल्न बाँकी छ। धादिङ प्रहरीका अनुसार म्याग्दी रघुगंगा गाउँपालिका ३ का ५० वर्षीय थान बहादुर भण्डारी, पर्वत मोदी गाउँपालिका १ का गुरुदत्त शर्मा पौडेलको छोरी १५ वर्षीया कृतिका शर्मा र धादिङ गजुरी गाउँपालिका ८ का २४ वर्षीया सविन रम्तेलको विवरण खुलेको हो। दुर्घटनामा १६ जना घाइते भएका छन्। घाइतेहरूको टिचिङ अस्पताल मलेखु र काठमाडौंमा उपचार भइरहेको छ। सहचालक नुवाकोट बेलकोटगढी नगरपालिका ६ का ३४ वर्षीय रोशन तामाङको सकुशल उद्वार गरी प्रहरीले नियन्त्रणमा लिएको छ। बस नदीमा डुबेकोले गोताखोरको टोलीले एकजना यात्रु हराइरहेको आशंकामा खोजी जारी राखेको छ । नेपाली सेना,नेपाल प्रहरी, सशस्त्र प्रहरी र स्थानीयवासीले उद्धार गरेका थिए । विपरीत दिशातर्फ बस खसेकाले साँघुरो सडकमा ओभर्टेग गर्ने क्रममा अनियन्त्रित भएको प्रहरीको अनुमान छ। बुधबार बिहान सवा ११ बजे बस त्रिशूली नदीमा खसेको थियो।"
डोलेश्वर मन्दिरमा आज चारै ढोका खुला,"डोलेश्वरलाई केदारनाथको शिर भाग भएको घोषणा गरिएको दिन भदौ ६ गते भएकाले केदारनाथको शिर डोलेश्वर महादेव संरक्षण तथा विकास समितिले मन्दिरको चारै ढोक खुला राखी भक्तजनले शिला छोएर पूजा गर्न सकिने व्यवस्था गरिएको समितिका महासचिव हरिशरण बस्नेतले जानकारी दिए। भादगाउँ : भक्तपुरको सिपाडोलस्थित केदारनाथको शिर डोलेश्वर महादेव मन्दिरमा आज मन्दिरका चारै ढोका खुला हुनुका साथै भक्तजनले शिला छोएर पूजा गर्न पाइने भएको छ । डोलेश्वरलाई केदारनाथको शिर भाग भएको घोषणा गरिएको दिन भदौ ६ गते भएकाले केदारनाथको शिर डोलेश्वर महादेव संरक्षण तथा विकास समितिले मन्दिरको चारै ढोक खुला राखी भक्तजनले शिला छोएर पूजा गर्न सकिने व्यवस्था गरिएको समितिका महासचिव हरिशरण बस्नेतले जानकारी दिए। समितिले डोलेश्वरमा वर्षको तीन दिन महाशिवरात्रि, अक्षय तृतीया र भदौ ६ गते मन्दिरको चारै ढोका खुला रहनुका साथै भक्तजनले शिला छोएर पूजा गर्न सकिने व्यवस्था गर्दै आएको छ । यसैबीच डोलेश्वर महादेव मन्दिरमा गत साउन १ गतेदेखि सञ्चालन भएको श्रावणी मेला आज समापन हुँदैछ । समितिले भगवान् शिवको विशेष महिनाका रूपमा रहेको साउन महिनाको १ गते स्थानीय चन्द्रविनायक मन्दिरबाट डोलेश्वर महादेवसम्म कलशयात्रा गरी श्रावणी मेला सुरु गर्ने गरिन्छ । आजकै दिन डोलेश्वरको विशेष पूजाअर्चना गरी मेलाको समापन गरिँदै आएको महासचिव बस्नेतले बताए।"
संस्कृति पर्यटन तथा नागरिक उड्डयन मन्त्री किराँतीलाई पितृ शोक,"काठमाडौं : संस्कृति पर्यटन तथा नागरिक उड्डयन मन्त्री सुदन किराँतीलाई पितृ शोक परेको छ। लामो समयदेखि पक्षाघातले थलिएका उनका बुबा हर्कबहादुर राईको आज उपचारका क्रममा निधन भएको हो। बुबाको निधनपछि मन्त्री किराँतीले आफू टुहुरो भएको तर कर्तव्यबाट टुहुरो बन्न नमिल्ने बताएका छन्। भखरै बुबाले धोका दिनुभयो ! आमाले त हामीलाई पहिला नै धोका दिएर जानुभो ! उप्रान्त बुबा आमा त रहनु भएन रह्यो त केवल खिचि छोडेको तस्बिर आँखामा। पितृत्व र मातृत्व छातिभित्र।उनले तस्बिर राख्दै लेखेका छन्, आजबाट हामी पूर्ण रुपमा टुहुरो भयौं तर कर्तव्यबाट टुहुरो बन्न मिल्दै मिल्दैन साह्रा नेपाली मेरो आमा बुबा हुन बाँकी जीवन उहाँहरुको सेवामा लगाउने छु। निशब्द छु तर भन्न बाध्य छु बुवा हार्दिक श्रध्दाञ्जलि ! यस अगाडि किराती मन्त्री हुने बेलामा बुबासँग 'म मन्त्री हुने भएनी, आमाजी त पितृको देशमा हुनुहुन्छ आज हामी संगै हुन पाएको भए' भन्दा उनका बुबाले भनेका थिए, हाम्रो वंशमा वडा अध्यक्षसम्म कोहि भएनौं राम्रो गर्नु। म गएपछि तेरो आमासँग भेट हुन्छ नै होला म सबै भनि दिउँला।"
बागमतीमा बाढी पहिरोबाट ३ वर्षमा ३११ को मृत्यु,"हेटौंडा : बागमती प्रदेशमा मनसुनजन्य बाढी पहिरोमा परी तीन वर्षमा तीनसय ११ जनाको मृत्यु भएको छ। बागमती प्रदेश प्रहरी कार्यालयका अनुसार प्रदेशका १३ जिल्लामध्ये उपत्यका बाहेकका दश जिल्लामा बाढी पहिरोको घटनामा परी उनीहरूको ज्यान गएको हो। प्रहरी कार्यालयको तथ्यांकअनुसार आर्थिक वर्ष २०७७०७८ मा एक सय ६३ जनाको मृत्यु, ५६ बेपत्ता र ९३ जना घाइते भएका थिए। यस्तै २०७८०७९ मा ७९ जनाको मृत्यु, ८४ जना घाइते र १४ जना बेपत्ता भएको कार्यालयको तथ्यांक छ। गत आर्थिक वर्ष २०७९८० मा ६९ जनाको मृत्यु, ६३ जना घाइते र ८ जना बेपत्ता भएका बागमती प्रदेश प्रहरी कार्यालयका प्रवक्ता प्रहरी बरिष्ठ उपरीक्षक दिपक रेग्मीले बताए। मनसुनजन्य घटनामा आर्थिक वर्ष २०७७०७८ मा करिब ४३ करोड ३१ लाख १४ हजार ५ सय ८० रुपैयाँ क्षति भएको छ। यस्तै आर्थिक वर्ष २०७८०७९ मा एक अर्ब ४७ करोड २५ लाख ४० हजार चारसय ९५ रुपैयाँ र गत आर्थिक वर्ष २०७९८० मा ३७ करोड ९० लाख दुई हजार सात सय छ रुपैयाँ बराबरको क्षति भएको प्रवक्ता रेग्मीले बताए। यस्तै अबिरल परेको वर्षाका कारण चालू आर्थिक वर्ष २०७९८० को साउन महिनामा मात्र थप दश जनाको ज्यान गएको छ। प्रदेशको १३ जिल्लामध्ये उपत्यकाका बाहेकका दश जिल्लामा गएको बाढी पहिरोको घटनामा सात जना घाइते, पाँचजना बेपत्ता र दस जनाको ज्यान गएको प्रदेश प्रहरी कार्यालयले जनाएको छ। उक्त बाढी पहिरोको घटनामा परि ८० वटा पशुपन्छी, घरगोठ २३ वटा, सवारीसाधन तीनवटा, दुईवटा जलविद्युत् आयोजनामा असर गरेको छ। मेलम्ची खानेपानीेको मुहानमा असर गर्नुको साथै तीनवटा झोलुंगे पुल बगाएको बागमती प्रदेश प्रहरी कार्यालय हेटौंडाले बताएको छ। चालू आथिक वर्षको साउन मसान्तमा मात्र करिब २३ लाख ४३ हजार दुई सय बराबरको क्षति भएको रेग्मीले बताए। यस्तै धादिङ जिल्लाको बेनिघाट गाउँपालिका वडा नं ३ स्थित सितल बजारमा एक घर, गंगाजमुना गाउँपलिका १ मा ६१ घरका करिब तीन सय एक जना स्थानीय विस्थापित भएका छन्। रसुवामा पाँच जना, सिन्धुपाल्चोकमा सात घरका १४ जना र दोलखाको गौरीशंकर गाउँपालिकास्थित वडा नं ७ मा २२ घरका ८७ जनालार्ई अन्यत्र स्थानान्तरण गरिएको रेग्मीले बताए। बाढी पहिरोमा विस्थापित भएकाहरूको पूर्ण क्षतिको विवरण आउन बाँकी रहेको कार्यालयले जनाएको छ। प्रदेश सरकारले बाढी पहिरोमा धनजनको क्षति भएको हकमा सम्बन्धित जिल्ला प्रशासन कार्यालयमा रहेको विपद् व्यवस्थापन समिति मार्फत क्षतिपूर्र्ति दिइरहेको आन्तरिक मामिला तथा कानुन मन्त्रालयका विपद् व्यवस्थापन समन्वय शाखा प्रमुख रबिता कार्कीले बताइन् । प्रदेश सरकारले गत आर्थिक वर्षमा प्रदेशका १३ जिल्लामध्ये अत्यन्त जोखिमयुक्त क्षेत्र निर्धारण गरी दश जिल्लाका दश स्थानीय तहलार्ई दश लाखको दरले एक करोड रुपैयाँ उपलब्ध गराएको छ। उक्त रकम स्थानीय तहको स्थानीय विपद् व्यवस्थापन कोषमार्फत आवश्यता अनुसार वितरण भइरहेको कार्कीले बताइन्।"
पर्यटनमन्त्रीका बुबालाई प्रधानमन्त्रीले दिए श्रद्धाञ्जली,"काठमाडौं : प्रधानमन्त्री पुष्पकमल दाहालले संस्कृति, पर्यटन तथा नागरिक उड्डयनमन्त्री सुदन किराँतीका बुबा हर्कबहादुर किरातीप्रति श्रद्धाञ्जली व्यक्त गरेका छन्। किरातीलाई श्रद्धाञ्जली दिन प्रधानमन्त्री दाहाल ललितपुरस्थित मन्त्री किरातीको निवास पुगेका थिए। उनको पार्थिव शरीरमा प्रधानमन्त्रीसहित सञ्चार तथा सूचना प्रविधिमन्त्री रेखा शर्मा, उपप्रधान एवं रक्षामन्त्री पूर्णबहादुर खड्कालगायत मन्त्री तथा उच्चपदस्थ व्यक्तिहरूले श्रद्धाञ्जली दिएका छन्। किरातीको शव अहिले मन्त्री क्वार्टर पुल्चोकमा श्रदाञ्जलीका लागि राखिएको छ । ७६ वर्षको उमेरमा राईको बुधबार बिहान वीर अस्पतालमा उपचारको क्रममा निधन भएको हो । किराती लामो समयदेखि पक्षघातबाट पीडित थिए । अन्तिम संस्कारका लागि किरातीको शव भोजपुर लैजाने तयारी गरिएको छ। त्यसका लागि हेलिकोप्टर स्ट्यान्डबाइ राखिएको छ । तर,भारी वर्षाका कारण किरातीको गृहजिल्ला भोजपुरको ओखरे गाउँ लैजान नसके काठमाडौंको पशुपतिस्थित विद्युतीय शवदाह गृहमा अन्त्येष्टि गरिने सचिवालयले जनाएको छ । तर कहाँ अन्त्येष्टि गरिने भन्नेबारे यकिन भएको छैन। किराती भूतपूर्व गोरखा आर्मी हुन् ।"
आज यी प्रदेशमा मेघ गर्जनसहित भारी वर्षा,"आज राति देशभर सामान्य देखि पूर्ण बदली रहनेछ। कोशी, मधेस, बागमती , गण्डकी र लुम्बिनी र सुदूरपश्चिम प्रदेशका केही स्थानहरूमा र बाँकी प्रदेशका थोरै स्थानहरूमा हल्कादेखि मध्यम वर्षाको सम्भावना रहेको महाशाखाले जनाएको छ। काठमाडौं : आज देशभर सामान्य बदली रहने छ। मौसम पूर्वानुमान महाशाखाका अनुसार कोशी र गण्डकी प्रदेश लगायत देशका पहाडी भूभागका केही र बाँकी प्रदेशका थोरै स्थानहरूमा हल्कादेखि मध्यम वर्षाको सम्भावना रहेको छ। कोशी , गण्डकी र लुम्बिनी प्रदेशका एकदुई स्थानमा मेघ गर्जनचट्याङसहित भारी वर्षाको समेत सम्भावना रहेको छ। आज राति देशभर सामान्य देखि पूर्ण बदली रहनेछ। कोशी, मधेस, बागमती , गण्डकी र लुम्बिनी र सुदूरपश्चिम प्रदेशका केही स्थानहरूमा र बाँकी प्रदेशका थोरै स्थानहरूमा हल्कादेखि मध्यम वर्षाको सम्भावना रहेको महाशाखाले जनाएको छ। कोशी, बागमती, गण्डकी र सुदूरपश्चिम प्रदेशका थोरै स्थानहरूमा मेघ गर्जनचट्याङसहित भारीदेखि धेरै भारी वर्षाको सम्भावना रहेको छ।"
